{"url": "https://hi.wikipedia.org/wiki?curid=555607", "text": "पार्वती कृष्णन\n\nपार्वती कृष्णन (15 मार्च 1919 – 20 फ़रवरी 2014) एक भारतीय राजनीतिज्ञा थीं। वो भारतीय कम्युनिस्ट पार्टी की नेता थीं।\n\nपार्वती का जन्म १५ मार्च १९१९ को परमशिवा सुब्बारायन और राधाबाई सुब्बारायन के घर हुआ। उन्होंने ऑक्सफ़र्ड विश्वविद्यालय से अपनी स्नातक (ऑनर्स) करने के बाद भारतीय कम्युनिस्ट पार्टी की सदस्यता प्राप्त की।\n\nपार्वती भारतीय कम्युनिस्ट पार्टी के सदस्य के रूप में कोयम्बटूर लोक सभा निर्वाचन क्षेत्र से (टी ए रामालिंगम चेट्टियार के निधन पर) चुनाव लड़ा। बाद में ३ अप्रैल १९५४ को उन्हें राज्य सभा से निर्वाचित किया गया और १२ मार्च १९५७ तक राज्य सभा सदस्य रहीं। वो कोयम्बटूर से १९५७ और १९७७ में लोकसभा के लिए चुनीं गई। and the 1974 by-election. उन्हें १९६२,१९८० के आम चुनावों में भी हार का सामना करना पड़ा।\n\nउनका दिसम्बर १९४२ में एन॰के॰ कृष्णन के साथ विवाह हुआ। उनके एक पुत्री इन्दिरानी और एक नातिन पूर्णिमा हैं। उनका २० फ़रवरी २०१४ को उनका निधन हो गया।\n\n", "id": "555607", "title": "पार्वती कृष्णन"}
{"url": "https://hi.wikipedia.org/wiki?curid=555626", "text": "बार्बी और पेगासस का जादू\n\nबार्बी और पेगासस का जादू (अंग्रेज़ी: ) (अल्टरनेटिव शीर्षक: बार्बी और पेगासस का जादू 3D) एक २००५ प्रत्यक्ष-से-वीडियो कंप्यूटर एनिमेटेड फिल्म है। यह फिल्म 6 समग्र बार्बी फिल्म श्रृंखला में। यह फिल्म एक मूल कहानी पेश करता है। यह एक और कहानी से सामग्री का उपयोग नहीं करता।\n\nसुंदर राजकुमारी अन्निका वेनलॉक शादी करने से मना कर, एक दुष्ट जादूगर, आप पत्थर की मूर्तियों के रिश्तेदारों में उसकी खड़ा हो गया है। वह खुद बाल बाल इस भाग्य से बच\nब्रिएटा के माध्यम से (जो वास्तव में उसकी बहन है), जिसका प्रभु उसे उसे अपने परिवार को बचाने के लिए अनुमति देगा कि गुप्त दिया बादलों के राज्य जीतता है कि एक पंखों वाला घोड़ा।\n\n\n", "id": "555626", "title": "बार्बी और पेगासस का जादू"}
{"url": "https://hi.wikipedia.org/wiki?curid=555645", "text": "सीरवी\n\nसीरवी समाज के इतिहास का बहुत कम प्रमाण उपलब्ध है। इतिहास के जानकार मास्टर श्री शिवसिंहजी चोयल भावी ने अपने शोधों में इससे संबंधित कुछ तथ्य जुटाए हैं। उनके अनुसार जो खारड़िया राजपूतों का शासन जालोर पर था व राजा कान्हड़देव चौहान वंशीय थे उन्ही के वंश 24 गौत्रीय खारड़िया सीरवी कहलाये। मान्यता है कि सीरवी जाति का उद्गम भी वैदिक क्षत्रिय राजपूत जाति से ही हुआ है। इस जाति की जो 24 गौत्र (खापें) हैं वह क्षत्रिय राजपूतों से मिलती है। १० वीं सदी के आस-पास गुजरात प्रान्त में जूनागढ़ एवं राजकोट के बीच एक राज्य सम्भवतः गिरनार के राजा का अपने पड़ौस के किसी राजा से एक बड़ा भयंकर युद्ध हुआ। इसमें हजारों सैनिक रण क्षेत्र में खेत रहे एवं अपार जान माल की क्षति हुई। जो क्षत्रिय बच गए थे, उन्होंने गुजरात को ही त्याग दिया एवं राजपूताना प्रान्त की ओर चल पड़े और जालोर राज्य, जो गुजरात की सीमा पर ही था, में आकर बस गये। उस समय जालोर पर चौहान वंषीय राजा कान्हड़देव सोनगरा का शासन था। ये 24 गोत्रिय राजपूत गुजरात प्रान्त के खारी-खाबड़ क्षेत्र से आये थे। अतः वे खारड़िया राजपूत कहलाये। इन्होंने कृषि को ही अपना मुख्य व्यवसाय बनाया था। इस कारण राजा कान्हड़देव ने इन लोगों को खेती व्यवसाय हेतु अपने राज्य में बसने की अनुमति प्रदान की और उनसे पैदावार का 9वां हिस्सा राजकोश में देने का ताम्बा-पत्र स्थायी लिखित आदेष जारी किया। इन 24 खापों के राजपूत ने जालौर के आस-पास 24 खेड़ो (गांवो) को बसाया। जो निम्न है-1.कूदणी खेड़ा 2. गोखर खेड़ा 3. बीठू खेड़ा 5. पादरला खेड़ा 6.कुरजडिया़ खेड़ा 7. थूंबड़िया खेड़ा 8. उसदड़ा खेड़ा 10. आकोर खेड़ा 11.नरवर खेड़ा 12. जेतपुरा खेड़ा 13.मण्डला खेड़ा 14. वीठला खेड़ा 15. जोगणी खेड़ा 16.लांबिया खेड़ा 17. हिंगोला खेड़ा 18.केरला खेड़ा 19. मानपुरा खेड़ा 20. नगवाली खेड़ा 21.लेटोंरा खेड़ा 22. बागोदरा खेड़ा 23. मूलोरा खेड़ा 24. :कुछ इतिहासकारों का इनसे भिन्न मत है। मुंषी देवी प्रसाद कृत मारवाड़ मर्दुमषुमारी रिपोर्ट सन् 1891 के अनुसार खारड़िया राजपूत जालोर के निवासी ही थे। खारी क्षेत्र में निवास करने के कारण ही इन्हें खारड़िया राजपूत कहा जाता था। इन्हीं खारड़िया राजपूतों का शासन जालोर पर था। राजा कान्हड़देव, जो चौहान वंषीय था, इन्ही में से था। ये 24जब विक्रम सम्वत् 1368 में अलाउद्दीन खिलजी ने जालोर पर आक्रमण किया तब खारड़िया राजपूत कान्हाड़देव बड़ी बहादूरी से लड़े। परन्तु बादशाह की सेना संख्या में कई गुना अधिक थी एवं अच्छे हथियारों से सुसज्जित थी, जबकि राजपूतों की संख्या कम एवं साधन सीमित थे। फिर भी उन्होंने काफी दिन तक बादशाह की सेना का बडी वीरता से सामना किया। लम्बे समय तक युद्ध चलते रहने के कारण जालोर के किले में रसद सामग्री खत्म होने लगी। बाहर से रसद सामग्री आने के सभी रास्ते बन्द थे। अतः वैशाख सुद 5 विक्रम संवत 1368 को खारड़िया राजपूतों ने साका किया। जो इतिहास में जालोर के साका के नाम से प्रसिद्ध है। राजपूत लोग लड़ते-लड़ते वीरगति को प्राप्त हुए और जालोर के किले पर खिलजी का अधिकार हो गया। उन्होंने हिन्दू प्रजा से उपज के नौंवे भाग की बजाय जजिया के रूप में फसल का आधा हिस्सा वसूलना शुरू किया। अतः इससे दुखी होकर बचे हुए खारड़िया राजपूतों ने 600 बैलगाड़ियों में अपना सामान लादकर पाली व जोधपुर जिले की तरफ प्रस्थान किया और लूनी नदी के आस-पास के क्षेत्र में जहाँ सिंचाई के पानी की पर्याप्त सुविधा थी, वहाँ बस गये। ये। लोग यहाँ पर पूर्व में बसे जणवों के साथ सीर साझे में खेती करने के कारण सीरवी कहलाये। \nखारड़िया राजपूतों ने तलवार का मोह त्याग कर वर्षों से बंजर पड़ी भूमि को अपने हाथों से हल चलाकर उपजाऊ बनाया। फिर यही खेती इनका मुख्य व्यवसाय बन गया। जिस-जिस क्षेत्र में उपजाऊ जमीन व सिंचाईं की सुविधा उपलब्ध थी। वहां-वहां ये लोग बढ़ते एवं बसते गये। अपने परिश्रम लगन एवं ईमानदारी से इस व्यवसाय के प्रति समर्पित हो जाने के कारण किसान जाति के रूप में इनकी ख्याति हुई।\n\nसीरवियों के गोत्र इस प्रकार हैं-\n\nअधिकतर सीरवी आईमाता, जिनका मंदिर राजस्थान के बिलाड़ा कस्बा में हैं, के अनुयायी हैं। विक्रम संवत 1472 में गुजरात प्रदेष में अम्बापुर में बीकाजी डाबी के यहां अवतार धारण करने वाली जीजी अपने आई-पंथ का प्रचार करती हुई गोडवाड़ एवं मारवाड़ क्षेत्रों में आई। सीरवी जाति के अधिकांश लोग उनके अनुयायी बन गये। श्री आईजी ने उन्हें डोरा बंध बनाकर अपने आई-पंथ में दीक्षा दी। सीरवी समाज वालों ने श्री आईजी को अपनी ईश्ट देवी मान लिया। जब देवी वि.स. 1521 में बिलाड़ा पधारी एवं सीरवी जाणौजी राठौड़ के पौत्र एवं माधवदास के पुत्र गोयन्ददास को अपनी गादी का प्रथम दीवान नियुक्त कर अखण्ड-ज्योति की स्थापना की, उसी परम्परा का सीरवी लोग आज भी पालन कर रहे है और नित्य प्रति अखण्ड-ज्योति की पूजा करते हैं। इतना ही नहीं आई-पंथ का प्रचार करने के लिए उन्होंने धर्मरथ बनवाकर उसमें स्वयं विराजमान होकर गांव-गांव भ्रमण किया एवं जन-साधारण का अपनें सदुपदेशों सें उद्धार किया।\n", "id": "555645", "title": "सीरवी"}
{"url": "https://hi.wikipedia.org/wiki?curid=555662", "text": "स्पाइस जेट\n\nस्पाइस जेट एक कम कीमत वाली विमानन सेवा है जिसका मालिकाना हक सुन ग्रुप ऑफ़ इंडिया के पास है। इसका पंजीकृत कार्यालय चेन्नई तथा तमिलनाडु में है एवं व्यावसायिक कार्यालय गुडगाँव हरियाणा में है। इसनें अपनी सेवाएँ सन २००५, मई से शुरू की तथा २०१०२ तक यह बाजार हिस्सेदारी के मामले में एयर इंडिया, किंगफ़िशर, एयरलाइन तथा गो-एयर को पछाड़ के, भारत की तीसरी सबसे बड़ी विमानन सेवा बन चुकी थी। स्पाइस जेट बस एक यात्री वर्ग के अनुसार बने विमानों का ही सञ्चालन करती है। यात्री सेवा के साथ साथ स्पाइस जेट उसी विमान से सामान के परिवहन की सुविधा भी प्रदान करती है।\n\nस्पाइस जेट वर्तमान समय में रोजाना ३३० उड़ानों का सञ्चालन कर रहा है जो की ५७ लक्ष्यों के लिए होती हैं। इनमे से ४७ स्थान भारतीय हैं तथा शेष १० स्थान अंतर्राष्ट्रीय हैं। पांच साल तक अपनी सेवाएँ प्रदान करने के बाद स्पाइस जेट को भारतीय विमानपत्तन प्राधिकरण के द्वारा अंतर्राष्ट्रीय उड़ान भरने की अनुमति दे दी गयी थी। स्पाइस जेट नें आरंभ में दिल्ली से काठमांडू तथा चेन्नई से कोलम्बो की फ्लाइट्स शुरू की। पहली अन्तरराष्ट्री उढान ७ अक्टूबर २०१० को दिल्ली हवाई अड्डे से भरी गयी।\n\nस्पाइस जेट नें पहला आदेश २० अगली पीढ़ी के बोइंग ७३७ -८०० एस विमानों के लिए मार्च २००५ में दिया जिसका डेलिवरी काल २०१० तक था। नवम्बर २०१० में पुनः स्पाइस जेट नें ३० बोइंग ७३७ -८०० विमानों के लिए आदेश दिया।\n\nफरबरी २०१४ के आंकड़ों के अनुसार इस एयरलाइन के पास निम्नवत विमान हैं-\n\nइस एयरलाइन नें निम्नलिखित विमान बेड़ों का संचालन किया है-\n\nइस विमान सेवा में यात्रियों के मनोरंजन के भरपूर इंतजाम किये गए हैं। वहीँ स्पाइस जेट मैक्स नामक एक ऑफर भी इस विमान सेवा के द्वारा चलाया जाता है जिसमें कि यह बोर्डिंग के दौरान खान पान की सुविधा, बुकिंग के समय सीट चुनने की सुविधा तथा प्रायिकता के अनुसार एयर पोर्ट पर चेक इन की सुविधा प्रदान करती है। \n३१ दिसम्बर २०१२ के आंकड़ों के अनुसार इस विमान सेवा को निम्न लिखित पुरुष्कार एवं उपलब्धियां प्राप्त हुई हैं-\n\n\n\n", "id": "555662", "title": "स्पाइस जेट"}
{"url": "https://hi.wikipedia.org/wiki?curid=555689", "text": "मत्तेयो रेनजी\n\nमत्तेयो रेनज़ी (; जन्म 11 जनवरी 1975) एक इतालवी राजनीतिज्ञ हैं जो २२ फ़रवरी २०१४ से इटली के प्रधानमंत्री बने हैं एवं २०१३ से डेमोक्रेटिक पार्टी के सचिव हैं। इससे पूर्व २००९ से २०१४ तक वो फ़्लोरेन्स के मेयर एव फ़्लोरेन्स प्रान्त के अध्यक्ष रह चुके हैं। १७ फ़रवरी २०१४ को राष्ट्रपति जॉर्जियो नेपोलितैनो ने उन्हें नई सरकार बनाने के लिए आमंत्रित किया जिसे उन्होंने २१ फ़रवरी को स्वीकृत किया। वो इटली के सबसे युवा प्रधानमंत्री हैं।\nरेनज़ी का जन्म फ्लोरेन्स में 1975 में हुआ। उन्होंने फ्लोरेन्स विश्वविद्यालय से स्नातक की शिक्षा प्राप्त की। उसके बाद उन्होंने 1996 में इतालवी पीपुल्स पार्टी की सदस्यता ग्रहण की और १९९९ में प्रान्तीय सचिव बने। बाद में २००४ में ५९% मतों के साथ जीत दर्ज करते हुए वो फ़्लोरेन्स प्रान्त के अध्यक्ष पद के लिए चुने गये।\n\nरेनज़ी का विवाह एक शिक्षिका एग्नेस लंदीनी से हुआ जिनसे उनके दो पुत्र और एक पुत्री हैं।\n", "id": "555689", "title": "मत्तेयो रेनजी"}
{"url": "https://hi.wikipedia.org/wiki?curid=555690", "text": "विक्टर यानूकोविच\n\nविक्टर फेडोरोविच यानूकोविच यूक्रेन के पूर्व राष्ट्रपति हैं।\n", "id": "555690", "title": "विक्टर यानूकोविच"}
{"url": "https://hi.wikipedia.org/wiki?curid=555697", "text": "गुंडे (फ़िल्म)\n\nगुंडे अली अब्बास ज़फ़र द्वारा रचित एवं आदित्य चोपड़ा द्वारा निर्देशित 2014 की एक भारतीय एक्शन अपराध रहस्य फ़िल्म है। फ़िल्म में मुख्य भूमिका में रणवीर सिंह, अर्जुन कपूर और प्रियंका चोपड़ा हैं जबकि खलनायक का अभिनय इरफ़ान ख़ान ने किया है। फ़िल्म की कहानी १९७० में युवा दोस्तों बिक्रम और बाला से आरम्भ होती है जो बन्दुकधारी और कोयले की डकैती करते हैं। वो अन्तंतः कलकत्ता के सबसे शक्तिशाली गुंडों के रूप में उभरते हैं। फ़िल्म 14 फ़रवरी 2014 को जारी की गई।\n\nफ़िल्म बंगाली भाषा में भी जारी की गई और सोहेल सेन ने इसके संगीत का निर्माण किया है। हालांकि कुछ बंगाली गानों में गायक भिन्न हैं।\n\nफ़िल्म दो लड़कों से आरम्भ होती है जिनके नाम बिक्रम और बाला हैं, वो भारत में बांग्लादेशी रिफ़्यूजी के रूप में आते हैं। वो एक रिफ़्यूजी कैम्प में आते हैं जो बांग्लादेशी नागरिकों से पूरित है। दोनों लड़के लोगों के एक विशाल समूह के साथ, एक ट्रक का पिछा करते हैं जो रिफ़्यूजीयों के लिए रोटियाँ फेंक रहा था। वो धीरे-धीरे जुर्म की दुनिया में कदम रखते हैं। दोनों दोस्तों एक लड़की यानी प्रियंका चोपड़ा से प्यार करने लगते हैं जिससे दोस्तों की दोस्ती में दरार आ जाती है।\n\n\nअगस्त 2012 में, अली अब्बास ज़फ़र ने प्रकाशित किया कि फ़िल्म का शीर्षक \"गुंडे\" और उसके पात्र १९७० के जवान बिक्रम और बाला होंगे जो कलकत्ता के कुख्यात डाकुओं के रूप में बड़े होते हैं।\n\nअली अब्बास ज़फ़र के अनुसार रणवीर सिंह और अर्जुन कपूर को बिक्रम और बाला के रूप में मुख्य भूमिका दी गई। प्रियंका चोपड़ा फ़िल्म की मुख्य नायिका हैं जो दोनों नायकों के मध्य प्रेम जगाती है और अन्तिम दृश्यों में स्पेशल टास्क फोर्स एजेंट की भूमिका निभाई। ज़फ़र के अनुसार दोनों प्रमुख कलाकार फ़िल्मी पर्दे पर बंगाली दिखाये गये हैं जब बांग्लादेश का जन्म हुआ। दोनों रणवीर सिंह और अर्जुन कपूर ने यश राज फ़िल्म्स के बैनर तले बनी फ़िल्मों क्रमशः \"बैंड बाजा बारात\" और \"इशकजादे\" से अपना पदार्पण किया। कलाकारों को उनका अभिनय करने के लिए शारीरिक प्रशिक्षण लेना पड़ा। अभिनेता इरफ़ान ख़ान को पुलिस अफ़सर की भूमिका के लिए चुना गया। बाद में कलाकार सुशांत सिंह को केमियो अभिनय के लिए फ़िल्म में रखा गया।\n\nफ़िल्म का फ़िल्मांकन मुम्बई में यश राज फ़िल्म्स द्वारा आरम्भ किया है जिसका बाद में एक लम्बा भाग कोलकाता में फ़िल्माया गया।\n\n\"गुंडे\" के संगीत का मूल संस्करण सोहेल सेन द्वारा रचित है जबकि गीत इरशाद कामिल ने लिखे हैं। फ़िल्म के गीतों का मूल संस्करण १० जनवरी २०१४ को जारी किया गया।\n\nयश राज फ़िल्म्स\n", "id": "555697", "title": "गुंडे (फ़िल्म)"}
{"url": "https://hi.wikipedia.org/wiki?curid=555699", "text": "राहुल शर्मा (अभिनेता)\n\nराहुल शर्मा (जन्म: २४ नवंबर, १९८६ में मुंबई) एक भारतीय आवाज अभिनेता है, जो हिंदी बोलते हैं। वे वर्तमान में मुंबई शहर में रहते हैं।\n", "id": "555699", "title": "राहुल शर्मा (अभिनेता)"}
{"url": "https://hi.wikipedia.org/wiki?curid=555717", "text": "भारतीय महापुरुषों के समाधिस्थलों की सूची\n\nयह भारत के विख्यात लोगों के समाधिस्थलों की सूची है। यह एक मुक्त सूची है जिसे बढ़ाया जा सकता है। \n", "id": "555717", "title": "भारतीय महापुरुषों के समाधिस्थलों की सूची"}
{"url": "https://hi.wikipedia.org/wiki?curid=555744", "text": "पदमंजरी\n\nपदमंजरी काशिकावृत्ति का भाष्य है। इसके रचयिता हरदत्त हैं जिन्होंने आपदस्तम्ब के धर्मसूत्र का भी भाष्य लिखा है। यह ग्यारहवीं शदी की रचना है। \n", "id": "555744", "title": "पदमंजरी"}
{"url": "https://hi.wikipedia.org/wiki?curid=555755", "text": "गुलबर्ग किला\n\nगुलबर्ग किला उत्तर कर्नाटक के गुलबर्ग जिले में गुलबर्ग शहर में स्थित है। मूल रूप से इसका निर्माण वारंगल राजवंश के राज में राजा गुलचंद ने करवाया था। इसके बाद सन् 1347 में बहमनी राजवंश के अलाउद्दीन बहमन शाह ने दिल्ली सल्तनत के साथ संबंधों को तोड़ने के बाद इसे काफ़ी बड़ा करवाया था। बाद में किले के भीतर मस्जिदों, महलों, कब्रों जैसे इस्लामी स्मारकों और अन्य संरचनाओं का निर्माण हुआ। 1367 में किले के भीतर बनाया गया सभी ओर से बंद जामा मस्जिद मनोहर गुंबदों और मेहराबदार स्तंभों सहित फ़ारसी वास्तु शैली में निर्मित एक अद्वितीय संरचना है। यह 1327 से 1424 के बीच गुलबर्ग किले पर बहमनी शासन की स्थापना के उपलक्ष्य में बनाया गया था। यह 1424 तक बहमनी राज्य की राजधानी रहा, जिसके बाद बेहतर जलवायु परिस्थितियों के कारण राजधानी बीदर किले में ले जाई गयी।\n\nछठी शताब्दी में क्षेत्र पर राष्ट्रकूट साम्राज्य का शासन था। इसके बाद चालुक्य साम्राज्य ने क्षेत्र वापिस जीत लिया दो शताब्दियों से अधिक समय तक शासन किया। इसके बाद कलचुरि राजवंश ने इसपर कब्ज़ा कर लिया और बारहवीं शताब्दी तक उनका कब्ज़ा रहा। बारहवीं शताब्दी के अंत में यह देवगिरी के यादवों और हालेबिदु के होयसल राजवंश के शासन में रहा। इस समय के दौरान वारंगल के शासक काकतीय वंश भी शक्तिशाली थे और उन्होंने गुलबर्ग जिले और रायचूड़ जिले पर कब्ज़ा का लिया था।\n\nसन् 1321 में काकतीय वंश को हराकर उत्तरी दक्खन पर दिल्ली सल्तनत का कब्ज़ा हो गया और इसमें गुलबर्ग भी शामिल था।\n\nचौदहवीं सदी की शुरुआत में, गुलबर्ग सहित सम्पूर्ण दक्खन पर दिल्ली सल्तनत के मुहम्मद बिन तुगलक ने कब्जा कर लिया था। दिल्ली से नियुक्त मुस्लिम अधिकारियों के बगावत करने पर 1347 में बहमनी सल्तनत की स्थापना हुई। सल्तनत के प्रथम राजा हसन गंगू ने गुलबर्ग (तत्कालीन 'अहसानाबाद') को अपनी राजधानी चुना। गुलबर्ग 1347 से 1424 तक बहमनी साम्राज्य की राजधानी था और गुलबर्ग किला राजधानी का मुख्यालय था। 1424 में राजधानी बीदर ले जायी गयी। कहा जाता है कि बहमनी राज्य की स्थापना के साथ मुस्लिम शासन ने दक्खन में जड़ें बना लीं। अहमद शाह वली बहमनी ने इराक, ईरान और मध्य एशिया से प्रवासियों को दक्खन में स्थापित किया। इससे दक्खन के सामाजिक, सांस्कृतिक और धार्मिक जीवन में बदलाव आये। फिर भी वे हिन्दू परम्पराओं के साथ घुल-मिल गये।\n\nगुलबर्ग किला विजयनगर सम्राट द्वारा नष्ट कर दिया गया था। बाद में यूसुफ़ आदिल शाह ने विजयनगर सम्राट को युद्ध में हरा कर जब बीजापुर सल्तनत की स्थापना की तो इस किले का पुनर्निर्माण कराया था। विजयनगर साम्राज्य को लूट कर जो मिला था उस से इस किले को पुनर्निर्मित किया गया था।\n\nपंद्रहवीं शताब्दी के अंत और सोलहवीं शताब्दी की शुरुआत तक दक्खन पर मुख्यतः बहमनी साम्राज्य का राज था, जिसके बाद राज्य पाँच राज्यों में बँट गया।\n\nसन् 1687 में मुग़ल सम्राट औरंगज़ेब ने किले पर कब्ज़ा किया और दक्खन को निज़ाम-उल-मुल्क के शासन के अंतर्गत छोड़ा। अट्ठारहवीं शताब्दी की शुरुआत में मुग़ल साम्राज्य के पतन के दौरान निज़ाम-उल-मुल्क आसफजाह ने 1724 में मुग़ल साम्राज्य से स्वतंत्रता घोषित कर के हैदराबाद स्टेट की स्थापना की। गुलबर्ग का एक बड़ा क्षेत्र भी इस साम्राज्य का हिस्सा था। इस तरह से आसफ़जाही राजवंश की स्थापना हुई, जो बाद में चलकर हैदराबाद के निज़ाम बने।\n\nनिज़ाम शासन के दौरान गुलबर्ग ज़िला और किला दोनों हैदराबाद राज्य के अंतर्गत आते थे। अगस्त 1947 में भारत की स्वतंत्रता के पश्चात 1948 में हैदराबाद स्टेट भारत का हिस्सा बन गया। 1956 में भाषा के आधार पर हैदराबाद राज्य को भारत के राज्यों में बाँटा गया। आंध्र प्रदेश को दिये गये दो तालुकों के अतिरिक्त बाकी गुलबर्ग ज़िला मैसूर राज्य का हिस्सा बना, जो बाद में कर्नाटक बना।\n\nयह कर्नाटक के पूर्वोत्तर भाग में एक पठार भूमि पर स्थित है। कृष्णा नदी और भीमा नदी जिले से गुज़रती हैं और भीमा नदी किले के करीब बहती है। क्षेत्र में मृदा मुख्य रूप से काली मिट्टी की है।\n\nकिला जिले के उस भाग में है जहाँ सूखा पड़ने की संभावना रहती है और सामान्यतः यहाँ साल में कुल 46 दिन वर्षा होती है जिसमें बरसात होती है।\n\nजलवायु सर्दियों में शुष्क और ठंडा है, लेकिन गर्मियों में गर्म है। दक्षिण पश्चिमी मानसून से वर्षा आती है। गर्मी में उच्चतम तापमान है और सर्दी में न्यूनतम है।\n\n1347 ईसवी में बहमनी साम्राज्य की स्थापना के साथ फ़ारसी वास्तुकला का प्रभाव पड़ा जो गुलबर्ग किले में देखा जा सकता है। किले के अन्दर की इमारतें भारतीय-फ़ारसी वास्तुशैली में बनी हैं और उनकी वास्तुकला प्रभावशाली है। प्रोफ़ देसाई का कहना है:\n\"1347 में बहमनी राजवंश की स्थापना के साथ दक्खन में एक नयी भारतीय-फ़ारसी वास्तुकला शैली का जन्म हुआ।\"\nकुछ प्रमुख संरचनाओं का विवरण निम्न है:\n\nकिले को बहमनी राजवंश के अलाउद्दीन हसन बमन शाह ने बाद में पश्चिम एशियाई और यूरोपीय सैनिक शैली के वास्तुशिल्प का प्रयोग करते हुए किलाबंद करवाया था। किला के केंद्र में एक गढ़ी भी जोड़ी गयी थी।\n\nकिले का कुल क्षेत्रफल है और इसकी परिधि की लम्बाई है। इसमें दुगुनी किलाबंदी का प्रयोग किया गया है, अर्थात किला दोहरी दीवारों से सुरक्षित है। किले के चारों ओर एक चौड़ी खाई है।\n\nकिले में 15 बुर्ज हैं जिनमें 26 बंदूकें रखी हुई हैं। हर बन्दूक लम्बी है और अब भी अच्छी तरह संरक्षित है।\n\nकहा जाता है कि बहमनी सल्तनत सासानी राजवंश के वंशज होने का दावा करती थी। उनकी बनायी इमारतों का रूपांकन, विशिष्ट रूप से उनके द्वारा बनाए गये मेहराबों के शीर्ष बालचंद्र दर्शाते थे और कभी-कभी साथ में चक्र आकार का भी प्रयोग करते थे, जो कि काफ़ी हद तक सासानी साम्राज्य द्वारा बनवाये गये शीर्षों से मेल खाते थे। किले के क्षेत्र में कई धार्मिक और धर्मनिरपेक्ष इमारतें इस प्रतीक का प्रयोग करती हैं।\n\nजामी मस्जिद दक्षिण भारत की पहली मस्जिदों में से एक है। इसका निर्माण गुलबर्ग के बहमनी साम्राज्य की राजधानी बनने पर किया गया था। यद्यपि मस्जिद की रूपरेखा सरल है, इसमें सममिति है और इसके भाग अच्छी तरह से आयोजित हैं। यह मस्जिद भारत में अद्वितीय है और इसका आकार x है। इसका निर्माण स्पेन के कोरदोबा के मस्जिद के तर्ज पर हुआ है। मस्जिद पहले खंडहर की अवस्था में था, परन्तु अब इसकी भली-भाँति देख-भाल की जा रही है।\n\nमस्जिद में खुला आंगन नहीं है। प्रार्थना कक्ष के तीन ओर मेहराबदार गलियारे हैं। गलियारे आयत के आकार में हैं। उत्तर और दक्षिण दिशा में गलियारे मेहराब स्तंभों द्वारा दस खण्डों में विभाजित है और पूर्व में सात खंडों में। आयत आकार के कोनों के खंडक कक्ष चौकोर हैं और उनके ऊपर गुम्बज़ हैं। अन्दर के खंडक कक्षों के ऊपर चापांतर त्रिभुजों के उपयोग से बनायी गयी नीची गुम्बज़ें हैं। काबा-मुखी दीवार के आगे के बरामदे में नौ खण्ड कक्ष हैं और उसके ऊपर एक बड़ा गुम्बज़ है। गुम्बज़ के निचले हिस्से की मेहराबों पर त्रिदली (तिपतिया आकर के) चाप और लम्बी पालियाँ हैं। गुम्बज़ मुख्य छत के ऊपर एक चौकोर उद्गत खण्ड पर आधारित है। गलियारे पहले लकड़ी की ओट में थे पर समय के साथ लकड़ी हटा दी गयी है। उनकी जगह उत्तरी मुख पर एक मेहराबदार प्रवेशद्वार बना दिया गया है। कुल मिलाकर, मस्जिद पाँच बड़ी गुम्बदों (एक मुख्य गुम्बद और चार कोने की गुम्बदें), 75 छोटी गुम्बदों और 250 मेहराबों के साथ विशिष्ट फ़ारसी वास्तुशैली में है।\n\nउपरोक्त के अतिरिक्त रुचि की इमारत है ख़्वाजा बंदे नवाज़ नाम से प्रचलित सूफ़ी सन्त सय्यद मुहम्मद गेसू दराज़ का मकबरा, जो भारतीय-मुस्लिम वास्तुशैली में बना है। यह एक बड़ा भवन-समूह है जहाँ सूफ़ी सन्त की कब्र मौजूद है। ये सन्त सन् 1413 में गुलबर्ग आये थे। दरगाह के मेहराब बहमनी वास्तुशैली में हैं और कब्र की दीवारों और छत पर तुर्की और ईरानी प्रभाव वाले चित्र हैं। मुग़लों ने भी इस मकबरे के निकट एक मस्जिद बनवाया था। यहाँ हर वर्ष नवम्बर में उर्स होती है, जिसमें सभी धर्मों के अनेक श्रद्धालू आते हैं।\n\nगुलबर्ग रेल और सड़क मार्गों से अच्छी तरह जुड़ा हुआ है। गुलबर्ग मध्य दक्षिणी रेल पर एक मुख्य स्टेशन है और रेल से बंगलौर, दिल्ली, मुंबई और हैदराबाद से जुड़ा है।\n\nयह बंगलौर और हैदराबाद से राष्ट्रीय राजमार्गों से अच्छी तरह जुड़ा है, जो गुलबर्ग से और किलोमीटर दूर हैं। राज्य में अन्य शहरों से सड़क मार्ग द्वारा दूरियाँ हैं: बसवकल्याण - , बीदर - और बीजापुर - .\n\nहैदराबाद हवाई अड्डा गुलबर्ग से निकटतम हवाई अड्डा है और गुलबर्ग से दूर है।\n", "id": "555755", "title": "गुलबर्ग किला"}
{"url": "https://hi.wikipedia.org/wiki?curid=555756", "text": "अक्षय कुमार की फ़िल्में\n\nअक्षय कुमार (जन्म ९ सितम्बर १९६७ को राजीव हरि ओम भाटिया) भारतीय अभिनेता फ़िल्म निर्माता और युद्ध कला का कलाकार हैं। उन्होंने अब तक १२५ से भी अधिक फ़िल्मों में अभिनय किया है। उन्हें कई बार फ़िल्मफ़ेयर पुरस्कारों के लिए नामित किया गया और ३ बार उन्होंने ये पुरस्कार जीता। १९९० के दशक में जब उन्होंने अभिनय की दुनिया में कदम रखा तो शुरुआत में केवल एक्शन फ़िल्मों में अभिनय करते थे और उन्हें सामान्यतः \"खिलाड़ी शृंखला\" जिसमें खिलाड़ी (1992), मैं खिलाड़ी तू अनाड़ी (1994), सबसे बड़ा खिलाड़ी (1995), खिलाड़ियों का खिलाड़ी (1996), मिस्टर एंड मिसेज़ खिलाड़ी (1997), इन्टरनेशनल खिलाड़ी (1999) और खिलाड़ी ४२० (2000), खिलाड़ी ७८६ (2012), शामिल हैं, सहित अन्य एक्शन फ़िल्मों जैसे वक्त हमारा है (1993), मोहरा (1994), एलान (1994), सुहाग (1994), सपूत (1996), अंगारे (1998), कीमत (1998) और संघर्ष (1999) में उनके अभिनय के लिए जाना जाता था।\n\nबाद में उन्होंने नाटकीय, रोमांस और हास्य अभिनयों में भी ख्याति प्राप्त की। उन्होंने रूमानी फ़िल्मों जैसे ये दिल्लगी (1994), दिल तो पागल है (1997), धड़कन (2000), हमको दीवाना कर गये (2006), जानेमन (2006) और नमस्ते लंदन (2007) आदि में अपनी प्रस्तुति से शोहरत प्राप्त की और इसी प्रकार नाटकीय फ़िल्मों जैसे जानवर (1999), दोस्ती (2005), वक़्त (2005) और पटियाला हाउस (2011) में भी प्रसिद्धि प्राप्त की। उन्होंने अपने हास्य फ़िल्मों हेरा फेरी (2000), मुझसे शादी करोगी (2004), गरम मसाला (2005), भूल भुलैया (2007), सिंह इज़ किंग (2008) और हाउसफुल २ (2012) में अपनी हास्य भूमिका से प्रशंसा प्राप्त की। उनकी सफलता में २००७ में तब चार चाँद लग गये जब उन्होंने लगातार चार वाणिज्यिक रूप से सफल फ़िल्में दी। २०१२ में उनकी सफलता में हाउसफुल २ (2012) और रावड़ी राठौर (2012) दोनों फ़िल्मों में ₹ 100 करोड़ (यूएस$18.2 मिलियन) और इसी तरह ओ माय गॉड जिसके वो निर्माता भी हैं, आदि फ़िल्में शामिल है। इसी तरह उन्होंने खिलाड़ी शृंखला की आठवीं फ़िल्म खिलाड़ी ७८६ भी बॉक्स-ऑफ़िस पर सफल रही।\n\n", "id": "555756", "title": "अक्षय कुमार की फ़िल्में"}
{"url": "https://hi.wikipedia.org/wiki?curid=555773", "text": "अक्षय कुमार को प्राप्त पुरस्कारों और नामांकनों की सूची\n\nयह भारतीय अभिनेता अक्षय कुमार को प्राप्त पुरस्कारों और नामांकनों की सूची है।\n\nअक्षय कुमार (जन्म ९ सितम्बर १९६७ को राजीव हरी ओम भाटिया) भारतीय अभिनेता फ़िल्म निर्माता और युद्ध कला का कलाकार हैं। उन्होंने अब तक सैकड़ों हिन्दी फ़िल्मों में अभिनय किया है। उन्हें कई बार फ़िल्मफ़ेयर पुरस्कारों के लिए नामित किया गया और ३ बार उन्होंने ये पुरस्कार जीता। सन् २००८, २०११ और २०१३ में उन्होंने वर्ष के पुरुष सितारे का स्टारडस्ट पुरस्कार जीता।\n\nवर्ष २००८ में, विंडसर विश्वविद्यालय ने भारतीय सिनेमा में उनके योगदानों के लिए कुमार को विधि में मानद डॉक्ट्रेट की उपाधि प्रदान की। अगले वर्ष उन्हें भारत सरकार ने पद्म श्री से पुरस्कृत किया। सिनेमा के क्षेत्र में उत्कृष्ट उपलब्धि के लिए कुमार को द एशियन अवार्ड से नवाज़ा गया।\n\n\n\n\n\n\n\n\n\n\n\n\n\n\n\n\n\nविजेता\n\nविजेता\n\n\n\n\n\n\n", "id": "555773", "title": "अक्षय कुमार को प्राप्त पुरस्कारों और नामांकनों की सूची"}
{"url": "https://hi.wikipedia.org/wiki?curid=555815", "text": "सिमों वूए\n\nसिमों वूए (Simon Vouet ; १५९०-१६४९) फ्रांसीसी चित्रकार। इटली में चौदह वर्ष रहने के पश्चात् सिमों वूए फ्रांस वापस आया। सज्जात्मक चित्र बनाने में वह बड़ा निपुण था। धार्मिक आख्यानों पर उसने बड़े मार्मिक तथा रोचक चित्र बनाए हैं। वह अपने चित्रों में बड़े ही शीतल तथा कमनीय रंग लगाता था और उन्हें सुंदरता के साथ अलंकृत करता था। उसी के द्वारा फ्रांसीसी कला में शास्त्रीय वेनीशियन कला का सुमेल एक स्वस्थय रूप में पदार्पण करता है।\n", "id": "555815", "title": "सिमों वूए"}
{"url": "https://hi.wikipedia.org/wiki?curid=555816", "text": "वीरचन्द्र प्रभु\n\nवीरचंद्र प्रभु (सं. १४९० -) श्री नित्यानंद प्रभु के पुत्र थे। इन्होंने वैष्णवों का ऐसा नेतृत्व किया कि बंगाल में गौड़ीय समाज का बहुत प्रचार हुआ। इन्हें इतना सम्मान मिला कि यह भी 'प्रभु' कहे जाने लगे।\n", "id": "555816", "title": "वीरचन्द्र प्रभु"}
{"url": "https://hi.wikipedia.org/wiki?curid=555825", "text": "रीता फारिया\n\nरीता फारिया पॉवेल (1945) मिस वर्ल्ड का खिताब जीतने वाली पहली भारतीय और एशियाई मूल की महिला हैं। वे पहली भारतीय मिस वर्ल्ड हैं, जिन्होने चिकित्सा शास्त्र में विशेषज्ञता हासिल की।\n\nमुंबई में 1945 में जन्मी रीता पहली भारतीय और एशियाई मूल की महिला हैं जिन्होंने 1966 में मिस वर्ल्ड का टाइटिल जीता। एक साल मॉ‌डलिंग की ऊंचाइयों को छूने के बाद रीता ने डॉक्टरी की पढ़ाई पूरी की और इस क्षेत्र में अपना कैरियर बनाया। उन्होने मुंबई स्थित ग्रांट मेडिकल कॉलेज और सर जमशेदजी जीजाबाई ग्रुप ऑफ हॉस्पिटल से एम बी बी एस में स्नातक किया। उसके बाद वे किंग्स कॉलेज एवं अस्पताल, लंदन में उच्च अध्ययन हेतु चली गई। 1971 में उन्होने डेविड पॉवेल से शादी की और 1973 में दोनों डबलिन में रहने लगे, जहां उन्होने डोकटरी की प्रेक्टिस करना शुरू किया। \n\nउन्होने दोबारा फैशन की दुनिया में 1998 में फेमिना मिस इंडिया की जज के तौर पर कमबैक किया। वे मिस वर्ल्ड प्रतियोगिता में भी बतौर जज शामिल हो चुकी हैं।\n\nउनकी शादी 1971 में हुई। वर्तमान में वे डबलिन, आयरलैंड में अपने एंडोक्राइनोलॉजिस्ट पति डेविड पॉवेलके साथ रहती है। उनके दो बेटे और पाँच पोते-पोतियाँ हैं। \n\n", "id": "555825", "title": "रीता फारिया"}
{"url": "https://hi.wikipedia.org/wiki?curid=555851", "text": "अहाब\n\nअहाब (Ahab) ओम्री का पुत्र और इसरायल का राजा (८७५ ई. पू. - ८५२ ई. पू.)। उसे पिता द्वारा न केवल जोर्दन के पूर्व में गिलीद का राज्य मिला बल्कि मोब का राज्य उत्तराधिकार में प्राप्त हुआ। अहाब का विवाह सीदान के राज एशबाल की पुत्री जेज़ेबेल के साथ हुआ। जेज़ेबेल ने अपने देश की शासनप्रणाली और बालदेवता की पूजा प्रचलित करनी चाही। यहूदी केवल अपने राष्ट्रीय देवता एकमात्र यहवे की ही पूजा करते थे। उन्होंने पैगंबर एलिज़ा के नेतृत्व में बाल की पूजा के विरोध में विद्रोह किया। सीरियकों के साथ लड़ते हुए अहाब की मृत्यु हुई।\n", "id": "555851", "title": "अहाब"}
{"url": "https://hi.wikipedia.org/wiki?curid=555860", "text": "उद्दक रामपुत्त\n\nउद्दक रामपुत् गौतम बुद्ध के समाकालीन एक योगी थे।\n\nगृहत्याग करने के बाद सत्य की खोज में घूमते हुए बोधिसत्व सिद्धार्थ गौतम विख्यात योगी उद्दक रामपुत्त के आश्रम में पहुँचे। उद्दक रामपुत्त रूपावचर भूमि से ऊपर उठ, अपने समकालीन योगी आलार-कालाम की भाँति, अरूपाचर भूमि की समापत्ति प्राप्त कर विहार करते थे। सिद्धार्थ गौतम ने उस योग प्रक्रिया में शीघ्र ही सिद्धि का लाभ कर लिया और उसके ऊपर की बातें जाननी चाहीं। जब उद्दक और कुछ न बता सके तब सिद्धार्थ ने उनका साथ छोड़ दिया। बुद्धत्व लाभ करने के बाद भगवान बुद्ध ने सर्वप्रथम उद्दक रामपुत्त और आलारकालाम को उपदेश देने का संकल्प किया; किंतु तब वे जीवित न थे।\n", "id": "555860", "title": "उद्दक रामपुत्त"}
{"url": "https://hi.wikipedia.org/wiki?curid=555862", "text": "उद्योतकर\n\nउद्योतकर (६३५ ई.) न्याय दर्शन के आचार्य थे। गौतम के न्यायशास्त्र पर वात्स्यायन का भाष्य था। बौद्ध दार्शनिक दिङ्नाग ने अपने प्रमाणसमुच्चय में इस भाष्य की बड़ी आलोचना की। उद्योतकर ने वात्स्यायन भाष्य पर वार्तिक लिखकर न्यायशास्त्र की दृष्टि से बौद्धों का खंडन किया। इनके वार्तिक पर वाचस्पति मिश्र ने तात्पर्यटीका लिखकर बौद्धों के तर्कपंक से उद्योतकर की वाणी का उद्धार किया। सुबन्धु द्वारा रचित वासवदत्ता में उद्योतकर को न्यायदर्शन का उद्धारक बताया गया है।\n", "id": "555862", "title": "उद्योतकर"}
{"url": "https://hi.wikipedia.org/wiki?curid=555863", "text": "उंच्छवृत्ति\n\nउंच्छवृत्ति एक निर्धन ब्राह्मण था जिसका वर्णन जैमिनि अश्वमेध तथा महाभारत में प्राप्य है। \n\nउंच्छवृत्ति बहुत गरीब था। एकबार कई दिनों के बाद एक दिन इसे भिक्षा मे सेर भर सत्तू मिला। अग्नि तथा ब्राह्मण का भाग निकालने के पश्चात् इसने शेष सत्तू अपने पूत्रों तथा पत्नी में बराबर बराबर बाँट दिया। यह स्वयं खाना शुरू करे, इतने में धर्मराज ब्राह्मण रूप में आए और खाने के लिए मॉगने लगे। इसने अपना हिस्सा उन्हें दे दिया। भूख न मिटने पर इसने क्रमश: अपनी पत्नी तथा पुत्रों के हिस्से भी धर्मराज को दे दिए। इससे प्रसन्न धर्म सकुटुंब और संदेह इस ब्राह्मण को स्वर्ग ले गए। सत्तू के जो कण भूमि पर गिर गए थे उनपर एक नेवला आकर लोट गया। इससे उसका आधा शरीर सुवर्णमय हो गया। आगे चलकर वही नेवला धर्मराज युधिष्ठिर के यज्ञ में अपने शरीर का शेष भाग भी स्वर्णमय बनाने की इच्छा से गया, परंतु उसकी इच्छा पूरी न हो सकी।\n\nवैसे 'उंच्छवृत्ति' का अर्थ है अनायास मिल जानेवाले अन्नकणों को चुन चुनकर जीवनयापन करना।\n", "id": "555863", "title": "उंच्छवृत्ति"}
{"url": "https://hi.wikipedia.org/wiki?curid=555879", "text": "स्कॉटलैंड स्वातंत्र्य जनमत-संग्रह, २०१४\n\n१८ सितम्बर २०१४ को स्कॉटलैण्ड में जनमत-संग्रह कराया गया कि स्कॉटलैण्ड एक स्वतंत्र देश बने या नहीं। स्कॉटिश सरकार और यूनाइटेड किंगडम सरकार के बीच एक समझौते के बाद, स्कॉटलैंड स्वतंत्रता जनमत संग्रह बिल, 21 मार्च 2013 को संसद में पेश किया गया, बिल 14 नवम्बर 2013 को स्कॉटलैंड कि संसद द्वारा पारित कर दिया गया और इसे 17 दिसम्बर 2013 को शाही स्वीकृति प्राप्त हुई। जनमत संग्रह का सवाल, चुनाव आयोग की सिफारिश के अनुसार, \"क्या स्कॉटलैंड एक स्वतंत्र देश होना चाहिए?\" \n\nइस जनमत का परिणाम - कुल मत ३६,२३,३४४ रहे, जिसमे हाँ के लिये १६,१७,९८९ मत और नहीं के लिये २०,०१,९२६ मत, और अवैध मत ३,४२९। \"नहीं पक्ष\" ने जनमत मे ५५.३% मत ग्रहण किये और विजेता रहे।\nस्कॉटलैंड वर्ष १७०७ तक एक स्वतंत्र राष्ट्र ही था, लेकिन १ मई १७०७ को आयरलैंड, इंग्लैंड और स्कॉटलैंड मिलकर 'किंगडम ऑफ ग्रेट ब्रिटेन' बना। वर्ष १९९७ के जनमत संग्रह के बाद वर्ष १९९९ में स्कॉटलैंड की पार्लियामेंट ने कई क्षेत्रों को अपने अधिकार में ले लिया। मई २०११ में स्कॉटलैंड नेशनल पार्टी को पूर्ण बहुमत मिला। इस पार्टी ने स्कॉटलैंड को स्वतंत्र करने के लिए जनमत संग्रह का वादा किया था, जिसे इस साल निभाया जा रहा है। स्कॉटलैंड में ७९० द्वीप है। यह ग्रेट ब्रिटेन का एक तिहाई हिस्सा है। जनमत संग्रह में १६ वर्ष से अधिक आयु के स्कॉटलैंड में रहने वाले सभी लोग मत देंगे। इसके अर्थ यह हुआ कि स्कॉटलैंड के आठ लाख लोग जो ब्रिटेन के अन्य हिस्से में रहते है वे मत नहीं दे पाएंगे। इसी तरह चार लाख ऐसे लोग जो ब्रिटेन के अन्य हिस्से से स्कॉटलैंड में रह रहे हैं, उन्हें मत देने का अधिकार होगा।\n\nआजादी के बिल के के लिए पिछले समय स्कॉटलैंड नेशनल पार्टी पर्याप्त समर्थन नही प्राप्त कर पायी थी और बिल विफल हो गया। स्कॉटलैंड नेशनल पार्टी ने जब अपना 2011 स्कॉटिश संसदीय चुनाव घोषणापत्र प्रकाशित किया तो फिर से स्वतंत्रता बिल के लिए अपनी प्रतिबद्धता को दोहराया। चुनावों में स्कॉटलैंड नेशनल पार्टी को अपने दम पर बहुमत हासिल हुआ और स्कॉटलैंड नेशनल पार्टी ने सरकार का गठन किया, इस के साथ ही उन्हो ने एक जनमत संग्रह कराने की प्रक्रिया शुरू करा दी।\n\nजनवरी 2012 में, ब्रिटेन सरकार ने एक जनमत संग्रह कराने का अधिकार स्कॉटिश संसद को प्रदान करने के लिए कानून बनाने की पेशकश की, इस शर्त पर कि यह \"निष्पक्ष कानूनी और निर्णायक\" हो। इसके बाद ब्रिटेन सरकार और स्कॉटलैंड सरकार के बीच बातचीत के कई दौर शुरू हुए, जिसमें संदर्भ की शर्त, क्या प्रश्न पूछा जाना चाहिए, मतदाता की योग्यता और कौनसी एजेंसी चुनाव का आयोजन करेगी। अंत में ब्रिटेन सरकार और स्कॉटलैंड सरकार एक सहमति पर पहुंच गये और अंत में 15 अक्टूबर 2012 को एडिनबर्ग करार पर दोनों पक्षों ने हस्ताक्षर किए।\n\n5 नवम्बर 2013 को, स्कॉटिश सरकार ने \"स्कॉटलैंड का भविष्य\", एक 670 पृष्ठ का श्वेत पत्र प्रकाशित जारी किया, जो स्कॉटलैंड की स्वतंत्रता के लिए एक रोडमैप था।\n\nस्कॉटिश सरकार ने 21 मार्च 2013 को घोषित किया कि जनमत संग्रह 18 सितंबर 2014 को आयोजित किया जाएगा।\n\nबिल की शर्तों के तहत, निम्न लोग जनमत संग्रह में मतदान करने के हकदार होंगे:\n\n\nसजायाफ्ता कैदियों को जनमत संग्रह में मतदान से निषिद्ध किया गया है। अदालत में कई अपीलों के बाद, एडिनबर्ग के सत्र न्यायालय ने अपील को खारिज कर दिया। अंत में ब्रिटेन के सुप्रीम कोर्ट में कि गई अपील भी खारिज कर दि गई।\n\nशुरू में \"स्कॉटलैंड संसद के पास एक जनमत संग्रह का संचालन करने के लिए कानूनी संवैधानिक अधिकार है कि नही\" पर एक गहन बहस चली। अंत में ब्रिटेन सरकार और स्कॉटलैंड सरकार एक सहमति पर पहुंच गये और अंत में 15 अक्टूबर 2012 को एडिनबर्ग करार पर दोनों पक्षों ने हस्ताक्षर किए और स्कॉटलैंड संसद को जनमत संग्रह कराने का अधिकार मिला।\n\nएडिनबर्ग समझौते में यह फैसला किया गया था कि चुनाव की देखरेख के लिए ब्रिटेन की चुनाव आयोग का काम करेगी और केवल स्कॉटलैंड संसद को अपनी रिपोर्ट सौंपेगी।\n\nस्कॉटिश स्वतंत्रता के पक्ष में अभियान, यस स्कॉटलैंड, 25 मई 2012 को शुरू किया गया था। इस अभियान स्कॉटलैंड नेशनल पार्टी द्वारा समर्थित है और अन्य स्वतंत्रता का समर्थन करे राजनीतिक दल भी इसका समर्थन करे है। 9 जून 2014 पर, यस स्कॉटलैंड ने कहा कि स्वतंत्रता के लिए अपनी याचिका पर 7,89,191 लोगो ने हस्ताक्षर किए है।\n\nस्कॉटलैंड, ब्रिटेन का हिस्सा हो का पक्ष में अभियान, बेटर टुगेदर (Better Together, अनुवाद- इकट्ठे बेहतर), 25 जून 2012 को शुरू किया गया था। इसे लेबर पार्टी, कंजर्वेटिव पार्टी और लिबरल डेमोक्रेट की तरह ब्रिटिश राजनीतिक दलों से समर्थन मिला है।\nब्रिटेन में टीवी और रेडियो पर राजनीतिक अभियान विज्ञापन कानून द्वारा निषिद्ध हैं। प्रमुख सिनेमा चेन ने अपने ग्राहकों से नकारात्मक प्रतिक्रिया प्राप्त करने के बाद जनमत संग्रह अभियान समूहों के विज्ञापन दिखाना बंद कर दिया।\nयस स्कॉटलैंड अभियान ने, मई 2014, में संग्रहीत चंदा राशि £ 45,00,000 घोषित की। £ 35,00,000 यूरो लॉटरी विजेताओं क्रिस और कॉलिन वीयर द्वारा यस स्कॉटलैंड को दिया गया।\n\nबेटर टुगेदर अभियान ने, दिसंबर 2013, में संग्रहीत चंदा राशि £ 2,800,000 घोषित की। प्रसिद्ध लेखिक जे. के. रोलिंग ने जून 2014 में £ 10,00,000 का चंदा इस अभियान को दिया। और व्हिस्की आसवनी \"विलियम ग्रांट एंड संस\" ने £ 1,00,000 का एक चंदा देने की घोषणा की।\n\n", "id": "555879", "title": "स्कॉटलैंड स्वातंत्र्य जनमत-संग्रह, २०१४"}
{"url": "https://hi.wikipedia.org/wiki?curid=555882", "text": "जी भुवराघन\n\nजी॰ भुवराघवन ( – 23 फ़रवरी 2014) एक भारतीय राजनीतिज्ञ थे। वो तमिलनाडु विधानसभा में विधायक रह चुके हैं। वो तमिलनाडु विधान सभा के लिए 1962 और 1967 के चुनावों में भारतीय राष्ट्रीय कांग्रेस के उम्मीदवार के रूप में और 1989 के चुनावों में जनता पार्टी के सदस्य के रूप में चुने गये। वो १९६० में के॰ कामराज मंत्रिमंडल में मंत्री भी रहे। उस समय वो तमिलनाडु के सबसे युवा मंत्री थे। वो कडलूर से लोकसभा के लिए भी निर्वाचित हुये। २३ फ़रवरी २०१४ को उनका निधन हो गया।\n", "id": "555882", "title": "जी भुवराघन"}
{"url": "https://hi.wikipedia.org/wiki?curid=555895", "text": "हाईवे (२०१४ हिन्दी फ़िल्म)\n\nहाईवे इम्तियाज़ अली द्वारा लिखित एवं निर्देशित और साजिद नाडियाडवाला द्वारा निर्मित २०१४ की बॉलीवुड की हिन्दी फ़िल्म है। फ़िल्म में रणदीप हुड्डा और आलिया भट्ट मुख्य अभिनय भूमिका में हैं। फ़िल्म विश्वस्तर पर 21 फ़रवरी 2014 को जारी की गई फ़िल्म को 64वें बर्लिन इंटरनेशनल फ़िल्म फेस्टीवल में चित्रमाला अनुभाग में प्रदर्शित किया गया। फ़िल्म की रूपरेखा एक युवती की है जिसका उसके विवाह से ठीक पहले अपहरण कर लिया जाता है और उसे फिरौती के लिए रखा जाता है जहाँ वह अपने अपहरणकर्ता से ही प्यार करने लगती है।\n\nफ़िल्म की कहानी वीरा त्रिपाठी (आलिया भट्ट) के विवाह की पूर्व संध्या से आरम्भ होती है। वह एक धनी व्यापार टाइकून की पुत्री है। वह रात को अपने भावी मंगेतर के साथ राष्ट्रीय राजमार्ग (हाईवे) पर थी तभी उसका अपहरण हो जाता है। उसका अपहरण करने वाले गिरोह को पता लगता है कि वीरा के पिता सरकार के साथ सम्बंध हैं। हालांकि, उसका अपहरणकर्त्ता महाबीर भाटी (रणदीप हुड्डा) वो सब कुछ करना चाहता है जो उसके माध्यम से किया जा सकता है। वो लगातार नगर बदलते हैं जिससे पुलिस उनका पिछा न कर सके। जैसे-जैसे दिन गुजरते हैं वीरा को इस बंधन में अच्छा महसूस होता है क्योंकि इसमें अपने तंगी भरे बचपन को पाती है। उसका अपहरित होने का डर स्वतंत्रता की भावना से दूर हो जाता है।\n\nएक जगह जांच चौकी को पार करते समय पुलिस बड़ी मुश्किल से ट्रक को पकड़ लेती है लेकिन वीरा आश्चर्यजनक रूप से अपने आप को भी छुपा लेती है। वीरा महाबीर के सामने स्वीकार करती है कि उसे यात्रा करना अच्छा लगता है और वह अपने पूर्व जीवन में पुनः नहीं जाना चाहती। महाबीर उसकी सहायता नहीं कर सकता लेकिन उसका ध्यान रखता है और उसका गुस्सा क्षीण हो जाता है यहाँ तक कि धीरे-धीरे वह उसे जाने देने का निर्णय करता है। वीरा उसके प्रस्ताव को अस्वीकार कर देती है और महाबीर के साथ रहने का दृढ़ता से निर्णय लेती है। वो पहाड़ी की चोटी पर आश्रय लेते हैं। अगली शुबह अचानक गोलीबारी होने लगती है पुलिस उनका पिछा करते हुये पहुँच जाती है। महाबीर की मौके पर ही गोली मारकर हत्या कर दी जाती है जबकि हैरान वीरा को उसके माता पिता के पास भेज दिया जाता है। इस घटना से परेशान वीरा अपने परिवार को अपन अपमानजनक चाचा और उनके साथ और अधिक नहीं रहने की इच्छा के बारे में बताती है। इसके अन्त में वीरा पहाड़ी इलाके में, महाबीर के साथ बिताये अपने एक दिन की यादों के साथ अपने लिए काम करते हुये दिखाया गया है।\n\n\nद टेलीग्राफ को दिये एक साक्षात्कार में निर्देशक इम्तियाज़ अली ने कहा था, \"\"हाईवे\" एक ऐसी कहानी है जो मेरे साथ १५ वर्षों से है। इसमें कुछ है जो मरता नहीं है। सामान्यतः आप किसी भी कहानी को एक सीमान्त बिन्दु के बाद भूल जाते हो। लेकिन \"हाईवे\", में बहुत कुछ ऐसा है, इसमें बहुत कुछ प्रभावशाली है।\" उन्होंने कहानी में जोड़ा, \"कुछ वर्ष पूर्व, मैंने टेलीविजन शृंखला (आदित्य श्रीवास्तव और कार्तिका राणे अभिनीत \"रिश्ते\", १९९९ में ज़ी टीवी के लिए) का आधे-घण्टे का एक प्रकरण बनाया था जहाँ मैंने इस कहानी के सर्वप्रथम इस कहानी की सम्भावना को तलाशा था। समय बीतने के बाद, मेरे यहाँ रखे जाने तक इसका रूप एवं विधा परिवर्तित होती रही। इस तरह से यह दो पात्रों की इस यात्रा तक आ पहुँची। महिला की केन्द्रीय भूमिका के लिए मैं किसी ऐसे व्यक्ति का चयन करना चाहता था जिसके पास जीवन का कुछ अनुभव हो, कोई जो कुछ सम्बंधों से गुजरा हो। लेकिन कहानी लिखते समय उन्हें फ़िल्म के कई दृश्यों को परिवर्तित करना पड़ा क्योंकि उन्हें प्रतीत हुआ कि ये दृश्य उनकी पिछली फ़िल्म \"जब वी मेट\" से काफी मिलते जुलते थे। उनके अनुसार यह फ़िल्म उनकी प्रथम डिजिटल फ़िल्म है। अप्रैल २०१३ में एक साक्षात्कार में उन्होंने कहा था कि फ़िल्म में दोनों मुख्य पात्र भिन्न पृष्ठभूमि वाले हैं जिसमें अभिनय रणदीप हुड्डा और आलिया भट्ट करेंगे— जिन्होंने छः राज्यों की एक ट्रक में सड़क यात्रा की। इसके आगे, अली के अनुसार उन्होंने विभिन्न तरिके से \"हाईवे\" बनाने के बारे में सोचा। एक समय उन्होंने इसे बहुत बड़ी एक्शन फ़िल्म बनाने का निर्णय लिया जिसे बाद में बहुत ही रुमानी रूप दिया; कुछ १२ वर्ष पूर्व उन्होंने \"कयामत से कयामत तक\" को रुमानी अंदाज में लिखा था। उनके अनुसार फ़िल्म यात्रा के दौरान अपने आप को खोजने के बारे में है। फ़िल्म की शूटिंग आरम्भ होने तक कहानी पूर्णतया तैयार नहीं हुई थी और कुछ संवाद फ़िल्मांकन के समय ही तैयार किये गये।\n\n", "id": "555895", "title": "हाईवे (२०१४ हिन्दी फ़िल्म)"}
{"url": "https://hi.wikipedia.org/wiki?curid=555897", "text": "हाईवे (२०१४ बंगाली फ़िल्म)\n\nहाईवे एक आगामी बंगाली फ़िल्म है जिसका निर्देशन सुदिप्तो चट्टोपाध्याय कर रहे हैं और इसका निर्माण सुरिन्दर फ़िल्म्स के बैनर तले हो रहा है। फ़िल्म में मुख्य भूमिका में कोयल मलिक और प्रमब्रत चटर्जी हैं। फ़िल्म का संगीत अनुपम रॉय द्वारा तैयार किया गया।\n\nफ़िल्म की कहानी दो व्यक्तियों के ईर्द्ध-गिर्द्ध घुमती है जो हाईवे (राजमार्ग) पर एक दूसरे के सम्पर्क में आते हैं जो एक दूसरे के जीवन में बहुत ही सार्थक स्थिति होती है और एक दूसरे की उत्थान और पतन के गवाह बनते हैं। उनकी प्रेम कहानी में विभिन्न मोड़ आते हैं।\n\n", "id": "555897", "title": "हाईवे (२०१४ बंगाली फ़िल्म)"}
{"url": "https://hi.wikipedia.org/wiki?curid=555902", "text": "अली अब्बास ज़फ़र\n\nअली अब्बास ज़फ़र एक भारतीय फ़िल्म अभिनेता, निर्देशक, कथानक लेखक और कला निर्देशक हैं। उन्हें \"मेरे ब्रदर की दुल्हन\" के निर्देशन के लिए जाना जाता है।\n", "id": "555902", "title": "अली अब्बास ज़फ़र"}
{"url": "https://hi.wikipedia.org/wiki?curid=555906", "text": "हज़ेम बबलावी\n\nहज़ेम अब्देल अज़ीज़ अल बबलावी (\"एल बबलावी\" भी;   ; जन्म 17 अक्टूबर 1936) मिश्र के अर्थशास्त्री और राजनीतिज्ञ हैं जो २०१३ से मिश्र के सैना समर्थित राष्ट्रपति हैं। इससे पहले २०११ में वो मिश्र के वितमंत्री और उप-प्रधानमंत्री भी रह चुके हैं। जुलाई २०१३ के मिश्र के सैन्य तख्तापलट में मुहम्मद मुर्सी को हटाये जाने के बाद बबलावी का नाम अन्तरिम प्रधानमंत्री के लिए चुना गया था। २४ फ़रवरी २०१४ को बबलावी ने इस्तीफ़ा दे दिया।\n", "id": "555906", "title": "हज़ेम बबलावी"}
{"url": "https://hi.wikipedia.org/wiki?curid=555909", "text": "हाईवे\n\nहाईवे शब्द अंग्रेजी भाषा का शब्द है। इसका हिन्दी रूपान्तरण 'राजमार्ग है| हिन्दी भाषा में इस शब्द का प्रयोग देववाणी में प्रयुक्त राजमार्ग या राजपथ के अनुकरण के आधार पर होता है| प्राचीन् भारत में राज्य की मुख्य सडक या मार्ग को राजपथ कहा जाता था। वर्तमान में राजमार्ग का अभिप्राय भी मुख्य सडक या महत्वपूर्ण मार्ग से है, जो दो महत्वपूर्ण स्थानों को तुलनात्मक रूप से अधिक सुगमता से जोडता है|\n", "id": "555909", "title": "हाईवे"}
{"url": "https://hi.wikipedia.org/wiki?curid=555912", "text": "योवेरी मुसेवेनी\n\nयोवेरी मुसेवेनी (; जन्म 15 अगस्त (लगभग) 1944) युगाण्डा के राजनीतिज्ञ हैं। वो २९ जनवरी १९८६ से युगाण्डा के राष्ट्रपति हैं।\n\nराष्ट्रपति मुसेवेनी ने दशकों से विद्रोही गतिविधि और गृह युद्ध में उलझे यूगांडा में स्थिरता और आर्थिक विकास लाने का काम किया है। उनका कार्यकाल अफ्रीका में एचआईवी/ एड्स के लिए सबसे प्रभावी राष्ट्रीय प्रतिक्रियाओं में से एक रहा है।\n", "id": "555912", "title": "योवेरी मुसेवेनी"}
{"url": "https://hi.wikipedia.org/wiki?curid=555956", "text": "कर्णम मल्लेश्वरी\n\nकर्णम मल्लेश्वरी (जन्म: 1 जून 1975) भारत की महिला भारोत्तोलक (वेटलिफ़्टर) हैं। वे ओलम्पिक खेलों में कांस्य पदक जीतने वाली प्रथम महिला खिलाड़ी हैं। \n\nकर्णम मल्लेश्वरी का जन्म 1 जून,1975 को श्रीकाकुलम, आंध्र प्रदेश में हुआ था। उन्होने अपने करियर की शुरुआत जूनियर वेटलिफ्टिंग चैंपियनशिप से की, जहां उन्होंने नंबर एक पायदान पर कब्जा किया। 1992 के एशियन चैंपियनशिप में मल्लेश्वरी ने 3 रजत पदक जीते। वैसे तो उन्होंने विश्व चैंपियनशिप में 3 कांस्य पदक पर कब्जा किया है, किन्तु उनकी को सबसे बड़ी कामयाबी 2000 के सिडनी ओलंपिक में मिली, जहां उन्होने कांस्य पर कब्जा किया और इसी पदक के साथ वे ओलंपिक में पदक जीतने वाली पहली भारतीय महिला बनी।\n\nमल्लेश्वरी ने 1997 में शादी की और प्रतिस्पर्धी वजन उठाने से अल्प विराम हेतु यमुनानगर, हरियाणा चली आई। 1998 में बैंकाक एशियाई खेलों में भाग लेने के लेए जब लौटी तो रजत पदक जीता। हालांकि, वे 1999 के एथेंस विश्व भारोत्तोलन चैंपियनशिप में पदक जीतने में असमर्थ रही, किन्तु 2000 के लिए भारत की ओलिंपिक टीम मे विवाद के बावजूद उन्होने कांस्य पदक पर कब्जा जमाया। \n\n\n", "id": "555956", "title": "कर्णम मल्लेश्वरी"}
{"url": "https://hi.wikipedia.org/wiki?curid=555965", "text": "चकती का क्षेत्रफल\n\nचकती का क्षेत्रफल और सामान्यतः जिसे \"r\" त्रिज्या के वृत्त का क्षेत्रफल भी कहा जाता है, πr होता है। यहाँ प्रतीक π (यूनानी वर्ण पाई) वृत्त की परिधि और उसके व्यास अथवा वृत्त के क्षेत्रफल और उसकी त्रिज्या के वर्ग के अनुपात के बराबर होता है। \n", "id": "555965", "title": "चकती का क्षेत्रफल"}
{"url": "https://hi.wikipedia.org/wiki?curid=555967", "text": "सहभागी लोकतंत्र\n\nसहभागी लोकतंत्र (Participatory democracy) उस प्रक्रिया का नाम है जो किसी राजनैतिक प्रणाली के संचालन एवं निदेशन में लोगों की भरपूर सहभागिता पर जोर देती है। वैसे 'लोकतंत्र' का आधार ही 'लोक' (लोग) हैं और सभी लोकतंत्र साझेदारी पर ही आधारित हैं किन्तु फिर भी 'सहभागी लोकतंत्र' सामान्य सहभागिता के बजाय कहीं अधिक सहभागिता की बात करती है।\n\n", "id": "555967", "title": "सहभागी लोकतंत्र"}
{"url": "https://hi.wikipedia.org/wiki?curid=555996", "text": "मैवंद की मलाला\n\nमलाला क़न्दहार के करीब एक जगह मैवंद से सम्बंध रखनेवाली एक पश्तून स्त्री थी | इतिहास में मैवंद-युद्ध (जंग) (27 जुलाई 1880) के कारण से याद की जाती है क्योंकि मलाला ने पश्तूनों को उस समय प्रोत्साहित किया जब वह अंग्रेज़ सेना के विरुध लड़ रहे थे | युद्ध एक ऐसे समय पर हुआ जब मलाला की शादी तय हो चुकी थी। युद्ध में उसके मंगेतर और पिता भी शामिल थे। उस समय प्रचलित प्रथा के हिसाब से मलाला घायलों की देख-रेख करना शुरू कर चुकी थी। युद्ध में जब अंग्रेज़ों ने ज़ोर पकड़ा तो मलाला अपनी भाषा में शेर गाकर लोगों को लड़ने के लिए उभारने लगी। एक समय पर अंग्रेज़ों ने पश्तून झंडे को थामे आदमी को मार डाला तो मलाला ने झंडा अपने हाथों में लिया और रणभूमि में कूद पड़ी यहाँ तक कि उसे शहीद कर दिया गया। उस समय से मलाला एक लोकप्रिय नाम बन गया। पाकिस्तान में स्त्री-शिक्षा समर्थक मलाला यूसुफ़ज़ई का नाम भी इसी वीर महिला पर रखा गया है।\n", "id": "555996", "title": "मैवंद की मलाला"}
{"url": "https://hi.wikipedia.org/wiki?curid=556065", "text": "मेडन्स होटल, दिल्ली\n\nदिल्ली का मेडन्स होटल जिसे कि ओबेरॉय मेडन्स होटल के नाम से भी जाना जाता है, जिसे कि प्रारंभ में मेडन्स मेट्रोपोलिटन होटल के नाम से जाना जाता था, दिल्ली के सिविल लाइन प्रखंड में एक ऐतिहासिक विरासत वाला होटल हैं। यह वही स्थान है जहाँ पर ब्रिटिश राज के दौरान सभी ब्रिटिश शैली वाले होटल हुआ करते थे, तथा सभी ब्रिटिश अधिकारी यहीं ठहरा करते थे।\nवास्तविक होटल (मेट्रोपोलिटन होटल) साझा रूप से दो अंग्रेज भाइयों, मेडन बंधुओं के द्वारा, १९८४ के बाद से संचालित किया जाता था, तथा अपनी वर्तमान स्थिति में सन १९०२ के बाद से जे. मेडन के द्वारा संचालित किया जाता था। सब लोगों का सर्वसहमति से मानना था की यह होटल दिल्ली का सर्व श्रेष्ठ होटल है। १९०३ में जब लार्ड कर्ज़न के द्वारा राज्याभिषेक दरबार किया गया था, जो कि एडवर्ड सातवें के भारत के शासक बनने की खुशी में था, उस समय मेट्रोपोलिटन होटल दिल्ली में निवास के लिए सबसे अधिक चलन में तथा सबसे अधिक महंगा था।\n\nआज यह होटल ओबेरॉय होटल्स एंड चैन का एक हिस्सा है।\n\nइस होटल में भोजन के लिए तीन कक्षों की व्यवस्था है जिनके नाम निम्नवत हैं-\n\nजिनमें से कर्ज़न रूम की दीवालों को ७० से अधिक अद्वितीय एवं अनोखे चित्रों के द्वारा सुसज्जित किया गया है। यहाँ पर योरोपियन एवं भारतीय खाने परोसे जाते हैं। वहीँ दि गार्डन टेरेस एक अनौपचारिक कॉफी शॉप है जिसके अन्दर एक सुन्दर कोर्टयार्ड है। यहाँ का वातावरण बहुत ही सुहावना होता है तथा पुस्तकें पढने एवं वार्तालाप के लिए आदर्श है। दि कावलरी बार एक प्रारंभिक १९वीं शताब्दी का बार है जिसमें की आदेशों के अनुसार पेय पदार्थ परोसे जाते हैं।\n\nइस होटल में निवास के लिए निम्नवत चार प्रकार के कक्षों की व्यवस्था है-\n\nइनमें अतिथि अपनी रूचि एवं जरूरतों के अनुसार चयन कर सकते हैं। \n\nसभी कक्ष केन्द्रीय रूप से वातानुकूलित हैं, तथा व्यक्तिगत कक्ष तापमान परिवर्तन आदि विशेषताओं वाले हैं, जिनमें से कि मिनी बार, २४ घंटा सेटेलाईट चैनल, वायरलेस इन्टरनेट, डायरेक्ट डायल टेलीफोन आदि शामिल हैं।\n\nउपहार स्वरुप प्रदत्त सामग्री में \nइस होटल में सेमिनार एवं कांफ्रेंस आदि के लिए उन्नत तकनीकी से भरपूर कमरों के पुख्ता इंतजाम किये गए हैं। इन कक्षों में द्रश्य श्रव्य प्रसारण के लिए साधन भी मुहैया कराये जाते हैं तथा सहायता के लिए हरदम कर्मचारी गण मौजूद रहते हैं।\n", "id": "556065", "title": "मेडन्स होटल, दिल्ली"}
{"url": "https://hi.wikipedia.org/wiki?curid=556215", "text": "भारत के नौसेनाध्यक्ष\n\nThe Chief of the Naval Staff is the commander and typically the highest-ranking officer in the Indian Navy. The position is abbreviated CNS in Indian Navy cables and communication. The rank associated with the position is usually that of Admiral.\n\nThe current Chief of the Naval Staff is Admiral D K Joshi, who took office on 31 अगस्त 2012. replaced Admiral Nirmal Kumar Verma on 31 अगस्त 2012.\nTaking moral responsibility for the accidents and incidents which have taken place during the past few months, the Chief of Naval Staff Admiral D.K. Joshi on 26-02-2014 resigned from the post of Navy Chief.\nVice Chief of Naval Staff Vice Admiral R.K. Dhowan should take over as the Acting Chief till a regular Chief is appointed.\n\nThe office the Chief of the Naval Staff was created by \"The Commanders-In-Chief (Change in Designation) Act\" of the Indian Parliament in 1955, replacing the erstwhile office of the Commander-in-Chief, Indian Navy. The office is based at South Block in Raisina Hill, Old Kondli.\n\nAppointments to the office are made by the President of India. The Chief of the Naval Staff generally reaches superannuation upon serving three years or at the age of 62, whichever is earlier.\n\nभारत की स्वतंत्रता के बाद से इस पद को सुशोभित करने वाले महानुभावों की सूची इस प्रकार है।\n", "id": "556215", "title": "भारत के नौसेनाध्यक्ष"}
{"url": "https://hi.wikipedia.org/wiki?curid=556230", "text": "सोनिका मल्होत्रा कंधारी\n\nसोनिका मल्होत्रा कंधारी एमबीडी औद्योगिक समूह की डायरेक्टर तथा डेमोक्रेटिक वर्ल्ड मैगजीन की समूह संपादक हैं। पिछले 15 सालों से हिंदी में प्रकाशित हो रही इस पत्रिका को अंग्रेजी में शुरू करने में इनकी महत्वपूर्ण भूमिका है।\n", "id": "556230", "title": "सोनिका मल्होत्रा कंधारी"}
{"url": "https://hi.wikipedia.org/wiki?curid=556236", "text": "संगीता पेंडुरकर\n\nसंगीता पेंडुरकर भारत की एक प्रमुख महिला उद्यमी हैं। वर्तमान में वे कैलोग्स इंडिया कंपनी इंडिया प्रा. लिमिटेड में प्रबंध निदेशक के पद पर कार्यरत हैं। वे कोका कोला की उपाध्यक्ष (रणनीतिक) रह चुकी हैं। उसके पूर्व वे एचएसबीसी मिड्ल इस्ट लिमिटेड से जुड़ी थी।\n", "id": "556236", "title": "संगीता पेंडुरकर"}
{"url": "https://hi.wikipedia.org/wiki?curid=556252", "text": "गोविन्द बल्लभ पंत सागर\n\nगोविन्द बल्लभ पंत सागर सोनभद्र जिले के पिपरी नामक स्थान पर निर्मित है। यह करीब 70 वर्ग मील में फैला हुआ है। \n", "id": "556252", "title": "गोविन्द बल्लभ पंत सागर"}
{"url": "https://hi.wikipedia.org/wiki?curid=556256", "text": "सावित्रि नौटियाल काला 'सवि'\n\nश्रीमती सावित्री नौटियाल काला ३५ वर्ष राजकीय विद्यालयों में सेवा कार्य के पश्चात वरिष्ठ प्रवक्ता के रूप में केंद्रीय विद्यालय (एफ.आर.आई) से सेवा निवृत है | देहरादून जनपद की एक जानी मानी चर्चित वरिष्ठ साहित्यकार एवं समाज सेविका है |आठ कविता संग्रह तथा तीन कहानी संग्रह प्रकाशित है। सावित्रीजी 'सवि' के उपनाम से लेखन कार्य करती है | जनपद की विभिन्न सामाजिक संस्थाओं से आपका जुड़ाव रहा है | आप मूलतः शिक्षक होने के साथ-साथ महिलाओं की विधि सलाहकार भी है | आप जनपद की कई संस्थाओं द्वारा सेवा रत्न, सेवा भूषण, लेखन मित्र, साहित्य अदब, नागरिक अभिनन्दन, मानव तथा साहित्य सेवा सम्मान, व्याख्यान प्रतिभागिता सम्मान, निरंतर सचित्र सृजन सम्मानित है|\n\nआजीवन सदस्यता द्वारा आप का अखिल भारतीय गढ़वाल सभा, यूनिवर्सिटी वूमेन एसोसिएशन, वरिष्ठ नागरिक कल्याण समिति उत्तराखंड, नवाभिव्यक्ति, हिंदी साहित्य समिति, रूल ऑफ़ द सोसाइटी, केदारखंड सांस्कृतिक न्यास मसूरी, अखिल भारतीय महिला आश्रम देहरादून में अतूल्य योगदान है |", "id": "556256", "title": "सावित्रि नौटियाल काला 'सवि'"}
{"url": "https://hi.wikipedia.org/wiki?curid=556276", "text": "माइकल नबील सनद\n\nमाइकल नबील सनद,; जन्म: 1 अक्टूबर 1985, असयुत,मिस्र) एक राजनीतिक कार्यकर्ता और ब्लॉगर है। उन्होंने 2009 में असिऊत विश्वविद्यालय से पशु चिकित्सा में अपनी स्नातक डिग्री प्राप्त की और संप्रति एरफ़र्ट विश्वविद्यालय, जर्मनी के अंतर्गत विली ब्रांट स्कूल में स्नात्त्कोत्तर कक्षा में अध्ययनरत हैं। वे मिस्र में उदार लोकतांत्रिक मूल्यों को प्रोत्साहित करने के लिए जाना जाते है। साथ ही मिस्र और इसराइल के बीच शांतिपूर्ण संबंधों के पक्षधर है।\n\n9 अप्रैल 2009 को नाबिल ने \"नो टू कम्प्ल्सरी मिलिटरी सर्विस\" आंदोलन की स्थापना की। अक्टूबर 2010 में उन्होंने सैन्य सेवा से मुक्त रखे जाने की मांग करते हुए एक ब्लॉग पोस्ट लिखा था। उसके पश्चात सैन्य पुलिस ने 12 नवम्बर 2010 को उन्हे गिरफ्तार कर लिया, लेकिन अगले ही दिन रिहा कर दिया गया और अंतत: उन्हे चिकित्सा के आधार पर सेवा से मुक्त कर दिया गया। उन्होने सक्रिय रूप से मिस्र क्रांति में भाग लिया। 4 फ़रवरी 2011 को सैन्य पुलिस ने उन्हे गिरफ्तार कर उनके ऊपर काफी अत्याचार किया, लेकिन 27 घंटे बाद उन्हे फिर रिहा कर दिया। 28 मार्च 2011 को सैना ने फिर से लगभग उन्हे उनके घर में गिरफ्तार कर लिया। 10 अप्रैल 2011 को सैन्य अदालत ने नबील को अपनी पोस्ट - \"सेना और लोग एक हाथ कभी नहीं थे\" में \"सेना का अपमान\" करने के आरोप में तीन साल के कारावास की सजा सुनाई। उन्हे सभ्य भोजन के उपयोग से इनकार कर दिया गया और कीट से लदी बिस्तर पर सोने और गंदे पानी में स्नान करने के लिए मजबूर किया गया। 23 अगस्त 2011 में उन्होंने भूख हड़ताल शुरू कर दी जिसके दौरान वे दो बार कोमा में गए और कई मौकों पर वे मौत के वेहद करीब देखे गए। 14 दिसम्बर 2011 में रिहा करने की अपील के बावजूद, मिस्र के सर्वोच्च सैन्य अदालत ने उनकी सजा कम कर के दो साल कर दी। सामाजिक मीडिया के माध्यम से घोषणा की गयी कि 29 दिसम्बर 2011 को तहरीर स्क्वायर में माइकल नबील के कारावास के खिलाफ प्रदर्शनी की जाएगी। आखिर में नबील को 23 जनवरी 2012 में सैन्य शासक परिषद ने रिहा कर दिया।\n", "id": "556276", "title": "माइकल नबील सनद"}
{"url": "https://hi.wikipedia.org/wiki?curid=556337", "text": "इलेक्ट्रानिक अवयवों का वर्ण संकेतन\n\nवर्ण संकेतन (color coding) का प्रयोग प्रतिरोधक तथा कुछ अन्य इलेक्ट्रानिक अवयवों का मान या रेटिंग दर्शाने के लिए किया जाता है। इस संकेतन का विकास १९२० के दशक में रेडियो मैनुफैक्चरर्स एशोसिएशन द्वारा किया गया था। इसे \"EIA-RS-279\" के नाम से प्रकाशित किया गया था। वर्तमान अन्तरराष्ट्रीय मानक IEC 60062 है।\n\nछोटे इलेक्ट्रानिक अवयवों का मान एवं रेटिंग को संख्या के रूप में सीधे लिखने के बजाय वर्ण-संकेतों के रूप में लिखने के कुछ लाभ हैं, जैसे बहुत छोटी संख्याओं के रूप में लिखने की कठिनाई तथा उसे पढ़ पाने की कठिनाई। किन्तु इसकी कुछ हानियाँ भी हैं, जैसे वर्णांध व्यक्ति के लिये वर्ण संकेत पढ़ना कठिन है।\n\nप्रतिरोध पर कई रंगीन पट्टियाँ बनी होती हैं। पट्टियों की संख्या कम से कम ३ होती है। बाँये से दाँये क्रम को सही पहचानने के लिये C और D पट्टियों के बीच अपेक्षाकृत अधिक दूरी रखी गयी होती है।\n\n\nकिसी प्रतिरोध में चार पट्टियाँ हैं- क्रमशः पीला, बैंगनी, लाल और सुनहरा। इस प्रकार इन पट्टियों के संगत आंकिक मान क्रमशः ४, ७, २ हैं तथा सुनहरा रंग ५% सह्यता इंगित करता है। इस प्रकार इस प्रतिरोध का मान ४७ x१० ओम अर्थात ४७०० ओम है। चूंकि इसकी सह्यता ५% है अतः इस प्रतिरोध का वास्तविक मान 4,465 तथा 4,935 ओम के बीच में कुछ भी हो सकता है।\n\nEN 60062:2005 के अनुसार मानक वर्ण-कूटन का अभिप्राय निम्नलिखित प्रकार से निकाला जायेगा-\n\nऊपर से नीचे:\n\nसंधारित्रों (Capacitors) की कोडिंग के लिये 4 या अधिक रंगीन पट्टियों या रंगीन बिन्दुओं का उपयोग किया जा सकता है। पहली दो पट्टियाँ या बिन्दु प्रथम दो सार्थक अंक के लिये होते हैं, तीसरी पट्टी दशमलव गुणक होती है। इस प्रकार प्राप्त मान पिकोफैराड में आता है। यदि 3 से अधिक पट्टियाँ हों तो उनके अर्थ भिन्न-भिन्न तरह के संधारित्रों के लिये भिन्न-भिन्न होते हैं।\n\n\nसिरैमिक संधारित्रों पर बनी हुई अतिरिक्त पट्टियाँ वोल्टेज रेटिंग क्लास और ताप गुणांक का मान बताती हैं। \n", "id": "556337", "title": "इलेक्ट्रानिक अवयवों का वर्ण संकेतन"}
{"url": "https://hi.wikipedia.org/wiki?curid=556342", "text": "वैद्युत अवयव\n\nवैद्युत अवयवयों (electrical elements) की संकल्पना (कांसेप्ट) वैद्युत नेटवर्कों के विश्लेषण में प्रयुक्त होती है। इसको वास्तविक 'वैद्युत अवयव' अथवा वास्तविक एलेक्ट्रॉनिक अवयव के बजाय 'आदर्श वैद्युत अवयव' समझना चाहिये। \n\nकिसी भी वैद्युत नेटवर्क को मॉडल करने के लिये उसे विद्युत के सरलतम् अवयव के नेटवर्क के रूप में अभिव्यक्त किया जा सकता है। ध्यान देने की बात है कि व्यावहारिक/भौतिक रूप से 'विद्युत अवयवों' का कोई अस्तित्व नहीं है। इनकी संकल्पना कुछ विद्युत के आदर्श, सरलीकृत अवयवों के रूप में की गयी है। एक या कुछ वैद्युत अवयवों की सहायता से किसी भी भौतिक (फिजिकल) एलेक्ट्रॉनिक अवयव को निरुपित किया जा सकता है। \n\nकिसी भी परिपथ के ४ मुख्य चर (variables) होते हैं -\n\nइन चार चरों का विचार करते हुए, केवल नौ (९) वैद्युत अवयवों के द्वारा किसी भी रैखिक परिपथ को निरूपित करना सम्भव है।\n\n\n\n\n\n\n\n", "id": "556342", "title": "वैद्युत अवयव"}
{"url": "https://hi.wikipedia.org/wiki?curid=556344", "text": "भारतीय इतिहास पर आधारित टीवी कार्यक्रम\n\nयहाँ टीवी के उन कार्यक्रमों की सूची दी गयी है जो भारत के इतिहास पर आधारित हैं।\n", "id": "556344", "title": "भारतीय इतिहास पर आधारित टीवी कार्यक्रम"}
{"url": "https://hi.wikipedia.org/wiki?curid=556347", "text": "युधामन्यु\n\nयुधामन्यु पांचालनरेश जो महाभारत में पांडवों की ओर से लडे थे। इनके भाई का नाम उत्तमौजा था और दोनो ही परम पराक्रमी एवं धनुर्धर थे। कहते हैं, इनका वास्तविक नाम कुछ और ही था पर अपने शत्रुओं से क्रोधातुर होकर युद्ध करने से इनका यह नाम प्रसिद्ध हो गया।\n", "id": "556347", "title": "युधामन्यु"}
{"url": "https://hi.wikipedia.org/wiki?curid=556355", "text": "पि. के. अब्दुल अज़ीज़\n\nपी.के. अब्दुल अज़ीज़ का जन्म केरल के तोडुपुज़ा (तोडुपुजा) में १८ जनवरी १९४७ हुई। वह पारिस्थितिकी एव्ं जैव विविधता में एक वैज्ञानिक और जो भारत से एक अकादमिक है ७७ शोध पत्र प्रकाशित किया गया। कोचीन विज्ञान और प्रौद्योगिकी विश्वविद्यालयऔर अलीगढ़ मुस्लिम विश्वविद्यालय के कुलपति होकर काम किए थे। उन्होंने वर्तमान में यूनिवर्सिटी ऑफ साइंस एंड टेक्नोलॉजी मेघालय(USTM) के कुलपति के रूप में शामिल हुए| और उन्होंने केरल सरकार द्वारा स्कूल शिक्षा के लिए पाठ्यक्रम में संशोधन के लिए विशेषज्ञ समिति का अध्यक्ष रूप में नियुक्त किया।\n\nवह केरल विश्वविद्यालयसे जलीय जीव विज्ञान और मत्स्य पालन विभाग से एक D.Sc, और पारिस्थितिकीय (2002)[पीएचडी]](1978) प्राप्त किया।\n\nउन्होंने १९९३-२००२ के दौरान अध्यक्ष होकर उनके नेतृत्व में सऊदी अरब के पारिस्थितिकीय समुद्री जीव विज्ञान विभाग में खारा पानी रूपांतरण निगम [जल आपूर्ति और स्वच्छता] में अनुसंधान एवं विकास केन्द्र को चलाया था।\n\nउन्होंने केरल विश्वविद्यालय और केरल कृषि विश्वविद्यालय में प्रोफेसर थे। उसके बाद उन्होंने कोचीन विज्ञान एवं प्रौद्योगिकी विश्वविद्यालय कुलपति बन गया। \n\nवह अलीगढ़ मुस्लिम विश्वविद्यालय ११ जून २००७ से १७ जनवरी २०१२ तक कुलपति था और अपने कार्यकाल के दौरान उन्होंने विशिष्ट लोगों के खिलाफ एक \"कार्रवाई\" शुरू की है और सभी छात्रों के लिए आईडी कार्ड डाल केलिए कहा। विस्कॉन्सिन विश्वविद्यालय, क्लीवलैंड विश्वविद्यालय, अटलांटा विश्वविद्यालय, जॉन्स हॉपकिन्स विश्वविद्यालय और न्यूयार्क विश्वविद्यालय के साथ करारनामों पर हस्ताक्षर किए और पीएचडी प्रस्तुतियाँ के ढेर को साफ करने के लिए शुरू किया।\n", "id": "556355", "title": "पि. के. अब्दुल अज़ीज़"}
{"url": "https://hi.wikipedia.org/wiki?curid=556357", "text": "एन किरण कुमार रेड्डी\n\nनल्लारि किरण कुमार रेड्डी (जन्म १३ सितंबर १९६०, हैदराबाद मे) एक भारतीय राजनीतिक नेता है और आन्ध्रप्रदेश के वर्तमान केरटेकर मुख्यमंत्री है। ये चार बार आन्ध्रप्रदेश विधान सभा के लिए चुने गए। फरवरी २०१४ में तेलंगाणा राज्य के घोशणा के बाद इन्होनें कांग्रेस से इस्तेफा दे दिया।\nकिरण कुमार रेड्डी के माता पिता सरोजम्मा और एन अमरनाथ रेड्डी है। अमरनाथ रेड्डी भी कांग्रेस पार्टी के सदस्य रहे है और पीवी नरसिंहाराव के कार्यकाल मे क्याबिनेट मंत्री रह चुके है। अमरनाथ रेड्डी इंदिरा गांधी एवं पीवी नरसिंहा राव के अत्यंत निकट विश्वासी माने जाते है। इनका परिवार चित्तूर जिला के कलिकिरि के निकट नगरिपल्ले गांव से है। किरण की पढाई हैदराबाद पब्लिक स्कूल से हुई थी और प्रीयूनिवर्सिटी (इंटर) सेयिंट जान्स जूनियर कालेज हैदराबाद से। निजाम कालेज से बी.काम की और उस्मानिया यूनिवर्सिटी के वकालत कालेज से एलएलबी की। ये हैदराबाद के अंडर-२२ सौत जोन यूनिवर्सिटीस और उस्मानिया यूनिवर्सिटी के क्रिकेट टीम कप्तान रह चुके है। इन्होने कुछ दिन के लिए चन्नै स्थित बीसेंट थियसाफिकल स्कूल मे भी विद्याध्ययन किया।\nकिरण रेड्डी पहली बार १९८९ मई उनके पिता के मृत्यु के बाद, आन्ध्रप्रदेश विधान सभा के लिए चुने गए। १९८९, १९९९ और २००४ मे वयल्पाडु से जीते। १९९४ मे जब कांग्रेस चित्तूर जिले मे नाममात्र न रहा, ये हार गए। २००९ मे पीलेरु से चुनाव जीता। ये वैएस राजशेखररेड्डी के अनुयायी माने जाते है। २००४ से लेकर ५ वर्षो के लिए ये चीफ विप रहे। उसके बाद ये विधानसभा के सभापति बने।\n\nआन्ध्रप्रदेश असेंब्ली के तेरहवे सत्र के सभापति के रूप मे किरण रेड्डी जून २००९ मे चुने गए। इनके चुनाव का समर्धन वैएस राजशेखररेड्डी, प्रजा राज्यम पार्टी के चिरंजीवि, एऐएमऐएम के नेत अक्बरुद्दीन ओवैसी और असदुद्दीन ओवैसी ने की।\n", "id": "556357", "title": "एन किरण कुमार रेड्डी"}
{"url": "https://hi.wikipedia.org/wiki?curid=556399", "text": "स्थावर सम्पदा\n\nभूमि तथा उसके उपर स्थित भवन आदि को सम्मिलित रूप से स्थावर सम्पदा (Real estate) कहते हैं। इसमें प्राकृतिक संसाधन जैसे फसलें, खनिज, जल, अचल सम्पत्तियाँ आदि भी सम्मिलित हैं। \n\n", "id": "556399", "title": "स्थावर सम्पदा"}
{"url": "https://hi.wikipedia.org/wiki?curid=556421", "text": "शादी के साइड इफ़ेक्ट्स\n\nशादी के साइड इफ़ेक्ट्स (हिन्दी: \"विवाह के दुष्प्रभाव\") एक हास्य हिन्दी फ़िल्म है। फ़िल्म का निर्देशन साकेत चौधरी ने किया है जिसमें अभिनय फ़रहान अख्तर, विद्या बालन, राम कपूर, वीर दास और हरिहरन ने किया है। फ़िल्म के निर्माता बालाजी मोशन पिक्चर्स और प्रीतीश नंदी कम्युनिकेशंस हैं। फ़िल्म २८ फ़रवरी २०१४ को समीक्षकों से अच्छी समालोचनाओं के साथ जारी हुई।\n\nफ़िल्म में एक युवा युगल सिद्धार्थ रॉय उर्फ़ सिड (फ़रहान अख़्तर) और तृषा (विद्या बालन) सुखी वैवाहिक जीवन बिता रहे थे। एक दिन पता चलता है कि तृषा गर्भवती है। तृषा और सिड दोनों ही इस अवस्था के लिए तैयार नहीं थे। सिड एक संघर्षरत संगीतकार है और तृषा भी नौकरीपेशा है। इस वजह से वो पहले तो गर्भपात के बारे में सोचते हैं क्योंकि दोनों ही नहीं चाहते कि अभी बच्चा हो लेकिन बाद में वो अपना इरादा बदल देते हैं। दोनों की एक बच्ची होती है जिसका नाम 'मिली' है और बच्ची के जन्म के बाद सिड काफ़ी परेशान रहने लगता है। बच्ची की देखभाल के लिए तृषा अपनी नौकरी छोड़ देती है और ऐसी उम्मीद भी करती है कि सिड भी बच्ची के पालन-पोषण में पूरा योगदान दे।\n\n\nफ़िल्म के संगीत निर्देशक प्रीतम चक्रबर्ती और संगीतकार अमिताभ भट्टाचार्य हैं। मिकी मकक्लेरी गीत \"आहिस्ता आहिस्ता\" के अतिथि संगीतज्ञ हैं।\n", "id": "556421", "title": "शादी के साइड इफ़ेक्ट्स"}
{"url": "https://hi.wikipedia.org/wiki?curid=556430", "text": "बालाजी मोशन पिक्चर्स\n\nबालाजी मोशन पिक्चर्स बालाजी टेलीफ़िल्म्स की एक समकक्ष एवं सहयोगी कम्पनी है जिसने २००२ में भारतीय चालित चलचित्रों के व्यवसाय में प्रवेश किया।\n\n", "id": "556430", "title": "बालाजी मोशन पिक्चर्स"}
{"url": "https://hi.wikipedia.org/wiki?curid=556435", "text": "चाल\n\nप्रतिदिन के जीवन में और शुद्ध गतिकी में किसी वस्तु की \"चाल\" इसके वेग (इसकी स्थिति में परिवर्तन की दर) का परिमाण है; अतः यह एक अदिश राशि है। किसी वस्तु की औसत चाल उस वस्तु द्वारा चली गई कुल दूरी में लगने वाले समय से भाजित करने पर प्राप्त भागफल का मान है; ताक्षणिक चाल, औसत चाल का परिसिमा मान है जिसमें समयान्तराल शून्य की ओर अग्रसर हो।\n\nspeed", "id": "556435", "title": "चाल"}
{"url": "https://hi.wikipedia.org/wiki?curid=556521", "text": "कट्टाप्पना\n\nकट्टाप्पना() केरल के, इडुक्की जिले में सहयाद्री (या पश्चिमी घाट) समुद्र स्तर से २६६० फीट ऊपर स्थित एक शहर है जो केरल के मसाले राजधानी के रूप में जाना जाता है। यह् इडुक्की जिले के मुख्य वाणिज्यिक शहर और विशेष रूप से इलायची और काली मिर्च के लिए एक मसाले व्यापार केंद्र है। शहर पहाड़ों, झीलों, वन, वन्य जीवन और मसाले बागानें (इलायची, काली मिर्च, कॉफी और चाय) के लिए उल्लेखनीय है। २००१ की जनगणना के आधार पर, कट्टाप्पना १९,८५६ पुरुषों और १९,७५२ महिलाओं से मिलकर, ३९,६०८ की कुल आबादी के साथ ९,००० परिवारों था। शहर का प्रशासन ग्राम पंचायत में निहित है।\n", "id": "556521", "title": "कट्टाप्पना"}
{"url": "https://hi.wikipedia.org/wiki?curid=556533", "text": "ओलेक्जेंडर तुर्चिनोव\n\nओलेक्जेंडर तुर्चिनोव (; जन्म 31 मार्च 1964) एक यूक्रेनी राजनीतिज्ञ, पटकथा लेखक और आर्थिक विशेषज्ञ हैं। वे यूक्रेन के कार्यवाहक राष्ट्रपति रह चुके हैं। 25 फ़रवरी 2014 को तुर्चिनोव ने कार्यवाहक राष्ट्रपति के रूप में यूक्रेनी सशस्त्र बलों के सर्वोच्च कमांडर इन चीफ का पदभार ग्रहण किया था।\nओलेक्जेंडर तुर्चिनोव का जन्म 31 मार्च 1964 को डिंप्रोपेट्रोवस्क, निप्रॉपेट्रोस, सोवियत संघ (अबयूक्रेन) में हुआ था। उन्होने 1986 में निप्रॉपेट्रोस मैटलर्जिकल संस्थान से स्नातक की शिक्षा ग्रहण की, तत्पश्चात उन्होने 1987 से 1990 तक क्र्यवोरिज़्हस्टल में काम किया, जहां वे कम्युनिस्ट यूथ लीग के आंदोलन और प्रचार प्रभाग की समिति के प्रमुख के रूप में जुड़े रहे। 1993 में वे औपचारिक रूप से प्रधानमंत्री कुचमा के आर्थिक सलाहकार नियुक्त किए गए। दिसंबर 1993 में उन्होने उद्योगपति और उद्यमियों की यूक्रेनी संघ की स्थापना की और वे इसके उपाध्यक्ष बने। 1994 में वे अपने एक व्यापार सहयोगी पाव्लो लीजारेंको के साथ मिलकर हरोमडा राजनीतिक पार्टी बनाई। जनवरी 1994 में वे यूक्रेन नेशनल एकेडमी ऑफ साइंस लेबॉरेटरी ऑफ शैडो इकोनोमी रिसर्च के प्रमुख बनाए गए जहां उन्होने मार्च 1998 तक यूक्रेन के आर्थिक सुधार संस्थान के निदेशक का दायित्व सँभाला।\n1998 के हारोमड़ा राजनीतिक पार्टी की ओर से संसदीय चुनाव में वे यूक्रेनियन संसद के लिए पहली बार चुने गए, किन्तु पाव्लो लजारेंको के घोटाले उजागर होने के बाद उन्होने मई 1999 में \nगुट और पार्टी दोनों छोड़ दिया। वे ब्यूट की ओर से 2002 और 2006 में पुन: यूक्रेनियन संसद के लिए चुने गए। 4 फ़रवरी 2005 को उन्हे यूक्रेन की सुरक्षा सेवा का पहला नागरिक प्रमुख नियुक्त किया गया।2008 में वे यूलिया ट्य्मोशेंको ब्लॉक और आवर यूक्रेन पीपुल्स सेल्फ डिफेंस ब्लॉक उम्मीदवार बने।2008 में कीव के मेयर चुनाव में 218,600 वोट (कुल मतदान का 19.13%) के साथ वे दूसरे स्थान पर रहे।\n\n4 मार्च 2010 को, सेकेंड ट्यमेशेंको सरकार के पतन के बाद पूर्व प्रधानमंत्री यूलिया ट्य्मोशेंको ने अपने पद से इस्तीफा दे दिया। तत्पश्चात एक नई सरकार के गठन तक के लिए तुर्चिनोव को कार्यवाहक प्रधानमंत्री बनाया गया। 11 मार्च 2010 को यूक्रेन में नई निर्वाचित सरकार का गठन हुआ और माइकोला अजारोव प्रधानमंत्री बनाए गए। \n\n2012 में वे फादरलैंड संसदीय क्षेत्र से पुन: निर्वाचित हुये। 22 फ़रवरी 2013 को उन्हें संसद का अध्यक्ष चुना गया। 23 फ़रवरी 2014 को यूक्रेन के तात्कालिन राष्ट्रपति विक्टर यानुकोविच के ऊपर महाभियोग लगाए जाने के बाद यूक्रेन की संसद ने तुर्चिनोव को अस्थायी रूप से राष्ट्रपति के कार्यो की जिम्मेदारी सौंप दी। उन्हें विपक्ष की नेता व यूक्रेन की पूर्व प्रधानमंत्री यूलिया तेमोशेंको का विश्वासपात्र माना जाता है।\n2004 में उनकी एक किताब \"इल्यूशन ऑफ फियर\" प्रकाशित हुई। 2005 में उन्होने उसी नाम से उस किताब पर आधारित एक फिल्म की पटकथा लिखी। यह फिल्म यूक्रेन में वर्ष 2008 में प्रदर्शित हुई और इस फिल्म के लिए उन्हें सर्वश्रेष्ठ विदेशी भाषा फिल्म के लिए अकादमी पुरस्कार प्राप्त हुआ।\nउसकी पत्नी हना तुर्चिनोवा राष्ट्रीय शैक्षणिक ड्रागोमनोव विश्वविद्यालय में विदेशी भाषा के प्रमुख है। उनके एक पुत्र है, जिनका जन्म 1994 में हुआ।\n", "id": "556533", "title": "ओलेक्जेंडर तुर्चिनोव"}
{"url": "https://hi.wikipedia.org/wiki?curid=556560", "text": "शेरिंग तोबगे\n\nशेरिंग तोबगे एक भूटानी राजनीतिज्ञ हैं, जो साल 2013 से भूटान के प्रधानमंत्री रहे हैं। वह मार्च 2008 से अप्रैल 2013 तक नेशनल असेंबली में विपक्षी दल के नेता थे। वह पीपुल्स डेमोक्रेटिक पार्टी के नेता भी हैं।\n\nवह पीपुल्स डेमोक्रेटिक पार्टी के संस्थापक सदस्य हैं और उन्हें पार्टी को भूटान के सर्वप्रथम राजनीतिक दल के रूप में पंजीकृत कराने का श्रेया दिया जाता है।\n\n", "id": "556560", "title": "शेरिंग तोबगे"}
{"url": "https://hi.wikipedia.org/wiki?curid=556574", "text": "बीजू जनता दल\n\nबीजू जनता दल (बीजद) () भारतीय राज्य ओडिशा का एक राज्यस्तरीय राजनीतिक दल है जिसका नेतृत्व राज्य के पूर्व मुख्यमंत्री बीजू पटनायक के पुत्र नवीन पटनायक करते हैं। इसकी स्थापना २६ दिसम्बर १९९७ को हुई।\n", "id": "556574", "title": "बीजू जनता दल"}
{"url": "https://hi.wikipedia.org/wiki?curid=556594", "text": "द महाभारत (नारायण)\n\nद महाभारत आर के नारायण द्वारा रचित पौराणिक कथाओं पर आधारित पुस्तक है। यह महाभारत का आधुनिकीकृत, छोटा और अनुवादित एवं पुनर्लिखित पुस्तक है। इसका प्रथम प्रकाशन हाइनमैन, लंदन में १९७८ में हुआ। पुस्तक का विमोचन हिन्दू पौराणिक कथाओं पर नारायण के किये गये कार्य- \"गोड्स, डेमन्स एण्ड अदर्स\", द रामायण की सफलता के परिणामस्वरूप प्रकाशन किया गया।\n", "id": "556594", "title": "द महाभारत (नारायण)"}
{"url": "https://hi.wikipedia.org/wiki?curid=556678", "text": "चन्नपट्न रामस्वामि सिंह\n\nचन्नपट्न रामस्वामि सिंह (), जिन्हें मुख्यतः सी॰आर॰ सिंह () के नाम से जाना जाता है (16 जून 1942 – 28 फ़रवरी 2014), भारतीय अभिनेता, फ़िल्म निर्देशक और नाटककार थे। उन्हें मुख्यतः कन्नड़ फ़िल्मों और स्टेज शो में उनके योगदानों के लिए जाना जाता है। उन्होंने अपना कैरियर बंगलौर स्थित एक रंगमंच से किया था। २८ फ़रवरी २०१४ को बंगलौर के एक निजी अस्पताल में उनका निधन हो गया।\n\n", "id": "556678", "title": "चन्नपट्न रामस्वामि सिंह"}
{"url": "https://hi.wikipedia.org/wiki?curid=556726", "text": "वेंकटेश्वर\n\nवेंकटेश्वर (, , , ) जिन्हें गोविंदा, श्रीनिवास, बालाजी, वेंकट आदि के नाम से भी जाना जाता है, भगवान विष्णु के अवतार माने जाते हैं। \n\nऐसा माना जाता है कि प्रभु विष्णु ने कुछ समय के लिए स्वामी पुष्करणी नामक तालाब के किनारे निवास किया था। यह तालाब तिरुमला के पास स्थित है। तिरुमाला-तिरुपति के चारों ओर स्थित पहाड़ियाँ, शेषनाग के सात फनों के आधार पर बनीं 'सप्तगिर‍ि' कहलाती हैं। वैकुंठ एकादशी के अवसर पर लोग तिरुपति वेन्कटेशवर मन्दिर पर प्रभु के दर्शन के लिए आते हैं, जहाँ पर आने के पश्चात उनके सभी पाप धुल जाते हैं। मान्यता है कि यहाँ आने के पश्चात व्यक्ति को जन्म-मृत्यु के बंधन से मुक्ति मिल जाती है।\n", "id": "556726", "title": "वेंकटेश्वर"}
{"url": "https://hi.wikipedia.org/wiki?curid=556729", "text": "सुप्रभातम्\n\nसुप्रभातम् जो शुभ और प्रभात शब्दों के मेल से बना है, सुप्रभातकाव्य शैली का एक संस्कृत कविता है। यह छंदों का एक संग्रह है जिसे हिन्दू धर्म में सवेरे-सवेरे देवता को जगाने के लिए सुनाया जाता है।\n\nसबसे प्रसिद्ध सुप्रभातम् कृति वेंकटेश सुप्रभातम् है, जिसे तिरुपति में वेंकटेश भगवन को जगाने के लिए सुनाया जाता है।\n\n", "id": "556729", "title": "सुप्रभातम्"}
{"url": "https://hi.wikipedia.org/wiki?curid=556745", "text": "शंकराचार्य मंदिर\n\nशंकराचार्य मंदिर कश्मीर के शंकराचार्य पर्वत पर स्थित एक प्राचीन मंदिर है। इसे 'ज्येष्ठेश्वर मंदिर' और 'पास-पहाड़' भी कहते हैं। वस्तुतह् यह शिवमंदिर है। यह मन्दिर समुद्र तल से ३०० मीटर की ऊंम्चाई पर स्थित है।\n", "id": "556745", "title": "शंकराचार्य मंदिर"}
{"url": "https://hi.wikipedia.org/wiki?curid=556746", "text": "ग्रैविटी (फ़िल्म)\n\nग्रैविटी (अंग्रेजी; Gravity) वर्ष २०१३ की ब्रिटिश-अमेरिकी संस्थाओं के सहयोग से बनी एक विज्ञान फंतासी आधारित फ़िल्म है जिसका सह लेखन, सह संपादन, निर्माण और निर्देशन का जिम्मा एलफाॅन्सो कुएराॅन ने संभाली हैं। मुख्य भूमिकाओं में सैंड्रा बुलाॅक और जाॅर्ज क्लूनी एस्ट्राॅनाॅट्स की अदायगी की है जो अंतरिक्ष के कक्षा में मध्यस्थ स्पेस शटल की तबाही बाद फंस जाते हैं, जहाँ से उनको वापिस पृथ्वी पर आने के लिए संघर्ष करना पड़ता है।\n\nकुएराॅन ने पटकथा का काम अपने बेटे जोन्स के साथ किया और प्रयास किया कि वे इसे युनिवर्सल पिक्चर्स तक सौंपने तक पूरा कर लेंगे। लेकिन वाॅर्नर ब्रदर्स द्वारा इस परियोजना पर रूचि जताने पर उन्होंने उनको ही इसके अधिकार बेच दिए। डेविड हेमैन, जिन्होंने कुएराॅन की पिछली फ़िल्म हैरी पॉटर और अज़्काबान का क़ैदी (2004) में साथ किया था, यहां वे बतौर निर्माता सहयोग में शामिल हैं। फ़िल्म \"ग्रैविटी\" में अधिकांश निर्माण युनाइटेड किंगडम से जुड़े लोग ही है, जिनमें ब्रिटिश विजुवल इफैक्टस कम्पनी फ्रैमस्टोन ने अपने तीन साल ज्यादातर फ़िल्म के विजुवल इफैक्टस की रचना में लगा दिए, जोकि बमुश्किल 80 से 90 मिनट से अधिक के दृश्यों को गढ़ने में काम किया गया। \n\nफ़िल्म \"ग्रैविटी\" ने अपनी पहली प्रदर्शनी अगस्त 28, 2013 को वेनिस में आयोजित 70 वें अंतर्राष्ट्रीय फ़िल्म उत्सव में दी और उत्तरी अमेरिका में टेलुराइड फ़िल्म फेस्टिवल के संपन्न होने बाद इसका प्रिमियर दिखाया गया। अगस्त में टेलुराइड फ़िल्म फेस्टिवल के बाद, इसे एकसाथ अक्टूबर 4, 2013 में संयुक्त राष्ट्र एवं कनाडा में प्रदर्शित किया गया, फ़िल्म \"ग्रैविटी\" को वैश्विक तौर पर आलोचकों ने इसकी प्रशंसा की, और साल 2013 की सर्वश्रेष्ठ फ़िल्म में शुमार एक माना गया। \n\nफ़िल्म की तकनीकी पक्षों जैसे एमानुएल लुबेज़्की का छायांकन, स्टीवन प्राइस की संगीत रचना, कुएराॅन के निर्देशन, बुलाॅक की अभिनय, फ्रैमस्टोन के विजुवल इफैक्टस और इन सबके थ्रीडी संयोजन से ज्यादातर समीक्षकों ने खास सराहना की। फ़िल्म ने 2013 की सर्वाधिक कमाई वाली फ़िल्म के रूप में आठवें पायदान पर रही जिसने अंतर्राष्ट्रीय स्तर पर $723 करोड़ अमेरिकी डाॅलर का व्यवसाय किया। 86वें एकाडमी अवार्ड के दौरान, फ़िल्म ग्रैविटी ने दस अलग-अलग एकाडमी अवार्ड की श्रेणियों में नामांकित रही (यह बराबरी फ़िल्म अमेरिकन हसल के साथ रही) तथा साथ श्रेणियों में विजय रही (अब तक के समारोह में सबसे ज्यादा), जोकि जिनमें शामिल रहें: सर्वश्रेष्ठ निर्देशक (कुएराॅन), सर्वश्रेष्ठ छायांकन (लुबेज़्की), सर्वश्रेष्ठ विजुवल इफैक्टस, सर्वश्रेष्ठ फ़िल्म संपादन, सर्वश्रेष्ठ ध्वनि मिश्रण, और सर्वश्रेष्ठ मौलिक संगीत (स्टीवन प्राइस)। वहीं बाफ्टा अवार्ड की ओर से यह छह श्रेणियों में बाफ्टा अवार्ड से नवाजा गया जिनमें, अद्भुत प्रदर्शन करने वाली ब्रिटिश फिल्म और सर्वश्रेष्ठ निर्देशक के साथ कामयाब रही तथा गोल्डन ग्लोब पुरस्कार की ओर सर्वश्रेष्ठ निर्देशक की श्रेणी में खाताब नवाजने के साथ, सात समीक्षक द्वारा चयनित मूवी अवार्ड और ब्रैडबरी अवार्ड का खिताब दिया गया।[4]\n\n\n", "id": "556746", "title": "ग्रैविटी (फ़िल्म)"}
{"url": "https://hi.wikipedia.org/wiki?curid=556749", "text": "थैलियम\n\nथैलियम (Thallium) एक रासायनिक तत्त्व है। यह आवर्त सारणी के तृतीय मुख्य समूह का अंतिम तत्व है। इसके दो स्थिर समस्थानिक प्राप्त हैं, जिनकी द्रव्यमान संख्याएँ २०३ एवं २०५ हैं। इसके अतिरिक्त इसके नौ अस्थिर समस्थानिक ज्ञात हैं। इनकी द्रव्यमान संख्याएँ १९९, २००, २०२, २०४, २०६, २०७, २०८, २०९ और २१० हैं। इनमें कुछ रेडियधर्मी अयस्कों में मिलते हैं और कुछ कृत्रिम साधनों द्वारा उपलब्ध हैं। इस तत्व की खोज अंग्रेज वैज्ञानिक विलियम क्रुक्स ने १८६१ ईo में एक विशेष सेलेनियम युक्त पायराइट (seleniferous pyrite) में वर्णक्रममापी (spectroscopic) उपकरण द्वारा की। उन्होंने भूर्जित (roasted) अयस्क की धूल के वर्णक्रममापी निरीक्षण में एक हल्के हरे रंग की रेखा देखी, जिसके कारण इस तत्व का नाम थैलियम रखा। इस तत्व को लैमी (Lamy) ने सर्वप्रथम पृथक् कर इसके गुणधर्म का निरीक्षण किया।\n\nअनेक पायराइट अयस्कों में थैलियम न्यून मात्रा में वर्तमान रहता है। केवल क्रुसाइट (Crookesite) नामक अयस्क में यह १७% मात्रा में उपस्थित रहता है। सामान्यत: यह कुछ अयस्कों की चिमनी (flue) धूल, या सल्फ्यूरिक अम्ल बनते समय प्रकोष्ठ कीच (chamber mud), से निकाला जाता है। कीच को उबलते जल से उपचारित करने पर थैलियम सल्फेट का विलयन बन जाता है, जिसे छानकर हाइड्रोक्लोरिक अम्ल द्वारा क्लोराइड में परिवर्तित करते हैं। क्लोराइड को फिर सल्फ्यूरिक अम्ल की क्रिया द्वारा सल्फेट में परिणत करने से अन्य अपद्रव्य दूर हो जाते हैं। उबलते जल की क्रिया से केवल थैलियम सल्फेट ही घुलता है। विलयन के विद्युद्विश्लेषण अथवा यशद धातु की प्रक्रिया द्वारा थैलियम धातु मिलती है।\n\nथैलियम नीले श्वेत रंग की धातु है। यह अति नम्र और लोचरहित होती है। इसके भौतिक गुणधर्म निम्नलिखित हैं :\n\nयह एकपरमाणुक (monoatomic) अवस्था में रहता है। वायु में रखने पर इसपर ऑक्साइड की परत जम जाती है। थैलियम वायु और जल के संयुक्त प्रभाव से थैलियम हाइड्रॉक्साइड (TlOH) में परिणत हो जाता है। उच्च ताप पर यह जल का विघटन कर हाइड्रोजन मुक्त करता है। वायु में गरम करने पर थैलियम शीघ्र ऑक्सीकृत हो लाल या बैंगनी वाष्प उत्पन्न करता है।\n\nथैलियम नाइट्रिक अम्ल अथवा सल्फ्यूरिक अम्ल में शीघ्र, परंतु हाइड्रोक्लोरिक अम्ल में मंद गति से, घुलता है।\n\nथैलियम दो प्रकार के लवण बनाता है : एक और तीन संयोजकता के। थैलस लवण एक संयोजकता के एवं थैलिक तीन संयोजकता के लवण हैं।\n\nथैलस हाइड्रॉक्साइड (TlOH) में क्षारीय गुण वर्तमान है। यह पीले रंग के मणिभ बनाता है, जो जल में शीघ्र घुल जाते हैं। इसको गरम करने पर काले रंग का ऑक्साइड (TlO) बनता है। इसके अतिरिक्त एक संयोजिकता वाले लवण थैलस क्लोराइड (TlCl), थैलस कार्बोनेट (TlCO), थैलस सल्फेट (TlSO), थैलस नाइट्रेट (TINO) सरलता से बनाए जा सकते हैं।\n\nथैलियम को उच्च ताप (५०० से ७०० डिग्री सेंo) पर वायु या ऑक्सीजन में रखने पर थैलिक ऑक्साइड (TlO) बनता है। इस संयोजकता के कुछ विशेष यौगिक हैं : थैलिक क्लोराइड (TICI), थैलिक आयोडाइड (Tl I), थैलिक सल्फेट [ Tl (SO4) 7H O ] थैलिक नाइट्रेट [ Tl (NO) 3HO ] आदि।\n\nकाँच में थैलियम के यौगिक मिलाने से उसका अपवर्तनांक बढ़ जाता है, जिस कारण यह कुछ विशेष उपयोगी काच बनाने में काम आता है। थैलियम के यौगिक कार्बनिक संश्लेषण में उपयोगी माने गए हैं। थैलियम लवण विषैले होते हैं।\n", "id": "556749", "title": "थैलियम"}
{"url": "https://hi.wikipedia.org/wiki?curid=556751", "text": "८५वें अकादमी पुरस्कार\n\n८५वें अकादमी पुरस्कारों का आयोजन २४ फ़रवरी २०१३ को कैलिफ़ोर्निया के लॉस एंजेल्स में डॉल्बी थिएटर, हॉलीवुड में हुआ।\n", "id": "556751", "title": "८५वें अकादमी पुरस्कार"}
{"url": "https://hi.wikipedia.org/wiki?curid=556752", "text": "भुवनेश चतुर्वेदी\n\nभुवनेश चतुर्वेदी (२२ जून १९३१ - २ मार्च २०१४) एक भारतीय राजनीतिज्ञ थे। वो भारत सरकार में १९९३ से १९९६ तक राज्यमंत्री रहे। वो कोटा से १९७८ से १९९६ तक सांसद और कोटा से ही १९७२ से १९७७ तक विधायक रहे।\n", "id": "556752", "title": "भुवनेश चतुर्वेदी"}
{"url": "https://hi.wikipedia.org/wiki?curid=556753", "text": "भारत का राष्ट्रीय पोर्टल\n\n\"India.gov.in\" भारतीय नागरिकों के लिए भारत का राष्ट्रीय पोर्टल है। इस पोर्टल पर सरकारी स्रोतों से प्राप्त विविध उपयोगी सूचनाएँ तथा कुछ आनलाइन सेवाएँ प्रदान की गयीं हैं।\n", "id": "556753", "title": "भारत का राष्ट्रीय पोर्टल"}
{"url": "https://hi.wikipedia.org/wiki?curid=556760", "text": "रूसी हिन्दू परिषद\n\nरूसी हिन्दू परिषद रूस के हिन्दू धर्मावलम्बियों की प्रतिनिधि संस्था है। इसकी स्थापना १९ दिसम्बर २०११ को की गयी थी। साधू प्रिय दास इसके वर्तमान अध्यक्ष हैं। इस संस्था का गठन रूस के टोम्स्क शहर की अदालत में भगवत गीता को एक उग्र साहित्य घोषित करते हुए प्रतिबंध लगाने की माँग के मुकदमे के चलते किया गया था। रूस में बसे करीब १५,००० भारतीय मूल के नागरिकों ने उस समय व्यक्तिगत तथा संगठनात्मक रूप से भारत की मनमोहन सिंह सरकार से हस्तक्षेप का अनुरोध किया था।\n", "id": "556760", "title": "रूसी हिन्दू परिषद"}
{"url": "https://hi.wikipedia.org/wiki?curid=556762", "text": "हाइड्रोजन सायनाइड\n\nहाड्रोजन सायनाइड (HCN) या हाइड्रोसायनिक अम्ल एक अकार्बनिक यौगिक है। इसे प्रूसिक अम्ल (Prussic acid) भी कहते हैं। यह रंगहीन वाष्पशील पदार्थ है, जो बहुत ही विषैला होता है। सन् १७८२ में के। डब्लू. शेले (K.W. Scheele) ने इसका पता लगाया था और प्रशियन नील (prussian blue) से इसे प्राप्त किया था। यह कुछ पेड़ों में शर्करावर्गीय पदार्थों के साथ ग्लाइकोसाइड के रूप में पाया जाता है। कडुवे बादाम में पाए जानेवाले ऐमिग्डालिन (amygdalin) नामक ग्लाइकोसाइड में यह होता है और ऐमिग्डालिन के जल अपघटन (hydrolysis) से इसे प्राप्त किया जा सकता है।\n\nहाइड्रोजन सायनाइड का उत्पादन औद्योगिक स्तर पर किया जाता है। अनेकों रासायनिक यौगिकों (बहुलक एवं औषध) के निर्माण में यह अत्यन्त उपयोगी है।\n\nप्रयोगशाला में इसे प्राप्त करने की विधि यह है : १०० मिली। सांद्र सल्फ्यूरिक अम्ल का उतने ही जल में ठंढा विलयन एक गोल पेंदी के फ्लास्क में रखे १०० ग्राम पोटैशियम सायनाइड के ऊपर क्रमश: डालते हैं। इस फ्लास्क को एक य नली से जोड़ दिया जाता है, जिसमें निर्जलित कैल्सियम क्लोराइड भरा होता है। इस नली से निकलनेवाले वाष्प को एक संघनित्र से ले जाकर द्रवीभूत करके इकट्ठा कर लेते हैं। संघनित्र में जल के स्थान पर -१० डिग्री सें. ताप का, जल में नमक का, विलयन प्रवाहित करते हैं। यदि प्राप्त अम्ल को और अधिक निर्जलित करना हो, तो उसमें कुछ फॉस्फोरस पेंटॉक्साइड डालकर हिलाते हैं और द्रव का पुन: आसवन कर लेते हैं।\n\nप्रूसिक अम्ल बनाने की व्यावसायिक विधि यह है : २३% सोडियम सायनाइड के जलीय विलयन पर सल्फ्यूरिक अम्ल की अभिक्रिया सीसे के स्तर लगे एक जनित्र (generator) के अंदर करते हैं और इस क्रिया द्वारा प्राप्त वाष्पों को संघनित कर इकट्ठा कर लेते हैं। इस क्रिया के अंतर्गत अम्ल की मात्रा को सायनाइड की मात्रा से अधिक रखा जाता है। इस प्रकार प्राप्त द्रव के आंशिक आसवन से लगभग ९८% सांद्रता का प्रूसिक अम्ल प्राप्त हो जाता है। इसी प्रकार सोडियम सायनाइड के स्थान पर कैल्सियम सायनाइड लेकर भी इसे प्राप्त किया जा सकता है।\n\nजर्मनी में इस अम्ल की काफी मात्रा, चुकंदर से बननेवाली शर्करा के उद्योग में प्राप्त शीरे (molasses) से भी बनाते हैं।\n\nइन विधियों के अतिरिक्त संश्लेषण द्वारा भी प्रूसिक अम्ल प्राप्त किया जाता है। इसके लिए दो प्रमुख विधियाँ हैं। पहली विधि में किसी हाइड्रोकार्बन तथा अमोनिया के मिश्रण का नियंत्रित ऑक्सीकरण किया जाता है। मिथेन, अमोनिया तथा ॲक्सीजन की अल्पमात्रा, (पूर्ण दहन के लिए आवश्यक मात्रा से कम) के मिश्रण के एक तप्त प्लैटिनम-इरीडियम की जाली के ऊपर से प्रवाहित करते हैं। निम्नलिखित क्रिया के फलस्वरूप प्रूसिक अम्ल प्राप्त हो जाता है :\n\nमेथेन के स्थान पर और दूसरे हाइड्रोकार्बन भी प्रयुक्त किए जा सकते हैं पर मेथेन से अभिक्रिया ज्यादा ठीक होती है।\n\nफार्मेमाइड के निर्जलीकरण (dehydration) द्वारा भी प्रूसिक अम्ल बनाया जा सकता है। वाष्पीकृत फार्मेमाइड को अमोनिया की अधिक मात्रा में मिश्रित करके उत्प्रेरक, एल्यूमिनियम फॉस्फेट, के ऊपर ३६० डिग्री सें. ताप पर प्रवाहित किया गया है :\n\nउपर्युक्त समीकरण रासायनिक क्रिया प्रदर्शित करता है। इस प्रकार बने प्रूसिक अम्ल को सोडियम हाइड्रॉक्साइड विलयन में शोषित कर लिया जाता है जिससे वह सोडियम सायनाइड के रूप में प्राप्त हो जाता है।\n\nप्रूसिक अम्ल का क्वथनांक २५.७ डिग्री सें. है। ठंडा करने पर यह बर्फ के समान ठोस के रूप में जम जाता है जिसका द्रवणांक -१४.९ डिग्री सें. है। जमी अवस्था में भी यह काफी वाष्पशील होता है। इसके अणु, प्रबल ध्रुवीय आचरणवाले होते हैं और इस बात में यह जल से काफी समानता प्रदर्शित करता है। जल की ही तरह यह आयनीकारक विलायक (ionising solvent) भी है। जल तथा अन्य कार्बनिक विलायकों के साथ यह हर अनुपात में मिश्रणीय है। प्रूसिक अम्ल में विद्यमान तत्व हाइड्रोजन, कार्बन तथा नाइट्रोजन निम्नलिखित दो संभव प्रकारों से संयुक्त हो सकते हैं।\n\nजिनको सामान्य (normal) रूप तथा आइसो (iso) रूप कहते हैं। डाइजोमोथेन (diazomethane) पर प्रूसिक अम्ल की अभिक्रिया से मेथिल सायनाइड (CHCN) तथा मेथिल आयसो सायनाइड (CHNC) दोनों प्राप्त होते हैं। इससे स्पष्ट है कि द्रवित प्रूसिक अम्ल में ये दोनों रूप एक साथ ही विद्यमान हैं और ये चल समावयवता (dynamic isomerism) या चलावयवता (tautomerism) प्रदर्शित करते है। जलीय विलयन में १२रूसें. पर प्रूसिक अम्ल का वियोजन स्थिरांक (dissociation constant) १.३व्१०-२ है, जो कार्बनिक अम्ल के वियोजन स्थिरांक का ही होता है। अत: स्पष्ट है कि यह बहुत ही दुर्बल अम्ल है।\n\nशुद्ध अवस्था में प्रूसिक अम्ल स्थायी पदार्थ है, जिसे काँच के बर्तन में काफी दिन तक अपरिवर्तित अवस्था में रखा जा सकता है। कुछ क्षारीय पदार्थ, जैसे अमोनिया या सोडियम सायनाइड की उपस्थिति में अम्ल का बहुलकीकरण क्रमश: प्रारंभ होने लगता है और इसी क्रिया के फलस्वरूप एक काला सा पदार्थ प्राप्त होता है जिसका रासायनिक संगठन लगभग वही होता है, जो प्रूसिक अम्ल का। इस क्रिया में पर्याप्त मात्रा में ऊष्मा निकलती है। साथ ही ऊष्मा व्यवहृत करने से अभिक्रिया का वेग भी बढ़ता है। अत: अधिक मात्रा में इस पदार्थ का बहुलकीकरण होने से ताप की वृद्धि के साथ साथ विस्फोट हो जाने की भी काफी संभावना रहती है। अम्लीय या जल के साथ अम्ल पैदा कर देनेवाले पदार्थों की उपस्थिति में इस अम्ल को स्थायीकृत (stabilised) बनाया जा सकता है।\n\nइस अम्ल के ऐस्टर साधारण विधि से नहीं बनाए जा सकते। इसके लिए ऐल्किल हैलाइड या सल्फेट पर सोडियम या पोटैशियम सायनाइड की क्रिया करनी पड़ती है:\n\nइसके अतिरिक्त ऐल्किल सायनाइड, अम्लों के ऐमाइडों के अनाद्रीकरण से भी बनाए जा सकते हैं, जिससे स्पष्ट है कि यह यौगिक सामान्य सायनाइड (normal cyanide) मू-का ना [R-C N] हैं तथा इनको उन अम्लों का नाइट्राइल भी कहते हैं, क्योंकि इनके जलअपघटन से वे अम्ल प्राप्त हो जाते हैं:\n\nप्रूसिक अम्ल एल्डिहाइडों या कीटोनों से क्रिया करके योगशील पदार्थ (addition products) बनाते हैं और इन यौगिकों का हाइड्रॉक्सी अम्लों के संश्लेषण में विशेष महत्व है। प्रूसिक अम्ल एथिलीन ऑक्साइड से (उच्च ताप, दाब तथा उत्प्रेरकों की उपस्थिति में) एथिलीन सायनहाइड्रिन बनाता है, जो कुछ उत्प्रेरकों की उपस्थिति में आसुत किए जाने पर जल का एक अणु निकालकर एक यौगिक ऐक्रिलो नाइट्राइल [CH=CH-CN] बनाता है। संश्लेषित रबर, रेशे तथा अन्य उद्योगों में इस यौगिक का विशेष महत्व है। अत: उपर्युक्त क्रिया इस यौगिक के व्यापारिक निर्माण में काम आती है।\n\nक्लोरीन के साथ प्रूसिक अम्ल की क्रिया से सायनोजन क्लोराइड और इसी प्रकार ब्रोमीन के साथ सायनोजन ब्रोमाइड बनते हैं, जो बड़े काम के हैं। अम्लों की उपस्थिति में प्रूसिक अम्ल जल के १ या २ अणु लेकर फार्मेमाइड (HCONH) या अमोनिया फार्मेट (HCOONH) बनाता है। तथा इसके जल अपघटन से फ़ार्मिक अम्ल (HCOOH) बनता है। इसके हाइड्रोजनीकरण या अपचयन से मेथिल एमिन (CHNH) बनता है।\n\nअधिकांश अभिक्रियाओं में सायनाइड मूलक (-CN) एकसंयोजी अधात्विक तत्व का सा व्यवहार करता है। जिस प्रकार धातुओं के हैलाइड होते हैं, उसी प्रकार धातुओं के सायनाइड भी होते हैं। क्षारीय धातुओं के सायनाइडों, जैसे सोडियम या पोटैशियम सायनाइड में यह समानता अधिक स्पष्ट है। इसके अतिरिक्त सायनोजन मूलक जटिल यौगिक (complex compound) भी बनाता है, जैसे पोटैशियम फेरोसायनाइड, [KFe(CN)]। आठवें वर्ग की धातुओं में तथा संक्रमण (transitional) धातुआं में जटिल सायनाइड बनाने की क्षमता बहुत अधिक है।\n\nव्यवसायों में प्रयुक्त होनेवाले प्रूसिक अम्ल के लवणों में सोडियम सायनाइड प्रमुख है। शुद्ध अवस्था में यह कास्टनर (Castner) विधि से धात्विक सोडियम की अमोनिया तथा कोयले पर अभिक्रिया से प्राप्त किया जाता है। इसे, प्रूसिक अम्ल को सोडियम हाइड्रॉक्साइड विलयन में अवशोषित करके भी बनाया जा सकता है, पर इस प्रकार प्राप्त सोडियम सायनाइड कम शुद्ध होता है। प्राप्त लवण, [Na CN, 2HO], जल, ऐल्कोहाल तथा अनार्द्र अमोनिया में विलेय होता है तथा इसका गलनांक ५६३.७ डिग्री सें. है। जलीय विलयन में यह अपघटित हो जाता है, जिसके फलस्वरूप प्रूसिक अम्ल तथा सोडियम हाइड्रॉक्साइड प्राप्त होते हैं:\n\nसोडियम सायनाइड के जलीय विलयन के गर्म करने पर जल अपघटन से सोडियम फॉर्मेट तथा अमोनिया प्राप्त होते हैं।\n\nइसी प्रकार पोटैशियम सायनाइड भी प्राप्त हो सकता है। कार्बनिक रसायन की क्रियाओं में प्रूसिक अम्ल के इन दोनों लवणों का विशेष महत्व है।\n\nइस लवण का व्यावसायिक महत्व, कैल्सियम सायनाइड द्वारा इसे निर्माण के कारण बहुत बढ़ गया है। शुद्ध अवस्था में यह सफेद चूर्ण के रूप में होता है और धूमक (Fumigants) के रूप में इसका बहुत प्रयोग होता है।\n\nकुछ अन्य धात्विक सायनाइड, जैसे क्यूप्रमसायनाइड, सिल्वरसायनाइड तथा जिकसायनाइड अनेक व्यवसायों तथा रासायनिक क्रियाओं में काम आते हैं।\n\nपोटैशियम फेरोसायनाइड [KFe(CN)] तथा पोटैशियम फेरोसायनाइड [KFe(CN)] प्रूसिक अम्ल के संकर लवण हैं, जो रासायनिक विश्लेषण में, प्रशियन नील बनाने में, रंजक उद्योगों में तथा आयरन सायनाइड नील नामक वर्णकों (pigments) में बड़ा महत्व रखते हैं।\n\nप्रूसिक अम्ल तथा इसके लवण, जैसे पोटैशियम सायनाइड, बहुत विषैले पदार्थ हैं तथा बहुत ही कम मात्रा में भी घातक सिद्ध होते हैं, जो कोशिकीय ऑक्सीकरण क्रिया के अवरोधन के कारण होता है। इस विष के लक्षण शिरोभ्रमण (dizziness), मतली (nausea), लड़खड़ाना (staggering), बेहोशी तथा अंत में मृत्यु है। इस विष के प्राथमिक उपचार के लिए रोगी को खुली हवा में लिटाकर गरम रखना चाहिए। यदि सांस चल रही हो, तो एक कपड़े में कुछ बूँदे एमिल नाइट्राइट लेकर नाक में लगभग ३० सेकंड के लिए रखना चाहिए या अमोनिया एरोमेटिक स्पिरिट सुँघाना चाहिए। यदि रोगी को कुछ होश हो तो उसे एक प्रति शत सोडियम थायोसल्फेट या साबुन का जल मुख द्वारा प्रति १५ मिनट में देना चाहिए, जब तक कि वमन न होने लगे। बेहोश रोगी को मुख से कुछ न देना चाहिए। यह विष इतना तीव्र होता है कि कोई विरला ही बच पाता है और मृत्यु बहुत जल्द हो जाती है।\n\nसाधारण कीटों तथा विनाशी कीटों के नियंत्रण के लिए प्रूसिक अम्ल का महत्व सबसे पहले सन् १८८६ में कैलीफॉर्निया में नारंगी जाति के पेड़ों में विनाशीकीट मारक के रूप में ज्ञात हुआ था। गोदामों, जहाजों, रेलों आदि में जहाँ सामान इकट्ठा रहता है, इसका उपयोग धूमक के रूप में किया जाता है। इस कार्य के लिए प्रूसिक अम्ल लोहे के बेलनों में संचित रहता है। इसके अतिरिक्त अन्य रूपों में भी इसका उपयोग किया जाता है। कैल्सियम सायनाइड का विनाशीकीट मारक के रूप में प्रयोग किया जाता है, जो हवा की नमी के द्वारा प्रूसिक अम्ल का वाष्प देता है। चूहे, बिज्जू आदि के मारने में भी कैल्सियम सायनाइड का प्रयेग करते हैं। चींटी, दीमक आदि के घोंसलों को कैल्सियम सायनाइड द्वारा धूमित करके नष्ट किया जा सकता है। अनाज के गोदामों में धूमीकरण में भी कैल्सियम सायनाइड का उपयोग होता है।\n", "id": "556762", "title": "हाइड्रोजन सायनाइड"}
{"url": "https://hi.wikipedia.org/wiki?curid=556782", "text": "प्रसून जोशी\n\nप्रसून जोशी (अंग्रेज़ी: \"Prasoon Joshi\", जन्म: 16 सितम्बर 1968) हिन्दी कवि, लेखक, पटकथा लेखक और भारतीय सिनेमा के गीतकार हैं। वे विज्ञापन जगत की गतिविधियों से भी जुड़े हैं और अन्तर्राष्ट्रीय विज्ञापन कंपनी 'मैकऐन इरिक्सन' में कार्यकारी अध्यक्ष हैं। फ़िल्म ‘तारे ज़मीन पर’ के गाने ‘मां...’ के लिए उन्हें 'राष्ट्रीय पुरस्कार' भी मिल चुका है।\n\nप्रसून का जन्म उत्तराखंड के अल्मोड़ा ज़िले के दन्या गाँव में 16 सितम्बर 1968 को हुआ था। उनके पिता का नाम देवेन्द्र कुमार जोशी और माता का नाम सुषमा जोशी है। उनका बचपन एवं उनकी प्रारम्भिक शिक्षा  टिहरी, गोपेश्वर, रुद्रप्रयाग, चमोली एवं नरेन्द्रनगर में हुई, जहां उन्होने एम.एससी.और उसके बाद एम.बी.ए. की पढ़ाई की।\n\nउनकी तीन पुस्तकें प्रकाशित हुई है। दिल्ली ६’, ‘तारे ज़मीन पर’, ‘रंग दे बसंती’, ‘हम तुम’ और ‘फना’ जैसी फ़िल्मों के लिए कई सुपरहिट गाने लिखे हैं। फ़िल्म ‘लज्जा’, ‘आंखें’, ‘क्योंकि’ में संगीत दिया है। ‘ठण्डा मतलब कोका कोला’ एवं ‘बार्बर शॉप-ए जा बाल कटा ला’ जैसे प्रचलित विज्ञापनों के कारण उन्हे अन्तर्राष्ट्रीय मान्यता मिली।\n\n\n", "id": "556782", "title": "प्रसून जोशी"}
{"url": "https://hi.wikipedia.org/wiki?curid=556798", "text": "भूली, झारखण्ड\n\nभूली झारखंड (भारत) राज्य के धनबाद जिले में स्थित हिन्दू, आदिवासी और मुसलमान बहुल नगर है। धनबाद से ५ किलोमीटर दूर स्थित इस नगर की आबादी करीब डेढ लाख की है। एशिया की सबसे बडी श्रमिक नगरी धूली को १९६० में बसाया गया था। भारत के तत्कालीन श्रम एवं कल्याण मंत्री बाबू जगजीवन राम ने इसका शिलान्यास किया था। कोलियरी के राष्ट्रीयकरण के बाद इसका ऱखरखाव भारत कोकिंग कोल लिमिटेड कर रही है।\n", "id": "556798", "title": "भूली, झारखण्ड"}
{"url": "https://hi.wikipedia.org/wiki?curid=556803", "text": "माइकल फिलिप एंडरसन\n\nमाइकल फिलिप एंडरसन (दिसम्बर २५, १९५९ - फ़रवरी १, २००३) संयुक्त राज्य वायुसेना और नासा अंतरिक्षयात्री थे। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, डेविड ब्राउन, लॉरेल क्लॉर्क, रिक हसबैंड, विलियम मैककूल और इलान रेमोन थे।\n", "id": "556803", "title": "माइकल फिलिप एंडरसन"}
{"url": "https://hi.wikipedia.org/wiki?curid=556818", "text": "डेविड ब्राउन\n\nडेविड मैकडोवेल ब्राउन (अप्रैल १६, १९५६ – फ़रवरी १, २००३) संयुक्त राज्य वायुसेना कप्तान और नासा अंतरिक्षयात्री थे। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, माइकल फिलिप एंडरसन, लॉरेल क्लॉर्क, रिक हसबैंड, विलियम मैककूल और इलान रेमोन थे। यह उनकी प्रथम अंतरिक्ष यात्रा थी।\n", "id": "556818", "title": "डेविड ब्राउन"}
{"url": "https://hi.wikipedia.org/wiki?curid=556822", "text": "लॉरेल क्लॉर्क\n\nलॉरेल ब्लेयर साल्टोन क्लार्क (१० मार्च १९६१ - १ फ़रवरी २००३) चिकित्सक, संयुक्त राज्य वायुसेना कप्तान और नासा अंतरिक्षयात्री थीं। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, माइकल फिलिप एंडरसन, डेविड ब्राउन, रिक हसबैंड, विलियम मैककूल और इलान रेमोन थे।\n", "id": "556822", "title": "लॉरेल क्लॉर्क"}
{"url": "https://hi.wikipedia.org/wiki?curid=556824", "text": "रिक हसबैंड\n\nरिक डगलस हसबैंड (१२ जुलाई १९५७ - १ फ़रवरी २००३) संयुक्त राज्य वायुसेना कर्नल और नासा अंतरिक्षयात्री थे। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, माइकल फिलिप एंडरसन, डेविड ब्राउन, लॉरेल क्लॉर्क, विलियम मैककूल और इलान रेमोन थे।\n", "id": "556824", "title": "रिक हसबैंड"}
{"url": "https://hi.wikipedia.org/wiki?curid=556825", "text": "विलियम मैककूल\n\nविलियम कैमरून \"विली\" मैककूल (२३ सितम्बर १९६१ - १ फ़रवरी २००३) संयुक्त राज्य वायुसेना कमाण्डर और नासा अंतरिक्षयात्री थे। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, माइकल फिलिप एंडरसन, डेविड ब्राउन, लॉरेल क्लॉर्क, रिक हसबैंड और इलान रेमोन थे।\n", "id": "556825", "title": "विलियम मैककूल"}
{"url": "https://hi.wikipedia.org/wiki?curid=556827", "text": "इलान रेमोन\n\nइलान रेमोन (२० जून १९५४ - १ फ़रवरी २००३) इजरायली वायुसेना में इजरायल यहूदि लड़ाकू पायलट और बाद में प्रथम इजरायली अंतरिक्षयात्री बने। वो कोलंबिया अन्तरिक्ष यान आपदा में मारे गये सात यात्रियों में से एक थे। उनके साथ अन्य यात्री कल्पना चावला, माइकल फिलिप एंडरसन, डेविड ब्राउन, लॉरेल क्लॉर्क, रिक हसबैंड और विलियम मैककूल थे।\n", "id": "556827", "title": "इलान रेमोन"}
{"url": "https://hi.wikipedia.org/wiki?curid=556859", "text": "भारतीय मानचित्रकला\n\nअभी प्राचीन भारत की मानचित्र कला तथा संबंधित भौगोलिक ज्ञान के विषय में शोध कार्य नहीं हुआ है, लेकिन अन्य विषयों के शोध कार्यों से संबंधित तथ्यों से यह स्पष्ट हो जाता है कि प्राचीन भारतीयों ने मानचित्र कला में पर्याप्त उन्नति की थी।\n\nजोजेफ स्क्वार्टबर्ग (Joseph E. Schwartzberg (2008)) का विचार है कि कांस्य युगीन सिन्धु घाटी की सभ्यता (c. 2500–1900 BCE) मानचित्रकला से परिचित थी। यह बात वहाँ खनन से प्राप्त वस्तुओं में सर्वेक्षण उपकरण तथा मापन दण्ड (measuring rods) से स्पष्ट होती है। इसके अलावा बड़े आकार की निर्माण-योजनाएँ, ब्रह्माण्डीय चित्र, तथा मानचित्र निर्माण से सम्बन्धित सामग्री भारत में वैदिक काल से ही नियमित रूप से मिलती है।\n\nपरिलेखन ज्ञान, प्रक्षेप, सर्वेक्षण, शुल्व सूत्र तथा तत्संबंधी विविध प्रकार के यंत्रों के निर्माण एवं ज्ञान का आभास प्राचीन पुस्तकों में मिलता है। यह कला रोमनों से बहुत पहले ऋग्वेद (4,000 ई0 पू0 से 1,500 ई0 पू0), बौधायन (800 ई0 पूर्व), आपस्तंब एवं कात्यायन के काल में उन्नत अवस्था में थी। भूमि पर विभिन्न आकृतियों और योजना लेखों के खींचने की परिपाटी बौधायन से पहले ही प्रारंभ हो चुकी थी। पाणिनि के अष्टाध्यायी से भी सर्वेक्षण ज्ञान की स्थिति का पता चलता है। मौर्य काल में सुसंगठित सर्वेक्षण ज्ञान की स्थिति, मानचित्रों को समाहित कर्यों में उपयोग करने की परंपरा तथा जातकों में शुल्व कार्य में यष्टि और रज्जु के प्रयोग आदि तथ्यों के उल्लेख से स्पष्ट हैं कि भारतीय लोग मानचित्रों के निर्माता ही नहीं थे, वरन्‌ उसका कुशल और व्यावहारिक उपयोग भी करते थे। सूर्यसिद्धांत तथा विविध ज्योतिष ग्रंथों में भूगोल एवं तत्संबंधी चित्रों एवं सीमांकन रेखाचित्रों आदि के संबंध में सर्वार्थवाची शब्द 'परिलेख' का उपयोग हुआ है। विभिन्न खगोल संबंधी कार्यों तथा ग्रहण आदि के अवसर पर विविध ग्रह उपग्रहों की स्थितियों, मार्गों आदि को प्रक्षेप प्रतिपाद के द्वारा दिखलाया जाता था। सूर्यसिद्धांत के अनुसार गोलक पर अक्षांश, देशांतर, क्रांति, विषुवत आदि को अंकित करने की रीतियाँ बताई गई हैं। उसी पुस्तक से स्पष्ट होता है कि जल द्वारा तलमापन (levelling) किया जाता था, जो आजकल स्पिरिट लेवल (spirit level) से किया जाता है।\n\nअक्षांश, देशांतर के स्थान पर सर्वप्रथम भारतीय पुराणकारों ने पृथ्वी के चारों ओर चार प्रमुख स्थानों, यथा श्रीलंका, श्रीलंका से 90° पूर्व यमकोटि, श्रीलंका से 90° पश्चिम सिद्धपुर तथा उसके विपरीत अध:भाग में रोमकपत्तन, का उल्लेख करते हुए सूर्य की दृश्यमान गति को स्पष्ट किया है। यहीं से बाद में अक्षांश तथा देशांतर का सूत्रपात होता है। प्रक्षेप की पद्धति का सूत्रपात भी सर्वप्रथम ज्योतिष ग्रंथों में ही मिलता है। आर्यभट्ट ने ही सर्वप्रथम पाई का वास्वविक फल तथा वृत्त का क्षेत्रफल निकलने की रीति बतलाई। पौराणिक काल में जंबू द्वीप आदि का मानचित्र बनाकर उन्हें मंजूषा में रखा जाता था। एक वर्ग हस्त के समपटल पर मानचित्र बनाने की पद्धति पाई जाती है।\n\n", "id": "556859", "title": "भारतीय मानचित्रकला"}
{"url": "https://hi.wikipedia.org/wiki?curid=556891", "text": "भारतीय प्राणि सर्वेक्षण\n\nभारतीय प्राणि सर्वेक्षण (जूलोजिकल सर्वे ऑफ इण्डिया / जेडएसआई) पर्यावरण और वन मंत्रालय का एक अधीनस्थ संगठन है। इसकी स्थापना १९१६ में की गयी थी ताकि पशुवर्ग संबंधी असाधारण विविधता के धनी भारतीय उपमहाद्वीप के प्राणियों के बारे में हमारा ज्ञानभण्डार बढ़ सके। इसका मुख्यालय कोलकाता में है और इसके 16 क्षेत्रीय स्टेशन देश के विभिन्न भौगोलिक स्थानों में स्थित है। सबसे पहले १८७५ में कोलकाता के भारतीय संग्रहालय में प्राणि प्रभाग स्थापित किया गया। \n\nभारतीय प्राणि सर्वेक्षण द्वारा निम्नलिखित गतिविधियां की जा रही हैं-\n\n\n\n\n\n\n\nजेडएसआई यह भी ​​प्रदान करता है:\n\n\n\n\n\nभारतीय प्राणि सर्वेक्षण के १६ क्षेत्रीय एवं फिल्ड स्टेशन हैं। \n\n\n\n\n\n\n", "id": "556891", "title": "भारतीय प्राणि सर्वेक्षण"}
{"url": "https://hi.wikipedia.org/wiki?curid=556901", "text": "२०१४ की युक्रेन क्राँति एवं क्रीमिया संकट\n\n२०१४ के आरंभ में यूक्रेन की राजधानी कीव में सरकार विरोधी प्रदर्शन हुए, जिसमें सैकड़ों लोग हताहत हुए। फलस्वरूप तत्कालीन राष्ट्रपति विक्टर यानुकोविच को अपदस्थ कर ओलेक्जेंडर तुर्चिनोव को कार्यकारी राष्ट्रपति बनाया गया। \n\nकिन्तु धूल छँटने से पहले, घटनाक्रम ने एक अलग ही मोड़ ले लिया जब रूस ने युक्रेन के क्रीमिया प्रायद्वीप में अपनी सेनाएँ भेज दी। \n\nयूक्रेन की सरकार ने नवंबर 2013 में यूरोपीय संघ यूनियन के साथ होने वाले एक समझौते को रद्द कर दिया था। इस समझौते के लिए कई वर्षों से प्रयास हो रहे थे और इसके फलीभूत होने पर यूक्रेन भी 28 देशों के समूह में शामिल हो जाता। यूक्रेन की जनता इस घटनाक्रम के विरोध में सड़कों पर उतर आयी और कीव में प्रदर्शन शुरू हो गए।\n\nनवंबर २०१३ में यूरोपीय संघ के साथ अंतिम समय में एक व्यापारिक समझौता रद्द कर रूस के साथ जाने पर के बाद यूक्रेन की राजधानी कीव में सरकार विरोधी प्रदर्शन शुरू हो गए। लाखों लोगों ने इंडिपेंडेंट स्क्वेयर पर प्रदर्शन किया। 22 जनवरी को वहां उस वक्त हिंसा शुरू हो गई, जब सरकार ने राजधानी में हो रहे प्रदर्शन पर लगाम कसने के लिए सख्त कानून लागू कर दिया, जिसके अंतर्गत, सरकारी इमारतों तक जाने का रास्ता रोकने पर भी जेल का प्रावधान कर दिया गया। इसके अतिरिक्त, प्रदर्शन में हेलमेट या मास्क पहनने पर भी रोक लगा दी गई। 19,20 फ़रवरी 2014 को पुलिस और प्रदर्शनकारियों में झड़प हुई जिसमें 70 से अधिक मारे गए और लगभग 500 घायल हो गए। \n23 फ़रवरी 2014 को यूक्रेन के तत्कालीन राष्ट्रपति विक्टर यानुकोविच के ऊपर महाभियोग लगाए जाने के बाद यूक्रेन की संसद ने स्पीकर ओलेक्जेंडर तुर्चिनोव को अस्थायी रूप से राष्ट्रपति के कार्यो की जिम्मेदारी सौंप दी। यानुकोविच देश छोड़कर भाग गए। \n\n26 फ़रवरी 2014 को हथियारबंद रूस समर्थकों ने यूक्रेन के क्रीमिया प्रायद्वीप में संसद और सरकारी इमारतों पर को कब्जा कर लिया। रूसी सैनिकों ने क्रीमिया के हवाई अड्डों, एक बंदरगाह और सैन्य अड्डे पर भी कब्जा कर लिया जिससे रूस और यूक्रेन के बीच आमने-सामने की जंग जैसे हालात बन गए। २ मार्च को रूस की संसद ने भी राष्ट्रपति पुतिन के यूक्रेन में रूसी सेना भेजने के निर्णय का अनुमोदन कर दिया। इसके पीछे तर्क दियागया कि वहां रूसी मूल के लोग बहुतायत में हैं जिनके हितों की रक्षा करना रूस की जिम्मेदारी है। दुनिया भर में इस संकट से चिंता छा गई और कई देशों के राजनयिक अमले हरकत में आ गए। यही नहीं, 3 मार्च को दुनिया भर के शेयर बाजार गिर गए। अमेरिकी राष्ट्रपति बराक ओबामा और उनके यूरोपीय सहयोगियों ने रूस के कदम को अंतर्राष्ट्रीय शांति और सुरक्षा के लिए खतरा बताया। उन्होंने फोन पर रूसी राष्ट्रपति से डेढ़ घंटा बात की।। अन्य देशों द्वारा भी रूस से अपील की गई। 4 मार्च को रूस के राष्ट्रपति ने आँशिक रूप से यूक्रेन की सीमा पर युद्धाभ्यास रत सेनाएँ वापिस बुलाने की घोषणा कर दी, जिससे युद्ध का खतरा तो टल गया लेकिन क्रीमिया पर रूसी सैनिकों का कब्जा जारी रहा।\n\nक्रीमिया 18वीं सदी से रूस का हिस्सा रहा है लेकिन 1954 में तत्कालीन रूसी नेता ख्रुश्चेव ने यूक्रेन को भेंट के तौर पर क्रीमिया दिया था। उल्लेखनीय है, कि 6 मार्च को क्रीमिया की संसद ने रूसी संघ का हिस्सा बनने के पक्ष में मतदान किया।जनमत संग्रह के परिणामों को आधार बनाकर 18 मार्च 2014 को क्रीमिया को रूसी फेडरेशन में मिलाने के प्रस्ताव पर रूस के राष्ट्रपति व्लादिमीर पुतिन ने हस्ताक्षर कर दिए। इसके साथ ही क्रीमिया रूसी फेडरेशन का हिस्सा बन गया है।\n\nक्रीमिया को रूसी संघ में मिलाये जाने का विरोध अंतर्राष्ट्रीय स्तर पर हुआ और जी-8 देशों के समूह ने रूस को जी-8 समूह से निष्कासित कर दिया। यहाँ तक कि अमेरिकी राष्ट्रपति बराक ओबामा और शीर्ष आर्थिक शक्तियों ने यूक्रेन में रूस की सैन्य कार्रवाई के खिलाफ दबाव बनाने के लिए रूस में होने वाली जी-8 शिखर बैठक को रद्द कर दिया है। द हेग में यूक्रेन संकट पर चर्चा के बाद यह ऐलान किया गया कि जून महीने में सोची में प्रस्तावित जी 8 शिखर बैठक के स्थान पर ब्रसेल्स में जी 7 की शिखर बैठक बुलाई जाए और इसमें रूस को शामिल नहीं किया जाए।परमाणु सुरक्षाशिखर बैठक से इतर द हेग में हुई एक बैठक में यह फैसला किया गया। कनाडा, फ्रांस, जर्मनी, इटली, जापान, ब्रिटेन, अमेरिका, यूरोपीय परिषद के अध्यक्ष और यूरोपीय आयोग के अध्यक्ष ने इस फैसले पर अपनी-अपनी मोहर लगायी।\n\n\n", "id": "556901", "title": "२०१४ की युक्रेन क्राँति एवं क्रीमिया संकट"}
{"url": "https://hi.wikipedia.org/wiki?curid=556966", "text": "भूली (बहुविकल्पी)\n\n", "id": "556966", "title": "भूली (बहुविकल्पी)"}
{"url": "https://hi.wikipedia.org/wiki?curid=556970", "text": "विज्ञान भवन, नई दिल्ली\n\nविज्ञान भवन, नई दिल्ली (अंग्रेजी: Vigyan Bhavan) भारत की राजधानी नई दिल्ली में मौलाना आज़ाद रोड पर स्थित एक सरकारी इमारत है। सन् 1956 में बनी यह इमारत राष्ट्रीय व अन्तर्राष्ट्रीय आयोजनों के लिये प्रयोग में लायी जाती है।\n\nविज्ञान भवन में कॉमनवेल्थ मीटिंग नॉन एलाइण्ड मूवमेण्ट और सार्क समिट्स जैसे कई महत्वपूर्ण आयोजन भारत सरकार द्वारा आयोजित किये जा चुके हैं। भारत सरकार का शहरी विकास मन्त्रालय इसकी पूरी देखरेख व अनुरक्षण करता है। \n\nइस इमारत में वे सभी आयोजन सम्पन्न होते हैं जिनमें भारत के राष्ट्रपति अथवा प्रधान मन्त्री उपस्थित हों। इसके अलावा राष्ट्रीय फिल्म पुरस्कार व हिन्दी दिवस जैसे सरकारी आयोजन भी यहीं होते हैं।\n\nसन् 1955 में इस इमारत का नक्शा केन्द्रीय लोकनिर्माण विभाग के प्रमुख वास्तुविद आर. आई. गहलौत ने तैयार किया था। ब्रिटिश राज के जमाने की भवन निर्माण कला के तत्वों का समावेश करते हुए लुटियन की दिल्ली के भवनों के अलावा हिन्दू वास्तुकला के अतिरिक्त मुगल कालीन निर्माण-विधि का भी भरपूर उपयोग हुआ। केवल इतना ही नहीं बौद्ध कालीन शिल्प व अजन्ता की गुफाओं की कला के साथ-साथ आधुनिक वास्तु-विद्या भी काम में लायी गयी ताकि यह इमारत अपने नाम (विज्ञान भवन) को सार्थकता प्रदान कर सके।\n\nइस इमारत के संकुल का मुख्य सभागार (अंग्रेजी में:Plenary hall) 1200 प्रतिनिधियों के बैठने योग्य आरामदेह आवागमन में सुगम व समस्त सुविधाजनक वार्ता उपकरणों से युक्त है। इसके अतिरिक्त इसमें 65 से 375 प्रतिनिधियों की क्षमता वाले छ: छोटे हाल भी हैं जिन्हें हिन्दी में संगोष्ठी-कक्ष कहा जाता है। इमारत के अन्दर वीआईपी लाउंज, ऑफिस ब्लॉक सेक्रेट्रिएट व डॉकूमेण्टेशन सेण्टर भी बनाया गया है। यही नहीं इस भवन के अन्दर एक स्टूडियो, बिजिनेस सेण्टर व प्रदर्शनी-कक्ष भी है जिसका उपयोग कार्यक्रमों के दौरान सुरक्षा की दृष्टि से किसी भी बाह्य हस्तक्षेप से बचने के लिये किया जाता है। इसके बराबर वाली इमारत विज्ञान भवन अनेक्सी के रूप में जानी जाती है जिसमें चार कमेटी रूम के अलावा अलग से एक मीडिया सेण्टर भी है। \nविज्ञान भवन अनेक्सी से बिल्कुल सटा हुआ हैदराबाद हाउस है जिसमें भारत सरकार के उप राष्ट्रपति का निवास है। विज्ञान भवन के अन्दर आयोजित होने वाले सभी कार्यक्रमों में खानपान व कैटरिंग आदि की सुविधा अशोका होटल और भारतीय पर्यटन विकास विभाग मिलकर उपलब्ध कराते हैं।\n\n", "id": "556970", "title": "विज्ञान भवन, नई दिल्ली"}
{"url": "https://hi.wikipedia.org/wiki?curid=556973", "text": "मुखम्मस\n\nमुखम्मस (अंग्रेजी: Mukhammas) (उर्दू:مخمس) उर्दू कविता का एक प्रारूप है। इसकी उत्पत्ति फ़ारसी भाषा से हुई है ऐसा माना जाता है। इसमें प्रत्येक बन्द या चरण 5-5 पंक्ति का होता है पहले चरण की सभी पंक्तियों में एक-सी लयबद्धता होती है। जबकि बाद के सभी बन्द अपनी अन्तिम पंक्ति में शुरुआती बन्द की आखिरी बन्दिश लय में आबद्ध होते रहते हैं।\n\nनिम्न उद्धरण में दिये गये शुरुआती बन्द से यह बात एकदम स्पष्ठ हो जाती है। (शेष अंश नीचे उदाहरण वाले अनुभाग में देखें):\nजज्वये-शहीद\n\nहम भी आराम उठा सकते थे घर पर रह कर,\nहमको भी पाला था माँ-बाप ने दुःख सह-सह कर,\nवक्ते-रुख्सत उन्हें इतना भी न आये कह कर,\nगोद में अश्क जो टपकें कभी रुख से बह कर,\nतिफ्ल उनको ही समझ लेना जी बहलाने को!\n\nअपनी किस्मत में अजल ही से सितम रक्खा था,\nरंज रक्खा था मेहन रक्खी थी गम रक्खा था,\nकिसको परवाह थी और किसमें ये दम रक्खा था,\nहमने जब वादी-ए-ग़ुरबत में क़दम रक्खा था,\nदूर तक याद-ए-वतन आई थी समझाने को!\n\nअपना कुछ गम नहीं लेकिन ए ख़याल आता है,\nमादरे-हिन्द पे कब तक ये जवाल आता है,\nकौमी-आज़ादी का कब हिन्द पे साल आता है,\nकौम अपनी पे तो रह-रह के मलाल आता है,\nमुन्तजिर रहते हैं हम खाक में मिल जाने को!\n\nनौजवानों! जो तबीयत में तुम्हारी खटके,\nयाद कर लेना कभी हमको भी भूले भटके,\nआपके अज्वे-वदन होवें जुदा कट-कट के,\nऔर सद-चाक हो माता का कलेजा फटके,\nपर न माथे पे शिकन आये कसम खाने को!\n\nएक परवाने का बहता है लहू नस-नस में,\nअब तो खा बैठे हैं चित्तौड़ के गढ़ की कसमें,\nसरफ़रोशी की अदा होती हैं यूँ ही रस्में,\nभाई खंजर से गले मिलते हैं सब आपस में,\nबहने तैयार चिताओं से लिपट जाने को!\n\nसर फ़िदा करते हैं कुरबान जिगर करते हैं,\nपास जो कुछ है वो माता की नजर करते हैं,\nखाना वीरान कहाँ देखिये घर करते हैं!\nखुश रहो अहले-वतन! हम तो सफ़र करते हैं,\nजा के आबाद करेंगे किसी वीराने को!\n\nनौजवानो ! यही मौका है उठो खुल खेलो,\nखिदमते-कौम में जो आये वला सब झेलो,\nदेश के वास्ते सब अपनी जबानी दे दो,\nफिर मिलेंगी न ये माता की दुआएँ ले लो,\nदेखें कौन आता है ये फ़र्ज़ बजा लाने को?\n\nभारतीय क्रान्तिकारी राम प्रसाद 'बिस्मिल' का यह उपरोक्त उर्दू मुखम्मस भारतीय स्वतन्त्रता संग्राम के दौरान सर्वाधिक लोकप्रिय हुआ था। यह रचना इतनी भावपूर्ण है कि लाहौर कान्स्पिरेसी केस के समय जब प्रेमदत्त नामक एक कैदी ने अदालत में गाकर सुनायी तो अदालत मे उपस्थित सभी श्रोता रो पड़े थे।\n\n\n\n", "id": "556973", "title": "मुखम्मस"}
