{"url": "https://hi.wikipedia.org/wiki?curid=574235", "text": "मज़हब (फ़िक़्ह)\n\nमज़हब (अरबी: مذهب‎ \"मदहब\", IPA: [ˈmæðhæb], \"सिद्धांत\"; तुर्की: mezhep; उर्दू: مذہب \"मज़हब\") से तात्पर्य इस्लाम के उन सम्प्रदायों से हैं जो इस्लामी विधिशास्त्र (फ़िक़्ह) के आधार पर अलग-अलग है। इस्लाम के उद्भव के प्रथम 150 वर्षों में अनेकों मज़हब उत्पन्न हो चुके थे। उसके बाद के वर्षों में इनकी संख्या में और वृद्धि हुई, कुछ का प्रसार हुआ, कुछ कई भागों में टूट गये और कुछ दूसरे मज़हबों में मिल गये या अप्रचलित हो गये।\n\n", "id": "574235", "title": "मज़हब (फ़िक़्ह)"}
{"url": "https://hi.wikipedia.org/wiki?curid=574237", "text": "शिखर\n\nसंस्कृत में शिखर का शाब्दिक अर्थ 'पर्वत की चोटी' है किन्तु भारतीय वास्तुशास्त्र में उत्तर भारतीय मंदिरों के गर्भगृह के ऊपर पिरामिड आकार की संरचना को शिखर कहते हैं। दक्षिण भारत में इसी को 'विमानम्' कहते हैं। \n", "id": "574237", "title": "शिखर"}
{"url": "https://hi.wikipedia.org/wiki?curid=574286", "text": "अबु बक्र अल-बगदादी\n\nअबू बक्र अल बग़दादी का जन्म १९७१ में ईराक़ के सामर्रा नगर में हुआ।\nअली बदरी सामर्राई, अबू दुआ, डाक्टर इब्राहीम, अल कर्रार और अबू बक्र अलबग़दादी आदि कई इसके उपनाम हैं। यह पीएचडी हैं। इसके पिता का नाम अलबू बदरी हैं जो सलफ़ी तकफ़ीरी विचारधारा को मानते हैं। अबू बक्र बग़दादी की शुरुवात धर्म के प्रचार साथ ही प्रशिक्षण से हुआ। लेकिन जेहादी विचारधारा की ओर अधिक झुकाव\nरखने के कारण वह इराक़ के दियाला और सामर्रा में जेहादी पृष्ठिभूमि के केन्द्रों में से एक केन्द्र के रूप में ऊभरा।\n\nमाना जाता है, अल बगदादी सामर्रा के निकट इराक में 1971 में पैदा हुआ हैं। उसने बगदाद के इस्लामी विज्ञान विश्वविद्यालय से इस्लामी विज्ञान में मास्टर की डिग्री और पीएचडी अर्जित किया। जेहादी वेबसाइटों का दावा है कि वह प्रतिष्ठित परिवार का पढ़ा-लिखा इमाम है। वह 2003 में इराक में अमेरिकी घुसपैठ के बाद बागी गुटों के साथ अमेरिकी फौज से लड़ा था। वह पकड़ा भी गया और 2005-09 के दौरान उसे दह्निणी इराक में मेरिका के बनाए जेल कैंप बुका में रखा गया था। और 2010 में इराक के अलकायदा का नेता बन गया।\n\nकुछ समाचार पत्रों के मुताबिक दुनिया का खतरनाक आतंकी संगठन इस्लामिक स्टेट (आइएस) के मुख्या अर्थात प्रमुख अबू बक्र अल बगदादी के मारे जाने की कई ख़बरें छापी है। सर्वप्रथम आतंकी संगठन से जुड़े अल-अमाक न्यूज एजेंसी ने दावा किया है कि सीरिया में अमेरिकी नेतृत्व वाले गठबंधन के हवाई हमले में उसकी मौत हो गई है हालांकि इससे पहले भी इनके मारे जाने ख़बरें प्रकाशित हुई थी लेकिन उन्हें अफवाहें ही बताया गया था। इससे पहले इसी साल १८ मार्च २०१६ को भी ऐसी कई ख़बरें आई थी की बगदादी की मौत हो चुकी है।\n\nइनके अलावा तुर्की और ईरान की मीडिया ने भी उसकी मौत का दावा ठोका है। लेकिन अभी तक पूर्ण रूप से पुष्टि नहीं हुआ है कि वास्तव में अबु बक्र अल बगदादी मारा गया कि नहीं।\n", "id": "574286", "title": "अबु बक्र अल-बगदादी"}
{"url": "https://hi.wikipedia.org/wiki?curid=574292", "text": "महानुशासन\n\nमठाम्नाय (मठ+आम्नाय) अथवा महानुशासन (महा+अनुशासन) आदि शंकराचार्य द्वारा विरचित ग्रन्थ है जिसमें अपने द्वारा स्थापित चार मठों की व्यवस्था से सम्बन्धित विधान और सिद्धान्त दिये गये हैं। इसमें ७३ श्लोक हैं।\n\n'आम्नाय' का अर्थ है -\n\nइस ग्रन्थ के महाम्य महानुशासन में इस बारे में स्पष्ट किया है कि कौन शंकराचार्य पद का अधिकारी है और अयोग्य व्यक्ति के लिए क्या व्यवहार होना चाहिए।\n\nमहानुशासन में संन्यासी को संसार में रहते हुए भी उसमें लिप्त न हो जाने का निर्देश है। महानुशासन में शंकराचार्य ने कहा है, “मठों को संपत्ति का संयम करना चाहिए, इतना अन्न होना चाहिए कि असहाय, पीड़ित और दरिद्रजनों को आश्रय दिया जा सके। मठों में दरिद्रता का नाम भी न दिखाई दे। आचार्य और संन्यासी उस वैभव का उपयोग धर्म-संस्कृति की रक्षा के लिए करें, स्वयं निर्वाह के लिए जितना आवश्यक हो, उतना ही ग्रहण करें।”\n\nमहानुशासन में आगे की धर्माज्ञाएं हैं - मठपति अपने राष्ट्र की प्रतिष्ठा के लिए व धर्म-प्रतिष्ठा के लिए आलस्य त्यागकर परिश्रम करें। वे अपने-अपने शासन प्रदेश में सदैव भ्रमण कर लोगों को वर्णाश्रम के कर्त्तव्यों का उपदेश दें, सदाचार बढ़ाएं। एक मठपति दूसरे मठपति के अधिकारक्षेत्र में न जाए। सर्व मठपति बीच-बीच में एकत्रित होकर धर्म-चर्चा करें व देश में धार्मिक सुव्यवस्था बनाए रखने के लिए प्राणपतसे प्रयत्न करें; वैदिक धर्म प्रगतिशील व अखंडित रहे, इसके लिए वे दक्ष रहें।\nआचार्य ने अपने इस महानुशासन में देश के विद्वान मंडलियों पर भी एक ज़िम्मेदारी सौंपी है। उनके मतानुसार विद्वान लोग ही धर्म के प्रति नियामक हो सकते हैं। वे इन धर्म-पीठों पर ध्यान रखें, समय-समय पर मठपतियों के आचरण को परखें। विद्वान, चरित्रवान, कर्त्तव्यदक्ष, सद्गुणी, संन्यासी को ही पीठाधिष्ठित बनाएं। वह पीठाध्यक्ष कर्त्तव्यच्युत साबित हो, तो विद्वान उसे पीठ से पदच्युत कर दें।\n\n", "id": "574292", "title": "महानुशासन"}
{"url": "https://hi.wikipedia.org/wiki?curid=574303", "text": "भारतीय वानिकी\n\nभारत में वानिकी एक प्रमुख ग्रामीण आर्थिक क्रिया, जनजातीय लोगों के जीवन से जुड़ा एक महत्वपूर्ण पहलू और एक ज्वलंत पर्यावरणीय और सामाजिक-राजनैतिक मुद्दा होने के साथ ही पर्यावरणीय प्रबंधन और धारणीय विकास हेतु अवसर उपलब्ध करने वाला क्षेत्र भी है।\n\nखाद्य एवं कृषि संगठन (एफ॰ए॰ओ॰) के अनुसार वर्ष २००२ में भारत में वनों का क्षेत्रफल ६४ मिलियन हेक्टेयर था जो कुल क्षेत्रफल का लगभग १९% थाऔर मौजूदा आंकलनों के अनुसार भारत में वन और वृक्ष क्षेत्र 78.29 मिलियन हेक्टेयर है, जो देश के भैगोलिक क्षेत्र का 23.81 प्रतिशत है और 2009 के आंकलनों की तुलना में, व्याख्यात्मक बदलावों को ध्यान में रखने के पश्चात देश के वन क्षेत्र में 367 वर्ग कि॰मी॰ की कमी दर्ज की गई है।\n\nउपरोक्त आँकड़ों के आधार पर भारत विश्व के दस सर्वाधिक वन क्षेत्र वाले देशों में से एक है लेकिन भारतीय अर्थव्यवस्था में वनों का योगदान काफी कम है और राष्ट्रीय आय में वनों का योगदान २००२ में मात्र १.७% था। साथ ही जनसंख्या के अनुपात में देखा जाए तो स्थिति और खराब नजर आती है क्योंकि भारत में इसी समय के आंकड़ों के अनुसार प्रति व्यक्ति वन क्षेत्र ०.०८ हेक्टेयर था जो विकासशील देशों के लिये औसत ०.५ हेक्टेयर है और पूरे विश्व के लिये ०.६४ हेक्टेयर है।\n\nआर्थिक योगदान के अलावा वन संसाधनों का महत्व इसलिए भी है कि ये हमें बहुत से प्राकृतिक सुविधाएँ प्रदान करते हैं जिनके लिये हम कोई मूल्य नहीं प्रदान करते और इसीलिए इन्हें गणना में नहीं रखते। उदाहरण के लिये हवा को शुद्ध करना और सांस लेने योग्य बनाना एक ऐसी प्राकृतिक सेवा है जो वन हमें मुफ़्त उपलब्ध करते हैं और जिसका कोई कृत्रिम विकल्प इतनी बड़ी जनसंख्या के लिये नहीं है। वनों के क्षय से जनजातियों और आदिवासियों का जीवन प्रत्यक्ष रूप से प्रभावित होता है और बाकी लोगों का अप्रत्यक्ष रूप से क्योंकि भारत में जनजातियों की पूरी जीवन शैली वनों पर आश्रित है। \n\nवनोपजों में सबसे निचले स्तर पर जलाने के लिये लकड़ी, औषधियाँ, लाख, गोंद और विविध फल इत्यादि आते हैं जिनका एकत्रण स्थानीय लोग करते हैं। उच्च स्तर के उपयोगों में इमारती लकड़ी या कागज उद्द्योग के लिये लकड़ी की व्यावसायिक और यांत्रिक कटाई आती है। एफ॰ए॰ओ॰ के अनुसार भारत जलावन की लकड़ी का विश्व में सबसे बड़ा उपयोगकर्ता है और यह वनों में लकड़ी के धारणीय पुनर्स्थापन के पाँच गुना अधिक है। वहीं भारतीय कागज़ उद्योग प्रतिवर्ष ३ मिलियन टन कागज का उत्पादन करता है जिसमें कितना कच्चा माल वनों से लकड़ी और बाँस के रूप में आता है यह ज्ञात नहीं।\n\nवानिकी के वर्तमान परिदृश्य जनजातियों और स्थानीय लोगों के जीवन, पर्यावरणीय सुरक्षा, संसाधन संरक्षण और विविध सामजिक राजनीतिक सरोकारों से जुड़े हुए हैं। चिपको आंदोलन से लेकर जल, जंगल और जमीन तथा वर्तमान में महान वनों को लेकर चलाया जा रहा आंदोलन इसी राजनैतिक और सामजिक संघर्ष का हिस्सा हैं जो वानिकी और उसकी नीतियों से जुड़ा हुआ है।\n\nवानिकी को भारत में एक संवेदनशील और रोचक अध्ययन क्षेत्र के रूप में भी देखा जा रहा है।\n\nभारतीय वन विश्व की १२% वनस्पति प्रजातियों और ७% जंतुओं की प्रजातियों का निवास स्थान है। ज्ञात पक्षियों की लगभग १२.५% प्रजातियाँ यहाँ निवास करती हैं या यहाँ प्रवास करती हैं। पश्चिमी घाट तथा पूर्वोत्तर के हिमालय क्षेत्र विश्व के प्रमुख जैवविविधता हॉट-स्पॉट हैं।\n\nभारतीय वानिकी अनुसंधान एवं शिक्षा परिषद्, भारत के वानिकी अनुसंधान संरचना में एक शीर्ष संस्था है। यह वानिकी के सभी पहलुओं पर अनुसंधान, शिक्षा और विस्तार की आवश्यकता आधारित आयोजना, प्रोत्साहन, संचालन एवं समन्वयन करके वानिकी अनुसंधान का वास्तविक विकास कर रही है। परिषद् विश्व चिंताओं जैसे जलवायु परिवर्तन, जैवविविधता का संरक्षण, मरुस्थालिकर्ण को रोकना और संसाधनों का पोषणीय प्रबंध एवं विकास सहित इस सेक्टर में उभर रहे विषयों के अनुरूप समाधान आधारित वानिकी अनुसंधान करती है। परिषद् द्वारा सामयिक अनुसंधान प्राकृतिक संसाधन प्रबंध से संबंधित चुनौतियों का सफलतापूर्वक संचालन करने के लिए, वन प्रबंधकों एवं शोधार्थियों की क्षमता में लोगों के विश्वास को बढ़ाता है।\n\nपरिषद के उद्देश्य\n\nपरिषद् के अधीन संस्थान एवं केंद्र \nपरिषद् के अधीन अनुसंधान संस्थान हैः\n\nपरिषद् के अधीन उन्नत अनुसंधान केंद्र हैः\n", "id": "574303", "title": "भारतीय वानिकी"}
{"url": "https://hi.wikipedia.org/wiki?curid=574329", "text": "खुशबीर सिंह 'शाद'\n\nखुशबीर सिंह 'शाद' (Urdu: خوشبیر سنگھ شاد), भारत से उर्दू भाषा के एक शायर हैं।उनकी गज़ल की सात पुस्तकें देवनागरी और उर्दू में एक साथ प्रकाशित हुई है।\n", "id": "574329", "title": "खुशबीर सिंह 'शाद'"}
{"url": "https://hi.wikipedia.org/wiki?curid=574345", "text": "तुलनात्मक राजनीति\n\nतुलनात्मक राजनीति (Comparative politics) राजनीति विज्ञान की एक शाखा एवं विधि है जो तुलनात्मक अध्ययन पर आधारित है। तुलनात्मक राजनीति में दो या अधिक देशों की राजनीति की तुलना की जाती है या एक ही देश की अलग-अलग समय की राजनीति की तुलना की जाती है और देखा जाता है कि इनमें समानता क्या है और अन्तर क्या है।\n\nएडवर्ड फ्रीमैन के अनुसार, \"तुलनात्मक राजनीति संस्थाओं एवं सरकारों के विविध प्रकारों का एक तुलनात्मक विवेचन एवं विश्लेषण है। \"\n\nएस कर्टिस के शब्दों में, \"राजनीतिक संस्थाओं और राजनीतिक व्यवहार की कार्यप्रणाली मे महत्वपूर्ण नियमितताओं, समानताओं और असमानताओं का तुलनात्मक राजनीति से सम्बन्ध है।\"\n\n\nराजनीति विज्ञान में तुलनात्मक अध्ययन क्रान्तिकारी और नया नहीं है। राजनीति में प्रारम्भ से ही तुलनात्मक अध्ययन का प्रयोग किया जाता रहा है। इसीलिए ब्लौंडेल ने कहा है कि \"तुलनात्मक सरकारों का अध्ययन प्राचीनतम, अत्यन्त कठिन और अत्यधिक महत्वपूर्ण है तथा शुरू से ही मनुष्य के ध्यान के आकर्षण का केन्द्र रहा है।\" किन्तु तुलनात्मक राजनीतिक के व्यवस्थित अध्ययन का श्रेय अरस्तू को है। अरस्तू ने ही सबसे पहले तत्कालीन राजनीतिक की व्यवस्थाओं में उपस्थित निरंकुश तंत्रों, श्रेणी तंत्रों और प्रजातंत्र की विशेषताओं और अन्तरों का तुलनात्मक दृष्टि से विशद् विवेचन किया था। अरस्तू से लेकर आधुनिक राजनीतिशास्त्र के विद्वानों तक ने राजनीतिक व्यवहार को समझने के लिए राजनीतिक व्यवस्थाओं का अध्ययन, विश्लेषण और वर्गीकरण किया है और नये–नये शोध उपकरणो के माध्यम से नये दृष्टिकोणों की व्याख्या की है। \n\nराजनीति और शासन के तुलनात्मक अध्ययन की परम्परा हम अरस्तू और उसके पहले भी पाते हैं। बाद में मेकियावेली, मान्टेस्क्यू, ब्राइस, लास्की, फाइनर आदि विचारकों ने इस पद्धति को अपनाया। दूसरे महायुद्ध के पहले तक इसका विकास छोटे स्तर पर ही होता रहा। लेकिन, उसके बाद तुलनात्मक राजनीति के क्षेत्र में क्रान्तिकारी विकास हुए और इसे एक नये अनुशासन के रूप में विकसित किया जाने लगा। आज सैद्धान्तिक दृष्टिकोण से राजनीतिशास्त्र का यह एक महत्वपूर्ण अंग बन गया है और इसके अन्तर्गत अनेकों सिद्धांतों व अवधारणाओं को जन्म दिया गया है। \n\nपुराने विचारों मे अरस्तू पहला राजनीतिक दार्शनिक था जिसने राजनीति को विज्ञान का दर्जा देना चाहा। उसने इस प्रकार की समस्याओं का चिन्तन तथा ऐसी विधियों का प्रयोग किया जो आज भी राजनीतिक के अध्ययन के क्षेत्र में बहुत कुछ मान्य है। उसने 158 संविधानों का तुलनात्मक अध्ययन कर वैज्ञानिक विधि का प्रयोग किया। अरस्तू ने ही पहली बार राजनीतिशास्त्र में आगमनात्मक पद्धति को अपनाया। \n\nतुलनात्मक राजनीति के विकास का दूसरा चिन्ह मैकयावली और पुनर्जागरण के युग में मिलता है। राज्य की उत्पत्ति, राजनीतिक व्यवस्था शासन कला के विषय में निगमनात्मक पद्धति का परित्याग कर दिया गया तथा मैकयावली जैसे विचारकों ने वैज्ञानिक तटस्थता की नीति को अपनाते हुए उन दिनों की परिस्थितियों का गंभीरता से अध्ययन किया। अपने युग की समस्याओं को समझा और फिर निष्कर्ष पर पहुंचे। इस तरह उन्होंने अपनी अध्ययन पद्धति मे अनुभववाद और इतिहास वाद का समन्वय किया। उसने राजनीति के अध्ययन में इतिहास और तर्क का सहारा लिया। मॉण्टेस्क्यू और इतिहासवादी युग के कुछ लेखकों में हम राजनीति के तुलनात्मक अध्ययन का उदय होते देखते है। हेरी एक्सटीन का तो निष्कर्ष है कि आधुनिक तुलनात्मक राजनीति से सम्बन्धित कोई भी पाठक सरलता से अनुमान लगा सकता है कि माण्टेस्क्यू द्वारा विचार किये गये विषय उसके अध्ययन क्षेत्र में आते है। मॉण्टेस्क्यू के विचारों में राजनीतिशास्त्र का सम्पूर्ण मानवीय संबधों के साथ अध्ययन किया जाना चाहिए जिसमें धर्मशास्त्र, भूगोल, इतिहास, मनोविज्ञान, मानवशास्त्र आदि सभी विषय का अध्ययन शामिल है। \n\nइतिहासवादी विचारकों के कई प्रमुख उदाहरण हमारे सामने हैं, जैसे विवेक और प्रजातन्त्र के साथ–साथ विकास में विश्वास करने वाला काण्ट, विवेक और स्वतन्त्रता को बुनियादी मानते वाला हीगेल, वैज्ञानिक प्रवृति को बुनियादी मानने वाला काम्टे और वर्ग–संघर्ष के माध्यम से स्वतंत्रता की प्राप्ति में विश्वास करने वाला मार्क्स। इन इतिहासवादियों की सबसे बडी देन यह थी कि उन्होंने सामाजिक गतिशीलता में, खास कर विकासवादी सिद्धान्त में, राजनीतिक इतिहासकारों की रूचि जाग्रत की, जिसके कारण राजनीति के विस्तृत सिद्धान्तों का जन्म हुआ। उन्होंने उन समस्याओं की ओर भी ध्यान दिया जो राजनीति और आर्थिक विकास, राजनीति और शिक्षा, सामाजिक संस्कृति और राजनीति के बीच सम्बंध जैसी समस्याओं से सम्बन्धित है। \n\nदूसरे महायुद्ध के बाद तुलनात्मक राजनीतिक के क्षेत्र में सही दिशा का विकास हु आ। पहले तो मंथर गति से विकास हुआ, फिर तेजी से नयी प्रवृतियाँ उभरने लगीं। पहले तुलनात्मक अध्ययन के महत्व को समझते हुए नये तकनीक की खोज की, फिर नई अवधारणाओं जैसे राजनीतिक विश्लेषण, राजनीतिक समाजशास्त्र आदि का विकास हुआ। पिछले दो दशकों में राजनीति के क्षेत्र में तुलनात्मक अध्ययन का विकास विशेष रूप से और बडी तेजी से हुआ। ईस्टन. आमंड, कार्ल डॉ॰ एच., कोलमन आदि ने व्यवस्था सिद्धान्त के अन्तर्गत तुलनात्मक विश्लेषण को नयी दिशा दी। व्यवस्था के सिद्धान्त बहुत ही महत्वपूर्ण और उपयोगी सिद्ध हुए। सिद्धान्त के द्वारा राज्य और राज्य से परे सभी प्रकार की सामाजिक व्यवस्थाओं की तुलना संभव हुई। लगभग सभी विद्वानों ने अपनी–अपनी विशेष शब्दावली और भाषा का विकास किया। 'इनपुट', 'आउटपुट', 'फीडबैक', 'साईबरनेटिक्स', आदि इसका उदाहरण है। तुलनात्मक राजनीति के शोध के लिए कई नयी पद्धतियाँ अपनायी गयीं, जैसे 'बोटिंग स्टडी', 'स्केलिंग टेकनीक', 'कन्टेन्ट एनालायसिस’ आदि। तुलनात्मक राजनीति के विकास में हाल के वर्षों में डेल, एप्टर रोस्टो, लुसियन पाई, सिडनी वर्बा, मायरन विनर आदि के योगदान अपना विशेष महत्व रखते हैं। उन्होंने केवल पश्चिमी देशों का ही अध्ययन नहीं किया, बल्कि नवोदित राष्ट्रों और तीसरे विश्व के अध्ययन को ही विशेष महत्व दिया। \n\nदूसरे महायुद्ध के बाद तुलनात्मक राजनीति के क्षेत्र में जिन नयी प्रवृत्तियों का समावेश हुआ वे निम्नलिखित हैं : \n\n\n\n\n\n\n\n\n\nतुलनात्मक राजनीति का क्षेत्र विवादपूर्ण रहा है। इसका मुख्य कारण है कि इसके परम्परागत और आधुनिक दृष्टिकोणों में मेल नहीं खाता है। पुराने राजनीतिक विचारक अपने अध्ययन क्षेत्र को केवल शासन तथा सरकार के ढाँचे तक सीमित रखते थे जबकि आधुनिक विद्वान इसके क्षेत्र को बहुत ही व्यापक बना देते हैं।\n\nतुलनात्मक राजनीति का विषय–क्षेत्र इस प्रकार है :–\n\nराजनीतिक समाजीकरण तुलनातामक राजनीति का एक महत्वपूर्ण अध्ययन विषय है। राजनीतिक समाजीकरण एक ऐसी प्रक्रिया है जिसके द्वारा राजनीतिक मूल्यों तथा दृष्टिकोणों के विषय में जानकारी प्राप्त होती है। राजनीतिक समाजीकरण एक दीर्घकालीन प्रक्रिया है। यह व्यक्ति के जीवन से प्रारम्भ होकर उसकी मृत्यु तक चलती रहती है। व्यक्ति अपने बचपन से ही विभिन्न राजनीतिक विषयों में रूचि ले ने लगता है और जीवन पर्यन्त वह इससे जुड़ा रहता है। राजनीतिक समाजीकरण को तुलनात्मक राजनीति मे इसलिए शामिल किया जाता है क्योंकि राजनीतिक समाजीकरण पर ही किसी राजनीतिक प्रणाली की सफलता या असफलता निर्भर करती है। प्राय: विकसित देशों में राजनीतिक समाजीकरण की प्रक्रिया तीव्र होती है। इसके विपरीत पिछड़े व विकासशील देशों में यह प्रक्रिया बहुत धीमी होती है। \n\nराजनीतिक संकृति से अभिप्राय एक राजनीतिक व्यवस्था के नागरिकों के उस व्यवस्था के प्रति दृष्टिकोण, विश्वास, भावनाओं तथा मूल्यों से है। प्रत्येक राजनीतिक व्यवस्था की अपनी विशिष्ट राजनीतिक संस्कृति होती है। राजनीतिक संस्कृति ही यह स्पष्ट करती है कि लोग राजनीतिक व्यवस्था को कितना महत्व देते हैं। वास्तव में किसी राजनीतिक व्यवस्था की सफलता या असफलता राजनीतिक संस्कृति पर ही निर्भर करती है। अत: तुलनात्मक राजनीतिक अध्ययनों में राजनीतिक संस्कृति का अध्ययन किया जाता है। \n\nतुलनात्मक राजनीति के परम्परागत विद्वानों ने विधान मंडल, कार्यपालिका, न्यायपालिका तथा नौकरशाही को ही राजनीतिक विषय क्षेत्र माना। यद्यपि आजकल संस्थाओं के स्थान पर कार्य–पद्धति और व्यावहारिक पक्ष पर अधिक बल दिया जाता है, तथापि राजनीतिक सरंचना को बिल्कुल छोड़ा नहीं जा सकता। साधारणतया यह माना जाता है कि अन्तिम निर्णय लेने की संसद की शक्ति दिन–प्रतिदिन कम होती जा रही है और यह शक्ति कार्यपालिका के हाथों में आ गई है। इस सरकार के निष्कर्षों पर पहुँचने के लिए यह आवश्यक है कि हम अधिक से अधिक देशों की कार्यपालिका और विधानमंडलों का अध्ययन करें। \n\nतुलनात्मक राजनीति के विद्वान् इस बात का भी अध्ययन करते हैं कि वे व्यक्ति जो राजसत्ता का प्रयोग करते हैं, समाज के किन वर्गों से सम्बन्धित हैं और उनकी सत्ता का क्या आधार है। प्रत्येक राज्य मे शासन की शक्ति कुछ विशिष्ट लोगों या एक विशिष्ट वर्ग के हाथों में होती है। जिन देशों मे स्वस्थ दलीय प्रणाली है, वही शशकों की भर्ती का मुख्य स्रोत राजनीतिक दल होते हैं। आर्थिक असमानता और राजनीतिक शासकों की भर्ती के ढ़ंग का राजनीतिक हिंसा और आन्तरिक कलह से गहरा सम्बन्ध है। क्रीसिस तथा वार्ड के शब्दों में, \"जिन देशों में यत्नपूर्वक समाज में किन्ही विशेष वर्गों को 'राजनीतिक सत्ता' से वंचित रखा जाता है, वहाँ ये वर्ग हिंसक साधनों से सत्ता हथियाने का प्रयास करते हैं।\"\n\nतुलनात्मक राजनीति में आनुभाविक अध्ययन पर अधिक बल दिया गया है। इसके अन्तर्गत राजनीतिक संस्थाओं, उनकी संरचनाओ की अपेक्षा इसके क्रियाशील कार्यकर्त्ताओं अथवा तत्वों के व्यवहार का अध्ययन होता है। \n\nआधुनिक युग लोकतन्त्र का युग है और लोकतंत्र में दलों का अनिवार्य है। प्राय: सभी दे शों में राजनीतिक दल पाये जाते हैं। अमरीका, ग्रेट ब्रिटेन, आस्ट्रेलिया व जर्मनी में द्वि–दलीय प्रणाली पायी जाती है, जबकि फ्रांस, इटली, नार्वे, भारत इत्यादि देशो में बहुदलीय पद्धति पायी जाती है। साम्यवादी चीन, क्यूबा, उत्तरी कोरिया, वियतनाम आदि मे एकदलीय पद्धति विद्यमान है। तुलनात्मक राजनीति का विद्यार्थी राजनीतिक दलों के संगठन, कार्यक्रम तथा कार्यों का अध्ययन करता है। राजनीति दल ही नहीं, बल्कि हित–समूह भी राजनीतिक सक्रियता के महत्वपूर्ण पहलू हैं। हित–समूह (इन्टरेस्ट ग्रुप्स) दलों और सरकार की नीतियों को निर्धारित करने में महत्वपूर्ण भूमिका निभाते हैं। मजदूर संघ, रेलवे यूनियनों, व्यापारियों के संघ, व्यावसायिक संघ इत्यादि सभी दबाव गुटों की श्रेणी में आते हैं अमरीका, ब्रिटे न, फ्रांस, इत्यादि लोकतंत्रीय राज्यों में दबाव समूह सरकारी निर्णयो को काफी प्रभावित करते हैं, जबकि चीन, इत्यादि साम्यवादी दे शों में इनका महत्व बहुत कम है। \n\nतुलनात्मक राजनीति के विद्वान इन प्रश्नों पर भी विचार करते हैं कि – शिक्षा के प्रसार का नागरिकों के राजनीतिक आचरण और उनकी राजनीतिक संस्थाओं पर क्या प्रभाव पडता है ', एक ही समाज के अन्तर्गत रहने वालो विभिन्न जातियों और धार्मिक निष्ठाओं में क्या परिवर्तन आ जातें हैं? क्या आर्थिक विकास द्वारा यह संभव है कि एशिया और अफ्रीका के नागरिकों को अपने परिवार, कुल, गांव, कबीले, धर्म और जाति के प्रति जो निष्ठाऐ हैं, धीरे–धीरे समाप्त हो जाएँ ओर उनके स्थान पर उनमें राष्ट्रीयता की भावना विकसित हो सके?\n\nतुलनात्मक राजनीति में न केवल विकसित पश्चिमी देशों की शासन प्रणालियों का अध्ययन किया जाता है, बल्कि इसमें एशिया और अफ्रीका के पिछड़े और विकासशील देशों की शासन प्रणालियों का भी अध्ययन किया जाता है। \n\nराजनीतिक सहभागिता से अभिप्राय नागरिकों की राजनीतिक गतिविधियों में भाग लेने से है। सभी राजनीतिक प्रणालियों में राजनीतिक सहभागिता का स्तर एक समान नहीं होता। उदार लोकतांत्रिक राजनीतिक व्यवस्थाओं में नागरिक राजनीतिक गतिविधियों में अधिक भाग लेते हैं जबकि पिछड़ी हुई तथा सर्वसत्तावादी राजनीतिक व्यवस्था को राजनीतिक भागीदारी के अधिक अवसर नहीं मिलते। वास्तव में राजनीतिक भागीदारी ही किसी व्यवस्था के औचित्य की कसौटी मानी जाती है। तुलनात्मक राजनीति में भागीदारी का महत्व है। \n\nप्रत्येक राजनीति प्रणाली में अनेक राजनीतिक प्रक्रियाएँ चलती रहती हैं। प्रत्येक राजनीतिक व्यवस्था में निर्णय निर्माण की प्रक्रिया, न्यायिक प्रक्रिया इत्यादि अनेक प्रक्रियाएँ अनवरत रूप में चलती रहती हैं। इन राजनीतिक प्रक्रियाओं का राजनीतिक व्यवस्था पर प्रभाव पड़ता है। इसलिए तुलनात्मक राजनीति में राजनीतिक प्रक्रियाओं का अध्ययन किया जाता है। \n\nतुलनात्मक राजनीति मे 'युद्ध और शान्ति' तथा शक्ति सन्तुलन की समस्याओं पर विचार किया जाता है। इससे सम्बन्धित कुछ महत्वपूर्ण प्रश्न हैं। \n\nनौकरशाही की प्रत्येक राजनीतिक व्यवस्था में अत्यन्त महत्वपूर्ण भूमिका होती है। विशेषतया वर्तमान राजनीतिक व्यवस्थाओं में नौकरशाही सरकार या प्रशासन की रीढ़ की हड्डी बन गई है। यदि आधुनिक युग को नौकरशाही का युग कहा जाए तो गलत न होगा। कल्याणकारी राज्य की धारणा के साथ–साथ नौकरशाही की भूमिका भी बढती चली गई। यहीं कारण है कि आज चाहे नीति का निर्माण करना हो या क्रियान्वयन करना हो, नौकरशाही सदैव प्रथम रहती है। नौकरशाही को सामाजिक–आर्थिक परिवर्तन में एक यंत्र के रूप में स्वीकार किया जाता है इसलिए तुलनात्मक राजनीति में नौकरशाही का अध्ययन किया जाता है। \n\nआधुनिक युग में तुलनात्मक राजनीति का विषय क्षेत्र केवल मात्र राजनीति शास्त्र के अध्ययन तक ही सीमित नहीं है, बल्कि इसमें राजनीतिक व्यवस्था के व्यावहारिक राजनीतिक प्रक्रियाओं का अध्ययन होने के कारण इसके विषय क्षेत्र में काफी वृद्धि हु ई है। इसी कारण तुलनात्मक राजनीति एक अन्तःअनुशासनात्मक दृष्टिकोण बन गया है। अब तुलनात्मक राजनीति में राजनीतिक शास्त्र के अलावा अन्य सामाजिक विज्ञानों जैसे कि समाजशास्त्र, मनोविज्ञान, अर्थशास्त्र, इतिहास, विज्ञान, रसायन विज्ञान इत्यादि का भी अध्याय किया जाता है। आधुनिक विद्वानों की मान्यता है कि राजनीतिक व्यवस्थाओं की जटिलताओं को सामाजिक और आर्थिक संदर्भों में ही भली प्रकार से समझा जा सकता है। \n\nराजनीति का सम्बन्ध राजनीतिक व्यवस्था के आदर्शात्मक स्वरूप की अपेक्षा उसके व्यावहारिक व वास्तविक स्वरूप से अधिक है। इसीलिए तुलनात्मक राजनीति में मूल्य-साक्षेप राजनीतिक सिद्धान्तों का स्थान मूल्य-निरपेक्ष राजनीतिक सिद्धान्तों ने ले लिया है। \n\nइस प्रकार तुलनात्मक राजनीति का क्षेत्र बहुत कुछ स्पष्ट, सुनिश्चित और निर्धारित हो गया है। जी. के . रॉबटर्स का कथन सही लगता है कि, \"इस प्रकार यह बात कि तुलनात्मक राजनीति 'कुछ भी नहीं है ' गलत साबित हो गया है और इसका प्रतिपक्षी दावा कि यह 'सब कुछ है ' संशोधित हो गया है।\" अर्थात् तुलनात्मक राजनीति का अपना स्वयं का विषय क्षेत्र बन गया है। परन्तु इसका अभिप्राय नही है कि तुलनात्मक राजनीति का एक ऐसा स्वतन्त्र शास्त्र बन गया है जिसका राजनीति से कोई सम्बन्ध नहीं है। \n\nपुराने राजनीतिक विचारकों द्वारा तुलनात्मक अध्ययन में अपनाये गये तरीको को परम्परागत दृष्टिकोण कहा जाता है। \n\n\nतुलनात्मक राजनीति के परम्परागत दृष्टिकोण की पांच मुख्य विशेषताएँ बतलायी जाती है :–\n\n\n\n\n\nराजनीति के क्षेत्र में नये विश्लेषणों और अध्ययनों की आवश्यकता पड़ी। इसलिए नयी पद्धतियों और दृष्टिकोण की खोज होने लगी। विश्लेषण और परीक्षण की नयी पद्धति और नये दृष्टिकोणों का विकास हुआ। यों लार्ड ब्राइस, फ्रेडरिक जैसे विद्वानों ने तुलनात्मक राजनीति को नयी दिशा देने की कोशिश की, लेकिन इसके साहित्य का विकास हाल के वर्षों में ही हुआ। आमण्ड लुसियन पाई, सिडनी वर्बा, डेविड ई. ऐप्टर आदि आधुनिक विद्वानों ने तुलनात्मक राजनीतिक को आधुनिक रूप दिया। तुलना के लिए समान सिद्धान्तों व मूल्यों कों काम में लाया जाता है। तुलनात्मक राजनीति का आधुनिक दृष्टिकोण अधिक परीक्षण करने वाला, अधिक खोजबीन करने वाला और अधिक व्यवस्थित है। यह अध्ययन राजनीतिक संस्थाओं के मूल में जाने का प्रयास करता है। आधुनिक दृष्टिकोण में हित समूहों, दबाव समूहों, राजनीतिक दलों के विचारधारा से प्रभावित व्यवहारों का विशेष अध्ययन किया जाता है। यह दृष्टिकोण राजनीतिक और अन्य व्यवहारों के बीच वास्तविक सम्बन्धों की खोज करता है। \n\n\n\n\n\n\n\n\n\n\n\n\n\n(अ) आज विश्व में 190 से अधिक प्रभुता प्राप्त देश हैं। नये (स्वतन्त्र) राष्ट्रों की जनता अब उपनिवेशों के प्रजाजनों की भांति सीधी व नम्र नहीं रही है। आज के समुदाय पूर्व की तुलना में कहीं अधिक राजनीतिकृत है। \n\n(ब) सभी देशों में जनसाधारण की राजनीतिक सहभागिता बढ रही है। \n\n(स) विकसित देशों के नागरिक भी पूर्व की अपेक्षा अधिक राजनीतिकृत हो गये हैं, और वे अपनी सरकारों से विभिन्न समस्याओं का वृद्धि–पूर्ण मात्रा में निराकरण चाहने लगे हैं। \n\n(द) वर्तमान शती में संचार के क्षेत्र में भी एक क्रान्ति हुई है। जनसाधारण तक पहुँचने के संचार माध्यमों ने जनसाधारण में राजनीतिक जागृति को बहुत बढ़ाया है। तुलनात्मक राजनीति राजनीतिक व्यवहार का अध्ययन करती है और उसे समझने व समझाने में बडी सहायक है। इसके द्वारा राजनीति के अध्ययन को वैज्ञानिक स्वरूप प्रदान किया गया है तथा राजनीति में व्यवहारिक सामान्य नियमों अथवा सिद्धान्तो का निर्माण किया गया है। \n\nतुलनात्मक राजनीति के अध्ययन के साधारण रूप में दो प्रयोजन हैं, जिन्हें हम, संक्षेप, में इस प्रकार रख सकते हैं। प्रथम, यह हमें विदेशों में शासन और राजनीति के क्षेत्र में घटी और संभावित घटनाओं का अच्छी तरह से निर्वाचन करने में सहायता देता है। दूसरे, विभिन्न राज्यों की शासन–पद्धतियाँ उनकी ऐतिहासिक व भौगोलिक दशाओं, सामाजिक, आर्थिक व राजनीतिक संस्थाओं तथा विचारों से निर्धारित होती हैं। अधिकतर देशों में शासन पद्धति और विचारधारा का गहरा सम्बन्ध है। \n\nतुलनात्मक राजनीति का अध्ययन समाजशास्त्र के विद्यार्थियों के लिए, विभिन्न कारणों से उपयोगी है। किसी भी देश के विद्यार्थियों के लिए, यह एक प्रकार से विदेशों की मार्गदर्शिता के समान है। विद्यार्थी को अन्य देशों के बारे में अनेक प्रकार की उपयोगी व शिक्षाप्रद जानकारी प्राप्त होती है। ऐसे ही, यदि हम हाल ही में स्वतन्त्र हुए कुछ अल्पविकसित दे शों की राजनीतिक पद्धतियों की 20 तुलना करें तो उनमें से प्रत्येक में पुराने विदेशी शासकों द्वारा वही कायम की गयी संस्थाओं और उनकी परम्पराओं का ज्ञान उनके वर्तमान अन्तरों को समझने के लिए प्राप्त करना अति आवश्यक है। इसका ज्ञान हमें तुलनात्मक अध्ययन द्वारा ही प्राप्त हो सकता है। \n\nदूसरे शब्दों में, संरचनात्मक–कार्यात्मक उपागम राजनीतिक पद्धतियों की गहराई में परिष्कृत परिभाषा की ओर जाने का प्रयास करता है। यह प्रत्येक पद्धति में सबसे अधिक महत्वपूर्ण संस्थाओं को जानने तथा उनके राजनीतिक अन्तरों व समानताओं के वर्गीकरण व स्पष्टीकरण तक पहुंचने का प्रयत्न करता हैं हम इससे राजनीतिक व्यवहार और सरकार के कार्यों के बारे में परिकल्पना का निर्धारण कर सकते हैं और ऐसे शब्दों में जिनकी सहायता से हम विभिन्न राजनीतिक पद्धतियों की तुलना कर सकें। \n\nतुलनात्मक पद्धति अभी 'प्रवाह की स्थिति' में है। यह निर्णायक या अंतिम स्थिति में नहीं पहुंच पाया है। अतएव, इसके रास्ते में अनेक कठिनाइयाँ पायी जाती है। तुलना करने के लिए अनेक बातों की आवश्यकता पड़ती है।\n\nदूसरी समस्या की ओर संकेत करते हुए सरटोरी ने लिखा है कि \"जब तक वृहत स्तर पर कुछ ऐसे प्रत्ययों का निर्माण नहीं हो जिनके बारे में अधिक से अधिक जानकारी हो और जो तुलनीय हो, तब तक राजनीति में तुलनात्मकता संभव नहीं है। इसके लिए तुलना के विषयों में समानता का कुछ न कुछ अंश आवश्यक है और उनके बारे में अध्ययनकर्ता को पूरी जानकारी होनी चाहिए।\n\nतीसरी समस्या विभिन्न राष्ट्रों की संस्कृतियों के अध्ययन और विदेशी भाषाओं के प्रयोग के सम्बन्ध में पैदा होता है। तुलनात्मक अध्ययन के लिए विभिन्न राष्ट्रों की सुकृतियों और विदेशी भाषाओं की जानकारी जरूरी है। किसी भी शोधकर्त्ता के लिए सभी भाषाओं की जानकारी प्राप्त करना संभव नहीं है और ना तो विभिन्न देशों की संस्कृति के बारे में सही और पूरी जानकारी प्राप्त कर लेना ही संभव है। \n\nचौथी कठिनाई आँकडे जमा करने और राजीतिशारत्र में वैज्ञानिक विधियों के प्रयोग से सम्बधित है। मनुष्य का स्वभाव उसका व्यवहार, उसके क्रियाकलाप और उसकी संस्थाओं की प्रकृति इतनी जटिल, व्यापक परिवर्तनशील है कि उसके बारे में पूरे आँकडे जमा कर लेना आसान नहीं है। \n\nइन कठिनाइयों के बावजूद राजनीतिशास्त्र का तुलनात्मक अध्ययन काफी लोकप्रिय हो गया है। दिन–प्रतिदिन इसकी कमियों को दूर किया जा रहा है और इसे अधिक से अधिक पूर्ण बनाने की कोशिश की जा रही है।\n", "id": "574345", "title": "तुलनात्मक राजनीति"}
{"url": "https://hi.wikipedia.org/wiki?curid=574349", "text": "शीतला सहाय\n\nशीतला सहाय (1932- 2011) भारत के मध्य प्रदेश के एक राजनेता थे। वे मध्य प्रदेश सरकार के कैबिनेट मंत्री भी रहे। \n\nशीतला सहाय का जन्म ८ अप्रैल १९३० को रामनवमी के दिन मध्यप्रदेश के विदिशा जिले की गंजबासोदा तहसील में हुआ | आपको प्रारंभिक शिक्षा गंजबासोदा, म्याना एवं गुना में ग्रहण की तथा इसके पश्चात् विदिशा से उच्चतर माध्यमिक परीक्षा उत्तीर्ण की। श्री सहाय ने वर्ष १९५३ में ग्वालियर के तत्कालीन विक्टोरिया कॉलेज से कॉमर्स विषय में १९५५ में विधि में स्नातक उपाधि तथा वर्ष १९५७ में विक्टोरिया कॉलेज ग्वालियर से ही अर्थशास्त्र में स्नाकोत्तर उपाधि ग्रहण की।\n\nसहाय की प्रारंभ से ही राष्ट्रीय चेतना के कार्यों में रुचि रही थी। आपने १२ वर्ष की उम्र में १९४२ के भारत छोड़ो आन्दोलन में सक्रिय रूप से भाग लिया। अनुशासनात्मक जीवन में विश्वास रखने के कारण आप राष्ट्रीय स्वयं सेवक संघ के संपर्क में आये, संघ पर प्रतिबंध लगने के समय आपने सत्याग्रह में भाग लिया तथा ६ माह जेल में रहे।\n\nशीतला सहाय की राजनैतिक आभा का सूरज ग्वालियर के क्षितिज पर उनके विघार्थी काल से ही चमकने लगा था, आप वर्ष १९५४ में विक्टोरिया कॉलेज संघ के महामंत्री एवं १९५६-५७ में दो बार अध्यक्ष रहे, इसी दौरान आप मध्य भारत हिन्दी साहित्य सभा के महामंत्री निवार्चित हुए, वकालत के समय अत्तेव सफल श्री सहाय १९६७ में प्रथम बार लश्कर से विधायक निर्वाचित हुए, इस दौरान आप प्रदेश विधानसभा की लोक लेखा समिति के सदस्य मनोनीत किये गए तथा विपक्ष के उप नेता चुने गए | श्री सहाय १९७२ में तीसरी बार पुनः दूसरी बार विधायक निर्वाचित होने पर आपने १९७७ से १९८० तक प्रदेश मंत्रीमंडल में स्वस्थ्य, आवास, जन संपर्क एवं गृह निर्माण मंत्री के रूप में प्रदेश वासियों की सेवा की | आप १९८० में चोथीबार विधायक निर्वाचित हुए तथा इस दौरान प्रदेश विधान सभा की लोक लेखा समिति के अध्यक्ष मनोनीत किये गए | १९९० में पांचवी बार विधायक चुने जाने पर श्री शीतला सहाय १९९० से १९९२ तक प्रदेश मंत्री मंडल में गृह, परिवहन, जेल, सिंचाई, नर्मदा घाटी विकास एवं आयटक जैसे महत्वपूर्ण विभागों में कैबिनेट मंत्री रहे |\n\nपूर्व मंत्री श्री शीतला सहाय ने अपने राजनैतिक सफर के प्रारंभिक काल से ही ग्वालियर के विकास में योगदान दिया है | वर्ष १९६७ में प्रथम बार मध्य प्रदेश विधान सभा के विधायक चुने जाने के पश्चात् श्री शीतला सहाय ने ग्वालियर के निवासियों के लिए पीने के पानी की समुचित व्यवस्था सुनिश्चित करने की द्रष्टि सी प्रयास प्रारंभ किया | आपने रूपये १.७९ लाख की योजना स्वीकृत कराई जिसके अंतर्गत नयी लाइने डालना, पुरानी जीर्ण शीर्ण पाईप लाइनें बदलना तथा भंडारन हेतु टंकियों का निर्माण करना सम्मिलित है | वर्ष १९६८ में भयंकर सूखे के समय श्री सहाय ने ७८ नलकूप खुदवाये जिनके कारण नगर का जलाभाव दूर हुआ, इसके अलावा तिघरा जवसंयत्र से मोतीझील तक ४८’’ व्यास की दो पाइप लाइने डालने की महती कार्य योजना को पूरा किया | मोतीझील जल शोधन संयत्र पर दो अतिरिक्त पम्प लगवाकर श्री सहाय ने जल प्रदाय में होने वाली अवरोधों को दूर किया | तिघरा से अतिरिक्त जल उपलब्ध हो इसके लिए पहसारी जलाशय बनवाया | ककेटो, पहसारी तथा तिघरा को जोड़कर जलभाव समाप्त किया | अपर ककेटो की योजना बनवाई जिससे ग्वालियर कितना भी बड़ा नगर बन जाए, जलाभाव नहीं होगा | तिघरा से मोतीझील पानी खुली नगर से आता था | इस दूषित व्यवस्था के स्थान पर ४८’’ इंच की दो पाइप लाइने डलवाई जिससे पानी तिघरा से मोतीझील आते हुए दूषित न हो | यह श्री शीतला सहाय की महत्वपूर्ण उपलब्धि है | इन नगर को राष्ट्रीय राजधानी परियोजना में जुडवाना श्री सहाय की दें है | इस योजना के तहत नया नगर बसेगा | ग्वालियर काउंटर मेग्नेट सिटी के रूप में विकसित होगा | भारत सरकार के अनेक कार्यालय वहाँ आएंगे और रोजगार के साधन बढ़ेगे | जिले के किसानो को सुविधा मिलने की दृष्टी से श्री सहाय ने जन्खोदा बांध, डूबा-दुबई बांध आदि स्वीकृत करके उनके निर्माण पूरे करवाये | आपने नहरों के जाल बिछाने में और पुरानी नहरों के सुद्रणीकरण में अमूल्य योगदान दिया सिंध परियोजनाएं श्री शीतला सहाय की देन है | जो ग्वालियर संभाग के अधिकांश जिलों को पंजाब बनाने में मददगार होगी | सांक स्वर्ण रेखा परियोजना शीतला सहाय की सूझ बूझ का परिणाम है इस योजना के पूरा होने पर ग्वालियर नगर में स्वर्ण रेखा में शुद्ध-जल प्रवाह होगा और श्री नगर में झेलम अथवा लन्दन में टेम्ज नदी जैसी सुविधा ग्वालियर को प्राप्त होगी | श्री सहाय ने इस नदी को साफ़ करने की योजना दुसरी बार केवल बनाई थी बल्कि उस पर काम भी करना प्रारंभ हो गया था | आज भारत शासन की मदद से यह योजना कार्यान्वित हो रही है | श्री सहाय ने तीन पुल, आंग्रे की गोठ, भूमिया बाबा तारागंज और और शांति नगर के पास वार्ड ३३ को ३४ से जोड़ने हेतु बनवायें | ग्वालियर नगर सुव्यवस्थित जल मल नालियों से युक्त नगर था लेकिन आबादी बढ़ने के कारण व्यवस्था चरमरा गई, वर्षों के प्रयास के बाद उन्होंने सीवर लाइन की योजना मंजूर कराई और यह योजना भारत सरकार की मदद से तेजी से चल रही है | आगरा-मुंबई रोड का शहर के मध्य से गुजरना मौत को बुलाना सिद्ध हुआ, श्री सहाय ने बाई पास योजना बनके स्वीकृत कराई जो अनेक बाधाओं के कारण रुकी पड़ी है | जबकि भारत सरकार ने इस योजना को भी पूरा करने के लिए मदद देना भी प्रारंभ कर दिया है | श्री सहाय के द्वारा किये जा रहे विकास कार्यों का सिलसिला आगे भी जल्री रहा उन्होंने मोतीझील से तिघरा तक सड़क मार्ग बनवा कर आवागमन मे होने वाली असुविधाओं को दूर किया | श्री सहाय ने वर्ष १९७७ से १९८० तक प्रदेश मंत्री मंडल में स्वास्थ्य, आवास एवं जन संपर्क मंत्री के रूप में शामिल होकर ग्वालियर जिलें में १२ नई सिंचाई परियोजनाएं प्रारंभ की इनमे सिंह परियोजना उल्लेखनीय है | श्री शीतला सहाय द्वारा वर्ष १९७८ में ग्वालियर विमान पत्तन का विघुत्तीकरण कराकर ग्वालियर में वायुमार्ग से यातायात का मार्ग प्रशस्त किया | ग्वालियर की यातायात व्यवस्था को सुचारू बनाने के लिए श्री शीतला सहाय ने मान. सिकंदर बख्त साहब की सांसद निधि से शहर में जिंसी अंडर ब्रिज, रॉकसी पुल, हुजरात पुल के लिए राशि उपलब्ध कराई जिससे जिंसी अंडर ब्रिज का निर्माण पूर्ण हो गया है | श्री शीतला सहाय ने लश्कर पश्चिम के लिए विशेष बिजली योजना क्रियान्वित की | इसके अतिरिक्त सिन्धी कॉलोनी में उच्चतर माध्यमिक विघालय का भवन, वार्ड ४८ में माध्यमिक विघालय का भवन निर्माण कराया | ग्रामीण क्षेत्रों के सर्वागीण विकास में श्री शीतला सहाय का उल्लेखनीय योगदान रहा है | आपने ग्रामीण क्षेत्र गिर्द, मुरार, डाबरा, करेरा में खेरिया, कुलेथ एवं वार्ड ४८ में सामुदायिक भवन का निर्माण, दतिया एवं ग्वालियर में दो कालीन बनाने के प्रशिक्षण केन्द्रों की स्थापना की, ग्वालियर में अतिवृष्टि के दौरान बाढ़ की समस्या से निजत दिलाने के लिए श्री सहाय द्वारा हिम्मद्गढ़ तलब की सिंचाई क्षमता बढाने के साथ-साथ नूनपिकअप वियर परियोजना प्रारंभ कराई गयी | श्री सहाय का ग्वालियर में ए.जी. ऑफिस के भवन निर्माण एवं दूरदर्शन केंद्र स्थापित करने में अमूल्य योगदान रहा है |\n\nआपने प्रदेश में संगीत विघालयों को उन्नत कर महाविघालय का स्टार प्रदान करने के साथ-साथ संगीत शाला शिक्षकों को विश्व विघालय अनुदान आयोग का ग्रेड दिलाने में उल्लेखनीय योगदान दिया | ग्वालियर घराने के प्रख्यात संगीतज्ञ उस्ताद हस्सू खां, हद्दु खां की स्मृति को चिरस्थाई बनाने के लिए श्री सहा ने अमूल्य योगदान देते हुए हस्सू खां, हद्दु खां समाधि स्थल पर भव्य सभागार निर्माण के लिए श्री सिकंदर बख्त साहब की संसद निधि से धन उपलब्ध कराकर निर्माण कार्य प्रारंभ किया |\n\nश्री सहाय ने अपने मंत्रीत्व काल में संभाग के सबसे बड़े चिकत्सालय कमलाराजा महिला चिकत्सालय का विस्तार एवं आधुनिकीकरण कराकर ग्वालियर वासियों को स्वस्थ्य के लिए एक बडा संबल प्रदान किया | इसी दौरान आपने चिकित्सा महाविघालय के लिए डॉ॰ भगवत सहाय स्मृति सभागार का निर्माण प्रारंभ कराया | श्री सहाय ने संसद प्रतिनिधि के रूप में श्री सिकंदर बख्त साहब ने सांसद निधि से ग्वालियर जिले में ५९ नल कूपों का खनन कराया, ६४ गलियों में सीमेंट कंक्रीट का कार्य संपन्न हुआ, ५ डब्लू. वी. एम्. सड़के बनाई गयीं | इसके अतिरिक्त मिनी स्टेडियम, मनोरंजन भवन, बिरला नगर पार्क, सीमा दीवार, यात्री प्रतीक्षालय आदि निर्माण कार्य संपन्न कराये | श्री सहाय की रचनात्मक कार्यों में रूचि एवं पीड़ित मानवता का जज़्बा होने के कारण आपने १९७१ में ग्वालियर में कैंसर चिकित्सालय एवं शोध संसथान की स्थापना के लिए जन विकास नियास गठन किये | श्री सहाय के अथक प्रयासों से कैंसर चिकित्सालय एवं शोध संसथान को भारत शासन के क्षेत्रीय कैंसर उपचार एवं अनुसन्धान केन्द्र के रूप में मान्यता प्राप्त हुई | आज ये संस्थान मध्य प्रदेश, उत्तर प्रदेश एवं राजस्थान के रोगियों को कैंसर उपचार प्रदान कर रहा है | प्रदेश के विकास में श्री शीतला सहाय का महत्वपूर्ण योगदान रहा है | आपने प्रदेश से सभी जिलों में २०० बिस्तरों के जिला अस्पताल तथा हर जिला केन्द्र पर रेडियों डायग्नोसिस विशेषज्ञ नियुक्त किये | श्री सहाय द्वारा इंदौर में चाचा नेहरु बाल चिकित्सालय प्रारंभ कराया गया | आपके द्वारा प्रदेश के हर जिले में स्वास्थ संबंधी समेकितविकास के लिए डेनीडा परियोजना क्रियान्वित की श्री सहाय ने गुना में जिला चिकित्सालय एवं आवास ग्रहों का निर्माण कार्य करवाया | आपने सीहोर कोलार तथा जबलपुर में बर्गी बांध का कार्य पूरा करा कर बिजली उत्पादन शुरू कराया | श्री सहाय को १९७७ से ८० के बीच में मंत्री परिषद् के सदस्य होने का सोभाग्य मिला था इस कार्य काल में उन्होंने न्यूरो सर्जरी का भवन पूरा करवाया | पैथोलॉजी विंग का निर्माण कराया, मारचुरी व स्टैण्ड आदि के निर्माण के साथ भगवत सहाय सभागार की कमी पूरी हो | नगर भी इस दृष्टी से सुविधा युक्त हुआ | इस दौरान श्री सहाय ने ओषधालयों का सुद्रणीकरण कराया लगभग एक दर्जन अस्पताल प्रारंभ किये जिससे नगर के कौने-कौने में स्वास्थ्य सुविधाएँ बढ़ी, जयारोग्य अस्पताल का एक बहुमंजिला भवन भी उन्होंने अपने मंत्रित्वकाल स्वीकृत किया दुर्भाग्य हैं कि उनके मंत्री पद से हट जाने के कारण इस चिकित्सालय का निर्माण नहीं हो पाया | आपने लश्कर पश्चिम में विघुत और पेयजल की व्यवस्था कराई, नयी सड़के, टकसाल और सिंधी कॉलोनी में हाई स्कूल के लिए भवन, गोल पहाड़ियों आदि स्थान पर मिडिल स्कूल का भवन एवं प्राइमरी स्कूल प्रारंभ कराये |\n\nसहाय का ग्वालियर के शिक्षा के क्षेत्र में भी योगदान रहा है आपने ५ विघालय तीन, उच्चतर माध्यमिक विघालय स्थापित किये तथा डॉ॰ भगवत सहाय महाविघालय की स्थापना में बहुमूल्य योगदान दिया | इसके अतिरिक्त आपने स्नाकोत्तर नर्सिंग महाविघालय तथा कॉलेज ऑफ लाइफ साइंसेज की स्थापना करके ग्वालियर के शिक्षा जगत को नए आयाम प्रदान किये है | श्री सहाय के अथक प्रयासों से प्रदेश में सर्वप्रथम नर्सिंग महाविघालय में स्नाकोत्तर कक्षाएं प्रारंभ की गई | नर्सिंग महाविघालय प्रदेश के साथ साथ उत्तर प्रदेश एवं राजस्थान का एक मात्र नर्सिंग महाविघालय है जहाँ नर्सिंग में स्नाकोत्तर शिक्षण की सुविधा उपलब्ध है | श्री सहाय का कला के क्षेत्र में अमूल्य योगदान रहा है, आप मध्य प्रदेश कला परिषद् के तीन बार उपाध्यक्ष निर्वाचित हुए है |\n\nबहुआयामी व्यक्तित्व के धनी श्री शीतला सहाय ने स्वास्थ्य, शिक्षा के विकास के लिए विश्व के अनेक देशो की यात्राएं की है, जिनमे इंडोनेशिया, थाईलैंड, हांगकांग प्रमुख हैं।\n\n", "id": "574349", "title": "शीतला सहाय"}
{"url": "https://hi.wikipedia.org/wiki?curid=574372", "text": "दक्षिणहस्त नियम\n\nगणित (सदिश कैलकुलस) और भौतिकी में दक्षिणहस्त नियम (right-hand rule) एक बहु-उपयोगी स्मारक युक्ति (mnemonic) है जिसकी सहायता से सदिश राशियों (जैसे चुम्बकीय बल) की दिशा ज्ञात करने की सुविधा मिलती है। इस नियम को 'abc नियम', 'xyz नियम' या 'IBF नियम' भी कहा जाता है।\n\nयह नियम कई प्रकार से बताया जाता है जो आपस में सम्बन्धित हैं, जैसे-\n\n\n\n", "id": "574372", "title": "दक्षिणहस्त नियम"}
{"url": "https://hi.wikipedia.org/wiki?curid=574382", "text": "लघु प्रवर्धक\n\nलघु प्रवर्धक या 'लॉग एम्प्लिफायर' वह प्रवर्धक है जिसका आउटपुट वोल्टेज \"V\", इनपुट वोल्टेज \"V\" के प्राकृतिक लघुगणक के \"K\" गुना हो।\n\nजहाँ \"V\" नॉर्मलाइजेशन नियतांक (normalization constant, वोल्ट में) है। \n\nइन्पुट वोल्टता formula_2 और आउटपुट वोल्टता formula_3 के बीच सम्बन्ध निम्नलिखित प्रकार से लिखा जा सकता है-\n\nजहाँ formula_5 तथा formula_6 क्रमशः संतृप्त धारा एवं तापीय वोल्टता हैं\n\nउपरोक्त चित्र में डायोड के स्थान पर ट्रांजिस्टर (बीजेटी) लगाकर भी किया जा सकता है। इसके लिये बीजेटी के बेस को ग्रांउण्ड कर देते हैं, ऊपर जहाँ डायोड का एनोड और कैथोड जुड़े हैं वहाँ बीजेटी के क्रमशः कलेक्टर और एमिटर जोड़ देते हैं।\n\nजहाँ formula_10 एमिटर-बेस डायोड की संतृप्त धारा (saturation current) है। तथा formula_11 ऊष्मीय वोल्टता (thermal voltage) है।\n\nऑप-ऐम्प के डिफरेंशियल इनपुट पर वर्चुअल-ग्राउण्ड है। इसके कारण,\n\n\n", "id": "574382", "title": "लघु प्रवर्धक"}
{"url": "https://hi.wikipedia.org/wiki?curid=574384", "text": "फ्लेमिंग वामहस्त नियम\n\nफ्लेमिंग वामहस्त नियम या फ्लेमिंग के बायें हाथ का नियम (Fleming's left hand rule (for motors)) एक स्मृतिसहायक विधि है जो चुम्बकीय क्षेत्र में स्थित किसी धारावाही चालक पर लगने वाले चुम्बकीय बल की दिशा बताने के लिये प्रयोग किया जाता है। \n\nचित्र में दिखाया गया है कि यदि बायें हाथ की प्रथम तीन अंगुलियाँ एक-दूसरे के लम्बवत फैलायी जाँय और तर्जनी चुम्बकीय क्षेत्र की दिशा में हो एवं मध्यमा चालक में बहने वाली धारा की दिशा में हो तो उस चालक पर लगने वाला चुम्बकीय बल अंगुठे की दिशा में होगा।\n\n", "id": "574384", "title": "फ्लेमिंग वामहस्त नियम"}
{"url": "https://hi.wikipedia.org/wiki?curid=574400", "text": "रिस्की बिजनेस (फिल्म)\n\nजोए गुडसन (टाॅम क्रूज़) एक हाई स्कूल विद्यार्थी है जो अपने अमीर माता-पिता के साथ शिकागो में रहता है। उसके पिता चाहते हैं कि वो प्रिन्सटन विश्वविद्यालय में पढे,\nइसलिए जोए की माँ उससे कहती है कि वो साक्षात्कर्ता, बिल रदरफोर्ड, को उसके फ्यूचर इंटरप्राइजेज (विद्यार्थीयों द्वारा समूह बना कर लघु उद्योग गठित करने का पाठ्योतर कार्य) के बारे में बताये।\n\n\nफिल्म का संगीत टेंगरीन ड्रीम ने दिया है।\n\n", "id": "574400", "title": "रिस्की बिजनेस (फिल्म)"}
{"url": "https://hi.wikipedia.org/wiki?curid=574402", "text": "भ्रमिलता\n\nभ्रमिलता (Vorticity) तरल यांत्रिकी और मौसम विज्ञान से संबन्धित उपयोगी अवधारणा है। यह द्रव की किसी धुरी के सापेक्ष घूर्णन की प्रकृति के बारे में जानकारी देता है। \n\nभ्रमिलता formula_1 को द्रव के वेग formula_2 के कर्ल के रूप में पारिभाषित किया जाता है-\n\nभ्रमिलता की सहायता से बहुत सी घटनाएँ आसानी से समझी जा सकतीं है (जैसे वायु के फुत्कार से मोमबत्ती का बुझना) जबकि दाब और वेग आदि मौलिक अभिधारणाओं के द्वारा इन्हें समझना उतना आसान नहीं है। यह बात भ्रमिल वलय (vortex rings) के बनने और उनकी गति के सम्बन्ध में और भी अधिक लागू होती है।\n", "id": "574402", "title": "भ्रमिलता"}
{"url": "https://hi.wikipedia.org/wiki?curid=574432", "text": "रेन-मैन\n\nफिल्म ने कुल 4 ऑस्कर पुरस्कार बटोरे, जिनमें सर्वश्रेष्ठ फिल्म, सर्वश्रेष्ठ निर्देशक, सर्वश्रेष्ठ स्क्रीनप्ले और हॉफमैन को मिला सर्वश्रेष्ठ मुख्य अभिनेता पुरस्कार हैं।\n", "id": "574432", "title": "रेन-मैन"}
{"url": "https://hi.wikipedia.org/wiki?curid=574480", "text": "राजेसुल्तानपुर\n\nराजेसुल्तानपुर उत्तर प्रदेश के अंबेडकर नगर जिले में स्थित एक प्रमुख कस्बा एव नगर पचायत है। राजेसुल्तानपुर सन 1876 से रियासत बना तथा यहीं से बस्ती तथा हसवर की रियासतें जन्मी।\n\nराजेसुल्तानपुर फैजाबाद-बलिया तथा ये राष्ट्रीय राजमार्ग २३३बी मार्ग पर सरयू नदी के मैदान में बसा है। नगर के पीछे से 'छोटी सरयू' नामक नदी बहती है जो आजमगढ़ तथा अंबेडकर नगर को विभाजित करती है।\nमुख्य सडकें:\nराजेसुल्तानपुर से नजदीकी शहरों की दूरी:\n\nराजेसुल्तानपुर का व्यवसाय मुख्यतः खेती तथा ग्रामीण आवश्यकताओ पर आधारित है। राजेसुल्तानपुर को चारो तरफ हरे भरे लहराते गाँव है तथा उनकी सभी आवश्यकताओ की पुर्ति राजेसुल्तानपुर से होती है। उर्वरक, कीटनाशक, खेती की मशीने एवं रोजमरा की सम्रागी मिल जाती है। राजेसुल्तानपुर पूरे पूर्वांचल एवं अवध में अपनी तम्बाकू के लिऐ प्रसिद्ध है।\n\nअवध मे गोँडा के बाद सबसे अधिक तम्बाकू का उत्पादन राजेसुल्तानपुर में होता है। राजेसुल्तानपुर की तम्बाकू विश्व प्रसिद्ध है जिस कारण गुटको, पान मसालो मे राजेसुल्तानपुरी तम्बाकू लिखा जाता है।\n\n\nयहाँ पर एक कोतवाली है तथा एक माहिला पुलिस स्टेशन है तथा राजेसुल्तानपुर कोतवाली के अन्तगर्त कई चौकिया एव थाने है-\n\n\nयहाँ पर एक बस स्टेशन है जिस पर अकबरपुर डिपो, फैजाबाद डिपो, आजमगढ डिपो, अबेँडकरनगर डिपो, सुलतानपुर डिपो की बसे चलती है\n\nराजेसुल्तानपुर की जनसख्या 2001 मे 19,678थी जो 2011 मे लगभग 27,970 के आस पास पहुच गयी\n\nराजेसुल्तानपुर मे हिन्दू की सख्या 98% है तथा मुस्लिम की सख्या नाममात्र 1% तथा ईसाई, जैन, बौद्ध धर्म की सख्या 1% है\n\nराजेसुल्तानपुर शहर मे बैकिंग सुविधाओ का विकाश नही हुआ है यही कारण है कि राजेसुल्तानपुर मे अभी भी बैकिंग की कमी है\n\nराजेसुल्तानपुर मे कई सरकारी तथा गैर सरकारी कालेज हैं।\n\n\n\nराजेसुल्तानपुर के निम्नलिखित प्रसिद्ध स्थल हैं:\n\n", "id": "574480", "title": "राजेसुल्तानपुर"}
{"url": "https://hi.wikipedia.org/wiki?curid=574496", "text": "रेल-इंजन\n\nरेल इंजन या लोकोमोटिव (locomotive) रेल पर चलने वाला वाहन है जो पूरी रेलगाड़ी को खींचता है।\n", "id": "574496", "title": "रेल-इंजन"}
{"url": "https://hi.wikipedia.org/wiki?curid=574537", "text": "द्रवचालित ब्रेक\n\nद्रवचालित ब्रेक या हाइड्रालिक ब्रेक वह ब्रेक है जिसमें बल का संचरण किसी द्रव के माध्यम से होता है। १९१८ में लॉकहीड ने सबसे पहले इसका विकास किया। द्रव के रूप में एथिलीन ग्लाइकॉल (ethylene glycol) का प्रायः उपयोग किया जाता है।\n", "id": "574537", "title": "द्रवचालित ब्रेक"}
{"url": "https://hi.wikipedia.org/wiki?curid=574564", "text": "हमारा साझा भविष्य\n\nहमारा साझा भविष्य अथवा ब्रंटलैण्ड रिपोर्ट १९८७ में संयुक्त राष्ट्र के ब्रंटलैण्ड आयोग द्वारा जारी रिपोर्ट है। संयुक्त राष्ट्र ने १९८३ में एक आयोग गठित किया जिसकी अध्यक्षा पूर्व नार्वेजियन प्रधानमंत्री ग्रो हर्लेम ब्रंटलैण्ड () थीं। उन्ही के नाम पर इस आयोग को ब्रंटलैण्ड आयोग और रिपोर्ट को ब्रंटलैण्ड रिपोर्ट कहा गया।\n\nइस रिपोर्ट के छपने से पूरे विश्व का ध्यान पर्यावरणीय समस्याओं कि भयावहता और मनुष्य के अस्तित्व पर मंडरा रहे संकट की ओर आकर्षित हुआ। संधारणीयता और संधारणीय विकास जैसे शब्दों की पापुलरिटी इसी रिपोर्ट के आने के बाद बढ़ी।\n", "id": "574564", "title": "हमारा साझा भविष्य"}
{"url": "https://hi.wikipedia.org/wiki?curid=574592", "text": "ब्रंटलैण्ड आयोग\n\nब्रंटलैण्ड आयोग जिसका पूरा नाम पर्यावरण एवं विकास पर संयुक्त राष्ट्र विश्व आयोग () या (WCED) है, १९८३ में संयुक्त राष्ट्र द्वारा नियुक्त एक २१ सदस्यीय आयोग था जिसकी अध्यक्षा नार्वे की पूर्व प्रधानमंत्री ग्रो हर्लेम ब्रंटलैण्ड थीं। इस आयोग ने अपनी रिपोर्ट \"हमारा साझा भविष्य\" १९८७ में जारी किया जिसे ब्रंटलैण्ड रिपोर्ट भी कहा जाता है। इसे १९९१ का The Grawemeyer award मिला।\n", "id": "574592", "title": "ब्रंटलैण्ड आयोग"}
{"url": "https://hi.wikipedia.org/wiki?curid=574595", "text": "ग्रो हर्लेम ब्रंटलैण्ड\n\nग्रो हर्लेम ब्रंटलैण्ड (; जन्म ग्रो हर्लेम, 20 अप्रैल 1939) नार्वे की पूर्व प्रधानमन्त्री और संयुक्त राष्ट्र द्वारा नियुक्त ब्रंटलैण्ड आयोग की अध्यक्षा रह चुकी हैं। वर्तमान में ये संधारणीय विकास से जुड़ी एक अग्रगण्य नेता हैं।\n\nश्रीमती ब्रंटलैण्ड एक चिकित्सक के रूप में शिक्षित और सोशल डेमोक्रेट पार्टी की राजनेता हैं। संधारणीय विकास और जन स्वास्थ्य के क्षेत्र में इनके कार्य सराहनीय हैं।\n\nवे तीन बार 1981 में, 1986–89 में, और 1990–96 में, नार्वे की प्रधानमंत्री रह चुकी हैं। \n\nवर्ष 2008 में इन्हें Thomas Jefferson Foundation Medal in Architecture से भी पुरस्कृत किया जा चुका है।\n", "id": "574595", "title": "ग्रो हर्लेम ब्रंटलैण्ड"}
{"url": "https://hi.wikipedia.org/wiki?curid=574599", "text": "पाईक लेन\n\nपाईक लेन (Pike's Lane) बोल्टन, इंग्लैण्ड स्थित फुटबॉल का मैदान था। यह 1880 और 1895 के मध्य का बोल्टन वांडरर्स का प्रथम मैदान है और विश्व में कहीं भी लीग फुटबॉल में प्रथम गोल स्कोर करने वाला स्थान था।\n", "id": "574599", "title": "पाईक लेन"}
{"url": "https://hi.wikipedia.org/wiki?curid=574636", "text": "महासागरीय तरंगे\n\nमहासागरों, सागरों, नदियों, झीलों तथा नहरों आदि के मुक्त सतह पर पवन के द्वारा उत्पन्न तरंगों को महासागरीय तरंगें या पवन तरंगें (wind waves) कहते हैं।\n", "id": "574636", "title": "महासागरीय तरंगे"}
{"url": "https://hi.wikipedia.org/wiki?curid=574639", "text": "रानी कर्णवती\n\nरानी कर्मवती (मृत्यु 8 मार्च 1535), राणा सांगा की पत्नी थीं जो अल्प काल के लिये बूँदी की शाशिका भी रहीं। वे राणा विक्रमादित्य और राणा उदय सिंह की माँ थीं और महाराणा प्रताप की दादी थीं।\n\n", "id": "574639", "title": "रानी कर्णवती"}
{"url": "https://hi.wikipedia.org/wiki?curid=574676", "text": "ओनो नो कोमाचि\n\nओनो नो कोमाचि (小野 小町?, c. ८२५ – c. ९००) एक जापानी वाका कवयित्री थी।\n", "id": "574676", "title": "ओनो नो कोमाचि"}
{"url": "https://hi.wikipedia.org/wiki?curid=574683", "text": "सोज़ो हेन्जो\n\nसोज़ो हेन्जो (Sōjō Henjō; 遍昭 or 遍照, ८१६– १२ फ़रवरी ८९०) एक जापानी वाका कवि थें। इन्हें छः श्रेष्ठ वाका कवियों में गिना जाता था। वें बौद्ध अनुयायी थे।\nऐसी अफवाहे थी की इनका कवियित्री ओनो नो कोमाचि से प्रेम प्रसंग था।\n", "id": "574683", "title": "सोज़ो हेन्जो"}
{"url": "https://hi.wikipedia.org/wiki?curid=574688", "text": "काकि नो मोतो नो हितोमारो\n\nकाकि नो मोतो नो हितोमारो (Kakinomoto no Hitomaro ; 柿本人麻呂 or 柿本人麿; c. ६६२ – ७१०) एक प्रतिष्ठित जापानी कवि थें। इनकी रचनाओं को मान्योशू में सम्मिलित किया गया था।\n", "id": "574688", "title": "काकि नो मोतो नो हितोमारो"}
{"url": "https://hi.wikipedia.org/wiki?curid=574692", "text": "मानयोशू\n\nमानयोशू , जापान का सबसे पुराना काव्य संकलन है, जिसको ७५९ ईसा पूर्व में नारा काल में संग्रहीत किया गया था। इस ग्रन्थ में जापान के कई महान कवियों की रचनाओं का समावेश है।. \n\nमानयोशू जिसका शाब्दिक अर्थ है दस हजार पत्तों का संग्रह (Collection of Ten Thousand Leaves) या असंख्य पत्तों का संग्रह।\nमानयोशू जापानी का सबसे पहला कविता-संकलन है। इसमें तीसरी या चौथी शताब्दी से आठवीं शताब्दी तक के लगभग २६० कवियों की ४५१५ कविताओं को संकलित किया गया है। मानयोशू की अधिकतर कविताएँ गीत-मुक्तक शैली में हैं। मानयोशू में शैली की दृष्टि से तीन प्रकार की कविताएँ मिलती हैं- चोका, सेदोका और ताँका।\n", "id": "574692", "title": "मानयोशू"}
{"url": "https://hi.wikipedia.org/wiki?curid=574718", "text": "दीया और बाती हम\n\nदीया और बाती हम स्टार प्लस चैनल पर प्रदर्शित होने वाला एक भारतीय धारावाहिक है। यह 29 अगस्त 2011 को शुरू हुआ था और अनस राशिद एवं दीपिका सिंह इसमें मुख्य पात्र की भूमिका निभा रहे हैं।\n\nयह कहानी सूरज और संध्या की है। संध्या का सपना एक आईपीएस अधिकारी बनने का रहता है और सूरज का अपना एक मिठाई का दुकान होता है। उन दोनों के परिवार वाले दोनों की शादी करवा देते हैं। संध्या की सास उसे आईपीएस अधिकारी नहीं बनने देती है। लेकिन सूरज उसकी आईपीएस बनने में मदद करता है और अपनी माँ को भी मना लेता है। जिसके बाद संध्या पुष्कर में एक आईपीएस अधिकारी बन जाती है।\nआगे की कहानी में कुछ आतंकवादी हवाई जहाज का अपहरण कर लेते है जिसमे सूरज व उसकी माँ भी होती है लेकिन संध्या सभी यात्री को छुड़ा लेती है। कुछ सालो बाद संध्या को एक मिशन के लिए जाना पड़ता है। उसके बाद यह खबर आती है की संध्या मर गयी है लेकिन संध्या एक मिशन पर गयी थी। मिशन का नाम मिशन महाबली होता है। संध्या को अधिकारियों द्वारा यह बताया जाता है की एक आतंकवादी संगठन गर्जना संगठन के लोग कुछ भारत पर कुछ बुरा प्लान कर रहे है। इसि लिऐ वाे उसके पलान काे खतम कर अपने घर वापस आजाती है।\n\n", "id": "574718", "title": "दीया और बाती हम"}
{"url": "https://hi.wikipedia.org/wiki?curid=574746", "text": "कलिंग युद्ध\n\nअशोक के तेरहवें अभिलेख के अनुसार उसने अपने राज्याभिषेक के आठ वर्ष बाद कलिङ्ग युद्ध लड़ा। कलिङ्ग विजय उसकी आखिरी विजय थी। यह युद्ध २६२-२६१ ईपू मे लड़ा गया।\n\n१-कलिङ्ग पर विजय प्राप्त अशोक अपने साम्राज्य मे विस्तार करना चाहता था।\n\n२-सामरिक दृष्टि से देखा जाए तो भी कलिङ्ग बहुत महत्वपूर्ण था। स्थल और समुद्र दोनो मार्गो से दक्षिण भारत को जाने वाले मार्गो पर कलिङ्ग का नियन्त्रण था।\n\n३-यहाँ से दक्षिण-पूर्वी देशो से आसानी से सम्बन्ध बनाए जा सकते थे।\n\n१-मौर्य साम्राज्य का विस्तार हुआ। इसकी राजधानी तोशाली बनाई गई।\n\n२-इसने अशोक की साम्राज्य विस्तार की नीति का अन्त कर दिया।\n\n३-इसने अशोक के जीवन पर बहुत प्रभाव डाला। उसने अहिंसा, सत्य, प्रेम, दान, परोपकार का रास्ता अपना लिया।\n\n४-अशोक बौद्ध धर्म का अनुयायी बन गया। उसने बौद्ध धर्म का प्रचार भी किया।\n\n५-उसने अपने संसाधन प्रजा की भलाई मे लगा दिए।\n\n६-उसने 'धम्म' की स्थापना की।\n\n७-उसने दूसरे देशो से मैत्रीपूर्ण सम्बन्ध बनाए।\n\n८-कलिङ्ग युद्ध मौर्य साम्राज्य के पतन का कारण बना। अहिंसा की नीति के कारण उसके सैनिक युद्ध कला मे पिछड़ने लगे। परिणामस्वरूप धीरे-धीरे उसका पतन आरम्भ हो गया।\nतथा अशोक की मृत्यु के ५० वर्ष के भीतर ही मौर्य वंश का पतन हो गया\n", "id": "574746", "title": "कलिंग युद्ध"}
{"url": "https://hi.wikipedia.org/wiki?curid=574782", "text": "निकोलस जे॰ स्पीकमैन\n\nनिकोलस जॉन स्पीकमैन (अंग्रेजी:Nicholas John Spykman)(जन्म 1893, मृत्यु 1943) डच मूल के अमेरिकी भूस्त्रातेजिक चिन्तक और येल विश्वविद्यालय में 'अंतर्राष्ट्रीय संबंध' विषय के प्रोफ़ेसर थे।\nउन्हें कन्टेनमेंट का पितामह कहा जाता है। स्पीकमैन ने परिधिभूमि (रिमलैंड) की संकल्पना का प्रतिपादन किया और यह बताया कि जो शक्ति रिमलैंड पर प्रभुत्व कर लेगी वही हृदयस्थल (हार्टलैण्ड) को नियंत्रित कर सकेगी। \nनिकोलस स्पीकमैन (हिंदी में जिसे गलती से स्पाइकमैन उच्चारण किया जाता है) का जन्म सन् 1893 में नीदरलैण्ड में हुआ था। उनके पिता का नाम क्लास स्पीकमैन और माता का नाम एलिजाबेथ वान वर्स्टेन्बर्ग था। उनकी शिक्षा अमेरिका में कैलिफोर्निया के बर्कले में हुई जहाँ उन्होंने 1921 में स्नातक और 1923 में पी॰ एच॰ डी॰ की डिग्री प्राप्त की। \n\nउनकी पत्नी एलिजाबेथ सी॰ स्पीकमैन () अंग्रेजी की लेखिका थीं जिन्हें उनके बाल उपन्यासों के लेखन लिये जाना जाता है। स्पीकमैन की दो बेटियाँ एंजेलिका और पैट्रीशिया हुईं।\n\nस्पीकमैन 1928 से 1940 तक येल विश्वविद्यालय में स्टर्लिंग प्रोफ़ेसर के पद पर रहे और 1935 से 1940 तक अंतर्राष्ट्रीय संबंध विभाग के अध्यक्ष भी रहे। वे इस विभाग के संस्थापक अध्यक्ष थे।\nसन् 1943 में, न्यू हैवेन शहर में, निकोलस स्पीकमैन की कैंसर से असामयिक मृत्यु हो गयी।\nस्पीकमैन अपने पूर्ववर्ती अमेरिकी सैन्य चिन्तक अल्फ्रेड थेयर महान और ब्रिटिश भूगोलवेत्ता हेल्फोर्ड जॉन मैकिण्डर के विचारों से प्रभावित थे। उन्होंने मैकिण्डर के ह्रदयस्थल सिद्धांत के सुधार के रूप में अपनी परिधिभूमि () की संकल्पना का प्रतिपादन किया और यह बताया कि जो शक्ति रिमलैंड पर प्रभुत्व कर लेगी वही हृदयस्थल (हार्टलैण्ड) को नियंत्रित कर सकेगी। स्पीकमैन का रिमलैंड, मैकिण्डर के इनर क्रीसेंट के क्षेत्र से मिलता है।\n\nउनकी प्रसिद्द उक्ति है, \"who controls the Rimland rules Eurasia, Who rules Eurasia controls destinies of the world.\"\n\nस्पीकमैन ने अंतर्राष्ट्रीय संबंधों में शक्ति की भूमिका पर लिखा।\nपुस्तकें:\nलेख:", "id": "574782", "title": "निकोलस जे॰ स्पीकमैन"}
{"url": "https://hi.wikipedia.org/wiki?curid=574784", "text": "आइडिया\n\nआइडिया एक निजी टेलीकोम कंम्पनी है जो शुल्क ले कर निजी मोबाइल-धारकों को फोन पर परस्पर बातचीत की सुविधा उपलब्ध करवाती है|\n", "id": "574784", "title": "आइडिया"}
{"url": "https://hi.wikipedia.org/wiki?curid=574789", "text": "म्यूचुअल यूएफओ नेटवर्क\n\nम्यूचुअल यूएफओ नेटवर्क (MUFON मुफोन), यह कथित परग्रही यानों (उड़न तश्तरी) के दृष्टव्यों के खोजबीन करने वाली अमेरिकी लाभ निरपेक्ष संस्था है। यह इस विषय में खोज तथा जाँच करने वाले कुछ सबसे पुराने संगठनों में से एक है।\n\nमुफोन मूल रूप से वॉल्टर एच° एण्ड्रूस, एलन उके, जॉन सुएसलर और अन्य के द्वारा ३१ मई १९६९ में क्विंसी, इलिनोइस में मिडवेस्ट यूएफओ संघ के रूप में स्थापित किया गया। इसके ज्यादातर पुराने सदस्य पहले आकाशीय घटना अनुसंधान संगठन (एरियल फेनोमिना रीसर्च अॉर्गनाइजेशन APRO) से जुड़े थे।\n\nअमेरिका में इसके आधार स्थान से आज के समय में मुफोन संघ के विश्वव्यापी १,५०० सदस्य हैं, मुफोन क्षेत्रीय निर्देशकों का एक विश्वव्यापी संघ है तथा एक अंतर्राष्ट्रीृय वार्षिक संगोष्ठी का आयोजक है। साथ ही मासिक मुफोन यूएफओ जर्नल का प्रकाशन भी करता है। समूह में अब ७५ क्षेत्रों से अधिक के जाँचकर्ता उपलब्ध हैं साथ ही किसी भी अलौकिक यान के संभावित भौतिक सबूतों की जाँच के लिये विशेष टीम भी है। यह स्वयंसेवकों को जाचकर्ताओं के गुण जैसे किस प्रकार गवाहों को साक्षात्कार कराएँ और किस प्रकार किसी सबूत से निष्कर्ष निकालें इन विषयों में सिखाता है। जाँचकर्ताओं को भुगतान की आवश्यकता नहीं, उन्हें इस संबंध में २६५ पृष्ठों की एक पुस्तिका वाली परीक्षा में उत्तीर्ण होना तथा पृष्ठभूमि जाँच से गुजरना होता है।\n\nमुफोन मिशन अलौकिक यानों उड़न तश्तरियों का अध्ययन है जो साक्षात्कारियों के सबूतों के आधार पर कार्य करता है। यह मानवीय लाभ, अनुसंधान तथा शिक्षा का एक माध्यम भी है। जे एलन हाईनेक का यूएफओ अध्ययन केन्द्र (जे एलन हाईनेक सेंटर फॉर यूएफओ स्टडीस CUFOS), फाउन्ड फॉर यूएफओ रीसर्च (FUFOR) तथा म्यूचुअल यूएफओ नेटवर्क (MUFON) साथ में अज्ञात यानों की खोजबीन का संगठन हैं, जिसका लक्ष्य इन अनुसंधानों को अन्य से साझा करना तथा यूएफओ घटनाक्रम के वैज्ञानिक अध्ययन करना है, इसी कारण इसका निर्माण हुआ था।\n\nमुफोन का वर्तमान मुख्यालय जान हार्जान के निर्देशन में न्यूपोर्ट बीच, केलीफोर्निया में स्थित है।\n\n\n\"यूएफओस अॉन अर्थ\" (२००८) (डिस्कवरी चैनल) नामक वृत्तचित्र टेलीविज़न लघुश्रृंखला में भी मुफोन के कुछ खोजकर्ता दिखाई दिये जिसका पुन: प्रसारण इन्वेस्टिगेशन डिस्कवरी नामक अमेरिकन चैनल में भी हुआ। हिस्ट्री टीवी १८ नामक चैनल के कार्यक्रम \"हेंगर १: द यूएफओ फाइल्स\" को उत्पादक वेलर ग्रॉसमेन के साथ रिचर्ड हाफमेन ने भी उत्पादन सहायता प्रदान की।\n\nमुफोन डॉट कॉम, अंतर्जाल पता।\n", "id": "574789", "title": "म्यूचुअल यूएफओ नेटवर्क"}
{"url": "https://hi.wikipedia.org/wiki?curid=574795", "text": "सी शार्प\n\nC# (उच्चारण \"see sharp\") एक संगणकीय प्रोग्रामन भाषा है। इसका निर्माण माइक्रोसॉफ़्ट ने किया है।\n\nC# एक Object Oriented भाषा है। इसके निर्माण समुह के मुख्य आन्द्रेस् हेसलबर्ग हैें। इसका नवीनतम वर्ज़न C# 5.0 है, जो की August 15, 2012 को प्रदर्शित हुआ।\n\n", "id": "574795", "title": "सी शार्प"}
{"url": "https://hi.wikipedia.org/wiki?curid=574827", "text": "मानचित्रण का इतिहास\n\nमानचित्र निर्माण की विद्या अति प्राचीन है। मार्शल द्वीपवासी ताड़ के डंठलों एवं कौड़िओं की सहायता से समुद्र संतरण के मार्गों तथा द्वीपों को दिखाने के लिए चार्ट तैयार करते थे। एस्किमो, अमरीका के रेड इंडियन आदि भी नदियों, वनों, मंदिरों तथा बस्तियों, शिकार के रास्तों आदि का उल्लेख भौगोलिक शुद्धता के साथ रेखाचित्र पर कर लेते थे। इसी प्रकार एशिया तथा अफ्रीका के आदिवासियों तथा अन्य जातियों में भी मानचित्र बनाने के अनेक उदाहरण मिलते हैं।\n\nअभी प्राचीन भारत की मानचित्र कला तथा संबंधित भौगोलिक ज्ञान के विषय में शोध कार्य नहीं हुआ है, लेकिन अन्य विषयों के शोध कार्यों से संबंधित तथ्यों से यह स्पष्ट हो जाता है कि प्राचीन भारतीयों ने मानचित्र कला में पर्याप्त उन्नति की थी। परिलेखन ज्ञान, प्रक्षेप, सर्वेक्षण, शुल्व सूत्र तथा तत्संबंधी विविध प्रकार के यंत्रों के निर्माण एवं ज्ञान का आभास प्राचीन पुस्तकों में मिलता है। यह कला रोमनों से बहुत पहले ऋग्वेद (4,000 ई0 पू0 से 1,500 ई0 पू0), बौधायन (800 ई0 पूर्व), आपस्तंब एवं कात्यायन के काल में उन्नत अवस्था में थी।\n\nभारतीयों के अतिरिक्त अन्य प्राचीन संस्कृतिवाले देशों में भी मानचित्र कला का ज्ञान था। बेबिलोनिया से प्राप्त एक मृत्तिका पट्टिका पर अंकित पर्वतसंकुल घाटी का चित्र 2,300 ई0 पू0 का बताया जाता है। लगभग उसी समय मिस्त्र निवासियों को तथा बाद में फारस तथा फिनीशिया निवासियों को इस कला का ज्ञान हो चुका था। तीसरी सदी ई0 पू0 में यूनानी मानचित्रों पर अक्षांश, देशांतर तथा प्रक्षेपश् आदि खींचते थे। रोम निवासियों ने युद्ध तथा प्रशासनिक कार्यों के लिये सर्वेक्षण द्वारा विभिन्न ज्ञात देशों, पर्वतों, मैदानों, घाटियों, बंदरगाहों तथा राजमार्गों के मानचित्र तैयार किए। रोमनों ने मानचित्रों के व्यावहारिक पक्ष पर अधिक बल दिया, जबकि यूनानियों के मानचित्रों में वैज्ञानिक पक्ष को अधिक महत्व दिया जाता था।\n\nऐलेग्जैंड्रिया (मिस्त्र) निवासी क्लॉडियस टॉलिमी द्वारा निर्मित 150 ई0 के लगभग का, ज्ञात संसार का, मानचित्र सुविख्यात है। उनकी आठ जिल्दोंवाली पुस्तक ज्योग्राफिया में तत्कालीन ज्ञात संसार के 32 भूभागों तथा क्षेत्रों का समावेश हुआ है। 1410 में ई0 में टॉलिमी की पुस्तक का अनुवाद करके मानचित्रावली का रूप दिया गया। इस काल में मानचित्र कला का पुनर्जन्म माना जाता है। बाद में 16वीं सदी में उसमें नई दुनिया (अमरीका) तथा अफ्रीका के दक्षिण से होते हुए पूर्व एशिया के समुद्री भागों का समावेश किया गया। मानचित्र कला में अरब विद्वानों का महत्वपूर्ण वैज्ञानिक योगदान है। दसवीं सदी में उन्होंने सर्वप्रथम स्कूल ऐटलस बनाया। अरब भूगोलवेत्ता इद्रिशी के संसार के मानचित्र (1154 ई0) में विविध तथ्यों का समावेश है।\n\n14वीं एवं 15वीं सदी में यूरोपीय सामुद्रिक नाविक चार्ट का बहुत उपयोग करते थे। समुद्रतटीय प्रदेशों, बंदरगाहों, बस्तियों आदि का उसमें आलेख होता था। बहुधा ये मानचित्र भेड़ की खाल पर बनाए जाते थे। कोलंबस स्वयं मानचित्र निर्माता था, यद्यपि उसके स्वयं बनाए मानचित्र उपलब्ध नहीं है। 1500 ई0 के लगभग बनाया हुआ उसके साथी ह्वान डे ला कोसा (Juon ds la Cosa) का मानचित्र मैड्रिड (स्पेन) के सामुद्रिक संग्रहालय में सुरक्षित है। संसारव्यापी समुद्रसंतरण के सिलसिले में नए रास्ते एवं अन्य खोजों का समावेश तीव्रता से बढ़ता गया।\n\n16वीं एवं 17वीं सदी में डच लोग (हॉलैंड निवासी) यूरोप में सर्वश्रेष्ठ मानचित्रकार थे। मर्केटर ने, जो डच मानचित्र परिलेखन का जन्मदाता माना जाता है, अपना सुप्रसिद्ध मर्केटर मानचित्र प्रक्षेप (Mercator's map projection) बनाया (देखें मर्केटर प्रक्षेप) इंग्लैंड निवासी चार्ल्स सेक्स्टन को इंग्लैंड के मानचित्र कला की परंपरा का पिता माना जाता है। उन्होंने बहुत से उच्च कोटि के मानचित्र बनाए। 17वीं सदी के अंत तक सर्वेक्षण के विभिन्न यंत्र, जैसे प्लेनटेबुल, सेक्स्टैंट, थियोडोलाइट (Theodolite) आदि का प्रयोग अच्छी तरह होने लग गया था, जिससे प्राप्त आँकडों (data) से मानचित्र निर्माण की प्रचुर सामग्री प्राप्त होने लगी।\n\nत्रिकोणमितीय सर्वेक्षण और देशांतरों की शुद्ध माप के 18वीं सदी में संभव हो जाने पर मानचित्रों का शुद्धिकरण एवं सेशोधन युग प्रारंभ हुआ। पहले फ्रेंच लोग इसमें अगुआ थे। सी0 एफ0 कैसिनी (C.F. Cassini) तथा उसके पुत्र ने फ्रांस में विश्व का प्रथम राष्ट्रीय सर्वेक्षण प्रारंभ किया। बाद में इंग्लैंड की सैनिक एवं राजनीतिक शक्ति बढ़ी और लंदन मनचित्र निर्माण एवं छापने में अग्रणी हो गया। 1801 ई0 में सर्वप्रथम 1 इंच =1 मील का मानचित्र वहाँ तैयार किया गया। बाद में स्पेन, जर्मनी, स्विट्जरलैंड आदि अन्य देशों में भी राष्ट्रीय सर्वेक्षण प्रारंभ किए गए। 19वीं तथा 20वीं सदी में मानचित्र विज्ञान की अत्यधिक प्रगति हुई है। नई नई वैज्ञानिक पद्धतियों के विकास से मानचित्र तैयार किए गए है। फ्रांस, संयुक्त राज्य (अमरीका) एवं सोवियत रूस ने राष्ट्रीय ऐटलस निर्माण की पद्धति प्रारंभ की, जिसमें राष्ट्र के बारे में शोधपूर्ण संसाधन तथ्यों का आलेख रहता है। वायुयान द्वारा भूभागों की फोटो लेने की पद्धति ने पिछले दशकों, विशेषकर द्वितीय विश्वयुद्ध तथा इसके उत्तरकाल में, मानचित्र कला की प्रगति में महत्वपूर्ण योगदान किया है।\n\nभारत में भी मानचित्र कला की प्रगति के दो महत्वपूर्ण कार्य प्रारंभ किए गए हैं: राष्ट्रीय ऐटलस का निर्माण तथा वायुयान द्वारा भू-सर्वेक्षण। अब तक भूगोलविदों के संरक्षण में राष्ट्रीय ऐटलस योजना ने हिंदी तथा अंग्रेजी में राष्ट्रीय ऐटलस का संस्करण प्रकाशित किया है। जनसंख्या वितरण के कुछ प्रत्रक भी प्रकाशित हो गए हैं।\n\n", "id": "574827", "title": "मानचित्रण का इतिहास"}
{"url": "https://hi.wikipedia.org/wiki?curid=574834", "text": "नैन सिंह रावत\n\nनैन सिंह रावत (1830-1895) १९वीं शताब्दी के उन पण्डितों में से थे जिन्होने अंग्रेजों के लिये हिमालय के क्षेत्रों की खोजबीन की। नैन सिंह कुमायूँ घाटी के रहने वाले थे। उन्होने नेपाल से होते हुए तिब्बत तक के व्यापारिक मार्ग का मानचित्रण किया। उन्होने ही सबसे पहले ल्हासा की स्थिति तथा ऊँचाई ज्ञात की और तिब्बत से बहने वाली मुख्य नदी त्सांगपो (Tsangpo) के बहुत बड़े भाग का मानचित्रण भी किया।\n\nपंडित नैन सिंह रावत का जन्म पिथौरागढ़ जिले के मुनस्यारी तहसील स्थित मिलम गांव में 21 अक्तूबर 1830 को हुआ था। उनके पिता अमर सिंह को लोग लाटा बुढा के नाम से जानते थे। उन्होंने अपनी प्रारंभिक शिक्षा गांव में ही हासिल की लेकिन आर्थिक तंगी के कारण जल्द ही पिता के साथ भारत और तिब्बत के बीच चलने वाले पारंपरिक व्यापार से जुड़ गये। इससे उन्हें अपने पिता के साथ तिब्बत के कई स्थानों पर जाने और उन्हें समझने का मौका मिला। उन्होंने तिब्बती भाषा सीखी जिससे आगे उन्हें काफी मदद मिली। हिन्दी और तिब्बती के अलावा उन्हें फारसी और अंग्रेजी का भी अच्छा ज्ञान था। इस महान अन्वेषक, सर्वेक्षक और मानचित्रकार ने अपनी यात्राओं की डायरियां भी तैयार की थी। उन्होंने अपनी जिंदगी का अधिकतर समय खोज और मानचित्र तैयार करने में बिताया।\n\n", "id": "574834", "title": "नैन सिंह रावत"}
{"url": "https://hi.wikipedia.org/wiki?curid=574839", "text": "शेफाली राज़दान दुग्गल\n\nशेफाली राज़दान दुग्गल (अँग्रेजी: Shefali razdan duggal) अमेरिकी राष्ट्रपति बराक ओबामा की प्रेसीडेंशियल पार्टनर्स टीम, नेशनल फाइनेंस कमेटी तथा नार्दर्न कैलिफोर्निया फाइनेंस कमेटी में भारतीय मूल की सदस्य हैं। वे ओबामा के चुनाव प्रचार अभियान के लिए धन एकत्र करने वाली शीर्ष भारतीय महिला हैं। वर्तमान में वे कैलीफोर्निया की निवासी हैं। \n\nशेफाली का पालन पोषण सिनसिनाती, शिकागो, न्यूयार्क तथा बोस्टन में हुआ। उन्होंने मियामी विश्वविद्यालय से जनसंचार में स्नातक किया तथा न्यूयार्क विश्वविद्यालय से राजनीतिक संचार में स्नातकोत्तर तक की शिक्षा प्राप्त की। शेफाली ने 2008 और 2012 दोनों ही अमेरिकी राष्ट्रपति चुनावों में बराक ओबामा को करोड़ों डॉलर धनराशि एकत्रित करने में मदद की। उन्हें यूएस होलोकास्ट मेमोरियल काउंसिल की सदस्य नियुक्त किया गया। यूएस होलोकास्ट मेमोरियल काउंसिल की स्थापना अमेरिकी कांग्रेस ने 1980 में की थी ताकि यूएस होलोकास्ट स्मृति संग्रहालय के निर्माण के लिए धनराशि एकत्रित की जा सके। काउंसिल की एक वर्ष में दो बार बैठक होती है।\n", "id": "574839", "title": "शेफाली राज़दान दुग्गल"}
{"url": "https://hi.wikipedia.org/wiki?curid=574856", "text": "पाठक संख्या के अनुसार भारत में समाचार पत्रों की सूची\n\nयह भारतीय पाठक सर्वेक्षण (आई॰आर॰एस॰) पर आधारित पाठक संख्या के अनुसार भारत में समाचार पत्रों की एक सूची है। \n\nयह आंकड़े मीडिया रिसर्च यूसर्स कौंसिल (एम॰आर॰यू॰सी) द्वारा पाठक सर्वेक्षण (इंडियन रीडरशिप सर्वे) के रूप में संकलित किया गए हैं। सर्वेक्षण में 2.56 लाख से अधिक उत्तरदाताओं पर शोध अध्ययन किया जाता है।\n\nआईआरएस 2013 में अपनाये गए कार्यप्रणाली की भारत के 18 शीर्ष मीडिया घरानों ने आलोचना की थी। मीडिया घरानों ने इस रिपोर्ट को दोषपूर्ण करार दिया एवं कई विसंगतियों की होने की बात भी कही। उदाहरण के लिए, आईआरएस 2013 के अनुसार चेन्नई में आधारित पात्रिका, हिंदू बिजनेस लाइन के मणिपुर में पाठकों की संख्या चेन्नई की तुलना में तीन गुना अधिक है। पिछले सर्वेक्षण के मुकाबले पाठक संख्या के डेटा में अनियमित विसंगतियां हैं; उदाहरणार्थ सर्वेक्षण के अनुसार आंध्र प्रदेश में हर प्रमुख अखबार की पाठक संख्या 30% में 65% की गिरावट आई है।\n", "id": "574856", "title": "पाठक संख्या के अनुसार भारत में समाचार पत्रों की सूची"}
{"url": "https://hi.wikipedia.org/wiki?curid=574885", "text": "एक्सकीस्कोर\n\nएक्सकीस्कोरएक जासूसी प्रोग्राम हैं। जिसे अमेरिका की ख़ुफ़िया एजेंसी एनएसए इस्तेमाल करती हैं। इसके जरिये एक यूजर इन्टरनेट पर क्या करता है उसकी सपूर्ण जानकारी इकट्टा किया जाता हैं। मसलन किसी भी यूजर का ईमेल, सोशल साईट और ब्राउज़िंग इतिहास।\n\n एशेलोन\n", "id": "574885", "title": "एक्सकीस्कोर"}
{"url": "https://hi.wikipedia.org/wiki?curid=574959", "text": "चोका\n\nचोका जापानी कविता की एक शैली है। ये लम्बी कविताएँ हैं। जापान के सबसे पहले कविता-संकलन मान्योशू में २६२ चोका कविताएँ संकलित हैं, जिनमें सबसे छोटी कविता ९ पंक्तियों की है। चोका कविताओं में ५ और ७ वर्णों की आवृत्ति मिलती है। अन्तिम पंक्तियों में प्रायः ५, ७, ५, ७, ७ वर्ण होते हैं।\n\nचोका पहली से तेरहवीं शताब्दी में जापानी काव्य विधा में महाकाव्य की कथाकथन शैली रही है। मूलत; चोका गाए जाते रहे हैं। इनका वाचन उच्च स्वर में किया जाता रहा है। यह प्राय: वर्णनात्मक रहा है। इसको एक ही कवि रचता है।\n", "id": "574959", "title": "चोका"}
{"url": "https://hi.wikipedia.org/wiki?curid=574963", "text": "मुक्त इलेक्ट्रॉन लेजर\n\nमुक्त इलेक्ट्रान लेजर (free-electron laser या FEL) एक प्रकार का लेजर है जो एक विशेष प्रकार के चुम्बकीय क्षेत्र से होकर गुजरने वाले उच्च वेगीय इलेक्ट्रानों की सहायता से उत्पन्न किया जाता है। इस लेजर की आवृत्ति-परास सभी प्रकार के लेजरों में सबसे अधिक है। यह सबसे अधिक यूनेबल (tunable) भी है। वर्तमान समय में मुक्त इलेक्ट्रान लेजर माइक्रोवेव से लेकर टेराहर्ट्ज और अवरक्त (infrared), दृष्य लेजर से लेकर पराबैंगनी और एक्स-किरण लेजर तक विस्तृत है। \n\nअनडुलेटर नामक युक्ति मुक्त इलेक्ट्रान लेजर की मुख्य युक्ति है।\n", "id": "574963", "title": "मुक्त इलेक्ट्रॉन लेजर"}
{"url": "https://hi.wikipedia.org/wiki?curid=574964", "text": "सेदोका\n\nसेदोका जापानी कविता की एक शैली है। जापानी के सबसे पहले कविता-संकलन मान्योशू में ६१ सेदोका कविताएँ संकलित हैं। सेदोका क्रमशः ५,७,७,५,७,७, वर्णक्रम की छह पंक्तियों की कविता है।", "id": "574964", "title": "सेदोका"}
{"url": "https://hi.wikipedia.org/wiki?curid=574965", "text": "सक्रिय लेजर माध्यम\n\nसक्रिय लेजर माध्यम या 'लेसन माध्यम' (active laser medium या gain medium या lasing medium) उस माध्यम को कहते हैं जो लेजर उत्पादन में प्रकाशीय लब्धि (optical gain) प्रदान करता है। \n\nसक्रिय लेजर माध्यम के कुछ उदाहरण:\n\n", "id": "574965", "title": "सक्रिय लेजर माध्यम"}
{"url": "https://hi.wikipedia.org/wiki?curid=575029", "text": "खरवा\n\nखरवा अजमेर से कुछ दूर ब्यावर मार्ग पर एक राजपूत ठिकाना है। \n", "id": "575029", "title": "खरवा"}
{"url": "https://hi.wikipedia.org/wiki?curid=575066", "text": "एक हसीना थी (टीवी धारावाहिक)\n", "id": "575066", "title": "एक हसीना थी (टीवी धारावाहिक)"}
{"url": "https://hi.wikipedia.org/wiki?curid=575105", "text": "सरस्वतीचन्द्र (धारावाहिक)\n\nसरस्वतीचन्द्र एक भारतीय हिन्दी धारावाहिक हैं, जिसका प्रसारण स्टार प्लस और दूरदर्शन नेशनल पर हुआ है। यह धारावाहिक 15 फरवरी 2013 से शुरू होकर 20 सितम्बर 2014 तक चला। इसमें गौतम रोड़े और जेनिफर विंगेट मुख्य किरदार में हैं।\n\nसरस्वतीचन्द्र लक्ष्मीनन्दन व्यास (गौतम रोड़े) एक अमीर व्यक्ति रहता है। उसके पिता उसकी शादी अपने एक मित्र विद्यामतचूर की बेटी कुमुद (जेनिफर विंगेट) के साथ तय कर देते हैं। लेकिन सरस्वतीचन्द्र शादी से मना कर देता है। सरस्वतीचन्द्र कुमुद को पत्र लिखकर यह बात कहता है लेकिन कुमुद यह बात उसे स्वयं कहने बोलती है। सरस्वतीचन्द्र दुबई से भारत आ जाता है और उसके परिवार के साथ घुलने मिलने लगता है ताकि वह इस बात को बता सके। लेकिन इसी दौरान दोनों एक दूसरे से प्यार करने लगते हैं।\n\n", "id": "575105", "title": "सरस्वतीचन्द्र (धारावाहिक)"}
{"url": "https://hi.wikipedia.org/wiki?curid=575106", "text": "चूड़ामन\n\nभरतपुर शासकों के जाट वंश के पूर्वजों से एक |\n", "id": "575106", "title": "चूड़ामन"}
{"url": "https://hi.wikipedia.org/wiki?curid=575113", "text": "टेलर संग्रहालय\n\nटेलर संग्रहालय (Teylers Museum ; डच उच्चारण : [ˈtɛilərs myˈzeɪʏm])नीदरलैण्ड के हारलेम नगर में स्थित कला, प्राकृतिक इतिहास तथा विज्ञान का संग्रहालय है। इसकी स्थापना १७७८ में हुई थी। मूलतः यह कला और विज्ञान के समसामयिक केन्द्र के रूप में स्थापित हुआ था।\n", "id": "575113", "title": "टेलर संग्रहालय"}
{"url": "https://hi.wikipedia.org/wiki?curid=575118", "text": "गोविन्ददेव जी\n\nश्रीकृष्ण का एक विग्रह !\n", "id": "575118", "title": "गोविन्ददेव जी"}
{"url": "https://hi.wikipedia.org/wiki?curid=575120", "text": "मध्यमाञ्चल विकास क्षेत्र\n\nमध्यमांचल विकास क्षेत्र नेपाल का एक प्रान्त है जो नेपाल के पाँच विकास क्षेत्रों में से एक विकास क्षेत्र है। यह नेपाल के मध्य-पूर्व में स्थित है। इस के पूर्व में नेपाल का पूर्वांचल विकास क्षेत्र तथा पश्चिम में नेपाल का पश्चिमाञ्चल विकास क्षेत्र तथा उत्तर में चीन का तिब्बत तथा दक्षिण में भारत का बिहार स्थित है। मध्यमांचल विकास क्षेत्र का मुख्यालय काठमांडू में स्थित है। इस प्रान्त में ३ अञ्चल तथा १९ जिलें हैं।\n", "id": "575120", "title": "मध्यमाञ्चल विकास क्षेत्र"}
{"url": "https://hi.wikipedia.org/wiki?curid=575121", "text": "रोमुलो गालेगास\n\nright|thumb|300px|रोमुलो गालेगास\nरोमुलो गालेगास (Rómulo Ángel del Monte Carmelo Gallegos Freire ; 2 अगस्त 1884 – 7 अप्रैल 1969) वेनेजुएला के उपन्यासकार एवं राजनेता थे। १९४८ में ९ माह की अल्पावधि के लिये वे वेनेजुएला के प्रथम राष्ट्रपति थे जिसे बिना भ्रष्टाचार के चुना गया था। \n\nइनका जन्म १८८४ ई. में हुआ था। इनके उपन्यासों में हमें उनके देश बेनिज़ुएला के ग्रामीण जीवन का बड़ा ही रोचक और यथार्थ चित्र मिलता है। वहाँ के सामाजिक जीवन की विशेषताओं के साथ ही साथ ये प्राकृतिक वातावरण को भी सजीव रूप में प्रस्तुत करते हैं। पाठक उपन्यास के कुछ चरित्रों और उनकी कहानी से ही परिचित नहीं होता बल्कि उसे बेनिज़ुएला देश एवं वहाँ के सामाजिक जीवन की पूरी झाँकी मिल जाती है।\n\nरोमुलो गालेगास के उपन्यासों की एक और विशेषता है। उनमें हमें सभ्यता और बर्बरता के बीच मच रहे संघर्ष का भी चित्र मिलता है। आधुनिकता के व्यापक प्रभाव के कारण किस प्रकार जीवन के पुराने तौर बदल रहे हैं और नवीन मूल्यों की स्वीकृति कितने तीव्र विरोध के बाद हो पाती है यह उनके उपन्यासों मे बड़े ही मार्मिक ढंग से दिखाया गया है। प्रारंभिक रचनाओं में मनोवैज्ञानिक दृष्टि से असाधारण चरित्रों के अध्ययन में इनकी विशेष रूचि का आभास मिलता है लेकिन बाद की रचनाओं में जीवन को यथार्थ रूप में प्रस्तुत करने का प्रयास है। दोना बारबरा (Dona Barbara), जो सन् १९२९ में मैट्रिड से प्रकाशित हुआ, इन्हें अंतरराष्ट्रीय ख्याति प्राप्त हुई। इनकी अन्य मुख्य रचनाएँ इस प्रकार हैं : ‘ला त्रेपदोरा’ (La Trepadora ; १९२५); ‘कैंटाक्लैरो’ (Cantaclaro १९४१); पोबर नीग्रो (Pobre Negro ; १९३७)।\n", "id": "575121", "title": "रोमुलो गालेगास"}
{"url": "https://hi.wikipedia.org/wiki?curid=575123", "text": "थून\n\nभरतपुर का एक बड़ा गाँव है जहाँ के संपन्न किसान परिवार से जाटों का राजवंश चला!\n", "id": "575123", "title": "थून"}
{"url": "https://hi.wikipedia.org/wiki?curid=575136", "text": "अंगयारपूज्ये\n\nअंगयारपूज्ये गढ़वाल क्षेत्र का एक त्यौहार है। यह गाँवों में एक छोटे से त्योहार के रूप मे मनाया जाता है। इसमे अंगयार नाम पौधों को तोड़ने का रिवाज है (क्योंकि ये अंगयार नाम के पौधे गाय को नुकसान पहुँचाते है) फिर गांव के बडे छोटे लोग खाद्य समाग्री गाँव से ही एकत्रित करते है और खाते है। फिर एक खेल खेला जाता जिसमे कुछ लोग अंगलियार बनते है और कुछ लोग उन्हे गाय के सूखे गोबर से भगाते हैं।\n", "id": "575136", "title": "अंगयारपूज्ये"}
{"url": "https://hi.wikipedia.org/wiki?curid=575138", "text": "भूटान का इतिहास\n\nभूटान का प्राचीन इतिहास मिथकों के रूप में है। अनुमानतः भूटान की में २००० ईसापूर्व बस्तियाँ बसनीं शुरू हुईं। दन्थकाथाओं के अनुसार इस पर ७वीं शती ईसापूर्व में कूच बिहार के राजा का अधिकार था। किन्तु ९वीं शताब्दीं में यहाँ बौद्ध धर्म आने के पूर्व का इतिहास अधिकांशतः अज्ञात ही है। इस काल में तिब्बत में अशान्ति होने के कारण बहुत से बौद्ध भिक्षु यहाँ आ गये। \n\n१२वीं शताब्दी में स्थापित ड्रुक्पा कग्युपा सम्प्रदाय आज भी यहाँ का प्रमुख सम्प्रदाय है। इस देश का राजनीतिक इतिहास इसके धार्मिक इतिहास से निकट सम्बन्ध रखता है।\n\nसत्रहवीं सदी के अंत में भूटान ने बौद्ध धर्म को अंगीकार किया। 1865 मे ब्रिटेन और भूटान के बीच सिनचुलु संधि पर हस्ताक्षर हुआ, जिसके तहत भूटान को सीमावर्ती कुछ भूभाग के बदले कुछ वार्षिक अनुदान के करार किए गए। ब्रिटिश प्रभाव के तहत 1907 में वहाँ राजशाही की स्थापना हुई। तीन साल बाद एक और समझौता हुआ, जिसके तहत ब्रिटिश इस बात पर राजी हुए कि वे भूटान के आंतरिक मामलों में हस्त्क्षेप नहीं करेंगे लेकिन भूटान की विदेश नीति इंग्लैंड द्वारा तय की जाएगी। बाद में 1947 के पश्चात यही भूमिका भारत को मिली। दो साल बाद 1949 में भारत भूटान समझौते के तहत भारत ने भूटान की वो सारी जमीन उसे लौटा दी जो अंग्रेजों के अधीन थी। इस समझौते के तहत भारत का भूटान की विदेश नीति एवं रक्षा नीति में काफी महत्वपूर्ण भूमिका दी गई।\n\n", "id": "575138", "title": "भूटान का इतिहास"}
{"url": "https://hi.wikipedia.org/wiki?curid=575148", "text": "चाँदपुरपट्टी\n\nचाँदपुरपट्टी, उत्तराखंड की बावन (52) पट्टीयों मैं से बहुत सुन्दर बहुत बड़ी और बहुत शक्ति साली पट्टी है, यह पट्टी गढ़वाल के चमोली जिले मैं स्थित है,। इसके बारे मैं अधिक जानकारी के लिए चाँदपुरगढ़ी पर क्लिक करे,।\nइस पट्टी में ११ गाँव हैं-\n", "id": "575148", "title": "चाँदपुरपट्टी"}
{"url": "https://hi.wikipedia.org/wiki?curid=575149", "text": "ग्यालवांग द्रुपका\n\nग्यालवांग द्रुपका (Gyalwang Drukpa) द्रुपका सम्प्रदाय के सर्वोच्च धर्मगुरु की उपाधि है। \n\n", "id": "575149", "title": "ग्यालवांग द्रुपका"}
{"url": "https://hi.wikipedia.org/wiki?curid=575151", "text": "क्षार धातु\n\nआवर्त सारणी के तत्त्व लिथियम (Li), सोडियम (Na), पोटैशियम (K), रुबिडियम (Rb), सीजियम (Cs) और फ्रांसियम (Fr) के समूह को क्षार धातुएँ (Alkali metals) कहते हैं। यह समूह आवर्त सारणी के एस-ब्लॉक में स्थित है।\nक्षार धातुएँ समान गुण वाली हैं। वे सभी मुलायम, चमकदार तथा मानक ताप तथा दाब पर उच्च अभिक्रियाशील होती हैं तथा कोमलता के कारण एक चाकू से आसानी से काटी जा सकती हैं।\nचूंकि ये शीघ्र अभिक्रिया करने वाले हैं, अत: वायु तथा इनके बीच की रासायनिक अभिक्रिया को रोकने हेतु इन्हें तेल आदि में संग्रहित रखना चाहिये। यह गैर मुक्त तत्व के रूप में प्राकृतिक रूप से लवण में पाए जाते हैं। सभी खोजे गये क्षार धातुएँ अपनी मात्रा के क्रम में प्रकृति में पाए जाते हैं जिनमें क्रमवार सोडियम जो सबसे आम हैं, तथा इसके बाद पोटैशियम, लिथियम, रुबिडियम, सिज़ियम तथा अंतिम फ्रांसियम, फ्रांसियम अपने उच्च रेडियोधर्मिता के कारण सबसे दुर्लभ है।\n\nक्षार धातुओं के हाइड्रोक्साइड को जब पानी में भंग किया जाता है तब वे भी अत्यंत ताकतवर क्षार होते हैं।\n\nपेटालाइट (LiAlSiO) की खोज १८०० में एक ब्राज़ील के रसायनशास्त्री जोस बोनिफेसियो दे एण्ड्राडा ने उटो, स्विडन के द्वीप की खुदाई के दौरान की थी। 1817 में जोहान अगस्त आफवेडसन नामक रसायनज्ञ जॉस जेकब बेर्जेलियस नामक रसायनज्ञ के प्रयोगशाला में पेटालाइट अयस्क का विश्लेषण कर रहे थे तभी उन्हें एक नए तत्व की उपस्थिति का पता चला। यह नया यौगिक सोडियम तथा पोटैशियम के समान था तथा इसके कार्बोनेट तथा हाइड्रॉक्साइड जल में कम घुलनशील तथा अन्य क्षार धातुओं से अधिक क्षारीय थे। लिथियम ग्रीक शब्द λιθoς (लिथिओस = पत्थर) से बना है।\n\nसोडियम यौगिक प्राचीन काल से ज्ञात है तथा नमक (सोडियम क्लोराइड) मानवीय गतिविधियों के लिये अत्यंत आवश्यक होता है। इसका उपयोग पुराने समय में नमक के वेफर्स जर्मन सैनिकों को उनके वेतन के साथ देने में भी करते थे। मध्यकालीन युरोप में भी सोडियम के मिश्रण को 'सोडिनम' नाम से सिरदर्द की दवा के रूप में प्रसारित किया गया था। हम्फ्री डेवी ने सन् १९०७ में इलेक्ट्रोलाइसिस पद्धति से शुद्ध सोडियम (सोडियम हाईड्रोक्साइड) को पृथक् किया।\n\nपोटैशियम अथवा दहातु एक क्षार धातु है। इसका प्रतीक अक्षर 'K' है। इसके दो स्थिर समस्थानिक (द्रव्यमान संख्या ३९ और ४१) ज्ञात हैं। एक अस्थिर समस्थानिक (द्रव्यमान संख्या ४०) प्रकृति में न्यून मात्रा में पाया जाता है। इनके अतिरिक्त तीन अन्य समस्थानिक (द्रव्यमान संख्या ३८, ४२ और ४३) कृत्रिम रूप से निर्मित हुए हैं। पोटैशियम के यौगिक पुरातन काल से काम में लाए जा रहे हैं, चरकसंहिता में भस्म से क्षार बनाने की विधि का वर्णन आया है। चीनी तुर्किस्तान मे स्थित बुद्धमंदिर में एक पुरातन चिकित्सकीय ग्रंथ की १८९० ई. में प्राप्ति हुई। इस ग्रंथ में यवक्षार (पोटैशियम कार्बोनेट) का वर्णन आया है। इन सब बातों से पता चलता है कि पौटैशियम क्षारों का उपयोग पुरातन काल में भी औषधि तथा रासायनिक क्रियाओं में होता था। पोटैशियम का पृथक्करण १८०७ ई. इंग्लैंड में सर हम्फ्री डेवी ने पोटैशियम हाइड्रॉक्साइड के विद्युद्विश्लैषण द्वारा किया। पोटाश शब्द के आधार पर डेवी ने इस तत्व का नाम पोटैशियम रखा। पोटैशियम के पृथक्करण में ही सर्वप्रथम इलेक्ट्रोलाइसिस का उपयोग किया गया था।\n\nरुबिडियम की खोज १८६० में हीडलबर्ग में रॉबर्ट बन्सेन तथा गुस्ताव किर्चाफ़ ने की थी जो पहले व्यक्ति थे जिन्होंने तत्वों की खोज के लिये स्पेक्ट्रम एनालिसिस को उपयुक्त माना। यह एक रासायनिक तत्त्व है। यह आवर्त सारणी के प्रथम मुख्य समूह का चौथा तत्व है। इसमें धातुगुण वर्तमान हैं। इसके तीन स्थिर समस्थानिक प्राप्त हैं, जिनकी द्रव्यमान संख्याएँ क्रमश: ८५, ८६, ८७ हैं। स्पेक्ट्रमदर्शी द्वारा प्रयोगों में दो नई लाल रेखाएँ मिलीं, जिनके कारण इसका नाम रूबिडियम रखा गया। लेपिडोलाइट अयस्क में रूबिडियम की मात्रा लगभग १% रहती है। इसके अतिरिक्त अभ्रक तथा कार्टेलाइड में भी यह कम मात्रा में मिलता है। पोटैशियम तथा रूबिडियम के प्लैटिनिक क्लोराइडों की विलेयता भिन्न भिन्न है, जिसके कारण इन दोनों को अलग कर सकते हैं।\n\nसिजियम की खोज मिनरल वाटर में गुस्ताव किर्चोफ तथा रॉबर्ट बन्सेन ने १८६० में जर्मनी में की थी। इसकी वजह से उत्सर्जित स्पेक्ट्रम में चमकदार नीली रेखाएँ दिखी। उन्होंने लैटिन शब्द सिजियस (caesius) से नाम बनाया जिसका अर्थ आसमानी नीला होता है। सिजियम स्पेक्ट्रोस्कोप से खोजा गया पहला तत्व है जिसकी खोज स्पेक्ट्रोस्कोप के आविष्कार के सिर्फ एक वर्ष बाद हुई।\n\nइसकी खोज में लगभग चार गलतियाँ थीं बाद में  क्यूरी इंस्टिट्यूट के मार्गरेट पैरी ने सन् १९३९ में एक्टीनियम-२२७ के नमूने से इसकी खोज की जिसमें इलेक्ट्रॉनवाल्ट से उर्जा क्षय दिखाई दिया, पेरी ने ८० इलेक्ट्रॉनवाल्ट के साथ क्षय कणो को देखा। उन्होंने सोंचा यह गतिविधियाँ पूर्व अज्ञात क्षय के कारण हो सकता है। कई प्रकार के गतिविधियों से उन्हें इसमें थोरियम, रेडियम, सीसा, विस्मुट, या थैलियम के होने की संभावना दिखी। उन्हें नया तत्व मिला, जिसमें क्षार धातुओं जैसे गुण थे। एक्टीनियम-२२७ के अल्फा क्षय के कारण पेरी को विश्वास हो गया कि यह तत्व ८७ है। उन्होंने बीटा क्षय से अल्फा क्षय के अनुपात का निर्धारण किया। उनके प्रथम परीक्षण में 0.6% से कम शाखाओं में अल्फा था। संश्लेषण की तुलना में यह अंतिम तत्व था जो प्रकृति में ढूंढा गया।\n\n", "id": "575151", "title": "क्षार धातु"}
{"url": "https://hi.wikipedia.org/wiki?curid=575157", "text": "रितु मेनन\n\nरितु मेनन एक भारतीय नारीवादी और वामपंथी लेखिका तथा प्रकाशक हैं। उन्होने 1984 में उर्वशी बुटालिया के साथ मिलकर भारत की पहली फेमिनिस्ट पब्लिशिंग हाउस की सह स्थापना की। यह संस्था लंबे समय तक महिला अधिकारों के लिए संघर्षरत रही हैं। वर्ष 2003 में मेनन और बुटालिया के बीच कट्टर विरोधी व्यक्तिगत मतभेदों के फलस्वरूप यह संस्था बंद हो गयी और उसके बाद मेनन ने स्वतंत्र रूप से महिलाओं के असीमित अधिकारों के आलोक में एक और नारीवादी पब्लिशिंग हाउस की स्थापना की। उन्होने विभिन्न समाचार पत्रों में अपने लेखों के माध्यम से महिलाओं के खिलाफ हिंसा तथा धर्म की आड़ में महिलाओं के अधिकार हनन के साथ-साथ समाज में लिंग विभाजन पर खुलकर अपनी आवाज़ बुलंद की हैं। \n\nवर्ष-2011 में साहित्य और शिक्षा के क्षेत्र में उल्लेखनीय योगदान हेतु उन्हें उर्वशी बुटालिया के साथ पद्मश्री प्रदान किया गया। \n", "id": "575157", "title": "रितु मेनन"}
{"url": "https://hi.wikipedia.org/wiki?curid=575174", "text": "सोनपरी\n\nसोनपरी स्टार प्लस पर प्रसारित होने वाला एक ऐसा कार्यक्रम था जो बच्चों को बहुत प्रिय हुआ करता था। इसकी लोकप्रियता को देखते हुए कई भाषाओं में इस कार्यक्रम का अनुवाद किया गया। बाद में यह स्टार उत्सव पर भी प्रसारित किया गया।\n\nयह कहानी फ्रूटी नामक लड़की से आरम्भ होती है जिसकी माँ का स्वर्गवास हो चुका है। फ्रूटी की जिन्दगी नीरस हो चुकी होती है। इसी उदासी भरे माहौल में सोनपरी उसकी दोस्त बन जाती है और फ्रूटी के जीवन में खुशियाँ लौट आती है। फिर रहस्य और रोमांच का एक नया अध्याय आरम्भ होता है।\n\n", "id": "575174", "title": "सोनपरी"}
{"url": "https://hi.wikipedia.org/wiki?curid=575179", "text": "पश्चिमाञ्चल विकास क्षेत्र\n\nमध्यमांचल विकास क्षेत्र नेपाल का एक प्रान्त है जो नेपाल के पाँच विकास क्षेत्रों में से एक विकास क्षेत्र है। यह नेपाल के मध्य में स्थित है। इस के पूर्व में नेपाल का मध्यमाञ्चल विकास क्षेत्र तथा पश्चिम में नेपाल का मध्य-पश्चिमाञ्चल विकास क्षेत्र तथा उत्तर में चीन का तिब्बत तथा दक्षिण में भारत का उत्तर प्रदेश स्थित है। मध्यमांचल विकास क्षेत्र का मुख्यालय पोखरा में स्थित है। इस प्रान्त में ३ अञ्चल तथा १६ जिलें हैं।\n", "id": "575179", "title": "पश्चिमाञ्चल विकास क्षेत्र"}
{"url": "https://hi.wikipedia.org/wiki?curid=575180", "text": "मध्य-पश्चिमाञ्चल विकास क्षेत्र\n\nमध्य-पश्चिमाञ्चल विकास क्षेत्र नेपाल का एक प्रान्त है जो नेपाल के पाँच विकास क्षेत्रों में से एक विकास क्षेत्र है। यह नेपाल के मध्य-पश्चिम में स्थित है। इस के पूर्व में नेपाल का पश्चिमाञ्चल विकास क्षेत्र तथा पश्चिम में नेपाल का सुदूर-पश्चिमाञ्चल विकास क्षेत्र तथा उत्तर में चीन का तिब्बत तथा दक्षिण में भारत का उत्तर प्रदेश स्थित है। मध्य-पश्चिमाञ्चल विकास क्षेत्र का मुख्यालय बिरेन्द्रनगर में स्थित है। इस प्रान्त में ३ अञ्चल तथा १५ जिलें हैं।\nयह क्षेत्र नेपाल का सब से बड़ा प्रान्त है, जिसका क्षेत्रफल है: ४2,३७८ किमी२ (१६,३६२ वर्ग मील) पर जनसँख्या के हिसाब से चौथे अंक पर है, जिसका क्षेत्रफल: ३,५४६,६८२ है। इसका जनसँख्या घनत्व अन्य क्षेत्रो की अपेक्षा बहुत कम है, यहाँ ८३.७ व्यक्ति/किमी२ पर रहते हैं।\nइस क्षेत्र की सबसे महत्वपूर्ण नदी है कर्णाली या कौरियाला, जो भारत में घाघरा नाम से जानी जाती है। यह नदी गंगा नदी की मुख्य सहायक नदियों में से एक है जो गंगा नदी के बांये से आकर मिलती है, नेपाल में इस नदी की लम्बाई ५०७ किमी (३१५ मी) है जो नेपाल की सबसे लम्बी नदी है। कर्णाली नदी की कुछ सहायक नदियाँ हैं: पश्चिम-नदी, भेरी और सेती।\nनेपाल का सब से बड़ा ताल, रारा ताल इसी क्षेत्र में स्थित है, जो कर्णाली अंचल के जिले में पड़ता है।\n\nकर्णाली नदी प्रणाली द्वारा कृतित है यह क्षेत्र। यहाँ की मुख्य नदियाँ हैं: हुम्ला कर्णाली, मुगू कर्णाली, ठुली कर्णाली, भेरी, राप्ती और बबई।\nयहाँ कुछ उच्च शिखर भी हैं जैसे: मुकुट हिमाल (६६३९ मी), पूतना हिमचुली (७२४६ मी), कांति हिमाल (६८५९), गोरख हिमाल (६०८८ मी), चांगला हिमाल (६५६३). यहाँ के २८.२% भूमी क्षेत्र जंगलों से ढका है, जहाँ विभिन्न प्रकार के पेड़-पौधे और वन्य-जन्तु पाए जाते हैं। यहाँ के अधिकांश क्षेत्र चट्टानी हैं तथा एकदम खड़े पहाड़ या पर्वत हैं। इसलिए इस क्षेत्र में विकास कम बहुत कम देखने को मिलता है। यह क्षेत्र बड़ी कठिनाई के साथ कच्चे सड़क के माध्यम से दुसरे क्षेत्र से जुड़े हुए हैं, पर यहाँ के कुछ क्षेत्र जैसे: सिमिकोट, जुमला, डोल्पा, सुर्खेत, तुलसीपुर, नेपालगंज आदि में क्षेत्रीय हवाई अड्डे हैं जो इन क्षेत्रों को अन्य क्षेत्र से जोड़ते हैं। यह क्षेत्र विकास के मामले में सब से पीछे है, पर पर्यटन के मामले में आगे है। राष्ट्रीय निकुञ्ज, झीलें, विभिन्न धार्मिक स्थल, गहरी खाइयाँ, पहाड़ी स्थल, घाटियाँ और खड़े चट्टानी पहाड़ें देखने को मिल सकते हैं।\n\nइतिहास में यह क्षेत्र खसदेश का एक हिस्सा था। बाद में यहाँ जब खसदेश कई क्षेत्रों में टूट गया तो यह क्षेत्र कर्णाली के दुल्लू (डोटी के राइक) के क्षेत्राधिकार में चला गया जिसका राज्य क्षेत्र कर्णाली से लेकर उत्तराखंड के उत्तर-गंगा तक फैला हुआ था। बाद में यहाँबाइसे राज्य तथा चौबीसे राज्य स्थापित हुए।\nगोरखा के महाराज पृथ्वी नारायण साह के समय में जब नेपाल एकीकरण अभियान चला तो बहादुर शाह ने सन १७८९ में इस क्षेत्र पर आक्रमण किया और इसे नेपाल में मिला लिया।\n१८१४-१६ के अंग्रेज-गोरखा युद्ध में हुए सुगौली संधि के तहत इस क्षेत्र का तराई भाग अंग्रेजों को चला गया था जो उन्होंने नेपाल को १८६० में पुनः वापस कर दिया।\n\nमध्य-पश्चिमाञ्चल विकास क्षेत्र में ३ अंचल तथा १५ जिले हैं।\n\nबर्दिया राष्ट्रीय उद्यान एक संरक्षित क्षेत्र है, जिसकी स्थापना १९८८ में की गई थी जिसका नाम रखा गया था शाही बर्दिया राष्ट्रीय उद्यान। इस उद्यान ने ९६८ किमी२ (३७४ वर्ग मी) का क्षेत्र ढक रखा है। यह तराई क्षेत्र में नेपाल का सब से बड़ा तथा बहुत कम बाधित राष्ट्रिय उद्यान है। इसका पूर्वी किनारा कर्णाली नदी से लगा है और बर्दिया जिले में बबई नदी इस के बिच से होकर बह रही है जो इस उद्यान को दो भागों में बाँटती है।\n\n\nबांके राष्ट्रीय उद्यान की स्थापना २०१० में नेपाल के दसवें राष्ट्रीय उद्यान के रूप में हुई है। इस उद्यान का संरक्षित क्षेत्र ५५० किमी२ (२१० वर्ग मी) में फैला हुआ है जिसका अधिकांश भाग चुरिया क्षेत्र में है।\n\nरारा राष्ट्रिय उद्यान नेपाल के हिमालय पर एक संरक्षित क्षेत्र है और इस को १९७६ में स्थापित किया गया था। १०६ किमी२ (४१ वर्ग मील) में फैला यह क्षेत्र मुगू और जुम्ला जिले में पड़ता है। यह देश का सब से छोटा उद्यान है।\n\nरारा ताल नेपाल का सब से बड़ा ताल है। यह कर्णाली अंचल के मुगु जिले में पड़ता है तथा यह रारा राष्ट्रिय उद्यान के तहत आता है। रारा ताल समुद्र तल से २,९९० मीटर (९,८१० फीट) की ऊंचाई पर स्थित है जो १०.८ किमी (४.२ वर्ग मील) में फैला हुआ है। इसकी लम्बाई ५ किमी तथा चौड़ाई ३ किमी है, जिसकी गहराई १६७ मी (५४८ फीट) है।\n", "id": "575180", "title": "मध्य-पश्चिमाञ्चल विकास क्षेत्र"}
{"url": "https://hi.wikipedia.org/wiki?curid=575183", "text": "सुदूर-पश्चिमाञ्चल विकास क्षेत्र\n\nसुदूर-पश्चिमाञ्चल विकास क्षेत्र नेपाल का एक प्रान्त है जो नेपाल के पाँच विकास क्षेत्रों में से एक विकास क्षेत्र है। यह नेपाल के सबसे पश्चिम में स्थित है। इस के पूर्व में नेपाल का मध्य-पश्चिमाञ्चल विकास क्षेत्र तथा पश्चिम में भारत का राज्य उत्तराखण्ड तथा उत्तर में चीन का तिब्बत तथा दक्षिण में भारत का उत्तर प्रदेश स्थित है। सुदूर-पश्चिमाञ्चल विकास क्षेत्र का मुख्यालय दिपायल में स्थित है। इस प्रान्त में २ अञ्चल तथा ९ जिलें हैं।\n\nसुदूर पश्चिमाञ्चल विकास क्षेत्र का क्षेत्रफल १९,५३९ किमी२ है जिसमें २ अंचल सेती अंचल और महाकाली अंचल हैं। इस क्षेत्र में ९ जिलें हैं जिसका क्षेत्रीय मुख्यालय दिपायल, डोटी जिले में है। सुदूर-पश्चिमाञ्चल राजधानी से सुदूर है और विकास के लिए एक चुनौती है। इस क्षेत्र में करीब ४४% लोग पहाड़ों पर और ४९% लोग हिमालयी परिवेश में रहते हैं जो गरीबी रेखा से नीचे की जिंदगी गुजर-बसर करते हैं। इस क्षेत्र में आधारभूत सेवाएँ सीमित हैं और कठिन भौगोलिक परिवेश के कारण आधारभूत सेवाओं को इस क्षेत्र में लोगों तक पहुँचाना एक चुनौती है। इस क्षेत्र में सामाजिक-आर्थिक संरचनाएं बड़ी ही कठिन है और यहाँ लैंगिक और जातिय भेद-भाव चारो तरफ विद्यमान है। पारम्परिक प्रणाली धर्म के साथ जुड़े हुए हैं, संस्कृति और रिती-रिवाज का भी विकास पर बहुत बड़ा प्रभाव है।\n\nनेपाल का यह सुदूर क्षेत्र कभी डोटी कहलाता था, कुछ लोगों का मानना है कि डोटी शब्द 'दो वती' से आया है जिसका अर्थ बताते हैं: दो नदियों के बिच का भू-भाग। कुछ लोग ये भी मानते हैं कि ये नाम हिन्दू भगवान देव और आतवी से आया है जिसका मतलब है: पुनः उत्पत्ति। १३ वीं शताब्दी में जब कत्युरी राज-शासन का पतन हो गया तब निरंजन मल्ल देव ने डोटी राज्य की स्थापना की। डोटीयाली और कुमाऊनी इस क्षेत्र में बोली जाती है। देउडा, झोडा, छपेली, छालिया, भाडा आदि यहाँ के पारंपरिक नृत्य हैं और गौरा या गमारा यहाँ का सब से बड़ा त्यौहार है।\n\nइस प्रान्त में २ अंचल और ९ जिलें हैं।:\n\nनेपाल का यह डोटी क्षेत्र प्राचीन काल में उत्तराखंड का एक राज्य था। १३ वीं शताब्दी में जब कत्युरी शासन का पतन हो गया तब यह डोटी क्षेत्र और उत्तराखंड के छेत्र टूट कर अलग हो गए। कत्युरी राज्य के टूटने के बाद छोटे छोटे आठ अन्य राज्य बन गए, जिनमे से आठवां था डोटी। अन्य सात थें: १. बैजनाथ-कत्युरी, २. द्वारहाट, ३. बारामंडल, ४. अस्कोट, ५. सिरा, ६. सोरा, ७. सुइ (काली कुमाऊ)। खस राजाओं के आक्रमण के कारण ही कत्युरी राज्य का अंत हुआ था। ११९१ से १२२३ के बिच नेपाल के कर्णाली अंचल (दुल्लू) के अशोक चल्ला और क्रंचल्ला ने एकीकरण चालू किया और क्रमशः चलता रहा '। बाद में, पश्चिम उत्तराखंड के रामगंगा से लेकर पूर्व में नेपाल के कर्णाली अंचल तक के सभी भू-भाग कत्युरी जो राइका के वंशज थें के हाथ से डोटी में राइका के अधीन आ गया। नेपाल के महाकाली अंचल में कंचनपुर जिले के \"ब्रह्मदेव मंडी\" को कत्युरी राजा ब्रह्मदेव ने बसाया था।\nकत्युरी शासन के पतन के बाद १३ वीं शताब्दी में राजा निरंजन मल्ल देव ने डोटी शासन की नींव रखी। वह अंतिम संयुक्त कत्युरी शासन के शासक कत्युरी के ही पुत्र थें। डोटी के राजा राइका नाम से जाने जाने लगे वह रैनका महाराज नाम से भी जाने जाते थें। बाद में कर्णाली अंचल के खस मल्ल को हराकर एक मजबूत राजतन्त्र स्थापित करने में सफल हुए, जो कुमाऊ से लेकर नेपाल के सुदूर पश्चिमाञ्चल तक फैला हुआ था जो डोटी राज्य कहलाता था। इसके बाद राइका शासन के निम्नलिखित ऐतिहासिक प्रमाण खोजे गए हैं;\n\n\"निरंजन मल्ल देव (डोटी शासन के संस्थापक), नागी मल्ल (१२३८), रिपा मल्ल (१२७९), निराई मल्ल (१३५३ शायद अस्कोट के राजा थें और उनका १३५४ का ऐतिहासिक प्रमाण की खोज अल्मोड़ा में हुई है।), नाग मल्ल (१३८४), धीर मल्ल (१४००), रिपु मल्ल (१४१०), आनंद मल्ल (१४३०), बलिनारायण मल्ल (\"अज्ञात\"), संसार मल्ल (१४४२), कल्याण मल्ल (१४४३), सुरातन मल्ल (१४७८), कृति मल्ल (१४८२), पृथ्वी मल्ल (१४८८), मेदिनी जय मल्ल (१५१२), अशोक मल्ल (१५१७), राज मल्ल (१५३९), अर्जुन मल्ल/साही (मालूम नहीं पर वह सिरा में मल्ल और डोटी में साही कहलाते थें), भूपति मल्ल/शाही (१५५८), संग्राम शाही (१५६७), हरी मल्ल/शाही (१५८१ सिरा और नेपाल से लगे क्षेत्र के अंतिम राइका राजा ), रूद्र शाही (१६३०), विक्रम शाही (१६४२), मंधाता शाही (१६७१), रघुनाथ शाही (१६९०), हरी शाही (१७२०), कृष्ण शाही (१७६०), दीप शाही (१७८५), पृथ्वी पति शाही (१७९०, 'वह १८१४ में अंग्रेजों के साथ नेपाल (गोरखा शासक) के विरुद्ध युद्ध लड़े थें\"\")।\n\n१६ वीं शताब्दी में अकबर के समय मुग़लों ने डोटी के राइका पर आक्रमण किया था। उन्होंने राइका की राजधानी अजेमरू को अपने अधीन कर लिया। अजेमरू वर्तमान में नेपाल के सुदूर पश्चिमाञ्चल क्षेत्र का डडेलधुरा जिला है। अकबर का एक सेना प्रमुख हुसैन खान जो लखनऊ में रहता था ने आक्रमण का नेतृत्व किया। अब्दुल कादीर बदायूँ (१५४० - १६१५), जो मुग़ल साम्राज्य के दौरान हिन्द-पारसी इतिहासकार थें के अनुसार, लखनऊ के मुग़ल सेना के आर्मी प्रमुख हुसैन खान राइका राज्य के धन और खजाने के लालच में आ गए, इसलिए वह राज्य में लुट मचाना चाहता था यही मकसद था आक्रमण के पीछे; पर वें अपने मकसद में सफल नहीं हो सके।\n\nधनगढ़ी नगरपालिका सेती अंचल के कैलाली जिले में स्थित है जो इस सुदूर पश्चिमाञ्चल क्षेत्र का मुख्यालय है।\n\nमहेन्द्रनगर जो महाकाली अंचल के कंचनपुर जिले का मुख्यालय है, महाकाली नदी के समीप स्थित है, जो भारतीय सीमा से ६ किमी उत्तर में स्थित है। कंचनपुर में विभिन्न समुदायों के लोग रहते हैं, जिनमे एक स्थानीय समुदाय थारू भी हैं।\n\nदिपायल-सिलगढ़ी नगरपालिका डोटी जिले का और सुदूर पश्चिमाञ्चल विकास क्षेत्र का मुख्यालय है। यह खप्तड़ राष्ट्रिय उद्यान के ट्रेकिंग क्षेत्र के साथ ही है। दिपायल सेती नदी के सुन्दर घाटी का भी नाम है।\n\nअमरगढ़ी डडेलधुरा जिले का मुख्यालय है।\nखप्तड राष्ट्रिय निकुञ्ज पश्चिम नेपाल के सेती अञ्चल के ४ पहाडी जिलों बझाङ, बाजुरा डोटी और अछाम जिलों के संगम स्थल पर स्थित है। इस का क्षेत्रफल २२५ बर्ग कि॰मी॰ है। ये इ.सं. १९८४ में स्थापित किया गया था। यह निकुञ्ज संसार के सुन्दर स्थलों में से एक माना जाता है। समुद्र सतह से २४०० से ३७०० मिटर ऊंचाई पर फैले इस क्षेत्र के बीच में खड़ा है १२ हजार फीट ऊँचा झील। यह क्षेत्र ५० वर्ष पहले खप्तड बाबा का तपस्या स्थल था इसलिए इसे पवित्र स्थल भी माना जाता है। त्रिवेणी में एक त्रिवेणी मन्दिर भी स्थित है। खप्तड बाबा का कुटी, त्रिवेणी नदी, खापर दह शिव मन्दिर, सहस्रिलंग गणेश मन्दिर, नागढुंगा तथा केदारढुंगा जैसे धार्मिक स्थल विख्यात हैं। सदियों से खप्तड में विविध सांस्कृतिक मेला लगते हैं। गंगा दशहरे में हजारों तीर्थयात्री यहाँ इकट्ठे होते हैं।\n\nशुक्लाफाँट वन्यजन्तु आरक्षण नेपाल के पश्चिम तराई के कञ्चनपुर जिले में स्थित है। शुक्लाफाँट वन्यजन्तु आरक्षण को सबसे पहले बि.सं. २०२६ (सन् १९६९) में शिकार आरक्षण के रूप में व्यवस्थापन करना शुरू किया गया पर इस ने बि.सं. २०३३ (सन् १९७६) में वन्यजन्तु आरक्षण के रूप में मान्यता प्राप्त किया।\n\nबर्दिया राष्ट्रिय निकुञ्ज करिब ९६८ वर्ग किलोमिटर क्षेत्रफल में फैला हुआ है। यह निकुञ्ज नेपाल के पश्चिम में कर्णाली नदी के पूर्व तरफ तराइ प्रदेश में अवस्थित है। सन् १९६८ में शाही शिकार आरक्षण के रूप में स्थापित किया गया था। सन् १९६७ में करिब ३६८ वर्ग किलोमिटर क्षेत्रफल का उक्त आरक्षण को शाही कर्णाली वन्यजन्तु आरक्ष के रूप में घोषित किया गया। बाद में सन् १९८२ में इसे शाही बर्दिया वन्यजन्तु आरक्षण नामाकरण किया गया और सन् १९८४ में पुनः बबई नदी के आसपास के क्षेत्र को इसमें समेटा गया। सन् १९८८ में आकर बर्दिया राष्ट्रिय निकुञ्ज के रूप में इस क्षेत्र की घोषणा की गई। पूर्ण रूप में तराइ क्षेत्र में स्थित इस राष्ट्रिय निकुञ्ज की स्थापना का मुख्य उद्देश्य बाघ तथा इस के शिकार का संरक्षण था। गैंडा, घडियाल गोही, डोल्फिन जैसे अत्यन्त लोपोन्मुख वन्यजन्तुएं भी इस में संरक्षित हैं।\n", "id": "575183", "title": "सुदूर-पश्चिमाञ्चल विकास क्षेत्र"}
{"url": "https://hi.wikipedia.org/wiki?curid=575225", "text": "शृंखला अभिक्रिया\n\nकिसी अभिक्रिया का बार-बार इस प्रकार होना कि अभिक्रियाशील उत्पाद या उप-उत्पाद के द्वारा फिर वही अभिक्रिया होने लगे तो ऐसी अभिक्रिया को शृंखला अभिक्रिया या चेन रिएक्सन कहते हैं। शृंखला अभिक्रिया में धनात्मक फीडबैक की स्थिति रहती है और इससे अभिक्रिया स्वतःप्रवर्धित होती जाती है।\n\nशृंखला अभिक्रिया कई प्रकार के निकायों में देखने को मिलती है, जैसे रासायनिक शृंखला अभिक्रिया, नाभिकीय शृंखला अभिक्रिया, गैसों में इलेक्ट्रॉन अवलांच, अर्धचालकों में अवलांच ब्रेकडाउन, अर्थतंत्र में शृंखला अभिक्रिया आदि।\n", "id": "575225", "title": "शृंखला अभिक्रिया"}
{"url": "https://hi.wikipedia.org/wiki?curid=575238", "text": "टेस्ट क्रिकेट के तिहरे शतकों की सूची\n\nटेस्ट क्रिकेट में तिहरा शतक (300 या उससे अधिक का व्यक्तिगत स्कोर) 30 बार 26 अलग-अलग बल्लेबाजों द्वारा बनाया गया है। बांग्लादेश और ज़िम्बाब्वे को छोड़कर बाकी आठ टेस्ट क्रिकेट खेलने वाली टीमों के किसी न किसी खिलाड़ी ने तिहरा शतक लगाया है। सबसे पहले तिहरा शतक एंडी सैंडहॅम द्वारा वेस्टइंडीज़ के खिलाफ 1930 में बनाया गया था। सबसे तेज तिहरा शतक 4 घंटे 48 मिनट में वॉली हैमंड द्वारा न्यूज़ीलैंड के खिलाफ 1932-33 में बनाया गया था। गेंदो की संख्या के हिसाब से (जहाँ यह आकड़ा दर्ज किया गया है) सबसे तेज तिहरा शतक वीरेंद्र सहवाग द्वारा दक्षिण अफ्रीका के खिलाफ 2008 में लगाया गाया था (278 बॉल)।\n\nवेस्टइंडीज के ब्रायन लारा और क्रिस गेल, ऑस्ट्रेलिया के डॉन ब्रेडमैन और भारत के वीरेंद्र सहवाग 300 पर एक बार से अधिक तक पहुँचने वाले एकमात्र बल्लेबाज हैं। लारा का दूसरा तिहरा शतक, 400 नाबाद 2004 में इंग्लैंड के विरुद्ध टेस्ट क्रिकेट में सबसे बड़ा स्कोर है। यह टेस्ट क्रिकेट में एकमात्र चौगुना शतक भी है। लारा इकलौते खिलाड़ी भी है जिन्होंने 350 दो बार पार किया है। ब्रेडमैन ने 1932 में दक्षिण अफ्रीका के खिलाफ 299 नाबाद रन भी बनाए। सहवाग ने भी दिसंबर 2009 में श्रीलंका और भारत के बीच तीसरे टेस्ट मैच में 254 गेंद में 293 रन बनाए।\n\n", "id": "575238", "title": "टेस्ट क्रिकेट के तिहरे शतकों की सूची"}
{"url": "https://hi.wikipedia.org/wiki?curid=575239", "text": "डिजिटल हस्ताक्षर और क़ानून\n\nसूचना प्रौद्योगिकी अधिनियम, 2000 एसिमेट्रिक क्रिप्टोसिस्टम्स पर आधारित डिजिटल हस्ताक्षरों को अपेक्षित वैधानिक शक्ति प्रदान करता है। अब डिजिटल हस्ताक्षर हस्तलिखित हस्ताक्षरों के समान स्वीकार किए जाते हैं और जिन इलेक्ट्रॉनिक दस्तावेजों पर डिजिटल हस्ताक्षर किए गए हों, उन्हें कागज़ी दस्तावेज के समान समझा जाता है।\n\nसूचना प्रौद्योगिकी अधिनियम प्रमाणन प्राधिकरण नियंत्रक (सीसीए) के लिए लाइसेंस की व्यवस्था करता है और प्रमाणन प्राधिकरण. की कार्यप्रणाली को संचालित करता है। प्रमाणन प्राधिकरण (सी.ए.) उपयोगकर्ताओं के इलेक्ट्रॉनिक रूप से प्रमाणन के लिए डिजिटल हस्ताक्षर संबंधी प्रमाण-पत्र जारी करता है।\n", "id": "575239", "title": "डिजिटल हस्ताक्षर और क़ानून"}
{"url": "https://hi.wikipedia.org/wiki?curid=575240", "text": "ओटावा (बहुविकल्पी)\n\nओटावा (Ottawa) नाम के चार नगर और एक नदी है।\n\n", "id": "575240", "title": "ओटावा (बहुविकल्पी)"}
{"url": "https://hi.wikipedia.org/wiki?curid=575241", "text": "ओटावा नदी\n\nओटावा नदी सेंट लारेंस नदी की सबसे बड़ी सहायक नदी है। इसकी लंबाई १००० किमी है। यह कैनाडा की नवीं बड़ी नदी है। \n\nयह नदी विक्टोरिया झील से निकलकर पहले पश्चिम की ओर, फिर दक्षिण-पूर्व तथा पूर्व की ओर बहती है और मॉण्ट्रील के पास सेंट लारेंस नदी में मिल जाती है। इसकी मुख्य सहायक नदियाँ गैटनो, ल्य्व्रो रोग, माडावास्का एवं रिज्यू हैं। ओटावा नगर से मॉण्ट्रील तक पाँच फुट गहरे जल में चलनेवाले स्टीमर ग्रीष्म ऋतु में इस नदी पर चलते हैं। इस नदी में कई जलप्रपात हैं, जहाँ जलविद्युत उत्पन्न की जाती है और लुगदी तथा कागज बनाने के कारखानों में काम आती है। लट्ठे नदी द्वारा बहाकर जलविद्युत् उत्पादक केंद्रों तक लाए जाते हैं। लकड़ी से संबंधित कारखाने नदी के किनारे-किनारे कई स्थानों पर हैं। \n", "id": "575241", "title": "ओटावा नदी"}
{"url": "https://hi.wikipedia.org/wiki?curid=575242", "text": "ओटावा, कैंसास\n\nओटावा संयुक्त राज्य अमरीका, के कैंज़ास राज्य में फ्रैंकलिन प्रदेश के मुख्य अधिकारी के रहने का स्थान है। यह कैंज़ास नगर से ५८ मील दक्षिण-पश्चिम की ओर बसा है। \n\nयहाँ से होकर मिजुरि पैसिफ़िक रेलवे, सैंटा फ़े रेलमार्ग जाते हैं। यहाँ जानवरों और अनाज का व्यापार होता है तथा यहाँ एक विश्वविद्यालय भी है। कोयला तथा प्रकृतिक गैस पास में मिलती है। यहाँ का मुख्य उद्योग आटा पीसना तथा तार, ईटें, फर्नीचर और लोहे का सामान बनाना है।\n", "id": "575242", "title": "ओटावा, कैंसास"}
{"url": "https://hi.wikipedia.org/wiki?curid=575244", "text": "एक ननद की खुशियो की चाबी-मेरी भाभी\n\nएक ननद की खुशियों की चाबी – मेरी भाभी एक भारतीय हिन्दी धारावाहिक है, जिसका प्रसारण स्टार प्लस पर 17 जून 2013 से 12 अप्रैल 2014 तक हुआ। यह धारावाहिक शेरगिल परिवार की एक ननद एवं भाभी के प्यार भरे रिश्ते पर आधारित है। इस धारावाहिक का शीर्षक पहले शेर दिल शेरगिल रखा गया था जिसे बाद में बदल दिया।\n", "id": "575244", "title": "एक ननद की खुशियो की चाबी-मेरी भाभी"}
{"url": "https://hi.wikipedia.org/wiki?curid=575247", "text": "साथ निभाना साथिया\n\nसाथ निभाना साथिया एक हिन्दी भाषा में बनी भारतीय धारावाहिक है, जो 03 मई 2010 से स्टार प्लस पर प्रसारित होता है। यह धारावाहिक दो चचेरी बहनों के जीवन में आने वाले उतार-चढ़ाव पर आधारित है। \n\n\n", "id": "575247", "title": "साथ निभाना साथिया"}
{"url": "https://hi.wikipedia.org/wiki?curid=575317", "text": "शिवा बावनी\n\nशिवा बावनी भूषण द्वारा रचित बावन (52) छन्दों का काव्य है जिसमें छत्रपति शिवाजी के शौर्य, पराक्रम आदि का ओजपूर्ण वर्णन है। इसमें इस बात का वर्णन है कि किस प्रकार उन्होंने हिन्दू धर्म और राष्ट्र की रक्षा की। \n\nशिवा बावनी की कुछ कविताएँ:\n\nxxxx\n\nxxxx\n\n\n", "id": "575317", "title": "शिवा बावनी"}
{"url": "https://hi.wikipedia.org/wiki?curid=575336", "text": "मुनिया\n\nमुनिया एक पक्षी है जो भारत, श्रीलंका, इण्डोनेशिया, फिलिपीन्स तथा अफ्रीका का देशज है। \nइसका आकार गौरैया से कुछ छोटा होता है। यह छोटे छोटे झुंडों में घास के बीच खाने निकलती है। खेतों में भूमि पर गिरे बीजों को खाती है। मंद-मंद कलरव करती है। यह छोटी झाड़ियों या वृक्षों में 5-10 फुट की उँचाई पर घोसला बनाती है।\n\nइसकी चार पाँच उपजातियाँ हैं: श्वेतपृष्ठ मुनिया, श्वेतकंठ मुनिया, कृष्णसिर मुनिया, बिंदुकित (spotted) मुनिया तथा लाल मुनिया।\n\n", "id": "575336", "title": "मुनिया"}
{"url": "https://hi.wikipedia.org/wiki?curid=575337", "text": "खैर मुनिया\n\nखैर मुनिया श्येन परिवार का एक शिकारी पक्षी है जो संसार के अनेक देशों में पाया जाता है। \n\nभारत में यह हिमालय में काफी ऊँचाई तक देखा जाता है। यह जाड़ों में पहाड़ों से नीचे उतर कर सारे देश में फैल जाता है और जाड़ा समाप्त होने पर फिर उत्तर की ओर पहाड़ों में लौट जाता है। इसकी एक जाति नीलगिरि के आसपास पायी जाती है जो जाड़ों में त्रिवांकुर तक फैल जाती है। यह खुले मैदानों, खेतों और झाड़ियों वाले ऐसे स्थानों में रहता है जहाँ इसे कीड़े-मकोड़े, टिड्डे, चूहे, छिपकली तथा अन्य छोटे जंतु खाने को मिल सकें। यह छोटी मोटी चिड़ियों को भी आसानी से पकड़ लेता है। यह अपना अधिक समय आकाश में उड़ते हुए बिताता है। हवा में चक्कर लगाते हुए यदि जमीन पर कोई शिकार दिखाई पड़ जाए तो वह ऊपर से सीधे नीचे तीर की तरह आता है और झपट्टा मार कर उसे पकड़ लेता है। अपनी इस आदत के कारण यह आसानी से पहचाना जा सकता है।\n\nइसके नर के सिर का ऊपर का भाग और गरदन के अगल बगल के हिस्से राखीपन लिए स्लेटी और महीन काली रेखाओं से भरे रहते हैं। चोंच की जड़ के पास से गले तक एक सिलेटी पट्टी होती है; चेहरे के दोनों भाग सफेद और गाढ़ी भूरी धारियों के बने होते हैं। शरीर के नीचे का भाग हलका ललछौंह लिए भूरा और सीने और बाजुओं पर भूरी बिंदियाँ और लकीरें होती हैं। मादा के शरीर का ऊपरी भाग चटक ललछौंह भूरा होता है।\n", "id": "575337", "title": "खैर मुनिया"}
{"url": "https://hi.wikipedia.org/wiki?curid=575340", "text": "घण्डियालधार\n\nघण्डियालधार, उत्तराखण्ड के गढ़वाल जिले का एक गाँव है यहाँ घण्डियाल देवता का मंदिर है।\n", "id": "575340", "title": "घण्डियालधार"}
{"url": "https://hi.wikipedia.org/wiki?curid=575346", "text": "खियांग\n\nखियांग (बंगला: খিয়াং) बांग्लादेश के पार्वत्य चट्टग्राम (Chittagong Hill Tracts) की निवासी जनजाति है। \n\nये लोग घर न बनाकर गुहाओं में रहते हैं और पशु चर्म और ऊन से बने वस्त्र पहनते हैं। इनकी धारणा के अनुसार ईश्वर के दो रूप हैं। एक तो 'खोजिंग' नामक देव है जो अराकान पर्वत के उच्च शिखर पर रहता है और सिंह उसका प्रहरी है। संकट के समय वे पशुबलि देकर उसे संतुष्ट करने का प्रयास करते हैं। दूसरा ईश्वर 'पैंती' है जो दूर पश्चिम किसी महल में रहता है। सूर्य उसका सचिव है। वह दिन भर संसार की गतिविधि पर तीव्र दृष्टि रखता है और सायं छिप जाता है।\n", "id": "575346", "title": "खियांग"}
{"url": "https://hi.wikipedia.org/wiki?curid=575353", "text": "जोरावर सिंह कहलुरिया\n\nजोरावर सिंह कहलुरिया (1786-1841) भारत के महान सेनानायक थे। उन्होने लद्दाख, तिब्बत, बल्टिस्तान, इस्कार्दु आदि क्षेत्रों को जीता था जिससे उन्हें 'भारत का नैपोलियन' कहा जाता है। उनका जन्म हिमाचल प्रदेश के कहलुर रियासत के बिलासपुर में हुआ था।\n\n", "id": "575353", "title": "जोरावर सिंह कहलुरिया"}
{"url": "https://hi.wikipedia.org/wiki?curid=575354", "text": "दीपा मलिक\n\nदीपा मलिक (जन्म:30 सितंबर 1970), शॉटपुट एवं जेवलिन थ्रो के साथ-साथ तैराकी एवं मोटर रेसलिंग से जुड़ी एक विकलांग भारतीय खिलाड़ी हैं जिन्होंने 2016 पैरालंपिक में शॉटपुट में रजत पदक जीतकर इतिहास रचा। 30 की उम्र में तीन ट्यूमर सर्जरीज और शरीर का निचला हिस्सा सुन्न हो जाने के बावजूद उन्होने न केवल शॉटपुट एवं ज्वलीन थ्रो में राष्ट्रीय अंतरराष्ट्रीय प्रतियोगिता में पदक जीते हैं, बल्कि तैराकी एवं मोटर रेसलिंग में भी कई स्पर्धाओं में हिस्सा लिया है। उन्होने भारत की राष्ट्रीय प्रतियोगिताओं में 33 स्वर्ण तथा 4 रजत पदक प्राप्त किये हैं। वे भारत की एक ऐसी पहली महिला है जिसे हिमालय कार रैली में आमंत्रित किया गया। वर्ष 2008 तथा 2009 में उन्होने यमुना नदी में तैराकी तथा स्पेशल बाइक सवारी में भाग लेकर दो बार लिम्का बूक ऑफ वर्ल्ड रिकार्ड में अपना नाम दर्ज कराया। यही नहीं, सन् 2007 में उन्होने ताइवान तथा 2008 में बर्लिन में जवेलिन थ्रो तथा तैराकी में भाग लेकर रजत एवं कांस्य पदक प्राप्त किया। कोमनवेल्थ गेम्स की टीम में भी वे चयनित की गई। पैरालंपिक खेलों में उनकी उल्लेखनीय उपलब्धियों के कारण उन्हे भारत सरकार ने अर्जुन पुरस्कार प्रदान किया। \n\nरियो पैरालिंपिक खेल- 2016 में दीपा मलिक ने शॉट-पुट में रजत पदक जीता, दीपा ने 4.61 मीटर तक गोला फ़ेंका और दूसरे स्थान पर रहीं. पैरालिंपिक खेलों में मेडल जीतने वाली दीपा पहली भारतीय महिला बन गई हैं.\n\n", "id": "575354", "title": "दीपा मलिक"}
{"url": "https://hi.wikipedia.org/wiki?curid=575360", "text": "लक्ष्मीकान्त महापात्र\n\nकान्तकवि लक्ष्मीकान्त महापात्र (९ दिसम्बर १८८८ - २४ फ़रवरी १९५३) ओडिया के प्रसिद्ध कवि थे। \nउनका जन्म ओडिशा के भद्रक जिले में हुआ था। ओडिशा का राज्यगान 'बन्दे उत्कल जननी' उनकी कृति है।\n\nमहाकवि लक्ष्मीकान्त महापात्र बहुमुखी प्रतिभा के धनी थे। वे कवि होने के साथ ही स्वतन्त्रता सेनानी भी थे। उन्होंने ओड़िया साहित्य को नया आयाम प्रदान किया तथा हजारों लोगों को स्वतन्त्रता संग्राम से जोड़ा। इनका साहित्य हर आयु एवं वर्ग के लोगों के मन को झकझोर देता था। इसीलिए राज्य की जनता ने उन्हें ‘कान्तकवि’ की उपाधि देकर सम्मानित किया।\n", "id": "575360", "title": "लक्ष्मीकान्त महापात्र"}
