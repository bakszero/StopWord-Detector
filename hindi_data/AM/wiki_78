{"url": "https://hi.wikipedia.org/wiki?curid=579952", "text": "प्रत्यायोजन\n\nकिसी उच्च अधिकारी द्वारा अधीनस्थ अधिकारी को विशिष्ट सत्ता एवं अधिकार प्रदान करना प्रत्यायोजन (Delegation) कहलाता है। यह प्रबन्धन के मूल संकल्पनाओं (कॉन्सेप्ट्स) में से एक है। ध्यान देने योग्य बात है कि कार्य के परिणाम के लिये वही व्यक्ति जिम्मेदार होता है जो उस कार्य को सम्पादित करने के लिये अपने अधिकार दूसरे को सौंपता है। प्रत्यायोजन के फलस्वरूप अधीनस्थ व्यक्ति को निर्णय लेने में सुविधा होती है। दूसरी तरफ अधिकारी का भार कुछ कम हो जाता है। अर्थात प्रत्यायोजन प्रशासनिक संगठन में विभिन्न स्तरों पर शक्तियों एवं दायित्वों के अनावश्यक ठहराव को रोकने की एक आन्तरिक प्रशासनिक प्रक्रिया है।\n\nउच्चाधिकारी अधीनस्थों पर नियंत्रण, निरीक्षण और पर्यवेक्षण का प्राधिकार अपने ही पास रखता है। सत्ता हस्तान्तरित करने वाला अधिकारी अपने दायित्वों तथा जवाबदेहिता से मुक्त नहीं हो सकता। दूसरे अर्थों में प्रत्यायोजन अधीनस्थों को कार्य बांटकर उनसे सम्पन्न करवाने का एक तरीका है। \n\nप्रत्यायोजन प्रशासनिक संगठन की एक महत्वपूर्ण विशेषता है। प्रत्यायोजन के अभाव में कोई भी प्रशासनिक संगठन सुगमतापूर्वक अपने निर्धारित उद्देश्य की प्राप्ति नहीं कर सकता। प्रत्यायोजन को स्थानान्तरण, प्रत्याधिकरण, प्रत्याधिकार, अथवा अधीनस्थ प्रत्यायोजन इत्यादि कई नामों से जाना जाता है। \n\nप्रत्यायोजन, अंग्रेजी शब्द Delegation (डेलिगेशन) का हिन्दीकरण है जो Delegate (डेलिगेट) से बना है। इसका अर्थ है 'प्रतिनिधि'। \n\nवर्तमान समय बड़े संगठनों का समय है। संगठन न केवल बडे है इनकी कार्य प्रक्रियाएं भी जटिल हो गईं हैं। संगठन के प्रत्येक स्तर पर कार्यरत कर्मचारियों के पास कार्य की आधिक्यता होती जा रही है। विशेषकर सांगठनिक पदसोपान के उच्चतर स्तरों पर कार्यभार इतना अधिक होता जा रहा है कि उच्च अधिकारी संगठन की माँग के अनुसार उनके निस्तारण में असमर्थ हैं जिसके परिणामस्वरूप सांगठनिक विलम्बता की समस्या पैदा होती है।\n\nसंगठन में प्रत्यायोजन का सिद्धान्त मूलत: ऊपर से नीचे की ओर अधिकारों एवं दायित्वों के आवंटन से सम्बन्धित है। इसीलिए सांगठनिक जटिलता और विकास के साथ साथ प्रत्यायोजन की आवश्यकता भी बढ़ती जा रही है जो कि प्रत्येक संगठन के लिए उपयोगी है। एल. डी. व्हाइट के अनुसार,\n\nविद्वानों ने समय-समय पर प्रत्यायोजन निम्नलिखित रूप में परिभाषित किया है-\n\nमूने के अनुसार \n\nमिलेट के अनुसार, \n\nडगलस सी. बसिल के शब्दों में, \n\nजॉर्ज आर. टेरी के अनुसार, \n\nविभिन्न परिभाषाओं के आधार पर प्रत्यायोजन के बारे में लिखित कुछ विशेषताओं को निर्दिष्ट किया जा सकता है जो निम्नलिखित हैं:\n\n(१) स्वतंत्र रूप से कार्य करने को प्राधिकृत : प्रत्यायोजन की सहायता से संगठन में एक प्रशासक को वरिष्ठ अधिकारी द्वारा निर्धारित सीमा में रहते हुए स्वतंत्र रूप से कार्य करनेका अवसर दिया जाता है। लेकिन उस सीमा में कार्य करतेसमय स्वच्छन्द तरीके से व्यवहार नहीं कर सकता। प्रत्यायोजन की सहायता से संविधान, संगठन की नीति, नियम, उपनियम आदि की संरचना व सीमा में रहकर स्वविवेक का प्रयोग करनेका अधिकार मिलता है। \n\n(२) प्रत्यायोजन कला है : प्रशासनिक संगठन के अन्तर्गत किस अधिकारी को, कब और कितनी सत्ता देनी है तथा किस प्रकार नियंत्रण स्थापित किया जाना है, इसका निर्धारण प्रत्यायोजन करनेवाला अधिकारी ही करता है।\n\n(३) प्रत्यायोजन लिखित या अलिखित और विशिष्ट या सामान्य प्रकृति का : प्रशासनिक संगठन में प्रत्यायोजन लिखित या अलिखित कोई भी हो सकता है। कार्य की दृष्टि से संगठन में प्रत्यायोजन जितना लिखित होता है उतनी ही स्पष्टता बनी रहती है। लेकिन बहुत सा प्रत्यायोजित हिस्सा व्यावहारिक रूप में अलिखित ही रहता है। जब सांगठनिक लक्ष्यों के लिए विशिष्ट कार्यविधि निर्धारित कर दी जाती है तो उसे विशिष्ट प्रत्यायोजन कहा जाता है और जब लक्ष्य निर्धारित होते हुए भी कार्यविधि निर्धारित न हो तो उसे सामान्य प्रकृति का प्रत्यायोजन कहा जाता है।\n\n(४) सम्पूर्ण सत्ता प्रत्यायोजित नहीं : कोई भी व्यक्ति अपनी सम्पूर्ण सत्ताका प्रत्यायोजन नहीं कर सकता है, बल्कि आंशिक मात्रा में ही प्रत्यायोजन होता है।\n\n(५) दोहरा स्वरूप : प्रत्यायोजन अपने कार्य एवं अधिकार दूसरों को सौंपता अवश्य है किन्तु बहुत से अधिकार अपने पास रखता भी है। टैरी के शब्दों में, \"यह प्रक्रिया उसी प्रकार की है जैसे कि दूसरों को ज्ञान बांटते समय, दूसरों को ज्ञान भी मिल जाता है तथा बांटने वाले के पास भी ज्ञान रहता है।\"\n\n(६) सत्ता सौंपने के पश्वात् कम-ज्यादा की जा सकती है और वापस भी ली जा सकती है : प्रत्यायोजन अपनी प्रकृति में स्थायी नहीं होता है। जबकि उसमें संशोधन किया जा सकता है। उसे कम या ज्यादा किया जा सकता है या वापस लिया जा सकता है। यह सब परिस्थिति, कार्य और आवश्यकता पर निर्भर करता है।\n\nकोई भी उच्च अधिकारी निम्नांकित कार्य प्रत्यायोजित नहीं कर सकता है –\n\n\n\n\n\n\n\n\n\nमोहित भट्टाचार्य ने प्रत्यायोजन की प्रक्रिया को इस प्रकार स्पष्ट किया है-\n\n\n\n\n\nप्रत्यायोजन विकेन्द्रीकरण, हस्तांतरण और विसंकेंद्रण से भिन्न है, जिनसे प्राधिकार के स्थानान्तरण का अर्थ भी निकलता है। विसंकेंद्रण प्रशासनिक कार्यवाही पर, हस्तांतरण राजनीतिक और न्यायिक कार्यवाही पर और विकेंद्रीकरण राजनीतिक कानूनी और प्रशासनिक कार्यवाही पर आधारित है। जैसे–पंचायती राज का अर्थ विकेन्द्रीकरण है, जबकि जिला कलेक्टर के कार्यालय का अर्थ विसंकेंद्रण है, केन्द्र से राज्यों को प्राधिकार का स्थानान्तरण हस्तांतरण है।\n\nकिसी भी संगठन को प्रभावी रूप से संचालित करने के लिये, जिससे कि वह अपने वांछित उद्देश्यों की प्राप्ति कर सके, यह आवश्यक है कि उसे प्राप्त शक्तियों को विभिन्न स्तरों पर कार्यरत विभिन्न कार्मिकों के मध्य विभाजित और हस्तान्तरित किया जाए। प्रत्यायोजन की आवश्यकता, उपयोगिता एवं महत्व के बारे में एल. डी. ह्वाइट ने लिखा है कि\n\nनिम्नलिखित तथ्यों से प्रत्यायोजन की आवश्यकता अत्यधिक बढ़ी है और यह तथ्य प्रत्यायोजन के महत्व को भी स्पष्ट करते है: \n\n(1) शीघ्र निर्णय के लिए : प्रशासकीय संगठन के विभिन्न स्तरों पर कुछ ऐसे कार्य होते है जिनमें शीघ्र निर्णय लेने की आवश्यकता होती है। सत्ता का प्रत्यायोजन इस कार्य को सरल बना देता है क्योंकि अधीनस्थों को भी सीमित क्षेत्र में निर्णय लेने का अधिकार सौप दिया जाता है। छोटे–छोटे कार्यों के सम्बन्ध में तुरन्त निर्णय ले लिये जाते हैं। कभी-कभी प्रशासकीय संगठनों में कुछ ऐसी आपातकालीन परिस्थितियां उत्पन्न हो जाती हैं जिसके लिए आपातकालीन निर्णय की आवश्यकता होती है। अपने मुख्यालय से आदेश प्राप्त करने में इतना समय लग जाता है कि बहुत देर हो चुकी होती है, अत: ऐसी परिस्थिति में प्रत्यायोजित अधिकारी शीघ्र निर्णय लेने में समर्थ होते हैं।\n\n(2) मितव्ययता एवं कुशलता : प्रत्यायोजन से निर्णयों में शीघ्रता आती है क्योंकि निर्णय के प्रशासनिक स्तर कम हो जाते हैं। शीघ्र तथा प्रभावी निर्णयों से संगठन में मितव्ययता और कुशलता में वृद्धि होती है। कार्यों तथा अधिकारों का विभाजन होने से उच्चाधिकारी के सामने नियत्रंण और निर्देशन की स्पष्टता रहती है।\n\n(3) कार्यों का बोझ कम करने के लिए : वर्तमान समय में विभिन्न देशों में न सिर्फ जनसंख्या में व्यापक वृद्धि हुई है बल्कि कार्यों का बोझ निरन्तर बढ़ता ही गया है। सरकारी प्रशासन पर इतने कार्य बढ गये हैं वह किसी भी विभाग का कार्य किसी एक अधिकारी के द्वारा सम्पन्न नहीं करा सकता है। पदसोपान पर स्थित विभिन्न प्राधिकारों में सत्ता का हस्तान्तरण आवश्यक हो जाता है ताकि कार्यों के बोझ को हल्का किया जा सके।\n\n(4) समय की बचत : उच्च सत्ताधारी के पास संगठन या इकाई की महत्वपूर्ण जिम्मेदारियाँ होती हैं। इन जिम्मेदारियों में नीति–निर्धारण तथा नियोजन प्रमुख है। प्रत्यायोजन के अन्तर्गत उच्चाधिकारी द्वारा महत्व के कार्यों के अतिरिक्त अन्य कार्य अधीनस्थ को सौप दिये जाते हैं, जिससे उच्चाधिकारी को महत्वपूर्ण निर्णय लेने में सरलता रहती है तथा कार्यों का निष्पादन आसानी से हो जाता है।\n\n(5) प्रशिक्षण का अवसर प्रदान करने हेतु : जब कभी भी अधीनस्थ कर्मचारी के ऊपर प्रत्यायोजन के फलस्वरूप नवीन उत्तरदायित्व सौपे जाते हैं तो वे पूरे उत्तरदायित्व की भावना के साथ काम करते हैं और इस कार्य से उन्हें प्रशिक्षण प्राप्त होता है। सत्ता के प्रत्यायोजन के फलस्वरूप अधीनस्थ कर्मचारियों को कार्य करने का जो अवसर प्राप्त होता है उसकी वजह से उनकी सक्रियता बढ़ती है, अनुभव में वृद्धि होती है तथा भावी उत्तरदायित्वों के लिए वे प्रशिक्षण प्राप्त करते है। \n\n(6) निर्देशन, नियंत्रण और पर्यवेक्षण की सुविधा के लिये : प्रशासनिक संगठन में पद–सोपान के विभिन्न स्तरों पर सत्ता के प्रत्यायोजन होने से निर्देशन, नियंत्रण एवं पर्यवेक्षण का कार्य सुगम हो जाता है। सत्ता का प्रत्यायोजन योजनाबद्ध ढंग से होता है। इसमें यह स्पष्ट रूप से निर्धारित कर दिया जाता है कि किसे कौन–सा कार्य कितनी सीमाओं में रहकर पूरा करना है। जो उच्चाधिकारी अपने अधीनस्थ को सत्ता प्रत्यायोजित करता है, उसके पास उस कार्य से सम्बन्धित निर्देशन, नियंत्रण और पर्यवेक्षण के अधिकार बने रहते हैं। अगर प्रशासकीय कार्य में कहीं कोई गड़बड़ी, दोहरान या अव्यवस्था होती है तो इसके लिए उत्तरदायी व्यक्ति की खोज आसानी से हो जाती है।\n\n(7) संगठनात्मक लोचशीलता हेतु : कठोरता, जड़ता तथा रूढ़िवादिता किसी भी संगठन की कार्यकुशलता एवं विकास के लिए बाधक हैं। परिवर्तित परिस्थितियों के अनुकूल संगठन को ढालने तथा कार्मिकों का विकास करने के लिए यह आवश्यक है कि संगठन में लोचशीलता का समावेश हो ताकि ताजी हवा के झोंके आते रहें। नवाचार तथा प्रत्यायोजन के द्वारा जड़ता को तोड़ा जा सकता है तथा संगठनात्मक उद्देश्यों की प्राप्ति बेहतर ढंग से हो सकती है।\n\n(8) नैतिक स्तर और मनोबल में वृद्धि : प्रत्यायोजन अधीनस्थों के मनोबल में वृद्धि करता है, क्योंकि अधीनस्थों को अधिकार तथा दायित्व सौपने से वे अपने पद का महत्व समझते है और पूर्ण लगन के साथ कार्य करते हैं। इससे नैतिक स्तर तथा मनोबल में वृद्धि होना स्वाभाविक है।\n\n(9) उत्तराधिकार में सहायता : प्रत्यायोजन और उत्तराधिकार के बीच गहरा संबंध है। एक प्रशासक प्रत्यायोजन के जरिए अपने उत्तराधिकारी के लिए रास्ता बनाता है। अर्थात् एक प्रशासक के हटने पर दूसरा उसकी जगह ले सकेगा। इरविन हास्केल शेल के शब्दों में, \nप्रत्यायोजन उत्तराधिकारी के चयन व आदर्शों की निरन्तरता में भी सहायक हैं। प्रत्येक संगठन के कुछ आदर्श होते है और प्रशासक बदलने पर भी वे आदर्श ज्यों के त्यों मौजूद रहते हैं।\n\nकार्य की प्रकृति, प्राधिकार का स्वरूप, औपचारिकताएं तथा प्रक्रिया इत्यादि के आधार पर प्रत्यायोजन को कई प्रकारों में विभक्त किया जा सकता है जो निम्न है –\n\n(1) लिखित अथवा मौखिक प्रत्यायोजन : लिखित प्रत्यायोजन विधिवत् तथा लिखित आदेशों से किया जाता है जो प्राय: औपचारिक, महत्वपूर्ण तथा स्थायी भी होता है जबकि मौखिक प्रत्यायोजन कम महत्व के मामले अथवा तात्कालिक प्रकृति के कार्यों के बारे में मौखिक रूप से किया जाता है।\n\n(2) सामान्य अथवा विशिष्ट प्रत्यायोजन : जब किसी विभाग की समस्त क्रियाओं का कार्यभार एक व्यक्ति को सौप दिया जाता है तो इसे सामान्य प्रत्यायोजन कहते हैं। इसके विपरीत जब किसी व्यक्ति को पूरा कार्य न सौंपकर कोई विशिष्ट कार्य सौंपेजाते है तो यह विशिष्ट प्रत्यायोजन कहलाता है।\n\n(3) पूर्ण या आंशिक प्रत्यायोजन : पूर्ण प्रत्यायोजन में सत्ताधारी अपनी पूरी सत्ता का प्रत्यायोजन कर देता है। ऐसे प्रत्यायोजन का उदाहरण अन्तर्राष्ट्रीय सम्मेलनों में भेजे जाने वाले प्रतिनिधिमण्डल का अधिकार है। कोई शासन पूर्ण अधिकार देकर प्रतिनिधि मण्डल को सम्मेलन में भेजता है। प्रतिनिधि मण्डल जो भी स्वीकृति देता है शासन की ओर से ही देता है। परन्तु साधारणत: प्रत्यायोजन आंशिक ही होता है। सत्ताधारी अपनी पूर्ण सत्ता का प्रत्यायोजन न कर आंशिक सत्ता का ही प्रत्यायोजन करता है।\n\n(4) प्रत्यक्ष अथवा अप्रत्यक्ष प्रत्यायोजन : प्रत्यक्ष प्रत्यायोजन वह है जिसमें उब अधिकारी अपनी सत्ता के कुछ भाग सीधे रूप में अपने अधीनस्थ को सौप देता है। उन दोनों के बीच कोई जोड़ने वाली कड़ी नहीं होती। अप्रत्यक्ष प्रत्यायोजन में सत्ता देने वाले और लेने वाले के बीच एक अथवा एक से अधिक मध्यस्थ होते हैं और उच्च अधिकारी अपनी सत्ता को उन मध्यस्थों के माध्यम से ही सत्ता पाने वाले तक पहुंचाता है।\n\n(5) औपचारिक और अनौपचारिक प्रत्यायोजन : जब संगठन के लिखित नियमों, उपनियमों, आदेशों या प्रक्रियाओं के अनुसार प्रत्यायोजन किया जाता है तो वह औपचारिक प्रत्यायोजन कहलाता है। दूसरी ओर संगठन की अनौपचारिक परम्पराओं, रीति–रिवाजों तथा आपसी सद्भाव के आधार पर होने वाला प्रत्यायोजन अनौपचारिक प्रत्यायोजन कहलाता है। \n\n(6) स्थायी और अस्थायी प्रत्यायोजन : जब किसी अधीनस्थ व्यक्ति या इकाई को स्थायी रूप में सत्ता एवं कार्य दे दिए जाते हैं तो स्थायी प्रत्यायोजन कहलाता है। सामान्य परिस्थितियों तथा कुशल कार्य संचालन की स्थिति में स्थायी प्रत्यायोजन भी हो सकता है। लेकिन जब किसी को कुछ समय के लिए प्रत्यायोजन किया जाता है तथा वापिस ले लिया जाता है तो यह अस्थायी प्रत्यायोजन कहलाता है।\n\n(7) सशर्त अथवा शर्तहीन प्रत्यायोजन : सत्ता का प्रत्यायोजन सर्शत भी हो सकता है और अशर्त भी। सशर्त प्रत्यायोजन में सत्ता के प्रत्यायोजन के साथ कुछ शर्तें लगा दी जाती है और उन शर्तों को पूरा करना अधीनस्थ के लिए आवश्यक हो जाता है। शर्तहीन प्रत्यायोजन में कोई शर्त नहीं रखी जाती है तथा अधीनस्थ अधिकारी को निर्णय ले ने और कार्य करनेकी पूरी स्वायत्ता रहती है।\n\n(8) सरल या जटिल प्रत्यायोजन : प्रत्यायोजन के वर्गीकरण में अंतिम स्थान सरल अथवा जटिल प्रत्यायोजन का है। प्राय: छोटे–छोटे संगठनों में उच्च अधिकारी अपने कार्यों के बोझ को हल्का करने के लिए अपने अधीनस्थों का सहयोग लेते हैं और सहयोग लेने के स्वार्थ में उनमें सरल रूप से बिना किसी जटिलता के सत्ता को प्रत्यायोजित कर देते हैं। ये संगठन इतने छोटे और कम महत्व के होते हैं कि हस्तान्तरण की जटिल प्रक्रिया को अपनाना उचित नहीं समझते। दूसरी तरफ जटिल प्रक्रिया की आवश्यकता बड़े संगठनों में होती है जहाँ कार्यबोझ और अधिकार–क्षेत्र काफी विकसित और जटिल होते हैं। इसमें सस्ता का प्रत्यायोजन यूँ ही आसानी से नहीं हो जाता बल्कि प्रत्यायोजन को जटिल निर्धारित प्रतिक्रियाओं से होकर गुजरना पडता है। \n\nटैरी का वर्गीकरण : टैरी ने तीन प्रकार के प्रत्यायोजनों का उल्लेख किया है : \n\nजब कोई उच्च अधिकारी अपने अधीनस्थ को सत्ता हस्तान्तरित करता है तो इसे 'नीचे की ओर का प्रत्यायोजन' कहा जाता है। जब अधीनस्थ अधिकारी अपने वरिष्ठ अधिकारी को सत्ता सौंपता है तो इसे 'ऊपर की ओर का प्रत्यायोजन' कहते हैं, जैसे– शेयरहोल्डर अपने बोर्ड ऑफ डायरेक्टर को सत्ता सौंपता है। टैरी के अनुसार तिरछा प्रत्यायोजन वह है जो समान्तर ढंग से इधर–उधर जाता हैं।\n\nप्रत्यायोजन अपने आप में न तो स्थायी है और न ही असीमित क्योंकि एक सत्ता प्राप्त व्यक्ति जब अपने अधीनस्थों में सत्ता का प्रत्यायोजन करता है तो वह अपने मूलभूत दायित्व एवं जवाबदेहिता से मुक्त नहीं होता है। आमतौर पर देखा जाता है कि उच्चाधिकारी उतनी ही सत्ता का प्रत्यायोजन करता है जितनी सत्ता का उपयोग अधीनस्थ कर्मचारी सुगमता पूर्वक कर सके। किसी भी प्रशासनिक संगठन के लिए असीम सत्ता का प्रत्यायोजन अव्यवस्था एवं अकार्यकुशलता को जन्म देता है। है मैन ने इस संदर्भ में ठीक ही लिखा है कि \"समस्या यह नहीं है कि सत्ता प्रत्यायोजित की जाती है या नहीं बल्कि महत्वपूर्ण तो यह है कि सत्ता का हस्तान्तरण किस मात्रा में किया जाता है।\"\n\nप्रत्यायोजन की प्रक्रिया ने आनेवाली बाधाएं तथा सीमाएं निम्नलिखित है :\n\n(1) सत्ता प्रत्यायोजन पर प्रमुख अंकुश देश के संविधान का होता है क्योंकि यदि संविधान ही प्रत्यायोजन पर प्रतिबन्ध लगाये तो सत्ता प्रत्यायोजित ही नहीं की जा सकती है या सत्ता का प्रत्यायोजन उसी सीमा तक होगा जिस सीमा तक प्रत्यायोजन की अनुमति कानून अथवा संविधान प्रदान करता है।\n\n(2) सत्ता का प्रत्यायोजन संसदीय विधियों के द्वारा सीमित हो जाता है। कहां पर, किसे, कितना, किस रूप में सत्ता का प्रत्यायोजन किया जाना है, इसका निर्धारण संसदीय विधियों द्वारा सीमित कर दिया जाता है। \n\n(3) सत्ता का प्रत्यायोजन अधीनस्थ कर्मचारियों की योग्यता और क्षमता को ध्यान में रखकर किया जाता है। क्योंकि अधीनस्थ कर्मचारियों की सीमित योग्यता और क्षमता स्वयं ही सत्ता के प्रत्यायोजन को सीमित कर देती है।\n\n(4) संगठन का आकार भी सत्ता के प्रत्यायोजन को कम या अधिक बना सकता है। छोटे संगठन में सत्ता के प्रत्यायोजन के लिए अधिकतम अवसर उपलब्ध नहीं होते हैं।\n\n(5) प्रशासकीय संगठन का भौगोलिक क्षेत्रों में विभाजन सत्ता के प्रत्यायोजन पर प्रभाव डालता है, क्योंकि संगठन के कार्य करने का क्षेत्र भौगोलिक दृष्टि से विस्तृत और फैला हुआ न हो तो सत्ता के प्रत्यायोजन की मात्रा कम हो जाती है।\n\n(6) सत्ता के प्रत्यायोजन पर संचार–साधनों का भी असर पड़ता है। संचार–साधनों की यदि कमी है तो प्रत्यायोजन के अवसर कम होते हैं।\n\n(7) कुछ अधिकारों की प्रकृति ही ऐसी है जिनका प्रत्यायोजन सम्भव नहीं हो पाता है। कुछ विद्वानों की यह मान्यता है कि एक प्रबन्धक अपने समन्वय के अधिकार का प्रत्यायोजन कर ही नहीं सकता है क्योंकि ऐसा करके वह अपनेको महत्वहीन बनाना नहीं चाहेगा।\n\n(8) आपातकालीन परिस्थितियों में भी सत्ता का प्रत्यायोजन प्रतिबन्धित हो जाता है। संकटकाल की समस्याओं के समाधान के समय उच्चाधिकारी ही अधिकतर विचार–विमर्श करते हैं तथा निर्णय लेने में अपनी बुद्धि का प्रयोग करतेहैं। संकटकालीन परिस्थितियों में सत्ता के प्रत्यायोजित होने की सम्भावना कम हो जाती है। \n\n(9) सत्ता के प्रत्यायोजन पर एक प्रमुख सीमा यह लग जाती है कि कोई भी उच्च अधिकारी नई नीतियों और योजनाओं को स्वीकार करनेका अधिकार अपने अधीनस्थों को नहीं देना चाहता है।\n\n(10) सत्ता के प्रत्यायोजन पर एक अन्य प्रकार की सीमा यह लगा दी जाती है कि उच्चाधिकारी अपने अधीनस्थों को नियम–निर्माण का अधिकार नहीं सौप सकते हैं। \n\nप्रभावी प्रत्यायोजन के लिए कुछ शर्तों एवं सिद्धान्तों का होना आवश्यक है। प्रमुख विद्वानों के अनुसार प्रत्यायोजन की सफलता के लिए निम्नलिखित शर्तों की ओर ध्यान दिया जाना चाहिए :\n\n\n", "id": "579952", "title": "प्रत्यायोजन"}
{"url": "https://hi.wikipedia.org/wiki?curid=579961", "text": "कौसरनाग\n\nकौसरनाग या विष्णुपाद जम्मू और कश्मीर के कुलगाम जिले के पीर पंजाल पर्वतश्रेणी में ऊंचाई पर स्थित एक झील है। यह झील लगभग ३ किमी लम्बी है। इसकी अधिकतम चौड़ाई लगभग १ किमी है।. इस झील पर पहुंचने का मार्ग अहरबल नामक प्रसिद्ध जलप्रपात से होकर जाता है।\n\nऋग्वेद की ऋचा संख्या (I22.17) में विष्णु के तीन चरणों का उल्लेख है। According to Sakapuni, Visnu placed his steps in a 3-fold manner, on the earth (as fire) in the atmosphere (as the lightening) and in the sky as the sun. Visnu is chiefly extolled for his three strides with which he traversed the world. The Mahabharata speaks of him as the presiding deity of motion. The Natyashastra of Bharata applies to him the epithet amitagata, one with unrestrained movement and the earth is often described as having been trodden by Visnu in the past. In the epic-Vishnu Purana period a few holy spots were supposed to bear the markings of the feet of Visnu, whose main attribute is his power of striding. Scholar BM Baru explains Visnupada as an astronomical term, when the sun is on the rising point (Samarohana) and setting (Gayasiras).\n\nStories about a hill bearing the footprints of Visnu were current in the days of Yaska. Visnusmriti mentions Visnupada alongwith Godavari, Gomati, Vipasa etc. besides Gaya.\n\nAn important aspect of Gaya pilgrimage (where a person can perform his own Śrāddha), is visit to Visnupada temple (bearing foot-prints of Visnu). This temple existed in 4th Century AD, but the temple in its present condition belongs to Gupta period. However, Buchanan draws our attention to an inscription that says the temple was constructed by King Jayasimha (1128-49 AD) of Kashmir in honour of the footprints of deity Dattatreya (a form of Visnu).\n\nThe epics refer to a Visnupada situated in the north. Mahabharat a carries as many as six references to it, three of which speak of it as a spot on the top of a northern hill. Historian Suvira Jaiswal says, “At present we cannot determine its exact location, it appears to have been in the north”.\n\nPopularity of worship of Visnupada in Kashmir is certainly due to sway of Buddhism in the region. Jaiswal argues,” the practice of dedicating the footprints of Visnu and of erecting shrines over them became popular certainly due to the Buddhist influence. It was later adopted by Vaisnavism in which Visnu’s foot was already much exalted. But it was not popular among Vaisnavas, as dearth of available evidence indicates”.\n", "id": "579961", "title": "कौसरनाग"}
{"url": "https://hi.wikipedia.org/wiki?curid=580016", "text": "सेठ\n\nसेठ या शेठ एक भारतीय उपनाम और टाइटल ऑफ़ ऑनर हैं। यह मुख्यतः दक्षिण एशिया के उद्योगपतियों, व्यापारियों और अमीर व्यक्तियों द्वारा उपयोग किया जता हैं। \n\n", "id": "580016", "title": "सेठ"}
{"url": "https://hi.wikipedia.org/wiki?curid=580017", "text": "वहाबी आन्दोलन\n\nवहाबी सम्प्रदाय (अरबी : وهابية‎, Wahhābiyyah) इस्लाम की एक शाखा है जिसका स्वभाव अत्यन्त कट्टर है। विश्व के अधिकांश वहाबी कतर, सउदी अरब और यूएई के निवासी हैं। सउदी अरब के लगभग २३% लोग वहाबी हैं।\n\n", "id": "580017", "title": "वहाबी आन्दोलन"}
{"url": "https://hi.wikipedia.org/wiki?curid=580022", "text": "पदोन्नति\n\nकिसी संगठन में किसी कर्मचारी का पद बदलकर उसे उससे ऊपर वाला पद देना पदोन्नति (promotion) कहलाता है।\n\nकिसी भी संगठन में कार्यरत कार्मिकों की कार्यकुशलता उनकी संतुष्टि तथा मनोबल के स्तर से भी प्रभावित होती है। पदोन्नति अर्थात् 'पद की उन्नति' आधुनिक कार्मिक प्रशासन का महत्वपूर्ण आयाम है। पदोन्नति, पद, स्तर सम्मान में वृद्धि करने या योग्यता के आधार पर आगे बढने से सम्बद्ध है। पदोन्नति को 'आन्तरिक भर्ती' या 'अप्रत्यक्ष भर्ती' भी कहा जाता है। \n\nपदोन्नति की निम्न विशेषताएँ या लक्षण हैं – \n\nपदोन्नति तो वर्तमान पद से उच्च पद के प्राप्त होने से सम्बद्ध है। उच्च पद के प्राप्त होने पर उस पर का वेतनमान, दायित्व तथा नया पद-नाम पदोन्नत कार्मिक को देय होते हैं तथा इससे कर्मचारी की प्रतिष्ठा तथा संतुष्टि दोनों का स्तर ऊँचा होता है।\n\nपदोन्नति प्रक्रिया की उपयोगिता निर्विवाद रूप से महत्वपूर्ण है। पदोन्नति के कारण एक तरफ संगठन की जीवन्तता बनी रहती है तो दूसरी ओर कर्मचारियों की महत्वाकांक्षाओं की पूर्ति भी होती है। संक्षेप में, पदोन्नति के निम्न महत्व हैं –\n\nउम्मीदवार की योग्यता को सही रूप में जानने के लिए आजकल 'अज्ञात साक्षात्कार' लोकप्रिय होता जा रहा है। इसमें उम्मीदवार को यह पता नहीं रहता है कि उसकी परीक्षा ली जा रही है। होता यह है कि पद रिक्त होने पर भर्तीकर्ता सम्भावित उम्मीदवारों पर दृष्टि रखता है और जब उसके ध्यान में कुछ ऐसे लोग आ जाते हैं तो वह एक विशेष भाषणमाला का आयोजन कर देता है। यहाँ सम्भावित उम्मीदवारों को भाषण देने के लिए आमन्त्रित किया जाता है। इस पद्धति से उम्मीदवार के व्यक्तित्व के सर्वांगीण पक्ष पर मूल्यांकन करना सरल हो जाता है।\n\nभारत में पदोन्नति दो प्रकार की होती है –\n\n\n\nपदोन्नति के दो प्रमुख सिद्धान्त प्रचलन में हैं –\n\nवरिष्ठता पर आधारित पदोन्नति एक परम्परागत एवं सरल प्रणाली है। इसके अनुसार उस कार्मिक के पहले पदोन्नति मिलेगी जिसकी सेवा अवधि दूसरों की तुलना में अधिक होगी। वरिष्ठता के आधार पर पदोन्नति की शुरूआत ईस्ट इण्डिया कम्पनी के शासनकाल में ही हो चुकी थी। यह सिद्धान्त अनुभवी कार्मिक को पुरस्कार में विश्वास करता है। इस प्रकार की पदोन्नति में निष्पक्षता, कार्मिक उपलब्धता, स्वचालन, मनोबल निर्माण, न्याय–स्थापना, अहं टकराव से बचाव आदि लाभ या गुण हैं तो दूसरी ओर दोष भी बहुत हैं। वरिष्ठता के कारण पदोन्नति मिलने से संगठन में योग्य कार्मिक बाहर जाना पसन्द करते है। बहुत से कर्मचारी कार्य में रूचि भी नहीं लेते हैं क्योंकि पदोन्नति तो नियत समय पर मिल ही जाती है। ब्रिटेन के नौसेनाध्यक्ष फिशर ने एक बार कहा था– \"ब्रिटिश साम्राज्य नष्ट हो जाएगा, क्योंकि इसमें वरिष्ठता के सिद्धान्त का पालन किया जाता है।\" वस्तुत : वरिष्ठता का सिद्धान्त प्रत्यक्षत: योग्यता का शमन भी होगा ही।\n\nप्रथम वेतन आयोग ने यह सुझाव दिया था कि लोकसेवाओं में प्रत्यक्ष भर्ती तथा पदोन्नति के बीच विवेकपूर्ण सामंजस्य होना चाहिए। आयोग का मानना था कि उच्च पदों के संदर्भ में पदोन्नति के लिए वरिष्ठता के स्थान पर योग्यता को प्राथमिकता दी जानी चाहिए। \n\nयोग्यता आधारित पदोन्नति व्यवस्था को अब शनैः–शनैः मान्यता मिल रही है। वर्तमान प्रतिस्पर्धात्मक प्रवृत्तियों से युक्त समाज में योग्यता को मान्यता मिलना स्वाभाविक है। पदोन्नति में योग्यता को आधार बनाने से महत्वाकांक्षी, कर्त्तव्यनिष्ठतथा उत्साही कार्मिकों को प्रेरणा प्राप्त होती है, प्रशासनिक कार्य कुशलता बढ़ती है तथा प्रशासन में नवाचार या परिवर्तन प्रक्रियाएँ क्रियान्वित की जा सकती हैं किन्तु इस सिद्धान्त के कारण जब कम कनिष्ठ व्यक्ति उच्च पद पर पहुंच जाता है तो वरिष्ठ कार्मिकों का अहं आहत होता है साथ ही कार्मिक असहयोग एवं संघर्ष प्रवृत्तियों को धारण कर लेते हैं। \n\nप्रो॰ विलोबी ने पदोन्नति के लिए पात्रता के दो आधारों का वर्णन किया है – \n\nपद वर्गीकरण के समय प्रत्येक पद के कार्यों, दायित्वों एवं योग्यताओं का निर्धारण किया जाता है। इन योग्यताओं में ज्ञान, कुशलता, अनुभव, शैक्षणिक योग्यता, लिंग, निवास, तकनीकी कुशलता आदि प्रमुख होती है। जिस पद के लिए पदोन्नत किया जाता है उसके लिए सभी आवश्यक योग्यताएँ सम्बन्धित प्रत्याशी में होनी चाहिए। इनके बिना पदोन्नति के लिए किसी कर्मचारी के नाम के संबंध में विचार ही नहीं किया जा सकता। जब ये आवश्यक योग्यताएँ निर्धारित की जाती है तभी यह तय हो जाता है कि पदोन्नति के लिए प्रत्याशियों का क्षेत्र व्यापक रहेगा अथवा संकीर्ण।\n\nव्यक्तिगत योग्यताओं की भांति पदोन्नति की पात्रता का एक अन्य आधार प्रत्याशियों की सेवा का स्तर है। इसके अन्तर्गत यह निर्धारित किया जाता है कि पदोन्नति के लिए संभावित प्रत्याशी कहाँ से प्राप्त किये जायेंगे। प्राय: सेवा के नियमों में ही निर्धारित कर दिया जाता है कि किसी विशेष पद के रिक्त स्थान की पूर्ति के लिए पदोन्नति उसी पद के तुरन्त नीचे वाले पद से की जाएगी या संगठन के किसी भी कर्मचारी से की जाएगी या उस ब्यूरो के किसी कर्मचारी से की जाएगी जिसका वह संगठन अंग मात्र है या संबंधित विभाग के किसी भी कर्मचारी से या सम्पूर्ण सरकारी सेवा के किसी कर्मचारी से की जाएगी। इन विकल्पों को निश्चित कर देने पर पदोन्नति की रेखाएँ स्पष्ट हो जाती हैं। पदोन्नति की पात्रता के क्षेत्र पर प्राय: एक संगठनात्मक प्रतिबन्ध लगाया जाता है और पदोन्नतियाँ साधारणत: एक ही विभाग अथवा ब्यूरो के अन्तर्गत की जाती है, अन्तर-विभागीय पदोन्नतियों का समर्थन नहीं किया जाता है। इस व्यवस्था की हानि यह है कि इसके फलस्वरूप कर्मचारियों के पदोन्नति के अवसर कम रह जाते हैं, साथ ही योग्य प्रत्याशियों का सम्भावित क्षेत्र भी छोटा हो जाता है। उक्त लाभों तथा हानियों का सापेक्षिक प्रभाव इस बात पर निर्भर करता है कि सेवा अथवा संगठनात्मक इकाई का क्षेत्र कितना व्यापक है।\n\nप्रो॰ विलोबी की मान्यता है कि विभिन्न कर्मचारियों की सेवा की शर्तों में भारी अन्तर रहता है, इसलिए यदि उन सभी के लिए एकरूप व्यवस्था स्थापित करने की चेष्टा की गई तो यह घातक होगा। इस दृष्टि से कुछ सामान्य सिद्धान्त निर्धारित किये जा सकते हैं, ये निम्नलिखित हैं –\n\nपदोन्नति व्यवस्था की विफलता अनेक बार तो सामाजिक, आर्थिक और राजनैतिक कारणों से होती है। कभी–कभी यह इसलिए भी हो जाती है कि सेवी वर्ग प्रबन्ध उपयुक्त पदोन्नति व्यवस्था की मूलभूत विशेषताओं से परिचित नहीं होता है। प्रो॰ विलोबी ने संक्षेप में इन विशेषताओं का उल्लेख निम्न प्रकार किया है – \n\nउक्त विशेषताओं को अपनाने के बाद यह बहुत कुछ निश्चित हो जाता है कि कर्मचारियों की पदोन्नति एक वैज्ञानिक आधार पर हो सकेगी और विभिन्न उच्च पदों पर न केवल योग्य व्यक्तियों को नियुक्त किया जा सकेंगे वरन् संबंधित तथा संभावित कर्मचारियों के मन में इसकी निष्पक्षता के प्रति संतोष की भावना भी जाग्रत की जा सकेगी। प्रत्येक पदाधिकारी इस संबंध के साथ सर्वश्रेष्ठ कार्य करने के लिए एक प्रभावशाली अभिप्रेरण रहेगी कारण वह न केवल वर्तमान पद के कार्यों को भली प्रकार सम्पन्न करेगा वरन् भावी पद के लिए भी तैयार रहेगा। \n\nआदर्श पदोन्नति व्यवस्था के दो पहलू है – \n\nइन दोनों बातों को ध्यान में रखते हुए स्टाल महोदय ने मुख्यतः निम्नलिखित सुझाव प्रस्तुत किए है जिन्हें अपनाकर आदर्श पदोन्नति व्यवस्था को लागूकिया जा सकता है – \n\n\n\n\n\n\n", "id": "580022", "title": "पदोन्नति"}
{"url": "https://hi.wikipedia.org/wiki?curid=580029", "text": "पूनम महाजन\n\nपूनम महाजन राव (सामान्यतः पूनम महाजन; जन्म: ०९ जनवरी १९८०) एक भारतीय राजनेत्री हैं, जो भारतीय जनता पार्टी राजनैतिक दल से संलग्न हैं। महाजन भारत की सोलहवीं लोक सभा की सांसद हैं। २०१४ के चुनावों में वे महाराष्ट्र के मुम्बई उत्तर-मध्य से निर्वाचित हुईं। पूनम महाजन दिवंगत प्रमोद महाजन की पुत्री हैं।\n\nबाहरी कड़ियाँ\n", "id": "580029", "title": "पूनम महाजन"}
{"url": "https://hi.wikipedia.org/wiki?curid=580031", "text": "राहुल महाजन\n\nराहुल महाजन एक टीवी कलाकार और भारतीय जनता पार्टी से जुड़े हुए राजनेता हैं। वें भूतपूर्व केन्द्रीय मंत्री स्वर्गीय प्रमोद महाजन के बेटे और सांसद पूनम महाजन के भाई हैं। \n", "id": "580031", "title": "राहुल महाजन"}
{"url": "https://hi.wikipedia.org/wiki?curid=580035", "text": "मनोबल\n\nमनोबल या 'हौसला' (Morale या esprit de corps) का अर्थ है - किसी समूह के सदस्यों की उस संगठन या उसके लक्ष्य के प्रति आस्था की दृढता।\n\nमनोबल सीधे कार्य–निष्पादन को प्रभावित करता है। व्यक्ति चाहे स्वतन्त्र रूप से कार्य करे या संगठन में रहकर सामूहिक प्रयास करे, मनोबल एक निर्णायक भूमिका निभानेवाला तत्व सिद्ध होता है। मनोबल व्यक्ति की आंतरिक मानसिक शक्ति तथा आत्मविश्वास का पर्याय है। मनोबल का शब्दकोषीय अर्थ है – 'किसी विशिष्ट समय में व्यक्ति या समूह द्वारा प्रदर्शित आत्मविश्वास, उत्साह तथा दृढ़ता इत्यादि की मात्रा।'\n\nएम.एस. वाइटल्स के अनुसार, \"मनोबल, संतुष्टि की अभिवृत्ति, निरन्तरता की इच्छा है, जो किसी विशिष्ट समूह या संगठन के लक्ष्यों की प्राप्ति के लिए दृढ़ इच्छा एवं सहमति का प्रतीक है।\"\n\nमोरिस विटलेस के अनुसार, \"मनोबल, मनुष्यों में शारीरिक एवं भावात्मक रूप से वह स्वस्थ स्थिति है, जो व्यक्ति को उसके कार्य सम्पन्न करने में ऊर्जा, उत्साह एवं आत्मानुशासन की स्थिति प्रदान करती है।\"\n\nकीथ डेविस के शब्दों में, \"व्यक्तियों एवं समूह का उनके संगठन के श्रेष्ठतम हित में क्षमतानुरूप स्वैच्छिक योगदान एवं उनके कार्य पर्यावरण के प्रति अभिवृत्तियाँ, मनोबल की प्रतीक है।\"\n\nइस प्रकार कहा जा सकता है कि मनोबल के निम्नांकित लक्षण एवं विशेषताएँ होती हैं –\n\n\nमनोबल के अंग या तत्वों को स्पष्ट करते हुए लेटन एवं सिलिण्डर ने यह व्याख्या प्रस्तुत की है –\n\n\nलेटन तथा सिलिण्डर के शब्दों में, \"मनोबल, एक भावनात्मक मानसिक स्थिति है, जो कार्य करनेकी इच्छा से व्यक्तिगत एवं संगठनात्मक उद्देश्य प्रभावित होते हैं।\"\n", "id": "580035", "title": "मनोबल"}
{"url": "https://hi.wikipedia.org/wiki?curid=580038", "text": "मनोबल-ह्रास\n\nयुद्ध तथा राष्ट्रीय सुरक्षा के सन्दर्भ में मनोबल-ह्रासीकरण (Demoralization) मनोवैज्ञानिक युद्ध की वह प्रक्रिया है जिसका उद्देश्य शत्रु के सैनिकों का मनोबल गिराना तथा उन्हें युद्ध करके पराजित करने के बजाय उन्हें पीछे हटने, आत्मसमर्पण करने, या भाग जाने के लिये उत्साहित करना होता है।\n", "id": "580038", "title": "मनोबल-ह्रास"}
{"url": "https://hi.wikipedia.org/wiki?curid=580039", "text": "अग्रसेन जयंती\n\nमहाराजा अग्रसेन एक पौराणिक कर्मयोगी लोकनायक, समाजवाद के प्रणेता, युग पुरुष, तपस्वी, राम राज्य के समर्थक एवं महादानी थे।\n\nइनका जन्म द्वापर युग के अंत व कलयुग के प्रारंभ में हुआ था। वें भगवान श्री कृष्ण के समकालीन थे। महाराजा अग्रसेन का जन्म अश्विन शुक्ल प्रतिपदा हुआ, जिसे अग्रसेन जयंती के रूप में मनाया जाता है। नवरात्रि के प्रथम दिवस को अग्रसेन महाराज जयंती के रूप में मनाया जाता हैं।\n\nअग्रसेन जयंती पर अग्रसेन के वंशज समुदाय द्वारा अग्रसेन महाराज की भव्य झांकी व शोभायात्रा नकाली जाती हैं और अग्रसेन महाराज का पूजन पाठ, आरती किया जाता हैं। \n\n॥ श्री अग्रभागवत महात्म ॥\nॠृषि गण प्रदर्शित\n\nऋषय ऊचु:\nमहालक्ष्मीवर इव ग्रन्थो मान्येतिहासक:। \nतं कश्चित् पुण्ययोगेन प्राप्नोति पुरुषोत्तम: ॥\n\nअग्राख्यानं भवेद्यत्र तत्र श्री: सवसु: स्थिरा। \nकृत्वाभिषेकमेतस्य तत: पापै: प्रमुच्यते ॥\n\nग्रंथदर्शन योगोऽयं सर्वलक्ष्मीफलप्रद:। \nदु:खानि चास्य नश्यन्ति सौख्यं सर्वत्र विन्दति ॥\n\nदर्शनेनालमस्यात्र ह्यभिषेकेण किं पुन:। \nविलयं यान्ति पापानि हिमवद् भास्करोदये ॥\n\nप्रशस्यां‌गोपां‌गयुक्त: कल्पवृक्षस्वरूपिणे। \nमहासिध्दियुत श्रीमद्‌ग्रोपाख्यान ते नम: ॥\nयह शुभकारी आख्यान जगत में सबके लिये कल्याणकारी हो। \n©- रामगोपाल 'बेदिल'\n", "id": "580039", "title": "अग्रसेन जयंती"}
{"url": "https://hi.wikipedia.org/wiki?curid=580042", "text": "सोपानिक संगठन\n\nसोपानिक संगठन (hierarchical organization) उस संगठन को कहते हैं जिसकी संरचना इस प्रकार हो कि केवल एक ब्यक्ति को छोड़कर शेष सभी किसी न किसी के अधीन हों। 'सोपान' का अर्थ 'सीढ़ी' है। अधिकांश बड़े संगठन (जैसे अधिकांश कम्पनियाँ, सरकारें, संगठित मजहब आदि) सोपानिक ही होते हैं।\n\n", "id": "580042", "title": "सोपानिक संगठन"}
{"url": "https://hi.wikipedia.org/wiki?curid=580046", "text": "पदानुक्रम\n\nपदानुक्रम, अधिक्रम या पदसोपान (hierarchy) वस्तुओं का ऐसा विन्यास है जिसमें वस्तुएँ एक दूसरे के सापेक्ष 'ऊपर', 'नीचे', या 'समान स्तर पर' रखी जातीं हैं। ये वस्तुएं नाम, मान (वैल्यू), श्रेणी आदि हो सकती हैं। \n\nकिसी भी संगठन की कार्यकुशलता एवं लक्ष्य प्राप्ति के लिए आवश्यक है कि संगठन की रचना करते समय कुछ आधारभूत सिद्धान्त अपनाए जाएं। संगठन के सिद्धान्त से तात्पर्य, प्रशासनिक संगठनों की उन प्रक्रियाओं तथा नियमो से है, जिसके अनुसार प्रशासनिक संगठनों का संचालन होता है। इन सिद्धान्तों में पदसोपान, आदेश की एकता, नियंत्रण का क्षेत्र, नेतृत्व, पर्यवेक्षण, प्रत्यायोजन, समन्वय, सत्ता तथा उत्तरदायित्व इत्यादि सम्मिलित हैं। \n\n'पदानुक्रम', अंग्रेजी शब्द \"हायरार्की\" का हिन्दीकरण है। 'हायरार्की' का अर्थ है – \"सत्ता या प्रस्थिति की निम्नतम से उच्चतम तक एक व्यवस्था।\" यह सिद्धान्त सर्वव्यापी है। पदसोपान के बिना किसी प्रशासनिक संगठन की कल्पना भी नहीं की जा सकती। अधिकांश संगठन पिरेमिड आकार के होते हैं। संगठन में कार्यों तथा उत्तरदायित्वों का विभाजन इकाई और उप इकाई के मध्य किया जाता है। यह विभाजन क्षैतिज तथा लम्ब रूप दोनों ही प्रकार से किया जाता है। लम्ब रूप में विभाजन के परिणामस्वरूप शीर्ष प्रबंध, मध्य स्तरीय प्रबंध, निरीक्षकों तथा विशिष्ट कार्यों के स्तरों का गठन किया जाता है। \n\nपदसोपान के अनुसार सोपान संगठन में निम्नतम पद से सर्वोच्च पद तक सोपान (सीढी) के अनुसार पदों का क्रम होता है। संगठन में निर्णय प्रक्रिया इन्हीं पदों या स्तरों से होकर गुजरती है। जिस समय संगठन का निर्माण किया जाता है, उस समय विभिन्न स्तरों के संबंध में संगठन निर्माताओं के मस्तिष्क में उच्चता या निम्नता का कोई विचार नहीं होता है। लेकिन विभिन्न पदो के वेतनक्रम, विभिन्न स्तरों के दायित्वों की प्रकृति तथा विभिन्न प्रशासकीय स्तरों पर कार्यरत कार्मिकों की योग्यता में अन्तर के कारण संगठन व्यवहार में उच्च तथा निम्न या अधीनस्थों के संबंध विकसित हो जाते हैं।\n\nहायरार्की (Hierarchy) का शाब्दिक अर्थ होता है निम्नतर पर उच्चतर का शासन या नियंत्रण। व्यवहार में इस शब्द का आशय एक ऐसे संगठन से है, जो सीढ़ी या सोपान की भांति पदों के एक उत्तरोतर क्रम के अनुसार संगठित किया गया हो, जिस प्रकार सीढ़ी में एक के बाद दूसरा डंडा होता है, उसी के अनुरूप पद सोपान में एक के बाद दूसरा पद होता है। इस पदक्रम में प्रत्येक निचला पद या स्तर अपने से निकटतम उच्च पद के तथा उस पद के माध्यम से उससे भी उपर के पद तथा उसी प्रकार सबसे ऊपर के पद अथवा पदों के आधीन होता है।\n\nपदसोपान का यह मान्य सिद्धान्त है कि उच्च अधिकारी नीचे के स्तर पर सम्पर्क करते समय मध्यस्थ पदाधिकारी की उपेक्षा नहीं कर सकता। ठीक उसी प्रकार कोई भी निम्न पदाधिकारी उच्च अधिकारी से सम्पर्क स्थापित करते समय मध्यस्थ अधिकारी की अवहेलना नहीं कर सकता। सीढी पर चढ़ते या उतरते समय किसी भी डंडे को लांघना खतरे से खाली नहीं होता। ठीक उसी प्रकार प्रशासन में किसी स्तर को लांघना भी संगठन में प्रशासनिक परेशानी उत्पन्न कर सकता है। संगठन में समस्त कार्मिकों से सदैव उचित माध्यम के द्वारा कार्य करनेकी अपेक्षा की जाती है। संगठन में जब भी कोई पत्र व्यवहार या फाइल चलती है, तो ऊपर की ओर या नीचे की ओर जाते समय प्रत्येक स्तर पर होते हुए गुजरती है। पदसोपान की इस क्रमिक प्रक्रिया को 'उचित माध्यम' (Through Proper Channel) भी कहा जाता है।\n\nपद सोपान एक ऐसी व्यवस्था है जिसकी सहायता से किसी संगठन के विभिन्न व्यक्तियों के कार्यों को एक दूसरे से जोडा जाता है। संगठन में उच्च अधिकारी अपने निकटतम अधीनस्थ अधिकारी या कर्मचारी को आदेश देता है, अधीनस्थ अधिकारी उच्च अधिकारी के आदेशों का पालन करता है। निम्न अधिकारी अपने निकटतम अधिकारी को आदेश देसकता है। उत्तरदायित्वों के अनेक स्तरों के माध्यम से सं गठन में स्वत: ही वरिष्ठ तथा अधीनस्थों के मध्य संबंध स्थापित हो जाते हैं। संगठन में इन उच्च तथा अधीनस्थों के संबंधों का पिरामिडनुमा ढांचा विकसित हो जाता है। मूने तथा रैली ने पद सोपान को \"सीढीनुमा प्रक्रिया (Scalar Process) या सीढीनुमा सिद्धान्त (Scalar Principle)\" नाम दिया है। मूने तथा रैली का कहना है कि जहां कहीं भी वरिष्ठ और अधीनस्थ के संबंधों से बना लोगों का संगठन होगा, वहीं सीढ़ीनुमा सिद्धान्त भी लागू होगा। मूने के अनुसार यह सिद्धान्त सभी संगठनों में पाया जाता है।\n\nपदसोपान को परिभाषित करतेहुए एल . डी. ह्वाइट कहते हैं – \"पद सोपान उपर से नीचे तक उत्तरदायित्वों के कई स्तरों के कारण उत्पन्न वरिष्ठ अधीनस्थ का वह सम्बन्ध है, जो सभी जगह लागू होता है।\" \n\nअर्ल लैथम के अनुसार \"पद सोपान उच्च तथा निम्न पदों की ऐसी सुनियोजित व्यवस्था है, जो उपर से नीचे तक फैली हुई है। इस व्यवस्था में सर्वोच्च अधिकारी अपनेपद पर विराजमान रहते हुए पैनी दृष्टि से सबसे निम्नतम पद धारक कर्मियों के दिलो को टटोल सकते हैं तथा उनकी गतिविधियों को अपने आदेशानुसार जैसा चाहे ढाल सकता है। इस प्रकार पद सोपान में संगठन की गतिविधियों को मार्गदर्शन तथा उन पर नियंत्रण रखने हेतु सभी इकाईयों को संयुक्त करके एक बडी इकाई बना दिया जाता है।\"\n\nजे. डी मिलेट के अनुसार \"पद सोपान एक ऐसी पद्धति है जिसमें विभिन्न व्यक्तियों (कार्मिकों) के प्रयासों को आपस में जोड़ दिया जाता है।\"\n\nमूने तथा रैली ने पदसोपान व्यवस्था को सीढ़ीनुमा प्रक्रिया का सिद्धान्त (Scalar Process) नाम दिया है तथा है फेयोल ने इसे सोपानात्मक शृंखला कहा हैं। उनके अनुसार जहां कहीं भी उच्च तथा अधीनस्थों के संबंधों से बना संगठन होगा, वहीं पर यह सीढ़ीनुमा प्रक्रिया भी अवश्य होगी। किसी भी संगठन में कार्यों तथा उत्तरदायित्वों का वितरण आडी (क्षैतिजिक) और खडी (उर्ध्वाधर) दोनों दिशाओं में होता है। संगठन में उर्ध्वाधर (Vertical) विभाजन में शीर्ष पद, मध्यम पद तथा निम्न पदों की स्थिति होती है। जब सं गठन में नये पद एवं स्तर जोडे जाते हैं तो यह उर्ध्वाधर वृद्धि होती है, जबकि क्षैतिजिक (Horizontal) विभाजन में पद सोपान के स्तरों में वृद्धि किए बिना ही नए नए कार्य या स्थान जोड़ दिए जाते हैं।\n\nवस्तुतः पदसोपान व्यवस्था कार्मिकों के वेतन, उत्तरदायित्व, योग्यता तथा प्रस्थिति में असमानता होने के कारण बनानी पडती है। एक समान योग्यता, कार्य एवं प्रस्थिति के पद एक स्तर पर होते हैं। पॉल. एच. एपलबी की दृष्टि में – \"संसाधनों के विभाजन कार्मिकों के चयन तथा कार्य–विभाजन, कार्यों के संचालन, समीक्षा तथा सुधार के क्रम में पदसोपान एक साधन है।\"\n\n", "id": "580046", "title": "पदानुक्रम"}
{"url": "https://hi.wikipedia.org/wiki?curid=580060", "text": "नियंत्रण विस्तृति\n\nकिसी भी संगठन में कार्यकुशलता का स्तर बनाए रखने तथा कार्यरत व्यक्तियों के कार्यकरण एवं व्यवहार को संतुलित बनाये रखने के लिए नियंत्रण की आवश्यकता होती है। नियंत्रण का कार्य, उच्चाधिकारियों का मुख्य दायित्व है। नियंत्रण–व्यवस्था का उद्देश्य यह देखना होता है कि संगठन की प्रत्येक इकाई में कार्यरत कार्मिक दिये गये आदेशों, निर्देशों तथा नियमों के अनुरूप कार्य कर रहे हैं अथवा नहीं। नियंत्रण का क्षेत्र (Span of Control), उस क्षमता या परिधि को प्रदर्शित करता है, जो किसी नियंत्रणकर्ता अधिकारी में होती है अर्थात एक अधिकारी एक समय में कितने अधीनस्थों को सफलतापूर्वक नियंत्रित कर सकता है। इसे प्राय: 'नियंत्रण विस्तृति', 'प्रबन्ध का क्षेत्र', 'पर्यवेक्षण का क्षेत्र' या 'सत्ता का क्षेत्र' भी कहा जाता है। \n\nनियन्त्रण की सीमा, क्षेत्र या विस्तार का सम्बन्ध इस बात से है कि उच्च पदाधिकारी अपने अधीन कितने कर्मचारियों के कार्य का नियंत्रण कर सकता है। नियन्त्रण की सीमा वास्तव में निगरानी की सीमा है। संगठन में सोपानों की संख्या वास्तव में इसी से निर्धारित होती है। नियन्त्रण का विस्तार क्षेत्र उन अधीनस्थों या संगठन की इकाईयों की संख्या है जिनका निदेशन प्रशासन स्वयं करता है। यह अवधारणा वी. ग्रेक्यूनस द्वारा वर्णित 'ध्यान के विस्तार क्षेत्र' के सिद्धान्त से सम्बन्धित है। मानवीय क्षमता की भी सीमाएं होती है। यदि नियन्त्रण का क्षेत्र बहुत अधिक विस्तृत कर दिया जाता है तो उसके परिणाम असन्तोषजनक होते हैं। प्रसिद्ध लेखक डिमॉक के शब्दों में, \"नियन्त्रण का क्षेत्र किसी उद्यम की मुख्य कार्यपालिका तथा उसके प्रमुख साथी कार्यालयों के बीच सीधे तथा सामान्य संचार की संख्या एवं क्षेत्र से है। इस सिद्धान्त का औचित्य इस तथ्य में निहित है कि मानवीय ज्ञान की कुछ सीमाएं होती हैं यदि इन सीमाओं से आगे हम उसे कार्य करने के लिए बाध्य करेंगे तो इसके परिणाम खतरनाक हो सकते हैं। वह अपने उत्तरदायित्व का पूरी तरह से निर्वाह नहीं कर पाएगा और उसकी शक्ति अव्यवस्थित हो जाएगी।\"\n\n'नियन्त्रण की सीमा' से हमारा अभिप्राय अधीनस्थ कर्मचारियों की उस संख्या से है, जिसके कार्यों का अधीक्षण एक अधिकारी क्षमतापूर्वक कर सकता है। दूसरे शब्दों में \"नियन्त्रण की सीमा से आशय अधीनस्थ कर्मचारियों की उस संख्या से है जिस पर उच्च अधिकारी प्रभावशाली नियन्त्रण रख सकता है।\" \n\n\n\n\n\n\n", "id": "580060", "title": "नियंत्रण विस्तृति"}
{"url": "https://hi.wikipedia.org/wiki?curid=580065", "text": "लुथर गुलिक\n\nलूथर गुलिक (Luther Halsey Gulick ; 1892–1993) लोक प्रशासन के एक विशेषज्ञ एवं सिद्धान्तकार थे।\n\n1892 ई. में जापान के 'ओसाका' नामक शहर में लूथर गुलिक का जन्म हुआ था। कोलम्बिया विश्वविद्यालय से उन्होंने 1920 ई. में डॉक्टरेट की उपाधि प्राप्त की। 1939 ई. में उन्होंने डी. लिट तथा 1954 ई. में डी. एस. एल. की उपाधि प्राप्त की। प्रथम महायुद्ध के समय सन् 1914–1918 तक लूथर गुलिक ने राष्ट्रीय रक्षा परिषद ने अपने महत्वपूर्ण कार्यों का सम्पादन किया। 1960–62 ई. के बीच उन्होंने 'Institute of Public Administration' न्यूयार्क के अध्यक्ष के रूप में कार्य किया। लूथर गुलिक ने एक प्रोफेसर के रूप में कार्य करने के साथ-साथ प्रशासनिक सलाहकार के रूप में भी कार्य किया।\n\nलूथर गुलिक को सामान्य प्रशासन के साथ-साथ सैनिक और औद्योगिक प्रशासन का अनुभव एवं ज्ञान था। यही कारण था कि उन्होंने विभिन्न सिद्धान्तों का प्रतिपादन किया। लूथर गुलिक का योगदान लेखन के क्षेत्र में भी कम नहीं है। उन्होंने प्रशासन और प्रबन्ध पर कई पुस्तकों की रचना की एवं लेख प्रकाशित कराया। उनकी रचनाओं में प्रमुख हैं- \n\n\n\n\n\nलोक प्रशासन के प्रति लूथर गुलिक के योगदान को निम्नलिखित शीर्षकों के अन्तर्गत प्रस्तुत किया जा सकता है –\n\nलोक प्रशासन एक गतिशील एवं विकासशील विषय है। इसलिए इसके कार्य क्षेत्र को सुनिश्चित करना कठिन एवं दुरूह कार्य है। यह राज्य से जुडा हुआ विषय है और राज्य के समक्ष विभिन्न प्रकार की नयी नयी समस्याएं आती रहती है, जिनका निदान उसे ढूंढना होता है। लोक कल्याणकारी राज्य के लक्ष्य प्राप्ति के सदंर्भ में तो लोक प्रशासन का कार्य क्षेत्र और व्यापक हो गया है तथा इसके महत्व में भी जबर्दस्त वृद्धि हुई है।\n\nलोक प्रशासन के कार्य–क्षेत्र के सम्बन्ध में विद्वानों के बीच मतभेद कायम है। जहाँ तक लूथर गुलिक के मत का सवाल है तो उन्होंने लोक प्रशासन में सामान्य कार्यों के अतिरिक्त प्रशासन की कार्यपालिका शाखा के कार्यों को शामिल किया है।\n\nलूथर गुलिक के द्वारा प्रशासन तथा लोक प्रशासन को स्पष्ट करने का प्रयास किया गया है। प्रशासन के सम्बन्ध में लूथर गुलिक कहते है कि प्रशासन का सम्बन्ध कार्य समाप्ति और निर्धारित उद्देश्यों की परिपूर्ति से है। लोक प्रशासन को परिभाषित करते हुए उन्होंने कहा है कि-\n\nलूथर गुलिक ने \"Papers on the Science of Administration, (1937)\" नामक अपनी पुस्तक में संगठन के सिद्धान्तों की सूची निम्नलिखित रूप में प्रस्तुत की है –\n\n(1) कार्य का विभाजन\n\n(2) विभागीय संगठनों के आधार \n\n(3) पदसोपान\n\n(4) सौदेश्य समन्वय\n\n(5) समितियों के अन्तर्गत समन्वय\n\n(6) विकेन्द्रीकरण\n\n(8) लाइन तथा स्टाफ\n\n(9) प्रत्यायोजन\n\n(10) नियन्त्रण का क्षेत्र\n\nलूथर गुलिक ने मुख्य कार्यपालक के कार्यों को 'पोस्टकार्ब फार्मूले' के द्वारा स्पष्ट करने का प्रयास किया है। गुलिक का विचार है कि पोस्टकार्ब का फार्मूला मुख्य कार्यपालक के कार्यों के कार्यात्मक पक्षों की विवेचना करता है। फार्मूले का प्रत्येक शब्द किसी न किसी गतिविधि को अधिव्यक्त करता है, जो इस प्रकार है :\n\nP–Planning नियोजन\n\nO–Organising संगठन\n\nS–Slatping कार्मिक वर्ग\n\nD–Directing निर्देश देना\n\"'C\"'- Control. \nCo–Coordinator समन्वय \n\nR–Reporting रिपोर्ट\n\nB–Budgeting बजट\n\nसंगठन की सक्रियता, कार्य–कुशलता एवं सफलता के लिए उसे सुविधानुसार विभिन्न विभागों एवं उपविभागो में विभाजित करना आवश्यक होता है। इसके साथ यह भी आवश्यक होता है कि संगठन के विभाजित विभाग या उप–विभाग मिलकर कार्यों को सम्पादित करें। इसी संदर्भ में लूथर गुलिक ने विभागीय संगठनो के निर्माण के चार प्रमुख आधार बतलायें हैं –\n\nविशेष उद्देश्य या कार्य की दृष्टि से जब किसी संगठन का निर्माण किया जाता है तब इसे संगठन का कार्यात्मक सिद्धांत कहा जाता है। वास्तव में विभागीय संगठनों का मुख्य आधार कार्य अथवा लक्ष्य ही होता है। सभी प्रकार के संगठनों के निर्माण में इसी की प्रधानता होती है।\n\nविभागीय संगठन के निर्माण के द्वितीय आधार के रूप में लूथर गुलिक ने प्रक्रिया को रखा है। प्रक्रिया का तात्पर्य उस योग्यता और ज्ञान से है जिसका सम्बन्ध विशेषीकरण की प्रवृति से होता है। प्रक्रिया को ध्यान में रखकर ही संगठन का विभाजन किया जाता है, उदाहरण के लिए – चिकित्सा विभाग, शिक्षा विभाग, प्रौद्योगिकी विभाग आदि।\n\nविभागीय संगठन के निर्माण के तृतीय आधार के रूप में लूथर मुलिक ने व्यक्तियों को रखा है। सभी प्रकार के संगठनों की विशेषता होती है कि वह सभी प्रकार की सेवा व सुविधा उन व्यक्तियों को उपलब्ध कराये जिनको ध्यान में रखकर संगठन का गठन किया गया है। पुनर्वास विभाग, सामाजिक कल्याण विभाग, अल्पसंख्यकों के लिए कल्याण संस्थान आदि की स्थापना का आधार व्यक्ति ही होते है। लूथर गुलिक ने स्थान को भी विभागीय संगठन का एक आधार माना है। विभागों की स्थापना में स्थान का महत्व बहुत होता है। संगठन में नियंत्रण का क्षेत्र, आदेश की एकता, समन्वय तथा संचार आदि स्थान से प्रभावित होते है। कार्यों के शीघ्र सम्पादन के लिए विदेश विभाग के विभिन्न प्रभाग 'स्थान' पर ही आधारित होते हैं।\n", "id": "580065", "title": "लुथर गुलिक"}
{"url": "https://hi.wikipedia.org/wiki?curid=580071", "text": "लिंडाल उर्विक\n\nलिण्डाल उर्विक (Lyndall Fownes Urwick ; 3 मार्च 1891 - 5 दिसम्बर 1983) ब्रिटेन के प्रबंधन सलाहकार एवं व्यवसाय-चिन्तक थे। \n\nलिंडाल का जन्म ब्रिटेन में 1891 में हुआ था। उनकी पढ़ाई लिखाई आक्सफोर्ड विश्वविद्यालय में हुई थी। प्रथम महायुद्ध के समय उर्विक ब्रिटिश सेना में लेटिनेंट कर्नल के रूप में कार्यरत थे। बाद में अर्तराष्ट्रीय प्रबन्ध संस्थान, जेनेवा में इन्होंने निदेशक के रूप में कार्य किया। \n\nइनका योगदान निम्नलिखित है : –\n\nऊर्विक ने अपनी रचना \"The elements of Admisthetion\" में 29 सिद्धांतों की चर्चा की हैं जो निम्न हैं :\n\n1. अनुसंधान \n\n2. पूर्वानुमान\n\n3. योजना \n\n4. संगति\n\n5. संगठन \n\n6. समन्वय\n\n7. व्यवस्था \n\n8. निर्देशन\n\n9. नियंत्रण \n\n10. समन्वय\n\n11. सत्ता \n\n12. परिमापन प्रक्रिया\n\n13. कार्य विभाजन \n\n14. नेतृत्व\n\n15. प्रत्यायोजन \n\n16. कार्यात्मक परिभाषा\n\n17. दृढता \n\n18. प्रयोगात्मकता\n\n19. विश्लेषणात्मकता \n\n20. सामान्य हित\n\n21. केन्द्रीकरण \n\n22. कर्मचारी भर्ती\n\n23. सहयोग \n\n24. चयन और नियुक्ति\n\n25. पुरस्कार व प्रतिबन्ध \n\n26. पहल क्षमता\n\n27. न्याय \n\n28. अनुशासन\n\n29. स्थामित्व \n\nइस अवधारणा को स्पष्ट करते हुए उर्विक ने कहा है कि \n\nनेतृत्व की चार कार्यों की चर्चा के पश्चात् उर्विक ने नेतृत्व की छ: योग्यताएँ बताई है : \n\nउर्विक ने प्रशासन और प्रबन्ध जैसी महत्वपूर्ण अवधारणा पर अपने स्पष्ट विचार दिया है। इन्होंने जहाँ प्रशासन को बौद्विक, वैज्ञानिक एवं कौशलात्मक आयामों पर आधारित किया है वहीं प्रबन्ध के अन्तर्गत भी यांत्रिक कलात्मक वैज्ञानिक और मानवीय आयामों को सम्मिलित किया है। उर्विक का मानना है कि प्रशासन को सिद्धान्तों एवं अवधारणाओं पर आधारित होना चाहिए। प्रशासन के अन्तर्गत सिद्धान्तों एवं अवधारणाओं का महत्व है, क्योंकि प्रशासन ज्ञान का समूह है।\n\nउर्विक ने प्रशासन के साथ प्रबन्ध की अवधारणा को स्पष्ट किया है। उन्होंने प्रबन्ध को चार मान्यताओं से सम्बन्ध किया है :\n", "id": "580071", "title": "लिंडाल उर्विक"}
{"url": "https://hi.wikipedia.org/wiki?curid=580143", "text": "रिचर्ड आर॰ अर्नस्ट\n\nरिचर्ड रोबर्ट अर्नस्ट (जन्म १४ अगस्त १९३३) नोबेल पुरस्कार विजेता (१९९१) स्विस भौतिक रसायनज्ञ हैं।\n", "id": "580143", "title": "रिचर्ड आर॰ अर्नस्ट"}
{"url": "https://hi.wikipedia.org/wiki?curid=580161", "text": "कोसी बाँध\n\nकोसी नदी पर सन १९५८ एवं १९६२ के बीच एक बाँध (बराज) बनाया गया। यह बाँध भारत-नेपाल सीमा के पास नेपाल में स्थित है। इसमें पानी के बहाव के नियंत्रण के लिये ५२ द्वार बने हैं जिन्हें नियंत्रित करने का कार्य भारत के अधिकारी करते हैं। इस बाँध के थोड़ा आगे (नीचे) भारतीय सीमा में भारत ने तटबन्ध बनाये हैं।\n\nकोसी नदी पर बांध बनाने का काम ब्रिटिश शासन के समय से विचाराधीन था। ब्रिटिश सरकार को ये चिन्ता थी कि कोसी पर तटबन्ध बनाने से इसके प्राकृतिक बहाव के कारण यह टूट भी सकता है। ब्रितानी सरकार ने तटबंध नहीं बनाने का निर्णय इस बात पर किया कि तटबंध टूटने से जो क्षति होगी उसकी भरपाई करना अधिक कठिन सिद्ध होगा। इसी चिन्ता के बीच ब्रिटिश शासन समाप्त हो गया और आज़ादी के बाद सन् 1954 में भारत सरकार ने नेपाल के साथ समझौता किया और बाँध बनाया गया। \n\nयह बाँध नेपाल की सीमा में बना और इसके रखरखाव का काम भारतीय अभियंताओं को सौंपा गया। इसके बाद अब तक सात बार ये बाँध टूट चुका है और नदी की धारा की दिशा में छोटे-मोटे बदलाव होते रहे हैं। बराज में बालू के निक्षेपण के कारण जलस्तर बढ़ जाता है और बाँध के टूटने का खतरा बना रहता है।\n\nबाँध बनाते समय अभियंताओं ने आकलन किया था कि यह नौ लाख घनफ़ुट प्रतिसेकेंड (क्यूसेक) पानी के बहाव को बर्दाश्त कर सकेगा और बाँध की आयु 25 वर्ष आँकी गई थी। बाँध पहली बार 1963 में टूटा था। इसके बाद 1968 में यह 5 स्थानों पर टूटा। उस समय नदी में पानी का बहाव 9लाख 13 हज़ार क्यूसेक मापा गया था। वर्ष 1991 में नेपाल के जोगनिया तथा 2008 में यह नेपाल के ही कुसहा नामक स्थान पर टूटा। वर्ष 2008 में जब यह टूटा तो इसमें बहाव महज़ 1 लाख 44 हज़ार क्यूसेक था।\n", "id": "580161", "title": "कोसी बाँध"}
{"url": "https://hi.wikipedia.org/wiki?curid=580171", "text": "डिस्कस\n\nडिस्कस (अंग्रेज़ी:\"Disqus\") यह एक ब्लॉग पर टिप्पणी डालने वाला औज़ार है। जिसका उपयोग जालस्थल व सामाजिक जालस्थलो में किया जाता है। जिसमें सदस्य के खाते के साथ-साथ ईमेल सूचना, जाँचने के औज़ार, टिप्पणीकर्ता की संख्या और मोबाइल पर भी टिप्पणी करने की सुविधा प्रदान करता है। इसका प्रारम्भ २००७ में डेनियल हा और जैसन यान ने किया। कुयंकास्ट के अनुसार डिस्कस का स्थान यूएस में १ व १४.४ करोड़ मासिक उपयोगकर्ता है।\n\nडिस्कस पहली बार २००७ की गर्मियों की छुट्टियों में डेनियल हा और जैसन यान ने बनाया था जब वे कैलिफोर्निया के विश्वविद्यालय में अपनी शिक्षा ग्रहण कर रहे थे, परंतु इसका पूर्ण रूप से शुरुआत ३० अक्टुबर, २००७ में किया गया।\n\n२०११ मे डिस्कस कुल ६० भाषाओ मे उपलब्ध था। पर २०१२ मे इस पर केवल ७ भाषाएँ ही उपलब्ध थी।। २०१३ में यह संख्या बढ़ कर ८ हो गई।\n\nयह जावास्क्रिप्ट मे लिखा गया है। जो जालस्थल पर डालने के बाद यह कार्य करना प्रारम्भ कर देता है।\n\n", "id": "580171", "title": "डिस्कस"}
{"url": "https://hi.wikipedia.org/wiki?curid=580208", "text": "शिरिन शर्मीन चौधरी\n\nशिरीन शर्मिन चौधरी एक बांग्लादेशी राजनेता है। वे बांग्लादेश संसद की वर्तमान व पहली महिला स्पीकर है।\n", "id": "580208", "title": "शिरिन शर्मीन चौधरी"}
{"url": "https://hi.wikipedia.org/wiki?curid=580215", "text": "वन लाइफ़ इज़ नॉट एनफ\n\n'वन लाइफ़ इज़ नॉट एनफ ' भारत के पूर्व विदेश मंत्री और कांग्रेस के वरिष्ठ राजनेता नटवर सिंह की आत्मकथा हैं। इस पुस्तक में दिल्ली के केन्द्रीय राजनीति के विषय में उल्लेख किया गया है।\n\n \n", "id": "580215", "title": "वन लाइफ़ इज़ नॉट एनफ"}
{"url": "https://hi.wikipedia.org/wiki?curid=580216", "text": "माननीय\n\nमाननीय एक हिन्दी सम्मान सूचक शब्द है। जो सम्मान स्वरुप संबोधित किया जाता है।", "id": "580216", "title": "माननीय"}
{"url": "https://hi.wikipedia.org/wiki?curid=580219", "text": "शमा सिकंदर\n\nशमा सिकंदर गैसावत का जन्म राजस्थान के मकराना शहर में ४ अगस्त १९८१ को हुआ था। शमा एक भारतीय अभिनेत्री और फिल्म निर्माता हैं। शमा ने अंग्रेज़ी भाषा, हिन्दी भाषाओें के साथ उत्तर भारत और दक्षिण भारत की भाषाओं में कई फिल्मों, संगीत वीडियो और टेलीविजन कार्यक्रमों में काम किया है। अभिनय के अलावा, सिकंदर चॉकलेट बॉक्स फिल्म्स इंडिया प्राइवेट (लिमिटेड मुंबई भारत आधारित फिल्म निर्माण कंपन के प्रबंध निदेशक के रूप में कार्य करता है।\n", "id": "580219", "title": "शमा सिकंदर"}
{"url": "https://hi.wikipedia.org/wiki?curid=580221", "text": "श्री\n\nश्री एक हिन्दी में प्रत्येक पुरुष के नाम के आगे लगाया जाने वाला सम्मानजनक शब्द है। इसके अतिरिक्त यह हिन्दू देवी लक्ष्मी के पर्याय के रूप में तथा सम्पत्ति सम्पदा धन इत्यादि के पर्याय के रूप में उपयोग किया जाता है।\n", "id": "580221", "title": "श्री"}
{"url": "https://hi.wikipedia.org/wiki?curid=580224", "text": "सुश्री\n\nसुश्री अथवा सुश्री० एक हिन्दी आदरसूचक हैं, जो किसी महिला के उपनाम या पूर्ण नाम के साथ प्रयुक्त किया जाता हैं इसका उपयोग महिलाओं के संबोधन का एक अकरण रूप हैं, बगैर उनकी वैवाहिक स्थिति की परवाह किए। मिस और श्रीमती की तरह, सुश्री शब्द का स्रोत पूर्व में सभी महिलाओ के लिए प्रयुक्य एक हिंदी शीर्षक \"स्वामिनी\" में हैं।", "id": "580224", "title": "सुश्री"}
{"url": "https://hi.wikipedia.org/wiki?curid=580238", "text": "हैपी एंडिंग\n\nहैपी एंडिंग राज निधिमरू और कृष्णा डी.के. द्वारा निर्देशित आगामी एक हिन्दी रोमांस कॉमेडी फिल्म है। फिल्म निर्णायक भूमिका में सैफ़ अली ख़ान, इलियाना डी'क्रूज़, गोविन्दा, रणवीर शौरी, कल्की कोचलीन है। फिल्म में करीना कपूर खान, प्रीति ज़िंटा और गोविन्दा कैमियों कर रहे हैं। यह फिल्म ५ दिसम्बर २०१४ को रिलीज हो सकती है।\n\n\nफिल्म का निर्माण इल्लुमिनाति फिल्म्स द्वारा किया जा रहा है। फिल्म के कुछ दृश्य अन्न आर्बर, मिशिगन में फिल्माए गए हैं।\n", "id": "580238", "title": "हैपी एंडिंग"}
{"url": "https://hi.wikipedia.org/wiki?curid=580245", "text": "महोदया\n\nमहोदया शब्द हिन्दी में महिलाओँ के लिए सम्मानजनक शब्द है।", "id": "580245", "title": "महोदया"}
{"url": "https://hi.wikipedia.org/wiki?curid=580266", "text": "पी॰ कश्यप\n\nपी. कश्यप (जन्म: 8 सितम्बर 1986) एक भारतीय बैडमिंटन खिलाडी है। ग्लासगो में आयोजित कॉमनवेल्थ गेम्स 2014 में पी. कश्यप ने बैडमिंटन मेंस सिंगल्स में गोल्ड मेडल जीता। कश्यप ने सिंगापुर के डी. वोंग को 21-14, 11-21, 21-19 से हराया। पी. कश्यप ने कॉमनवेल्थ गेम्स के बैडमिंटन मेंस सिंगल्स में 32 सालों बाद गोल्ड जीतने का सौभाग्य भी पाया। भारत सरकार द्वारा 2012 में अर्जुन पुरस्कार से सम्मानित किया गया।\n\n", "id": "580266", "title": "पी॰ कश्यप"}
{"url": "https://hi.wikipedia.org/wiki?curid=580274", "text": "बिग बॉस 8\n\nबिग बॉस 8 बिग ब्रदर (टीवी सीरिज़) का भारतीय संस्करण है। 20 सितंबर 2014 से बिग बॉस का आंठवा संस्करण कलर्स (टीवी चैनल) पर प्रसारित किया जाएगा। सलमान खान पांचवी बार इस सीजन को होस्ट करेंगे। बांग्लादेशी लेखिका तसलीमा नसरीन को रियलिटी शो बिग बॉस 8 में भाग लेने के लिए कलर्स (टीवी चैनल) की तरफ से प्रस्ताव दिया गया है। तसलीमा ने इस शो में भाग लेने से मना कर दिया है।\n\nयात्री:\n\nबाद में आए यात्री:\n\nअली क़ुली मिर्ज़ा जो यहाँ २४वें दिन में आए उसके पश्चात ४७वें दिन में और तीन लोगों निगार खान, डिंपी महाजन और रेनी को बिग बॉस ने घर में डाला।\n\nदावेदार:\n\n९९वे दिन में अजाज खान को जो पिछले संस्करण में भी थे, को भी एक दावेदार के रूप में इस घर में डाला गया।\n", "id": "580274", "title": "बिग बॉस 8"}
{"url": "https://hi.wikipedia.org/wiki?curid=580276", "text": "अश्विनी पोनप्पा\n\nअश्विनी पोनप्पा (; जन्म: 18 सितंबर 1989) एक भारतीय बैडमिंटन खिलाडी हैं। ग्लासगो में आयोजित कॉमनवेल्थ गेम्स 2014 में रजत पदक जीता हैं। \n\n2010 कॉमनवेल्थ में ज्वाला गुट्टा के साथ गोल्ड मेडल जीत चुकीं इस खिलाड़ी ने वी. दीजू के साथ जोड़ी बनाकर भी मेडल्स जीते हैं। इन्होंने डब्लस इवेंट में नैशनल बैडमिंटन चैंपियनशिप 2006 और 2007 में लगातार दो बार जीता है।\n", "id": "580276", "title": "अश्विनी पोनप्पा"}
{"url": "https://hi.wikipedia.org/wiki?curid=580286", "text": "गुरूसाई दत्त\n\nगुरूसाई दत्त (जन्म: १ मार्च १९९०) एक भारतीय बैडमिंटन खिलाडी हैं। इन्होने २००८ कॉमनवेल्थ गेम्स में स्वर्ण पदक और २०१४ कॉमनवेल्थ गेम्स, ग्लासगो में कास्य पदक जीता।\n\n", "id": "580286", "title": "गुरूसाई दत्त"}
{"url": "https://hi.wikipedia.org/wiki?curid=580300", "text": "शीतपित्त\n\nशीतपित्त या पित्ती (Urticaria/अर्टिकरिया) त्वचा मे होने वाले एक प्रकार के चकत्ते होते हैं। इस रोग के कारण त्वचा पर सुर्ख लाल रंग के उभरे हुए दाने हो जाते हैं जिनमे लगातार खुजली होती रहती है। ये अक्सर एलर्जी के कारण होते है हालाँकि कई मामलो मे बिना एलर्जी के भी शीत पित्ति हो सकती है। इसके चलते शरीर में हमेशा जलने एवं चुभने की अनुभूति होते रहती है। तीक्ष्ण शीत पित्ति के ज़्यादातर मामले (जिनमे चित्तियाँ ६ सप्ताह से कम समय तक रहती हैं) एलर्जिक होते हैं। चीरकलिक शीत पित्ति (जिसमे चित्तियाँ ६ सप्ताह से ज्यादा बनी रहती हैं) गैर-एलर्जिक भी हो सकती है। \n\nशीतपित्त के कारण होने वाली चित्तियाँ (जिन्हे वेल्स कहते हैं) लाल आधार वाली और उभरी हुए होती हैं और त्वचा के किसी भी भाग मे हो सकती है। यह जल्द ही पूरे शरीर में फैल जाती और चकत्ते की जगह त्वचा लाल और सूजनयुक्त हो जाती है और उनमें उभार दिखाई देने लगता है। \n\nशीतपित्त आम तौर पर पाचन तंत्र की गड़बड़ी और खून में गर्मी बढ़ जाने के कारण होता है। वातावरण में उपस्थित कई तरह के कारक जैसे की दवाइयाँ (जैसे की कोडेयैन, आस्प्रिन, इब्यूप्रोफन, पेनिसिलिन, क्लोट्रीमाज़ोले, त्रिचज़ोले, सुल्फ़ोनामिदेस, डेक्सट्रोएम्फेटामिने,आंतिकोनउलसंत्स, सेफकलोर, पीरसेटम आदि), खाद्य पदार्थ आदि इसके कारको मे शामिल हैं। गर्मी से आने के बाद ठंड़ा पानी पीना, कोल्ड ड्रिंक या आइसक्रीम खाना। तेल-मिर्च, गर्म मसाले और अम्ल रसों से बने चटपटे खाद्य पदार्थों और बाजार में बिकने वाले फास्ट फूट व चाइनीज खाना खाने से इस रोग के होने का ख़तरा रहता है।\n\nइसका कारक चाहे जो भी हो यह रोग हिस्टामीन नामक एक टाक्सिस पदार्थ के त्वचा में प्रवेश कर खुजली के साथ चकत्ते पैदा करने से होता है।\n\nचीरकलिक और तीक्ष्ण दोनो तरह की शीतपित्त का उपचार मुख्य रूप से रोगी को दिए जाने वाले शिक्षण, त्वरित कारको के बचाव और आंटिहिस्टमिन्स पर निर्भर करता है। \n\nचीरकलिक शीतपित्त का उपचार कठिन होता है और इसके कारण गंभीर अपंगता हो सकती है। तीक्ष्ण शीतपित्त के विपरित चीरकलिक शीतपित्त के मरीज़ो मे किसी तरह के पहचान योग्य त्वरित कारक नही पाए जाते। एक अच्छी बात यह है की चीरकलिक शीतपित्त के आधे से ज़्यादा मामलों मे साल भर के अंदर काफ़ी सुधार देखा जा सकता है। उपचार का ज़ोर आम तौर पर लक्षणों को कम करने पर होता है। चीरकलिक शीतपित्त के कुछ रोगियों को लक्षणों के उपचार के लिए आंटिहिस्टमिन्स के अलावा भी कुछ दवाएँ लेनी पड़ती हैं।\nशीतपित्त के जिन रोगियों को अंजिओड़र्मा भी होती है उन्हे आपातकालिक चिकित्सा की आवश्यकता होती है क्योंकि यह एक जानलेवा स्थिति होती है।\n\nआधुनिक चिकित्सा पद्धति मे शीतपित्त के उपचार की त्रि-स्तरीय ववयस्था है। पहले चरण के तहत रोगी को सेकंड जनरेशन एच1 रोधक रिसेप्टर आंटिहिस्टमिन्स दिए जाते हैं। गंभीर रोग के कुछ मामलों मे सिस्टेमिक ग्लूकोकॉर्टिकाय्ड्स भी दिए जा सकते हैं, परंतु इनका लंबे समय तक उपयोग नही किया जा सकता है क्योंकि इसके कई तरह के दुष्प्रभाव हो सकते है। \n\nउपचार के दूसरे चरण के तहत पहले से चल रहे आंटिहिस्टमिन्सकी मात्रा बढ़ा दी जाती है। साथ ही कुछ अन्य तरह के आंटिहिस्टमिन्स भी दिए जाते है। कुछ रोगियों को लुक्ज्ट्रीयेन रिसेप्टर प्रतिरोधी जैसे कि मोनतेलुकास्ट आदि भी दिए जाते हैं। तीसरे चरण मे रोगी को पहले चल रहे उपचार के साथ अथवा उसकी जगह पर हाइडरोक्सीज़िन या डॉक्सेपीने दिया जाता है। \n\nअगर रोगी पर इन तीनो चरणो का कोई प्रभाव नही पड़ता है तो उसे दुराग्रही लक्षणों वाला मान लिया जाता है। ऐसी स्थिति में आंटी-इनफ्लमेटरी दवाइयों जैसे की (डपसोने, स्युल्फासालेज़ीन), इममूनॉसुपपरेससंत्स (साइक्लोस्प्रिन, सिरोलिमुस) ओर कुछ दूसरी दवाइयों - ओमलईज़ुमाब - का भी उपयोग किया जा सकता है। \n\nपुरानी पित्ती का कारण शायद ही निर्धारित किया जा सकता है। \n\nअफमेलेनोटिड\n\nअफमेलेनोटिड का पित्ती उपचार के रूप में अध्ययन किया जा रहा है। \n\n", "id": "580300", "title": "शीतपित्त"}
{"url": "https://hi.wikipedia.org/wiki?curid=580305", "text": "तुर्वसु\n\nतुर्वसु देवयानी और ययाति का द्वितीय पुत्र तथा यदु का छोटा भाई था। पिता को अपना यौवन देने से अस्वीकार करने पर ययाति ने उसे संतानहीन और म्लेच्छ राजा होने का शाप दिश था (महाभारत आदिपर्व ८४)। \n\nपौराणिक तुर्वसु, वैदिक तुर्वश का परवर्ती रूप माना जाता है जिसका ऋग्वेद में यदु (१.१७४), सुदास (७.१८), इंद्र, दिवोदास (१.३६) और वृची वंतों के साथ अनेक बार उल्लेख हुआ है। उन संदर्भों के आधार पर इसे किसी परवर्ती आर्यकुल और उसके योद्धा नामक दोनों के रूप में स्वीकार किया जाता है। परवर्ती वैदिक साहित्य में तुर्वश पांचालों के सहायक रूप में वर्णित हुए हैं (शतपथ ब्राह्मण १३-५)। अनेक प्रसंगों के आधार पर इस आर्य जाति का उत्तर-पशिचम से कुरु पांचाल तथा भरत के लोगों की राज्यसीमा तक आना सिद्ध होता है। वैदिक तथ पौराणिक उल्लेखों में आर्य जाति तथा आर्यकुल के पूर्वज योद्धा के रूप में तुर्वसु की स्थिति विवादास्पद है। अग्निपुराण के अनुसार द्रुुहयु वंश, तुर्वसु वंश की शाखा थी जो आगे चलकर पौरव कुल में मिल गई। कहा जाता है कि पांड्य तथा चोल आदि राजवंश की स्थापना तुर्वशों ने की थी।\n\n", "id": "580305", "title": "तुर्वसु"}
{"url": "https://hi.wikipedia.org/wiki?curid=580310", "text": "जेम्स तिस्सो\n\nजेम्स तिस्सो (१८३६-१९०२) फ्रेंच चित्रकार था। उसका मूल नाम 'जाक जोजेफ तिस्सो' (Jacques Joseph Tissot) था।\n\nजेम्स तिस्सो का जन्म नाते (Nantes) में हुआ। पेरिस के एकोल द ब्युक आर्टस में इंग्रीस और लामोथे के नेतृत्व में शिक्षा प्राप्त की। फ्रांस और जर्मनी की लड़ाई में उसने भाग लिया तथा स्वयं पर शंका किये जाने के कारण पेरिस छोड़कर लंदन चला गया। वहाँ सर सिमौर हादे के पास उसने खुदाई की कला का अभ्यास किया। उसने पाखंडियों की घटनाओं पर व्यंगचित्र बनाए। व्यक्तिचित्र तथा सामान्य विषयों पर भी वह चित्राकंन करता रहा। उसने लगभग ७०० जलरंग के चित्र, जिसमें ईसा का जीवन और बाइबिल की कथाएँ भी हैं चित्रित किए हैं। पेरिस छोड़ने के बाद लंदन से वह पैलेस्टाइन भी गया था। सन् १८९५ में ईसा के जीवन संबंधी उसके ३५० रेखांकनों की प्रदर्शनी पेरिस में और सन् १८९६ में लंदन में आयोजित की गई थी। उसका 'पिकनिक' चित्र टेट गेलरी में है।\n", "id": "580310", "title": "जेम्स तिस्सो"}
{"url": "https://hi.wikipedia.org/wiki?curid=580311", "text": "2014 राष्ट्रमण्डल खेलों में भारत\n\nभारत ग्लासगो, स्कॉटलैंड में 23 जुलाई से 3 अगस्त तक आयोजित हुए 2014 राष्ट्रमण्डल खेलों में एक प्रतिभागी राष्ट्र था। इन खेलों में 14 खेल विधाओं में कुल 215 खिलाड़ियों ने भारत का प्रतिनिधित्व किया, जो की इतिहास में भारत का दूसरा सबसे बड़ा सदस्य दल था। खिलाड़ियों का साथ अधिकारी, कोच एवं सहयोगी स्टाफ के एक 90 सदस्यीय दल ने दिया। नेटबॉल, रग्बी सेवन्स और ट्रायथलन को छोड़ भारत ने ग्लासगो खेलों की सभी 17 विधाओं और 261 पदक स्पर्धाओं में खिलाडियों को मैदान में उतारा। \n\n15 स्वर्ण 30 रजत एवं 19 कांस्य पदकों के साथ भारत ने खेलों में कुल 64 पदकों के साथ पदक तालिका में भारत पाँचवे स्थान पर रहा। 2010 और 2002 के राष्ट्रमण्डल खेलों के बाद पदकों की दृष्टि से यह भारत के लिए तीसरे सबसे सफल राष्ट्रमण्डल खेल रहा।विकास गौड़ा ने पुरुष की चक्का फ़ेंक स्पर्धा में जीत के साथ 56 सालों बाद भारत के लिए किसी पुरुष एथलेटिक्स स्पर्धा में स्वर्ण पदक जीतने वाले खिलाड़ी बने। पारुपल्ली कश्यप ने राष्ट्रमण्डल खेलों में भारत के लिए बैडमिंटन पुरुष एकल स्पर्धा में 32 साल बाद स्वर्ण पदक जीता।\n\nमहिला चक्का फेंक खिलाड़ी सीमा पूनिया राष्ट्रमण्डल खेलों के समापन समारोह में भारतीय दल की ध्वज वाहक बनीं।\n", "id": "580311", "title": "2014 राष्ट्रमण्डल खेलों में भारत"}
{"url": "https://hi.wikipedia.org/wiki?curid=580319", "text": "पुनीत वशिष्ठ\n\nपुनीत वशिष्ठ बॉलीवुड और टेलीविजन उद्योग में काम कर रहे एक भारतीय अभिनेता है। उन्होने मज़ा (2009) से फिल्मों मे कार्य आरंभ किया। वे ज्यादातर नकारात्मक / प्रतिपक्षी भूमिका निभाते है। उन्होंने टेलीविजन धारावाहिकों में भी अभिनय किया है। यह आल दि बेस्ट: फन बीगिन्स (२००९) में अजय देवगन व जोश में सलमान खान के साथ कार्य किया है।\n\n\n", "id": "580319", "title": "पुनीत वशिष्ठ"}
{"url": "https://hi.wikipedia.org/wiki?curid=580320", "text": "अदालत (धारावाहिक)\n\nअदालत भारतीय हिन्दी धारावाहिक है, जिसका प्रसारण सोनी पर 20 नवम्बर 2010 से प्रारम्भ हुआ और 11 जुलाई 2015 तक प्रसारित हुआ। जिसका निर्माण अभिमन्यु सिंह व रूपाली सिंह ने किया है। इसमें मुख्य भूमिका में रॉनित रॉय हैं, जो एक वकील के डी पाठक का किरदार निभा रहे हैं।\n\nयह कहानी के डी पाठक (रॉनित रॉय) नामक एक वकील को मिलने वाले प्रकरण पर आधारित है, जिसे कोई भी प्रकरण मिलता है तो वह उसमें कोई भी अपराधी हो उसे पकड़ लेता है और सभी के सामने उसका सच सामने ला देता है। जिसका सहायक वरुण झवेरी (रोमित राज) है जो हर प्रकरण में सबूत खोजता रहता है और जानकारी एकत्रित करता है।\n\n\n", "id": "580320", "title": "अदालत (धारावाहिक)"}
{"url": "https://hi.wikipedia.org/wiki?curid=580325", "text": "हलवाई\n\nहलवाई भारत में मिष्ठान बनाने वाले को कहते हैं।हलवाई भारत और पकिस्तान में एक जाति हैं, जिनका मिठाईयों का पारंपरिक व्यवसाय होता हैं। अरबी शब्द हलवा, जिसका अर्थ मिठाई होता हैं, से हलवाई शब्द की उत्पत्ति मानी जाती हैं। हलवाई शब्द प्रसिद्द भारतीय मिष्ठान हलवा से लिया गया हैं। हलवाई हिन्दू और मुस्लिम दोनों धर्म में पाया जाता हैं। मोदनवाल, कांदु, आदि हलवाई समुदाय द्वारा प्रयोग किया जाने वाला उपनाम हैं। \n\nबॉलीवुड अभिनेता शाहरुख खान और अभिनेत्री दीपिका पादुकोण स्टारिंग फिल्म चेन्नई एक्सप्रेस में शाहरुख खान, राहुल नामक हलवाई के किरदार में थे। जिसमे दीपिका पादुकोण (मीना के किरदार में) \"डोंट अंडरएस्टीमेट द पॉवर ऑफ़ हलवाई\" डायलॉग बोलते हुई दिखी। \n", "id": "580325", "title": "हलवाई"}
{"url": "https://hi.wikipedia.org/wiki?curid=580332", "text": "मोदनवाल\n\nमोदनवाल एक भारतीय उपनाम हैं।ये कान्यकुब्ज वैश्य हलवाई गुप्ता \"मोदनवाल\" समाज वैश्य केटेगरी में आते है  भारत में मुख्य रूप से शहरो  में इनकी संख्या ज्यादा पायी जाती है  मोदनवाल हलवाई समाज के लोग अपने नाम के आगे लिखते है  ये भारत के बनियो में  उच्च जाति के होते है ये लोग भगवान मोदनसेन के वंसज है ब्रह्मा जी  के  दो  पुत्रो  में  एक  पुत्र  का  नाम  मोदनसेन  था,  दूसरे  का  नाम पुत्र का नाम अग्रसेन था अग्रसेन के वंसज अग्रवाल समाज के लोग है तो मोदनसेन के वंसज मोदनवाल समाज के लोग ...समाज में वैसे तो इनकी संख्या बहुत है पर सब लोग अपने नाम के आगे अलग अलग सरनेम लगते है जैसे आर्य, गुप्ता, बैस्य,शाह,गडकरी,जैन,कुमार, राठौर, सिंह, हलवाई इत्यादि /// इस समाज के लोगो का पेसा मुख्य रूप से बिज़नेस  होता है इस समाज के लोग अधिकतर सम्पन होते है  ये लगभग भारत सभी भागो में पाए जाते है ...ये जनरल केटेगरी में आते है लेकिन कुछ लोग रिजर्वेशन के फायदे के लिए ओ.बी.सी भी लिखते है ...     हलुवाई जाति का उत्पति (देव–मानव वृक्ष)\nहलवाई समाज का इतिहास मनु द्वारा स्थापित वर्ण व्यवस्था से बहुत पुराना आदिकालीन है । वर्ण व्यवस्था के अनुसार चार वर्णों (ब्राह्मण, क्षत्रीय, वैश्य और शूद्र) मे से हलवाई वैश्य वर्ण अन्तर्गत पड़ता है । वैश्य तथा हलवाई समाज का इतिहास गौरवशाली है । सभी पुरानी गाथाओं में राजाओं के बाद वैश्यों का नाम सम्मानपूर्वक लिया गया है । इनका उत्पत्ति प्रजापति ब्रह्मा के द्वारा है । प्रजापति ब्रह्मा से मुनि मरीचि उत्पन्न हुए । मरीचि से कश्यप एवं कश्यप से विवस्वत मनु उत्पन्न हुए । विवस्वत मनु से निदिस्थ तथा निदिस्थ से नाभाग (वैश्यतांगताः) उत्पन्न हुए । नाभाग से भलनन्दन तथा भलनन्दन से वत्सप्रीति उत्पन्न हुए । वत्सप्रीति से प्रांशु उत्पन्न हुए । प्रांशु से मोदन उत्पन्न हुए । मोदन से मोदनसेन कहलाए । मोदनसेन के वंशज मोदनसेनी या मोदनवाल कहलाए ।भारतीय वाङमय के अनुसार मोदनसेन जी महाराज, यज्ञसेन जी महाराज, गणीनाथ जी महाराज तथा महान संत पलटु दास एवं महाकवि जय शंकर प्रसाद जैसे वैश्य–हलुवाई जाति की महानतम विभुति इस समाज के नहीं बल्कि विश्व के गौरव हैं ।", "id": "580332", "title": "मोदनवाल"}
{"url": "https://hi.wikipedia.org/wiki?curid=580351", "text": "भूजैवरसायन चक्र\n\nभूजैवरसायन चक्र अथवा जैवभूरसायन चक्र एक पारिस्थितिकीय संकल्पना है जिसके अंतर्गत किसी पारितंत्र में पदार्थों के चक्रण को दर्शाया जाता है। यह पारितंत्र की कार्यशीलता का अभिन्न अंग है।\n\nइसके विभिन्न रूप हैं जैसे, कार्बन चक्र, जल चक्र इत्यादि।\n", "id": "580351", "title": "भूजैवरसायन चक्र"}
{"url": "https://hi.wikipedia.org/wiki?curid=580361", "text": "पृथ्वी गान\n\nपृथ्वी गान (Earth Anthem) एक अधिकारिक गान हैं, जो पृथ्वी को समर्पित हैं। पृथ्वी गान के रचनाकार भारतीय राजनयिक और कवि अभय कुमार हैं। \n\nपृथ्वी गान में हिंदुस्तानी, अंग्रेजी, नेपाली, बंगाली, उर्दू, सिंहल, जोंगखा और धीवेही भाषा की पंक्तियों का इस्तेमाल किया गया है, जो दक्षेस के आठ सदस्य देशों में बोली जाती है। इसे संयुक्त राष्ट्र के आठ अधिकारिक भाषाओ में अनुवादित किया गया, जिस मे अरबी, चीनी, अंग्रेजी, फ्रेंच, रशियन, स्पेनिश भाषा भी सामिल हैं। हिंदी और नेपाली भषा में भी इसका अनुवाद हुआ है। \n\nएक आधिकारिक पृथ्वी गान (अर्थ एंथम) के लिए अभय कुमार के प्रस्ताव को वैश्विक ऑनलाइन प्रतियोगिता के दौरान सर्वश्रेष्ठ प्रविष्टियों में से चुना गया था। यूनेस्को द्वारा इसे अधिकारिक पृथ्वी गान के रूप में किया गया। पृथ्वी गान का लोकार्पण साल जून २०१३ में पूर्व केन्द्रीय कानून मंत्री कपिल सिब्बल और पूर्व मानव संसाधन विकास राज्य मंत्री शशि थरूर ने नई दिल्ली के भारतीय सांस्कृतिक संबंध परिषद (आईसीसीआर) में किया था। इसके बाद काठमांडू में नेपाल के पूर्व प्रधानमंत्री झालानाथ खनल ने यूनेस्को के नेपाल में प्रतिनिधि एक्सेल प्लेथ की मौजूदगी में इसे जारी किया था। \n\n", "id": "580361", "title": "पृथ्वी गान"}
{"url": "https://hi.wikipedia.org/wiki?curid=580362", "text": "गान\n\nगान काव्य का एक प्रकार हैं। \n\n", "id": "580362", "title": "गान"}
{"url": "https://hi.wikipedia.org/wiki?curid=580366", "text": "२०१३ यूईएफए यूरोपा लीग फाइनल\n\n२०१३ यूईएफए यूरोपा लीग फाइनल 15 मई 2013 पर ऐम्स्टर्डैम, नीदरलैंड के एम्स्टर्डम एरेना में हुए एक फुटबॉल मैच था। यह इंग्लैंड के क्लब चेल्सिया और पुर्तगाल के क्लब बेनफिका के बीच खेला गया था। चेल्सिया ने फाइनल 2-1 से जीता लिया। यह उन्का इस प्रतियोगिता में पहला खिताब था।\n\nइस जीत के साथ, वे लगातार सत्रों में पहले यूईएफए चैंपियंस लीग और फिर यूईएफए यूरोपा लीग जीतने वाली पहली टीम बन गये। चेल्सिया इस जीत के बाद सभी प्रमुख यूईएफए क्लब खिताब जीतने के लिए, जुवेंटस, अजाक्स और बेयर्न म्यूनिख के बाद, चौथा क्लब बन गया।\n\n\"नोट: नीचे के सभी परिणामों में, फाइनलिस्ट का स्कोर पहले दिया गया है।\"\n\nचेल्सिया ने फाइनल में 2-1 से जीत हासिल की\n", "id": "580366", "title": "२०१३ यूईएफए यूरोपा लीग फाइनल"}
{"url": "https://hi.wikipedia.org/wiki?curid=580367", "text": "गर्ग (उपनाम)\n\nगर्ग एक भारतीय उपनाम और गर्ग ब्राह्मण व अग्रवाल समुदाय के १८ गोत्रो में से एक हैं।\n\n", "id": "580367", "title": "गर्ग (उपनाम)"}
{"url": "https://hi.wikipedia.org/wiki?curid=580372", "text": "कुच्छल\n\nकुच्छल या कुच्चल या कंछल या कच्चल एक भारतीय उपनाम तथा अग्रवाल जाति के १८ गोत्रो में से एक हैं, जिनका निर्माण महाराजा अग्रसेन ने किया था। \n\n \n", "id": "580372", "title": "कुच्छल"}
{"url": "https://hi.wikipedia.org/wiki?curid=580407", "text": "ब्रजेश मिश्र\n\nब्रजेश चन्द्र मिश्र (29 सितम्बर 1928 – 28 सितम्बर 2012) भारत के राजनयिक एवं राजनीतिज्ञ थे। वे अटल बिहारी वाजपेयी के प्रधानमंत्रित्व काल में भारत के मुख्य सचिव तथा राष्ट्रीय सुरक्षा सलाहकार रहे। उनके पिता श्री द्वारका प्रसाद मिश्र मध्य प्रदेश के मुख्यमंत्री रहे थे।\n", "id": "580407", "title": "ब्रजेश मिश्र"}
{"url": "https://hi.wikipedia.org/wiki?curid=580412", "text": "उप कुलपति\n\nउप कुलपति यह पदनाम अंग्रेज़ी के पदनाम वाइस चांसलर के अनुवाद से बना था| भारतीय विश्वविद्यालयों में पूर्व में, इनके प्रशासनिक/ अकादमिक मुखिया के लिए उप कुलपति प्रयुक्त हुआ करता था जो बाद में बदल कर कुलपति कर दिया गया|\n", "id": "580412", "title": "उप कुलपति"}
{"url": "https://hi.wikipedia.org/wiki?curid=580414", "text": "गांगेयदेव\n\nगांगेयदेव (सन् १०१५-१०४१ ई.) कल्चुरि राजवंश का प्रमुख शासक था। वह सन् १०१५ के लगभग कलचुरि चेदि राज्य के सिंहासन पर बैठा। उसके पिता कोकल्लदेव द्वितीय और दादा युवराजदेव द्वितीय के समय राज्य की स्थिति कुछ कमजोर हो चली थी। गांगेयदेव ने इस स्थिति को केवल सँभाला ही नहीं, उसने चेदिराज का फिर भारत का अत्यंत शक्तिशाली और प्रभावशाली राज्य बना दिया।\n\nकोकल्ल द्वितीय के समय चेदिराज्य और कल्याण के चालुक्यों में लड़ाई आरंभ हो चुकी थी। गांगेयदेव के समय यह चलती रही। गांगेयदेव ने परमार राजा भोजगुर्जर और चोलराज राजेंद्र गुर्जर से मिलकर चालुक्य राजा जयसिंह गुर्जर पर आक्रमण किया, किंतु इस आक्रमण में इसे कुछ विशेष सफलता न मिली।गुर्जर परमारों से क्षणिक मैत्री को भी समाप्त होने में देर न लगी। गांगेयदेव परमार राजा भोज गुर्जर के हाथों परास्त हुआ और शायद, इसी करारी पराजय के कारण कहां राजा भोज के हाथों परास्त हुआ और शायद, इसी करारी पराजय के कारण 'कहां राजा भोज कहां गंगा तेली' की कहावत प्रसिद्ध हुई।\n\nगांगेयदेव ने इसके बाद पूर्व की ओर अपनी दृष्टि की। उसने उत्कल और दक्षिण कोसल के राजाओं को हराया और उनसे काफी धन वसूल किया। मगधराज नयपाल ने भी पराजित होकर उसे बहुत सा धन दिया। किंतु उसकी सबसे महत्वपूर्ण विजय चंदेलों पर हुई। अपने राज के आरंभ काल में शायद उसे चंदेलराज विद्याधर गुर्जर के सामने नतमस्तक होना पड़ा था। किंतु उसकी मृत्यु के बाद गांगेयदेव ने चंदेलों को परास्त कर मध्यदेश पर अपने आधिपत्य के लिए रास्ता साफ कर लिया। गुर्जर प्रतिहार राज्य अब समाप्त हो चुका था। उनकी अविद्यमानता में हिंदू संस्कृति और हिंदू तीर्थो की रक्षा का भार गांगेयदेव ने ग्रहण किया। उसने तीर्थराज प्रयाग को प्राय: अपने वासस्थान में ही परिणत कर लिया। काशी के पवित्र तीर्थ पर भी सन् १०३० में उसका अधिकार था। उत्तर में काँगड़े तक उसकी सेनाओं ने धावे किए। उत्तर प्रदेश में अब भी उसकी मुद्राएँ मिलती हैं। इनमें एक ओर गांगेयदेव का नाम और दूसरी ओर लक्ष्मी की मूर्ति है।\n\nअपनी महान विजयों के उपलक्ष में गांगेयदेव ने 'विक्रमादित्य' गुर्जर का विरुद धारण किया। विद्वानों का उसने आदर किया और अनेक शैव मंदिर बनवाए। फाल्गुन कृष्णा, द्वितीय, वि. सं. १०७७ (२२ जनवरी सन् १०४१) को उसका देहांत हुआ।\n", "id": "580414", "title": "गांगेयदेव"}
{"url": "https://hi.wikipedia.org/wiki?curid=580418", "text": "बायसन\n\nबायसन (Bison) गोवंश के जीववैज्ञानिक कुल में विशाल समखुरीय प्राणियों का एक जीववैज्ञानिक वंश है। इस वंश में छह ज्ञात जातियाँ हैं, जिनमें से दो अस्तित्व में हैं और चार विलुप्त हो चुकी हैं।\n\n", "id": "580418", "title": "बायसन"}
{"url": "https://hi.wikipedia.org/wiki?curid=580419", "text": "गाशरब्रुम\n\nगाशरब्रुम (Gasherbrum) हिमालय की काराकोरम पर्वतश्रेणी की बाल्तोरो हिमानी के पूर्वोत्तरी छोर पर स्थित एक पर्वतों का समूह है जो उत्तरी कश्मीर में ३५ अंश ४४ मिनट उत्तरी अक्षांश तथा ७६ अंश ४२ मिनट पूर्वी देशान्तर पर स्थित हैं। यह शक्सगाम घाटी और गिलगित-बल्तिस्तान की सीमा पर स्थित है, जिनपर चीन व पाकिस्तान का नियंत्रण है हालांकि जिन्हें भारत अपना भाग बताता है। इस पुंजक में विश्व के तीन आठ हज़ारी पर्वत हैं, यानि वे जिनकी ऊँचाई 8,000 मीटर से अधिक है। \n\nस्थानीय बलती भाषा में \"गाशा\" का अर्थ \"सुंदर\" और \"ब्रुम\" का अर्थ \"पर्वत\" होता है, यानि \"गाशरब्रुम\" का मतलब \"सुन्दर पर्वत\" है।\n\n", "id": "580419", "title": "गाशरब्रुम"}
{"url": "https://hi.wikipedia.org/wiki?curid=580475", "text": "पर्यावरणीय अवनयन\n\nपर्यावरणीय अवनयन (अंग्रेजी: Environmental degradation) के अंतर्गत पर्यावरण में होने वाले वे सारे परिवार्तन आते हैं जो अवांछनीय हैं और किसी क्षेत्र विशेष में या पूरी पृथ्वी पर जीवन और संधारणीयता को खतरा उत्पन्न करते हैं। अतः इसके अंतर्गत प्रदूषण, जलवायु परिवर्तन, जैव विविधता का क्षरण और अन्य प्राकृतिक आपदाएं इत्यादि शामिल की जाती हैं।\n", "id": "580475", "title": "पर्यावरणीय अवनयन"}
{"url": "https://hi.wikipedia.org/wiki?curid=580484", "text": "नोटो फॉण्ट\n\nनोटो (Noto) एक फॉण्ट-परिवार है। यह उन सभी लिपियों के लिये फॉण्ट की सुविधा प्रदान करेगा जो यूनिकोड मानक में कोडित हो चुकी हैं (अर्थात विश्व की लगभग सभी लिपियों के लिये)। इस फॉण्ट की डिजाइन इस प्रकार की गयी है कि कई लिपियों को मिश्रित करने पर भी वह देखने में सुन्दर और समस्यारहित दिखेगी। (सबकी समान ऊँचाई, मोटाई आदि)। यह फॉण्ट अपाचे लाइसेंस के अधीन निःशुल्क उपलब्ध है।\n\n", "id": "580484", "title": "नोटो फॉण्ट"}
{"url": "https://hi.wikipedia.org/wiki?curid=580489", "text": "संसाधन न्यूनीकरण\n\nसंसाधन न्यूनीकरण (अंग्रेजी: Resource deplation) का अर्थ है प्राकृतिक संसाधनों का मनुष्य द्वारा अपने आर्थिक लाभ हेतु इतनी तेजी से दोहन की उनका प्राकृतिक प्रक्रियाओं द्वारा पुनर्भरण (replenishment) न हो पाए। यह काफ़ी हद तक तेजी से बढ़ रही जनसंख्या का परिणाम भी माना जा रहा है\n\nसंसाधनों को दो वर्गों में विभक्त किया जाता है - नवीकरणीय संसाधन और अनवीकरणीय संसाधन। इसके आलावा कुछ संसाधन इतनी पर्याप्त मात्रा में उपलब्ध हैं कि उनका क्षय नहीं हो सकता उन्हें अक्षय संसाधन कहते हैं जैसे सौर ऊर्जा।\n\nअनवीकरणीय संसाधनों का तेजी से दोहन उनके भण्डार को समाप्त कर मानव जीवन के लिये कठिन परिस्थितियां पैदा कर सकता है। कोयला, पेट्रोलियम, या धत्वित्क खनिजों के भण्डारों का निर्माण एक दीर्घ अवधि की घटना है और जिस तेजी से मनुष्य इन का दोहन कर रहा है ये एक न एक दिन समाप्त हो जायेंगे। वहीं दूसरी ओर कुछ नवीकरणीय संसाधन भी मनुष्य द्वारा इतनी तेजी से प्रयोग में लाये जा रहे हैं कि उनका प्राकृतिक प्रक्रियाओं द्वारा पुनर्भरण उतनी तेजी से संभव नहीं और इस प्रकार वे भी अनवीकरणीय संसाधन की श्रेणी में आ जायेंगे। ऐसे ही नवीकरणीय संसाधनों का उदाहरण हैं वन संसाधन\n\n", "id": "580489", "title": "संसाधन न्यूनीकरण"}
{"url": "https://hi.wikipedia.org/wiki?curid=580514", "text": "दो दिल बंधे इक डोरी से\n\nदो दिल बंधे इक डोरी से एक भारतीय टेलीविज़न धारावाहिक है जिसका प्रथम प्रसारण 12 अगस्त 2013 को हुआ था। यह ज़ी टीवी पर सोमवार से शुक्रवार रात्रिकालीन समय में प्रसारित किया जाता था। इसके समापन के बाद इसके स्थान पर जमाई राजा नामक धारावाहिक आरंभ हुआ है।\n\n=पात्र=\n", "id": "580514", "title": "दो दिल बंधे इक डोरी से"}
{"url": "https://hi.wikipedia.org/wiki?curid=580522", "text": "विवेकानन्द अन्तरराष्ट्रीय फाउण्डेशन\n\nविवेकानन्द अन्तरराष्ट्रीय फाउण्डेशन (Vivekananda International Foundation (VIF)) भारत का एक विचार समूह (थिंक टैंक) है। यह विवेकानन्द केन्द्र का एक भाग है। यह नयी दिल्ली में स्थित है।\n\n", "id": "580522", "title": "विवेकानन्द अन्तरराष्ट्रीय फाउण्डेशन"}
{"url": "https://hi.wikipedia.org/wiki?curid=580539", "text": "मीटरी पद्धति\n\nमीटरी पद्धति (metric unit system या metric system) भौतिक राशियों के मापन में प्रयुक्त मात्रकों की एक पद्धति है जिसमें मीटर लम्बाई की आधारभूत इकाई है। इस पद्धति की मुख्य विशेषता यह है कि किसी भौतिक राशि के छोटे-बड़े सभी मात्रकों का अनुपात १० या उसके किसी पूर्णांक घात (जैसे, १०, १०, १०, १०, १० आदि) होता है। उदाहरण के लिये, मीटर और सेन्टीमीटर दोनों लम्बाई (दूरी) के मात्रक हैं और एक मीटर १०० सेन्टीमीटर के बराबर होता है। इस प्रणाली का आरम्भ फ्रांस में सन १७९९ में हुआ। इसके पहले प्रचलित अधिकांश प्रणालियों में एक ही भौतिक राशि के विभिन्न मात्रकों में अनुपात १० या १० के किसी घात का होना जरूरी नहीं था। उदाहरण के लिये इंच और फुट दोनों लम्बाई के मात्रक हैं और १ फुट १२ इंच के बराबर होता है। इंच, फुट, सेर, मील आदि गैर-मीट्रिक इकाइयाँ थीं। \n\nइस प्रणाली का प्रयोग सर्वप्रथम फ्रांस की क्रांति के प्रारंभिक दिनों (१७९१) में हुआ था। पिछले लगभग दो सौ वर्षों में मीट्रिक पद्धति के कई रूप आये; जैसे मीटर-किलोग्राम-सेकेण्ड पद्धति और वर्तमान में अन्तरराष्ट्रीय स्तर पर स्वीकृत एसआई पद्धति आदि। इन सभी में केवल मूल मात्रकों (फण्डामेंटल यूनिट्स) का अन्तर है किन्तु वस्तुत: वे सभी दशांश पद्धति का ही पालन करतीं हैं। मीट्रिक पद्धति का वैज्ञानिक एवं तकनीकी कार्यों के लिये बहुतायत में उपयोग किया जा रहा है। वर्तमान में केवल यूएसए, म्यांमार और लाइबेरिया को छोड़कर विश्व के सभी देशों ने आधिकारिक रूप से मीट्रिक प्रणाली को अपना लिया है। \n\nअंकों को दस चिन्हों के माध्यम से व्यक्त करने की प्रथा का प्रादुर्भाव सर्वप्रथम भारत में ही हुआ था। संस्कृत साहित्य में अंकगणित को श्रेष्ठतम विज्ञान माना गया है। लगभग पाँचवीं शताब्दी में भारत में आर्यभट्ट द्वारा अंक संज्ञाओं का आविष्कार हुआ था। दशमिक प्रणाली द्वारा विभिन्न इकाइयों के मानों को निर्धारित करने में दस का प्रयोग किया जाता है, अर्थात् इसके अंतर्गत प्रत्येक इकाई अपने से छोटी इकाई की दस गुनी बड़ी होती है और अपने से ठीक बड़ी इकाई की दशमांश छोटी होती है। इस प्रकार एक (इकाई), दस (दहाई), शत (सैकड़ा), सहस्त्र (हजार) इत्यादि संख्याओं को मापने के उपयोग में लाया जाने लगा। गणित विषयक विभिन्न प्रश्न हल करने के लिए भारतीय विद्वानों ने वर्गमूल, घनमूल और अज्ञात संख्याओं को मालूम करने के ढंग निकाले। संख्याओं के छोटे भागों को व्यक्त करने के लिए दशमलव प्रणाली प्रयोग में आई।\n\nवस्तुओं के मूल्यांकन में इस प्रणाली का प्रयोग सर्वप्रथम फ्रांस की क्रांति के प्रारंभिक दिनों में हुआ था और क्रांति के कुछ ही वर्षों बाद देश की समस्त माप तौल दशमिक प्रणाली द्वारा होने लगी थी। इस प्रणाली की सुगमता से प्रभावित होकर कई अन्य देशों ने भी इसे अपना लिया। बेल्जियम ने सन् १८३३ और स्विट्ज़रलैंड ने सन् १८९१ में इस प्रणाली को अपनाया। जर्मनी, हॉलैंड, रूस और अमरीका पर भी इस प्रणाली का बहुत प्रभाव पड़ा और इन देशों ने भी शीघ्र ही इस प्रकार की प्रणाली अपना ली। इस प्रणाली को अंतरराष्ट्रीय मान्यता प्रदान करने के लिए १८७० ई. में फ्रांसीसी सरकार द्वारा एक सम्मेलन बुलाया गया, जिसमें ३० देशों के प्रतिनिधियों ने भाग लिया और इस प्रणाली को अंतरराष्ट्रीय मान्यता देने का सुझाव स्वीकार किया। धीरे धीरे संसार के लगभग भाग में यह प्रणाली प्रयुक्त होने लगी। इस प्रणाली का सबसे बड़ा गुण इसी सुगमता है। इसका मूल अंक १० है। प्रत्येक माप या तौल में १० या इसके दसवें भाग का प्रयोग होता है।\n\nइस प्रणाली के अनुसार लंबाई मापने की इकाई मीटर है। इसी प्रकार द्रव्यमान की इकाई किलोग्राम है और द्रव पदार्थ के पैमाने की इकाई लीटर है।\n\nभारत में माप और तौल के जगह जगह कई प्रकार के ढंग थे। प्रत्येक प्रांत और मंडी में अलग अलग ढंगों से चीजें मापी और तौली जाती थीं। अनुमान है कि देश में लगभग १५० से भी अधिक प्रकार के बाट और माप के विभिन्न ढंग प्रचलित थे। इन कठिनाइयों से वस्तुओं का आदानप्रदान तथा उनका सही भाव मालूम करना बड़ा कठिन हो जाता था। माप तौल की भिन्नता से वस्तुओं के घटते बढ़ते भावों का ठीक अनुमान भी नहीं हो पाता। इससे व्यापार की बहुत क्षति हाती है और क्रेता एवं विक्रेता दोनों को शंका रहती है। माप तौल की विधियों में एरूपता लाने का ढंग भारत में कई बार सोचा गया, परंतु सितंबर, १९५६ ई में ही बाट और माप प्रतिमान अधिनियम पास हो सका। २८ दिसम्बर १९५६ ई. को उसपर राष्ट्रपति की स्वीकृति प्राप्त होने पर केंद्रीय सरकार को दशमिक प्रणाली के बाट और माप चलाने का अधिकार प्राप्त हुआ।\n\nइस प्रणाली को अपनाने से सारे देश में एक ही प्रकार की माप और तौल के ढंग लागू करने का अधिकार सरकार को प्राप्त हो गया। इससे व्यापार और वस्तुओं के यातायात में बड़ी सहायता मिली। दशमिक प्रणाली की सुगमता से माप और तौल के लेन देन का हिसाब भी आसान हो गया। इस प्रणाली को देश में पूर्ण रूप से प्रचलित करने के लिए १० वर्षों की अवधि निर्धारित की गई थी। इस अवधि तक नई और पुरानी दोनों पद्धतियों से काम होता रहा और धीरे-धीरे पुरानी पद्धति के स्थान पर नई पद्धति का प्रयोग बढ़ता गया।\n\n७ अप्रैल १७९५ में फ्रांस में एक कानून (18 Germinal, Year III) लागू हुआ जिसने मापन में उपयोग के लिये निम्नलिखित पाँच इकाइयाँ परिभाषित कीं-\n\n\nसमय के साथ मीटरी पद्धति के अनेक रूप सामने आये। इन सभी में मीटर और किलोग्राम (या इनके दशांश) को आधारभूत (बेस) इकाई के रूप में लिया गया। किन्तु इन परवर्ती पद्धतियों में व्युत्पन्न इकाइयों की अलग-अलग पारिभाषित की गयीं। \n\nमीटरी पद्धति के कुछ प्रमुख परिवर्ती रूप ये हैं-\n\n", "id": "580539", "title": "मीटरी पद्धति"}
{"url": "https://hi.wikipedia.org/wiki?curid=580559", "text": "मर्स कोरोना वायरस\n\nमिडिल ईस्ट रेस्पिरेटरी सिंड्रोम कोरोना वायरस (Middle East respiratory syndrome coronavirus; संक्षिप्त रूप: मर्स कोरोना वायरस) मनुष्यों में संक्रमण करने वाला वायरस है। मर्स के मरीजों में आमतौर पर बुखार, निमोनिया और खराब किडनी जैसी लक्षण पाए जाते हैं।\n", "id": "580559", "title": "मर्स कोरोना वायरस"}
{"url": "https://hi.wikipedia.org/wiki?curid=580581", "text": "हैप्पी स्काईस्क्रेपर\n\nहैप्पी स्काईस्क्रेपर - अंतरराष्ट्रीय कला परियोजना एवं कलात्मक व्यंग्य, जिसका मुख्य लक्ष्य दुनिया भर में लोगों का मनोरंजन करने के लिए है. जिसमे सार्वजनिक जगहों पर (जैसे की हवाई अड्डे पर, समुद्र तट पर, ज्वालामुखी के सामने स्मारकों और स्टेडियमों के सामने,) स्काईस्क्रेपर के छायाचित्र लेके इंटरनेट पर प्रकाशित करना शामिल है. स्काईस्क्रेपर एक साथ चिपके कागज के कट आउट है जो गुड हमर पार्टी के लोगो के साथ आते है.\n\nविभिन्न देशों, संस्कृतियों और धर्मों के लोगों को इस परियोजना में भाग लेते हैं. जो लोग रोजमर्रा की जिंदगी में कुछ आश्चर्य जनक बात लाना चाहते हैं और दुनिया घूमना चाहते है .\n\nआज की तारीख तक, हैप्पी स्काईस्क्रेपर 52 देशों 6 महाद्वीपों में, 270 से अधिक स्थानों में फोटो खिंचवाने गया है. ये परियोजना पोलिश व्यंग्यकार Szczepan Sadurski द्वारा शुरू और समन्वितकी गयी है .\n\nन्यूयॉर्क शहर में 10 अक्टूबर 2012, में शुरू हुई photographing \"मैनहट्टन में सबसे छोटी गगनचुंबी इमारत.\"\n\nहालांकि यह एक ही बार के लिए और सहज तस्वीर होना चाहिए था, पर कुछ ही हफ्ते बाद एक स्काईस्क्रेपर मॉडल, जिसे कोई भी प्रिंट कर सकते हैं और गोंद से चिपका सकते है इंटरनेट पर दिखाई दिया. तब से हर दिन नए लोगों इसमें शामिल हो रहे है.\n\nहैप्पी स्काईस्क्रेपर की एक प्रदर्शनी नई दिल्ली में पेश कि गयी (फ़ोटो, ड्राइंग, विभिन्न देशों से हास्य कलाकारोंके साथ) और 2013 में Ustronie Morskie समुद्र तट पर एक विश्व रिकॉर्ड स्थापित हुवा जिसमे सबसे ज्यादा निर्माण और फोटो खिंचवायी गयी स्काईस्क्रेपर को शामिल किया गया, बराबर से 250 हैप्पी स्काईस्क्रेपर थी वो.\n\nहैप्पी स्काईस्क्रेपर एक सार हास्य की एक घटना है क्योंकि कई लोग इस घटना के अर्थ और अस्तित्व को समझ नहीं पाते जिस तरह से ये सारी दुनिया में भ्रमण कर रही है...\n", "id": "580581", "title": "हैप्पी स्काईस्क्रेपर"}
{"url": "https://hi.wikipedia.org/wiki?curid=580587", "text": "मेड इन इंडिया\n\nमेड इन इंडिया–100% देशी शो एक भारतीय हास्य कार्यक्रम है जिसका प्रथम प्रसारण स्टार प्लस पर 16 फरवरी 2014 को हुआ था। कार्यक्रम की मेजबानी मनीष पॉल ने की।\nयह कार्यक्रम अच्छी दर्शक दीर्घा प्राप्त करने में नाकामयाब रहा। अंततः 4 मई 2014 को इस कार्यक्रम का प्रसारण समाप्त कर दिया गया।\n", "id": "580587", "title": "मेड इन इंडिया"}
{"url": "https://hi.wikipedia.org/wiki?curid=580590", "text": "तृषा कृष्णन\n\nतृषा कृष्णन (जन्म 4 मई 1983), खाली तृषा नाम से जानी जाती हैं, भारतीय अभिनेत्री और मॉडल हैं, जो मुख्यत दक्षिण भारत के सिनेमा में काम करती हैं जहाँ इन्होंने एक सफल करियर गढ़ा हैं। चेन्नई में जन्मी तृषा, मिस चेन्नई और इस जैसी सुंदरता प्रतियोगिता जीतने के बाद सुर्खियों में आई। तमिल फ़िल्म \"सामी\", \"गिल्ली\" और तेलुगू फ़िल्म \"वर्षम\" से उन्हें सफलता मिली। तृषा ने प्रियदर्शन की फ़िल्म \"खट्टा मीठा\" से हिंदी फ़िल्मों में आगाज़ किया था। तृषा पशुओं के साथ नैतिक व्यवहार के पक्षधर लोग संस्था की समर्थक हैं और वो जानवरों के साथ होने वाले अन्याय के खिलाफ़ हैं। \n\nतृषा 1983 में चेन्नई के तमिल अय्यर परिवार में जन्मी अपनी माता-पिता की अकेली संतान हैं। इन्होंने अपनी पढ़ाई सेक्रेड हार्ट मैट्रिकुलेशन स्कूल, चेन्नई से पूरी की थी, बाद में आगे जाकर इन्होंने इतिराज कॉलेज फॉर विमेन से व्यवसाय प्रशासन में स्नातक (BBA) किया। 1999 में तृषा ने मिस सलेम और 2000 में मिस चेन्नई सौंदर्य प्रतियोगिता जीती थी जिसके बाद उनको फ़िल्मों और विज्ञापन मिलना शुरू हुए। उन्होनें 2001 मिस इंडिया में \"सुंदर मुस्कान\" पुरस्कार भी जीता था। \n\nसबसे पहले वो फाल्गुनी पाठक के गाने \"मेरी चुनर उड़-उड़ जाए\" में दिखी थी, आयशा टाकिया की सहेली के रूप में। सबसे पहली फ़िल्म उनकी \"जोड़ी\" नामक तमिल फ़िल्म थी जिसमें उनका किरदार श्रेयरहित था। बाद में प्रियदर्शन ने अपनी तमिल फिल्म \"लेसा लेसा\" में एक अभिनय भूमिका के लिए तृषा से संपर्क किया था। तथापि यह फ़िल्म गंभीर रूप से लम्बी खिच गई, इसलिए 2002 की तमिल फ़िल्म \"मौनम पेसीयाडे\" उनकी मुख्य भूमिका वाली पहली फ़िल्म थी। 2003 की फ़िल्म \"सामी\", विक्रम के विपरीत जिसमें उन्होनें तमिल ब्राह्मण लड़की का किरदार निभाया था, तृषा की सबसे पहली सफल फ़िल्म थी।\n\n2004 में उन्होनें तेलुगू सिनेमा में कदम रखा, \"वर्षम्\" से जिसने उन्हें रातोंरात सनसनी बना दिया। उनके द्वारा निभाया गया किरदार, एक मध्यवर्गीय लड़की जो अपने पिता के आग्रह पर एक फिल्म स्टार बन जाती हैं को काफ़ी सराहा गया। तृषा को अपने प्रदर्शन के लिए दूसरों के अलावा फिल्मफेयर पुरस्कार दक्षिण में सर्वश्रेष्ठ अभिनेत्री (तेलुगू) का पुरस्कार मिला। उनकी अगली फ़िल्म \"गिल्ली\" नाम की तमिल फ़िल्म थी जिसमें वो विजय के विपरीत थी। फ़िल्म 2004 की सबसे बड़ी हिट साबित हुई। \n\nआगे के वर्षों में तृषा की कई फ़िल्में आई पर उनमें उनके द्वारा निभाए गए किरदार उनके पुरुष सहकर्मियों के आगे दब गए और उनका काम सीमित था। 2005 फ़िल्म \"नुव्वोस्टनन्टे नेनोड्ड्न्टन\" उनकी दूसरी तेलुगू फ़िल्म थी। फ़िल्म प्रभु देवा के द्वारा निर्देशित करी पहली फ़िल्म थी जिसमें सिद्धार्थ मुख्य अभिनेता थे। तृषा द्वारा निभाई गई गाँव की लड़की की भूमिका के लिए उन्हें लगातार दूसरा सर्वश्रेष्ठ अभिनेत्री (तेलुगू) का फिल्म फेयर अवार्ड मिला और सबसे पहला नंदी पुरस्कार। फिल्म ने अंततः आठ दक्षिणी फिल्मफेयर पुरस्कार सुरक्षित किए, किसी तेलुगु फिल्म द्वारा सबसे ज़्यादा, जबकि फ़िल्म बॉक्स ऑफिस पर भी बेहद सफल बनकर उभरी। तृषा ने इसके तमिल रीमेक में भी अपनी भूमिका दोहरा ही।\n\nउनकी अगली फ़िल्में \"जी\" और \"आदि\" जिसमें क्रमशः, वो अजित कुमार और विजय के साथ जोड़ी में थी, आलोचनात्मक और आर्थिक विफलताएँ थी। \"वर्षम्\" और \"नुव्वोस्टनन्टे नेनोड्ड्न्टन\" की सफलताओं ने उन्हें एम एस राजू की तीसरी तेलुगू फ़िल्म मिली, \"पूर्णिनामी\"। तृषा की नामधारी भूमिका वाली ये फ़िल्म बहुत बड़ी असफलता बनी। 2006 की तृषा की आखिरी तमिल फ़िल्म \"उनाक्कम इनाक्कम\", \"नुव्वोस्टनन्टे नेनोड्ड्न्टन\" की रीमेक, टिकड़ खिड़की पर काफ़ी सफल रही। उनकी अगली तेलुगू फ़िल्म \"स्टालिन\" थी जिसमें वो चिरंजीवी के विपरीत थी और फिर वो \"सैनिकुडु\" में दिखी महेश बाबू के साथ। \n", "id": "580590", "title": "तृषा कृष्णन"}
{"url": "https://hi.wikipedia.org/wiki?curid=580616", "text": "ऐरन\n\nऐरन अथवा एरन एक भारतीय उपनाम तथा अग्रवाल जाति के १८ गोत्रो में से एक हैं, जिनका निर्माण महाराजा अग्रसेन ने किया था। \n\n \n", "id": "580616", "title": "ऐरन"}
{"url": "https://hi.wikipedia.org/wiki?curid=580619", "text": "बंसल\n\nबंसल या वंसल एक भारतीय उपनाम और अग्रवाल वैश्य समुदाय का एक गोत्र हैं। \n\n\n \n", "id": "580619", "title": "बंसल"}
{"url": "https://hi.wikipedia.org/wiki?curid=580621", "text": "सचिन बंसल\n\nसचिन बंसल (जन्म: ५ अगस्त १९८१) एक सॉफ्टवेयर इंजीनियर, इन्टरनेट उद्यमी और भारत के बड़े ई-कॉमर्स औद्योगिक संस्था फ्लिपकार्ट के संस्थापक हैं। सचिन मूल रूप से चंडीगढ़, हरियाणा के हैं, जिन्होंने भारतीय प्रौद्योगिकी संस्थान दिल्ली से कंप्यूटर इंजीनियरिंग में स्नातक किया। २००७ में अपने मित्र बिन्नी बंसल के साथ फ्लिपकार्ट की स्थापना की। \n", "id": "580621", "title": "सचिन बंसल"}
{"url": "https://hi.wikipedia.org/wiki?curid=580623", "text": "बिन्नी बंसल\n\nबिन्नी बंसल एक सॉफ्टवेयर इंजीनियर, इन्टरनेट उद्यमी और भारत के बड़े ई-कॉमर्स औद्योगिक संस्था फ्लिपकार्ट के सह-संस्थापक हैं। बिन्नी बंसल ने भारतीय प्रौद्योगिकी संस्थान दिल्ली से कंप्यूटर इंजीनियरिंग में स्नातक किया। वर्तमान में बिन्नी बैंगलोर में रहते हैं।\n\n", "id": "580623", "title": "बिन्नी बंसल"}
{"url": "https://hi.wikipedia.org/wiki?curid=580624", "text": "बिंदल\n\nबिंदल एक भारतीय उपनाम और अग्रवालो का एक गोत्र हैं। \n\n \n", "id": "580624", "title": "बिंदल"}
{"url": "https://hi.wikipedia.org/wiki?curid=580625", "text": "भंदल\n\nभंदल एक भारतीय उपनाम और अग्रवालो का एक गोत्र हैं। \n\n \n", "id": "580625", "title": "भंदल"}
{"url": "https://hi.wikipedia.org/wiki?curid=580627", "text": "धारण\n\nधारण अग्रवाल वैश्य का एक गोत्र हैं। \n\n \n", "id": "580627", "title": "धारण"}
{"url": "https://hi.wikipedia.org/wiki?curid=580628", "text": "गोयल\n\nबिंदल एक भारतीय उपनाम और अग्रवाल वैश्य समुदाय का एक गोत्र हैं। \n\n\n \n", "id": "580628", "title": "गोयल"}
{"url": "https://hi.wikipedia.org/wiki?curid=580630", "text": "पीयूष गोयल\n\nपीयूष गोयल (1964) एक भारतीय जनता पार्टी के राजनेता और भारत के वर्तमान केन्द्रीय ऊर्जा मंत्री हैं। वें भूतपूर्व केन्द्रीय मंत्री स्व. वेद प्रकाश गोयल के पुत्र हैं।\n\n", "id": "580630", "title": "पीयूष गोयल"}
{"url": "https://hi.wikipedia.org/wiki?curid=580640", "text": "वेद प्रकाश गोयल\n\nवेद प्रकाश गोयल (1926 – दिसंबर 17, 2008) भारतीय जनता पार्टी के एक राजनेता थे, जो अटल बिहारी वाजपेयी के सरकार में केंद्रीय मंत्री (2001 से 2003) थे। वे राज्यसभा के सदस्य भी रह चुके थे।\n", "id": "580640", "title": "वेद प्रकाश गोयल"}
{"url": "https://hi.wikipedia.org/wiki?curid=580643", "text": "गोयन\n\nगोयन एक भारतीय उपनाम और अग्रवाल वैश्य समुदाय का एक गोत्र हैं। \n", "id": "580643", "title": "गोयन"}
{"url": "https://hi.wikipedia.org/wiki?curid=580644", "text": "जिंदल\n\nजिंदल एक भारतीय उपनाम और अग्रवाल वैश्य समुदाय का एक गोत्र हैं। \n\n \n", "id": "580644", "title": "जिंदल"}
{"url": "https://hi.wikipedia.org/wiki?curid=580645", "text": "कंसल\n\nकंसल अथवा कांसल एक भारतीय उपनाम और अग्रवाल समुदाय का एक गोत्र हैं। \n", "id": "580645", "title": "कंसल"}
{"url": "https://hi.wikipedia.org/wiki?curid=580646", "text": "मधुकुल\n\nमधुकुल अथवा मुदगल अग्रवाल समुदाय का एक गोत्र हैं। \n\n \n", "id": "580646", "title": "मधुकुल"}
{"url": "https://hi.wikipedia.org/wiki?curid=580647", "text": "मंगल गोत्र\n\nमंगल एक भारतीय उपनाम और अग्रवाल समुदाय का एक गोत्र हैं। \n\n \n", "id": "580647", "title": "मंगल गोत्र"}
{"url": "https://hi.wikipedia.org/wiki?curid=580649", "text": "मित्तल\n\nमित्तल एक भारतीय उपनाम एवं अग्रवाल समुदाय का एक गोत्र हैं। \n\n\n \n", "id": "580649", "title": "मित्तल"}
{"url": "https://hi.wikipedia.org/wiki?curid=580660", "text": "नागल\n\nनागल एक भारतीय उपनाम एवं अग्रवाल समुदाय का एक गोत्र हैं। \n\n \n", "id": "580660", "title": "नागल"}
{"url": "https://hi.wikipedia.org/wiki?curid=580661", "text": "तायल\n\nतायल एक भारतीय उपनाम एवं अग्रवाल समुदाय का एक गोत्र हैं। \n\n \n", "id": "580661", "title": "तायल"}
{"url": "https://hi.wikipedia.org/wiki?curid=580663", "text": "तिंगल\n\nमित्तल अग्रवाल समुदाय का एक गोत्र हैं। \n\n\n \n", "id": "580663", "title": "तिंगल"}
{"url": "https://hi.wikipedia.org/wiki?curid=580665", "text": "अग्रवाल जैन\n\nअग्रवाल जैन एक प्राचीन समुदाय हैं, जो जैन धर्म को मानता हैं। इनकी उत्पत्ति अग्रोहा, हरियाणा से हुआ था। यह समुदाय मुख्य जैन समुदायों में से एक हैं।\n\n", "id": "580665", "title": "अग्रवाल जैन"}
{"url": "https://hi.wikipedia.org/wiki?curid=580668", "text": "विबुध श्रीधर\n\nविबुध श्रीधर (विक्रम संवत' ११८९-१२३०) उत्तर भारत में एक प्राचीन कवि थे। वें अग्रवाल जैन समुदाय से थे।\n\nअब तक इनकी चार पुस्तकों का पता चला हैं, \n\n", "id": "580668", "title": "विबुध श्रीधर"}
{"url": "https://hi.wikipedia.org/wiki?curid=580670", "text": "राजा हरसुख राय\n\nराजा हरसुख राय (प्रारंभिक १९वी शताब्दी) सन 1858 (सन 1801) ज्येष्ठ वादी 13 के मेले में मुग़ल बादशाह शाह आलम के खजांची थे। वे दिल्ली में कई जैन मंदिरों के निर्माण के लिए जाने जाते हैं।\n", "id": "580670", "title": "राजा हरसुख राय"}
{"url": "https://hi.wikipedia.org/wiki?curid=580672", "text": "साहु शांति प्रसाद जैन\n\nसाहु शांति प्रसाद (जन्म: मई 22, 1911; मृत्य: अक्टूबर 27, 1977) एक उद्यमी और समाज सेवी थे। वे भारतीय ज्ञानपीठ के संस्थापक हैं।\n\n\n", "id": "580672", "title": "साहु शांति प्रसाद जैन"}
{"url": "https://hi.wikipedia.org/wiki?curid=580675", "text": "इंदु जैन\n\nइंदु जैन भारत के बड़े मीडिया ग्रुप बेनेट कोलमैन ऐंड कंपनी की चेयरपर्सन और देश की दूसरी महिला अरबपति हैं। वे 11,400 करोड़ रुपए (1.9 बिलियन अमेरिकन डॉलर) की मालकिन है।\n\nफोर्ब्स के मुताबिक, इंदु जैन की कुल संपत्ति 11,400 करोड़ रुपए है। भारत के अरबपतियों में उनका स्थान 29वां है। उनकी शादी स्वर्गीय अशोक कुमार जैन से हुई थी। उनके दो बेटे हैं- समीर और विनीत जैन। इंदु जैन एक अग्रवाल जैन हैं और साहु जैन परिवार ताल्लुक रखती हैं। बेनेट कोलमैन ऐंड कंपनी देश के सबसे बड़े मीडिया ग्रुपों में से एक है। इसकी स्थापना वर्ष 1838 में हुई थी।\n\nबाद में यानी 1948 में रामकृष्ण डालमिया ने कंपनी बेनेट कोलमैन के हाथों बेच दी थी। इस ग्रुप के साथ कई ब्रांड नेम जुड़े हुए हैं। इंदु जैन धर्मार्थ के कार्यों से भी जुड़ी हुईं हैं और धार्मिक कॉलम भी लिखती हैं। महिलाओं के अधिकार को लेकर भी सक्रिय हैं।\n\nभारतीय ज्ञानपीठ फाउंडेशन, जो साहित्य के क्षेत्र में बेहतरीन कार्य करने वाले को ज्ञानपीठ पुरस्कार से नवाजती है, उसकी चेयरपर्सन हैं। उन्होंने वर्ष 2000 में यूनाइटेड नेशन में मिलिनियम वर्ल्ड पीस समिट में भाषण भी दिया था।\n", "id": "580675", "title": "इंदु जैन"}
{"url": "https://hi.wikipedia.org/wiki?curid=580678", "text": "बरनवाल\n\nबरनवाल एक भारतीय उपनाम हैं। यह एक बनिया समुदाय हैं, जो सूर्यवंशी राजा अहिबरन के वंशज हैं।\n", "id": "580678", "title": "बरनवाल"}
{"url": "https://hi.wikipedia.org/wiki?curid=580681", "text": "अहिबरन\n\nअहिबरन या अहिवरन बुलंदशहर के राजा थे। बरनवाल समुदाय इनके वंशज हैं।\n\nबुलन्दशहर का प्राचीन नाम बरन था। इसका इतिहास लगभग 1200 वर्ष पुराना है। इसकी स्थापना अहिबरन नाम के राजा ने की थी। बुलन्दशहर पर उन्होंने बरन टॉवर की नींव रखी थी। राजा अहिबरन ने एक सुरक्षित किले का भी निर्माण कराया था जिसे ऊपर कोट कहा जाता रहा है इस किले के चारों ओर सुरक्षा के लिए नहर का निर्माण भी था, जिसमें इस ऊपर कोट के पास ही बहती हुई काली नदी के जल से इसे भरा जाता था राजा अहिबरन ने इस सुरक्षित परकोटे में अपनी आराध्या कुलदेवी माँ काली के भव्य मंदिर की भी स्थापना की थी।\n", "id": "580681", "title": "अहिबरन"}
{"url": "https://hi.wikipedia.org/wiki?curid=580683", "text": "हाफ गर्लफ्रेंड\n\nहाफ गर्लफ्रेंड () चेतन भगत द्वारा रचित अंग्रेज़ी उपन्यास है। 'हाफ गर्लफ्रैन्ड' भारत की उस नयी पीढी का उपन्यास हैं जो नये मूल्यों को अंगीकार कर वर्जनाओं को जीने में आनंद का अनुभव कर रही है। इसी पीढी में बिहार के डुमरिया के ठेठ गंवई वातावरण से आया हुआ माधव दिल्ली जैसे महानगर की देहरी पर आकर कान्वेन्ट एजुकेटेड लडकी रिया से टकरा जाता है।\n...इस बार इस टकराहट का परिणाम वही परंपरागत सदियों पुराना नहीं होता जिसमें लडकी सबकुछ छोडकर हमेशा हमेशा के लिये लडके के साथ रहने चली जाती है। नयी पीढी की जीवन चर्या और उसकी सोच में आया बदलाव इसमें परिलक्षित होता है जब माधव के अश्लील अल्टीमेटम के बाद रिया उसके साथ इस शर्त के साथ संबंध बनाने देती है कि वह इस बात के लिये फिर कभी नहीं कहेगा।\nसमय बीतता है और रिया अपने बचपन के मित्र रोहन की पत्नी बनकर लंदन चली जाती है और महानगर से हारा हुआ बिहारी माधव भी लौटकर अपने प्रदेश चला जाता है। दिल्ली से अधूरे सपनों की कसक लिये गांव लौट आया माधव अब महानगर की चमक के साथ बिहार को गड्डमगड्ड करते हुये फिर कुछ नये सपने देखने लगता है जिसके केन्द्र में इस बार उसकी मां के द्वारा चलाया जा रहा स्कूल होता है। इसकी दशा सुधारने के लिये माधव स्थानीय एम एल ए ओझा जी से मिलता है लेकिन इस बार भी उसे ठोकर ही मिलती है। इसी बीच पता चलता है कि बिल गेट्स का दौरा बिहार में होने वाला है तो माधव नये सिरे से सारी उर्जा समेटता है और साठ सत्तर के दशक की पुरानी फिल्मी कहानियों की तरह संयोग से बिल गेट्स के कार्यक्रम के दौरान रिया पुनः माधव के संपर्क में आ जाती है और उसी नाटकीयता के साथ घोषणा भी करती है कि वह फेफडों के कैंसर से पीडित है और बस तीन महीने की मेहमान है।\nपुनः गायिका बनने के लिये रिया का न्यूयार्क जाना और संगीत के कार्यक्रम करना तेजी से बदलते किसी फिल्म के दृष्य अधिक लगते हैं। इसी शीघ्रता से बदलते कथानक में माधव एक साल बाद न्यूयार्क जाकर देखता है कि रिया तो जीवित है और उसी टाइम्स स्क्वायर पर जाकर संगीत का कार्यक्रम कर रही है जहां हाल ही जाकर हमारे प्रधानमंत्री नरेन्द्र मोदी जी ने अमेरिका में बसे भारतीयों को संबोधित किया है। \nसमूची कहानी को पढकर सीधा सादा अर्थ निकाला जा सकता है कि यह उपन्यास चेतन भतन ने किसी फिल्मी प्लाट को मष्तिष्क में रखकर ही लिखा है।। इसके अक्टूबर २०१४ में प्रकाशित होने की सम्भावना है।\nइस उपन्यास के कथानक को लेकर एक नवोदित लेखक जैनेन्द्र जिज्ञासु ने यह दावा किया है उनके उपन्यास पूरब का बेटा की कहानी को आधार बनाकर ही चेतन भगत ने इस उपन्यास का ताना बाना बुना है\n\n", "id": "580683", "title": "हाफ गर्लफ्रेंड"}
{"url": "https://hi.wikipedia.org/wiki?curid=580705", "text": "झाबुआ नन बलात्कार मामला\n\nझाबुआ नन बलात्कार मामला एक ऐसा मामला है जिसमें 24 आदिवासियों के एक समूह द्वारा 1998 में भारत के राज्य मध्य प्रदेश में झाबुआ जिले में चार ननों का कथित रूप से बलात्कार किया गया था।\n\nझाबुआ की एक अदालत ने एक स्थानीय वकील द्वारा दायर नागरिक मानहानि के मुकदमा में हिंदू संगठनों पर आरोप लगाने के लिए तत्कालीन मध्य प्रदेश के मुख्यमंत्री दिग्विजय सिंह और 14 अन्य के खिलाफ वारंट जारी किया। भोपाल की एक अदालत ने वारंट उस समय रद्द कर दिया जब दिग्विजय उपस्थित हुए और 5000 रुपये का मुचलका भरा। भारतीय जनता पार्टी (भाजपा) नेता उमा भारती ने बाद में टिप्पणी की कि ईसाई नन के साथ बलात्कार करने वालों में से 12 खुद को आदिवासी ईसाई थे और यह एक विडंबना है कि इस घटना को सांप्रदायिक रंग देने का लिए कुछ लोग प्रयास कर रहे हैं।\n\nइस मामले को अरुण शौरी ने अपनी पुस्तक हार्वेस्टिंग अवर सोल्स में वर्णित किया है और कहा है कि यह हिंदुओं को बदनाम करने के लिए एक झूठा आरोप है।\n", "id": "580705", "title": "झाबुआ नन बलात्कार मामला"}
{"url": "https://hi.wikipedia.org/wiki?curid=580721", "text": "अरविंद आप्टे\n\nअरविंद राव लक्ष्मणराव आप्टे (२४ अक्टूबर १९३४ – ५ अगस्त २०१४) भारत के क्रिकेट खिलाड़ी थे। उनके भाई माधव आप्टे भी एक क्रिकेट खिलाड़ी थे। ५ अगस्त २०१४ को प्रोस्टेट कैंसर से उनका निधन हो गया।\n", "id": "580721", "title": "अरविंद आप्टे"}
{"url": "https://hi.wikipedia.org/wiki?curid=580724", "text": "जनेश्वर मिश्र\n\nजनेश्वर मिश्र (5 अगस्त 1933 – 22 जनवरी 2010) समाजवादी पार्टी के एक राजनेता थे। समाजवादी विचारधारा के प्रति उनके दृढ निष्ठा के कारण वे 'छोटे लोहिया' के नाम से प्रसिद्ध थे। वे कई बार लोकसभा और राज्यसभा के सदस्य रहे। उन्होने मोरारजी देसाई, चौधरी चरण सिंह, विश्वनाथ प्रताप सिंह, एच डी देवगौड़ा और इंद्रकुमार गुज़राल के मंत्रिमण्डलों में काम किया। सात बार केन्द्रीय मंत्री रहने के बाद भी उनके पास न अपनी गाड़ी थी और न ही बंगला।\n\nजनेश्वर मिश्र का जन्म ५ अगस्त 1933 को बलिया के शुभनथहीं के गांव में हुआ था। उनके पिता रंजीत मिश्र किसान थे। बलिया में प्राथमिक शिक्षा पूरी करने के बाद १९५३ में इलाहाबाद पहुंचे जो उनका कार्यक्षेत्र रहा। जनेश्वर को आजाद भारत के विकास की राह समाजवादी सपनों के साथ आगे बढ़ने में दिखी और समाजवादी आंदोलन में इतना पगे कि उन्हें लोग 'छोटे लोहिया' के तौर पर ही जानने लगे। \n\nउन्होंने इलाहाबाद विश्वविद्यालय में स्नातक कला वर्ग में प्रवेश लेकर हिन्दू हास्टल में रहकर पढ़ाई शुरू की और जल्दी ही छात्र राजनीति से जुड़े। छात्रों के मुद्दे पर उन्होंने कई आंदोलन छेड़े जिसमें छात्रों ने उनका बढ-चढ़ कर साथ दिया। 1967 में उनका राजनैतिक सफर शुरू हुआ। वह जेल में थे तभी लोकसभा का चुनाव आ गया। छुन्नन गुरू व सालिगराम जायसवाल ने उन्हें फूलपुर से विजयलक्ष्मी पंडित के खिलाफ चुनाव लड़ाया। चुनाव सात दिन बाकी था तब उन्हें जेल से रिहा किया गया। चुनाव में जनेश्वर को हार का सामना करना पड़ा था। इसके बाद विजय लक्ष्मी राजदूत बनीं। फूलपुर सीट पर 1969 में उपचुनाव हुआ तो जनेश्वर मिश्र सोशलिस्ट पार्टी से मैदान में उतरे और जीते। लोकसभा में पहुंचे तो राजनारायण ने 'छोटे लोहिया' का नाम दिया। वैसे इलाहाबाद में उनको लोग पहले ही छोटे लोहिया के नाम से पुकारने लगे थे। \n\nउन्होंने 1972 के चुनाव में यहीं से कमला बहुगुणा को और 1974 में इंदिरा गांधी के अधिवक्ता रहे सतीश चंद्र खरे को हराया। इसके बाद 1978 में जनता पार्टी के टिकट से इलाहाबाद संसदीय क्षेत्र से चुनाव मैदान में उतरे और विश्वनाथ प्रताप सिंह को पराजित किया। उसी समय वह पहली बार केन्द्रीय पेट्रोलियम, रसायन एवं उर्वरक मंत्री बने। इसके कुछ दिन बाद ही वह अस्वस्थ हो गये। स्वस्थ होने के बाद उन्हें विद्युत, परंपरागत ऊर्जा और खनन मंत्रालय दिया गया। चरण सिंह की सरकार में जहाजरानी व परिवहन मंत्री बने। 1984 में देवरिया के सलेमपुर संसदीय क्षेत्र से चंद्रशेखर से चुनाव हार गये। 1989 में जनता दल के टिकट पर इलाहाबाद से लडे़ और कमला बहुगुणा को हराया। इस बार संचार मंत्री बने। फिर चंद्रशेखर की सरकार में 1991 में रेलमंत्री और एचडी देवगौड़ा की सरकार में जल संसाधन तथा इंद्र कुमार गुजराल की सरकार में पेट्रोलियम मंत्री बनाये गये। 1992 से २०१० तक वह राज्यसभा के सदस्य रहे। \n", "id": "580724", "title": "जनेश्वर मिश्र"}
{"url": "https://hi.wikipedia.org/wiki?curid=580727", "text": "महानामव्रत ब्रह्मचारी\n\nमहानामव्रत ब्रह्मचारी (२५ दिसम्बर १९०४ - १८ अक्टूबर १९९९) वर्तमान बांग्लादेश में हिन्दू धर्म के महानाम सम्प्रदाय के एक साधु थे। वे दार्शनिक, लेखक एवं धर्म गुरु थे।\n\nश्री महानामव्रत जी का जन्म ग्राम खालिसकोटा (जिला बारीसाल, वर्तमान बांग्लादेश) में 25 दिसम्बर 1904 को हुआ था। उनका बचपन का नाम बंकिम था। वे अपने धर्मप्रेमी माता-पिता की तीसरी सन्तान थे। बंकिम को उनसे बाल्यावस्था में ही रामायण, महाभारत और अन्य धर्मग्रन्थों का ज्ञान मिल गया था। लगातार अध्ययन से पिता कालीदास जी की आँखों की ज्योति चली गयी। ऐसे में बंकिम उन्हें धर्मग्रन्थ पढ़कर सुनाने लगेे।\n\nवे एक प्रतिभावान छात्र थे। उन्होंने कक्षा आठ तक पढ़ाई की और फिर गांधी जी की अपील पर असहयोग आन्दोलन में कूद पड़े। इसके तीन साल बाद वे श्रीजगद्बन्धु प्रभू के अनुयायी बने। श्रीजगद्बन्धु प्रभू एक अंधेरी कोठरी में सात साल एकान्त साधना कर बाहर आये थे। तब हजारों लोग उनकी एक झलक देखने के लिए एकत्र हुए थे। बंकिम पैदल ही घर से 125 कि॰मी॰ दूर वहाँ गये। उनके दर्शन से वे अभिभूत हो उठे।\n\nजगद्बन्धु प्रभू के देहान्त के बाद बंकिम ने संन्यासी बनने का निश्चय किया। उनके बीमार पिता ने यह सुनकर उसी समय देह त्याग दी। इसके बाद वे श्री जगद्बन्धु के अनुयायी और महानाम सम्प्रदाय के संस्थापक अध्यक्ष श्रीपाद महेन्द्र जी के चरणों में गयेे। महेन्द्र जी ने उन्हें घर जाकर हाईस्कूल की परीक्षा देने को कहा। \n\nयद्यपि उन्होंने तीन साल से पढ़ाई छोड़ दी थी। फिर भी कठोर परिश्रम कर उन्होंने परीक्षा दी और छात्रवृत्ति प्राप्त की। वह तब केवल 17 साल के थे। इसके बाद वे विधिवत महानाम सम्प्रदाय के संन्यासी बन गये। उनका संन्यास का नाम श्रीमहानामव्रत ब्रह्मचारी हुआ।\n\n", "id": "580727", "title": "महानामव्रत ब्रह्मचारी"}
{"url": "https://hi.wikipedia.org/wiki?curid=580732", "text": "केलांग\n\nकेलांग भारतीय राज्य हिमाचल प्रदेश के लाहौल और स्पीति जिले का जिला मुख्यालय है।\n", "id": "580732", "title": "केलांग"}
{"url": "https://hi.wikipedia.org/wiki?curid=580744", "text": "आदित्य नारायण\n\nआदित्य नारायण भारतीय फिल्म अभिनेता, संगीतकार व गायक हैं, जो बॉलीवुड गायक उदित नारायण और दीपा नारायण के पुत्र हैं। इन्होंने पहले रंगीला नामक फिल्म में गाना गया था। उसके बाद 1995 में अपने पिता के साथ \"अकेले हम और अकेले तूम\" में काम किया।\n\nइन्होंने अपने गायिका का सफर 1995 में \"रंगीला\" नामक फिल्म से शुरू किया। इसके बाद \"अकेले हम और अकेले तुम\" में अपने पिता के साथ काम किया। इस फिल्म में संगीत निर्देशक अनु मलिक थे। इनका अभिनय का सफर भी 1995 में शुरू हुआ। तब यह बाल कलाकार थे और निर्माता व निर्देशक सुभाष घई इन्हें फिल्मफेयर पुरस्कार समारोह के दौरान देखा था। इसके बाद सुभाष ने इन्हें अपने आगामी फिल्म \"परदेश\" के लिए चुन लिया। इसके बाद \"जब प्यार किसी से होता है\" फिल्म में भी इन्होंने काम किया। इस फिल्म के लिए 1999 में इनका नामांकन ज़ी सिने पुरस्कार में सर्वश्रेष्ठ सहायक अभिनेता के लिए हुआ था।\n\nबाल कलाकार के रूप में इन्होंने 100 से अधिक गाने गाये हैं। इनका सबसे अधिक प्रसिद्ध गाना \"छोटा बच्चा जान के\" है, जो 1996 के मासूम फिल्म का है। इन्हें सबसे पहला फिल्म पुरस्कार 1997 में स्क्रीन पुरस्कार के तरह से सर्वश्रेष्ठ बाल गायक का पुरस्कार मिला था। इसी गाने के लिए इन्हें स्क्रीन पुरस्कार की ओर से एक और पुरस्कार मिला था।\n", "id": "580744", "title": "आदित्य नारायण"}
{"url": "https://hi.wikipedia.org/wiki?curid=580749", "text": "शापित\n\nशापित एक २०१० में बनी व विक्रम भट्ट द्वारा निर्देशित बॉलीवुड फ़िल्म है। जिसमें मुख्य किरदार में आदित्य नारायण, राहुल देव आदि हैं। इस फ़िल्म को २०११ मे जी सिने पुरस्कार के लिए नामांकित किया गया।\n", "id": "580749", "title": "शापित"}
{"url": "https://hi.wikipedia.org/wiki?curid=580759", "text": "प्राण (बहुविकल्पी)\n", "id": "580759", "title": "प्राण (बहुविकल्पी)"}
{"url": "https://hi.wikipedia.org/wiki?curid=580762", "text": "डबलरोटियों की सूची\n\nयहाँ तरह-तरह के ब्रेड (डबलरोटी) की सूची दी गयी है।\n", "id": "580762", "title": "डबलरोटियों की सूची"}
{"url": "https://hi.wikipedia.org/wiki?curid=580770", "text": "लखनदेई नदी\n\nलखनदेई दक्षिणी नेपाल और भारत के बिहार राज्य में बहने वाली एक नदी है। यह बागमती की एक सहायक नदी है। \n\nनेपाल में इस नदी की मुख्य धारा 'सर्लाही जिल्ला' तथा इसका स्रोत 'शिवालिक हिल्स' है। यह नदी नेपाल के बाद भारत में बिहार के सीतामढ़ी जिले में प्रवेश करती है और सीतामढ़ी शहर से होते हुये मुजफ्फरपुर जिले के कटरा में बागमती नदी में विलय हो जाती है।\n\nयह नदी बाढ़ की विभीषिका के लिए जानी जाती है।\n\nवर्तमान में इस नदी का जो भाग सीतामढ़ी नगर से होकर प्रवाहित होता है, वह नदी का पुराना एवं मृत धार हो गया है। भारत-नेपाल सीमा के 8 किलोमीटर उतर नेपाल भू-भाग से ही नदी तल सिल्टेड है, जिसके कारण नदी अपनी पूर्व की दिशा बदलते हुए अधवारा समूह की जमुरा नदी में मिल गई है। \n\n", "id": "580770", "title": "लखनदेई नदी"}
{"url": "https://hi.wikipedia.org/wiki?curid=580786", "text": "पटलक्लोमी\n\nद्विकपाटी, या पटलक्लोमी (Lamellibranchia/लैमेलिब्रैंकिया या Bivalvia) अकशेरुकी तथा जलीय प्राणी हैं। यह मोलस्का (Molausca) संघ का एक वर्ग (class) है। इसे लैमेलिब्रैंकियाटा, द्विकपाटी (Bivalve), या पेलेसिपोडा (Pelecypoda) भी कहते हैं। चूँकि इनके पाद चपटे होने के बजाय नवतलित अधरीय होते हैं, इसलिए ये 'पैलेसिपोडा' कहलाते हैं। इस वर्ग के प्राणियों में सिर नहीं होता, अत: यह वर्ग मोलस्का के अन्य वर्गों से भिन्न है। इनमें लेबियल स्पर्शकों (labial palp) के द्वारा सिर का प्रतिनिधित्व होता है। ये द्विपार्श्व सममित प्राणी है। इनके सभी अंश जोड़े में अथवा मध्यस्थ होते हैं। लैमेलिब्रैंकिया स्थानबद्ध प्राणी हैं। कुछ द्विकपाटी चट्टानों से बद्ध रहते हैं, जब कि अन्य धागे सदृश पुलिंदे से जमीन से संलग्न रहते हैं। इस पुलिंदे को सूत्रगुच्छ (Byssus) कहते हैं। यह सूत्रगुच्छ पाद की एक गुहिका से स्रवित होता है। अधिकांश द्विकपाटियों के पाद बिल बनाने, या गमन के लिए व्यवहृत होते हैं। कुछ द्विकपाटी अपने कवचों को एकाएक बंद कर, पानी को बाहर निकालने के द्वारा तैरते हैं।\n\nलैमेलिब्रैंकिया के १०० से अधिक कुल एवं ७,००० स्पीशीज ज्ञात हैं।\n\nइनके कवक में दो प्रारूपिक, समान कपाट होते हैं। दोनों कपाट एक प्रत्यास्थ स्नायु (elastic ligament) के द्वारा जुड़े रहते हैं। यदि स्नायु आंतरिक होते हैं, तो ये रेसिलियम (resilium) कहलाते हैं। ये स्नायु कपाटों को अलग रखते हैं, जबकि दो अभिवर्तनी (adductor) पेशियाँ कवचों का बंद रखने का प्रयास करती हैं। कवच के आंतर पृष्ठीय भाग, या हिंजपट्ट (hinge plate) में हिंज दाँत होते हैं, जो अंतर्कीलित होते हैं। दाँतों का साधारण रूप अनेक समान दाँतों का बहुदंती (taxodont) हिंज है। कुछ विभेदित दाँतों का उच्चतम विकास हुआ हैं। अनेक द्विकपाटियों में अधर और पार्श्विक उपांत के सूक्ष्म दंत द्वारा कपाटों का ठीक-ठीक बंद होना सहापित होता है।\n\nप्रावार (mantle) के स्राव के कवच का निर्माण होता है। प्रावार संपूर्ण शरीर को ढँक लेता है। इसकी दाईं एवं बाईं दो पालियाँ होती हैं। ये पालियाँ प्रावार पेशियों (pallial muscles), या वर्तुल (orbicular) पेशियों के द्वारा कपाटों से जुड़ी रहती हैं। कवच का प्रावार (pallial) क्षतचह्न संलगनी रेखा (line of attachment) को प्रकट करता है। प्रावार रेखा के अंत में अनुप्रस्थ अभिवर्तनी पेशियाँ होती हैं। प्रावार पालि के स्वतंत्र अधर, सीमांत दो, तीन या चार छिद्रक छोड़ते हुए, अंशत: जुड़े रहते हैं।\n\nअपवाही (exhalant) तथा अंतर्वाही (inhalant) धाराओं के लिए पश्चछिद्रक होते है। इन दो छिद्रकों पर प्रावार प्राय: दो पेशीय ट्यूब के रूप में बढ़ा रहता है। ऊपरवाला ट्यूब अपवाही या गुदानाल तथा नीचेवाला ट्यूब अंतर्वाही या क्लोमनाल (देखें चित्र २.) होता है। तीसरे छिद्र से पाद का बहिर्बेधन होता है। प्रावार गुहिका में दो मुख्य धाराएँ होती है। अंतर्वाही छिद्रक से मुँह को ढँकनेवाले लेवियल स्पर्शकों तथा गिलों की ओर एक धारा पश्चत: दिष्ट होती है। दूसरी धारा उलटी दिशा में अपवाही नाल की ओर दिष्ट होती है। बालू, या बजरी में गड़े रहनेवाले पिन्ना (pinna) और सोलेन (solen) में अपवाही धाराएँ पक्ष्माभिकामय नाल द्वारा जाती हैं। प्रावार की कोर पर प्राय: ग्रंथियाँ, स्पर्शक, वर्णक चकत्ता (pigment spot) तथा आँखें होती हैं।\n\nप्राय: लैमेलिब्रैंकिया के गिल, या क्लोम, कंकत क्लोम (Ctenidium) कहलाते हैं, क्योंकि अब इनका मुख्य कार्य श्वसन नहीं है। श्वसन मुख्यत: प्रावार से होता है। ये पक्ष्माभिकी गति के द्वारा अंतर्वाही छिद्रक से एक धारा उत्पन्न करते हैं, जो, सूक्ष्म जीवों को भोजन के लिए छाँटकर लेबियल स्पर्शक पर पहुँचा देती है। लेबियल स्पर्शक मुहँ के ओष्ठ, या युग्मित पालियुक्त प्रक्षेपण है। दो गिलों में से प्रत्येक में एक केंद्रीय अक्ष होता है, जिसमें तंतुओं की दो श्रेणियाँ होती हैं, जिन्हें अर्धक्लोम, (demibranchs) कहते हैं। प्रोटोब्रैंक, (protobranch) द्विकपाटियों में तंतु साधारण पट्टिकाएँ दंड होते हैं, फिलिब्रैंक (filibranch) गिलों में तंतु समांतर दंड होते हैं, जो अंतर्कीलित पक्ष्माभिकी टफ (ciliary tuff) द्वारा जुड़े रहते हैं तथा यूलैमेलिब्रैक गिलों में दंड संवहनी (vascular) संधियों द्वारा जुड़े रहते हैं।\n\nप्राय: नर और मादा पृथक् पृथक् होते हैं। समुद्री लैमेलिब्रैंकिया में ट्रोकोस्फीयर (trochosphere) एवं वेलीजर (veliger) लार्वां होते हैं। अलवण जल के लैमेलिब्रैंकिया की विशेषता ऊष्मायन (incubation) है।\n\nहिंज दाँतों के रूपों, गिलों की संरचनाओं तथा विशेषत: पक्ष्माभिकी गुणों के आधार पर लैंमेलिब्रैंकिया को चार गणों (orders) में विभक्त किया गया है, जो निम्नलिखित हैं :\n\n\n\n", "id": "580786", "title": "पटलक्लोमी"}
{"url": "https://hi.wikipedia.org/wiki?curid=580799", "text": "कार्बोक्सिलिक अम्ल\n\nजिन कार्बनिक यौगिकों में कार्बोक्सिल समूह (C(O)OH) उपस्थित होता है उन्हें कार्बोक्सिलिक अम्ल (carboxylic acid) कहते हैं। कार्बोक्सिलिक अम्लों का सामान्य सूत्र R-C(O)OH है जहाँ R अणु के शेष को भाग निरूपित करता है। अमिनो अम्ल तथा एसिटिक अम्ल आदि कार्बोक्सिलिक अम्ल हैं।\n\nकार्बोक्सिलिक अम्लो का नामकरण -\n\nकार्बोक्सिलिक अम्लो के नाम तीन प्रकार की प्रणालियों मे दिए जाते है-\n", "id": "580799", "title": "कार्बोक्सिलिक अम्ल"}
{"url": "https://hi.wikipedia.org/wiki?curid=580805", "text": "अटौला\n\nअटौल एक गाँव का नाम है जो भारत देश के उत्तर प्रदेश प्रांत के मेरठ जिले के अंतर्गत आता है।\n", "id": "580805", "title": "अटौला"}
{"url": "https://hi.wikipedia.org/wiki?curid=580823", "text": "ज़ंस्कार\n\nज़ंस्कार (लद्दाख़ी व तिब्बती: ཟངས་དཀར་) भारत के जम्मू और कश्मीर राज्य के पूर्वी भाग में कर्गिल ज़िले में स्थित एक भौगोलिक व सांस्कृतिक क्षेत्र है। प्रशासनिक दृष्टि से यह एक तहसील का दर्जा रखता है और पदुम इसकी राजधानी है। यह क्षेत्र ज़ंस्कार नदी की दो शाखाओं के साथ-साथ बसा हुआ है।\n\nज़ंस्कार क्षेत्र समीप के लद्दाख़ क्षेत्र से ज़ंस्कार पर्वतमाला द्वारा विभाजित है। यह पर्वतमाला ६००० मीटर (१९,७०० फ़ुट) की औसत ऊँचाई रखती है और इसका पूर्वी भाग एक पठार के लक्षणों वाला इलाका है जो कि रुपशु कहलाता है। ज़ंस्कार पर्वतमाला हिमाचल प्रदेश में भी जारी रहती है जहाँ यह किन्नौर क्षेत्र को स्पीति घाटी से अलग करती है।\n\nज़ंस्कार और इसके साथ सटा हुआ लद्दाख़ का कुछ भाग कभी गुगे राज्य का भाग हुआ करता था जो कि पश्चिमी तिब्बत पर भी विस्तृत था। ज़ंस्कार का नाम लद्दाख़ी लहजे में \"ज़ंग्स्कार\" उच्चरित करा जाता है, हालांकि स्थानीय ज़ंस्कारी उच्चारण में यह \"ज़न्हार\" बोला जाता है। तिब्बती भाषा में ताम्बे को \"ज़ंग्स\" कहा जाता है और ज़ंस्कार क्षेत्र में भी ताम्बा मिलता है। कुछ स्रोत यह अनुमान लगाते हैं कि नाम का उत्पत्ति इसी से हुई और \"ज़ंस्कार\" का मूल अर्थ \"श्वेत ताम्बा\" या \"ताम्बे का तारा\" हुआ करता था।\n\nअप्रैल २००६ में स्थानीय स्वास्थ्य-सम्बन्धी जनगणना में ज़ंस्कार की आबादी १३,८४९ थी, जिसमें से लगभग ९५% तिब्बती बौद्ध धर्म के अनुयायी थे। ५% का एक छोटा अल्पसंख्यक समुदाय सुन्नी मुस्लिम था। जातीय रूप से ज़ंस्कारी लोग चांगपा, दार्द और मोन लोगों का मिश्रण हैं। राजधानी पदुम की जनसंख्या लगभग ५०० है और यह ही ज़ंस्कार का सबसे बड़ा शहर है।\n\n", "id": "580823", "title": "ज़ंस्कार"}
{"url": "https://hi.wikipedia.org/wiki?curid=580829", "text": "की गोम्पा\n\nकी गोम्पा (की मठ, की मोनेस्ट्री अंग्रेजी:KYE) हिमाचल प्रदेश की लाहौल स्पीति जिले में काजा से 12 किलोमीटर की दूरी पर है। इस मठ की स्‍थापना 13वीं शताब्‍दी में हुई थी। यह स्‍पीती क्षेत्र का सबसे बड़ा मठ है। यह मठ दूर से लेह में स्थित थिकसे मठ जैसा लगता है। यह मठ समुद्र तल से 13504 फीट की ऊंचाई पर एक शंक्‍वाकार चट्टान पर निर्मित है। स्‍थानीय लोगों का मानना है कि इसे रिंगछेन संगपो ने बनवाया था। यह मठ महायान बौद्ध के जेलूपा संप्रदाय से संबंधित है। इस मठ पर 19वीं शताब्‍दी में सिखों तथा डोगरा राजाओं ने आक्रमण भी किया था। इसके अलावा यह 1975 ई. में आए भूकम्‍प में भी सुरक्षित रहा। इस मठ में कुछ प्राचीन हस्‍तलिपियों तथा थंगकस का संग्रह है। इसके अलावा यहां कुछ हथियार भी रखे हुए हैं। यहां प्रत्‍येक वर्ष जून-जुलाई महीने में 'चाम उत्‍सव' मनाया जाता है।\n\nसन् २००० के कालचक्र अभिषेक का आयोजन इस मठ में किया गया था जिसमें स्वयं दलाई लामा द्वारा पूजा अर्चना की गई। \n", "id": "580829", "title": "की गोम्पा"}
