{"url": "https://hi.wikipedia.org/wiki?curid=569383", "text": "शिवानन्द गोस्वामी\n\nशिवानन्द गोस्वामी | शिरोमणि भट्ट (अनुमानित काल : संवत् १७१०-१७९७) तंत्र-मंत्र, साहित्य, काव्यशास्त्र, आयुर्वेद, सम्प्रदाय-ज्ञान, वेद-वेदांग, कर्मकांड, धर्मशास्त्र, खगोलशास्त्र-ज्योतिष, होरा शास्त्र, व्याकरण आदि अनेक विषयों के जाने-माने विद्वान थे। इनके पूर्वज मूलतः तेलंगाना के तेलगूभाषी उच्चकुलीन पंचद्रविड़ वेल्लनाडू ब्राह्मण थे, जो उत्तर भारतीय राजा-महाराजाओं के आग्रह और निमंत्रण पर राजस्थान, मध्यप्रदेश, उत्तर प्रदेश और उत्तर भारत के अन्य प्रान्तों में आ कर कुलगुरु, राजगुरु, धर्मपीठ निर्देशक, आदि पदों पर आसीन हुए| शिवानन्द गोस्वामी त्रिपुर-सुन्दरी के अनन्य साधक और शक्ति-उपासक थे। एक चमत्कारिक मान्त्रिक और तांत्रिक के रूप में उनकी साधना और सिद्धियों की अनेक घटनाएँ उल्लेखनीय हैं। श्रीमद्भागवत के बाद सबसे विपुल ग्रन्थ सिंह-सिद्धांत-सिन्धु लिखने का श्रेय शिवानंद गोस्वामी को है।\"\n\n=परिचय=\nभारत के विपुल गौरवशाली और वैविध्यपूर्ण सांस्कृतिक-इतिहास के निर्माण में जिन महापुरुषों का योगदान चिरस्मरणीय रहा है - उनमें आंध्रप्रदेश की लम्बी विद्वत-परम्परा की एक सुदृढ़ कड़ी के रूप में सत्रहवी शताब्दी के तैलंग ब्राह्मण, दार्शनिक-कवि तंत्र-चूड़ामणि शिवानन्द गोस्वामी (सं. १७१०-१७९७) का सांस्कृतिक और साहित्यिक योगदान अत्यंत महत्वपूर्ण है| उत्तर भारतीय आन्ध्र-तैलंग-भट्ट-वंशवृक्ष के विवरणानुसार \"तैलंग ब्राह्मणों के आत्रेय गोत्र में कृष्ण-यजुर्वेद के तैत्तरीय आपस्तम्ब में मूलपुरुष श्रीव्येंकटेश अणणम्मा थे\"- जिनकी छठी पीढ़ी में जगन्निवासजी (प्रथम) के परिवार में शिवानन्द गोस्वामी के रूप में एक ऐसे विलक्षण विद्वान ने जन्म लिया जिनके तप, साधना, ज्ञान, शाक्त-भक्ति, तंत्र-सिद्धि और अध्यवसाय से प्रभावित हो कर काशी, चंदेरी, जयपुर, बीकानेर, ओरछा आदि राज्यों के तत्कालीन नरेशों ने इन्हें न केवल राज-सम्मानस्वरूप बड़ी-बड़ी जागीरें ही भेंट कीं बल्कि अपने कुलगुरु और प्रथमपूज्य के रूप में आजीवन अपने साथ रख कर अपने-अपने राज्यों के सम्मान में श्रीवृद्धि भी की। ऐतिहासिक स्रोतों के अनुरूप शिवानन्द गोस्वामी तक का वंशवृक्ष कुछ इस प्रकार उपलब्ध होता है-\n\n\"श्रीव्येंकटेश अन्न्म्मा→ → → → → → श्रीसमर पुंगव दीक्षित→ → → → → श्रीतिरुमल्ल्ल दीक्षित→ → → → श्रीश्रीनिकेतन (प्रथम)→ → → श्रीश्रीनिवास→ → श्रीजगन्निवास (प्रथम)→ श्रीशिवानन्द गोस्वामी\" (जो बाद में 'शिरोमणि भट्ट' के नाम से भी विख्यात हुए).\n\nशिवानन्द गोस्वामी अपने यशस्वी पिता के दो अन्य पुत्रों-श्री जनार्दन गोस्वामी (प्रथम) और श्रीचक्रपाणि से बड़े थे। ऐतिहासिक संस्कृत ग्रंथों- 'मुहूर्तरत्न' एवं 'सभेदा आर्यासप्तशती' (रचनाकाल सन १६८८ ईस्वी) में शिवानन्द के द्रविड-कुल का 'कवितामय' परिचय कुछ यों मिलता है - \" \"भारतवर्ष के दक्षिण स्थित 'द्रविड़' प्रदेश में समस्त पापों का नाश करने वाली पावन नदी पेन्ना (वेना) के किनारे पाणमपट्ट नगर में निवास करते आत्रेय गोत्र के परिवार में आगम निगम रहस्य और वेद-वेदांग/गों के ज्ञाता जो चूड़ान्त विद्वान थे, उन्होंने शास्त्रार्थों में अपने समय के अनेक उद्भट विद्वानों को 'पराजित' कर उन्हें अपना शिष्यत्व ग्रहण कराया था| उसी आत्रेय कुल की यशोपताका, नदियों और सागरों के पार फ़ैलाने वाले इस कुल में जन्मे जगन्निवासजी को बुंदेलखंड नरेशों ने आमंत्रित किया था और इनसे 'दीक्षा' ग्रहण कर वे नरेश उनके शिष्य बने थे| इन्हीं प्रतापी विद्वान जगन्निवासजी के तीन पुत्र हुए- (सबसे बड़े)- श्रीशिरोमणि भट्ट (शिवानन्द), (तत्पश्चात) श्रीजनार्दन और (अंत में) श्रीचक्रपाणि.\"\" 'सभेदा आर्यासप्तशती' में ही लिखा है- \" \"श्रीनिवास गोस्वामी के पुत्र जगन्निवास के ज्येष्ठ पुत्र 'शिरोमणि' नाम से विख्यात हुए जो विद्यावंत, संत-प्रकृति के त्रयोगजा-वृत्ति के थे और जो अपने असाधारण पांडित्य के बल पर समस्त पंडित-समाज में समादृत हुए...\"\"\n\nशिवानंदजी के पितामह श्री श्रीनिवास भट्ट (प्रथम) दक्षिण से आये थे। अपनी युवावस्था में उन्होंने तंत्रशास्त्र और 'श्रीविद्या' की दीक्षा जालंधर-पीठ के अधिपति द्रविड़ क्षेत्र के मनीषी देशिकेन्द्र सच्चिदानंद सुन्दराचार्य से ली थी- गुरु ने इन्हें तब संवत १६३० में 'गोस्वामी' की उपाधि दी। दीक्षा के उपरांत इनका नया नाम \"गोस्वामी विद्यानन्द्नाथ\" पड़ा| ललिता की अर्चा में, श्रीविद्या में निरत हो जाने से इन्हीं का तीसरा नाम ललितानन्दनाथ गोस्वामी भी है। अतः तेलंगाना से आये इन आत्रेय ब्राह्मणों में 'गोस्वामी' कोई जातिसूचक शब्द नहीं, विद्वत्ता के लिए दी गई उपाधि है। इसके तीस वर्ष बाद में, संवत १६६० में महाप्रभु वल्लभाचार्य के योग्य पुत्र गुसाईं श्री विट्ठलनाथ जी को भी अकबर के एक फरमान से 'गोस्वामी' की जो उपाधि मिली वह आज तक अपने नाम के साथ पुष्टिमार्ग के संप्रदाय के आचार्य और उनके वंशज लगाते हैं। ) इस तरह 'गोस्वामी' सरनाम अलग अलग सन्दर्भों में मथुरास्थ और गोकुलस्थ- दोनों तैलंग-ब्राह्मणों के लिए प्रचलित हुआ।\n\nशिवानन्द गोस्वामी के व्यक्तित्व और कृतित्व पर विचार करने से पहले इनके \"कुछ पूर्वजों के सांस्कृतिक-अवदान की संक्षिप्त चर्चा\" भी प्रसंगवश ज़रूरी है ताकि यह ज्ञात हो सके इनके पूर्वजों की जो अटूट-विद्वत-परंपरा आन्ध्रप्रदेश में चली आयी थी, उत्तर-भारत में इन वंशजों के आगमन पर भी अक्षुण्ण रही और प्रायः सभी प्रवासी-आंध्र पंडितों ने अपने वैदुष्य और अध्यवसाय से तत्कालीन उत्तर-भारतीय रजवाड़ों में 'कुलगुरु' या 'राजगुरु' के रूप निवास करते हुए प्राकृत, संस्कृत-साहित्य, ज्योतिषशास्त्र, संगीत, चित्रकला और तंत्र-साहित्य आदि के गूढ़ ज्ञान-भंडार की श्रीवृद्धि की।\n\nश्री व्येंकटेश अणम्मा की दूसरी पीढ़ी में शास्त्रार्थ-विशारद \"श्रीसमरपुंगव दीक्षित\" हुए थे, कहा जाता है जिन्होंने अश्वमेध-यज्ञ तक करवाया था और 'अद्वैत-विद्यातिलकम' और 'यात्रा-प्रबंध' जैसे ग्रन्थ लिखे थे। विश्वविख्यात विद्वान गोपीनाथ कविराज की भूमिका के साथ ब्रह्मसूत्र की व्याख्या का यह ग्रन्थ 'अद्वैत-विद्यातिलकम' १९३० में गवर्मेंट संस्कृत लाइब्रेरी, काशी से प्रकाशित हुआ है। \"श्रीतिरुमल्ल दीक्षित\" ने 'योग-तरंगिनी', 'पथ्यापथ्य-निर्णय', \"श्रीनिकेतन भट्ट\" ने 'यशस्तिलक चम्पू', \"श्रीनिवास भट्ट\" ने सं. १५५३ में रची अपनी कृति 'शिवार्चन-चन्द्रिका', 'सौभाग्यरत्नाकर', 'चंडी-समयानुक्रम', 'श्रीनिवास चम्पू', 'त्रिपुरसुन्दरी पद्धति', 'सौभाग्य-सुधोदय', 'श्रीचंडिकायजन', श्री \"जगन्निवास भट्ट\" ने 'त्रिपुर-सुन्दरी' और 'शिवार्चान्चंद्रिका सूची', तथा \"चक्रपाणि गोस्वामी\" ने 'पंचायतन-प्रकाश' के माध्यम से दर्शन, साहित्य, आयुर्वेद, शाक्तोपासना, पूर्वज-प्रशस्ति और तंत्र आदि २ अनेक विषयों पर लेखन किया।\n\nशिवानन्द गोस्वामी ने पैंतीस से भी अधिक छोटे-बड़े संस्कृत-ग्रंथों की रचना की थी। (Source : Genealogical Tree of Tailang-Brahmans: 1942)चम्पू आदि को छोड़ कर इनकी अधिकांश रचनाएं ललित-पद्य (कविता) में निबद्ध हैं। ग्रंथों के विषय देखने से ज्ञात होता है शिवानन्द गोस्वामी तंत्र-मंत्र, साहित्य, काव्यशास्त्र, आयुर्वेद, सम्प्रदाय-ज्ञान, वेद-वेदांग, कर्मकांड, धर्मशास्त्र, खगोल-, होराशास्त्र, ज्योतिर्विज्ञान आदि अनेक विषयों के कितने गहरे विद्वान थे। 'सिंह सिद्धांत सिन्धु' की प्रथम दस 'तरंगों' के उद्धरण-ग्रंथों की सूची चेन्नई (मद्रास) में प्रकाशित है। (नीचे देखें-बाहरी कड़ियाँ)\n\nवह मूलतः त्रिपुर-सुन्दरी (देवी) के अनन्य-साधक और शक्ति-उपासक थे। कहा जाता है-अपनी आराध्य-देवी के प्रति उनकी निष्ठा इतनी सघन थी कि माता स्वयं सशरीर उपस्थित हो कर उनसे संवाद करती थीं! कुछ इसी स्तर की अविचल और एकनिष्ठ साधना आधुनिक समय में रामकृष्ण परमहंस की भी थी। श्रीविद्या के माध्यम से शक्ति-उपासना की इस उत्कट प्रतिबद्धता के परिणामस्वरूप उन्हें काशी के पंडित समाज ने 'साक्षी-नाट्य-शिरोमणि' की संज्ञा भी दी।\n\nपद्यबद्ध (काव्य के प्रारूप में) ज्ञान से भरी उनकी उपलब्ध २८ कृतियाँ इस प्रकार हैं :\n\"१. सिंह-सिद्धांत-सिन्धु (सन १६७४ ईस्वी)\n\n२. सिंह-सिद्धांत-प्रदीपक\n\n३. सुबोध-रूपावली\n\n४. श्रीविद्यास्यपर्याक्रम-दर्पण\n\n५. विद्यार्चनदीपिका\n\n६. ललितार्चन-कौमुदी\n\n७. लक्ष्मीनारायणार्चा-कौमुदी\n\n८. लक्ष्मीनारायण-स्तुति\n९. सुभगोदय-दर्पण\n\n१०. आचारसिन्धु\n\n११. प्रयाश्चित्तारणव-संकेत\n\n१२. आन्हिकरत्न\n\n१३. महाभारत-सुभाषित-श्लोक-संग्रह\n\n१४. व्यवहारनिर्णय\n\n१५. वैद्यरत्न\n१६. मुहूर्तरत्न \n१५. कालविवेक\n\n१६. तिथिनिर्णय\n\n१७. अमरकोशस्य बालबोधिनी टीका\n\n१८. स्त्री-प्रत्ययकोश\n\n१९. कारक-कोश \n२०. समास-कोश\n\n२१. शब्द्भेद्प्रकाश\n\n२२. आख्यानवाद\n\n२३. पदार्थतत्वनिरूपण\n\n२४. नय-विवेक\n\n२५. ईश्वरस्तुति\n\n२६. कुलप्रदीप\n\n२७. श्रीचंद्रपूजा-प्रयोग\n\n२८. नित्यार्चन-कथन\"\nइन सब ग्रंथों में 'सिंह-सिद्धांत-सिन्धु' वि॰सं॰१७३१ (सन १६७४ ई.) ऐसी कालजयी रचना है, जिसका अपने समकालीन-संस्कृत-ग्रंथों में कोई सानी नहीं है। इसमें रचे गए मौलिक श्लोकों की संख्या सर चकरा देने वाली है। \"सिंह-सिद्धांत-सिन्धु में कुल ३५,१३० संस्कृत श्लोक हैं\" जोश्रीमद्भागवत की कुल श्लोक संख्या से भी कहीं ज्यादा हैं। भागवत में 18 हजार श्लोक, 335 अध्याय तथा 12 स्कंध हैं। श्रीमद्भागवत महापुराण से बड़ा विपुल सन्दर्भ सामग्री से संयोजित संभवतया यह अपनी तरह का सबसे बड़ा ग्रन्थ है। \nश्रीमद्भागवत महापुराण और 'महाभारत' जैसे कालजयी ग्रन्थ, अनेकानेक ऋषियों-विद्वानों की संयुक्त सुदीर्घ लेखन-परम्परा का प्रतिफल हैं, क्योंकि वेदव्यास कोई एक व्यक्ति-विशेष का नाम नहीं, विभिन्न विद्वानों द्वारा समय-समय पर ग्रहण किया गया 'अकादमिक पद' (या चेयर) है) पर एक अकेले कृतिकार ने इतनी विशालकाय पाण्डुलिपि तैयार कर दी हो, ऐसा विलक्षण उदाहरण संस्कृत के साहित्यिक-इतिहास में मिलना दुर्लभ है। यह कृति अनूप संस्कृत लाइब्रेरी, बीकानेर में पाण्डुलिपि की प्रति होने के बावजूद विद्वानों की दृष्टि से अनेक वर्षों तक लुप्तप्राय रही और इसका प्रकाशन लेखन के प्रायः चार सौ साल बाद संभव हुआ पर सौभाग्य से यह अब सुलभ है। जोधपुर के राजस्थान प्राच्यविद्या प्रतिष्ठान ने यह महारचना लक्ष्मीनारायण गोस्वामी के सम्पादन में 4 खण्डों में प्रकाशित की है। यह महाग्रंथ संस्कृत काव्य, तंत्रशास्त्र, मंत्रशास्त्र, न्याय, निगम, मीमांसा, सूत्र, आचार, ज्योतिष, वेद-वेदांग, व्याकरण, औषधिशास्त्र, आयुर्वेद, यज्ञ-विधि, कर्मकांड, धर्मशास्त्र होराशास्त्र न जाने कितनी विधाओं और विद्याओं का विलक्षण और विश्वसनीय विश्वकोश (एनसाइक्लोपीडिया) ही है।\n\nइनकी कुछ रचनाओं की हस्तलिखित प्रतियाँ जयपुर के पोथीखाने में भी हैं जैसा इस सूची में अंकित है। \n\nयद्यपि प्रकाश परिमल जैसे अनुसंधानकर्ताओं ने शिवानन्द जी का जन्म विक्रम संवत १७१० अंकित किया है, तथापि उनकी लघु-पुस्तक में इस तथ्य के साक्ष्य का कोई प्रमाण उपलब्ध नहीं होता। सच तो यह है इनका जन्म असल में किस साल, कहाँ हुआ यह शोध का विषय है। इस का कारण केवल यह है कि पुराने ज़माने में महान से महान लेखक तक अपने निजी-जीवन के बारे में कोई सूचना या जानकारी अपनी कृतियों में अक्सर नहीं देते थे। उस युग में पूर्णतः गुप्त या अविज्ञप्त रह कर उच्चस्तरीय मौन सारस्वत-साधना में लीन रहना ही शिवानन्द जी जैसी अनेक विद्वत-विभूतियों की आन्तरिक मनोप्रवृत्ति रही होगी।\n\nऐसा अनुमान बहुप्रचलित है कि अनेक नरेशों के सम्मानित कुलगुरु होने के बावजूद, अपना अंतिम समय गोस्वामीजी ने बीकानेर के महाराजा अनूपसिंह के आग्रह पर उनके साथ ही व्यतीत किया। पर शिवानन्द गोस्वामी का देहावसान कहाँ हुआ- दक्षिण भारत में कहीं, या बीकानेर में- यह शोध का विषय है।\n\nशिवानन्द गोस्वामी \"चंदेरी के गवर्नर (सूबेदार) देवीसिंह बुंदेला\" के समकालीन थे, जिन्होंने गोस्वामीजी से 'मंत्र-दीक्षा' लेकर भेंट में कुछ गांवों की जागीर बख्शी थी। इसी प्रकार \"ओरछा के सातवीं पीढ़ी के राजा देवीसिंह\"(1635-1641) ने भी इनकी विद्वत्ता से प्रभावित हो कर 4 ग्रामों की जागीर दी थी। \n\nजयपुर राजा विष्णुसिंह ने सन १६९२-१६९४ ईस्वी में इन्हें रामजीपुरा (जिस पर आज जयपुर का मालवीय नगर बना है), हरिवंशपुरा, चिमनपुरा और महापुरा ग्रामों की जागीर भेंट की थी, जिसका प्रमाण जयपुर के पोथीखाना के अभिलेख में आज भी सुरक्षित है। महापुरा ग्राम आज तो जयपुर महानगर का ही भाग बन चुका है, जो जयपुर से १० किलोमीटर दूर अजमेर रोड पर स्थित है। महापुरा में गोस्वामी जी के और उनके भाई जनार्दन गोस्वामी के वंशज पीढ़ियों तक निवास करते रहे। यहीं शिवानंदजी के वंशज श्रीमद्भागवत के आचार्य गोपीकृष्ण गोस्वामी की सुपुत्री रामादेवी भट्ट से विख्यात संस्कृत साहित्यकार भट्ट मथुरानाथ शास्त्री का विवाह सन १९२२ में हुआ था। \"बीकानेर के महाराजा अनूप सिंह\" (१६६९-९८ ई.) द्वारा गोस्वामीजी को दो गांवों - पूलासर और चिलकोई की जागीर भेंट की गई थी। अपने जीवन के संध्याकाल में ये बीकानेर में ही रहे। संभवतः इनका देहावसान भी वहीं हुआ हो- किन्तु इनके अंतिम दिनों के बारे में कोई ऐतिहासिक सामग्री उपलब्ध नहीं होती|\n\nशिवानन्द जी के बाद इनके पुत्रों ने भी अपनी कुल-परम्परा को अक्षुण्ण रखते हुए राज्याश्रय में अनेकानेक उपलब्धियां प्राप्त करना जारी रखा, जैसा निम्नांकित अंग्रेज़ी दस्तावेज़ से सिद्ध होता है-\n\nप्रकाश परिमल ने अपने संक्षिप्त मोनोग्राफ में शिवानंदजी से सम्बद्ध एक आश्चर्यजनक घटना का उल्लेख कुछ इन शब्दों में किया है - \n\nयह शुभ है कि छह सौ साल बाद भी शिवानन्द गोस्वामी की प्राचीन साहित्यिक रचना-परंपरा उत्तर भारत के प्रवासी आन्ध्र आत्रेय परिवारों में आज भी निर्बाध निरंतर जारी है! कलानाथ शास्त्री एवं घनश्याम गोस्वामी और पंडित कंठमणि शास्त्री ने शिवानंदजी के बाद की पीढी के विद्वान तैलंग ब्राह्मणों द्वारा समय-समय पर लिखे संस्कृत/ वृजभाषा ग्रंथों की सूची प्रकाशित की है, जिसमें श्री निकेतन जी की 'आर्यासप्तशती, चक्रपाणि भट्ट की 'पंचायतन-प्रकाश' रमणजी (राधारमण गोस्वामी) की कृति 'वंशावली', कन्हैयालालजी की पुस्तक 'कनिष्ठ पूर्णाभिषेक स्तोत्र', ईश्वरीदत्त के ३१ ग्रन्थ और जनार्दन गोस्वामी, आनंदी देवी, देवीदत्त गोस्वामी, मंडन कवि, पद्माकर, गदाधर भट्ट, रामप्रसाद भट्ट 'प्रभाकर', लक्ष्मीधर भट्ट'श्रीधर', बंशीधर भट्ट, अम्बुज भट्ट, मिहीलाल, गौरीशंकर सुधाकर, गोविन्द कवीश्वर, गुरु कमलाकर 'कमल' भालचंद्र राव जैसे अनेक विद्वानों की पुस्तकें शामिल हैं। इसी आत्रेय वंश में जन्मे रीतिकाल के यशस्वी महाकवि पद्माकर का नाम किसने नहीं सुना?\n\n\nपद्माकर \nमहापुरा\nमहाराजा बिशनसिंह\nभट्ट मथुरानाथ शास्त्री\nगोस्वामी हरिकृष्ण शास्त्री‎\nकलानाथ शास्त्री\n", "id": "569383", "title": "शिवानन्द गोस्वामी"}
{"url": "https://hi.wikipedia.org/wiki?curid=569389", "text": "नियंत्रण (प्रबन्धन)\n\nनियन्त्रण (Controlling) प्रबन्धन के बहुत से कार्यों में से एक है। नियंत्रण के अलावा प्रबन्धन के अन्य कार्य हैं - नियोजन (planning), संगठन (organizing), कर्मचारी नियुक्तिकरण (staffing) तथा निदेशन (directing)। प्रबन्धन में नियंत्रण एक महत्वपूर्ण कार्य है क्योंकि यह गलतियाँ सुधारने तथा सुधारात्मक कदम उठाने में मदद करता है\n\nआधुनिक संकल्पना यह है कि नियंत्रण, भविष्य को देखने जैसा कार्य है जबकि पहले नियंत्रण को गलती (error) को सुधारने वाला कार्य समझा जाता था। प्रबन्धन में नियन्त्रण का अर्थ है - मानक घोषित करना (setting standards), वास्तविक परफॉर्मैंस को मापना तथा सुधारात्मक कार्यवाही करना।\n\nनियंत्रण को प्रबंध के कार्य के उस रूप में परिभाषित किया है जिसमें वह संगठन के लक्ष्यों को प्राप्त करने के लिए संगठन कार्य के निष्पादन को निर्देशित करता है। नियंत्रण कार्य में निष्पादन के स्तर निर्धारित किए जाते हैं, वर्तमान निष्पादन को मापा जाता है। इसका पूर्वनिर्धारित स्तरों से मिलान किया जाता है और विचलन की स्थिति में सुधारात्मक कदम उठाए जाते हैं। इसके लिए प्रबंधकों को यह निर्धारित करना होगा कि सफलता के लिए क्या कार्य एवं उत्पादन महत्त्वपूर्ण हैं, उसका कैसे और कहाँ मापन किया जा सकता है तथा सुधारात्मक कदम उठाने के लिए कौन अधिकृत है। सुहासिनी ने जब पाया कि उसके डिजाइनकर्ताओं की टीम ने पलंग की वह चादर बनाई जो उनकी विक्रय के लिए निश्चित मूल्य से अधिक महँगी थी तब उसने लागत पर नियंत्रण के लिए चादर हेतु कपड़ा ही बदल दिया।\n\nप्रबंधक के विभिन्न कार्यों पर साधारणतया उपरोक्त क्रम में ही चर्चा की जाती है जिसके अनुसार एक प्रबंधक पहले योजना तैयार करता है; फिर संगठन बनाता है; तत्पश्चात् निर्देशन करता है; और अंत में नियंत्रण करता है। वास्तव में प्रबंधक शायद ही इन कार्यों को एक-एक करके करता है। प्रबंधक के कार्य एक दूसरे से जुड़े हैं तथा यह निश्चित करना कठिन हो जाता है कौन-सा कार्य कहाँ समाप्त हुआ तथा कौन-सा कार्य कहाँ से प्रारंभ हुआ।\n\n", "id": "569389", "title": "नियंत्रण (प्रबन्धन)"}
{"url": "https://hi.wikipedia.org/wiki?curid=569392", "text": "नियंत्रक (नियंत्रण सिद्धान्त)\n\nनियंत्रण सिद्धान्त में यह एक यन्त्र होता है जो गतिकीय तन्त्र को नियन्त्रित करने और उसकी संचालन स्थिति में आवश्यकता अनुसार भौतिक परिवर्तन करता है।\n", "id": "569392", "title": "नियंत्रक (नियंत्रण सिद्धान्त)"}
{"url": "https://hi.wikipedia.org/wiki?curid=569405", "text": "सुरवीन चावला\n\nसुरवीन चावला () भारतीय अभिनेत्री है जिन्होनें कई टीवी धारावाहिकों और फ़िल्मों में काम किया है।\n\nसुरवीन चावला ने अपने कैरियर की शुरुआत धारावाहिक कहीं तो होगा से की, इसके बाद उन्होनें ने कसक का किरदार निभाया धारावाहिक कसौटी जिंदगी की में, सुरवीन कज्जल में भी मुख्य भूमिका में नज़र आई।\n\nरियलिटी डांस शो एक खिलाडी एक हसीना में वो क्रिकेट खिलाडी श्रीसंत के साथ जोड़ी में थी, सुरवीन ने सोनी टीवी के कॉमेडी सर्कस के सुपरस्टार्स की मेजबानी भी की है।\n\nसुरवीन ने कई पंजाबी फ़िल्मों में भी काम किया है और उनकी एक नई हिंदी फ़िल्म हेट स्टोरी 2 है।\n", "id": "569405", "title": "सुरवीन चावला"}
{"url": "https://hi.wikipedia.org/wiki?curid=569418", "text": "अंकिता लोखंडे\n\nअंकिता लोखंडे भारतीय टेलीविजन अभिनेत्री है। २००९ से वो \"पवित्र रिश्ता\" नामक धारावाहिक में मुख्य किरदार अर्चना को निभा रही है।\n\n\n", "id": "569418", "title": "अंकिता लोखंडे"}
{"url": "https://hi.wikipedia.org/wiki?curid=569438", "text": "नज़ीर अकबराबादी\n\nनज़ीर अकबराबादी (१७३५–१८३०) १८वीं शदी के भारतीय शायर थे जिन्हें \"नज़्म का पिता\" कहा जाता है। उन्होंने कई ग़ज़लें लिखी, उनकी सबसे प्रसिद्ध व्यंग्यात्मक ग़ज़ल बंजारानामा है।\n\nनज़ीर आम लोगों के कवि थे। उन्होंने आम जीवन, ऋतुओं, त्योहारों, फलों, सब्जियों आदि विषयों पर लिखा। वह धर्म-निरपेक्षता के ज्वलंत उदाहरण हैं। कहा जाता है कि उन्होंने लगभग दो लाख रचनायें लिखीं। परन्तु उनकी छह हज़ार के करीब रचनायें मिलती हैं और इन में से ६०० के करीब ग़ज़लें हैं। \n\n", "id": "569438", "title": "नज़ीर अकबराबादी"}
{"url": "https://hi.wikipedia.org/wiki?curid=569439", "text": "आतिश\n\nआतिश निम्न में से कोई एक हो सकता है:\n", "id": "569439", "title": "आतिश"}
{"url": "https://hi.wikipedia.org/wiki?curid=569456", "text": "सिद्धार्थ मल्होत्रा\n\nसिद्धार्थ मल्होत्रा ​​(जन्म:16 जनवरी 1985) भारतीय फिल्म अभिनेता और पूर्व मॉडल है। उन्होंने २०१२ में करन जौहर की फ़िल्म स्टूडेंट ऑफ द ईयर से अपने फ़िल्मी करियर की शुरुआत की। इसके बाद वो हंसी तो फंसी में दिखेइनके अलावा ये एक विलन ,२०१६ की कपूर एण्ड सन्स फ़िल्म में भी दिखे।\n", "id": "569456", "title": "सिद्धार्थ मल्होत्रा"}
{"url": "https://hi.wikipedia.org/wiki?curid=569458", "text": "त्रिपुर सुंदरी मंदिर, हथियागढ़\n\nहथियागढ़ का त्रिपुर सुन्दरी मन्दिर जबलपुर शहर से करीब १४ कि॰मी॰ कि दूरी पर भेड़ाघाट मार्ग पर \"हथियागढ़\" नाम के स्थान में स्थित है। मन्दिर के अन्दर माता महाकाली, माता महालक्ष्मी और माता सरस्वती की विशाल मुर्ति स्थापित है।\n\nकहा जाता रहा है कि राजा \"करन\", जो हथियागढ़ के राजा थे, वे देवी के सामने खौलते हुये तेल के कडाहे में स्वयं को समर्पित कर देते थे और देवी प्रसन्न होकर उन्हें (राजा को) उनके वजन के बराबर सोना आशीर्वाद के रूप में देती थीं। मां त्रिपुर सुंदरी जो सदियों तक तेवर सहित आसपास इलाके में बड़ी खेरमाई या हथियागढ़ वाली खेरदाई के नाम से जानी जाती रही हैं और अब भी यहां के उम्रदराज लोग इसी नाम से संबोधित करते हैं। मां की अलौकिक शक्ति एवं चमत्कारों की यहां अनेक कहानियां एवं किवदंतियां आज भी सुनी जा सकती हैं। यहां पर आज भी मनोतियाँ मांगी जाती हैं और ऐसा देखा जा सकता है कि यहां मनोतियाँ पूर्ण होने के उपरांत भंडारे, विशेष पूजन-अर्चन तथा चढ़ावा का सिलसिला चलता ही रहता है। आस्था और श्रद्धा के इस स्थल में सदैव चहल पहल रहती है। लोग दूर-दूर से माँ के दर्शनार्थ दौड़े चले आते हैं। मां की चमत्कारी शक्तियों की अनेक कथाएं हैं। वे इस पहाड़ी स्थान को छोड़कर आबादी वाले क्षेत्र में आना ही नहीं चाहती थीं। सुना गया है कि एक बार ग्रामीण लोग माता जी को बैलगाड़ी में रखकर तेवर गांव में छोटी खेरमाई मंदिर ले कर आ गए और वहां रात भर भजन कीर्तन करते रहे। लोग जब दूसरे दिन सुबह स्नान-ध्यान करने और मां के पूजन की तैयारी करने अपने घर गए। इसके बाद जब वापस मंदिर आए तो माँ वहां से अंतर्ध्यान हो चुकी थीं। लोग घबरा गए। बाद में पता चला कि मां अपने पुराने स्थान पर स्वयं पहुंच गई हैं, ऐसी हैं तेवर की माँ त्रिपुरसुंदरी। एक कथा और सुनने को मिलती है कि अंग्रेजों के जमाने में कुछ बाहरी अनजान लोग मां को ट्रक में रख कर ले जा रहे थे परंतु कुछ ही दूरी पर ट्रक के सभी लोगों को नींद सताने लगी तब सभी लोग ट्रक को खड़ा कर सो गए और जब नींद खुली तो ट्रक में देवी मां नहीं थी। फिर ज्ञात हुआ कि वे अपने स्थान पर विराजमान हैं। जैसा मैं स्वयं जानता हूँ कि पूर्व में मां केवल एक शिलाखंड के सहारे पश्चिम दिशा की ओर मुंह किए अधलेटी अवस्था में थी। इसी तारतम्य में एक अन्य बात आज भी बताई जाती है कि त्रिपुरी क्षेत्र के ऐतिहासिक-उत्खनन के समय किसी उत्खनन अधिकारी ने मां को जंजीरों के सहारे खड़ा करने की कोशिश की थी तो उस अधिकारी को स्वप्न आया कि मुझे खड़ा मत करो परंतु वह नहीं माना। उसने जब मां को जंजीरों के सहारे खड़ा किया तभी अधिकारी के घर से उसके अच्छे-भले और स्वस्थ पुत्र की अचानक तबियत बिगड़ गई। बाद में उसने देवी मां को पूर्व स्थिति में रख कर उनसे क्षमा याचना और पूजन अर्चन किया तब जाकर उसके पुत्र को स्वास्थ्य लाभ हुआ। इनके अतिरिक्त इस सम्बन्ध में और भी कहानियां प्रचलित हैं, जिनमें बताया जाता है कि दानी राजा कर्ण ने पूजा के बाद सवा पहर तक सोना बरसाया था और यह भी कहा जाता है कि एक बार खौलते तेल की कढ़ाई में राजा ने अपना मस्तक काटकर जब देवी माँ को चढ़ाया तब माँ ने स्वयं प्रकट होकर भक्त को पुनर्जीवित किया तथा दर्शन दिए।\n\n\n", "id": "569458", "title": "त्रिपुर सुंदरी मंदिर, हथियागढ़"}
{"url": "https://hi.wikipedia.org/wiki?curid=569469", "text": "अदा शर्मा\n\nअदा शर्मा बॉलीवुड अभिनेत्री है। इन्होंने ने विक्रम भट्ट निर्देशित 1920 से हिन्दी फ़िल्मों में पर्दापण किया। हंसी तो फंसी से इन्हें व्यापक पहचान मिली है। \n", "id": "569469", "title": "अदा शर्मा"}
{"url": "https://hi.wikipedia.org/wiki?curid=569478", "text": "विश्वरूप\n\nविश्वरूप अथवा विराट रूप भगवान विष्णु तथा कृष्ण का सार्वभौमिक स्वरूप है। इस रूप का प्रचलित कथा भगवद्गीता के अध्याय ११ पर है, जिसमें भगवान कृष्ण अर्जुन को कुरुक्षेत्र युद्ध में विश्वरूप दर्शन कराते हैं। यह युद्ध कौरवों तथा पाण्डवों के बीच राज्य को लेकर हुआ था। इसके संदर्भ में वेदव्यास कृत महाभारत ग्रंथ प्रचलित है। परंतु विश्वरूप दर्शन राजा बलि आदि ने भी किया है।\n\nभगवान श्री कृष्ण नें गीता में कहा है--\n\nपश्य मे पार्थ रूपाणि शतशोऽथ सहस्रशः।\n\nनानाविधानि दिव्यानि नानावर्णाकृतीनि च।।\nअर्थात् हे पार्थ! अब तुम मेरे अनेक अलौकिक रूपों को देखो। मैं तुम्हें अनेक प्रकार की आकृतियों वाले रंगो को दिखाता हूँ।\n\nविश्वरूप अर्थात् विश्व (संसार) और रूप। अपने विश्वरूप में भगवान संपूर्ण ब्रह्मांड का दर्शन एक पल में करा देते हैं। जिसमें ऐसी वस्तुऐं होती हैं जिन्हें मनुष्य नें देखा है परंतु ऐसी वस्तुऐं भी होतीं हैं जिसे मानव ने न ही देखा और न ही देख पाएगा।\n\nमहाभारत में संजय को दिव्यदृष्टि प्राप्त हुई जिससे वह कुरुक्षेत्र का हाल धृतराष्ट्र को कहने लगा।\nकुरुक्षेत्र में विश्वरूप का दर्शन करने का सौभाग्य अर्जुन को मिला।\nअनेकवक्त्रनयनमनेकाद्भुतदर्शनम्‌।\n\nअनेकदिव्याभरणं दिव्यानेकोद्यतायुधम्‌।।\n\nदिव्यमाल्याम्बरधरं दिव्यगन्धानुलेपनम्‌।\n\nसर्वाश्चर्यमयं देवमनन्तं विश्वतोमुखम्‌।।\n\nदिवि सूर्यसहस्रस्य भवेद्युगपदुत्थिता।\n\nयदि भाः सदृशी सा स्याद्भासस्तस्य महात्मनः।।\nसंजय धृतराष्ट्र के समक्ष भगवान विराट के स्वरूप का वर्णन करता है--\nअनगिनत नेत्रों से युक्त प्रभु नारायण अनेक दर्शनों से संपन्न हैं। कई प्रकार के दिव्य अस्त्र शस्त्र धारण कियें हैं, दिव्य आभूषण तथा अद्भुत सुगंध से युक्त प्रभु सुशोभित हैं। अनेक अश्चर्यों से युक्त हैं। सीमारहित (असीमित आकार वाले) तथा किसी एक दिशा में नहीं भगवान सभी दसों दिशाओं की ओर मुख किये हैं।\nकदाचित् प्रभु विश्वरूप से उत्पन्न प्रकाश की बराबरी आकाश में अनगिनत सूर्योदय हो तब उनसे निकला प्रकाश ही कर पाएँ।\n\nशुक्लयजुर्वेदीय रुद्राष्टाध्यायी के द्वितीय अध्याय (पुरूसुक्त) में लिखा है--\n\nहरि: ॐ सहस्त्रशीर्षापुरुष:सहस्त्राक्ष:सहस्त्रपात्॥ सभूमिगूँसर्वतस्पृत्त्वात्त्यतिष्ठ्ठद्दशाङ्गुलम्॥१॥ पुरुषऽएवेदगूँसर्वंयद्भूतंयच्चभाव्यम्॥ उतामृतत्वस्येशानोयदन्नेनातिरोहति॥२॥ एतावानस्यमहिमातोज्यायाँश्चपूरुष:॥ पादोस्यविश्वाभूतानित्रिपादस्यामृतन्दिवि॥३॥\nइन तीन प्रारंभिक ऋचाओं में बताया गया है, सभी लोकों में व्याप्त महानारायण (विश्वरूप) सर्वात्मक होने से अनंत सिरों, आखों तथा पैरों वाले हैं। वह पाँच तत्वों (भूमि, जल, वायु, अग्नि, आकाश) से बने समस्त व्यष्टि और समष्टि ब्रह्मांड को सब ओर से व्याप्त कर नाभि से दस अंगुल परिमित देश का अतिक्रमण हृदय में अंतर्यामी रूप में स्थित हैं। जो यह वर्तमान तथा अतीत जगत् है तथा जो भविष्य में होने वाला जगत् है जो जगत् के बीज अथवा परिणामभूत वीर्य से नर, पशु, वृक्ष आदि के रूप में प्रकट होता है, वह सब अमृतत्व (मोक्ष) के स्वामी महानारायण पुरुष का ही विस्तार है। इस महानारायण पुरुष की इतनी सब विभूतियाँ हैं अर्थात् भूत भविष्य वर्तमान में विद्यमान सब कुछ उसी की महिमा का एक अंश है। वह विराट् पुरुष तो इस संसार से अतिशय अधिक है। इसीलिये यह सारा विराट् जगत् उसका चतुर्थांश है। इस परमात्मा का अवशिष्ट तीन पाद अपने अमृतमय (विनाशरहित) प्रकाशमान स्वरूप में स्थित है।\nॐ नमो स्त्वनंताय सहस्त्रमूर्तये, सहस्त्रपादा क्षिशिरोरूहावहे।\nसहस्त्र नाम्ने पुरूषाय शाश्वते, सहस्त्रकोटि युगधारिणे नमः॥\nअर्थात् हे अनंत हजारों स्वरूपों वाले हजारों पैरों, अखों, हृदयों तथा हजारों भुजाओं वाले। हजारों नाम वाले शाश्वत महापुरुष सहस्त्रकोटि युगों के धारण करनेवाले आपको नमस्कार है। इस प्रकार इस श्लोक में भगवान का स्वरूप प्रदर्शित किया गया है।\n\nगीता में बताया गया है,\nभगवान में अदिति के १२ पुत्र (द्वादशादित्य), ८ वसु, ११ रूद्र, दोनो अश्विनीकुमार, ४९ मरुद्गण, स्वर्ग, नरक, मृत्युलोक आदि सभी लोक तथा १४ भुवन, इंद्र तथा सभी देवता, अनेकों सूर्य, अनेकों ब्रह्मा, शिव, इसके साथ ही अनेक शक्तिशाली अज्ञात प्राणी भी समाहित हैं। उनमें भीष्म, कौरव, द्रोणाचार्य सहित सचराचर ब्रह्मांड समाहित है। भगवान अर्जुन से कहते हैं कि पार्थ! मेरे शरीर में उस एक अल्प स्थान में समाहित सम्पूर्ण ब्रह्मांड का तथा तुम जो देखना चाहो उसका दर्शन करो।\n\nभगवान विश्वरूप अनगिनत हाथ तथा अस्त्र वाले हैं। उनके हाथों में शंख, सुदर्शन चक्र, गदा, धनुष तथा नंदक तलवार शोभायमान हैं। विश्व के हर जीव, मनुष्य, मुनी, विभिन्न देवता आदि उनके अंदर हैं। उनमें कौरव, पाण्डव तथा समस्त कुरुक्षेत्र दिखाई दे रहा है। केवल दिव्य दृष्टि का उपयोग कर एक धन्य मानव उस अद्भुत स्वरूप का दर्शन कर सकता है तथा प्रभु के परम् भक्तों में ही उस स्वरूप को देखने की क्षमता है। परंपिता का यह स्वरूप साधारण मानव के लिये अत्यंत भयावह है।\n\nमहाभारत आदि ग्रंथों में इस स्वरूप की कथाओं से यह उद्देश्य बाहर आता है कि मानव स्व साक्षात्कार करे। उसे यह कभी नहीं भूलना चाहिये कि इस अगाध ब्रह्मांड के समक्ष उसका क्या स्थान है। विश्व के आडब्बरों को छोंड़कर वह स्वयं को प्रभु में देखे। भगवद्भक्ति में अहंकार का स्थान नहीं।\n\nएक कथा के अनुसार महर्षि भृगु के घर एक रूपवती कन्या का जन्म हुआ जिसका नाम लक्ष्मी रखा गया। वह कन्या भगवान विष्णु की कथा सुनकर बड़ी हुई थी। उसे नारायण से प्रेम हो गया तथा उसने नारायण को मन से पति स्वीकार लिया था।\n\nलक्ष्मी नें हजारों वर्षों तक तपस्या की उस दौरान देवराज इंद्र विष्णु के रूप में लक्ष्मी के समक्ष आए और वरदान माँगने को कहा, लक्ष्मी ने विश्वरूप दर्शन कराने का आग्रह किया।\n\nअंत में भगवान विष्णु ने लक्ष्मी को अपने विराटरूप का दर्शन कराया तथा लक्ष्मी और नारायण का विवाह हुआ। कई पुराणों में माता लक्ष्मी के प्रभु से रूठने तथा समुद्र में समाने की कथा वर्णित है। जो समुद्र मंथन से बाहर निकलीं।\n\nदेव ऋषि नारद पूर्वजन्म में गंधर्व थे। एक बार ब्रह्मलोक में एक सभा बुलाई गई जिसमें कई देवता भगवन्नाम संकीर्तन के लिये एकत्र हुए। वहाँ नारद भी अपनी स्त्रियों के साथ पधारे। भगवान के संकीर्तन सभा में भगवन्नाम छोड़कर विनोद करते नारद को ब्रह्मा ने शूद्र होने का श्राप दिया। इस कारण नारद जी का जन्म शूद्र कुल में हो गया। इनके जन्म पश्चात ही पिता की मृत्यु हो गई। माता दासी का कार्य कर नारद जी का भरण पोषण करती थी।\n\nएक समय इनके ग्राम में कुछ महात्माओं का आगमन हुआ तथा वे चतुर्मास्य व्यतीत करने के लिये वहीं रुक गए। नारद जी बचपन में भी सुशील थे तथा खेल कूद छोड़कर उन महात्माओं की मन से सेवा करते थे तथा वहीं अपना दिन व्यतीत करते थे, तन्मयतापूर्वक भगवत्कथा सुना करते थे। महात्माओं की सेवा से इनके पूर्वजन्म के पाप धुल गए।\n\nमहात्माओं ने जाते जाते नारद को भगवन्नाम संकीर्तन का उपदेश दिया। सर्पदंश से नारद की माता का भी स्वर्गवास हो गया। भिक्षुक की भाँति भोजन के लिये किसी के घर के सामने खड़ा रहता तब भोजन प्राप्त होती थी, पंचवर्षीय नारद इन कष्टों को भगवान की इच्छा समझकर टालते थे। नारद को अन्य बालक भी सताते थे। नारद ने महात्माओं के विधि अनुसार जाप किया तब प्रभु विष्णु ने उन्हें अपने चतुर्भुज रूप में दर्शन दिया। तत्पश्चात इन्हें प्रभु के दर्शन नहीं हुए। अंत में उन्होंने कठिन तपस्या की तब जाकर भगवान विष्णु नें उन्हें अपने विश्वरूप का दर्शन कराया और कहा कि \"नारद! अगले जन्म में तुम ब्रह्मा के मानस पुत्र तथा मेरे पार्षद के रूप में जन्म लोगे, तब तुम हर दिन मेरा दर्शन करोगे।\"\nअगले जन्म में नारद भगवान विष्णु के अवतार के रूप में ब्रह्मा के मानस पुत्र हुए।\n\nभगवान ने बलि के ऊपर कृपा कर उसे भी विश्वरूप का दर्शन कराया।\n\nपूर्वजन्म में राजा बलि एक दुष्ट धूतकर्मा था जो जूआ खेला करता था। एक दिन जूए से प्राप्त धन लेकर एक वैश्या के घर की ओर दौड़ा जा रहा था, एक ठोकर से बेहोश हो भूमि में गिर पड़ा। इस घटना के पश्चात उसमें शिव भक्ति जागी तथा उसने शिव का पूजन किया। मृत्यु के उपरांत यम ने उसे नर्क की यातना भोगने का आदेश दिया। शिव के आशीर्वाद से उसे तीन घड़ी के लिये स्वर्ग का राज्य मिला। उसने कल्पवृक्ष, ऐरावत आदि को मुनियों को दान में दिया। इस दानी भाव से उसे मुक्ति मिली तथा अगले जन्म में भगवान विष्णु के परम् भक्त प्रह्लाद के पौत्र के रूप में जन्म लिया।\n\nश्रीमद् भागवत के अनुसार शुक्राचार्य के बहकावे से बलि ने स्वर्ग पर अधिपत्य कर लिया। सभी देवता भगवान विष्णु के पास गए तब विष्णु ने वामनावतार लिया। वे अदिति के पुत्र तथा इंद्र के भाई थे। वे द्वादश आदित्यों में बारहवें थे। उनका स्वरूप एक बौने ब्राह्मण का था तथा हाथ में लकड़ी का छत्ता तथा दूसरे हाथ में कमंडलु सुशोभित था।\n\nबलि अश्वमेध यज्ञ कर रहा था। सभी मुनि महात्माओं को यत्किंचित् दान देता था। भगवान वामन बलि के पास जाकर तीन पग भूमि माँगते हैं। बलि आश्चर्य में हो सोचता है कि तीन पग भूमि में यह क्या करेंगे?? तभी शुक्राचार्य आते हैं, वे बलि को सूचित करते हैं कि यह छोटा ब्राह्मण साक्षात् परम् ब्रह्म परमात्मा है परंतु बलि दान देने से नहीं कतराता। अंत में शुक्राचार्य संकल्प पात्र के छिद्र में कीट बनकर बैठ जाते हैं। जब बलि दान संकल्प के लिये संकल्प पात्र से जल गिराने का प्रयास करता है तब उसमें से जल की एक बूँद भी नहीं गिरती। भगवान वामन एक कुश के टुकड़े को उस छिद्र में डालते हैं जिससे शुक्राचार्य काने हो जाते हैं और वहाँ से प्रस्थान करते हैं।\n\nबलि का दान संकल्प पूर्ण होता है तत्पश्चात् बलि वामन से आग्रह करते हैं कि वे तीन पग भूमि नाप लें।\nभगवान का आकार बढ़ता जाता है अंत में भगवान विराट स्वरूप (विश्वरूप) धारण करते हैं तथा अपना एक पद आकाश की ओर बढ़ाते हैं। नारायण का पैर सरलता से स्वर्ग आदि लोक को पार करता हुआ ब्रह्मलोक में पहुँच गया। वहाँ ब्रह्मा ने पादप्रक्षालन किया जिसके जल से तारणी गंगा प्रवाहित हुईं। भगवान का एक पाद नागलोक, सुतल, रसातल आदि लोकों को पार कर [[पाताल में पहुंच जाता है। भगवान ने दो पद में ही बलि का सारा राज्य नाप दिया। प्रभु बलि से प्रश्न करते है, \"हे बलि! अब तुम मुझे बताओ कि मैं अपना एक पैर कहाँ रखूँ?\" तब बलि कहता है, \"हे पालनहार! आप अपने चरणकमल को मेरे मस्तक पर रखकर मुझे अनुग्रहित करें।\" और प्रभु नें अपना एक पैर बलि के मस्तक पर रखा तथा उसे सुतल लोक में स्थान दिया।  बलि प्रभु का नित दर्शन करना चाहते थे इस कारण वे भी बलि के साथ सुतल लोक चले गए। अभी तक उनका अंश राजा बलि के द्वारपाल के रूप में सुतल लोक में स्थापित हैं।\n\nमाता यशोदा को भी अन्य रूप में कन्हैया (कृष्ण) ने विश्वरूप का दर्शन कराया था।\n\nएक दिन भगवान बालकृष्ण ने मिट्टी खा लिया। [[बलराम|बलदऊ]] तथा कृष्ण के मित्रों ने यह बात माता [[यशोदा]] को बताया। माता ने कृष्ण से पुछा \"कान्हाँ! क्या तुमने मिट्टी खाई?\" कृष्ण ने कहा \"नही मैया, नहीं खाई।\" माता ने बलदाऊ से पूछा तो उन्होंने माता को सत्य से अवगत कराया।\n\n[[चित्र:Indischer Maler um 1755 002.jpg|thumb|300px|[[यशोदा]], [[नंद|नंद बाबा]] तथा [[बलराम]] भगवान [[कृष्ण]] को झूला झुलाते हुए।]]\n\nमाता ने कृष्ण को मुँह खोलने को कहा। अनजान कृष्ण ने मुँह खोला। माता यशोदा कृष्ण के मुख से अंदर मिट्टी के कण ढूँढने लगीं, परंतु उनको उस बालक के मुँह में अगणित (जिसको गिनना असंभव हो) [[ब्रह्मांड]], अगणित [[ब्रह्मा]], [[विष्णु]], [[शिव|महेश]], मुनि, देवता, मानव, [[आकाशगंगा]] तथा कई प्रकार के अनदेखी वस्तुऐं दिखाई देने लगीं। भागवत में लिखा है कि माता यशोदा ने कृष्ण के मुख में स्वयं को कृष्ण के मुँह को देखते देखा। प्रभु के इस प्रकार के विश्वरूप दर्शन होने के बाद भी माता यशोदा की निश्छल ममता कृष्ण पर बरसती रही। इस घटनाक्रम के बाद भी परमात्मा श्री कृष्ण उन्हें एक बालक ही प्रतीत होता था।\n\n[[महाभारत भाग १९|महाभारत]] में [[दुर्योधन]] का विश्वरूप दर्शन वर्णित है।\n\n[[चित्र:Duryodhana showing his army to Drona.jpg|thumb|300px|[[दुर्योधन]] गुरु [[द्रोणाचार्य|द्रोण]] को अपनी सेना दिखाते हुए।]]\n\n[[कुरुक्षेत्र युद्ध|कुरुक्षेत्र के युद्ध]] के पूर्व भगवान श्री [[कृष्ण]] शांतिदूत के रूप में [[हस्तिनापुर]] गए। वहाँ उनका सत्कार हुआ। राजसभा में भगवान ने दुर्योधन से कहा, \"दुर्योधन! तुम चाहो तो यह महायुद्ध टल सकता है। राजन्! तुम [[युधिष्ठिर]] को अपना आधा राज्य दे दो, या तो उन्हें पाँच गाँव ही दे दो, मैं उन्हें समझाऊँगा।\" परंतु दुर्योधन ने [[पाण्डव|पाण्डवों]] को सूई की नोक के बराबर भूमि देने से इंकार कर दिया।\n\nउसने भगवान को बंदी बनाने का असफल प्रयास किया। भगवान ने उसे भयभीत करने हेतु विश्वरूप से साक्षात्कार कराया। उसे हजारों सूर्य का तपन महसूस हुआ, [[कर्ण]], [[धृतराष्ट्र]], [[शकुनि]], [[भीष्म]] सब में उसे कृष्ण दिखने लगा तथा इससे वह अत्यंत भयभीत हो उठा।\n\nइस प्रकार प्रभु ने भाग्यशाली दुर्योधन को विश्वरूप दर्शन कराया।\n\nकुरुक्षेत्र के युद्ध में [[अर्जुन]] को भी प्रभु ने विश्वरूप से अवगत कराया।\n\n[[चित्र:Viraatrup.jpg|thumb|275px|अर्जुन विश्वरूप का दर्शन करते हूए।]]\n\nअर्जुन ने युद्ध में अपने विपरीत अपने ही संबंधियों को पाया जिससे असमंजस में पड़ गया कि वह धर्म कर रहा है कि अधर्म। प्रभु श्री कृष्ण जो उनके सारथि के रूप में वहाँ उपस्थित थे उन्होनें अर्जुन को [[भगवद्गीता]] कह सुनाया। प्रभु ने कहा कि \"हे पार्थ! तुम्हें अपने प्रिय जनों की मृत्यु का भय है न? तो सुन लो, मनुष्य का केवल शरीर ही नष्ट होता है परंतु उसके अंदर की आत्मा न आग से जल सकती है न ही शस्त्रो से छिन्नभिन्न होती है। जिस प्रकार मानव वस्त्र बदलता है उसी प्रकार आत्मा भी शरीर बदलती है।\nनैनं छिंदन्ति शस्त्राणि नैनं दहति पावकः।\n\nन चैनं क्लेदयन्त्यापो न शोषयति मारुतः।।\nइसी प्रकार अन्य ज्ञान देते हैं। गीता के विश्वरूप दर्शन योग नामक ११वें अध्याय में भगवान द्वारा अर्जुन को विश्वरूप दर्शन देने के विषय में विस्तारपूर्वक बताया गया है।\n\nअर्जुन द्वारिकाधीश से उनके अद्भुत रूप के दर्शन हेतु आग्रह करते हैं। भगवान कृष्ण नें अर्जुन को दिव्यदृष्टि दी क्योकी इस दिव्य स्वरूप का दर्शन साधारण नेत्रों से असंभव है। भगवान ने कहा, \"पार्थ! सावधान हो जाओ। तुम मेरे अनेक रूपों को देखो, ब्रह्मांड को देखो, जो देखना चाहो वह मुझमे देखो, स्वयं को मुझमें देखो।\"\n\nअर्जुन नें विश्वरूप में कीटों से लेकर हर प्रकार के जीवों को देखा। भीष्म, द्रोण, कर्ण आदि सभी को देखा तथा हजारों त्रिदेवों को देखा। अर्जुन भगवान के इस विशाल स्वरूप को देखकर भगवान से चतुर्भुज स्वरूप में आने के लिये प्रार्थना करने लगा।\n\nअर्जुन बोले \"हे जगत्पिता! मैं आपमें सचराचर ब्रह्मांड का दर्शन कर रहा हूँ। मैं आपमें मुनिवरों, देवताओं, कमलासन पर विराजित ब्रह्मा, सपरिवार महादेव तथा दिव्य सर्पों को देख रहा हूँ। आपको अगणित भुजाओं, नेत्रों, पेटों, मुखों वाला देख रहा हूँ। हे परात्पर ब्रह्म! न मुझे आपका अंत दिख रहा है, न ही मध्य तथा न ही आदि (प्रारंभ) दिख रहा है। मैं आपको हजारों सूर्यों से अधिक प्रकाशमय गदा, चक्र, शंख आदि से युक्त देख रहा हूँ। आपको प्रारंभ तथा समाप्ति से रहित, सूर्य तथा चंद्र रूपी नेत्रों वाले, सारे जगत् को आपके तेज से संतृप्त होते हुए देख रहा हूँ।\"\n\nविश्वरूपदर्शनयोगनामैकादशोध्याय: गीता।\n\n[[श्रेणी:हिन्दू देवता]]\n[[श्रेणी:हिन्दू धर्म]]\n[[श्रेणी:कृष्ण के रूप]]\n[[श्रेणी:विष्णु]]", "id": "569478", "title": "विश्वरूप"}
{"url": "https://hi.wikipedia.org/wiki?curid=569483", "text": "फिरोजपुर\n\nफिरोजपुर सतलुज नदी, पंजाब, भारत के तट पर एक प्राचीन शहर है।", "id": "569483", "title": "फिरोजपुर"}
{"url": "https://hi.wikipedia.org/wiki?curid=569507", "text": "विष्णु पद रे\n\nविष्णु पद रे (जन्म:19 जून 1950) एक भारतीय राजनीतिज्ञ एवं भारतीय जनता पार्टी के एक नेता है। यह वर्ष 1999 में तेरहवीं लोक सभा, 2009 में पन्द्रहवीं लोक सभा, एवं 2014 में सोलहवीं लोक सभा के लिए अण्डमान और निकोबार द्वीपसमूह लोक सभा निर्वाचन क्षेत्र से निर्वाचित हो चुके हैं।\n", "id": "569507", "title": "विष्णु पद रे"}
{"url": "https://hi.wikipedia.org/wiki?curid=569516", "text": "सिंह-सिद्धांत-सिन्धु\n\nसिंह-सिद्धांत-सिन्धु तंत्र-मंत्र, साहित्य, काव्यशास्त्र, आयुर्वेद, सम्प्रदाय-ज्ञान, वेद-वेदांग, कर्मकांड, धर्मशास्त्र, खगोलशास्त्र-ज्योतिष, होरा शास्त्र, व्याकरण आदि अनेक विषयों के जाने-माने विद्वान शिवानन्द गोस्वामी | शिरोमणि भट्ट (अनुमानित काल : संवत् १७१०-१७९७) द्वारा वि॰सं॰ १७३१ में रचित संस्कृत महाग्रन्थ है। यह विपुल कृति सन १६७४ ई. में पूरी हुई। यह महाग्रंथ संस्कृत काव्य, तंत्रशास्त्र, मंत्रशास्त्र, न्याय, निगम, मीमांसा, सूत्र, आचार, ज्योतिष, वेद-वेदांग, व्याकरण, औषधिशास्त्र, यज्ञ-विधि, कर्मकांड, धर्मशास्त्र- जाने कितनी विधाओं और विद्याओं का विश्वकोश (एनसाइक्लोपीडिया) है।\n\nयह ऐसी कालजयी रचना है जिसका अपने समकालीन संस्कृत-ग्रंथों में कोई सानी नहीं है। इस ग्रन्थ में लिखे गए श्लोकों की संख्या अविश्वसनीय हद तक बड़ी है। 'इसमेंमें कुल ३५,१३० संस्कृत श्लोक हैं।श्रीमद्भागवत महापुराण के बाद संभवतया यह अपनी तरह का सबसे बड़ा ग्रन्थ है। यह कृति अनूप संस्कृत लाइब्रेरी, बीकानेर में पाण्डुलिपि की प्रति होने के बावजूद विद्वानों की दृष्टि से अनेक वर्षों तक लुप्तप्राय रही, पर अब जोधपुर के प्राच्य-विद्या-प्रतिष्ठान ने कई खण्डों में प्रकाशित की है।\n", "id": "569516", "title": "सिंह-सिद्धांत-सिन्धु"}
{"url": "https://hi.wikipedia.org/wiki?curid=569521", "text": "प्रकाश परिमल\n\nप्रकाश परिमल (जन्म- २८ नवम्बर १९३६, बीकानेर) एक हिन्दी-राजस्थानी लेखक, कला-समीक्षक , चित्रकार और अनुवादक हैं। इनके साहित्य, दर्शन, वैदिक-ज्ञान, कला विषयक कई ग्रन्थ प्रकाशित हुए हैं।\n\n१९६० में राजस्थान विश्वविद्यालय से दर्शनशास्त्र और १९६३ में वहीं से अंग्रेज़ी साहित्य मेंएम. ए. राजस्थान विश्वविद्यालय के परामनोविज्ञान विभाग में मनुष्य के पुनर्जन्म को ले कर स्व. प्रो॰ हेमेन्द्र नाथ बनर्जी की अनुसन्धान-परियोजनाओं पर कार्य (१९६४) और १९७६ में राजस्थान विश्वविद्यालय ही में डॉ॰गोविन्द चन्द्र पाण्डेय कुलपति के कार्यकाल में उनके सचिवालय में शोध-प्रभारी भी रहे। शार्दूल राजस्थानी रिसर्च इंस्टिट्यूट, बीकानेर में सहायक निदेशक (१६६६-१९७९) पद पर कार्य किया। अब जयपुर में रह कर स्वतंत्र लेखन और चित्रांकन | \n\n.लोक-संस्कृति: रूप और दर्शन\n\n.भारतीय संस्कृति की रूपरेखा\n\n.छूटी हुई एक स्मृतिगंध (कविता-संग्रह) \n\n.अनीता (उपन्यास)\n\n.वेद के देवता :स्वरुप और विज्ञान \n\n.भारतीय संस्कृति के नए आयाम\n\n.वैदिक सौंदर्यशास्त्र की भूमिका \n\n.वेदों में व्यावहारिक विज्ञान\n\n.भारतीय दर्शन और संस्कृति का मेरुदंड : वेद\n\n.फिर उपस्थित रंग (कविता-संग्रह)\n\n.साक्षी-नाट्य-शिरोमणि गोस्वामी शिवानंद (संक्षिप्त मोनोग्राफ)\n\n.समय निरत अथाह (कविता-संग्रह)\n\n.घर: एक पर्वत, प्रेम: एक फूल (कविता-संग्रह)\n\n.वस्तु असीम में हम नाचीज़ (कविता-संग्रह)\n\n.रंग-ए-हयात (ग़ज़ल-संग्रह)\n\n.Treasures of Indian Art Heritage ISBN 8186803807 \n\n.गंगा नदी नहीं [ISBN 818875515X]\n\nप्रकाशन\n\n. नवनीत (हिन्दी डाइजेस्ट), रसवंती, भाषा, वातायन, गगनांचल, साक्षात्कार, भारती, कल्पना, ज्ञानोदय, नया-प्रतीक, समकालीन कला, क ख ग, मधुमती, पूर्वग्रह, बिंदु, लहर, युग-प्रभात, संस्कृति, कला-प्रयोजन, दीठ , राजस्थान भारती, मानदंड सहित कई अन्य पत्र-पत्रिकाओं में कविताएँ, लेख, निबंध, समीक्षाएं और समालोचना आदि प्रकाशित \n\n.'राजस्थान-भारती'(१९६६ से १९७९) \n\n.'मानदंड'\n\n.'स्वायत्तशासन' आदि \n\nअपनी कृतियों के लिए यह निम्नांकित संस्थाओं से सम्मानित हैं-\n\n\nप्रकाश परिमल, संपर्क-सूत्र * \"मुंबई\" के- 97, बधवार पार्क, वुड हाउस रोड, कोलाबा, मुंबई- 400005 +91-22-22024151 \n\n\nमहापुरा\nशिवानन्द गोस्वामी\nअशोक आत्रेय\n", "id": "569521", "title": "प्रकाश परिमल"}
{"url": "https://hi.wikipedia.org/wiki?curid=569540", "text": "सर्च इंजन मार्केटिंग\n\nसर्च एंजिन मार्केटिंग (एस एम) एक तरह का इंटरनेट मार्केटिंग है जो वेबसाइटों को खोज इंजन परिणाम पृष्ठों (एसइआरपि) के माध्यम से अनुकूलन और विज्ञापन द्वारा उनकी दृश्यता को बढ़ाने के द्वारा बढ़ावा देता है। एस एम खोज इंजन परिणाम पृष्ठों में एक उच्च रैंकिंग प्राप्त करने के लिए वेबसाइट की सामग्री का समायोजित या पुनर्लेखन, सर्च एंजिन ओप्टिमैसेश्न्न (एसईओ) के उपयोग से या पेय पर क्लिक लिस्टिंग के उपयोग से किया जा सकता है। \nसाल २०१२ में, उत्तर अमेरिकी विज्ञापनदाताओं ने खोज इंजन विपणन पर $ १९.५१ अरब खरछ किया। सबसे बड़ी खोज इंजन विपणन (एस इ एम) विक्रेताओं में गूगल ऐडवर्ड्स, बिंग एड्स, और बैडू शामिल थे। साल २००६ से, एस इ एम पारंपरिक विज्ञापन और ऑनलाइन विपणन की भी अन्य चैनलों की तुलना में ज्यादा तेजी से बढ़ रहा था। \n१९९० के दशक में वेब पर साइटों की संख्या कि वृद्धि हुई और खोज इंजन लोगों को जल्दी से जानकारी खोजने में मदद करने के लिए प्रदर्शित होने लगी। खोज इंजन ने अप्नी सेवाओं के वित्तपोषण के लिए व्यापार मॉडल विकसित किया जैसे १९९६ में ओपण टेक्स्ट और फिर १९९८ में गोटु.कोम द्वारा पेय पर क्लिक कार्यक्रम शुरु किया। \n\"सर्च एंजिन मार्केटिंग\", एसईओ प्रदर्शन में शामिल गतिविधियों के स्पेक्ट्रम को कवर करने के लिए २००१ में डैनी सुलिवन द्वारा प्रस्तावित किया गया था। isइस्के अलावा खोज इंजन में पेयड लिस्टिंग का भुगतान का प्रबंध निर्देशिका के लिए साइटों को प्रस्तुत करना और व्यवसायों, संगठनों और व्यक्तियों के लिए ऑनलाइन विपणन रणनीति विकसित करने का काम भि किया गया। \nचार प्रकार के श्रेणियां और मैट्रिक्स हैं जिस्से खोज इंजन विपणन के माध्यम से वेबसाइट का अनुकूलन किया जासक्ता है। \n\n१.कीवर्ड अनुसंधान और विश्लेषण के तीन \"उपाय\" है: साइट सुनिश्चित रूप से खोज इंजन में अनुक्रमित करके साइट और अपने उत्पादों के लिए सबसे अधिक प्रासंगिक और लोकप्रिय कीवर्डों को खोजने से और अधिक यातायात उत्पन्न करके परिवर्तित करने के लिए एक तरह से साइट पर उन कीवर्ड का उपयोग किया जाता है।\n\nसभी वेबसाइटों के लिए ऑन पेज सर्च इंजन ऑप्टिमाइजेशन भी बहुत ज़रूरी होता है।\n\n२.वेबसाइट संतृप्ति और लोकप्रियता या एक वेबसाइट खोज इंजन पर कितनी उपस्थिति है इस्का अनुमोल खोज इंजन पर अनुक्रमित साइट के पृष्ठों की संख्या (संतृप्ति) के माध्यम और साइट (लोकप्रियता) के कितने बेक्लिंस है इस्से विश्लेषण किया जा सकता है।\n\n३.बेक एन्ड उपकरणों, वेब विश्लेषणात्मक उपकरणों और एच टि एम एल सत्यापनकर्तों सहित वेबसाइट और अपने आगंतुकों पर डेटा प्रदान करने से एक वेबसाइट की सफलता मापा जाता है। इन उपकरणों से रूपांतरण संबंधी जानकारी प्रदान किया जा सकता हैं।\n\n४.हूईस उपकरण विभिन्न वेबसाइटों के मालिकों को पता देता है और कॉपीराइट एवं ट्रेडमार्क मुद्दों से संबंधित महत्वपूर्ण जानकारी भी प्रदान करता हैं।\n\nखोज इंजन कंपनी अपने वेबसाइट में परिणाम पृष्ठों को शामिल करने के लिए फीस चार्ज करते है। खोज इंजन अनुकूलन का एक उपकरण अपने आप में एक खोज इंजन विपणन पद्धति है। \nऐडवर्ड्स को एक वेब आधारित विज्ञापन साधन के रूप में मान्यता दिया गया है। यह एक निश्चित उत्पाद या सेवा के संबंध में जानकारी की तलाश में वेब उपयोगकर्ताओं के लिए स्पष्ट रूप से विज्ञप्ति वितरित कर सकते हैं। ऐडवर्ड्स प्रचार की सहायता से केवल नौ महीनों में ही २५०% तक उपभोक्ता की वेबसाइटों के लिए वेब यातायात के विकास में बड़ी सफलता का योगदान प्रदान कर सकता है। \n", "id": "569540", "title": "सर्च इंजन मार्केटिंग"}
{"url": "https://hi.wikipedia.org/wiki?curid=569549", "text": "रजनी पंडित\n\nरजनी पंडित एक निजी अन्वेषक हैं। महिला जासूसों की दुनिया में रजनी को महाराष्ट्र की प्रथम महिला जासूस माना जाता है। कभी-कभी उन्हें भारत की प्रथम महिला जासूस भी माना जाता है। उन्होंने अपने कार्य से सम्बंधित कुछ पुस्तकें भी लिखी हैं और भारत की मसहूर जासूस के रूप में विभिन्न पुरस्कार भी प्राप्त किये हैं। जासूसी की दुनिया में काम करने के कारण उन्हें विवाह के लिए समय नहीं मिला और वो अविवाहित हैं।\n", "id": "569549", "title": "रजनी पंडित"}
{"url": "https://hi.wikipedia.org/wiki?curid=569552", "text": "भारतीय शैली के शौचालय\n\nभारतीय शैली के शौचालय या 'स्क्वैट टॉयलेट' (Squat toilet) वे शौचालय हैं जिन पर पारम्परिक ढंग से बैठकर (उकड़ू बैठकर, न कि कुर्सी पर बैठने जैसा) शौच किया जाता है। इनको अरबी, चीनी, जापानी, कोरियाई, या सहज-आसन शौचालय भी कहते हैं।\n\n", "id": "569552", "title": "भारतीय शैली के शौचालय"}
{"url": "https://hi.wikipedia.org/wiki?curid=569606", "text": "अपमलन\n\nअपमलन (Defecation) का अर्थ है - गुदाद्वार से मल त्याग करना। यह पाचन क्रिया की अन्तिम क्रिया है।मल ठोस, अर्धठोस या द्रव के रूप में हो सकता है।\n\nमानव द्वारा अपमलन की आवृत्ति २४ घण्टे में दो-तीन बार से लेकर एक सप्ताह में दो-चार बार तक होती है। आँतों की पेशियों में संकुचन की क्रिया होती है जिससे त्याज्य पदार्थ गुदाद्वार की तरफ सरकता है।\n\n", "id": "569606", "title": "अपमलन"}
{"url": "https://hi.wikipedia.org/wiki?curid=569608", "text": "अपमूत्रण\n\nमूत्र को शरीर के बाहर निकालना अपमूत्रण या 'मूत्र त्यागना' (Urination) कहलाता है। इस क्रिया में मूत्राशय का मूत्र यूरेथ्रा, मूत्रद्वारा होते हुए शरीर से बाहर निकाला जाता है।\n\nस्वस्थ मनुष्यों (एवं अन्य अनेक पशुओं में) में अपमूत्रण की प्रक्रिया स्वैच्छिक नियन्त्रण में होती है किन्तु छोटे बच्चों, कुछ वृद्धों, तथा तंत्रिका की चोटों से ग्रसित रोगियों में यह अनिच्छिक रूप से (बिना चाहे) भी निकल सकता है।\n\n", "id": "569608", "title": "अपमूत्रण"}
{"url": "https://hi.wikipedia.org/wiki?curid=569633", "text": "भारत में नस्लवाद\n\nभारत में जातीय सम्बंध अथवा भारत में नस्लवाद भारतीय लोगों के अन्य नस्ल अथवा जातीयता के लोगों के साथ रवैये को प्रदर्शित करता है। भारत के प्रत्येक राज्य में इसकी लोकसंस्कृति, रहन सहन, लोकगीत, लोकनृत्य आदि में भिन्नता पायी जाती है।\nविभिन्न क्षेत्रों के लोग एक दूसरे की संस्कृति–सभ्यता और रीति रिवाजों का सम्मान करते हैं। भारत में विविधता में एकता की परम्परा प्रचलित है जो इसके पंथनिरपेक्षता को प्रदर्शित करती है।\n", "id": "569633", "title": "भारत में नस्लवाद"}
{"url": "https://hi.wikipedia.org/wiki?curid=569648", "text": "अहुअछापान\n\nअहुअछापान अल साल्वाडोर का एक नगर और अहुअछापान प्रदेश की राजधानी है।\n", "id": "569648", "title": "अहुअछापान"}
{"url": "https://hi.wikipedia.org/wiki?curid=569653", "text": "छालातेनानगो\n\nछालातेनानगो अल साल्वाडोर का एक नगर और छालातेनानगो प्रदेश की राजधानी है।\n", "id": "569653", "title": "छालातेनानगो"}
{"url": "https://hi.wikipedia.org/wiki?curid=569661", "text": "ला-उनिओन\n\nला-उनिओन अल साल्वाडोर का एक नगर और ला-उनिओन प्रदेश की राजधानी है।\n", "id": "569661", "title": "ला-उनिओन"}
{"url": "https://hi.wikipedia.org/wiki?curid=569665", "text": "सान-मीगोल\n\nसान-मीगोल अल साल्वाडोर का एक नगर और सान-मीगोल प्रदेश की राजधानी है।\n", "id": "569665", "title": "सान-मीगोल"}
{"url": "https://hi.wikipedia.org/wiki?curid=569667", "text": "सान-साल्वाडोर\n\nसान-साल्वाडोर अल साल्वाडोर का एक नगर और सान-साल्वाडोर प्रदेश की राजधानी है।\n", "id": "569667", "title": "सान-साल्वाडोर"}
{"url": "https://hi.wikipedia.org/wiki?curid=569669", "text": "सान-विसेनते\n\nसान-विसेनते अल साल्वाडोर का एक नगर और सान-विसेनते प्रदेश की राजधानी है।\n", "id": "569669", "title": "सान-विसेनते"}
{"url": "https://hi.wikipedia.org/wiki?curid=569671", "text": "सानता-आना\n\nसानता-आना अल साल्वाडोर का एक नगर और सानता-आना प्रदेश की राजधानी है।\n", "id": "569671", "title": "सानता-आना"}
{"url": "https://hi.wikipedia.org/wiki?curid=569673", "text": "सोनसोनाते\n\nसोनसोनाते अल साल्वाडोर का एक नगर और सोनसोनाते प्रदेश की राजधानी है।\n", "id": "569673", "title": "सोनसोनाते"}
{"url": "https://hi.wikipedia.org/wiki?curid=569675", "text": "उसुलुतान\n\nउसुलुतान अल साल्वाडोर का एक नगर और उसुलुतान प्रदेश की राजधानी है।\n", "id": "569675", "title": "उसुलुतान"}
{"url": "https://hi.wikipedia.org/wiki?curid=569678", "text": "अल साल्वाडोर के प्रदेश\n\nअल साल्वाडोर के प्रदेशों (डिपार्टमेण्ट्स) के नाम वर्णक्रमानुसार दिये हैं।\n", "id": "569678", "title": "अल साल्वाडोर के प्रदेश"}
{"url": "https://hi.wikipedia.org/wiki?curid=569692", "text": "मैराकाना स्टेडियम\n\nएस्टैडियो मैराकाना अथवा मैराकाना स्टेडियम (, ), लोकप्रिय स्तर पर मैराकाना के रूप में बुलाया जाता है। यह रियो डि जेनेरो, ब्राजील में स्थित एक प्रसिद्ध फुटबॉल स्टेडियम है। यह रियो डी जनेरियो राज्य सरकार के स्वामित्व में है, इस्का नाम रियो डी जनेरियो में एक नदी रियो मैराकाना पर नामित है। स्टेडियम की वर्तमान क्षमता 78.838 दर्शकों है, यह ब्राजील में और दक्षिण अमेरिका में सबसे बड़ा स्टेडियम है।\n\n", "id": "569692", "title": "मैराकाना स्टेडियम"}
{"url": "https://hi.wikipedia.org/wiki?curid=569694", "text": "एस्टैडियो नेशनल माने गैरिंचा\n\nएस्टैडियो नेशनल माने गैरिंचा, ब्रासीलिया, ब्राजील में एक बहुउद्देश्यीय स्टेडियम है। यह वर्तमान में फुटबॉल मैच के लिए ज्यादातर प्रयोग किया जाता है। स्टेडियम की क्षमता 72,788 है। यह प्रसिद्ध ब्राजीली फुटबॉल खिलाड़ी गैरिंचा के नाम पर है।\n\n", "id": "569694", "title": "एस्टैडियो नेशनल माने गैरिंचा"}
{"url": "https://hi.wikipedia.org/wiki?curid=569696", "text": "एरिना कोरिंथियंस\n\nएरिना कोरिंथियंस, साओ पाउलो, ब्राजील में एक फुटबॉल स्टेडियम है। यह स्पोर्ट क्लब कोरिंथियंस पॉलिस्ता का घरेलू स्टेडियम है। इसकी बैठने की क्षमता 48,234 है। अस्थायी सीटे २०१४ फीफा विश्व कप टूर्नामेंट के लिए स्टेडियम में जोडे गये है, इस के बाद स्टेडियम की क्षमता मे वृद्धि हुई जो अब 61,606 है। अस्थायी सीटे जल्द ही विश्व कप के समाप्त होने के बाद हटा दिये जायेगे।\n\n", "id": "569696", "title": "एरिना कोरिंथियंस"}
{"url": "https://hi.wikipedia.org/wiki?curid=569698", "text": "मिनेराव\n\nthumb|right|200px|मिनेराव\nमिनेराव (), 1965 में बनाया गया, बेलो होरिज़ोंटे, ब्राजील में एक फुटबॉल स्टेडियम है। स्टेडियम मे 62,160 के बैठने की क्षमता है।\n\n", "id": "569698", "title": "मिनेराव"}
{"url": "https://hi.wikipedia.org/wiki?curid=569700", "text": "एरिना अमेज़ोनिया\n\nएरिना अमेज़ोनिया, मनौस, ब्राजील, में स्थित एक फुटबॉल स्टेडियम है। स्टेडियम की क्षमता 46,000 है।\n\n", "id": "569700", "title": "एरिना अमेज़ोनिया"}
{"url": "https://hi.wikipedia.org/wiki?curid=569705", "text": "मान्त्रिक\n\nमान्त्रिक मंत्रों की शक्ति के ज्ञाता और प्रयोगकर्ता को कहते हैं। सामान्य तौर पर मान्त्रिक असाधारण जादूगर (?) माने जाते हैं।\n", "id": "569705", "title": "मान्त्रिक"}
{"url": "https://hi.wikipedia.org/wiki?curid=569706", "text": "कृष्ण-यजुर्वेद\n\nकृष्ण-यजुर्वेद शुक्ल यजुर्वेद की ही तरह इसकी एक शाखा है।\nवर्तमान में कृष्ण यजुर्वेद की शाखा में ४ संहिताएँ -तैत्तिरीय, मैत्रायणी, कठ और कपिष्ठल उपलब्ध हैं। कृष्ण यजुर्वेद में मंत्रों के साथ-साथ 'तन्त्रियोजक ब्राह्मणों' का भी सम्मिश्रण है। वास्तव में मंत्र तथा ब्राह्मण का एकत्र मिश्रण ही 'कृष्ण यजुः' के कृष्णत्व का कारण है तथा मंत्रों का विशुद्ध एवं अमिश्रित रूप ही 'शुक्ल यजुष्' के शुक्लत्व का कारण है।\nतैत्तरीय संहिता (कृष्ण यजुर्वेद की शाखा) को 'आपस्तम्ब संहिता' भी कहते हैं।\nमहर्षि पंतजलि द्वारा उल्लिखित यजुर्वेद की 101 शाखाओं में इस समय केवल उपरोक्त पाँच वाजसनेय, तैत्तिरीय, कठ, कपिष्ठल और मैत्रायणी ही उपलब्ध हैं।\nयजुर्वेद से उत्तरवैदिक युग की राजनीतिक, सामाजिक एवं धार्मिक जीवन की जानकारी मिलती है।\nइन दोनों शाखाओं में अंतर यह है कि शुक्ल यजुर्वेद पद्य (संहिताओं) को विवेचनात्मक सामग्री (ब्राह्मण) से अलग करता है, जबकि कृष्ण यजुर्वेद में दोनों ही उपस्थित हैं।\nयजुर्वेद में वैदिक अनुष्ठान की प्रकृति पर विस्तृत चिंतन है और इसमें यज्ञ संपन्न कराने वाले प्राथमिक ब्राह्मण व आहुति देने के दौरान प्रयुक्त मंत्रों पर गीति पुस्तिका भी शामिल है। इस प्रकार यजुर्वेद यज्ञों के आधारभूत तत्त्वों से सर्वाधिक निकटता रखने वाला वेद है।\nयजुर्वेद संहिताएँ संभवतः अंतिम रचित संहिताएँ थीं, जो ई. पू. दूसरी सहस्त्राब्दी के अंत से लेकर पहली सहस्त्राब्दी की आरंभिक शताब्दियों के बीच की हैं।\n\n\n", "id": "569706", "title": "कृष्ण-यजुर्वेद"}
{"url": "https://hi.wikipedia.org/wiki?curid=569709", "text": "तैलंग\n\nतैलंग से अभिप्राय उस ब्राह्मण वर्ग से है को तेलंगाना का मूल निवासी है और जिसकी मातृभाषा तेलगू है।\n", "id": "569709", "title": "तैलंग"}
{"url": "https://hi.wikipedia.org/wiki?curid=569712", "text": "राजस्थान प्राच्यविद्या प्रतिष्ठान\n\nराजस्थान प्राच्यविद्या प्रतिष्ठान (Rajasthan Oriental Research Institute / RORI ) राजस्थान सरकार द्वारा स्थापित एक संस्थान है जो राजस्थानी संस्कृति एवं विरासत को संरक्षित रखने एवं उसकी उन्नति करने के उद्देश्य से स्थापित किया है। इसकी स्थापना १९५४ में मुनि जिनविजय के मार्गदर्शन में की गयी थी। मुनि जिनविजय रॉयल एशियाटिक सोसायटी के सदस्य थे। भारत के राष्ट्रपति डॉ राजेन्द्र प्रसाद ने १९५५ में इसकी आधारशिला रखी। १४ सितम्बर १९५८ को इसका उद्घाटन हुआ। इसका मुख्यालय जोधपुर में है।\n\nपालि, प्राकृत, अपभ्रंश, संस्कृत और अन्य भाषाओँ में लिखे गए विभिन्न अप्रकाशित पांडुलिपियों और प्राचीन ग्रंथों की खोज और उनके प्रकाशन के लिए उत्तरदायी राजस्थान शासन द्वारा जोधपुर में सन १९५० में संस्थापित एक पंजीकृत स्वायत्तशासी समिति (सांस्कृतिक संस्थान) है जिसके संस्थापक निदेशक पद्मश्री मुनि जिनविजय थे।\n\nयहाँ संरक्षित कुछ पांडुलिपियाँ इस लिंक पर देखी जा सकती हैं- \n\n", "id": "569712", "title": "राजस्थान प्राच्यविद्या प्रतिष्ठान"}
{"url": "https://hi.wikipedia.org/wiki?curid=569713", "text": "अनूप संस्कृत लाइब्रेरी\n\nबीकानेर के तत्कालीन महाराजा अनूपसिंह (1669-1698 ई.) []द्वारा अपने संकलन की पांडुलिपियों और निजी पुस्तकालय की पुस्तकों से आरम्भ किया गया[]\nलालगढ़ पेलेस, बीकानेर में अवस्थित एक अनूठा पुस्तक-केंद्र, जिसमें अनेकानेक ग्रंथों और पांडुलिपियों का व्यवस्थित संकलन है।[] \nमहाराजा अनूपसिंह को औरंगजेब ने औरंगाबाद का शासक नियुक्त किया था।[] वीर होने के साथ-साथ वह स्वयं विद्वान व संगीतज्ञ भी थे और बड़े पुस्तक-प्रेमी थे।[] उन के दरबार में भाव भट्ट जैसे संगीतज्ञ और कई विद्वान आश्रय पाते थे। इनके आश्रय में रहकर तत्कालीन चित्रकारों ने एक मौलिक किंतु स्थानीय परिमार्जित चित्रशैली बीकानेर कलम को जन्म दिया। [] यह पुस्तकालय उन्हीं अनूप सिंह []के नाम पर है। \nमहाराज अनूपसिंह (1669-1698 ई.) के बारे में लिखा गया है []-...\"महाराजा अनूपसिंह वीर, कूटनीतिज्ञ और विद्यानुरागी शासक था। उसने 'अनूपविवेक', 'कामप्रबोध', 'श्राद्धप्रयोग चिन्तामणि' और 'गीतगोविन्द' पर ‘अनूपोदय’ टीका लिखी थी। उसे संगीत से प्रेम था। उसने दक्षिण में रहते हुए अनेक ग्रंथों को नष्ट होने से बचाया और उन्हें खरीदकर अपने पुस्तकालय के लिए ले आया। कुम्भा के संगीत ग्रंथों का पूरा संग्रह भी उसने एकत्र करवाया था। आज अनूप पुस्तकालय (बीकानेर) अलभ्य पुस्तकों का भण्डार है, जिसका श्रेय अनूपसिंह के विद्यानुराग को है। दक्षिण में रहते हुए उसने अनेक मूर्तियों का (भी) संग्रह किया और उन्हें नष्ट होने से बचाया। मूर्तियों का यह संग्रह बीकानेर के \"‘‘तैतीस करोड़ देवताओं के मंदिर’’\" में सुरक्षित है।...\"\n", "id": "569713", "title": "अनूप संस्कृत लाइब्रेरी"}
{"url": "https://hi.wikipedia.org/wiki?curid=569714", "text": "लक्ष्मीनारायण गोस्वामी\n\nलक्ष्मीनारायण गोस्वामी मूलतः बीकानेर के निवासी थे जो प्राच्यविद्या विशेषज्ञ- और एक परिश्रमी संपादक थे तथा अपने सेवाकाल के दौरान राजस्थान के नगर जोधपुर में रह कर जिन्होंने शिवानन्द गोस्वामी के विशालकाय ग्रन्थ सिंह-सिद्धांत-सिन्धु के अलावा कई महत्वपूर्ण संस्कृत ग्रंथों का संपादन राजस्थान प्राच्यविद्या प्रतिष्ठान जोधपुर के माध्यम से किया। इनका निधन कुछ दशक पूर्व अपने पुश्तैनी नगर बीकानेर में हुआ। \n", "id": "569714", "title": "लक्ष्मीनारायण गोस्वामी"}
{"url": "https://hi.wikipedia.org/wiki?curid=569715", "text": "राजा विष्णुसिंह\n\nरामसिंह (प्रथम) के पौत्र राजा बिशन सिंह का जन्म वर्ष 1672 में हुआ |]\n\nयदुनाथ सरकार की 'जयपुर का इतिहास' पुस्तक के अनुसार 30 अप्रैल 1688 को इन्हें आमेर के राजा के रूप में औरंगजेब से मान्यता मिली| महाराजा विष्णुसिंह के बारे में जयपुर इतिहास के अनन्य विद्वान और चन्द्रमहल [सिटी पैलेस], जयपुर के 'पोथीखाने' के पुस्तकालय-प्रभारी स्व. गोपाल नारायण बहुरा ने लिखा है इस दृष्टि से आमेर के शासक विष्णुसिंह को मुगल साम्राज्य के उन कृपापात्र चंद्रवंशी राजपूत राजाओं में गिना जा सकता है जिन्होंने साम्राज्य-विस्तार के लिए कई सामरिक और कूटनीतिक अभियानों में भाग लिया या उनका नेतृत्व किया। हालांकि जेम्स टॉड जैसे इतिहासकार, मानते हैं कि \" [\"[मिर्ज़ा राजा जयसिंह]] के बाद आमेर राज्य का फिर से पतन आरम्भ हुआ। इन दिनों में वहां का शासन मुग़ल बादशाह की उँगलियों पर चल रहा था।...दिल्ली दरबार में इस राज्य को जो सम्मान प्राप्त हुआ था, वह भी अब पहले जैसा न रह गया था। इसलिए महाराजा बिशन सिंह को तीन हजारी मनसब का पद मिला.\"\n\nसन १७०० में वह (महाराजा बिशन सिंह) बहादुर शाह के साथ काबुल के युद्ध में गया था, जहाँ उसकी मृत्यु हो गयी। राजा विष्णुसिंह की मृत्यु होने पर मार्गशीर्ष सुदी ७ वि॰सं॰ १७५६, जनवरी १७०० ई॰ को सवाई जयसिंह आमेर की गद्दी पर बैठे।\nजयपुर से आमेर रोड पर दीवार से घिरे एक मैदान में 6 बड़ी, 8 मध्यम आकार की और 12 छोटे आकार की छतरियां हैं। ये छतरियां आमेर के राजाओं, उनके परिवार के सदस्यों और वंशजों की समाधियां हैं। इनमें छह बड़ी छतरियां राजा भारमल, राजा भगवंत दास, राजा मान सिंह, राजा जय सिंह, राजा राम सिंह और राजा विष्णु सिंह की हैं।\n", "id": "569715", "title": "राजा विष्णुसिंह"}
{"url": "https://hi.wikipedia.org/wiki?curid=569717", "text": "महापुरा\n\nमहापुरा, राजस्थान की राजधानी से कोई दस किलोमीटर दूर (जयपुर-अजमेर रोड से करीब एक किलोमीटर दक्षिण-दिशा में) जयपुर जिले की सांगानेर तहसील का एक ऐतिहासिक ग्राम है जो शिवानन्द गोस्वामी जैसे उद्भट विद्वान को आमेर नरेश महाराजा बिशन सिंह / महाराजा विष्णुसिंह ने अन्य चार गांवों के साथ उनका शिष्यत्व स्वीकारने के उपलक्ष्य में जागीर के रूप में भेंट दिया था। महापुरा अनेक कारणों से भारत के विलक्षण ग्रामों में से एक है, क्योंकि इस गाँव के साथ इतिहास और संस्कृति के कई अनजाने पहलू सम्बद्ध हैं।\n\nइस गाँव के नाम का मूल मुहूर्त-रत्न और सभेदा-आर्यासप्तशती जैसे प्राचीन संस्कृत ग्रंथों में जो सत्रहवीं और अठारहवीं शताब्दी के हैं, में मिलता है। कुछ शोधकर्ताओं का अभिमत है कि दक्षिण में बहने वाली वेगवती धवलवर्ण \"पेन्णा \" नदी की स्मृति में एक 'विशाल'/ प्रसिद्ध / या महिमाशाली गाँव होने के नाते इसे पहले 'महापूरा' कहा गया जो अपभ्रंश उपयोग में आकर बाद में महापुरा कहा जाने लगा।\n\nएक महिमाशाली गाँव होने की दिशा में सबसे पहली बात तो यह है कि महापुरा अनेक संस्कृत-विद्वानों की कर्मभूमि रहा है| स्वयं शिवानन्द गोस्वामी द्वारा सेवित (चार सौ साल से भी ज्यादा प्राचीन) लक्ष्मीनारायण का तांत्रिक-विग्रह महापुरा में है। अजमेर रोड राष्ट्रीय राजमार्ग संख्या 8 के नजदीक अराध्य देव का प्राचीन लक्ष्मीनारायण मंदिर आसपास के निवासियों के लिए अटूट आस्था का केंद्र है। इस मंदिर की प्रतिमा को यहां निवास करने वाले शिवानंद गोस्वामी ने स्थापित किया था। \nवे 1747 के मध्य दक्षिण भारत से यहां आए थे। आमेर के तात्कालिक शासक महाराजा विष्णु सिंह ने अपने राज्याभिषेक के अवसर पर उन्हें आमंत्रित किया था। उन्होंने शिवानंदजी को दक्षिणा के रूप में पांच गांव भेंट किए थे- इस आशय का अभिलेख बीकानेर स्थित राजस्थान प्राच्य विद्या प्रतिष्ठान में देखा जा सकता है। उन्हीं पांच गांवों में से एक महापुरा गांव भी था। गोस्वामीजी ने इस गांव में भगवान लक्ष्मीनारायण की प्रतिमा स्थापित कर एक सुंदर मंदिर का निर्माण करवाया था। मंदिर में भगवान का विग्रह दाक्षिणात्य शैली का है। इसका स्वरूप इस प्रकार है कि भगवान विष्णु गरुड़ पर आरूढ हैं व लक्ष्मीजी उनकी गोद में सुशोभित हैं। हरिहर की एकरूपता का लक्ष्य करके इस प्रतिमा में अर्द्धनारीश्वर नटेश्वर के भी दर्शन होते हैं, इसलिए उन्हें कामेश्वरी का युगल स्वरूप भी माना जाता है। यह प्रतिमा शालिग्राम शिला से निर्मित मानी जाती है। स्थानीय निवासियों का मानना है कि इस मूर्ति को जो भी जिस भावना व जिस रूप में देखता है भगवान उसे उसी रूप में दर्शन देते हैं। मंदिर का द्वार कलात्मक है। \n\n\"शिरोमणि भट्ट\", जो शिवानन्द गोस्वामी के नाम से प्रसिद्ध हुए, यहाँ सकुटुम्ब कुछ वर्ष रहे थे। यहीं उन्होंने सन १६८० ईस्वी में आमेर में महाराजा बिशन सिंह के लिए वाजपेय यज्ञ करवाने के बाद एक चबूतरा निर्मित करवाया था- जो आज भी विद्यमान है और जिसे हरदौल का चबूतरा कहा जाता है।\n\nहरदौल के चबूतरे का भी अपना इतिहास है। कहा जाता है– आमेर महाराजा के आग्रह पर सन १६८० ईस्वी में शिवानन्द गोस्वामी ओरछा मध्यप्रदेश से अश्वों पर और बैलगाड़ियों में सपरिवार महापुरा आने के लिए चले थे। तब बुंदेलखंड सहित मध्यवर्ती अनेक स्थलों पर लुटेरों का बड़ा आतंक था। वह ओरछा के सम्मानित कुलगुरु थे, इसलिए शिवानन्द जी के परिजनों और उनकी संपत्ति की सुरक्षा के लिए ओरछा नरेश ने हरदौल वंश के दो साहसी सरदारों को भी इस लवाजमे का नेतृत्व करने साथ भेजा। राजसी ठाटबाट और कीमती साजोसामान की भनक पा कर कुछ दुर्दांत रुहेले दस्युओं ने शिवानंदजी के काफिले पर एकाएक हमला बोल दिया. बुंदेले वीरों के बाहुबल और वीरता ने उन लुटेरों का तो सफाया कर दिया, पर दोनों हरदौल-सरदार, जो ओरछा नरेश ने भेजे थे, गहरे घाव लगने से मार्ग ही में इस हिंसक-युद्ध में वीरगति को प्राप्त हो गए।\n\nशिवानंदजी ने सकुशल महापुरा पहुँच कर उन दिवंगत वीरों के लिए श्राद्ध/तर्पण समेत विधिवत सभी कर्मकांड पूरे किये और उनकी स्मृति को चिरस्थाई बनाने के लिए, महापुरा और बीकानेर, दोनों जगह जहाँ वह रहे, \"हरदौल वीरों के चबूतरे\" स्थापित किये. इन चबूतरों पर चार सौ बरसों तक घी का दीपक प्रत्येक सांझ गोस्वामी-परिवार जलाता रहा था। आज भी गोस्वामी-कुल, विशेष रूप से आत्रेय कुल में, ब्याह-शादी, मुंडन, यज्ञोपवीत, जच्चा-बच्चा आदि हर महत्वपूर्ण मंगल-अवसर पर हरदौल के चबूतरे पर जा कर दंडवत करने की प्रथा है।\n\nयह गाँव महापुरा वही है जहाँ (ब्रह्मराक्षस को शास्त्रार्थ में हराने की घटना के बाद) आमेर के महाराजा बिशन सिंह को गोस्वामीजी ने अश्वमेध यज्ञ करवाने की सलाह दी थी (देखें शिवानन्द गोस्वामी) यहीं बैठ कर भट्ट मथुरानाथ शास्त्री जैसे मनीषी संस्कृत-साहित्यकार ने अपनी कुछ श्रेष्ठ रचनाएं लिखीं थीं। (यह गाँव उनका ससुराल था।) उनके साले और संस्कृत के आशुकवि गोस्वामी हरिकृष्ण शास्त्री ने यहीं रह कर अपना संस्कृत महाकाव्य 'दिव्यालोक' लिखा था। इसी गाँव में शिवानन्द गोस्वामी के अनुज जनार्दन गोस्वामी के वंशज स्व.घनश्याम गोस्वामी थे, जिन्होंने यहाँ संस्कृत-अध्ययन और शोध के लिए 'शिवानन्द-पुस्तकालय' भी खोला था और जिनके बुलावे पर लोकसभा अध्यक्ष डॉ॰ एम. ए. अय्यंगर (कार्यकाल 8 मार्च 1956 - 16 अप्रैल 1962), राजस्थान के कई राज्यपाल, कई मुख्यमंत्री, कुछ बड़े विदेशी राजनेता, विद्वान, संत, शोधकर्ता, धर्मगुरु आदि विभिन्न कार्यक्रमों में आ चुके हैं।महापुरा में रीतिकालीन महाकवि पद्माकर के कुछ वंशजों ने भी निवास किया।\nमहापुरा गांव से खटवाड़ा रोड पर प्रतिवर्ष अगस्त-सितम्बर माह में जीण माता की पदयात्रा महापुरा से जीणमाता धाम, रैवासा सीकर के लिये जाती है।\n\nअगर जनगणना आंकड़ों की बात की जाय तो महापुरा का विलेज-प्रोफाइल कुछ इस तरह है: गांव का कुल राजस्व क्षेत्रफल 778 हेक्टेयर है- जिसमें निवास करते परिवारों की संख्या 384 है। इन परिवारों की कुल जनसंख्या - 2,776 है जिनमें पुरुष 1,467 और स्त्रियाँ 1,309 हैं। अनुसूचित जाति की जनसंख्या - 238 है इनमें 120 पुरुष और 118 स्त्रियाँ हैं। अनुसूचित जनजाति जनसंख्या के केवल 4 लोग यहाँ हें जिनमें स्त्री 2 और 2 पुरुष हैं प्राइमरी स्कूलों की संख्या 2, माध्यमिक विद्यालयों की संख्या 3, वरिष्ठ माध्यमिक स्कूलों की संख्या 1, कॉलेजों की संख्या 1, प्रशिक्षण स्कूलों की संख्या 1 और अन्य निजी शैक्षिक स्कूलों की संख्या 1 है। आयुर्वेदिक औषधालय की संख्या 1 और प्राथमिक स्वास्थ्य उप केंद्र की संख्या 1 है। सौभाग्य से पेय जल सुविधाएं उपलब्ध हैं जहाँ नल का पानी ट्यूबवेल और हेंडपंप जल उपलब्ध है। आरम्भ से पोस्ट, टेलीग्राफ और सुविधाएं फ़ोन उपलब्ध हैं- पोस्ट ऑफिस की संख्या 1 और टेलीफोन कनेक्शनों की संख्या 120 है। बस सेवाएँ उपलब्ध हैं, रेल सेवाएँ नहीं; बैंकिंग सुविधाएं उपलब्ध हैं वाणिज्यिक बैंक की संख्या 1 है। कृषि ऋण समितियों की संख्या 1, गैर कृषि ऋण समितियों की संख्या है। विभिन्न स्थानों के लिए पक्की सड़कें उपलब्ध हैं, निकटतम शहर: जयपुर और बगरू हैं जिनकी क्रमशः दूरी 12 और 16 किलोमीटर है। घरेलू उपयोग, कृषि उपयोग और अन्य कार्यों के लिए विद्युत आपूर्ति सुविधाएं उपलब्ध हैं। समाचार पत्र/पत्रिका/ इन्टरनेट सुविधाएं भी उपलब्ध हैं। यहाँ का कुल असिंचित क्षेत्र 290.02 हेक्टेयर है- खेती योग्य बची भूमि (गोचर भूमि और पेड़ों सहित) 153.91 हेक है।\n\nतब से अब तक महापुरा ने न जाने कितने चेहरे बदल लिए हैं। अब वहां ऊंचे-ऊंचे बहुमंजिला फ्लेट्स हैं - एक प्राइवेट इंटरनेशनल स्कूल , राष्ट्रीयकृत/निजी क्षेत्र बैंक , संस्कृत महाविद्यालय (पुराना) स्नातकोत्तर राजकीय संस्कृत कॉलेज, कुछ निजी स्नातकोत्तर महाविद्यालय बड़ा वाटर-पार्क और रेस्तरां भूमाफियों की बड़ी-बड़ी गाड़ियाँ, करोड़ों के महंगे फार्म-हाउस, पंचसितारा होटल और न जाने क्या-क्या, पर कमलानाथ जैसे कहानी-लेखक के लिए महापुरा आज भी उनका पुश्तैनी ननिहाल ही है। वह अपनी एक कहानी में पुराने दिनों के महापुरा की याद कुछ इन आत्मीय लफ़्ज़ों में करते हैं:\n\nhttp://www.censusindia.gov.in/default.aspx\nhttp://www.mapsofindia.com/pincode/india/rajasthan/jaipur/mahapura.html\nhttp://www.onefivenine.com/india/villages/Jaipur/Sanganer/Mahapura\nhttp://www.distancesfrom.com/map-from-Jaipur-to-Mahapura-Jaipur/MapHistory/231128.aspx\n", "id": "569717", "title": "महापुरा"}
{"url": "https://hi.wikipedia.org/wiki?curid=569718", "text": "साक्षी-नाट्य-शिरोमणि\n\nसाक्षी-नाट्य-शिरोमणि \n\nसत्रहवीं सदी के मध्य में शिवानन्द गोस्वामी को उनकी विद्वत्ता और देवी त्रिपुर सुन्दरी के प्रति उनके अनन्य उपास्य भाव के सम्मानस्वरूप काशी के पंडितों द्वारा शास्त्रार्थ में पराजित होने के पश्चात् उन्हें दी गयी सम्मानसूचक उपाधि है। \n", "id": "569718", "title": "साक्षी-नाट्य-शिरोमणि"}
{"url": "https://hi.wikipedia.org/wiki?curid=569720", "text": "तैत्तरीय आपस्तम्ब\n\nतैत्तरीय आपस्तम्ब \n\nआपस्तम्ब का अर्थ है- शाखा. अत्यंत महत्वपूर्ण प्राचीनतम दस उपनिषदों में सातवां तैत्तरीयोपनिषद् है जो कृष्ण यजुर्वेदीय तैत्तरीय आरण्यक का 7, 8, 9वाँ प्रपाठक है और शिक्षावल्ली, ब्रह्मानंदवल्ली और भृगुवल्ली इन तीन खंडों में विभक्त है। शिक्षावल्ली में 12 अनुवाक और 25 मंत्र, ब्रह्मानंदवल्ली में 9 अनुवाक और 13 मंत्र तथा भृगुवल्ली में 19 अनुवाक और 15 मंत्र हैं। शिक्षावल्ली को सांहिती उपनिषद् एवं ब्रह्मानंदवल्ली और भृगुवल्ली को वरुण के प्रवर्तक होने से वारुणी उपनिषद् या विद्या भी कहते हैं। आन्ध्र के तैलंग ब्राह्मण इस का अनुसरण और पाठ करते हैं।", "id": "569720", "title": "तैत्तरीय आपस्तम्ब"}
{"url": "https://hi.wikipedia.org/wiki?curid=569730", "text": "पंचद्रविड़\n\nपंचद्रविड़ का शाब्दिक अर्थ है- पांच द्रविड़। अर्थात् पाँच विशेष क्षेत्र जो द्रविडको अग्रपंक्तिमे लेता हो- द्रविड,कर्णाटक, तैलंग, गुर्जर,और महाराष्ट्र किन्तु बाद में यह पद उन समस्त उच्चकुलीन ब्राह्मणों के लिए प्रयुक्त होने लगा | स्कन्दपुराणके अनुसार विन्ध्याचल के दक्षिण में मूलतः वैदिक वर्णाश्रमधर्मावलम्वि जनके एक ब्राह्मण समुह रहते है जिनको पञ्चद्रविड कहते हैं| द्राविडाः, कार्णाटकाः,तैलंगाः, गौर्जराः,और महाराष्ट्राः ये पञ्चद्रविड कहलाते थे| ये लोग तेलंगाना, आँध्रप्रदेश, महाराष्ट्र, कर्णाटक और तमिलनाडु आदि प्रदेशों में निवास करते थे या विभिन्न कारणों से अपना मूल प्रदेश छोड़ कर अन्यत्र- खास तौर पर उत्तर भारत में बस गए। गुजरात के ब्राह्मण भी इसमें शामिल हुए। 'ब्राह्मनोत्पत्ति-दर्पण' में एक श्लोक इन पञ्चद्रविड़ विप्रों के अधिवास के सन्दर्भ में इस प्रकार आता है- \n\"कर्णाटकाश्च तैलंगा:द्रविणाश्च तपोधनाः | महाराष्ट्राः गुर्जराश्च पञ्चद्रविड बन्धवः ||\nपञ्चद्रविणविख्याताःविन्ध्यदक्षिणवासिनः॥\"\n", "id": "569730", "title": "पंचद्रविड़"}
{"url": "https://hi.wikipedia.org/wiki?curid=569731", "text": "वेल्लनाडू\n\nवेल्लनाडू \n\nवेंकटेश्वर प्रेस, बम्बई से प्रकाशित 'जाति-भास्कर' ग्रन्थ के अनुसार \" उत्कल के दक्षिण, द्राविड के उत्तर, कर्णाटक के पूर्वोत्तर, महाराष्ट्र के पश्चिम, अर्थात श्रीशैल से चोला स्थान के मध्य, तैलंग-प्रदेश है!\" नाथद्वारा के प्रसिद्ध विद्वान और विद्याविभाग प्रमुख पोतकूर्ची पं. कंठमणि शास्त्री के शब्दों में- \" तैलंग प्रदेश में तैलंग ब्राह्मणों के अनेक भेद हैं। जो ब्राह्मण परदेश से आ कर बसे थे, वे 'वेल्लनाटी' अथवा 'वेलनाडि' नाम से प्रसिद्द हुए... व्रेल=बाहरी भाग, नाडू=देश.\" बाद में यही 'वेल्लनाटी' वेल्लनाडू कहलाए।\n", "id": "569731", "title": "वेल्लनाडू"}
{"url": "https://hi.wikipedia.org/wiki?curid=569732", "text": "आत्रेय\n\nआत्रेय ब्राह्मणों का एक गोत्र है जिसकी उत्पत्ति अत्रि ऋषि से हुई।\n", "id": "569732", "title": "आत्रेय"}
{"url": "https://hi.wikipedia.org/wiki?curid=569741", "text": "प्राकृतिक चिकित्सा का इतिहास\n\nप्राकृतिक चिकित्सा का इतिहास उतना ही पुराना है जितना स्वयं प्रकृति। यह चिकित्सा विज्ञान आज की सभी चिकित्सा प्राणालियों से पुराना है। अथवा यह भी कहा जा सकता है कि यह दूसरी चिकित्सा पद्धतियों कि जननी है। इसका वर्णन पौराणिक ग्रन्थों एवं वेदों में मिलता है, अर्थात वैदिक काल के बाद पौराणिक काल में भी यह पद्धति प्रचलित थी।\n\nआधुनिक युग में डॉ॰ ईसाक जेनिग्स (Dr. Isaac Jennings) ने अमेरिका में 1788 में प्राकृतिक चिकित्सा का उपयोग आरम्भ कर दिया था। जोहन बेस्पले ने भी ठण्डे पानी के स्नान एवं पानी पीने की विधियों से उपचार देना प्रारम्भ किया था।\n\nमहाबग्ग नामक बोध ग्रन्थ में वर्णन आता है कि एक दिन भगवान बुद्ध के एक शिष्य को सांप ने \nकाट लिया तो उस समय विष के नाश के लिए भगवान बुद्ध ने चिकनी मिट्टी, गोबर, मूत्र आदि को प्रयोग करवाया था और दूसरे भिक्षु के बीमार पड़ने पर भाप स्नान व उष्ण गर्म व ठण्डे जल के स्नान द्वारा निरोग किये जाने का वर्णन 2500 वर्ष पुरानी उपरोक्त घटना से सिद्ध होता है।\n\nप्राकृतिक चिकित्सा के साथ-2 योग एवं आसानों का प्रयोग शारीरिक एवं आध्यात्मिक सुधारों के लिये 5000 हजारों वर्षों से प्रचलन में आया है। पतंजलि का योगसूत्र इसका एक प्रामाणिक ग्रन्थ है इसका प्रचलन केवल भारत में ही नहीं अपितु विदेशों में भी है।\n\nप्राकृतिक चिकित्सा का विकास (अपने पुराने इतिहास के साथ) प्रायः लुप्त जैसा हो गया था। आधुनिक चिकित्सा प्राणालियों के आगमन के फलस्वरूप इस प्रणाली को भूलना स्वाभाविक भी था। इस प्राकृतिक चिकित्सा को दोबारा प्रतिष्ठित करने की मांग उठाने वाले मुख्य चिकित्सकों में बड़े नाम पाश्चातय देशों के एलोपैथिक चिकित्सकों का है। ये वो प्रभावशाली व्यक्ति थे जो औषधि विज्ञान का प्रयोग करते-2 थक चुके थे और स्वयं रोगी होने के बाद निरोग होने में असहाय होते जा रहे थे। उन्होने स्वयं पर प्राकृतिक चिकित्सा के प्रयोग करते हुए स्वयं को स्वस्थ किया और अपने शेष जीवन में इसी चिकित्सा पद्धति द्वारा अनेकों असाध्य रोगियों को उपचार करते हुए इस चिकित्सा पद्धति को दुबारा स्थापित करने की शुरूआत की। इन्होने जीवन यापन तथा रोग उपचार को अधिक तर्कसंगत विधियों द्वारा किये जाने का शुभारम्भ किया।\n\nभारत में प्राकृतिक चिकित्सा पद्धति का जन्म हुआ। तथा इसकी उपयोगिता की महत्ता भी भारत में अति प्राचीन समय से चली आ रही है। जिन-2 स्वास्थ्य सम्बन्धी प्राकृतिक क्रियाओं का हम प्रयोग कर रहे हैं वे सभी उपचार की पद्धतियां पूर्वावस्था में प्राचीन भारत में विद्यमान थी। भारत में ही रोग निवारण के लिए इस पद्धति का प्रयोग नहीं किया वरन् अन्य कई देशों में भी इस पद्धति का प्रयोग आज किया जा रहा है। प्राकृतिक चिकित्सा पद्धति भारत की ही देन है परन्तु कुछ कारणों तथा अन्य विकासों के प्रभावानुसार यह पद्धति भारत में लुप्त हो गई। इसके बाद इसके पुनः निर्माण का श्रेय विदेशों (पाश्चातय देशों) को ही है।\n\nईसा से कई सौ वर्ष पूर्व ही हिपोक्रेटीज ने प्राकृतिक चिकित्सा का पुनः पुनरूथान किया। इसी कारण इन्हें 'चिकित्सा का जनक' कहते है। 18वीं शताब्दी के मध्य से कुछ लोगों के प्रयास के फलस्वरूप प्राकृतिक चिकित्सा का प्रारम्भ तथा विकास फिर शुरू होने लगा तथा हम इस चिकित्सा को पुनः जानने लगे। इस पद्धति के \nपुनरूथान में जिन महान और प्रभावशाली व्यक्तियों का योगदान है वह पहले से ही रोगों को ही उपचार के लिए औषधियों का प्रयोग करते थे परन्तु औषधियों के प्रयोग के बाद भी रोगों पर सफलता न पा सकने तथा उसके प्रतिकूल प्रभावों को जानने के बाद और स्वयं पर भी औषधि चिकित्सा की प्रणाली के कटुफल चखने के बाद प्राकृतिक चिकित्सा की शरण ग्रहण कर स्वस्थ जीवन जीने लगे। इन्होने इस पद्धति के चमत्कारों से प्रभावित \nहोने के कारण इस पद्धति के प्रचार-प्रसार और विकास में लग कर प्राकृतिक चिकित्सा को नया जन्म दिया।\n\nडॉ॰ फ्लायर (Sir John Floyer) इंग्लैड के लिचफील्ड नगर के निवासी थे। लिचफील्ड के एक सोते के पानी में कुछ किसानों को नहाकर स्वास्थ्य लाभ करते देख उन्हे जल के स्वास्थ्यवर्द्धक प्रभाव के सम्बन्ध में अधिकाधिक जांच पड़ताल करने की प्रबल इच्छा हुई। इसके कारण उनका रूझान इस पद्धति की ओर हुआ।\n\nडॉ॰ जेम्स क्यूरी (James Currie) लिवरपुल के रहने वाले थे सन् 1717 ई. को लगभग इन्होने एक जल चिकित्सा सम्बन्धित पुस्तक लिखकर उसका प्रकाश कराया।\n\nडॉ॰ लूई कूने (Louis Kuhne) एक प्रसिद्ध चिकित्सक के रूप में जाने जाते है। इनका जन्म 1844 में जर्मनी में हुआ। इन्होने प्राकृतिक चिकित्सा प्रणाली को विषेशकर जल चिकित्सा को उन्नति के शिखर तक पहुंचाने के लिए जीवन का अधिकांश समय दिया। इसके साथ ही उन्होने दो महत्वपूर्ण पुस्तकें \"The new science of Healing\" तथा \"The science of facial Expression\" लिखी।\n\nइन्होने रोग के कारण और उपचार पर जोर देते हुए चिकित्सा प्रारम्भ की और अन्ततः लिपजिंग (Leipzig) नगर में अपना एक चिकित्सालय भी स्थापित किया। जल चिकित्सा में प्रयोग होने वाले उपकरणों की डिजाइनिंग करके हिप बाथ आदि की शुरूआत में महत्वपूर्ण योगदान दिया जो आज भी प्राकृतिक चिकित्सा में उनके नाम से प्रसिद्ध है (जैसे मेहन स्नान को लूई कूने नाम से ही जाना जाता है।) उन्होने विजातीय द्रव्य के पनपते की और उसके विभिन्न स्थानों पर जमा होने पर विस्तृत रूपरेखा तैयार की।\n\nआपका जन्म एक जुलाहे परिवार में हुआ था। लेकिन इन्हे कई दर्दनाक परिस्थितियों का सामना करना पडा। माता-पिता के आकास्मक निधन व अपने शरीर के असाध्य फोडों के कारण औषधिविज्ञान के चिकित्सकों के द्वारा हतोत्साहित होना पडा। इसी कारण उन्हे अपने लिए किसी सुदृढ चिकित्सा प्रणाली की आवश्यकता हुई और प्राकृतिक चिकित्सा की शरण ले स्वास्थ्य को प्राप्त करने में सफल भी हो गए।\n\nविन्सेंज प्रिस्निज (Vincenz Priessnitz) जन्म सन् 1799 में आस्ट्रेलिया में हुआ। इनको जल चिकित्सा का जनक कहा जाता है। इन्होने प्राकृतिक चिकित्सा में आने से पूर्व एक घायल देखा जो बार-2 अपने उस घाव को लेकर पानी के तलाब में लेंटता था। ऐसा कुछ दिनों करने पर उसका घाव पूरी तरह ठीक हो गया था इसे देखकर उन्होने कई प्रयोग करे परन्तु इन प्रयोगों के करने के कारण उनको न्यायालय में भी उपस्थित होना पड़ा परन्तु अन्ततः न्यायालय द्वारा इस पद्धति को हितकारी मानते हुए न्यायालय द्वारा उनके हित में ही फैसला सुनाया गया। इसके पश्चात उन्होने प्राकृतिक चिकित्सा का खुलकर उपचार अपने घर पर ही देना शुरू किया। प्राकृतिक चिकित्सा के क्षेत्र में उनका विरोध होने पर भी बिना डरे उन्होने अपने पूरे विश्वास और लगन से इसके अनेकों चमत्कार किए तथा पूरी दुनिया द्वारा भी माने गए।\n\nऔषधि विज्ञान के डॉक्टर के रूप में पहुचाने जाने वाले डॉ॰ जेनिंग (Dr. Isaac Jenning) अमेरिका में 1788 में पैदा हुए और उन्होने प्रकृति एवं सफाई को अधिक महत्व देते हुए एक बुखार के रोगी को उपवास, विश्राम और अत्यधिक पानी के सेवन के साथ शान्त वातावरण में रहने की सलाह दी इस प्रकार वह अन्य दुसरे रोगों में एक टाइफाइड के रोगी को जिस पर दवाओं का कोई असर नहीं हो रहा था का प्राकृतिक उपचार किया। जिससे रोगी की स्थिति में सुधार होने लगा। सन् 1822 में उन्होने पूरी तरह से दवाओं का प्रयोग बन्द कर दिया और प्राकृतिक चिकित्सा करने लगे। इसका प्रयोग करने से रोगियों की मृत्युदर में गिरावट आने पर चमत्कारी प्रभाव सामने आने लगे। तथा स्वस्थ होने में भी परिणाम शीघ्र प्राप्त होने लगे। इससे उन्होने निष्कर्ष निकाला की रोग बाहरी वातावरण की नहीं वरन जीवनी शक्ति के ह्रास की देन है। उनकी उपचार पद्धति को आर्थोपैथी के नाम से जाना जाता है। इन्होने तीन किताबें लिखी \"The medicial reform\", \"Philosophy of human life\" तथा \"The tree of human life as human degeneracy\" हैं।\n\nफादर नीप (Sebastian Kneipp) ने जल चिकित्सा पर अनेको प्रयोग व आविष्कार किये। इन्होने जल चिकित्सा का प्रयोग कर बडी सफलता प्राप्त की। इन्होने एक स्वास्थ गृह का संचालन 4 5 वर्षों तक कुशलता पूर्वक किया तथा उसके द्वारा अनेकों लोगों को प्रशिक्षित किया। इनके नाम से जर्मनी में एक नील स्टोर्स है जहां जड़ी बूटियों, तेल, साबुन तथा स्नान सम्बन्धी आवश्यक वस्तुएं तथा स्वास्थ्यप्रद प्राकृतिक भोजनों का प्रदर्शन किया जाता है। इन्होने सन् 1857 ई. में जल चिकित्सा पर \"My Water Cure\" नामक पुस्तक लिखी जिसका हिन्दी रूपान्तरण 'जल चिकित्सा' के नाम से आरोग्य मंदिर, गोरखपुर से प्रकाशित हुआ है।\n\nअर्नाल्द रिक्ली (Arnold Rickli) एक व्यापारी होते हुए भी प्राकृतिक चिकित्सा से प्रभावित होकर व्यापार छोड़कर इस चिकित्सा क्षेत्र में आ गए। इन्होने प्राकृतिक चिकित्सा में एक अध्ययन वायु चिकित्सा एवं धूप चिकित्सा को जोड दिया। बाद में इन्होने सन् 1848 ई. में आस्ट्रिया में धूप और वायु का एक सेनेटोरियम स्थापित किया जो संसार का प्रथम प्राकृतिक चिकित्सा भवन बना।\n\nएडोल्फ जुस्ट (Adolf Just) जर्मनी के रहने वाले थे। इनके द्वारा मिट्टी चिकित्सा का विकास तथा प्रयोग करने के बाद इसकी उपयोगिता और महत्ता को माना जाने लगा। इन्होने मिट्टी के अनेकों प्रयोग कर रोगों की चिकित्सा की। इनके द्वारा ही मालिश की क्रिया का जन्म भी हुआ। इन्होने महत्वपूर्ण पुस्तक \"Return to nature\" भी लिखी जो आज संसार भर में सुप्रसिद्धि प्राप्त कर रही है।\n\nडॉ॰ आर्नल्ड (Arnold Ehret) भी प्रसिद्ध चिकित्सकों में से हैं। ये जर्मनी के रहने वाले थे परन्तु इनका कार्यक्षेत्र अमेरिका था। इन्होने प्राकृतिक चिकित्सा की फलाहार और उपवास की पद्धति पर अधिक जोर दिया तथा बड़े बडे रोगों को केवल आहार तथा उपवास द्वारा ही मार भगाया। इन्होने कई पुस्तकें लिखी जिनमें से दो पुस्तके अधिक प्रसिद्ध है- \"Rational fasting\" और \"Mucusless Diet healing system\"।\n\nहेनरी लिण्डल्हार (Henry Lindlahr) का जन्म 1 मार्च 1953 को हुआ। इन्होने अपना सम्पूर्ण जीवन प्राकृतिक चिकित्सा के प्रचार प्रसार में लगा दिया। इन्होने प्राकृतिक चिकित्सा से होने वाले लाभों तथा प्रभावों को वैज्ञानिक आधार द्वारा प्रस्तुत किया। इन्होने प्राकृतिक चिकित्सा के सिद्धान्त \"तीव्ररोग अपने चिकित्सक स्वयं होते हैं\" का समर्थन दिया जबकि प्राकृतिक चिकित्सा के सिद्धान्तों के विरूद्ध जाकर रोगों उपचार में दूसरी पद्धतियों की औषधियों के सेवन पर जोर दिया। सन् 1904 में 51 वर्ष की अवस्था में एम.डी. की उपाधि प्राप्त की। इन्होने कई पुस्तकें लिखी जिनमें मौलिक पुस्तकें, 'फिलोसफी ऑफ नेचर केयर', 'प्रैक्टिस ऑफ केयर कुक बुक इनके अपने निजी अनुभवों द्वारा सम्पादित की हुई है।\n\nबेनिडिकट लुस्ट (Benedict Lus) फादर नीप के प्रिय शिष्यों में से एक थे। इनका जन्म 3 फ़रवरी 1872 ई. को हुआ था। इन्होने प्राकृतिक चिकित्सा का प्रचार प्रसार अमेरिका में जाकर किया। अमेरिका में ही इन्होने नीप-वाटर क्योर नामक एक मासिक पत्र निकाला तथा बाद में एक पत्र नेचर्स-पाथ भी स्थापित किया इनके द्वारा न्यूयार्क में एक स्कूल तथा कालेज की स्थापना की। जो अब सुप्रसिद्ध यंग बार्न्स अस्पताल में परिणत हो गया है। यही नहीं इसके अतिरिक्त भी इन्होने कई अन्य अस्पतालों स्कूलों तथा संस्थाओं की भी स्थापना की। इनका देहान्त 1950 ई. अपने द्वारा स्थापित अस्पताल में ही हुआ।\n\nजेम्स हेनरी टिल्डेन (John Henry Tilden) जन्म अमेरिका में हुआ। इन्होने उपचार में कारणों को दूर करने पर जोर दिया जिनके द्वारा रोग उत्पन्न होते है। तथा रोगी को प्राकृतिक जीवन जीने की शिक्षा पर भी इन्होने बल दिया इन्होने प्रसिद्ध पुस्तक \"Impaired health\" भी लिखी।\n\nहेनरिच लेमैन (Johann Heinrich Lahmann) जर्मनी में रहने वाले तथा एलोपैथी को मानने वाले थे। परन्तु बाद में इन्होने ड्रेसडेन में एक स्वास्थ्य-गृह भी बनाया जिसके द्वारा इन्होने मानव स्वास्थ के लिए पोषक तत्वों की आवश्यकता पर अनुसंधान किए तथा यह सिद्ध किया कि स्वस्थ रहने के लिए आहार ही महत्वपूर्ण भूमिका निभाता है।\n\nबरनर मैकफेडन (Bernarr Macfadden) बहुत ही प्रसिद्ध चिकित्सक थे। इन्होने पूरा जीवन प्राकृतिक जीवन व व्यायाम पद्धतियों का अनुभव कर उसे प्रयोग करके रोगों को दूर करने पर जोर दिया। व्यायाम पद्धतियों का स्वयं अनुभव करके \"फादर ऑफ फिजिकल कलचर\" की उपाधि को प्राप्त किया। इन्होने \"Book of health\", \"Fasting for health\" तथा \"Macfaddens eneyolopedia for physical culture\" आदि दर्जनो पुस्तकों भी लिखी। उपवास पर इन्होने अपनी पकड़ बनाई तथा उपचार में इसका प्रयोग किया।\n\nसर विलियम अर्बुथनाट लेन (Sir William Arbuthnot Lane) एक एलोपैथी के चिकित्स थे फिर भी इन्होने प्राकृतिक चिकित्सा के प्रभावों से खूब प्रभावित हुए तथा इस पर विश्वास करके इन्होने इसका खूब प्रचार प्रसार किया। इन्होने एक सुप्रसिद्ध पुस्तक \"Good Health\" भी लिखी।\n\nजॉन हार्वे केलॉग (John Harvey Kellogg) को पूरा संसार प्राकृतिक चिकित्सक के नाम से जानता है। इनका जन्म 2 6 फ़रवरी सन् 1852 ई. को अमेरिका में हुआ। इन्होने एक विषष प्रकार का बैटिल क्रीक सेनीटोरियम बनाया जिसमें सभी चिकित्सा प्रणालियों जैसे जल चिकित्सा, आहार चिकित्सा, शल्य चिकित्सा, स्वीडिश मूवमेन्ट तथा विद्युत-चिकित्सा आदि द्वारा उपचार होता है। इन्होने प्राकृतिक चिकित्सा के क्षेत्र में कई प्रकार के आविष्कार भी किए जिनमें विद्युत ज्योतिस्नान (Electric lights bath) महत्वपूर्ण है। इसके अतिरिक्त इन्होने “दि न्यु डायटेरिक्स”, “रैशनल हाइड्रोथिरैपी” तथा “होम हैंड बुक ऑफ हाइजीन एण्ड मेडिसिन” आदि पुस्तकें भी लिखी।\n\nयह भी हेनरिच लेमैन तथा सर विलियम की तरह ही एक प्रसिद्ध ऐलोपैथी के चिकित्सक होते हुए भी प्राकृतिक चिकित्सा में अगाध विश्वास रखते थे। इन्होने \"The principles practice of medicine\" नामक प्रसिद्ध पुस्तक लिखी।\n\nब्ले सेलमन एम. डी., विन्टर निट्रल, आटो कार्क, एडगर, जे. सैकसन शेल्टन, इलियर, पंज, ओसवाल्ड, हरबर्ट स्पेन्सर, टर्न वेटर जान, बोन पीजली, हैन्स माल्टेन, एडविन बैबिट एन. डी., मिल्टन पावल आदि अनेकों ही और भी चिकित्सक हैं जिन्होने अपना जीवन प्राकृतिक चिकित्सा को समर्पित किया तथा इसके द्वारा रोगों का उपचार करके अनेकों रोगों पर विजय प्राप्त की।\n\nभारत वर्ष में प्राकृतिक चिकित्सा के प्रादुर्भाव के विषय में श्री डी. वेंकट चेलापति शर्मा जी ने वर्ष 1894 में डॉ॰ लूई कूने के प्रसिद्ध पुस्तक 'द न्यू साइंस ऑफ हीलिंग' (The new science of healing) का तेलुगु भाषा में अनुवाद करके इसका प्रारम्भ किया। इसके पश्चात 1904 में बिजनौर निवासी श्री कृष्ण स्वरूप ने इसका अनुवाद हिन्दी और उर्दू दोनों भाषाओं में किया। पुस्तकों के आगमन के साथ-2 लोगों की रूचि और उसके अध्ययन में भी वृद्धि होनी प्रारम्भ हुई और शीघ्र ही यह चिकित्सा पद्धति लोगों में प्रचलित होनी प्रारम्भ हुई। महात्मा गांधी जी एडोल्फ जूस्ट की पुस्तक 'रिटर्न टू नेचर' (Return to nature) पढकर बहुत प्रभावित हुए। उनके जीवन में यह पद्धति गहराई तक चली गई और उन्होने तुरन्त प्रभाव से अपने स्वयं के शरीर तथा परिवार के लोगों और आश्रम में रहने वाले लोगों पर उपचार प्रयोग प्रारम्भ किए। अन्ततः भारत जैसे गरीब देशों में स्वास्थ्य के लिए यह पद्धति सर्वोत्तम पद्धति है। इसका प्रचार उन्होने गांव-2 में करने के साथ ही पूना के पास उरलिकांचन में एक प्राकृतिक चिकित्सालय की स्थापना की और इस चिकित्सालय के चिकित्सक भी बने। उरलिकांचन में पहला प्राकृतिक चिकित्सालय स्थापित होने के कारण ही दक्षिण भारत में प्राकृतिक चिकित्सा का प्रादुर्भाव सबसे पहले हुआ है।\n\nडॉ॰ कृष्णम राजू ने विजयवाडा से थोडी दूरी पर ही एक विशाल चिकित्सालय की स्थापना की इसके साथ साथ देश में डॉ॰ जानकीशरण वर्मा, डॉ॰ शरण प्रसाद, डॉ॰ महावीर प्रसाद पोद्दार, डॉ॰ गंगा प्रसाद गौड, डॉ॰ विट्ठल दास मोदी, डॉ॰ हीरालाल, महात्मा जगदीशवरानन्द, डॉ॰ कुलरन्जन मुखर्जी, डॉ॰ वी. वेंकट राव, डॉ॰ एस. जे. सिंह, इत्यादि के प्रयासों से कई सरकारी संस्थाएं तथा दिल्ली में केन्द्रिय योग एवं प्राकृतिक चिकित्सा अनुसंधान परिशद इत्यादि की स्थापना हेतु मुख्य योगदान दिया जिसके फलस्वरूप आज मान्यता प्राप्त चिकित्सालय पद्धति के रूप में स्वीकार की गई। इनमे से कुछ का जीवन परिचय इस प्रकार है:\n\nप्राकृतिक चिकित्सा के क्षेत्र में डॉ॰ कुलरंजन मुखर्जी का बहुत बड़ा योग दान रहा। बचपन से ही इन्हें प्रकृति एवं प्राकृतिक चिकित्सा से विषेष प्रेम था। तथा किशोरावस्था में इन्होने प्राकृतिक चिकित्सा का प्रयोग रोग उपचार के लिए शुरू किया। सन् 1930 में डॉ॰ कुलरंजन ने हाजरा रोड, कोलकाता में नेचर केयर अस्पताल में कार्य किया। इससे भी पूर्व उन्होनें मदारीपुर (अब बांग्लादेश के ढाका में) में नेचर केयर अस्पताल के कार्य किया तथा सफल परीक्षण प्राप्त किए। अपने जीवन काल में उन्होने हजारों असाध्य रोगियों के रोगों ठीक किया। इसी कारण उनकी तुलना ऐलोपैथी के सीनियर डॉ॰ विधान चन्द्र के साथ की जाती थी। गांधी जी को भी इनके द्वारा दी गई उपचार पद्धति पर विश्वास था तथा वह भी इनके पास रोगियों को भेजा करते थे। इन्होने एक पुस्तक भी लिखी - 'प्रोटेक्टिव फुड्स इन हेल्थ एण्ड डिसीज'। इसके अतिरिक्त इन्होने अग्रेंजी और हिन्दी भाषा में कई महत्वपूर्ण पुस्तकें भी लिखी ये पुस्तकें आज भी सराहनीय एवं सहायक है। डॉ॰ मुखर्जी ने केवल रोगियों की चिकित्सा करते थे अपितु वह अपनी आय का 50 प्रतिशत भाग प्राकृतिक चिकित्सा में लगते थे। यह बहुत ही इमानदार तथा सरल व्यक्तित्व के व्यक्ति थे।\n\nसन् 1946 में डॉ॰ मुखर्जी ने अखिल भारतीय प्राकृतिक चिकित्सा परिषद की स्थापना की इस प्रकार इनके द्वारा प्राकृतिक चिकित्सा में अद्भुत चमत्कार किए।\n\nइनका जन्म 25 अप्रैल सन् 1912 ई. में जनपद गोरखपुर में हुआ था। इन्होने मैट्रिक तक की शिक्षा गोरखपुर से लेकर आगे की शिक्षा काशी हिन्दू विश्वविद्यालय से की। वह अध्यापक बनना चाहते थे। एक बार यह भंयकर रूप से बीमार पड गए तथा सभी तरह की दवा लम्बे समय तक लेने पर आराम नहीं हुआ तो इन्होने प्राकृतिक चिकित्सा श्री बालेश्वर प्रसाद सिंह के मार्गदर्शन में न केवल रोगमुक्त हुए बल्कि उनका स्वास्थ्य पहले से भी उत्तम हो गया इसी से ही उनकी आस्था और निष्ठा प्राकृतिक चिकित्सा में लग गई।\n\nआगे चलकर सन् 1940 ई. में इन्होने गोरखपुर में आरोग्य मंदिर प्राकृतिक चिकित्सालय की स्थापना की। इन्होने एडोल्फ जस्ट द्वारा लिखी पुस्तक 'रिटर्न टू नेचर' (Returne to nature) का हिन्दी अनुवाद करके भारतीय प्राकृतिक चिकित्सा के क्षेत्र में एक बड़ा कार्य किया इन्होने गांधी जी की रचनात्मक प्रवृतियों पर केन्द्रित पत्रिका 'जीवन-साहित्य' का संपादन भी किया।\n\nइन्होने भारत में प्राकृतिक चिकित्सा के क्षेत्र में ज्ञान व अनुभव का प्रयोग कर खूब सम्मान तथा प्रतिष्ठा हासिल की। विदेशों में भी इस पद्धति के अध्ययन के लिए उन्होने अनेकों देशों की यात्रा की। वह अमेरिका भी गए तथा वहां के प्राकृतिक चिकित्सा केन्द्र देखकर तथा अनुभव प्राप्त कर उन्होने 'यूरोप-यात्रा' नामक एक पुस्तक लिखी।\n\nप्राकृतिक चिकित्सा की शिक्षा के लिए एक शिक्षा केन्द्र की स्थापना 1962 में गोरखपुर में 'स्कूल ऑफ नेचूरल थेराप्यूटिक्स' नाम से की। इसके द्वारा उन्होने हजारों बालक बालिकाओं को प्राकृतिक चिकित्सा की शिक्षा दी। तथा आज वे शिष्य देश के विभिन्न भागों में प्राकृतिक चिकित्सा के काम में लगे हैं। इन्होने शारीरिक एवं मानसिक स्वास्थ्य के लिए 'रोगों की सरल चिकित्सा', 'स्वास्थ्य के लिए फल तरकारियाँ', 'बच्चों का स्वास्थ्य एवं उनके रोग', 'दुग्ध-कल्प', 'उपवास से लाभ', 'उपवास चिकित्सा' आदि अनेकों पुस्तकों को अंग्रेजी और भारतीय भाषाओं अनुवाद भी किया। मोदी जी ने प्राकृतिक चिकित्सा में मानस के निर्मलीकरण के लिए भगवान बुद्ध द्वारा प्रवर्तित विपश्यना ध्यान-साधना का समावेश किया। इस प्रकार अपने जीवन के 60 वर्षों प्राकृतिक चिकित्सा को समर्पित किए।\n\nये एक सफल चिकित्सक थे। इन्होने प्राकृतिक चिकित्सा के क्षेत्र में अपना महत्वपूर्ण योगदान दिया। इन्होने हिन्दी भाषा में बहुत सारी पुस्तकें लिखी। इन्होने 'अचूक चिकित्सा के प्रयोग' नाम्क एक श्रेष्ठ पुस्तक की रचना की। इनकी पुस्तक पढकर ही प्राकृतिक चिकित्सा प्रेमी मार्गदर्शन प्राप्त करते हैं। अपनी इन पुस्तकों के कारण ही उनका नाम प्राकृतिक चिकित्सा के इतिहास में सदा अमर रहेगा।\n\nइनका जन्म तमिलनाडु में हुआ था। इन्होने उच्च शिक्षा प्राप्त करके सारा जीवन प्राकृतिक चिकित्सा के लिए समर्पित कर दिया। इन्होने अति प्रसिद्ध पुस्तक 'प्रेक्टिकल नेचर केयर' की रचना की। इन्होने प्राकृतिक चिकित्सा के क्षेत्र में खूब प्रगति की।\n\nइनका प्राकृतिक चिकित्सा के क्षेत्र में योगदान बहुमूल्य है। इन्होने भारत के कोने-2 में प्राकृतिक चिकित्सा का प्रचार प्रसार किया। इसी उद्देश्य की पूर्ति के लिए इन्होने बहुत सारे शिविरों का आयोजन कर हजारों लोगों को भी उपचार उपलब्ध करा कर उन्हें रोग मुक्त किया। इनके द्वारा अनेक पत्रिकाओं का सम्पादन कुशलता-पूर्वक किया गया। 'जीवन-सखा' एक श्रेष्ठ पत्रिका थी। इन्होने गांधी जी से प्राकृतिक चिकित्सा की प्रेरणा प्राप्त की तथा अपना पूरा जीवन प्राकृतिक चिकित्सा को सर्म्पित किया। इन्होने अनेकों युवकों को प्रशिक्षण देकर सुयोग्य प्राकृतिक चिकित्सक बनाया।\n\nमहात्मा गांधी महान प्राकृतिक चिकित्सक थे। इन्होने भारत में प्राकृतिक चिकित्सा के अतिरिक्त उपवास और सत्याग्रह के नियमों का भी अनुपालन किया। इन्होने सर्वप्रथम भारत में प्राकृतिक आश्रम का निर्माण किया। इन्होने 'आरोग्य की कुंजी' का सम्पादन किया जिसका प्रचार-प्रसार देश और विदेश में हुआ तथा लाखों लोगों ने इससे लाभ उठाया।\n\nगांधी जी ने एडोल्फ जुस्ट द्वारा रचित प्रसिद्ध पुस्तक 'रिटन टू नेचर' का अध्ययन करके प्राकृतिक चिकित्सा की प्रेरणा प्राप्त की और इस क्षेत्र में बहुत सफलता प्राप्त की। इन्होने भारत के साथ-2 विदेशों में भी इस पद्धति का प्रचार किया। इनकी लिखी पुस्तकों में \"Diet & Diet reform\" अपने समय की आहारशास्त्र की लाभकारी और उपयोगी पुस्तक है।\n\nइनका जन्म 1910 में हुआ। इन्होने आन्ध्र प्रदेश में विशाल प्राकृतिक चिकित्सालय की स्थापना की तथा एक आदर्श प्राकृतिक चिकित्सा शिक्षण संस्था का संचालन किया। इन्होने कई पुस्तकें भी लिखी जो प्राकृतिक चिकित्सा के क्षेत्र में महत्वपूर्ण है।\n\nइस प्राकृतिक चिकित्सक ने महात्मा गांधी जी से प्रेरणा प्राप्त कर इस पद्धति को अपनाया। अपनी सम्पूर्ण आयु प्राकृतिक चिकित्सालय में रहकर हजारों निराश रोगियों को जीवन दान दिया और हिन्दी में अनेक किताबों भी लिखी।\n\nविनोबा भावे महात्मा गांधी जी के आध्यात्मिक आचार्य थे तथा इन्होने भी राम नाम तत्व की प्राकृतिक चिकित्सा से महत्वपूर्ण बताते हुए 'राम नाम एक चिन्तन' पुस्तक में प्राकृतिक जीवन के मूलभूत आदर्शों का बड़े सुन्दर विवेचन किया। इन्होने कई सम्मेलनों में प्राकृतिक चिकित्सकों का विषेष मार्गदर्शन किया।\n\nअंग्रेजी शासन के समय एक उच्च पद पर कार्यरत होते हुए भी इन्होने इसका त्याग कर स्वतन्त्रता संग्राम में भाग लिया और भारत के प्रधानमंत्री का पद भार को सम्हालते हुए प्राकृतिक चिकित्सा को नया मोड दिया। इन्होने कई पुस्तकों के द्वारा अपने अनुभवों को जन-2 तक पहुचाया।\n\nआपने अनेक वर्षों तक भारतीय प्राकृतिक चिकित्सा विद्यापीठ कलकत्ता में प्राचार्य एवं मुख्य चिकित्सक के रूप में कार्य किया तथा कई वर्षों तक गांधी जी द्वारा स्थापित निसर्गोपचार केन्द्र उरूलीकंचन में मुख्य चिकित्सक के पद पर कार्य किया। इन्होने अपने अनुभवों के आधार पर कई श्रेष्ठ तथा प्रमाणिक ग्रन्थों का लेखन किया जिनका प्रकाशन सर्व सेवा संघ द्वारा किया गया।\n\nये श्रेष्ठ प्राकृतिक चिकित्सकों में से एक हैं। इन्होने प्राकृतिक चिकित्सा का प्रशिक्षण विदेश से प्राप्त किया तथा अपने जीवन का बड़ा काल प्राकृतिक चिकित्सा को समर्पित किया। इन्होने लेलिंग का अंग्रेजी भाषा से उर्दु तथा हिन्दी लिपि में सविस्तार अनुवाद किया जो उस समय के महत्वपूर्ण योगदानों में से एक था। ये बहुत ही लोकप्रिय प्राकृतिक चिकित्सक थे।\n\nये दोनो ही डॉ॰ कृष्णम राजू के शिष्य थे तथा उनसे प्रशिक्षण ग्रहण कर इन्होने हैदराबाद में एक विशाल प्राकृतिक चिकित्सालय की स्थापना की। इसी के साथ नेचर केयर कॉलेज की स्थापना कर उसे उस्मानिया विश्वविद्यालय से मान्यता भी दिलाई जहां M.B.B.S. योग्यता के बराबर उपाधि छात्रों को दी जाती थी।\n\nये एक महान चिकित्सक तथा डॉ॰ स्व. के लक्ष्मण शर्मा के शिष्य भी थे। उच्च शिक्षा ग्रहण कर केन्द्रीय सरकार में उच्च अधिकार के पद पर कार्यरत होते हुए भी प्राकृतिक चिकित्सा के प्रचार प्रसार में निस्वार्थ भाव से बढ चढ कर सेवा की। यह 'लाइफ नेचुरल' अंग्रेजी मासिक पत्रिका के सम्पादक के साथ-2 'जीवन सखा' मासिक पत्रिका का भी सम्पादन किया।\n\nभारत के प्राकृतिक चिकित्सकों में डॉ॰ हीरा लाल जी का विषेष स्थान है। इन्होने डॉ॰ विट्ठल दास और डॉ॰ महावीर प्रसाद पोद्दार के साथ प्राकृतिक चिकित्सा का कार्य आरोग्य मन्दिर में प्रारम्भ किया। इसके साथ-2 ही इन्होने प्राकृतिक चिकित्सा के प्रचार-प्रसार के लिए गांव-गांव जाकर अपनी महत्वपूर्ण भागीदारी निभाई साथ ही प्रकाशन के कार्य में भी क्रियाशील रहे। चिकित्सा के प्रचार प्रसार में इन्होने अपना जो सहयोग दिया उसके परिणामस्वरूप जन-जन तक इस चिकित्सा को पहुंचाना सम्भव हो पाया। इन्होने महामंत्री के रूप में अखिल भारत प्राकृतिक चिकित्सा परिषद एवं योग परिषद के कार्य भार को संभाला। इनके द्वारा कई पुस्तकों का सम्पादन हिन्दी व अंग्रेजी में किया गया।\n\nयह भी लम्बे समय से प्राकृतिक चिकित्सा के क्षेत्र से जुडे हुए हैं तथा इन्होने प्राकृतिक चिकित्सा के अनुभवों के आधार पर प्राकृतिक चिकित्सकों को अनेकों उच्च कोटि की प्रमाणिक पुस्तकें भी दी है।\n\nडॉ॰ एम. जस्सावला की तरह इन्होने भी अपने जीवन के लगभग 44 वर्ष प्राकृतिक चिकित्सा संगठनों एवं अन्य रचनात्मक कार्यो में सक्रिय रूप से कार्य करते हुए शिक्षण प्राप्त कर उत्तर प्रदेश में प्रमुख चिकित्सक के रूप में कार्य किया। इन्होने 1980 में महर्षि दयानन्द प्राकृतिक योग प्रतिष्ठान की स्थापना की। इन्होने तीन महत्वपूर्ण पुस्तकें भी लिखी।\n\nइन्होने सन् 1947 में महात्मा गांधी जी के सम्पर्क में आने पर इस पद्धति की ओर अग्रसर होकर कई महत्वपूर्ण कार्य किए तथा आयुर्वेद का प्रशिक्षण प्राप्त कर सेवा में लग गए। पट्टी कल्याणा प्राकृतिक चिकित्सालय के संस्थापक पं॰ ओम प्रकाश त्रिखा के सम्पर्क में आने से पूर्ण रूप से केवल प्राकृतिक चिकित्सा के प्रचार प्रसार में लग गए। इन्होने बाद में गांधी जी द्वारा लिखी गई पुस्तक 'आरोग्य की कुंजी' की उर्दु में अनुवाद भी किया।\n\nइन्होने अपना पूरा जीवन केवल प्राकृतिक चिकित्सा को समर्पित किया तथा इसका प्रचार प्रसार करते हुए तीस से अधिक पुस्तक लिखकर प्राकृतिक चिकित्सा साहित्य को समृद्ध किया।\n\n", "id": "569741", "title": "प्राकृतिक चिकित्सा का इतिहास"}
{"url": "https://hi.wikipedia.org/wiki?curid=569747", "text": "राजस्थान प्रशासनिक सेवा परिषद्\n\nराजस्थान प्रशासनिक सेवा परिषद् राजस्थान के ९०० से अधिक राज्य सिविल सेवा अधिकारियों का जयपुर में स्थित स्वैच्छिक संगठन है जो अपने सदस्यों के प्रशासनिक हितों की रक्षा और जनता के हित में विविध सामाजिक कार्यक्रमों योजनाओं कार्यों में योगदान करता है| \n\nइसका पता है- 2, इंस्टीट्युशनल एरिया, दैनिक भास्कर के पास, जवाहर लाल नेहरु मार्ग, जयपुर \n\nफोन : +91-141-2703692\n\nhttp://www.rasassociation.com/index.html\n", "id": "569747", "title": "राजस्थान प्रशासनिक सेवा परिषद्"}
{"url": "https://hi.wikipedia.org/wiki?curid=569748", "text": "जयपुर विकास प्राधिकरण\n\nजयपुर विकास प्राधिकरण (संक्षिप्त जविप्रा) जयपुर नगर के विकास हेतु राजस्थान सरकार की एक संस्था है जिसकी औपचारिक शुरूआत 5 अगस्त 1982 को हुई। इसकी स्थापना के पीछे उद्देश्य जयपुर शहर के लिए विकासात्मक योजनाएं बनाना और क्षेत्र के समुचित, व्यवस्थित और तेजी से विकास की निगरानी करना है। जयपुर विकास प्राधिकरण, राजस्थान सरकार की एक स्वायत्तशासी समिति (एजेंसी) है और जयपुर शहर के लिए मास्टर प्लान के कार्यान्वयन के लिए जिम्मेदार है। यह जयपुर के विकास और पर्यावरण संरक्षण के अलावा शहर के आसपास के ग्रामीण क्षेत्रों के विकास के लिए ढांचागत और बुनियादी सुविधा के विकास के लिए गठित है।\n", "id": "569748", "title": "जयपुर विकास प्राधिकरण"}
{"url": "https://hi.wikipedia.org/wiki?curid=569749", "text": "प्राकृतिक स्वास्थ्य विज्ञान\n\nप्राकृतिक स्वास्थ्य विज्ञान या आर्थोपैथी (Orthopathy) या 'नेचुरल हाइजिन' (NH), प्राकृतिक चिकित्सा से उत्पन्न हुई एक वैकल्पिक चिकित्सा दर्शन है। यह पद्धति शाकाहार, अपक्व भोजन (बिना पकाया भोजन) तथा उपवास पर बल देती है।\n\nआर्थोपैथी आन्दोलन का आरम्भ डॉ इसाक जेनिंग्स (Isaac Jennings) ने १८२२ के आसपास की थी।\n\n", "id": "569749", "title": "प्राकृतिक स्वास्थ्य विज्ञान"}
{"url": "https://hi.wikipedia.org/wiki?curid=569754", "text": "राजा क्षत्रवर\n\nक्षत्रवर या शत्तुआर मित्तानी साम्राज्य के राजा थे। मित्तानी आर्य लोग थे और क्षत्रवर शत्तुआर का संस्कृत शब्द है।\n", "id": "569754", "title": "राजा क्षत्रवर"}
{"url": "https://hi.wikipedia.org/wiki?curid=569755", "text": "केन्द्रीय संस्कृत अकादमी\n\nकेन्द्रीय संस्कृत अकादमी, नई दिली में स्थित, भारत सरकार द्वारा वित्तपोषित स्वायत्तशासी संस्था है जो संस्कृत के प्रचार-प्रसार और सर्वतोमुखी उन्नयन के लिए निर्मित है।", "id": "569755", "title": "केन्द्रीय संस्कृत अकादमी"}
{"url": "https://hi.wikipedia.org/wiki?curid=569757", "text": "भवानी सिंह\n\nमहाराजा मानसिंह (द्वितीय) और श्रीमती मरुधर कँवर (जोधपुर) के पुत्र ब्रिगेडियर भवानी सिंह (22 अक्टूबर 1931 – 17 अप्रैल 2011) जयपुर राजघराने के सदस्य थे- जिन्हें भारत-पाक युद्ध १९७१ में बांग्लादेश युद्ध में वीरोचित शौर्य के सम्मानस्वरूप १९७२ में महावीर चक्र प्रदान किया गया|\n\nजयपुर महाराजा सवाई मानसिंह (द्वितीय) के सबसे बड़े पुत्र के रूप में २२ अक्टूबर १९३१ को हुआ|\n\nइनकी आरंभिक शिक्षा शेषनाग (कश्मीर), दून स्कूल (देहरादून) और फिर हैरो (इंग्लेंड) में हुई|\n१० अक्टूबर १९६७ को इनका विवाह राजा राजेंद्र प्रकाश बहादुर, सिरमूर के राजघराने की कन्या पद्मिनी देवी से मार्कंड नदी के तट पर बसे सिरमूर की राजधानी नहान में हुआ, जिनसे 30 जनवरी 1971 को जन्मी इनकी एकमात्र पुत्री दिया कुमारी (अब सवाई माधोपुर से भाजपा विधायक) हैं|\n\n१९५१ में इनकी पहली नियुक्ति भारतीय थलसेना में तीसरी केवेलरी रेजिमेंट में सेकण्ड लेफ्टिनेंट के कमीशंड पद पर हुई| तीन साल बाद, १९५४ में इनका चयन राष्ट्रपति अंगरक्षक के बतौर किया गया जिस पद पर यह सबसे लम्बा अरसा- करीब ९ साल तक रहे|| १९६३ में राष्ट्रपति भवन से इनका तबादला HQ 50 (Indep) Para Brigade में हुआ| १९६४-'६७ के बीच यह देहरादून में भारतीय मिलिट्री अकादमी में 'एड्जुटेंट' के पद पर कार्यरत रहे | जून १९६७ में 10 पैरा कमांडो यूनिट में नियुक्ति के लिए इनके स्वेच्छापूर्वक शामिल होने के अगले साल १९६८ में इन्हें 'कमांडिंग-ऑफिसर' पदभार दिया गया| बांगला देश की लड़ाई से पहले इन्होने भारतीय सेना द्वारा 'मुक्तिवाहिनी' को प्रशिक्षण प्रदान करने में भी सहयोग दिया| १९७१ में हुए भारत-पाक युद्ध में 'अपनी बटालियन का कुशल नेतृत्व करने और असाधारण शौर्य प्रदर्शित करने' के सम्मानस्वरूप सेना का दूसरा सर्वोच्च-सम्मान 'महावीर चक्र' प्रदान किया गया| (इसी युद्ध में उनकी बटालियन को दस शौर्य पदक मिले थे|) \n१९७४ में इन्होने सेना से स्वैच्छिक सेवानिवृत्ति ले ली किन्तु प्रधान मंत्री और राष्ट्रपति के आग्रह पर इन्होने श्रीलंका में चल रहे ' ओपरेशन पवन' में पंहुच कर अपनी पुरानी यूनिट (10 Para) के जवानों और अफसरों का 'मनोबल' बढ़ाया | इन सेवाओं के सम्मानस्वरुप भारत के राष्ट्रपति (सेनाओं के सर्वोच्च कमांडर) ने सेवानिवृत्ति के उपरांत भी इन्हें आजीवन 'ब्रिगेडियर' पद धारण करने का सम्मान दिया| ब्रिगेडियर भवानी सिंह ब्रूनी राष्ट्र (Brunei) में जुलाई १९९३ से जनवरी १९९७ तक पहले रेजिडेंट उच्चायुक्त भी रहे \n\nअपने पिता ही तरह एक पोलो खिलाड़ी भवानी सिंह ने अपने पिता सवाई मानसिंह की मृत्यु के बाद 1970 में जयपुर की राजगद्दी संभाली। भवानी सिंह जयपुर के 40वें महाराजा और आमेर की परंपराओं के मुताबिक 11वें शासक थे। वह एक साल आधिकारिक तौर पर 'महाराजा' रहे, जब तक इंदिरा सरकार ने निजी कोश(प्रिवी पर्स सहित सारे दूसरे राजसी अधिकार (२६वें) संविधान संशोधन के बाद खत्म नहीं कर दिए। 1989 में उन्होंने जयपुर लोकसभा सीट से कांग्रेस प्रत्याशी के तौर पर चुनाव लड़ा और भारतीय जनता पार्टी के प्रत्याशी स्व. गिरधारी लाल भार्गव से मात खाई। अपने ही गोत्र के एक सामान्य राजपूत युवक से अपनी पुत्री दिया कुमारी के प्रेम-विवाह को लेकर यह कई दिनों तक पारंपरिक सोच वाले स्थानीय राजपूत समाज का कोपभाजन भी रहे|\nभवानी सिंह के कोई बेटा नहीं था| उन्होंने वर्ष 2002 में अपनी एकमात्र संतान दिया कुमारी के ज्येष्ठ पुत्र पद्भनाभ सिंह को गोद लिया था | उनकी स्मृति में जयपुर में एक स्कूल भी खोला गया है|\n\n17 अप्रैल 2011 को गुडगाँव के एक निजी नर्सिंग होम में कुछ समय अवस्थ रहने के बाद इनका निधन हुआ| /\n\n\n \n\n]\n", "id": "569757", "title": "भवानी सिंह"}
{"url": "https://hi.wikipedia.org/wiki?curid=569798", "text": "शिक्षा संस्कृति उत्थान न्यास\n\nशिक्षा संस्कृति उत्थान न्यास भारत में शिक्षा एवं संस्कृति के क्षेत्र में कार्य करने वाला न्यास है। इसकी स्थापना १८ मई २००७ को की गयी थी।\n\nइसके संस्थापक दीनानाथ बत्रा हैं जो राष्ट्रीय स्वयंसेवक संघ के पूर्व प्रचारक तथा विद्या भारती के पूर्व निदेशक हैं। यह न्यास अपने सहयोगी संगठनों जैसे, शिक्षा बचाओ आन्दोलन समिति के निकट सहयोग से काम करता है। इस न्यास का घोषित लक्ष्य वर्तमान शिक्षा व्यवस्था की वैकल्पिक व्यवस्था की स्थापना करना है। इस लक्ष्य की प्राप्ति के लिये लिये यह संस्था शिक्षा के पाठ्यक्रम, प्रणाली, विधि और नीति को बदलने तथा शिक्षा के 'भारतीयकरण' को आवश्यक मानती है। \n\nदीनानाथ बत्रा के अलावा इस न्यास के प्रमुख सदस्य निम्नलिखित हैं-\n\n\n\n\n२०१४ में श्री बत्रा के एक वक्तव्य के अनुसार, न्यास का कार्य छः मुख्य क्षेत्रों में केन्द्रित है-\n\nस्वायत्तता के के बारे में न्यास ने मांग की है कि एक अखिल भारतीय, स्वायत्त अशासकीय), शिक्षा आयोग बनाया जाय। न्यास ने 'भारतीय शिक्षा नीति आयोग' नामक २१ सदस्यीय एक आयोग का प्रस्ताव भी किया है तथा उसके ९ सदस्यों को नियुक्त भी किया जा चुका है जिनमें केंद्रीय माध्यमिक शिक्षा बोर्ड (सीबीएसएए) के पूर्व निदेशक बद्रीनाथ खण्डेलवाल भी सम्मिलित हैं।\n\n", "id": "569798", "title": "शिक्षा संस्कृति उत्थान न्यास"}
{"url": "https://hi.wikipedia.org/wiki?curid=569818", "text": "दीनानाथ बत्रा\n\nदीनानाथ बत्रा 'शिक्षा बचाओ आन्दोलन समिति' के संस्थापक तथा राष्ट्रीय संयोजक हैं। वे विद्या भारती के महासचिव भी रह चुके हैं। वे पंजाब तथा हरियाणा में अंग्रेजी तथा हिन्दी विषयों के अध्यापक तथा प्रधानाचार्य रहे हैं।\n\nदीनानाथ बत्रा का जन्म डेरा गाजीखान (वर्तमान पाकिस्तान) में हुआ था। लाहौर विश्वविद्यालय में पढ़ाई के बाद उन्होंने अध्यापन कार्य शुरू किया। कुरुक्षेत्र के श्रीमद भागवत गीता कॉलेज में प्रधानाचार्य भी रहे। \n\nइन दिनों दीनानाथ बत्रा 'शिक्षा बचाओ आंदोलन समिति' के माध्यम से शिक्षा में बदलाव की लड़ाई लड़ रहे हैं। शिक्षा बचाओ आंदोलन समिति की देश भर में 26 शाखाएं हैं। \n\nदीनानाथ बत्रा ने बहुत सी उस्तकों की रचना की है। उनमें से कुछ पुस्तकें है-\n\nइन पुस्तकों में भारतीय संस्कृति के पालन एवं पुनरोदय पर बल दिया गया है। इनमें लिखित कुछ प्रमुख बातें ये हैं-\n\n\n\n\n", "id": "569818", "title": "दीनानाथ बत्रा"}
{"url": "https://hi.wikipedia.org/wiki?curid=569822", "text": "डेराबस्सी\n\nडेराबस्सी भारत के पंजाब प्रान्त के मोहाली जिले का एक नगर तथा नगर परिषद है। डेराबस्सी चण्डीगढ़-दिली राष्ट्रीय राजमार्ग पर चण्डीगढ़ से २० किमी दूरी पर स्थित है। यह पंजाब, हरियाणा, हिमाचल प्रदेश तथा संघशासित प्रदेश चण्डीगढ़ की सीमाओं के निकट स्थित है। इस नगर के आसपास शिक्षा संस्थानों की भरमार है जिनमें आठ इंजीनियरिंग महाविद्यालय, बीएड, पैरामेडिकल तथा प्रबन्धन संस्थान प्रमुख हैं।\n", "id": "569822", "title": "डेराबस्सी"}
{"url": "https://hi.wikipedia.org/wiki?curid=569838", "text": "ब्रासीलिया\n\nब्रासीलिया () यह शहर ब्राजील देश की राजधानी है। यह नई राजधानी के रूप में सेवा करने के लिए, 21 अप्रैल 1960 को स्थापित किया गया था। ब्रासीलिया कि 2013 में 2,789,761 की अनुमानित आबादी थी, यह ब्राजील में चौथी सबसे अधिक आबादी वाला शहर है।\n\n", "id": "569838", "title": "ब्रासीलिया"}
{"url": "https://hi.wikipedia.org/wiki?curid=569846", "text": "हाउ टू ट्रेन यौर ड्रैगन २\n\nहाउ टू ट्रेन यौर ड्रैगन २ () २०१४ में बनी कंप्यूटर-एनिमेटेड ३डी फ़िल्म है जिसका निर्माण ड्रीमवर्क्स एनीमेशन द्वारा किया गया है। यह २०१० की फिल्म की अगली कड़ी है, हाउ टू ट्रेन यौर ड्रैगन। फिल्म पांच साल पहले इस फिल्म के बाद जगह लेता है विशेषता हिचकी और उसके दोस्तों के रूप में युवा वयस्कों। साउंड एण्ड विजन इंडिया और स्टूडियो ओने की है डब फिल्म में हिंदी, तमिल और तेलुगू।\n\nहिंदी में डब संस्करण में, युधवीर दहिया चरित्र भूमिका पारित \"हिकप होरेंड्स हैडोक III\" को अमित दिोंदयी इस फिल्म में।\n\n\n", "id": "569846", "title": "हाउ टू ट्रेन यौर ड्रैगन २"}
{"url": "https://hi.wikipedia.org/wiki?curid=569852", "text": "संयुक्त राज्य अमेरिका के राष्ट्रपति चुनाव\n\nसंयुक्त राज्य अमेरिका में राष्ट्रपति और उपराष्ट्रपति का चुनाव अप्रत्यक्ष निर्वाचन पद्धति के तहत होता है जिसमें नागरिक गुप्त मतदान देकर यू॰एस॰ चुनावी कॉलेज के सदस्यों का चुनाव करते हैं। इस मतदान से निर्वाचित सभी सदस्य मिलकर राष्ट्रपति और उपराष्ट्रपति का सीधा चुनाव करते हैं। राष्ट्रपति चुनाव प्रत्येक चार वर्ष के अन्तराल पर (१७९२ से प्रारम्भ) चुनाव दिवस के दिन होते हैं जो २ नवम्बर से ८ नवम्बर के मध्य आने वाला मंगलवार का दिन होता है। पिछला राष्ट्रपति चुनाव २०१२ का राष्ट्रपति चुनाव था और आगामी २०१६ का राष्ट्रपति चुनाव है।\n\nअमेरिकी संविधान के अनुच्छेद दो में चुनावी कॉलेज सहित अमेरिकी चुनाव पद्धति को वर्णित किया गया है। यह संविधान निर्माताओं के कांग्रेस के माध्यम से राष्ट्रपति चुनाव चाहने वाले और लोकप्रिय राष्ट्रपति चुनाव के विचारकों के मध्य समझौता था।\n\nअमेरिकी संविधान प्राथमिक स्तर पर दल का प्रतिनिधि चुना जाता है। इस प्राथमिक चुनाव प्रक्रिया का कोई लिखित निर्देश नहीं है। अतः राजनीतिक दलों द्वारा अपने क्षेत्रिय प्रतिनिधियों को नियुक्त करने \nके लिए इस चुनाव में भाग लेते हैं। प्राथमिक चुनाव में चुने गये दल प्रतिनिधि दूसरे दौर में राजनीतिक दल का हिस्सा बनते हैं और अपनी पार्टी के राष्ट्रपति पद के उम्मीदवार का चुनाव करते हैं। इस दौर में नामांकन की प्रक्रिया भी होती है। तीसरे दौर में चुनाव प्रचार और टेलीविजन पर विभिन्न उम्मीदवारों की बहस होती है।\n\nनवम्बर माह की तारीख २ से ८ के मध्य आने वाला मंगलवार का दिन चुनाव दिवस के रूप में माना जाता है। इस दिन आम नागरिक अपने प्रतिनिधि का चुनाव करते हैं। इस चुनाव में चुने गये सभी सदस्य चुनावी कॉलेज के सदस्य होते हैं। इनकी कुल संख्या ५३८ होती है।\n\nचुने गये सभी सदस्य सीधे राष्ट्रपति का चुनाव करते हैं। इस मतदान में राष्ट्रपति चुने जाने के लिए कम से कम २७० मत मिलना आवश्यक है।\n", "id": "569852", "title": "संयुक्त राज्य अमेरिका के राष्ट्रपति चुनाव"}
{"url": "https://hi.wikipedia.org/wiki?curid=569856", "text": "कैस्टलन (सेअरा)\n\nकैस्टलन (सेअरा) (), एक फुटबॉल स्टेडियम है, फोर्टलेज़ा, सेअरा, ब्राजील में, इसका 11 नवम्बर 1973 को उद्घाटन किया गया था। इसकी 67,037 की अधिकतम क्षमता है। यह स्टेडियम सेअरा राज्य सरकार के स्वामित्व में है। स्टेडियम का नाम पूर्व सेअरा राज्यपाल प्लचिदो अदेरल्दो कैस्टलन के नाम पर है।\n\n", "id": "569856", "title": "कैस्टलन (सेअरा)"}
{"url": "https://hi.wikipedia.org/wiki?curid=569861", "text": "एस्टैडियो बीरा-रियो\n\nएस्टैडियो बीरा-रियो ( () गुऐबा नदी के बगल में अपने स्थान के कारण, पोर्टो एलेग्रे, ब्राजील में एक फुटबॉल स्टेडियम है। स्टेडियम कि 51,300 की क्षमता है।\n\n", "id": "569861", "title": "एस्टैडियो बीरा-रियो"}
{"url": "https://hi.wikipedia.org/wiki?curid=569866", "text": "संयुक्त राज्य राष्ट्रपति चुनाव, 2012\n\nसंयुक्त राज्य अमेरिका के राष्ट्रपति चुनाव, 2012 चार वर्ष के अन्तराल पर होने वाले 57वें अमेरिकी राष्ट्रपति चुनाव थे। यह मंगलवार, नवम्बर 6, 2012 को सम्पन्न हुआ। पदस्थ राष्ट्रपति बराक ओबामा और उपराष्ट्रपति जो बिडेन ने पुनः चुनाव जीता।\n", "id": "569866", "title": "संयुक्त राज्य राष्ट्रपति चुनाव, 2012"}
{"url": "https://hi.wikipedia.org/wiki?curid=569876", "text": "नुब्रा घाटी\n\nनुब्रा घाटी एक तीन भुजाओं वाली घाटी है जो लद्दाख घाटी के उत्तर-पूर्व में स्थित है। यह श्योक और नुब्रा नदियों के संगम से बनी है। श्योक नदी उत्तर पश्चिम की ओर बहती है और नुब्रा नदी एक न्यूनकोण बनाते हुए इसमें उत्तर-उत्तर पश्चिम से आ कर मिलती है। श्योक नदी आगे जाकर सिन्धु नदी में मिलती है। नुब्रा की केन्द्रीय बस्ती दिस्कित की दूरी लेह से १५० कि॰मी॰ है।\n\nइस घाटी की औसत ऊँचाई ३,०३८ मी॰ यानी १०,००० फीट है। यहाँ के स्थानीय लोगों के अनुसार इसका प्राचीन नाम डुमरा (फूलों की घाटी) था। यहाँ पहुँचने के लिये लेह से खर्दुंग ला दर्रे से होकर जाया जाता है। \n", "id": "569876", "title": "नुब्रा घाटी"}
{"url": "https://hi.wikipedia.org/wiki?curid=569877", "text": "हिस्पर हिमनद\n\nहिस्पर हिमनद हिमालय पर्वत तंत्र के काराकोरम श्रेणी में स्थित 61 कि॰मी॰ लम्बा हिमनद है। वर्तमान में यह पाकिस्तान अधिकृत कश्मीर का हिस्सा है और लद्दाख के बालिस्तान क्षेत्र में आता है। वस्तुतः ये इलाका एक शीत मरुस्थल है। इसके सहायक के रूप में उत्तरी ढालों से उतरने वाले घाटी हिमनद हारामोश मैसिफ से आते हैं और दक्षिणी ढालों से उतरने वाले कान्जुत सर मैसिफ से।\nयह बियाफो हिमनद से हिस्पर ला दर्रे के समीप ५,१२८ मी॰ की ऊँचाई पर मिलता है और दोनों संयुक्त रूप से विश्व का सबसे बड़ा (गैर-ध्रुवीय) हिमनद तंत्र बनाते हैं। \nयह हिमनद दो प्राचीन पर्वतीय राज्यों नागर और बालिस्तान को जोड़ता है।\nहिस्पर हिमनद के अगल-बगल पर्वतीय ढालों की तीव्रता और इसके पार्श्व मोरेनों के गोलाश्मों की प्रकृति ऐसी है जो यहाँ ट्रेकिंग को ख़ासा मुश्किल बनाती है। \nइसके चार सहायक हिमनदों को पार करना सबसे मुश्किल और खतरनाक काम होता है।\n\nहिस्पर नदी जो हुंजा नदी की सहायक है इसी हिमनद के पिघलने से उत्पन्न जल से निकलती है।\nहिस्पर तक लद्दाख के स्कार्डू से होकर पहुँचा जा सकता है।\n", "id": "569877", "title": "हिस्पर हिमनद"}
{"url": "https://hi.wikipedia.org/wiki?curid=569887", "text": "श्योक नदी\n\nश्योक नदी (स्थानीय भाषा में अर्थ - मृतकों की नदी) जम्मू कश्मीर के लद्दाख क्षेत्र में बहने वाली नदी है। यह सिन्धु नदी की सहायक है और सियाचिन हिमनद की एक उपशाखा रिमो हिमनद से निकलती है। काफ़ी दूरी तक यह लद्दाख पर्वत श्रेणी के उत्तर में सिन्धु नदी के समानांतर बहती है (सिन्धु नदी इस पर्वत श्रेणी के दक्षिण में बहती है)। नुब्रा नदी श्योक की सहायक नदी है जो नुब्रा घाटी में इससे मिलती है।\n", "id": "569887", "title": "श्योक नदी"}
{"url": "https://hi.wikipedia.org/wiki?curid=569911", "text": "ग्रहगणिताध्याय\n\nग्रहगणिताध्याय (अर्थात, 'ग्रह-गणित सम्बन्धी अध्याय'), भास्कराचार्य द्वारा रचित ग्रन्थ सिद्धान्त शिरोमणि के चार भागों में से एक भाग है। अन्य तीन भाग लीलावती, बीजगणित, तथा गोलाध्याय हैं।\n\n", "id": "569911", "title": "ग्रहगणिताध्याय"}
{"url": "https://hi.wikipedia.org/wiki?curid=569912", "text": "गोलाध्याय\n\nगोलाध्याय, भास्कराचार्य द्वारा रचित ग्रन्थ सिद्धान्त शिरोमणि के चार भागों में से एक भाग है। अन्य तीन भाग लीलावती, बीजगणित, तथा ग्रहगणित हैं।\n\n", "id": "569912", "title": "गोलाध्याय"}
{"url": "https://hi.wikipedia.org/wiki?curid=569916", "text": "करणकौतूहल\n\nकरणकौतूहल, भास्कराचार्य द्वारा लिखित एक ग्रन्थ है। भास्कराचार्य अपने समय के सुप्रसिद्ध गणितज्ञ थे। करणकौतूहल से पहले इन्होनें सिद्धान्त शिरोमणि नामक एक और ग्रन्थ की रचना की थी।\n\nकरणकौतूहल में खगोलवैज्ञानिक गणनाएँ हैं। पंचांग आदि बनाने के समय इसे अवश्य देखा जाता है।\n", "id": "569916", "title": "करणकौतूहल"}
{"url": "https://hi.wikipedia.org/wiki?curid=569936", "text": "स्वामी भक्तिसिद्धान्त सरस्वती\n\nस्वामी भक्तिसिद्धान्त सरस्वती (6 फ़रवरी 1874 – 1 जनवरी 1937) गौडीय वैष्णव सम्प्रदाय के प्रमुख गुरू एवं आध्यात्मिक प्रचारक थे। उन्हें 'भक्तिसिद्धान्त सरस्वती ठाकुर' भी कहते हैं। उनका मूल नाम \"विमल प्रसाद दत्त\" था। \nश्रीकृष्ण की भक्ति-उपासना के अनन्य प्रचारकों में स्वामी भक्तिसिद्धान्त सरस्वती गोस्वामी का नाम अग्रणी है। उन्हीं से प्रेरणा और आशीर्वाद प्राप्त कर स्वामी भक्तिवेदान्त प्रभुपाद ने पूरे संसार में श्रीकृष्ण भावनामृत संघ की शाखाएं स्थापित कर लाखों व्यक्तियों को हिन्दूधर्म तथा भगवान श्रीकृष्ण का अनन्य भक्त बनाने में सफलता प्राप्त की थी। \n\nस्वामी भक्तिसिद्धान्त का जन्म 20 जुलाई 1873 को चैतन्य महाप्रभु की शिष्य परम्परा के महान वैष्णव आचार्य भक्ति विनोद ठाकुर के पुत्र के रूप में जगन्नाथपुरी में हुआ था। गौड़ीय सम्प्रदाय के आचार्य पिताश्री से उन्हें बचपन में ही श्रीकृष्ण भक्ति का प्रसाद मिला था। श्रीमद्भगवद्गीता तथा चैतन्य महाप्रभु के पावन जीवन चरित्र ने उन्हें श्रीकृष्ण भक्ति के प्रचार-प्रसार की प्रेरणा दी।\n\nभक्ति सिद्धान्त युवावस्था से ही अंग्रेजी तथा बंगला के प्रभावी वक्ता थे। युवा पीढ़ी विशेषकर उनके व्याख्यान सुनकर मंत्र-मुग्ध हो जाती थी। वे दक्षिणेश्वर मन्दिर जाकर प्राय: स्वामी रामकृष्ण परमहंस तथा स्वामी विवेकानन्द के सान्निध्य का लाभ उठाते थे।\n", "id": "569936", "title": "स्वामी भक्तिसिद्धान्त सरस्वती"}
{"url": "https://hi.wikipedia.org/wiki?curid=569952", "text": "ब्रिजटाउन\n\nब्रिजटाउन बारबाडोस की राजधानी और वहाँ का सबसे बड़ा नगर है।\n", "id": "569952", "title": "ब्रिजटाउन"}
{"url": "https://hi.wikipedia.org/wiki?curid=569963", "text": "कुरकुरे\n\n\"कुरकुरे\" पेप्सिको इंडिया, पेप्सीको की भारतीय प्रभाग द्वारा विकसित और उत्पादित पनीर कश की एक ब्रांड है।” \"कुरकुरे\" के लिए हिंदी शब्द के नाम पर, जलपान भारत में पूरी तरह से विकसित किया गया था। यह 1999 में शुरू किया गया था। नाश्ता मसाला चबाना, हरी चटनी और टमाटर हैदराबादी स्टाइल, चरम इलेक्ट्रिक नींबू और चरम जोखिम भरा मिर्च की तरह कई मसालेदार जायके में आता है।", "id": "569963", "title": "कुरकुरे"}
{"url": "https://hi.wikipedia.org/wiki?curid=569966", "text": "सचिन तेंदुलकर के अन्तरराष्ट्रीय क्रिकेट शतकों की सूची\n\nसचिन तेंदुलकर भारतीय सेवानिवृत क्रिकेट खिलाड़ी और पूर्व कप्तान हैं। वो अपनी पीढी के क्रिकेट खिलाड़ियों में महानतम खिलाड़ियों के रूप में जाने जाते हैं और वो सबसे अधिक अन्तरराष्ट्रीय रन बनाने वाले क्रिकेट खिलाड़ी भी हैं। तेंदुलकर ने अंतरराष्ट्रीय क्रिकेट परिषद द्वारा आयोजित टेस्ट मैचों और एकदिवसीय मैचों में शतक (१०० या इससे अधिक रन) बनाये। उन्होंने अपना अन्तिम शतक मार्च २०१२ में बांग्लादेश के विरुद्ध बनाया। इस मैच में उन्होंने ११४ रन बनाकर अपने अन्तरराष्ट्रीय शतकों का शतक पूर्ण किया, ऐसा शतक बनाने वाले वो दुनिया के प्रथम और एकमात्र क्रिकेट खिलाड़ी हैं।\n", "id": "569966", "title": "सचिन तेंदुलकर के अन्तरराष्ट्रीय क्रिकेट शतकों की सूची"}
{"url": "https://hi.wikipedia.org/wiki?curid=569980", "text": "ज़ोया अफ़रोज़\n\nज़ोया अफ़रोज़ (जन्म: १० जनवरी १९९४) एक भारतीय अभिनेत्री और मॉडल हैं। हम साथ-साथ हैं और 'कुछ ना कहो' जैसी फिल्मों में काम करने वाली जोया ने नौ साल की उम्र में अभिनय की दुनिया में कदम रखा था। उन्होंने टीवी शो 'सोन परी' में भी काम किया है। \n\nज़ोया अफ़रोज़ लखनऊ, उत्तर प्रदेश भारत में पैदा हुई थीं। \n\n\n", "id": "569980", "title": "ज़ोया अफ़रोज़"}
{"url": "https://hi.wikipedia.org/wiki?curid=569983", "text": "कादेश\n\nकादेश नगर (English:Kadesh) प्राचीन सीरिया का एक प्राचीन नगर था। इसका इतिहास हित्तिते साम्राज्य के काल से शुरू हुआ था। मिस्र ने कादेश पर कई हमले किये और विश्वप्रसिद्ध कादेश का युद्ध यही लड़ा गया था।\n", "id": "569983", "title": "कादेश"}
{"url": "https://hi.wikipedia.org/wiki?curid=569988", "text": "एजबेस्टन\n\nएजबेस्टन इंग्लैण्ड के बर्मिंघम नगर का एक क्षेत्र है।\n", "id": "569988", "title": "एजबेस्टन"}
