{"url": "https://hi.wikipedia.org/wiki?curid=585277", "text": "निकोलस द्वितीय\n\nनिकोलस द्वितीय (रूसी : Николай II, Николай Александрович Романов, tr. Nikolai II, Nikolai Alexandrovich Romanov\nNicholas II ; 18 मई 1868 – 17 जुलाई 1918) रूस का अन्तिम सम्राट (ज़ार), फिनलैण्ड का ग्रैण्ड ड्यूक तथा पोलैण्ड का राजा था। उसकी औपचारिक लघु उपाधि थी : \"निकोलस द्वितीय, सम्पूर्ण रूस का सम्राट तथा आटोक्रैट\"। रूसी आर्थोडोक्स चर्च उसे \" करुणाधारी सन्त निकोलस\" कहता है। \n\nनिकोलस द्वितीय रूस का अंतिम रोमनेव वंशी सम्राट था। वह अलेक्सांदर तृतीय का ज्येष्ठ पुत्र था। डेनिश राजकुमारी, मेरीसोफिया फ्रेडरिक डागमार मारिया फेडोरोवना (जारीना) उसकी माँ थी। १८ मई १८६८ को सेंट पीटर्सवर्ग (लेनिनग्राड) में उसका जन्म हुआ। जनरल डेनी लेवस्की (डेवीलोविश) इसका १२ साल शिक्षक रहा। सैनिक शिक्षा ही पाई, राज्यप्रशासन की नहीं। पैदल, घुड़सवार और तोपखाना इन तीनों सेनाओं में सैनिक रहा और कर्नल के पद तक पहुँचा। सिंहासन पर बैठने के बाद भी यह पद इसने नहीं छोड़ा।\n\nसुदूर पूर्व मिस्र, भारत, चीन, जापान की यात्रा की। जापान में प्रबल हमले से बाल-बाल बचा और रूस, फिनलैंड, डेनमार्क की यात्रा की। विलियम प्रथम की शवयात्रा में पिता का प्रतिनिधित्व किया। १८७७-७८ में रूस-तुर्क युद्ध के समय अपने पिता के साथ रणभूमि में था। सुदूरपूर्व की यात्रा से यह साइबेरिया की राह वापस लौटा। ट्रांस साइबेरियन रेलवे को व्लाडीवोस्तक तक ले जाने का कार्य १८९२ में अपने हाथ में लिया। २ नवम्बर १८९४ को पिता की मृत्यु के बाद गददी पर बैठा। २६ नवम्बर को ईस्टो-डार्मस्टड्ट की राजकुमारी एलिस (विक्टोरिया की नतिनी और सम्राज्ञी अलेक्जेंड्रा फियोरोवना) से विवाह किया।\n\nयह उदार विचारों का युवक माना जाता था। इसका व्यक्तित्व भी आकर्षक था। किंतु यह भी राजा के दैवीय अधिकारों में विश्वास करता था। यदि यह दूरदर्शिता दिखाता तो रोमनोव राजवंश का राज्य बचा सकता था। परंतु १९०४-५ में जापान से हारने पर भी इसने रूस में उठी जनक्रांति का क्रूरता से दमन किया। अनिच्छा से वैधानिक सुधार किया और ड्यूमा को दो बार भंग कर दिया पर क्रांति की आग बुझी नहीं। १९०७ में ४१३१ सरकारी कर्मचारियों पर हमले किए गए। १९०८ में १००९ सरकारी आदमी मारे गए। १९०७ में ८०० क्रांतिकारियों को फांसी दी गई। १९०७-८ में १४००० साईबेरिया भेजे गए। प्रतिक्रिया की मूर्ति प्रधान मंत्री स्टोलिमिन की भी १९१५ में हत्या कर दी गई। 'ड्यूमा' निर्बल और जार की कठपुतली सिद्ध हुई।\n\nरूस की उन्नति, उद्योग, व्यापार और व्यवसाय से होगी, इस विश्वास से अनेक उद्योगों को प्रोत्साहन दिया। १८९७ में व्यापक रूप से जनगणना करवाई। मुद्रासुधार किया और रुबल को स्वर्णमान कर आधारित किया। अंतरराष्ट्रीय नियमों के आधार पर विश्वशांति का समर्थक था। इसके प्रयत्न से पहली नि:शस्त्र कफ्रोंस हुई, जो प्रथम हेग शातिसंमेलन १८९९ के नाम से प्रसिद्ध है। शांति-संतुलन-सिद्धांत का समर्थक था और रूस-फ्ंरेच मैत्री को दृढ़ किया और ब्रिटेन से मित्रता बढ़ाई।\n\nप्रथम महायुद्ध में रूसी सेना जर्मनी से हारी और इस पराजय ने रूस से रोमनोव वंश का अंत कर दिया। निकोलस का सिहासनत्याग (३ मार्च १९१७) भी ड्यूमा को संतुष्ट न कर सका। एकाटेरिनवर्ग की कम्युनिस्ट पार्टी ने अपनी गुप्त बैठक में जार को मारने का निश्चय किया और योरकोवस्की को आदेश दिया गया कि वह जार को मार डाले। इस आदेश पर १६ व्यक्तियों ने हस्ताक्षर किए। १६-१७ जुलाई १९१८ को योरकोवस्की ने कैदी जार को टार्च लाइट के साथ जगाया, जार ने कुछ शब्द कहे और योरकोवस्की ने रिवाल्वर निकाल कर आदेश का पालन किया। जार के साथ उसकी पत्नी और उसके परिवार को भी मार दिया।\n", "id": "585277", "title": "निकोलस द्वितीय"}
{"url": "https://hi.wikipedia.org/wiki?curid=585283", "text": "रजब तईब इरदुगान\n\nरजब तईब इरदुगान रजब तय्यिब इर्दुग़ान - (Recep Tayyip Erdoğan) (رجب طیب اردوغان) तुर्की गणराज्य के राष्ट्रपति हैं। इससे पहले वे तुर्की के प्रधानमंत्री थे। १९९४ से १९९८ तक इस्तांबुल के मेयर रहे। यह तुर्की के १२वें राष्ट्रपति हैं। \n", "id": "585283", "title": "रजब तईब इरदुगान"}
{"url": "https://hi.wikipedia.org/wiki?curid=585318", "text": "निकोलाई निकोलिएविश\n\nग्रांड ड्यूक निकोलाई निकोलिएविश रोमानोव (रूसी : Николай Николаевич Романов ; 6 नवम्बर 1856 – 5 जनवरी 1929) रूस के सेनानायक था जिसने प्रथम विश्वयुद्ध के प्रथम वर्ष में रूसी सेना का नेतृत्व किया। वह निकोलस प्रथम का पौत्र तथा अलेक्सांदर तृतीय का चचेरा भाई था।\n\nनिकोलाई निकोलिएविश का जन्म ६ नवम्बर १८५६ को सेंट पिटर्सवर्ग (लेनिनग्राड) में हुआ था। सैनिक और इंजीनियरिंग की शिक्षा प्राप्तकर १६ साल की आयु में १८७३ में मिलिटरी अकादमी में सेना में कमीशंड अफसर बना। अपने पिता और रूस के प्रधान मंत्री सेनापति ग्रांट ड्यूक निकोलस (१८३१-१८९१) के स्टाफ में काम किया। रूसी तुर्की युद्ध (१८७७-१८७८) में भाग लिया। १८८४ में गार्ड हूसार रेजीमेंट का १८८४ से साढ़े ६ साल कमांडर रहा। १८९५ में बिग्रेडियर बनाया गया। इस पद पर वह १० साल रहा और महत्वपूर्ण सुधार किए। 'नेशनल डिफ़ेस कौंसिल' का प्रेसिडेंट बनाया गया। जर्मन पद्धति के अनुसार रूसी सेना का पुनर्गठन किया। १९०८ से १९१४ तक इसने युद्ध की तैयारी में कोई भाग नहीं लिया।\n\n१ अगस्त १९१४ की शाम को जर्मनी की युद्ध घोषणा के बाद इसको जर्मन मोर्चे पर रूसी सेना का प्रधान सेनापति बनाया गया। युद्ध की एक ऐसी योजना को पूरा करने का इसकी काम साँपा गया, जिसको बनाने में इसका कोई हाथ न था। प्रशा-आस्ट्रिया-गैलिशिया-वार्सा पोज़ेन (Posen) पांत पर जाना था। जर्मन वार्सा के द्वार पर पहुँचे हुए थे। गैलिशिया में आस्ट्रियन सेना को पीछे हटने को बाध्य किया। परंतु जर्मन सेना के साथ मुकाबला होने पर पीछे लौटना पड़ा। युद्धों के इतिहास में यह ऐतिहासिक प्रत्यावर्तन प्रसिद्ध है।\n\nकाकेशिया का वायसराय और प्रधान सेनापति बनाया गया। गैलीपोली सिनाई और मैसेपोटामिया में मित्रराष्ट्रों की मदद की और जर्मन सेना को तुर्की की मदद के लिए आने से रोक रखा। आर्मेनिया पर अधिकार किया।\n\n१२ मार्च १९१७ को रूसी राज्यक्रांति के दिन ग्रांड ड्यूक काकेशिया में तिफलिस से माँगीलेव की विजययात्रा पर था। राह में स्वागत अभिनंदन हुआ और मांगीलेव पहुँचने पर प्रिंस लोव का तार मिला कि उसे प्रधान सेनापति के पद से हटाया गया। इसके बाद भी यह दो साल क्रीमिया में रहा। मार्च १९१९ में इटली होता हुआ फ्रांस पहुँचा। एंटी वे (फ्रांस) में रहा और 'सुप्रीम कौंसिल ऑव रशियन मानर्किस्ट पार्टी' नाम से एक पार्टी बनाई। १६ जनवरी १९२९ को इसका एंटी बे में देहांत हुआ।\n", "id": "585318", "title": "निकोलाई निकोलिएविश"}
{"url": "https://hi.wikipedia.org/wiki?curid=585319", "text": "सन्त निकोलस\n\nसंत निकोलस शताब्दियों से मध्य पूर्व तथा समस्त यूरोप में अत्यंत लोकप्रिय संत थे, जो बच्चों, कुमारियों, मल्लाहों तथा बहुत से नगरों के संरक्षक माने जाते हैं। \n\nसन्त निकोलस का पर्व ६ दिसम्बर को पड़ता है। जर्मनी, स्विट्जरलैंड, हॉलैंड आदि में उस पर्व में बच्चों को उपहार मिलते हैं और उन्हें विश्वास दिलाया जाता है कि संत निकोलस ये उपहार देने आते हैं। अमरीका तथा इंग्लैड में उसी रिवाज को क्रिस्मस के अवसर पर रखा गया है। वहाँ का संता क्लॉस अथवा फादर क्रिस्मस मूलत: संत निकोलस ही है। उनके विषय में प्रचलित अधिकांश दंतकथाओं का कोई ऐतिहासिक आधार नहीं है। इतना ही ज्ञात होता है कि वह चतुर्थ शताब्दी ई. में एशिया माइनर के मीरा नामक नगर के विशप थे जो परोपकार के कार्यों के कारण विख्यात थे। उनका अवशेष ११वीं शताब्दी में इटली के बारी नामक नगर में लाया गया था जो वहाँ के संत निकोलस नामक महामंदिर (बैसिलिका) में सुरक्षित है।\n", "id": "585319", "title": "सन्त निकोलस"}
{"url": "https://hi.wikipedia.org/wiki?curid=585363", "text": "आईएनएस सहयाद्री\n\nआईएनएस सहयाद्री (एफ 49) भारतीय नौसेना का एक स्‍वदेश निर्मित गाईडेड मि‍साइल स्‍टील्‍थ फ्रिगेट पोत है।यह शिवालिक श्रेणी के फ्रिगेट्स में से एक है।\n\nआईएनएस सहयाद्रि कई अत्‍याधुनिक हथियारों से लैस है। इनमें लंबी दूरी की एंटी शि‍प मिसाइलें, मध्‍यम और कम दूरी की सतह से हवा में मार करने वाली मिसाइलें और कई प्रकार की तोपें हैं जो इसे किसी भी हमले से निपटने में सक्षम बनाती हैं। इसी के साथ आईएनएस सहयाद्रि में तैनात कई भूमिका निभाने वाले दो हेलीकॉप्‍टर भी इसकी मारक क्षमता में बढ़ोत्‍तरी करते हैं। 21 जुलाई 2012 को नौसेना में शामिल हुए आईएनएस सहयाद्रि का नेतृत्व वर्तमान में कैप्‍टन ज्‍योतिन रैना कर रहे हैं और इसमें विभिन्‍न शाखाओं में 25 अधिकारी और 255 नौसैनिक कार्यरत हैं। \n", "id": "585363", "title": "आईएनएस सहयाद्री"}
{"url": "https://hi.wikipedia.org/wiki?curid=585374", "text": "गंगोलीहाट\n\nगंगोलीहाट उत्तराखंड के पिथौरागढ़ जिले में स्थित एक क़स्बा और तहसील मुख्यालय है जो हाट कलिका मंदिर नामक सिद्धपीठ के लिये प्रसिद्ध है। इस सिद्ध पीठ की स्थापना आदिगुरू शंकराचार्य द्वारा की गयी। हाट कलिका देवी रणभूमि में गए जवानों की रक्षक मानी जाती है। यह मंदिर जिला मुख्यालय से ७७ किलोमीटर की दूरी पर है तथा सड़क मार्ग द्वारा जुड़ा हुआ है।\n", "id": "585374", "title": "गंगोलीहाट"}
{"url": "https://hi.wikipedia.org/wiki?curid=585387", "text": "निकोलाई करमज़िन\n\nनिकोलाई करमज़िन (Nikolay Mikhailovich Karamzin ; रूसी \"Никола́й Миха́йлович Карамзи́н\" ; IPA: [nʲɪkɐˈlaj mʲɪˈxajləvʲɪtɕ kərɐmˈzʲin]; 12 दिसम्बर 1766 – 3 जून 1826) रूस का लेखक, कवि, इतिहासकार और समालोचक था। 'रूसी राज्य का इतिहास' नामक १२ भागों में रूस का राष्ट्रीय इतिहास उसकी अमर कृति है।\n\n", "id": "585387", "title": "निकोलाई करमज़िन"}
{"url": "https://hi.wikipedia.org/wiki?curid=585390", "text": "सूज़दल\n\nसूजदल (रूसी: \"Суздаль\" ; IPA: [ˈsuzdəlʲ]) रूस का एक कस्बा है। यह व्लादिमिर ओब्लास्ट के सूजदलस्की जिले का मुख्यालय है और व्लादिमिर नगर से २६ किमी की दूरी पर कमेंका नदी के किनारे बसा है। \n\n", "id": "585390", "title": "सूज़दल"}
{"url": "https://hi.wikipedia.org/wiki?curid=585391", "text": "बराक 1\n\nबराक (, \"तड़ित\") एक इजरायली, सतह से हवा की मिसाइल है। बराक को जहाज के बिंदु डिफेंस मिसाइल प्रणाली के लिये बनाया गया है। इसका इस्तेमाल दुश्मन के विमान, एंटी शिप मिसाइल और यूएवी के खिलाफ होता है।\n", "id": "585391", "title": "बराक 1"}
{"url": "https://hi.wikipedia.org/wiki?curid=585412", "text": "फिलिप कोट्लर\n\nफिलिप कॉट्लर (मई 27, 1931, शिकागो में) एक प्रख्यात अमेरिकी मार्केटिंग लेखक, सलाहकार और प्रोफेसर हैं। वे मार्केटिंग (विपणन) पर 55 से अधिक विपणन पुस्तकों के लेखक है।\n\n\n", "id": "585412", "title": "फिलिप कोट्लर"}
{"url": "https://hi.wikipedia.org/wiki?curid=585463", "text": "गार्डियंस ऑफ़ द गैलेक्सी\n\nगार्डियंस ऑफ़ द गैलेक्सी (अंग्रेज़ी: Guardians of the Galaxy) एक २०१४ अमेरिकी सुपर हीरो फिल्म है। यह मार्वल स्टूडियो द्वारा निर्मित और द्वारा वितरित वॉल्ट डिज्नी स्टूडियोज़ मोशन पिक्चर्स। यह में दसवें किस्त है मार्वल सिनेमेटिक यूनिवर्स। ८ अगस्त, २०१४ को, यह भारत में जारी किया गया था। साउंड एण्ड विजन इंडिया की है डब फिल्म में हिंदी, तमिल और तेलुगू। यह वैकल्पिक नाम है: ब्रह्मांड के सभी।\n\n\n", "id": "585463", "title": "गार्डियंस ऑफ़ द गैलेक्सी"}
{"url": "https://hi.wikipedia.org/wiki?curid=585674", "text": "घन अवस्था लेसर\n\n\"घन अवस्था लेजर\"' (solid-state laser) वह लेजर है जिसका लब्धि-माध्यम ठोस हो, न कि गैस या द्रव। अर्धचालकों पर आधारित लेजर (जैसे लेजर डायोड) भी ठोस अवस्था लेजर ही हैं किन्तु उनको प्रायः एक अलग श्रेणी में रखा जाता है। \n", "id": "585674", "title": "घन अवस्था लेसर"}
{"url": "https://hi.wikipedia.org/wiki?curid=585675", "text": "लेजर डायोड\n\nलेसर डायोड (laser diode) अर्धचालक लेसर है जिसमें एक डायोड का पी-एन जंक्सन ही सक्रिय माध्यम का काम करता है। \n", "id": "585675", "title": "लेजर डायोड"}
{"url": "https://hi.wikipedia.org/wiki?curid=585683", "text": "प्रधानमंत्री जन धन योजना\n\nप्रधानमंत्री जन धन योजना (संक्षेप में - पीएमजेडीवाई) भारत में वित्तीय समावेशन पर राष्‍ट्रीय मिशन है और जिसका उद्देश्‍य देश भर में सभी परिवारों को बैंकिंग सुविधाएं मुहैया कराना और हर परिवार का बैंक खाता खोलना है। इस योजना की घोषणा 15 अगस्त 2014 को तथा इसका शुभारंभ 28 अगस्त 2014 को भारतीय प्रधानमंत्री श्री नरेंद्र मोदी ने किया। इस परियोजना की औपचारिक शुरुआत से पहले प्रधानमंत्री ने सभी बैंको को इ-मेल भेजा जिसमें उन्होंने 'हर परिवार के लिए बैंक खाता' को एक ‘राष्‍ट्रीय प्राथमिकता’ घोषित किया और सात करोड़ से भी अधिक परिवारों को इस योजना में प्रवेश देने और उनका खाता खोलने के लिए सभी बैंको को कमर कसने को कहा।योजना के उद्घाटन के दिन ही 1.5 करोड़ बैंक खाते खोले गए।\n\nपीएमजेडीवाई के अंतर्गत 6 स्तंभों के अंतर्गत व्यापक वित्तीय समावेशन का लक्ष्य रखा गया है-\n\nइसके अतिरिक्त इस चरण में पर्वतीय, जनजातीय और दुर्गम क्षेत्रों में रहने वाले परिवारों को शामिल किया जाएगा। इतना ही नहीं, इस चरण में परिवार के शेष व्यस्क सदस्यों और विद्यार्थियों पर भी ध्यान केंद्रित किया जाएगा।\n\n\n28 अगस्त 2014 को योजना के उद्घाटन के दिन भारत भर में समस्त बैंकों द्वारा एक साथ लगभग 60,000 शिविर लगाए गए। परिणामस्वरूप, योजना के पहले दिन ही 1.5 करोड़ बैंक खाते खोले गए। प्रधानमंत्री ने इस अभूतपूर्व अवसर को भारत के लिए \"वित्तीय स्वतंत्रता दिवस\" बताया।\n2 अक्तूबर 2014 तक पीएमजेडीवाई में 5.29 करोड़ खाते खोले गए, जिनमें ग्रामीण क्षेत्रों के 3.12 करोड़ और शहरी क्षेत्र के 2.17 करोड़ खाते शामिल हैं। 1.78 करोड़ खातों में रुपे कार्ड जारी किया गया। केन्द्र शासित प्रदेश पुदुचेरी और चंडीगढ़ तथा गुजरात के मेहसाणा और पोरबंदर जिलों में बैंकिंग सुविधाओं के प्रावधान के साथ समस्त परिवारों को पीएमजेडीवाई में शामिल किया गया।\n\n", "id": "585683", "title": "प्रधानमंत्री जन धन योजना"}
{"url": "https://hi.wikipedia.org/wiki?curid=585701", "text": "फ्रेडरिक शिलर\n\nफ्रेदरिक शिलर (जर्मन : [ˈjoːhan ˈkʁɪstɔf ˈfʁiːdʁɪç fɔn ˈʃɪlɐ]; 10 नवम्बर 1759 – 9 मई 1805) जर्मन भाषा का कवि, दार्शनिक इतिहासकार एवं नाटककार था। जीवन के अन्तिम १७ वर्षों (1788–1805) में उसकी जोहान वुल्फगांग गेटे के साथ उत्पादक मैत्री थी जो पहले ही काफी प्रसिद्धि प्राप्त कर चुके थे।\n", "id": "585701", "title": "फ्रेडरिक शिलर"}
{"url": "https://hi.wikipedia.org/wiki?curid=585703", "text": "शातोब्रिआँ\n\nशातोब्रिआँ (François-René, vicomte de Chateaubriand ; फ्रेंच उच्चारण : ​[fʁɑ̃swa ʁəne də ʃatobʁijɑ̃] ; 1768-1848) फ्रांस के लेखक, राजनेता, इतिहासकार तथा राजनयिक थे। वे फ्रांसीसी साहित्य में रोमांटिसिज्म (Romanticism) के संस्थापक माने जाते हैं। \n\nशातोब्रिआँ का जन्म 'से मालों' (Saint-Malo) में एक प्राचीन कुलीन परिवार में हुआ था। आप अपने सरल किंतु उदास पिता, खिन्न अस्वस्थ माता, लुसिल नामक धार्मिक किंतु स्नायुदुर्बल बहन, ब्रेतान के वन्य दृश्य तथा समुद्र से प्रभावित हुए। संतप्त युवावस्था; निर्वासन एवं निर्धनता में इंग्लैंड में प्रवास; अमरीका, जेरूसलम, मिस्र तथा स्पेन की यात्राएँ, फ्रांस में साहित्यिक एवं राजनीतिक जीवन तथा अवकाशग्रहण आपके जीवन के प्रमुख पक्ष हैं। आपकी मित्रता फॉनतान तथा जुबेर नामक लेखकों और मादाम रेकामियर तथा मादाम द बोमा नामक सामाजिक महिलाओं से थी। आपकी पुस्तक 'ल जेनि दु क्रिस्तियानिस्म' संधि-दिवस १८०२ के सुअवसर पर प्रकाशित होकर फ्रांस में कैथोलिक मत की पुन:स्थापना में सहायक हुई। आपकी पुस्तिका 'द बुनापार्त ए दे बुरबाँ' फ्रांस में मित्रराष्ट्रों के प्रवेश के दिन (३१-३-१८१४) प्रकाशित हुई। आपने नैपोलियन की अधीनता में तथा बुरबाँ परिवार में कई पदों पर कार्य किया; किंतु अपनी दर्पपूर्ण स्वतंत्र प्रकृति के कारण आपको इन्हें त्यागना पड़ा। सन् १८११ में आप अकादेमि के सदस्य चुने गए। सन् १८३० में आपने राजनीति से अवकाश ग्रहण किया।\n\nआपकी पुस्तकें आपके व्यक्तित्व का प्रतिबिंब हैं। 'एसाइ सुरले रेव्होलुशिआँ' तरुण-पांडित्य-पूर्ण ग्रंथ है। 'ल जेनिदु क्रिस्तियानिस्म' नामक पुस्तक में आपकी आरंभिक नास्तिकता के प्रायश्चित्त, ईसाई मत के समर्थन, सौंदर्य सिद्धांत एवं नवीन समलोचना का मिश्रण है। 'अतिला' और 'रने' नए युग के दो उपन्यास हैं। 'अतिला' रोमैंटिक पद्धति का एक विदेशी उपन्यास है। आपकी सर्वोत्कृष्ट कृति 'रने' में एक खिन्न, परिश्रांत एवं विप्लवकारी रोमैंटिक वीर का चित्रण है। यह शिलर और वायरन के 'चाइल्ड हैरोल्ड' के बीच की कड़ी है। 'ले मारतिर' में प्रकृतिपूजक आदर्शों की उच्चता दिखाई गई है। यह एक गद्यात्मक महाकाव्य है; किंतु आपकी प्रतिभा अधिकतर इतिहासोन्मुखी है। आपने अग्रेंजी साहित्य पर एक निबंध, यात्रावर्णन, 'ला व्हि द राँसे' तथा ऐतिहासिक ग्रंथ लिखे; और 'पैराडाइज लॉस्ट' का अनुवाद किया। भव्य चित्रण एवं उपकथाओं से परिपूर्ण आपका सर्वश्रेष्ठ ग्रंथ 'मेमवार दुत्र तॉम्ब' का एक प्रयत्न था।\n\nशातोब्रिआँ विचारक नहीं थे, वरन् भव्य वर्णनों के लिए प्रसिद्ध एक कलाकार थे। आपकी अहंमन्यता सभी रचनाओं में परिलक्षित होती है। आपने बुद्धिवादी युग में अंत तथा रोमैंटिक युग के आंरभ की घोषणा की। इनके रोमैंटिसिज्म के मुख्य तत्व है :- प्रकृति एवं आत्मा की पूजा, प्रगीतात्मकता, भावुकता इत्यादि। इन्होंने ऐसे गद्य की रचना की जिसमें केवल स्पष्टता एवं यथार्थता के स्थान पर कोमलता एवं लचीलापन है। शातोब्रिआँ का दृष्टिकोण सौंदर्य प्रधान था। आपने कविता, उपन्यास, इतिहास तथा समालोचना के क्षेत्रों में फ्रेंच साहित्य को प्रभावित किया।\n", "id": "585703", "title": "शातोब्रिआँ"}
{"url": "https://hi.wikipedia.org/wiki?curid=585704", "text": "संगणक घड़ी\n\nसंगणक और अन्य इलेक्टॉनिक उपकरणों में समय मापन के लिए एक चिप होती है जो घड़ी का काम करती है। यह कंप्यूटर (आदि) के बंद रहने पर भी एक छोटी सी बैटरी से चलती रहती है। इस तरह इसमें समय का आकलन हमेशा होता रहता है।\n\nपहले हर मदरबोर्ड पर एक \"वास्तविक समय\" हेतु घड़ी होती था (रियल टाईम क्लॉक,RTC) जो एक सीमोस सर्किट होता था और \"मोटरोला १४६८१८\" के नाम से जाना जाता था। यह सेकेन्ड में २ से ८१९२ बार सिग्नल भेज सकता था। इसके आइबीएम की मशीनों और इसके कंपैटिबल मशीनों में प्रोग्रामेबल इंटरवल टैमर (प्रोग्राम करने के लायक स्टॉप वॉच, Programmable Interval Timer, PIT) सीमॉस ८२५४ सर्किट आने लगे।\n\nइन सर्किटों के कारण एर कारतंत्र (Operating System) को समय का पता चलता है और बंद होने के बावजूद इसको सही समय पता होता है।\n", "id": "585704", "title": "संगणक घड़ी"}
{"url": "https://hi.wikipedia.org/wiki?curid=585719", "text": "मोपला विद्रोह\n\nकेरल के मोपला मुसलमानों द्वारा १९२१ में हिन्दुओं एवं ब्रितानियों के विरुद्ध किया गया विद्रोह मोपला विद्रोह कहलाता है। यह विद्रोह मालाबार के एरनद और वल्लुवानद तालुका में खिलाफत आन्दोलन के विरुद्ध अंग्रेजों द्वारा की गयी दमनात्मक कार्यवाही के विरुद्ध आरम्भ हुआ था। इसमें काफी संख्या में हिन्दुओं का कत्ल और अत्याचार हुआ। इसी को आधार बनाकर विनायक दामोदर सावरकर ने 'मोपला' नामक उपन्यास की रचना की है।\n\nकेरल के मालाबार क्षेत्र में मोपलाओं द्वारा 1920 ई. में विद्राह किया गया। प्रारम्भ में यह विद्रोह अंग्रेज़ हुकूमत के विरुद्ध था। महात्मा गाँधी, शौकत अली, मौलाना अबुल कलाम आज़ाद जैसे नेताओं का सहयोग इस आन्दोलन को प्राप्त था। इस आन्दोलन के मुख्य नेता के रूप में 'अली मुसलियार' चर्चित थे। 15 फ़रवरी, 1921 ई. को सरकार ने निषेधाज्ञा लागू कर ख़िलाफ़त तथा कांग्रेस के नेता याकूब हसन, यू. गोपाल मेनन, पी. मोइद्दीन कोया और के. माधवन नायर को गिरफ्तार कर लिया। इसके बाद यह आन्दोलन स्थानीय मोपला नेताओं के हाथ में चला गया। 1920 ई. में इस आन्दोलन ने हिन्दू-मुसलमानों के मध्य साम्प्रदायिक आन्दोलन का रूप ले लिया, परन्तु शीघ्र ही इस आन्दोलन को कुचल दिया गया।\n\n\n", "id": "585719", "title": "मोपला विद्रोह"}
{"url": "https://hi.wikipedia.org/wiki?curid=585730", "text": "सैलिसिलिक अम्ल\n\nसैलिसिलिक अम्ल अर्थोहाइड्रोक्सि बेंजोइक अम्ल है जो मेथाइल एस्टर के रूप में विंटरग्रीन तेल का प्रमुख अवयव है। यह रंगहीन क्रिस्टलीय कार्बनिक अम्ल है जो कार्बनिक संश्लेषण में बहुत प्रयोग किया जाता है। यह पादप हार्मोन के रूप में भी कार्य करता है। इसका अणुसूत्र CH(OH)COOH है जहाँ OH समूह कार्बोक्सिल समूह के आर्थो है। इसको 2-हाइड्रॉक्सीबेंजोइक अम्ल भी कहते हैं।\n\nतेल में सैलिसिन (Salicin) नामक ग्लुकोसाइड रहता है। जिसमें सैलिसिलिक अम्ल सैलिजेनिन नामक ऐल्कोहल से संयुक्त रहता है। यह वर्णरहित सूच्याकार क्रिस्टल बनाता है जिसका गलनांक १५५ डिग्री सेल्सियस है। ठंडे जल में बहुत कम विलेय है पर उष्ण जल, ऐल्कोहल और क्लोरोफार्म में शीघ्र विलेय है। इसका जलीय या ऐल्कोहलीय विलयन फेरिक क्लोराइड से बैंगनी (voilet) रंग बनाता है।\n\nरसायनशाला में या बड़े पैमाने पर कोलबे विधि (Cholbeis method) से लगभग १४० डिग्री से. पर सोडियम फीनेट का कार्बन डाइआक्साइड के साथ दबाव में गरम करने से सैलिसिलिक अम्ल बनता है। यहाँ सोडियम फीनेट कार्बन डाइआक्साइड के साथ संबद्ध हो फीनोल आर्थोकार्बोक्सिलिक अम्ल का सोडियम लवण बनता है जिसमें खनिज अम्लों के डालने से सैलिसिलिक अम्ल का अवक्षेप प्राप्त होता है।\n\nउष्ण जल से अवक्षेप का क्रिस्टलन करते हैं। सैलिसिलिक अम्ल महत्वपूर्ण रोगाणुनाशक यौगिक है। पहले यह वात रोग में औषधि के रूप में प्रयुक्त होता था पर आजकल इसके स्थान में इसका एक संजात ऐस्पिरिन (Acetyl Salicylic acid गलनांक, 128 डिग्री C) के नाम से व्यापक रूप से प्रयुक्त होता है। सैलिसिलिक अम्ल का एक दूसरा संजात सैलोल (फेनिल सैलिसिकेट) के नाम से रोगाणुनाशक के रूप में विशेषत: दंतमंजनों में प्रयुक्त होता है। एक तीसरा संजात बेटोल भी सैलोल के साथ प्रयुक्त होता है। सिरदर्द की एक ओषधि सैलोफीन (Salophene) इसी का संजात है। सैलिसिलिक अम्ल का उपयोग रंजकों और सुगंधों के निर्माण में भी होता है।\n", "id": "585730", "title": "सैलिसिलिक अम्ल"}
{"url": "https://hi.wikipedia.org/wiki?curid=585758", "text": "सशस्त्र सेना झंडा दिवस\n\nसशस्त्र सेना झंडा दिवस या झंडा दिवस भारतीय सशस्त्र बलों के कर्मियों के कल्याण हेतु भारत की जनता से धन का संग्रह के प्रति समर्पित एक दिन है। यह 1949 से 7 दिसम्बर को भारत में प्रतिवर्ष मनाया जाता है।\n", "id": "585758", "title": "सशस्त्र सेना झंडा दिवस"}
{"url": "https://hi.wikipedia.org/wiki?curid=585831", "text": "नीता अंबानी\n\nनीता अंबानी (जन्म: नवम्बर 1, 1964) एक भारतीय महिला उद्यमी हैं। वे भारत के सबसे अमीर आदमी मुकेश अंबानी की पत्नी और रिलायंस इंडस्ट्रीज के संस्थापक धीरूभाई अंबानी की पुत्रवधु हैं। नीता अंबानी धीरूभाई अंबानी इंटरनेशनल स्कूल की संस्थापक और चेयरपर्सन हैं।\n\nउनको श्री चंद्रशेखरेन्द्र सरस्वती विश्व महाविधालय (एससीएसवीएमवी यूनीवर्सिटी) कांचीपुरम से डाक्टरेट की उपाधि मिली है। यह उपाधि उन्हे शिक्षा, समाज सेवा और मानव प्रेम के लिए मिली हैं।\n\nनीता अंबानी मुंबई इंडियंस क्रिकेट टीम की सह-मालकिन भी हैं। वे रिलायंस इंडस्ट्रीज और नेशनल एसोसिएशन ऑफ ब्लाइंड के \"दृष्टि\" नामक समाज सेवी संस्था से भी जुड़ी हैं।\n\nनीता अंबानी का जन्म 1 नवम्बर 1964 को मुंबई के एक मध्यम-वर्गीय परिवार में हुआ था। उनके पिता बिरला की एक कंपनी में उच्चाधिकारी थे।\nनीता को भारतीय क्लासिकल डांस में शुरू से ही काफी रूचि थी और वे इस में ही अपना कैरियर बनाना चाहती थी जब कि उन की मां उन्हे एक चार्टर्ड अकाउंटेंट बनाना चाहती थीं। उनकी उच्च शिक्षा मुंबई के प्रसिद्ध नरसी मोंजी कॉलेज ऑफ कॉमर्स और इकॉनामिक्स से हुई है।\nनीता अंबानी धीरू भाई अंबानी इंटरनेशनल स्कूल से उसकी जून 2003 में हुई शुरूआत से ही जुड़ी हैं। यह स्कूल मुंबई के कुछ चुनींदा और बेहतरीन स्कूलों में शुमार है।भारत में यह उन 37 गिने चुने स्कूलों में शामिल है जो देश में प्रतिष्ठित \"इंटरनेशनल बेक्केलॉरेट प्रोग्राम\" उपलब्ध कराते हैं। नीता धीरूभाई फाऊंडेशन की भी मुखिया हैं। वे रिलायंस इंडस्ट्रीज और युएनएआईडीएस के एड्स इनिशीएटिव का भी हिस्सा हैं। नीता अंबानी रिलायंस इंडस्ट्रीज के सामाजिक और धर्मार्थ से जुड़े कार्यों को देखती हैं।\n\n\n\n", "id": "585831", "title": "नीता अंबानी"}
{"url": "https://hi.wikipedia.org/wiki?curid=585887", "text": "कृष्णदास (बहुविकल्पी)\n\nकृष्णदास से निम्नलिखित व्यक्तियों का बोध होता है-\n\n\n\n\n\n\n\n", "id": "585887", "title": "कृष्णदास (बहुविकल्पी)"}
{"url": "https://hi.wikipedia.org/wiki?curid=585889", "text": "अली पाशा (बहुविकल्पी)\n\nअली पाशा वह उपाधि है जो उस्मानी तुर्क अपने सरदारों को दिया करते थे। इस तरह की उपाधिवाले ओहदेदार कुल नौ हुए हैं। इसी नाम की दूसरी ऐतिहासिक उपाधि मिस्र के प्रसिद्ध राजनीतिज्ञों को दी जाती है जिनको 'अलीपाशा मुबारक' के नाम से पुकारा जाता है।\n\n'अली पाशा' से निम्नलिखित व्यक्तियों का बोध हो सकता है-\n\n\n\n\n", "id": "585889", "title": "अली पाशा (बहुविकल्पी)"}
{"url": "https://hi.wikipedia.org/wiki?curid=585890", "text": "मुहम्मद अमीन अली पाशा\n\nमुहम्मद अमीन अली पाशा (१८१५ - १८७१) तुर्क राजनीतिज्ञ थे। \n\nये १८१५ ई. में कुस्तुंतुनिया में पैदा हुए। यह रलीद पाशा के शिष्य थे। लंदन में १८४१ ई. में तुर्की राजदूत रहे। पेरिस के सुलहनामें में तुर्की के प्रतिनिधि बनाकर भेजे गए। १८५६-६१ ई. तक उस्मानिया सल्तनत के मुख्य मंत्री रहे। इन्होंने बहुत सी नई बातें लागू कीं।\n", "id": "585890", "title": "मुहम्मद अमीन अली पाशा"}
{"url": "https://hi.wikipedia.org/wiki?curid=585894", "text": "अली पाशा मुबारक\n\nअली पाशा मुबारक (१८२३ - १४ नवम्बर १८९३) उन्नीसवीं शदी के उत्तरार्ध में मिस्र के सार्वजनिक कार्य एवं शिक्षा मंत्री थे। वे मिस्र के सर्वाधिक प्रभावशाली एवं प्रतिभाशाली सुधारकों में से एक हैं।\n\nयह एक साधारण वंश के व्यक्ति थे। पहले ये मिस्री तोपखाने में एक अधिकारी हुए और धीरे-धीरे उन्नति करके मंत्री के पद पर पहुँचे। १८४४ ई. में फ्रांस गए और मेट्ज के तोपखाने के स्कूल में शिक्षा ग्रहण की। अली पाशा मुबारक ने मिस्र सरकार के प्रत्येक विभाग में बहुत ज्यादा सुधार किए। इन्हीं के मंत्रित्व में छापेखाने खुले और स्कूलों के लिए पढ़ाई जानेवाली पुस्तकें तैयार की गई। १८९१ ई. में उन्होंने सर अलफ्रेड मिलनर के हस्तक्षेप के कारण त्यागपत्र दे दिया और राजनीति से अलग होकर एक साधारण व्यक्ति की तरह जीवन व्यतीत करने लगे। १४ नवम्बर १८९३ को उनकी मृत्यु काहिरा में हो गई।\n", "id": "585894", "title": "अली पाशा मुबारक"}
{"url": "https://hi.wikipedia.org/wiki?curid=585896", "text": "अरण्यतुलसी\n\nअरण्यतुलसी (वानस्पतिक नाम : \"Ocimum americanum\") का पौधा ऊँचाई में आठ फुट तक, सीधा और डालियों से भरा होता है। छाल खाकी, पत्ते चार इंच तक लंबे और दोनों ओर चिकने होते हैं। यह बंगाल, नेपाल, आसाम की पहाड़ियों, पूर्वी नेपाल और सिंध में मिलता है। इसके पत्तों को हाथ से मलने पर तेज सुगंध निकलती है।\n\nआयुर्वेद में इसके पत्तों को वात, कफ, नेत्ररोग, वमन, मूर्छा अग्निविसर्प (एरिसिपलस), प्रदाह (जलन) और पथरी रोग में लाभदायक कहा गया है। ये पत्ते सुखपूर्वक प्रसव कराने तथा हृदय को भी हितकारक माने गए हैं। इन्हें पेट के फूलने को दूर करनेवाला, उत्तेजक, शांतिदायक तथा मूत्रनिस्सारक समझा जाता है। रासायनिक विश्लेषण से इनमें थायमोल, यूगेनल तथा एक अन्य उड़नशील (एसेंशियल) तेल मिले हैं।\n", "id": "585896", "title": "अरण्यतुलसी"}
{"url": "https://hi.wikipedia.org/wiki?curid=585903", "text": "अल्ताफ हुसैन हाली\n\nअल्ताफ हुसैन हाली (1837–1914) उर्दू के प्रसिद्ध कवि एवं लेखक थे।\n", "id": "585903", "title": "अल्ताफ हुसैन हाली"}
{"url": "https://hi.wikipedia.org/wiki?curid=585908", "text": "श्रीनिवास कृष्णन\n\nकार्यमाणिवकम् श्रीनिवास कृष्णन् (Sir Kariamanickam Srinivasa Krishnan, FRS ; 4 दिसम्बर 1898 – 14 जून 1961) भारत के प्रख्यात भौतिक विज्ञानी थे। रमन प्रभाव की खोज में सी वी रमन के साथ वे भी सम्मिलित थे जिसके लिये सी वी रमन को १९३० में भौतिकी का नोबेल पुरस्कार प्रदान किया गया था।\n\nश्रीनिवास कृष्णन का जन्म ४ दिसम्बर १८९८ ई. को हुआ था। अमेरिकन कालेज, मदुरा, मद्रास क्रिश्चियन कालेज एवं युनिवर्सिटी कालेज ऑव सायंस, कलकत्ता में शिक्षा प्राप्त की। इंडियन एसोसियेशन फॉर कल्टिवेशन ऑव सांयस (कलकत्ता) के तत्वावधान में सन् १९२३ तक अनुसंधान कार्य किया। १९३३-४२ ई. तक महेंद्रलाल सरकार रिसर्च प्रोफेसर रहे। उसके बाद इलाहाबाद विश्वविद्यालय में भौतिकी के प्रोफेसर थे। सन् १९४७ में राष्ट्रीय भौतिक प्रयोगशाला दिल्ली के प्रथम संचालक बने। १४ जून १९६१ ई. को मृत्यु हुई।\n\nमद्रास विश्वविद्यालय ने आपको डी. एस. सी. की उपाधि प्रदान की। सन् १९४० में रॉयल सोसायटी के सदस्य चुने गए। सन् १९४६ में 'सर' की उपाधि से विभूषित किए गए। स्वतंत्र भारत की सरकार ने पद्मभूषण उपाधि प्रदानकर सम्मानित किया। सन् १९४५-४६ में भारतीय राष्ट्रीय विज्ञान अकादमी के अध्यक्ष चुने गए। सन् १९५० में भारतीय विज्ञान कांग्रेस के भौतिकी विभाग के अध्यक्ष और बाद में इस संस्था के अध्यक्ष चुने गए। आप भारतीय परमाणु आयोग एवं भारतीय वैज्ञानिक एवं औद्योगिक अनुसंधान परिषद् के संचालक मंडल के भी सदस्य थे। आपने अनेक अंतरराष्ट्रीय सम्मेलनों में भारत का प्रतिनिधित्व सफलतापूर्वक किया था।\n\nभौतिकी की प्रत्येक दिशा में आपका महत्वपूर्ण योगदान रहा। प्रकाशिकी, चुंबकत्व, इलेक्ट्रानिकी, ठोस अवस्था भौतिकी, तथा विशेषकर धातु भौतिकी पर आपने अनेक खोज की। सर सी. वी. रमण के साथ रमण-प्रभाव की खोज में भी योग दिया। वैज्ञानिक संसार ने प्रकाशिकी एवं मणिभ (क्रिस्टल) पर चुंबककीय प्रभाव संबंधी आपके अन्वेषण कार्य को अत्यंत ही महत्वपूर्ण माना। आपके अनुसंधान संबंधी अनेक निबंध 'ट्रैंज़ैंक्शंस ऐंड प्रोसीडिंग्स ऑव रायल सोसाइटी' (Transactions and Proceedings of Royal Society) में प्रकाशित हुए हैं।\n", "id": "585908", "title": "श्रीनिवास कृष्णन"}
{"url": "https://hi.wikipedia.org/wiki?curid=585947", "text": "जर्मन साम्राज्य\n\nजर्मन साम्राज्य (जर्मन भाषा : \"Deutsches Reich या Deutsches Kaiserreich\") ऐतिहासिक जर्मन राष्ट्र-राज्य था जो १८७१ में जर्मनी के एकीकरण से लेकर १९१८ में प्रथम विश्वयुद्ध में जर्मनी की पराजय तक अस्तित्व में था। १९१८ में यह संघीय गणराज्य बन गया। जर्मन साम्राज्य को कभी-कभी \"जर्मन राइख\" (German Reich) भी कहते हैं।\n\n", "id": "585947", "title": "जर्मन साम्राज्य"}
{"url": "https://hi.wikipedia.org/wiki?curid=585961", "text": "जर्मनी का एकीकरण\n\nमध्य यूरोप के स्वतंत्र राज्यों (प्रशा, बवेरिआ, सैक्सोनी आदि) को आपस में मिलाकर १८७१ में एक राष्ट्र-राज्य व जर्मन साम्राज्य का निर्माण किया गया। इसी ऐतिहासिक प्रक्रिया का नाम जर्मनी का एकीकरण है। इसके पहले यह भूभाग (जर्मनी) ३९ राज्यों में बंटा हुआ था। इसमें से ऑस्ट्रियाई साम्राज्य तथा प्रशा राजतंत्र अपने आर्थिक तथा राजनीतिक महत्व के लिये प्रसिद्ध थे।\n\nफ्रांस की क्रांति द्वारा उत्पन्न नवीन विचारों से जर्मनी प्रभावित हुआ था। नेपोलियन ने अपनी विजयों द्वारा विभिन्न जर्मन-राज्यों को राईन-संघ के अंतर्गत संगठित किया, जिससे जर्मन-राज्यों को एक साथ रहने का एहसास हुआ। इससे जर्मनी में एकता की भावना का प्रसार हुआ। यही कारण था कि जर्मन-राज्यों ने वियना कांग्रेस के समक्ष उन्हें एक सूत्र में संगठित करने की पेशकश की, पर उस पर कोई ध्यान नहीं दिया गया। \n\nवियना कांग्रेस द्वारा जर्मन-राज्यों की जो नवीन व्यवस्था की गयी, उसके अनुसार उन्हें शिथिल संघ के रूप में संगठित किया गया और उसका अध्यक्ष ऑस्ट्रिया को बनाया गया। राजवंश के हितों को ध्यान में रखते हुए विविध जर्मन राज्यों का पुनरूद्धार किया गया। इन राज्यों के लिए एक संघीय सभा का गठन किया गया, जिसका अधिवेशन फ्रेंकफर्ट में होता था। इसके सदस्य जनता द्वारा निर्वाचित न होकर विभिन्न राज्यों के राजाओं द्वारा मनोनीत किए जाते थे। ये शासक नवीन विचारों के विरोधी थे और राष्ट्रीय एकता की बात को नापसंद करते थे किन्तु जर्मन राज्यों की जनता में राष्ट्रीयता और स्वतंत्रता की भावना विद्यमान थी। यह नवीन व्यवस्था इस प्रकार थी कि वहाँ आस्ट्रिया का वर्चस्व विद्यमान था। इस जर्मन क्षेत्र में लगभग 39 राज्य थे जिनका एक संघ बनाया गया था। \n\nजर्मनी के विभिन्न राज्यों में चुंगीकर के अलग-अलग नियम थे, जिनसे वहां के व्यापारिक विकास में बड़ी अड़चने आती थीं। इस बाधा को दूर करने के लिए जर्मन राज्यों ने मिलकर चुंगी संघ का निर्माण किया। यह एक प्रकार का व्यापारिक संघ था, जिसका अधिवेशन प्रतिवर्ष होता था। इस संघ का निर्णय सर्वसम्मत होता था। अब सारे जर्मन राज्यों में एक ही प्रकार का सीमा-शुल्क लागू कर दिया गया। इस व्यवस्था से जर्मनी के व्यापार का विकास हुआ, साथ ही इसने वहाँ एकता की भावना का सूत्रपात भी किया। इस प्रकार इस आर्थिक एकीकरण से राजनीतिक एकता की भावना को गति प्राप्त हुई। वास्तव में, जर्मन राज्यों के एकीकरण की दिशा में यह पहला महत्वपूर्ण कदम था। \n\nजर्मनी की जनता में राष्ट्रीय भावना कार्य कर रही थी। देश के अंदर अनेक गुप्त समितियाँ निर्मित हुई थीं। ये समितियाँ नवीन विचारों का प्रसार कर रही थीं। यही कारण था कि 1830 ई . और 1848 ई. में फ्रांस में होने वाली क्रांतियों का प्रभाव वहाँ भी पड़ा और वहाँ की जनता ने भी विद्रोह कर दिया। यद्यपि ये क्रांतियाँ सफल न हुई तथापि इससे देश की जनता में राजनीतिक चेतना का आविर्भाव हुआ। \n\n1860 ई . में जब इटली की राष्ट्रीय एकता का कार्य काफी कुछ पूरा हो गया तब जर्मन जनता में भी आशा का संचार हुआ और वह भी एकीकरण की दिशा में गतिशील हुई। इटली के एकीकरण का कार्य पीडमाण्ट के राजा के नेतृत्व में हो रहा था। इसी तरह जर्मन देशभक्तों ने प्रशा के नेतृत्व में जर्मनी के एकीकरण के कार्य को संपन्न करने का निश्चय किया। इस समय प्रशा का शासक विलियम प्रथम तथा चांसलर बिस्मार्क था किन्तु इन जर्मन देशभक्तों के समक्ष दो प्रमुख समस्यायें थीं- \n\n\nऑटो एडवर्ड लियोपोल्ड बिस्मार्क का जन्म 1815 ई. में ब्रेडनबर्ग के एक कुलीन परिवार में हुआ था। बिस्मार्क की शिक्षा बर्लिन में हुई थी। 1847 ई. में ही वह प्रशा की प्रतिनिधि-सभा का सदस्य चुना गया। वह जर्मन राज्यों की संसद में प्रशा का प्रतिनिधित्व करता था। वह नवीन विचारों का प्रबल विरोधी था। 1859 ई. में वह रूस में जर्मनी के राजदूत के रूप में नियुक्त हुआ। 1862 ई. में वह पेरिस का राजदूत बनाकर भेजा गया। इन पदों पर रहकर वह अनेक लोगों के संपर्क में आया। उसे यूरोप की राजनीतिक स्थिति को भी समझने का अवसर मिला। 1862 ई. में प्रशा के शासक विलियम प्रथम ने उसे देश का चाँसलर (प्रधान मंत्री) नियुक्त किया। \n\nबिस्मार्क ‘रक्त और लोहे की नीति' का समर्थक था। उसकी रुचि लोकतंत्र ओर संसदीय पद्धति में नहीं थी। वह सेना और राजनीति के कार्य में विशेष रुचि रखता था। इन्हीं पर आश्रित हो, वह अपने उद्देश्यों को प्राप्त करना चाहता था। वह प्रशा को सैनिक दृष्टि से मजबूत कर यूरोप की राजनीति में उसके वर्चस्व को कायम करना चाहता था। वह आस्ट्रिया को जर्मन संघ से निकाल बाहर कर प्रशा के नेतृत्व में जर्मनी का एकीकरण करना चाहता था। वह सभाओं और भाषणों में विश्वास नहीं करता था। वह सेना और शस्त्र द्वारा देश की समस्याओं का सुलझाना चाहता था। वह अवैधानिक कार्य करने से भी नहीं हिचकता था। \n\nप्रशा की सैनिक शक्ति में वृद्धि कर तथा कूटनीति का सहारा लेकर उसने जर्मन राज्यों के एकीकरण के कार्य को पूरा किया। इस कार्य को पूरा करने के लिए उसने तीन प्रमुख युद्ध लड़े। इन सभी युद्धों में सफल होकर उसने जर्मन-राज्यों के एकीकरण के कार्य को पूरा किया। इससे यूरोपीय इतिहास का स्वरूप ही बदल गया। \n\nसर्वप्रथम बिस्मार्क ने अपनी शक्ति का प्रहार डेनमार्क के राज्य पर किया। जर्मनी और डेनमार्क के बीच दो प्रदेश विद्यमान थे, जिनके नाम श्लेसविग और हॉलस्टीन थे। ये दोनों प्रदेश सदियों से डेनमार्क के अधिकार में थे, पर इसके भाग नहीं थे। हॉलस्टीन की जनता जर्मन जाति की थी, जबकि श्लेसविग में आधे जर्मन और आधे डेन थे। \n\n19वीं सदी में अन्य देशें की तरह डेनमार्क में भी राष्ट्रीयता की लहर फैली, जिससे प्रभावित होकर डेन देशभक्तों ने देश के एकीकरण का प्रयत्न किया। वे चाहते थे कि उक्त दोनों राज्यों को डेनमार्क में शामिल कर उसकी शक्ति को सुदृढ़ कर लिया जाए। फलस्वरूप 1863 ई. में डेनमार्क के शासक क्रिश्चियन दशम् ने उक्त प्रदेशं को अपने राज्य में शामिल करने की घोषणा कर दी। उसका यह कार्य 1852 ई. में संपन्न लंदन समझौते के विरूद्ध था, इसीलिए जर्मन राज्यों ने इसका विरोध किया। उन्होंने यह मांग की कि इन प्रदेशं को डेनमार्क के अधिकार से मुक्त किया जाए। प्रशा ने भी डेनमार्क की इस नीति का वरोध किया। बिस्मार्क ने सोचा कि डेनमार्क के खिलाफ युद्ध करने का यह अनुकूल अवसर है। वह इन प्रदेशं पर प्रशा का अधिकार स्थापित करने का इच्छुक था। इस कार्य को वह अकेले न कर आस्ट्रिया के सहयोग से पूरा करना चाहता था, ताकि प्रशा के खिलाफ कोई विपरीत प्रतिक्रिया न हो। आस्ट्रिया ने भी इस कार्य में प्रशा का सहयोग करना उचित समझा। इसका कारण यह था कि यदि प्रशा इस मामले में अकेले हस्तक्षेप करता तो जर्मनी में ऑस्ट्रिया का प्रभाव कम हो जाता। इसके अतिरिक्त वह 1852 ई. के लंदन समझौते का पूर्ण रूप से पालन करना चाहता था। इस प्रकार प्रशा और ऑस्ट्रिया दोनों ने सम्मिलित रूप से डेनमार्क के खिलाफ सैनिक कार्यवाही करने का निश्चय किया। फलस्वरूप 1864 ई. में उन्होंने डेनमार्क पर आक्रमण कर दिया। डेनमार्क पराजित हो गया और उसने आक्रमणकारियों के साथ एक समझौता किया। इसके अनुसार उसे श्लेसविग और हॉलस्टील के साथ-साथ लायनबुर्ग के अधिकार से भी वंचित होना पड़ा। \n\nइस समझौते के अनुसार श्लेसविग और हॉलस्टीन के प्रदेश तो डेनमार्क से ले लिये गए, पर इस लूट के माल के बंटवारे के संबंध में प्रशा और ऑस्ट्रिया में मतभेद हो गया। इस प्रश्न को लेकर दोनों के बीच काफी कटुता उत्पन्न हो गयी। ऑस्ट्रिया अपनी आंतरिक स्थिति के कारण युद्ध करने के पक्ष में नहीं था जबकि प्रशा इस प्रसंग के माध्यम से ऑस्ट्रिया को जर्मन राज्य संघ में कमजोर करना चाहता था। अंततः दोनों के बीच 14 अगस्त 1865 ई. को गेस्टीन नामक स्थान पर समझौता हो गया, जो ‘गेस्टीन-समझौता’ के नाम से जाना जाता है। यह समझौता इस प्रकार था- \n\n\nयह समझौता बिस्मार्क की कूटनीतिक विजय थी। वह इसे एक अस्थायी समझौता मानता था, जिसकी अवहेलना कभी भी की जा सकती थी। अतः आगे चलकर इसके खिलाफ प्रतिक्रिया होना स्वाभाविक थी। \n\nवास्तव में बिस्मार्क की इच्छा ऑस्ट्रिया को युद्ध में परास्त कर उसे जर्मन संघ से बहिष्कृत करना था। इस दिशा में उसने तैयारी करनी आरंभ कर दी थी पर यह कार्य सरल न था, क्योंकि ऑस्ट्रिया यूरोप का एक महत्वपूर्ण राज्य था और उस पर आक्रमण करने से अंतर्राष्ट्रीय संबंधों पर असर पड़ सकता था। अतः ऑस्ट्रिया के खिलाफ सैनिक कार्यवाही करने के पूर्व बिस्मार्क अन्य राज्यों की मंशा जान लेना चाहता था। इस प्रकार युद्ध के पूर्व उसने कूटनीतिक चाल द्वारा अन्य राज्यों की संभावित प्रतिक्रिया को समझ लेना आवश्यक समझा। ग्रेटब्रिटेन के इस युद्ध में हस्तक्षेप करने की संभावना न थी, क्योंकि वह एकाकीपन की नीति पर चल रहा था। रूस बिस्मार्क का मित्र था। उसने फ्रांस को लालच देकर युद्ध में तटस्थ रहने का आश्वासन प्राप्त कर लिया। नेपोलियन तृतीय ने तटस्थ रहना राष्ट्रीय हित में उचित समझा। उसने यह सोचा कि ऑस्ट्रिया और प्रशा के युद्धों से उनकी शक्ति क्षीण होगी और उस स्थिति से फ्रांस को विकास करने का अवसर प्राप्त होगा। 1866 ई. में प्रशा और इटली के बीच संधि हो गयी, जिसके अनुसार इटली ने युद्ध में प्रशा का साथ देने का आश्वासन दिया। इसके बदले बिस्मार्क ने युद्ध में सफल होने के पश्चात इटली को वेनेशिया देने का वचन दिया। इस संधि की सूचना पाकर ऑस्ट्रिया बड़ा चिंतित हुआ। अब ऑस्ट्रिया और प्रशा की सैनिक तैयारियाँ तीव्र गति से चलने लगीं। इस प्रकार प्रशा और ऑस्ट्रिया के बीच युद्ध की स्थिति निर्मित हो गयी। अब युद्ध के लिए केवल अवसर ढूंढ़ने की आवश्यकता थी। श्लेसविग और हॉलस्टीन संबंधी समझौते में युद्ध के कारणों को ढूँढ़ निकालना कोई कठिन कार्य न था। 1866 ई. में प्रशा को यह अवसर प्राप्त हुआ और उसने ऑस्ट्रिया के खिलाफ युद्ध घोषित कर दिया। इटली प्रशा का साथ दे रहा था। यह युद्ध सेडोवा के मैदान में दोनों के बीच सात सप्ताह तक चला, जिसमें ऑस्ट्रिया पराजित हुआ। इस युद्ध की समाप्ति प्राग की संधि द्वारा हुई, जिसकी शर्तें इस प्रकार थीं- \n\n\nइस युद्ध के फलस्वरूप जर्मन-राज्यों से ऑस्ट्रिया का वर्चस्व समाप्त हो गया। अब वहाँ प्रशा का प्रभाव कायम हो गया। इस युद्ध के बाद प्रशा को अनेक नवीन प्रदेश मिले, जिसके कारण अब वह यूरोप का शक्तिशाली राज्य माना जाने लगा। अब बिस्मार्क भी यूरोप में एक महत्वपूर्ण व्यक्ति बन गया। प्रशा की इस सफलता ने परोक्ष रूप से फ्रांस की भावी पराजय का संकेत दिया। इस प्रकार इस युद्ध से प्रशा को अनेक लाभ हुए। \n\nहैनोवर, हेसकेसल, नासो और फ्रेंकफर्ट प्रशा के राज्य में शामिल कर लिये गये। इसके बाद उसने जर्मन-राज्यों को नये सिरे से अपने नेतृत्व में संगठित करने का प्रयास किया। किन्तु दक्षिण-राज्यों के विरोध के कारण ऐसा करना संभव नहीं हुआ। ऐसी स्थिति में यह उचित समझा गया कि चार दक्षिण जर्मन राज्यों को छोड़कर (बवेरिया, बुटर्मवर्ग, बादेन और हेंस) शेष जर्मन-राज्यों का संगठन प्रशा के नेतृत्व में बना लिया जाए। बिस्मार्क ने ऐसा ही किया। इस प्रकार उसने उत्तरी जर्मन राज्यों का गठन कर लिया। इसमें 21 जर्मन राज्य शामिल थे। इस नवीन संघ का अध्यक्ष प्रशा को बनाया गया। बिस्मार्क इस संघ का प्रथम चाँसलर नियुक्त हुआ। वह वहाँ गठित होने वाली संघीय परिषद का अध्यक्ष भी नियुक्त किया गया। इस परिषद में कुल 43 सदस्य थे, जिनमें 17 सदस्य प्रशा के थे। संघ के अध्यक्ष के रूप में प्रशा के राजा को अनेक महत्वपूर्ण कार्यों जैसे युद्ध एवं संधि को संपादित करने का अधिकार था। दूसरी सभा का नाम लोकसभा था, जिसके सदस्य वयस्क मताधिकार के अनुसार जनता द्वारा चुने जाते थे। \n\nइस प्रकार बिस्मार्क जर्मनी के एकीकरण की दिशा में काफी आगे बढ़ गया। अब उसके लिए केवल अंतिम कार्य करना ही शेष था। \n\nजर्मनी के एकीकरण के लिए बिस्मार्क ने फ्रांस से अंतिम युद्ध किया, क्योंकि उसे पराजित किये बिना दक्षिण के चार जर्मन राज्यों को जर्मन संघ में शामिल करना असंभव था। उधर फ्रांस ऑस्ट्रिया के विरूद्ध प्रशा की विजय से अपने को अपमानित महसूस कर रहा था। उसका विचार था कि दोनों के बीच चलने वाला युद्ध दीर्घकालीन होगा किन्तु आशा के विपरीत यह युद्ध जल्दी समाप्त हो गया, जिसमें प्रशा को सफलता मिली। \n\nफ्रांस के राष्ट्रपति नेपोलियन तृतीय ने अपनी गिरती हुई प्रतिष्ठा को पुनः जीवित करने के लिए फ्रांस की सीमा को राइन-नदी तक विस्तृत करने का विचार किया, किन्तु वह इस कार्य में सफल नहीं हो सका। बिस्मार्क अपनी कूटनीतिक चालों द्वारा फ्रांस की हर इच्छा को असफल करता रहा। नेपालियन ने हॉलैण्ड से लक्जेमबर्ग लेना चाहा, पर बिस्मार्क के विरोध के कारण वह संभव न हो सका। इसमें दोनों के बीच कटुता की भावना निर्मित हो गयी। फ्रांस समझता था कि प्रशा के उत्कर्ष के कारण उसकी स्थिति नाजुक हो गयी है। उधर प्रशा भी फ्रांस को अपने मार्ग का बाधक मानता था। फलस्वरूप दोनों देशं के अखबार एक दूसरे के खिलाफ जहर उगलने लगे। ऐसी स्थिति में दोनों के बीच युद्ध आवश्यक प्रतीत होने लगा। \n\nइसी बीच स्पेन में उत्तराधिकार का प्रश्न उपस्थित हो गया, जिससे वहां गृहयुद्ध प्रारंभ हो गया। 1863 ई. में स्पेन की जनता ने विद्रोह करके रानी ईसाबेला द्वितीय को देश से निकाल दिया और उसके स्थान पर प्रशा के सम्राट के रिश्तेदार लियोपोर्ल्ड को वहाँ का नया शासक बनाने का विचार किया। नेपोलियन इसके तैयार न था, क्योंकि ऐसा होने से स्पेन पर भी प्रशा का प्रभाव स्थापित हो जाता। फ्रांस के विरोध को देखते हुए लियोपोल्ड ने अपनी उम्मीदवारी का परित्याग कर दिया। किन्तु फ्रांस इससे संतुष्ट नहीं हुआ। उसने यह आश्वासन चाहा कि भविष्य में भी प्रशा का कोई राजकुमार स्पेन का शासक नहीं होगा। यह नेपोलियन की मनमानी और प्रशा का अपमान था। अतः इस घटना के कारण 15 जुलाई 1870 ई. को फ्रांस ने प्रशा के विरूद्ध युद्ध की घोषणा कर दी। \n\nयह युद्ध सीडान के मैदान में लड़ा गया, जिसमें नेपोलियन तृतीय पराजित कर दिया गया। जर्मन सेनाएँ फ्रांस के अंदर तक घुस गयीं। 20 जनवरी 1871 ई. को पेरिस के पतन के पश्चात युद्ध समाप्त हो गया। अंततः दोनों के बीच एक संधि हुई, जो इतिहास में ‘फेंकफर्ट की संधि’ के नाम से विख्यात हुआ। इसकी शर्तें इस प्रकार थीं- \n\n\nयह संधि फ्रांस के लिए अत्यंत ही अपमानजनक सिद्ध हुई और इसके परिणाम दूरगामी सिद्ध हुए।इस सन्धि ने दोनों के बीच दुश्मनी की जड़ें मजबूत कर दीं। \n\nसीडान के युद्ध के बाद दक्षिण जर्मनी के चार राज्यों - बवेरिया, बादेन, बुटर्मवर्ग और हेंस को जर्मन संघ में शामिल कर उसे जर्मनी (जर्मन साम्राज्य) एक नया नाम दिया गया। प्रशा का राजा जर्मनी का भी शासक घोषित किया गया। इस प्रकार जर्मनी का एकीकरण पूर्ण हुआ। 18 जनवरी 1871 ई. में विलियम प्रथम का राज्याभिषेक जर्मनी के सम्राट के रूप में हुआ। इस असंभव से लगने वाले कार्य को पूर्ण करने का श्रेय बिस्मार्क को है।\n\n\n", "id": "585961", "title": "जर्मनी का एकीकरण"}
{"url": "https://hi.wikipedia.org/wiki?curid=585967", "text": "बायर\n\nबायर एजी (Bayer AG ; जर्मन उच्चारण : [ˈbaɪ̯ɐ]) जर्मनी की रासायनिक एवं औषधि कम्पनी है। इसकी स्थापना १८६३ में हुई थी। \n\n", "id": "585967", "title": "बायर"}
{"url": "https://hi.wikipedia.org/wiki?curid=585968", "text": "जानकीहरण (महाकाव्य)\n\nजानकीहरण श्रीलंका के महाकवि कुमारदास द्वारा रचित उच्च कोटि का महाकाव्य है। \n\nसर्वप्रथम सिंहली भाषा में प्राप्त 'सन्नै' (यथानुक्रम रूपांतर) के आधार पर इसके प्रथम १४ सर्गो तथा १५वें के कुछ अंश का मूल संस्कृत रूप बनाकर प्रकाशित किया गया है, जिसमें अंगद द्वारा रावण की सभा में दैत्य तक की कथा आ जाती है। गवर्नमेंट ओरिएंटल मैनस्क्रिप्ट लाइब्रेरी, मद्रास में इस महाकाव्य की १० सर्गो की पांडुलिपि संस्कृत में है। किंतु यह लिपि अत्याधिक सदोष है। इसकी प्रामाणिकता के प्रति भी संदेह है तथा यह भी ज्ञात नहीं कि सिंहली 'सन्ने' से इसने कहाँ तक अपना रूप ग्रहण किया है। संभवत: इस महाकाव्य की रचना २५ सर्गो में हुई थी और राम के राज्याभिषेक से कथा की समाप्ति हुई थी - यह अनुमान 'सन्ने' में उधृत सर्वात्य श्लोकों से लगाया जाता है। अत: इसका कथानक बहुत कुछ 'भट्टिकाव्य' ('रावणवध') के जैसा कहा जा सकता है।\n\nसर्गक्रम से इसकी कथा इस प्रकार है : \n\nशेष सर्गो में अयोध्या आगमन तथा राज्यभिषेक वर्णित रहा होगा।\n\nअंतिम पद्यों के विवेचन से ज्ञात होता है कि इस महाकाव्य के रचयिता का नाम 'कुमारदास' था, जिन्हें कुमारभट्ट या कुमार भी कहा जाता है। ये सिंहलद्वीप के राजा थे। इनके पिता का नाम कुमारमणि था। कुमारदास की ख्याति भारतवर्ष में पर्याप्त थी। जल्हण (१२५० ई.) ने अपनी सूक्तिमुक्तावली में 'जानकीहरण' के अनेक श्लोक उद्धृत किए हैं। राजेश्वर (९२० ई.) ने कुमारदास के 'जानकीहरण' की सुश्लिष्ट उक्ति द्वारा प्रशंसा की है :\nकहते हैं जिस दिन पिता कुमारमणि युद्ध में मारे गए उसी दिन बालक कुमारदास का जन्म हुआ था। इनके दो मातुलों - श्री मेघ और अग्रबोधि - ने इनका पालन पोषण किया। कवि ने बड़ी कृतज्ञता के साथ अपने उन मातुलों का स्मरण इस काव्य के अंत में किया है।\n\nये कुमारदास सिंहलद्वीप के इतिहासंग्रंथ महावंश में वर्णित मौद्गल्यायन के पुत्र कुमार धातुसेन (५१५-५२४ ई.) से भिन्न थे। किंवदंती है कि अपने काव्य 'जानकीहरण' के प्रशंसक महाकवि कालिदास को कुमारदास ने सप्रेम सिंहलद्वीप बुलाया। वहाँ जाकर कालिदास दुर्भाग्यवश एक सुंदरी के प्रेमजाल में फँसकर मार डाले गए। अपने अतिथि एवं मित्र की इस जघन्य हत्या से खिन्न राजा कुमारदास ने भी अपने को उसी चिता पर जला डाल। आज भी लंका के दक्षिण प्रांत में कालिदास का समाधिस्थान विद्यमान है। राजशेखर की पूर्वोल्लिखित उक्ति से यही निष्कर्ष निकलता है कि कुमारदास कालिदास के पश्चात् ही हुए होंगे। उनकी रचना पर रघुवंश और कुमारसंभव का अत्यधिक प्रभाव भी दिखाई पड़ता है।\n\nयमक के प्रति अतिशय आग्रह होते हुए भी वैदर्भी रीति एवं प्रसाद गुण इस काव्य की अपनी विशिष्टताएँ हैं। वामन जयादित्य के व्याकरण ग्रंथ 'काशिका' (६३०-६५० ई.) में उल्लिखित कुछ विशिष्ट शब्दों का उन्हीं अर्थो में 'जानकीहरण' में प्रयोग देखकर कुमारदास का समय वामन और राजशेखर के बीच ईसा की आठवीं शताब्दी के अंत तथा नवीं के प्रारंभ में रखा जा सकता है।\n\n", "id": "585968", "title": "जानकीहरण (महाकाव्य)"}
{"url": "https://hi.wikipedia.org/wiki?curid=585969", "text": "कुमारदास\n\nकुमारदास संस्कृत के महाकाव्य जानकीहरण के रचयिता हैं। वे सिंहल (श्रीलंका) के राजा थे।\n", "id": "585969", "title": "कुमारदास"}
{"url": "https://hi.wikipedia.org/wiki?curid=586045", "text": "तुम्हारी पाखी\n\nतुम्हारी पाखी एक भारतीय टेलीविजन धारावाहिक है जो लाइफ ओके पर प्रसारित होता है। 11 नवम्बर 2013 को इसका प्रथम प्रसारण किया गया। यह धारावाहिक शरतचन्द्र चट्टोपाध्याय के उपन्यास नवा विधान पर आधारित है। \nधारावाहिक के कुछ प्रकरणों का रक्षण नई दिल्ली में भी हुआ है।\n\nयह धारावाहिक इंसानी रिश्तों की उलझन एवं प्यार के नाजुक लेकिन जटिल बंधनों को दर्शाता है। ये कहानी शिमला के एक आकर्षक लेकिन स्वार्थी और शक्तिशाली व्यापारी अंशुमन (इक़बाल खान) और खूबसूरत लेकिन सहज एवं अच्छे स्वभाव वाली चितौड़ की टुरिस्ट गाइड पाखी (श्रद्धा आर्या) के इर्द-गिर्द घूमती है। \nकार्यक्रम में दोनों की बचपन में ही शादी हो चुकी है। जहां पाखी एक और इस रिश्ते की स्वीकृति के लिए अंशुमन का इंतजार करती है वहीं अंशुमन इस रिश्ते से अनजान है। परिस्थितियां अंशुमन को पाखी के पास जाने को मजबूर कर ही देती है।\n\n\n", "id": "586045", "title": "तुम्हारी पाखी"}
{"url": "https://hi.wikipedia.org/wiki?curid=586066", "text": "जटावर्मन् सुंदर पांड्य प्रथम\n\nजटावर्मन् सुंदर पांड्य प्रथम (१२५१ - १२६८ ई.) पाण्ड्य राजवंश का सबसे महान शासक था जिसके समय में पांड्य साम्राज्य का चरमोत्कर्ष हुआ। उसकी गणना दक्षिणी भारत के इतिहास के प्रसिद्ध विजेताओं में होती है।\n\nजटावर्मन् सुंदर पांड्य प्रथम ने अपने राज्यकाल के प्रारंभ में ही चेर नरेश वीर रवि उदयमार्तड वर्मन् और उसकी सेना को नष्ट किया और मलैनाडु का विध्वंस किया। उसने राजेंद्र चोल को अपनी अधीनता स्वीकार करने और कर देने के लिये विवश किया। उसने लंका पर आक्रमण करके वहाँ के नरेश से अत्यधिक मोती और कई हाथी लिए। उसने होयसलों के अधिकार में करवेरि प्रदेश पर आक्रमण किया ओर कण्णान्नूर कोप्पम् के दुर्ग पर अधिकार कर लिया। इस युद्ध में होयसलों की बहुत क्षति हुई, कई सेनानायक मारे गए और पांड्यों के हाथ में हाथी, घोड़े, धन और स्त्रियाँ आईं। होयसल नरेश वीर सोमेश्वर के युद्ध से भाग जाने पर सुंदर पांड्य ने युद्ध समाप्त कर दिया किंतु कुछ समय बाद वीर सोमेश्वर ने युद्ध फिर से आरंभ किया। इस युद्ध में वीर सोमेश्वर सुंदर पांड्य के ही हाथों मारा गया। सुंदर पांड्य ने शेंदमंगलम् में पराजित करके पहले तो उसके राज्य पर अपना अधिकार कर लिय किंतु बाद में कोप्पेरुग्जिंग को फिर से शासनाधिकार दे दिया। संभवत: कोप्पेरुग्जिंग और वीर सोमेश्वर के विरुद्ध युद्ध के संबंध में ही सुंदर पांड्य ने केंग और मगदै की विजय की थी। चिदंबरम् हेते हुए वह श्रीरंगम् तक गया। उत्तर की ओर उसने आक्रमण करके तेलुगु चोड शासक गंडगोपाल को पराजित किया, जो युद्ध ही में मारा गया और कांची पर अधिकार कर लिया किंतु बाद में उसके भाइयों को अपने सामंत के रूप में शासन करने दिया। उसने काकतीय नरेश गणपति और एक बाण सामंत को भी पराजित किया जो संभवत: गंडगोपाल के सहायक थे। इन विजयों के उपलक्ष में उसने नेल्लोर में वीराभिषेक किया। \n\nजटावर्मन् सुंदर पांड्य को अपने शासन में दूसरे पांड्य राजकुमारों से सहायता मिली थी जिसमें जटावर्मन् वीर पांड्य प्रथम अपनी विजयों के कारण उल्लेखनीय है। अपनी विजयों के द्वारा सुंदर पांड्य ने साम्राज्य की सीमाओं का विस्तार लंका से नेल्लोर तक कर लिया था। उसे अपने प्रभाव और वैभव के प्रदर्शन की विशेष रुचि थी। उसन श्रीरंगम् और नेल्लोर में अपना अभिषेक ही नहीं संपन्न किया वरन् कई बार तुलाभार भी किया। उसने कई भव्य उपाधियाँ भी धारण की, यथा \"\"महाराजाधिराज श्री परमेश्वर, एल्लांदलैयानान्, समस्त जगदाधार, एम्मंडलमुम्-कोंडरुलिय, मरकत पृथ्वीभृत् और राजतपन।\"\" अपनी विजयों से प्राप्त प्रभूत धन का उपयोग उसने चिंदंबरम् और श्रीरंगम् मंदिरों को दान देने और सुशोभित करने में किया। उसने दोनों मंदिरों की छतों को हिमाच्छादित किया, चिदंबरम् के मंदिर में एक सोने का संभामंडप बनवाया ओर श्रीरंगम् के मंदिर को १८ लाख स्वर्ण मुद्राएँ दीं।\n\n", "id": "586066", "title": "जटावर्मन् सुंदर पांड्य प्रथम"}
{"url": "https://hi.wikipedia.org/wiki?curid=586067", "text": "जटावर्मन् सुंदर पांड्य द्वितीय\n\nजटावर्मन् सुंदर पांडय द्वितीय मारवर्मन् कुलशेखर पांड्य (१२६८-१३१० ई.) के राज्यकाल के पूर्वार्ध में संयुक्त शासक था। उसका सिंहासनारोहण १२७६ ई. में हुआ और उसने १२९२ ई. तक राज्य किया।\n\n", "id": "586067", "title": "जटावर्मन् सुंदर पांड्य द्वितीय"}
{"url": "https://hi.wikipedia.org/wiki?curid=586068", "text": "जटावर्मन् सुंदर पांड्य तृतीय\n\nजटावर्मन् सुंदर पांड्य तृतीय मारवर्मन् कुलशेखर पांड्य का ज्येष्ठ पुत्र था और १३०३ ई. से शासन में संयुक्त हुआ था। उसका उपनाम 'दंडरामन' था। इस नाम के सिक्के संभवत: उसी के हैं। उसने अपने पिता की हत्या करके अपने भाई जटावर्मन् वीर पांड्य द्वितीय के साथ सिंहासन के लिए दीर्घकालीन संघर्ष किया था। उसने मदुरा पर अपना अधिकार स्थापित किया था। १३१९ उसके राज्यकाल की अंतिम ज्ञात तिथि है। संभवत: रविवर्मन् कुलशेखर और प्रतापरुद्र द्वितीय की विजयों के बाद उसका अधिकार अधिक समय तक नहीं बना रह सका।\n\n", "id": "586068", "title": "जटावर्मन् सुंदर पांड्य तृतीय"}
{"url": "https://hi.wikipedia.org/wiki?curid=586079", "text": "जटावर्मन् कुलशेखर पाण्टियऩ्\n\nजटावर्मन् कुलशेखर पाण्ड्य प्रथम (तमिल : முதலாம் சடையவர்மன் குலசேகரன் / मुतलाम् चटैयवर्मऩ् कुलचेकरऩ्) पाण्ड्य राजवंश का शासक था जिसने दक्षिण भारत के कुछ क्षेत्रों पर ११९० से १२१६ ई तक शासन किया। वह संभवत: विक्रम पांड्य का पुत्र था और उसके पश्चात् सिंहासन पर बैठा। यह 'राजगंभीर' के नाम से भी विख्यात था।\n\nजटावर्मन् कुलशेखर पांड्य प्रथम के अभिलेख मदुरा, रामनाड और तिरुनेल्वॆलि से प्राप्त हुए हैं। जेतुंगनाडु का तिरुवंडि नरेश उसका सामंत था। इसने कोदै रविवर्मन् से, जो चेरवंशीय नरेश था, वैवाहिक संबंध किए थे। उसने चोलों की प्रभुता का अंत कर पांड्यों की स्वतंत्रता स्थापित करने का प्रयत्न किया। इस कारण यह चोल नरेश कुलोत्तुगं तृतीय का कोपभाजन हुआ जिसने १२०५ ई. में तीसरी बार पांड्य देश पर आक्रमण किया। यद्यपि कुलोत्तुंग ने राजधानी को लूटा और पांड्यों के अभिषेकभवन को नष्ट-भ्रष्ट किया, फिर भी उसकी सफलता आंशिक रहीं। उसके आक्रमण के बाद कुलशेखर को फिर से राज्य का अधिकार प्राप्त हुआ।\n\nकुलशेखर यशस्वी शासक था। उसके अभिलेखों से उसकी शासनव्यवस्था का कुछ आभास मिलता है। राजभवन की सेविकाओं का भी उल्लेख आता है। एक अभिलेख में उसके द्वारा एक जलाशय का गहरा करने के लिए १०० द्रंमों के नाम का उल्लेख है। एक अन्य अभिलेख में कई गाँवों को मिलाकर एक नए गाँव की स्थापना का विवरण है।\n\nजटावर्मन् कुलशेखर पांड्य द्वितीय को मारवर्मन् सुंदर पांड्य प्रथम ने १२३८ ई. में युवराज के रूप में शासन से संबंधित किया था किंतु यह अधिक दिन तक जीवित नहीं रहा। उसकी मृत्यु के बाद १२३८ ई. में ही मारवर्मन् सुंदर पांड्य द्वितीय युवराज के रूप में शासन से संबंधित हो गया था।\n\nजटावर्मन् कुलशेखर पांड्य तृतीय के शासन का प्रारंभ १३९५-९६ ई. में हुआ। उसके अभिलेख तिन्नेवेल्लि के बाहर नहीं मिलते। शासन के १४वें वर्ष में उसने एक मंदिर बनवाया और १६वें वर्ष में एक नए गाँव की स्थापना की।\n", "id": "586079", "title": "जटावर्मन् कुलशेखर पाण्टियऩ्"}
{"url": "https://hi.wikipedia.org/wiki?curid=586082", "text": "नैण\n\nनैन अत्यंत प्राचीन गोत्र है। कई शताब्दी ईशा पूर्व जाटों के छः वंश शिवी, सुरावी, किम्ब्री, हेमेंद्री, कलि व बैन हरिवर्ष (यूरोप) गए थे उनमें नैन भी थे। हेमेंद्री गोत्र की ही एक शाखा नैन थे। नैन ही डेनमार्क व इंग्लैंड में नॉर्मन, नरगर कहलाये. 326 ई.पू. सिकंदर के भारत आक्रमण के समय उनके साथ उनकी प्रेमिका/पत्नी महारानी ताया भी थी। सिकंदर ने पोरस के साथ हुए समझोते को तोड़ा और पोरस को विध्वंश कर जाट युवतियों को बंदी बनाया तो सिकंदर को सबक सिखाने तक्षिला विश्वविद्यालय के चार स्नातकों ने सिकंदर की महारानी ताया का अपहरण किया था। इनमें देवका नैन भी एक था। ठाकुर देशराज के अनुसार 'नेन' शाखा अनंगपाल तोमर के एक वंशज नैनसी के नाम पर चली. कालांतर में ये लोग डूंगरगढ़ तथा रतनगढ़ तहसील में आकर आबाद हुए. इनमें श्रीपाल नामक व्यक्ति का जन्म संवत 1398 (1341) में हुआ, जिनके 12 लड़के हुए, जिनमें राजू ने लद्धोसर, दूला ने बछरारा, कालू ने मालपुर, हुक्मा ने केऊ, लल्ला ने बीन्झासर और चुहड़ ने चुरू आबाद किया। नैन गोत्र जाट यहाँ के प्राचीन निवासी हैं। जाट इतिहासकार भले राम बेनीवाल ने अपनी पुस्तक ‘’जाट योद्धाओं का इतिहास ‘’ में इस गोत्र का विस्तार से वर्णन किया है। उनके अनुसार यह चंद्रवंशी गोत्र है। यह जाटों के प्राचीनतम गोत्रों में से एक है। भले राम जी, ठाकुर देशराज के तंवर गोत्र से उत्पति के प्रमाण से सहमत नहीं हैं। नैन गोत्र इससे पहले भी अस्तित्व में था। राजस्थान में भिरणी गाँव जिला हनुमानगढ़ और बालेवास जिला हनुमानगढ़, राजस्थान में प्रचलित कहानी सच प्रतीत होती है। शमशेर सिंह पुत्र बलदेव सिंह अपनी 33 पीढियों का खुलासा करते हैं जो सभी राजा अनंगपाल तोमर से जाकर मिलती हैं। राजा अनंगपाल के कोई लड़का नहीं था। जिस समय उनकी आयु 90 वर्ष थी उस समय ईरान देश के निष्कासित राजा क़यामत खां अपनी बेगम व जवान पुत्री शाहबानो के साथ अनंगपाल के दरबार में आया, वह जाट कौम का था और उसके परिवार ने 8वीं सदी में इस्लाम ग्रहण किया था। क़यामत खां की जवान बेटी को हिन्दू बनाकर उसका नाम बदल कर सुमन देवी रखा और उससे शादी की थी तब उससे एक लड़का पैदा हुआ था। राजा के कुल पुरोहितों ने राजा को सलाह दी कि यह बच्चा राज्य के लिए अहितकर है। इस कारण राजा ने आया को हुक्म दिया कि उस बालक की हत्या कर दे लेकिन उस आया के मन में रहम आ गया तथा उस अबोध बालक को 'गौर' (गोबर आदि फैंकने का स्थान) में फेंक दिया. जब एक कुम्हार व कुम्हारी गौर में पहुंचे तो उन्होंने उस बालक को उठा लिया तथा गौर में मिलने के कारण इनका नाम गौर सिंह रखा जो बाद में मोहम्मद गौरी के नाम से प्रसिद्ध हुआ। वह दिल्लीके राजा अनंगपाल क इकलोता पुत्र था तथा उसका गोत्र नैन था। इस गोत्र के बारे में जो वंशावली जाट इतिहास एवं समकालीन सन्दर्भ के लेखक प्रताप सिंह शास्त्री ने दी है वह शमशेर सिंह गाँव धमतान साहब जिला जींद, हरियाणा द्वारा दी गयी से मेल खाती है। आज नैनों के 52 गाँव नरवाना क्षेत्र हरियाणा, राजस्थान तथा उत्तर प्रदेश में पाए जाते हैं। भास्कर न्यूज श्रीडूंगरगढ़/बिग्गा: गौवंश की रक्षा में डाकुओं से लड़ते हुए शहीद होने वाले लोक देवता वीर बिग्गाजी व वीर सायरजी के मेले एवं जागरण आयोजित किए जाते हैं। जाखड़ वंश के कुल देव वीर बिग्गाजी के धड़ देवली धाम बिग्गा व शीश देवली धाम रीड़ी में व नैण वंश के कुल देव सायरजी झुझार की शहादत स्थल बींझासर गांव में जागरण होता है वहां बने मंदिरों में दूर दूर से लोग आते हैं\n", "id": "586082", "title": "नैण"}
{"url": "https://hi.wikipedia.org/wiki?curid=586087", "text": "जटावर्मन् वीर पांड्य द्वितीय\n\nthumb|\nपंड्या प्रदेशों की हद\nजटावर्मन् वीर पाण्ड्य द्वितीय मारवर्मन् कुलशेखर पांड्य का अनौरस (illegitimate) किंतु प्रिय रानी का पुत्र था। मारवर्मन् कुलशेखर ने उसे अपने शासन के अंतिम वर्षों में १२९६ ई. से शासन में संयोजित किया था और संभवत: यह प्रकट किया था कि यही राज्य का भावी अधिकारी है। यह बात उसके ज्येष्ठ और औरस पुत्र जटावर्मन् सुंदर पांड्य तृतीय की बुरी लगी। उसने अपने पिता की हत्या करके १३१० ई में सिंहासन पर बलात् अधिकार कर लिया। किंतु वीर पांड्य ने उसे पराजित कर मदुरा छोड़ने पर विवश किया। सुंदर पांड्य ने अलाउद्दीन खिलजी अथवा मलिक काफूर से सहायता के लिये प्रार्थना की। वीर पांड्य ने होयसल नरेश वल्लाल तृतीय की, मलिक काफूर के विरुद्ध सहायता करके मलिक काफूर को अप्रसन्न कर दिया। किंतु यह सब जो बहाने मात्र थे। वीर वल्लाल ने काफूर की अधीनता स्वीकार कर उसकी आक्रमणकारी सेना की सहायता की। किंतु वीर पांड्य और सुंदर पांड्य ने आपसी कलह भूलकर आक्रमणकारी का विरोध किया और बिना खुलकर युद्ध किए उसे परेशान किया। काफूर ने वीर पांड्य की राजधानी वीरधूल पर आक्रमण किया। मुसलमानों का अधिकार होने से पहले ही वीर पांड्य कंदूर भाग गया। काफूर, वीर पांड्य की राजधानी मदुरा पर आक्रमण करता हुआ दिल्ली लौट गया। उसके लौटते ही वीर पांड्य और सुंदर पांड्य का कलह फिर आरंभ हो गया। मुसमलमानों ने सुंदर पांड्य की पूरी सहायता नहीं की। इसी समय परिस्थिति का लाभ उठाकर केरल के शासक रविवर्मन् कुलशेखर ने पांड्यदेश पर आक्रमण कर कांची तक अधिकार कर लिया। वीर पांड्य उससे मिल गया। काकतीय नरेश प्रतापरुद्र द्वितीय ने सुदंर पांड्य के पक्ष में रविवर्मन् कुलशेखर और वीर पांड्य का पराजित किया और सुंदर पांड्य को बीरधूल के सिंहासन पर बैठाया। इसी समय खुसरों का आक्रमण हुआ जिसे कोई उल्लेखनीय सफलता नहीं मिली। इन आक्रमणों से वीर पांड्य की शक्ति क्षीण तो अवश्य ही हुई किंतु पांड्य देश के बड़े भूभाग पर उसका अधिकार बाद तक बना रह। उसके राज्यकाल के ४६वें वर्ष (१३४१ ई.) के अभिलेख भी उपलब्ध होते हैं।\n\n", "id": "586087", "title": "जटावर्मन् वीर पांड्य द्वितीय"}
{"url": "https://hi.wikipedia.org/wiki?curid=586092", "text": "मारवर्मन् कुलशेखर पांड्य प्रथम\n\nमारवर्मन् कुलशेखर पाण्ड्य प्रथम (तमिल : முதலாம் மாறவர்மன் குலசேகர பாண்டியன்) पाण्ड्य शासक था जिसने दक्षिण भारत के कुछ क्षेत्रों पर 1268 से 1308 CE तक शासन किया। उसकी मृत्यु के बाद पाण्ड्य राजवंश में आपस में ही युद्ध चिड़ गया (1308 - 1323 ई)।\n\n", "id": "586092", "title": "मारवर्मन् कुलशेखर पांड्य प्रथम"}
{"url": "https://hi.wikipedia.org/wiki?curid=586097", "text": "जटावर्मन् वीर पांड्य प्रथम\n\nजटावर्मन् वीर पांड्य प्रथम (१२५३ - १२७५ ई.) ने प्रसिद्ध पांड्य नरेश जटावर्मन् सुंदर प्रथम (१२५१-१२६८ ई.) के राज्यकाल में दीर्घकाल तक संयुक्त उपराजा की भाँति राज्य किया। मारवर्मन् कुलशेखर प्रथम (१२६८-१३१०) भी वीर पांड्य के साथ पहले संयुक्त उपराजा और बाद में प्रमुख शासक के रूप मे सम्बंधित था। \n\nवीर पांड्य के कुछ अभिलेख कांचीपुरम् और कोयंबटूर से भी उपलब्ध हुए हैं, लेकिन प्राय: वे तिन्नेवेल्लि, मथुरा, रामनाड और पुदुक्कोट्टै में मिलते हैं। उसके अभिलेखों में भी उल्लिखित हैं जिससे संभावना है कि उसने सुंदर पांड्य के राज्यकाल में उसकी ओर से अनेक अभियानों में भाग लिया। उसके अभिलेखों से ज्ञात होता है कि उसने कोंगु, चोल और लंका की विजय की; वडुग लोगों की पहाड़ी को नष्ट किया, गंगा और कावेरी के तट पर अधिकार किया, वल्लान् को पराजित किया और चिंदबरम् में पड़ाव डाला जहाँ उसने काडव से कर वसूल किया और उसका अभिषेक हुआ। इन उल्लेखों में से कई का रूप स्पस्ट नही है। लंका पर आक्रमण उसने लंका के एक मंत्री की प्रार्थना पर ही किया था। लंका के राजकुमार को पराजित कर और मारकर उसने दूसरे राजकुमार और मलय प्रायद्वीप के चंद्रभानु के एक पत्र को अपनी अधीनता स्वीकार करने पर बाध्य किया। उसके अभिलेखों से तत्कालीन शासनव्यवस्था पर प्रकाश पड़ता है, यथा, न्यायव्यवस्था और फाल द्वारा परीक्षा, सभा के भूमिप्रबंध और कर संबंधी अधिकार और कार्य, तथा प्रचलित सिक्के।\n\n", "id": "586097", "title": "जटावर्मन् वीर पांड्य प्रथम"}
{"url": "https://hi.wikipedia.org/wiki?curid=586162", "text": "कुमारव्यास\n\nthumb|\nकुमार व्यास नरनप्प , जल्दी 15 वीं सदी में कन्नड़ भाषा के एक प्रभावशाली और शास्त्रीय कवि की कलम नाम है\nकुमारव्यास कन्नड के लोकप्रिय कवि थे। इनका मूल नाम नाराणप्प था। उन्होंने व्यासरचित महाभारत के आधार पर एक प्रबंध काव्य रचा और व्यास के प्रति अपनी श्रद्धा प्रकट करने के हेतु अपने काव्य का नाम 'कुमारव्यास भारत' रखा। सभंवतः इसी कारण नारणप्प कुमारव्यास के नाम से प्रसिद्ध हुए।\n\nकुमारव्यास का जन्म १५ वीं शताब्दी के पूर्वार्द्ध में कर्नाटक के गदुगु प्रांत के कोलिवाड नामक गाँव में हुआ था। उनके पिता का नाम लक्करसय्या अथवा लक्ष्मणदेव था। कहा जाता है, लक्करसय्या विजयनगर के राजा देवराज प्रथम के यहाँ कुछ समय तक सचिव भी थे। कुमारव्यास भागवत संप्रदाय के अनुयायी थे और गदुगु के वीरनारायण उनके आराध्यदेव थे।\n\nकुमारव्यास ने महाभारत तथा एरावत नामक दो काव्यग्रंथ रचे थे। इनमे कन्नडभारत अथवा गदुगिन भारत उनकी अचल कीर्ति का आधारस्तंभ है। इनमे व्यासरचित महाभारत के प्रथम दस पर्वों की कथा भामिनिषट्पदि देशी छंद मे कही गई है। इसमें उन्होंने महाभारत के ममस्पर्शी प्रसंगों का सजीव चित्र प्रस्तुत करने मे पूरा कौशल दिखाया है। पाडंमरण, द्रोपदी-मान-भंग, कीचकवध, कर्णाजुनयुद्ध आदि प्रसंगों के वर्णन में कुमारव्यास की सहृदयता का परिचय मिलता है। कुमारव्यास कविताशक्ति कथासंविधान की अपेक्षा पात्रनिरूपण में अधिक रमी और निखरी है।\n\nकृष्ण, कर्ण, अर्जुन, भीम, द्रोपदी, अभिमन्यु, उत्तरकुमार, दुर्योधन, द्रोण, विदुर आदि पात्रों ने कुमारव्यास के काव्य मे अमर होकर कलियुग में पदार्पण किया है। किसी आलोचक ने कहा है : \nकुमारव्यास का भारत सर्वत्र भगवद्भक्ति की विमल प्रभा से आलोकित है। इसमें मानव जीवन की जटिल कथा तथा भगवद शक्ति की लीला की महिमा का सुंदर समन्वय हुआ है। यही कुमारव्यास की विशेष सम्यक् दार्शनिक दृष्टि है। इसकी भाषा मध्यकालीन कन्नड़ है जो अत्यंत सुगठित, सरल और सरस है। भामिनिषट्पदि छंद शैली मनोहर है। अलंकार योजना में कुमारव्यास सिद्धहस्त है। वीर, अदभुत, हास्य आदि इसके प्रधान रस हैं। कुमारव्यास के भारत मे कन्नड़भाषियों का जीवनदर्शन पूर्ण रूप से प्रतिबिंबित है।\n", "id": "586162", "title": "कुमारव्यास"}
{"url": "https://hi.wikipedia.org/wiki?curid=586164", "text": "महिमभट्ट\n\nमहिमभट्ट संस्कृत काव्यशास्त्र के प्रमुख आचार्य हैं। ये अपने शास्त्रग्रंथ व्यक्तिविवेक के कारण प्रसिद्ध हुए।\nकाव्यशास्त्र में ध्वनि के खण्डनकर्ता के रूप में प्रसिद्ध हैं। इनका ग्रंथ ‘व्यक्तिविवेक’ काव्य शास्त्र के इतिहास में मील का पत्थर है। \n", "id": "586164", "title": "महिमभट्ट"}
{"url": "https://hi.wikipedia.org/wiki?curid=586165", "text": "कपालकुण्डला\n\nकपालकुंडला (बंगला : \"কপালকুণ্ডলা\") बंकिमचन्द्र चट्टोपाध्याय द्वारा रचित बंगाली भाषा का एक प्रेम उपन्यास है। इसकी रचना १८६६ में हुई थी। इसमें 'कपालकुण्डला' नामक एक वनवासी कन्या की कहानी है जो सप्तग्राम के नवकुमार नामल एक लड्के से प्यार करने लगती है और फिर उससे विवाह कर लेती है। उपन्यास में दिखाया गया है कि वह वनवासी कन्या नगर के जीवन से तालमेल नहीं बैठा पाती है।\n\n", "id": "586165", "title": "कपालकुण्डला"}
{"url": "https://hi.wikipedia.org/wiki?curid=586167", "text": "व्यक्तिविवेक\n", "id": "586167", "title": "व्यक्तिविवेक"}
{"url": "https://hi.wikipedia.org/wiki?curid=586223", "text": "सीख\n\nकिसी कथा या घटना से हमे जो नीतिगत सन्देश प्राप्त होता है, उसे सीख या शिक्षा (moral) कहते हैं। किसी कथा या घटना से क्या शिक्षा मिली, यह श्रोता पर छोड़ा जा सकता है या किसी सूत्रवाक्य में उसे कहा भी जा सकता है। \n", "id": "586223", "title": "सीख"}
{"url": "https://hi.wikipedia.org/wiki?curid=586239", "text": "वादी\n", "id": "586239", "title": "वादी"}
{"url": "https://hi.wikipedia.org/wiki?curid=586370", "text": "नरोत्तम लाल जोशी\n\nनरोत्तम लाल जोशी राजस्थान विधानसभा के प्रथम अध्यक्ष थे।\n", "id": "586370", "title": "नरोत्तम लाल जोशी"}
{"url": "https://hi.wikipedia.org/wiki?curid=586388", "text": "उत्तर प्रदेश के लोक सभा निर्वाचन क्षेत्र\n\nउत्तर प्रदेश के लोक सभा निर्वाचन क्षेत्र व उनकी सीमाओं मे शामिल विधानसभा क्षेत्र :\n\nसंसदीय निर्वाचन क्षेत्र और उनका विस्तार\n", "id": "586388", "title": "उत्तर प्रदेश के लोक सभा निर्वाचन क्षेत्र"}
{"url": "https://hi.wikipedia.org/wiki?curid=586394", "text": "चित्रलेखा (बहुविकल्पी)\n\nचित्रलेखा से निम्नलिखित का बोध होता है-\n\n", "id": "586394", "title": "चित्रलेखा (बहुविकल्पी)"}
{"url": "https://hi.wikipedia.org/wiki?curid=586396", "text": "चित्रलेखा (उपन्यास)\n\nचित्रलेखा भगवती चरण वर्मा द्वारा रचित हिन्दी उपन्यास है। यह न केवल भगवतीचरण वर्मा को ए॰ उपन्यासकार के रूप में प्रतिष्ठा दिलाने वाला पहला उपन्यास है बल्कि हिन्दी के उन विरले उपन्यासों में भी गणनीय है जिनकी लोकप्रियता काल की सीमा को लाँघती रही है।\n\n1934 में प्रकाशित 'चित्रलेखा' ने लोकप्रियता के कई पुराने कीर्तिमान बनाए॰थे। कहा जाता है कि अनेक भारतीय भाषाओं में अनूदित होने के अतिरिक्त केवल हिन्दी में नवें दशक तक इसकी ढाई लाख से अधिक प्रतियां बिक चुकी थीं। 1940 में केदार शर्मा के निर्देशन में \"चित्रलेखा' पर एक फिल्म भी बनी।\n\nचित्रलेखा की कथा पाप और पुण्य की समस्या पर आधारित है। पाप क्या है? उसका निवास कहाँ है? - इन प्रश्नों का उत्तर खोजने के लिए महाप्रभु रत्नांबर के दो शिष्य, श्वेतांक और विशालदेव, क्रमश: सामंत बीजगुप्त और योगी कुमारगिरि की शरण में जाते हैं। और उनके निष्कर्षों पर महाप्रभु रत्नांबर की टिप्पणी है, ‘‘संसार में पाप कुछ भी नहीं है, यह केवल मनुष्य के दृष्टिकोण की विषमता का दूसरा नाम है। हम न पाप करते हैं और न पुण्य करते हैं, हम केवल वह करते हैं जो हमें करना पड़ता है।’’\n\n\n", "id": "586396", "title": "चित्रलेखा (उपन्यास)"}
{"url": "https://hi.wikipedia.org/wiki?curid=586420", "text": "रामनगर किला\n\nरामनगर का किला वाराणसी के रामनगर में स्थित है। यह गंगा नदी के पूर्वी तट पर तुलसी घाट के सामने स्थित है। इसका निर्माण १७५० में काशी नरेश बलवन्त सिंह ने कराया था। यह मक्खन के रंग वाले चुनार के बालूपत्थर ने बना है। वर्तमान समय में यह किला अच्छी स्थिति में नहीं है। यह दुर्ग तथा इसका संग्रहालय बनारस के इतिहास का खजाना है। आरम्भ से ही यह दुर्ग काशी नरेश का निवास रहा है।\n\n", "id": "586420", "title": "रामनगर किला"}
{"url": "https://hi.wikipedia.org/wiki?curid=586428", "text": "नारायण राजवंश\n\nनारायण वंश १००० ई से १९४८ तक बनारस पर शासन करने वाला वंश था। यह भूमिहार ब्राह्मण परिवार था। रामनगर किला तथा इसका संग्रहालय १८वीं शताब्दी से ही काशीनरेश का निवास तथा इस राजवंश के इतिहास का निक्षेपस्थल रहा है। आज भी काशीनरेश बनारस के लोगों के लिये श्रद्धेय हैं। बनारस के लोग काशीनरेश को शिव का अवतार मानते हैं। काशी नरेश ही काशी के सभी प्रमुख सांस्कृतिक आयोजनों के मुख्य संरक्षक तथा आवश्यक अंग होते हैं।\n\n\n", "id": "586428", "title": "नारायण राजवंश"}
{"url": "https://hi.wikipedia.org/wiki?curid=586449", "text": "बनारस रियासत\n\nबनारस रियासत भारत में ब्रिटिश राज के समय मौजूद एक रियासत थी। १५ अक्टूबर १९४८ को इस रियासत के तत्कालीन राजा ने भारतीय संघ में मिलने के लिये समझौते पर हस्ताक्षर किये।\n\nकाशी रियासत की जड़े काशी राज्य तक जाती हैं जो ११९४ तक एक स्वतंत्र राज्य था। इसके शासक भूमिहार ब्राह्मण थे। १७७५ में यह अंग्रेजों के अधिकार में आ गया। सन १९११ में यह एक रियासत बन गयी।\n\n", "id": "586449", "title": "बनारस रियासत"}
{"url": "https://hi.wikipedia.org/wiki?curid=586456", "text": "दीपा गोपालन वाधवा\n\nदीपा गोपालन वाधवा जापान में भारत की राजदूत हैं।\n", "id": "586456", "title": "दीपा गोपालन वाधवा"}
{"url": "https://hi.wikipedia.org/wiki?curid=586467", "text": "हिमानी विज्ञान\n\nहिमानी विज्ञान अथवा हिमनद विज्ञान (अंग्रेजी:Glaciology; फ्रैंक-प्रांतीय शब्द: glace, \"बर्फ़\"; याँ लातीनी: glacies, \"हिम या बर्फ़\"; और यूनानी: λόγος, logos, \"अध्ययन\"; अर्थात \"हिम या बर्फ़ का अध्ययन\") सामान्य तौर पर बर्फ़ और इससे जुड़ी प्रक्रियाओं का अध्ययन है और विशिष्ट रूप में हिमनदों के अध्ययन से संबंधित विज्ञान है। दूसरे शब्दों में यह पृथ्वी के हिममण्डल का अध्ययन एवं विश्लेषण करता है।\n\nअतएव हिमानी विज्ञान को एक ऐसे अंतरविषयी विज्ञान के रूप में परिभाषित किया जाता है जो भूभौतिकी, भूविज्ञान, भौतिक भूगोल, भू-आकृति विज्ञान, जलवायु विज्ञान, मौसम विज्ञान, जलविज्ञान, जीव विज्ञान तथा पारिस्थितिकी को जोड़ते हुए हिमनदों की क्रियाविधि, उनकी आकारिकी, एवं मानव जीवन पर उनके विविध प्रभावों का अध्ययन करता है। पृथ्वी के बाहर चंद्रमा, मंगल, यूरोपा इत्यादि परापार्थिव पिण्डों पर हिम के अध्ययन को एस्ट्रोग्लेशियोलाजी नाम भी दिया गया है।\n", "id": "586467", "title": "हिमानी विज्ञान"}
{"url": "https://hi.wikipedia.org/wiki?curid=586472", "text": "सिद्धान्तकौमुदी\n\nसिद्धान्तकौमुदी संस्कृत व्याकरण का ग्रन्थ है जिसके रचयिता भट्टोजि दीक्षित हैं। इसका पूरा नाम \"वैयाकरणसिद्धान्तकौमुदी\" है। भट्टोजि दीक्षित ने प्रक्रियाकौमुदी के आधार पर सिद्धांत कौमुदी की रचना की। इस ग्रंथ पर उन्होंने स्वयं प्रौढ़ मनोरमा टीका लिखी। भट्टोजिदीक्षित के शिष्य वरदराज भी व्याकरण के महान पण्डित हुए। उन्होने लघुसिद्धान्तकौमुदी की रचना की।\n\nपाणिनीय व्याकरण के अध्ययन की प्राचीन परिपाटी में पाणिनीय सूत्रपाठ के क्रम को आधार माना जाता था। यह क्रम प्रयोगसिद्धि की दृष्टि से कठिन था क्योंकि एक ही प्रयोग का साधन करने के लिए विभिन्न अध्यायों के सूत्र लगाने पड़ते थे। इस कठिनाई को देखकर ऐसी पद्धति के आविष्कार की आवश्यकता पड़ी जिसमें प्रयोगविशेष की सिद्धि के लिए आवश्यक सभी सूत्र एक जगह उपलब्ध हों।\n\nसिद्धान्तकौमुदी, अष्टाध्यायी से अधिक लोकप्रिय है। अष्टाध्यायी के सूत्रों का क्रमपरिवर्तन करते हुए उपयुक्त शीर्षकों के अन्तर्गत एकत्र किया गया है और उनकी व्याख्या की गयी है। इस प्रकार सिद्धान्तकौमुदी अधिक व्यवस्थित है तथा असानी से समझी जा सकती है। सिद्धान्तकौमुदी बहुत बड़ा ग्रन्थ है, संस्कृत भाषा का व्याकरण इसमें पूर्ण रूप से आ गया है।\n\nइसमें कई प्रकरण हैं, जैसे-\n\nसभी प्रतिसूत्रों की व्याख्या की गयी है, जैसे-\n\nसिद्धान्तकौमुदी भट्टोजिदीक्षित की कीर्ति का प्रसार करने वाला मुख्य ग्रन्थ है। यह ‘शब्द कौस्तुभ’ के पश्चात् लिखा गया था। भट्टोजिदीक्षित ने स्वयं ही इस पर प्रौढ़मनोरमा नाम की टीका लिखी है। सिद्धान्त-कौमुदी को प्रक्रिया-पद्धति का सर्वोत्तम ग्रन्थ समझा जाता है। इससे पूर्व जो प्रक्रिया गन्थ लिखे गये थे उनमें अष्टाध्यायी के सभी सूत्रों का समावेश नहीं था। भट्टोजिदीक्षित ने सिद्धान्तकौमुदी में अष्टाध्यायी के सभी सूत्रों को विविध प्रकरणों में व्यवस्थित किया है, इसी के अन्तर्गत समस्त धातुओं के रूपों का विवरण दे दिया है तथा लौकिक संस्कृत के व्याकरण का विश्लेषण करके वैदिक-प्रक्रिया एवं स्वर-प्रक्रिया को अन्त में रख दिया है।\n\nभट्टोजिदीक्षित ने काशिका, न्यास एवं पदम जरी आदि सूत्राक्रमानुसारिणी व्याख्याओं तथा प्रक्रियाकौमुदी और उसकी टीकाओं के मतों की समीक्षा करते हुए प्रक्रिया-पद्धति के अनुसार पाणिनीय व्याकरण का सर्वांगीण रूप प्रस्तुत करने का प्रयास किया है। उन्होंने आवश्यकतानुसार परिभाषाओं, वार्त्तिकों तथा भाष्येष्टियों का भी उल्लेख किया है। उन्होंने मुनित्रय के मन्तव्यों का सामञ्जस्य दिखाया है तथा महाभाष्य का आधार लेकर कुछ स्वकीय मत भी स्थापित किये हैं। साथ ही प्रसिद्ध कवियों द्वारा प्रयुक्त किन्हीं विवादास्पद प्रयोगों की साधुता पर भी विचार किया है।\n\nमध्ययुग में सिद्धान्तकौमुदी का इतना प्रचार एवं प्रसार हुआ कि पाणिनि व्याकरण की प्राचीन पद्धति एवं मुग्धबोध आदि व्याकरण पद्धतियाँ विलीन होती चली गई। कालान्तर में प्रक्रिया-पद्धति तथा सिद्धान्तकौमुदी के दोषों की ओर भी विद्वानों की दृष्टि गई किन्तु वे इसे न छोड़ सके।\n\nपाणिनीय व्याकरण में भट्टेजिदीक्षित का महत्त्वपूर्ण स्थान है। पाणिनि-व्याकरण पर उनका ऐसा अनूठा प्रभाव पड़ा है कि महाभाष्य का महत्त्व भी भुला दिया गया है। यह समझा जाने लगा है कि सिद्धान्तकौमुदी महाभाष्य का द्वार ही नहीं है अपितु महाभाष्य का संक्षिप्त किन्तु विशद सार है। इसी हेतु यह उक्ति प्रचलित हैः-\n\n\n\n", "id": "586472", "title": "सिद्धान्तकौमुदी"}
{"url": "https://hi.wikipedia.org/wiki?curid=586476", "text": "हिममण्डल\n\nहिममण्डल पृथ्वी का वह भाग है जिसपर ठोस रूप में जल की उपलब्धता है। यह बर्फ़ या हिम के रूप में है और इसका स्रोत हिमपात है।\n", "id": "586476", "title": "हिममण्डल"}
{"url": "https://hi.wikipedia.org/wiki?curid=586478", "text": "विद्याधर (बहुविकल्पी)\n\n'विद्याधर' से निम्नलिखित का बोध होता है-\n\n", "id": "586478", "title": "विद्याधर (बहुविकल्पी)"}
{"url": "https://hi.wikipedia.org/wiki?curid=586483", "text": "खुदाबादी लिपि\n\nखुदाबादी लिपि एक लिपि है जो सिन्धी भाषा को लिखने के लिये उपयोग की जाती है। इसे वानिकी, हटवानिकी या हटकई भी कहते हैं। इस लिपि का आविष्कार खुदाबंद के निवासी सिन्धी स्वर्णकार समुदाय के लोगों ने १५५० में किया था।\n", "id": "586483", "title": "खुदाबादी लिपि"}
{"url": "https://hi.wikipedia.org/wiki?curid=586484", "text": "उत्तर प्रदेश के विधानसभा निर्वाचन क्षेत्रों की सूची\n\nउत्तर प्रदेश के विधान सभा निर्वाचन क्षेत्र\n", "id": "586484", "title": "उत्तर प्रदेश के विधानसभा निर्वाचन क्षेत्रों की सूची"}
{"url": "https://hi.wikipedia.org/wiki?curid=586501", "text": "सीमुक\n\nसीमुक अथवा सीमुख (230–207 ईसा पूर्व) भारत का राजा था जिसने सातवाहन राजवंश की स्थापना की। पुराणों में वह सिशुक या सिन्धुक नाम से वर्णित है। \n\nपुराणों के अनुसार आंध्र सीमुख सुशर्मन् के अन्य भृत्यों की सहायता से काण्वायनों का नाम कर पृथ्वी पर राज्य करेगा। पुराणों द्वारा दी गई आंध्र वंशावली के शासकों तथा उनके राज्यकाल को जोड़ने पर यह स्पष्ट हो जाता है कि सीमुक काण्वों के अंत (ई. पू. ४५) से लगभग दो शताब्दी पहले हुआ होगा और इसका मौर्य साम्राज्य के अंत में हाथ रहा होगा। पुराणों के अनुसार इसने २३ वर्ष राज्य किया। जैन स्रोतों के अनुसार उसने जैन तथा बौद्ध मंदिरों का निर्माण किया, किंतु अपने राज्यकाल के अंतिम समय अपनी निर्दयता के कारण उसका वध कर दिया गया।\n", "id": "586501", "title": "सीमुक"}
{"url": "https://hi.wikipedia.org/wiki?curid=586502", "text": "रिफ़्ट घाटी\n\nरिफ़्ट घाटी (अंग्रेजी:Rift valley) एक स्थलरूप है जिसका निर्माण विवर्तनिक हलचल के परिणामस्वरूप होने वाले भ्रंशन के कारण होता है। ये सामान्यतया पर्वत श्रेणियों अथवा उच्चभूमियों के बीच स्थित लम्बी आकृति वाली घाटियाँ होती हैं जिनमें अक्सर झीलें भी निर्मित हो जाती है।\n\n", "id": "586502", "title": "रिफ़्ट घाटी"}
{"url": "https://hi.wikipedia.org/wiki?curid=586620", "text": "भारत-जापान सम्बन्ध\n\nभारत और जापान के सम्बन्ध हमेशा से काफ़ी मजबूत और स्थिर रहे हैं। जापान की संस्कृति पर भारत में जन्मे बौद्ध धर्म का स्पष्ट प्रभाव देखा जा सकता है। भारत के स्वतंत्रता संघर्ष के दौरान भी जापान की शाही सेना ने सुभाष चंद्र बोस की आजाद हिन्द फौज को सहायता प्रदान की थी। भारत की स्वतंत्रता के बाद से भी अब तक दोनों देशों के बीच मधुर सम्बन्ध रहे हैं। \n\nजापानी प्रधानमंत्री शिंज़ो अबे के \"आर्क ऑफ फ्रीडम सिद्धांत\" के अनुसार यह जापान के हित में है कि वह भारत के साथ मधुर सम्बन्ध रखे ख़ासतौर से उसके चीन के साथ तनाव पूर्ण रिश्तों के परिप्रेक्ष्य में देखा जाय तो। भारत की ओर से भी चीन के साथ रिश्तों और वैश्विक परिप्रेक्ष्य में जापान को काफ़ी महत्व दिया गया है। पूर्व प्रधानमंत्री मनमोहन सिंह सरकार की \"पूर्व की ओर देखो\" नीति ने भारत को जापान के साथ मधुर और पहले से बेहतर सम्बन्ध बनाने की ओर प्रेरित किया है। वर्तमान प्रधानमंत्री नरेंद्र मोदी ने भारतीय उपमहाद्वीप से बाहर किसी द्विपक्षीय विदेश यात्रा के लिए सर्वप्रथम जापान को चुना\n\nजापान की कई कम्पनियाँ जैसे कि सोनी, टोयोटा और होंडा ने अपनी उत्पादन इकाइयाँ भारत में स्थापित की हैं और भारत की आर्थिक विकास में योगदान दिया है। इस क्रम में सबसे अभूतपूर्व योगदान है वहाँ की मोटर वाहन निर्माता कंपनी सुज़ुकी का जो भारत की कंपनी मारुति सुजुकी के साथ मिलकार उत्पादन करती है और भारत की सबसे बड़ी मोटर कार निर्माता कंपनी है। होंडा कुछ ही दिनों पहले तक हीरो होंडा (अब हीरो मोटोकॉर्प व होंडा मोटर्स) के रूप में हीरो कंपनी के पार्टनर के रूप में कार्य करती रही है जो तब दुनिया की सबसे बड़ी मोटरसाइकिल विक्रेता कंपनी थी। जापान ने भारत में अवसंरचना विकास के कई प्रोजेक्ट का वित्तीयन किया है और इनमें तकनीकी सहायता उपलब्ध करायी है। इनमें सबसे महत्वपूर्ण रूप से उल्लेखनीय है दिल्ली मेट्रो रेल का निर्माण।\n\nभारत में जन्मे बौद्ध धर्म के ६ठी शताब्दी में जापान में प्रवेश के साथ ही भारत और जापान के बीच सांस्कृतिक सम्बन्ध स्थापित हो गये थे।\n\nभारत के स्वतंत्रता संघर्ष के दौरान भी जापान की शाही सेना ने सुभाष चंद्र बोस की आजाद हिन्द फौज को सहायता प्रदान की थी। भारत की स्वतंत्रता के बाद से भी अब तक दोनों देशों के बीच मधुर सम्बन्ध रहे हैं। वर्तमान में भारत की ओर से भी चीन के साथ रिश्तों और वैश्विक परिप्रेक्ष्य में जापान को काफ़ी महत्व दिया गया है। चीन के दोनों ही देशों के साथ सीमा विवाद हैं। \n\nभारत की ओर से भी चीन के साथ रिश्तों और वैश्विक परिप्रेक्ष्य में जापान को काफ़ी महत्व दिया गया है। पूर्व प्रधानमंत्री मनमोहन सिंह सरकार की \"पूर्व की ओर देखो\" नीति ने भारत को जापान के साथ मधुर और पहले से बेहतर सम्बन्ध बनाने की ओर प्रेरित किया है। दिसंबर २००६ में भारतीय प्रधानमंत्री की जापान यात्रा के दौरान हस्ताक्षरित \"भारत-जापान सामरिक एवं वैश्विक पार्टनरशिप\" समझौता इसका ज्वलंत उदहारण है। रक्षा के क्षेत्र में दोनों देशों के बीच २००७ से लगातार सहयोग मजबूत हुए हैं और दोनों की रक्षा इकाइयों और सेनाओं ने कई संयुक्त रक्षा अभ्यास किये हैं। अक्टूबर २००८ में जापान ने एक समझौते पर हस्ताक्षर किये जिसके तहत वह भारत को कम ब्याज दरों पर ४५० अरब अमेरिकी डालर की धनराशि दिल्ली-मुम्बई हाईस्पीड रेल गलियारे के विकास हेतु देगा। विश्व में यह जापान द्वारा इकलौता ऐसा उदाहरण है जो भारत के साथ इसके मजबूत आर्थिक रिश्तों को दर्शाता है।\n\nइससे पहले नवंबर-दिसंबर २०१३ में जापानी सम्राट आकिहितो और महारानी मिचिको ने भारत की यात्रा संपन्न की थी। प्रोटोकाल के विपरीत सम्राट को हवाई अड्डे पर लेने स्वयं प्रधानमंत्री मनमोहन सिंह गये थे जो भारत जापान रिश्तों की प्रगाढ़ता दर्शाता है।\n\nजापान के प्रधानमंत्री शिंजो आबे ने जनवरी २०१४ में भारत की सपत्नीक यात्रा की जिसके दौरान वे इस वर्ष गणतंत्र दिवस समारोह में मुख्य अतिथि के रूप में बुलाए गये थे। इसके बाद मनमोहन सिंह जी के साथ हुई शिखर बैठक दोनों प्रधानमंत्रियों के बीच २००६ की शुरुआत के बाद आठवीं शिखर बैठक थी। इस बैठक में जापान ने भारत को विभिन्न परियोजनाओं के लिये २०० अरब येन (लगभग १२२ अरब रुपये) का ऋण देने की पेशकश की और हाई स्पीड रेल, रक्षा, मेडिकल केयर, औषधि निर्माण और कृषि तथा तापीय ऊर्जा के क्षेत्र में सहयोग की भी पेशकश की। भारत जापान श्रीलंका के पूर्वी भाग में त्रिंकोमाली में तापीय विद्युत संयत्र निर्माण में भी भागीदारी करने वाले हैं। \n\nवर्तमान प्रधानमंत्री नरेंद्र मोदी ने भारतीय उपमहाद्वीप से बाहर किसी द्विपक्षीय विदेश यात्रा के लिए सर्वप्रथम जापान को चुना \n\n\n\n\n\n\nदोनों प्रधानमंत्रियों ने ऐसे रिश्‍ते बनाने का निर्णय लिया, जिसमें इस शताब्‍दी में दोनों देशों की तरक्‍की की राह और इस क्षेत्र तथा दुनिया के स्‍वरूप को तय करने में मदद मिलेगी।\n\nवर्तमान समय में भारत जापान द्विपक्षीय व्यापर लगभग १४ अरब डालर का है जिसे बढ़ा का २५ अरब डालर करने का लक्ष्य रखा गया है। साथ ही जापान का भारत में लगभग १५ अरब डालर का प्रत्यक्ष विदेशी निवेश भी है।\n\nजापान की कई कम्पनियाँ जैसे कि सोनी, टोयोटा और होंडा ने अपनी उत्पादन इकाइयाँ भारत में स्थापित की हैं और भारत की आर्थिक विकास में योगदान दिया है। इस क्रम में सबसे अभूतपूर्व योगदान है वहाँ की मोटर वाहन निर्माता कंपनी सुज़ुकी का जो भारत की कंपनी मारुति सुजुकी के साथ मिलकार उत्पादन करती है और भारत की सबसे बड़ी मोटर कार निर्माता कंपनी है। होंडा कुछ ही दिनों पहले तक हीरो होंडा (अब हीरो मोटोकॉर्प) के रूप में हीरो कंपनी के पार्टनर के रूप में कार्य करती रही है जो तब दुनिया की सबसे बड़ी मोटरसाइकिल विक्रेता कंपनी थी।\n\nभारतीय प्रधानमंत्री नरेन्द्र मोदी नवम्बर २०१६ में तीन दिवसीय यात्रा पर जापान गये जहाँ भारत और जापान के बीच नाभिकीय ऊर्जा पर एक महत्वपूर्ण समझौता हुआ।\n\n", "id": "586620", "title": "भारत-जापान सम्बन्ध"}
{"url": "https://hi.wikipedia.org/wiki?curid=586647", "text": "शाका लाका बूम बूम\n\nशाका लाका बूम बूम एक भारतीय टेलीविजन धारावाहिक है जो पहले दूरदर्शन नेशनल पर प्रसारित होता था। बाद में इसका प्रसारण स्टार प्लस द्वारा किया गया।\n\nकार्यक्रम की कहानी संजू नामक एक केन्द्रीय पात्र के चारों ओर घूमती रहती है जिसे एक जादुई कलम मिल जाती है। उस कलम की खासियत यह थी कि उससे जो भी चित्र बनाए जाते, वे वास्तविक रूप प्राप्त कर लेते थे। यह कार्यक्रम 04 सत्र तक चला।\n", "id": "586647", "title": "शाका लाका बूम बूम"}
{"url": "https://hi.wikipedia.org/wiki?curid=586650", "text": "एच एल दत्तु\n\nहंडयाला लक्ष्मीनारायणस्वामी दत्तु (जन्म: 3 दिसम्बर 1950) भारत के पूर्व मुख्य न्यायाधीश है। पूर्व में वे केरल उच्च न्यायालय व छत्तीसगढ़ उच्च न्यायालय में मुख्य न्यायाधीश थे। जिन्हें २३ फरवरी २०१६ को राष्ट्रीय मानवाधिकार आयोग का अध्यक्ष बनाया है| इन्हें के.जी.बालकृष्णन की सेवा निवृत्ति पश्चात रिक्त पड़े पद पर पांच वर्ष के लिये नियुक्त किया गया है|\n", "id": "586650", "title": "एच एल दत्तु"}
{"url": "https://hi.wikipedia.org/wiki?curid=586655", "text": "बुलेट ट्रेन\n\nबुलेट ट्रेन अत्यधिक तीव्र गति से चलने वाली नई प्रौद्योगिकी की ट्रेनों के लिए एक अनौपचारिक नाम है।\n\nइस बारे में विस्तृत जानकारी के लिए निम्न लेख देखे जा सकते हैं:\n", "id": "586655", "title": "बुलेट ट्रेन"}
{"url": "https://hi.wikipedia.org/wiki?curid=586682", "text": "ग्रांड हयात मुम्बई\n\nग्रांड हयात मुम्बई एक समृध्ध ५ सितारा होटेल है जो भारत में मुम्बई के सांटाक्रुज (पुर्व) में पश्चिम एक्ष्प्रेस हाइवे के पास आई है। जिसे शिकागो के लोहान एसोसियेट्स ने आकार दिया हैІ यह १० एकर जमीन पर बनाई गई हैІ ग्रांड हयात मुम्बई २००४ में शुरु हुई थी और उसमे ५४७ अतिथि कक्ष और १११ सुविधायुक्त कमरे है। \nग्रांड हयात मुम्बई अंतरॉज्यीय हवाई अड्डे से ३.२ किलोमीटर और अंतरॉष्ट्रीय हवाई अड्डे से ९ किलोमीटर दूर है और मुम्बई के प्रमुख कारोबार इलाका बांद्रा – कुर्ला कोम्प्लेक्ष और मनोरंजन इलाके से बहुत निकट हैІ होटेल की मंजिल के ३०,००० वर्ग फीट में से २,७९० वर्ग फीट शहर के सबसे बडे पुर्णतः तार से बंधे हुए नृत्य कक्ष में से एक सम्मेलन और मुलाकात की जगह के साथ देता है; इसके अलावा ७ मुलाकात के कमरे और परिषद के कमरे है और समारोह के लिये एक जगह दी गई है। यह चार नवीन विशेषतायुक्त भोजनालय – चाइना हाउस, सेलिनी, सोमा और फीफ्टी फाइव इस्ट भी पेश करती है जो विश्र्वसनीय भारतीय और अंतरॉष्ट्रीय भोजन परोसती है। शराबघर, विश्राम कक्ष, व्यंजन की दुकान – होटेल की सुस्वादु भोज्य पदार्थो की दुकान, कसरत केंद्र और लडकियो के लिए एक प्रसाधनालय है जो बहुस्तरीय खरीद केंद्र के अंदर आया हुआ है जहा पर देशी और विदेशी कई ब्रांड मिलते हैІ होटेल के पास भारत के लोक प्रसिध्ध कला के सबसे अधिक संग्रह में से एक संग्रह भी है जिसमे प्रतिष्ठीत और नविन कलाकारो द्वारा तैयार किये गए १०० से अधिक प्रमाणित कला के नमुने प्रदर्शित किये जाते है; जो संग्रहालयाध्यक्ष राजीव सेठी के सहयोग से संग्रहित किए जाते हैІ होटेल की अन्य सेवाओ में ग्रांड क्लब, क्लब ओआसीस स्पा, अलायदा पूल की जगह और निवास के लिये बार्बेक्यू की जगह, बच्चो के लिये खेलने की जगह, बाहरी मनोरंजन के विकल्प और शारिरीक अपंग मेहमानो और अकेली महिला मुसाफिर के लिये सुविधा पेश करता है।\n\nअन्न और पेय पुरस्कार \nग्रांड हयात मुम्बई की अधिकृत वेब साइट\n", "id": "586682", "title": "ग्रांड हयात मुम्बई"}
{"url": "https://hi.wikipedia.org/wiki?curid=586688", "text": "बालकृष्ण\n\nआचार्य बालकृष्ण (जन्म: ४ अगस्त १९७२) आयुर्वेद के आचार्य और योग गुरु बाबा रामदेव के सहयोगी हैं। वह आयुर्वेद केन्द्र पतंजलि योगपीठ के अध्यक्ष हैं।\n\nबालकृष्ण का जन्म ४ अगस्त १९७२ को हुआ। इनकी माता का नाम सुमित्रा देवी और पिता का नाम जय बल्लभ है। उन्होंने संस्कृत में आयुर्वेदिक औषधियों और जड़ी-बूटियों के ज्ञान में निपुणता प्राप्त की और इसका प्रचार-प्रसार का कार्य करते रहे हैं। उनका जन्म दिवस पतंजलि योगपीठ ट्रस्ट से जुड़े लोग 'जड़ी-बूटी दिवस' के रूप में मनाते हैं। आचार्य बालकृष्ण ने पतंजलि योगपीठ के आयुर्वेद केंद्र के माध्यम से पारंपरिक आयुर्वेद पद्धति को आगे बढ़ाने का कार्य किया है। बालकृष्ण ने आयुर्वेदिक औषधियों से सम्बंधित कई पुस्तकें भी लिखी है। बालकृष्ण ने रामदेव के साथ मिलकर हरिद्वार में आचार्यकुलम की स्थापना की। वह नरेन्द्र मोदी द्वारा शुरू किए गए स्वच्छ भारत अभियान से भी जुड़े हैं।\n\nबालकृष्ण ने आयुर्वेद से संबंधित कुछ पुस्तकों की भी रचना की है, उनके द्वारा लिखी गई पुस्तकें :-\n\nआचार्य बालकृष्ण ने शोध के क्षेत्र में भी अपना अहम योगदान दिया है अपने सह लेखकों के साथ अब तक 41 शोध पत्र लिख चुके हैं।\nसभी शोधपत्र योग, आयुर्वेद और दवाइयों से संबन्धित हैं।\nआचार्य श्री ने विभिन्न विद्यालयों के परिसर में मिलने वाले खाद्य पदार्थों के संबंध में अध्ययन किया और इनकी विश्वसनीयता जानने के लिए प्रयोगशालाओं में इसका परीक्षण भी किया है\n\nआयुर्वेद के प्रचार-प्रसार के साथ-साथ बालकृष्ण योग के प्रति भी लोगों को जागरूक बनाने का कार्य कर रहे हैं। आचार्य बालकृष्ण आयुर्वेद की दिशा में अपना महत्वपूर्ण योगदान दे रहे हैं, उनके द्वारा बताए जाने वाले छोटे-छोटे घरेलू नुस्खों से लोगों को बहुत लाभ मिल रहा है।\n\n\nआचार्य बालकृष्ण को योग और आयुर्वेद के क्षेत्र में उनके योगदान के लिए प्रशंसापत्र, ढाल, प्रमाण पत्र व अन्य पुरस्कारों से सम्मानित किया गया।\nकुछ उल्लेखनीय सम्मान निम्नवत हैं- \n\nआचार्य बालकृष्ण के कार्यों की जहाँ एक ओर प्रशंसा हुई तो वहीं उनके साथ कुछ विवाद भी जुड़े हैं जिनमें उनकी भारतीय नागरिकता और शैक्षिक प्रमाणपत्रों पर सवाल उठाये गये। \nबालकृष्ण ने इन सारे आरोपों को निराधार बताया है और इन सभी आरोपों को सिरे से खारिज कर दिया।\n\n\n", "id": "586688", "title": "बालकृष्ण"}
{"url": "https://hi.wikipedia.org/wiki?curid=586722", "text": "अनाच्छादन\n\nअनाच्छादन (अंग्रेज़ी:Denudation) भूपटल पर परिवर्तन लाने वाली कई प्रक्रियाओं का समूह है जिसके अंतर्गत अत्यंत मंथर गति से पृथ्वी की ऊपरी सतह कि चट्टानों का कटाव और क्षरण होता रहता है और भूपटल समतलता की ओर प्रवृत होता है।अनाच्छादन के प्रक्रमों को दो प्रमुख वर्गों में बाँटा जाता है, अपक्षय एवं अपरदन।\n", "id": "586722", "title": "अनाच्छादन"}
{"url": "https://hi.wikipedia.org/wiki?curid=586739", "text": "अमर अग्रवाल\n\nअमर अग्रवाल (जन्म 22 सितंबर 1963) वर्तमान में छत्तीसगढ शासन में स्वास्थ्य एवं चिकित्सा शिक्षा, वाणिज्यिक कर एवं श्रम मंत्री के पद पर सुशोभित हैं। \n1998 से अविरत रूप से बिलासपुर विधानसभा का प्रतिनिधित्व करते हुये 2013 के विधानसभा चुनाव में श्री अग्रवाल ने रिकार्ड मतों (लगभग 18,000) से जीत दर्ज की है। इस विजय के पश्चात छत्तीसगढ़ के स्वास्थ्य मंत्री के रूप में जनता के प्रति अपनी जवाबदेही का निर्वहन लगातार तीसरी बार कर रहे हैं। छत्तीसगढ़ के स्वास्थ्य सूचकांक में सुधार एवं तकनीक का उपयोग जनता के हित के लिए जन-तकनीक के रूप में करना, उदाहरणार्थ 108: संजीवनी एक्सप्रेस, 102: महतारी एक्सप्रेस, 104: चिकित्सकीय परामर्श एवं ऑन-लाईन जनशिकायत केंद्र श्री अग्रवाल की स्वास्थ्य मंत्री के रूप में विशेष उपलब्धि है जो कि छत्तीसगढ़ की दुर्गम भौगोलिक संरचना को देखते हुये अति आवश्यक भी है। श्री अग्रवाल एक कुशल संगठक एवं प्रशासक के रूप में भी जाने जाते हैं। \n\nश्री अमर अग्रवाल, छत्तीसगढ़ी राजनीति के भीष्म पितामह कहे जाने वाले स्व. श्री लखीराम अग्रवाल जी के सुयोग्य सुपुत्र हैं जो कि अविभाजित मध्यप्रदेश के भाजपा अध्यक्ष रहे हैं एवं अपनी कुशल संगठन छमता और नवीन परिपाटियों के निमार्ण हेतु जाने जाते थे। छत्तीसगढ़ भाजपा का वर्तमान स्वरूप श्री लखीराम अग्रवाल जी की ही देन है। \n[[File:Father of Amar Agrawal Minister of Chhattisgarh.png|thumb|Father of Amar Agrawal Minister of Chhattisgarh]]\nश्री अमर अग्रवाल जी का जन्म अविभाजित मध्यप्रदेश के रायगढ़ जिले में 22 सितंबर सन् 1963 को खरसिया में हुआ। प्रारंभिक शिक्षा खरसिया के स्थानीय स्कूल से पूरी करने के बाद उन्होनें रायपुर के दुर्गा कालेज से वाणिज्य संकाय में स्नातक की उपाधि प्राप्त की। इस दौरान वे भारतीय जनता पार्टी युवा मोर्चा बिलासपुर के जिला अध्यक्ष, भाजपा राष्ट्रीय परिषद एवं राष्ट्रीय स्वयंसेवक संघ के सक्रिय सदस्य रहे। संभाग के कई महत्त्वपूर्ण चुनावों के संचालन का गुरूतर दायित्व भी उन्होनें सफलता पूर्वक निभाया। इन सब के साथ ही वे सन् 1984 तक अपने पैतृक व्यवसाय का भी कुशलतापूर्वक संचालन करते रहे।\n\nश्री अमर अग्रवाल ने अपनी सक्रिय राजनीतिक पारी की शुरूवात करते हुए कार्यक्षेत्र के रूप में बिलासपुर को चुना और अपने आप को जनसेवा के लिए पूर्णतः समर्पित कर दिया। उनके अथक परिश्रम और निःस्वार्थ सेवा को देखते हुए भारतीय जनत पार्टी ने सन् 1998 में विधानसभा के लिए चुनाव के लिए बिलासपुर क्षेत्र से उन्हें अपना उम्मीदवार बनाया। इस चुनाव में श्री अमर अग्रवाल जी ने भारी मतों के अंतर से जीत हासिल कर अविभाजित म.प्र. विधानसभा में बिलासपुर क्षेत्र का सफलतापूर्वक प्रतिनिधित्व किया।\n\n‌\n", "id": "586739", "title": "अमर अग्रवाल"}
{"url": "https://hi.wikipedia.org/wiki?curid=586752", "text": "चन्द्रकान्त बाली\n\nपंडित चन्द्रकान्त बाली संस्कृत साहित्य मर्मज्ञ एवं कालगणना विशेषज्ञ माने जाते हैं। 1914 में मुलतान (अब पाकिस्तान) में जन्मे पं॰ बाली की गिनती मुलतान के चोटी के विद्वानों में होती थी। \"प्रबंध पंचनद\", \"दोहा मानसरोवर\", \"पंजाब प्रान्तीय हिन्दी साहित्य का इतिहास\", \"खारवेल प्रशस्ति\", \"आदि शंकराचार्य\", \"महाभारत युद्ध काल-मीमांसा\" और \"जैन कालगणना\" नाम से उनकी सात पुस्तकें भी प्रकाशित हो चुकी हैं। अनेक ऐतिहासिक घटनाओं और पंचांगों के संयोजन से पं॰ बाली ने एक अनूठा कालतन्त्र विकसित किया है।\n", "id": "586752", "title": "चन्द्रकान्त बाली"}
{"url": "https://hi.wikipedia.org/wiki?curid=586763", "text": "स्त्री द्वेष\n\nस्त्री द्वेष महिलाओं या लड़कियों के प्रति नफरत या नापसंद है। स्त्री जाति से द्वेष यौन भेदभाव, महिलाओं की बदनामी, महिलाओं के खिलाफ हिंसा और महिलाओं के यौन वस्तुनिष्ठ सहित कई मायनों में प्रकट हो सकता हैं।\n", "id": "586763", "title": "स्त्री द्वेष"}
{"url": "https://hi.wikipedia.org/wiki?curid=586771", "text": "एक्शन रोमांच गेम\n\nएक्शन रोमांच गेम (आर्केड रोमांच गेम के रूप में भी जाना जाता हैं) वो वीडियो गेम हैं जो रोमांच गेम और एक्शन गेम खेल शैली के तत्वों को जोड़ कर बनाया जाता हैं। यह गेमिंग में शायद सबसे व्यापक और विविध शैली है और इसमें कई खेल शामिल करे जा सकते हैं जो बेहतरी के लिए संकीर्ण शैलियों के अंतर्गत वर्गीकृत किया जा सकते है। इस शैली में पहला ज्ञात गेम अटारी 2600 का खेल एडवेंचर (1979) है।\n", "id": "586771", "title": "एक्शन रोमांच गेम"}
{"url": "https://hi.wikipedia.org/wiki?curid=586780", "text": "खुली दुनिया\n\nखुली दुनिया () वीडियो गेम स्तरीय डिजाइन का एक प्रकार है जहाँ खिलाड़ी एक आभासी दुनिया में आजादी से घूम सकते हैं और गेम के उद्देश्य पूरे करने के लिए काफी आज़ादी दी जाती हैं। \"खुली दुनिया\" और \"मुक्त घूम\", कृत्रिम बाधाओं के अभाव सुझाव देते हैं, अदृश्य दीवारें और लोडिंग स्क्रीन के विपरीत जो रेखीय स्तर डिजाइन में आम हैं। आम तौर पर खुला दुनिया गेम तथापि खेल के माहौल में कुछ प्रतिबंध लागू करते हैं, या तो पूर्णत तकनीकी सीमाओं के कारण या खेल में रैखिकता द्वारा लगाए गए (जैसे बंद क्षेत्रों के रूप में) सीमाओं के कारण।\n\n", "id": "586780", "title": "खुली दुनिया"}
{"url": "https://hi.wikipedia.org/wiki?curid=586783", "text": "अकादेमी\n\nअकादमी एक अमेरिकी निजी सैन्य कंपनी हैं। इसे एरिक प्रिंस द्वारा 1997 में स्थापित किया गया।\n", "id": "586783", "title": "अकादेमी"}
{"url": "https://hi.wikipedia.org/wiki?curid=586834", "text": "दिगम्बर सिंह\n\nडॉ॰ दिगम्बर सिंह भारतीय राजनीतिज्ञ है। वे राजस्थान के पूर्व चिकित्सा मंत्री है तथा डीग-कुम्हेर विधानसभा से विधायक रह चुके हैं।\n", "id": "586834", "title": "दिगम्बर सिंह"}
{"url": "https://hi.wikipedia.org/wiki?curid=586842", "text": "रिसर्चगेट\n\nरिसर्चगेट (ResearchGate) वैज्ञानिकों एवं शोधकर्ताओं एक सामाजिक नेटवर्किंक साइट है जो शोधपत्र के आदान-प्रदान, प्रश्न पूछने एवं उत्तर देने तथा सहयोग (कोलैबोरेशन) पर आधारित है। इसकी स्थापना २००८ में हुई थी।\n\n", "id": "586842", "title": "रिसर्चगेट"}
{"url": "https://hi.wikipedia.org/wiki?curid=586843", "text": "वजुभाई वाला\n\nवजुभाई वाला (जन्म: 23 जनवरी 1939) एक भारतीय राजनेता हैं। वर्तमान में वे कर्नाटक के राज्यपाल हैं। इसके पूर्व वे गुजरात विधानसभा के अध्यक्ष थे।\n\nश्री वजुभाई वाला ने राष्ट्रीय स्वयंसेवक संघ के सदस्य के रूप में अपना करीयर आरम्भ किया और १९७१ में जन संघ के सदस्य बने। १९७५ में आपातकाल के समय ११ मास तक वे कारागार में थे। १९८० के दशक में वे राजकोट के मेयर भी रहे।\n\nवे सितम्बर २०१४ से कर्नाटक के राज्यपाल हैं। इसके पूर्व २०१२ से २०१४ तक वे गुजरात विधानसभा के अध्यक्ष थे। १९९८ से २०१२ तक वे गुजरात मंत्रिमण्डल में वित्त, श्रम और रोजगार आदि के कैबिनेट मंत्री रह चुके हैं। वे कई बार पश्चिमी राजकोट से विधानसभा के लिये चुने गये थे।\n\nउनकी दो पुत्रियाँ और दो पुत्र हैं। \n", "id": "586843", "title": "वजुभाई वाला"}
{"url": "https://hi.wikipedia.org/wiki?curid=586853", "text": "सामाजिक जालक्रम\n\nव्यक्तियों अथवा संगठनों को परस्पर जोड़ने वाली संरचना सामाजिक जालक्रम या सोशल नेटवर्क (social network) कहलाती है। \n\nसामाजिक नेटवर्क (Social Network) एक सामाजिक ढांचा है जिसमें नोड (मिलन बिन्दु) व्यक्ति या संगठन होते हैं। ये नोड आपस में एक या अधिक प्रकार के संबंधों से जुड़े होते हैं। \n\nमित्र बनाना (friend), मित्रता वापस लेना (unfriend), पसंद करना (like), नापसंद करना (unlike), अनुसरण करना (follow), अनुसरण बंद करना (unfollow), समूह (group) अथवा आर्थिक लेन-देन और खरीदारी जैसे कुछ कार्य हैं जो सामाजिक नेटवर्क पर अधिकतर किए जाते हैं। \n\nअनेकों क्षेत्रों में अनुसंधान से यह बात सिद्ध हुई है कि सामाजिक नेटवर्क, परिवार से लेकर राष्ट्र तक के अनेक स्तरों पर काम करता है। किस तरह से समस्याओं का हल होता है; कैसे संस्थाएं चलायी जातीं हैं; व्यक्ति अपने लक्ष्यों को पाने में किस सीमा तक सफल होते हैं आदि के निर्धारण में सामाजिक नेटवर्क की बहुत भूमिका होती है।\n\nअपने सरलतम रूप में सामाजिक नेटवर्क अध्ययन की जा रही सभी नोडों के बीच उपस्थित सभी सम्बन्धों (ties) का प्रतिचित्रण (map) है। \n\n\n", "id": "586853", "title": "सामाजिक जालक्रम"}
{"url": "https://hi.wikipedia.org/wiki?curid=586863", "text": "कवर प्रणाली\n\nकवर प्रणाली वीडियो गेम गेमप्ले मैकेनिक है जो कि आम तौर पर एक तीन आयामी दुनिया में आभासी खिलाड़ी को खतरों से बचने के लिए गुंजायश देता है। यह विधि वास्तविक जीवन सैन्य रणनीति का एक डिजिटल रूपांतरण है। गेमिंग में, एक कवर प्रणाली खिलाड़ी किरदार को नुकसान से बचने के लिए स्थिर या चलती बाधाओं का उपयोग करने देता है।\n", "id": "586863", "title": "कवर प्रणाली"}
{"url": "https://hi.wikipedia.org/wiki?curid=586868", "text": "स्वत: निशाना\n\nस्वत: निशाना () वीडियो गेम में एक शूटर प्रणाली जो खिलाड़ियों को निशाना लगाए बिना अन्य खिलाड़ी पात्रों को गोली मारने देता है। ज्यादातर मामलों में, खिलाड़ी के सामने वाला लक्ष्य पर निशाना खुद ही लग जाता हैं और खिलाड़ी को केवल ट्रिगर दबाना होता हैं।\n\n", "id": "586868", "title": "स्वत: निशाना"}
{"url": "https://hi.wikipedia.org/wiki?curid=586877", "text": "परिप्रेक्ष्य (दृश्य)\n\nपरिप्रेक्ष्य, दृष्टि और दृश्य बोध के संदर्भ में, वो तरीका हैं जिसमें वस्तुएँ उनके आयामों, या दिक् विशेषताओं और वस्तुओं के सापेक्ष आँख की स्थिति के कारण आंखों को दिखाई देते हैं। शब्द के दो मुख्य अर्थ हैं: रैखिक परिप्रेक्ष्य और हवाई परिप्रेक्ष्य।\n", "id": "586877", "title": "परिप्रेक्ष्य (दृश्य)"}
{"url": "https://hi.wikipedia.org/wiki?curid=586946", "text": "घूर्णाक्षस्थापी दिक्सूचक\n\nघूर्णाक्षस्थापी दिक्सूचक या घूर्णाक्ष दिक्सूचक (gyrocompass) एक ऐसा दिक्सूचक है जो चुम्बकीय सुई का उपयोग नहीं करता बल्कि एक तेज गति से घूमने वाली डिस्क तथा पृथ्वी की घूर्णन गति पर आधारित है। जलयानों के चालन में घूर्णाक्ष दिक्सूचकों का खूब उपयोग होता है क्योंकि चुम्बकीय दिक्सूचक की तुलना में इसके दो प्रमुख लाभ हैं-\n\nपहले जलयानों में दिशा ज्ञात करने के लिये चुम्बकीय दिक्सूचक की सहायता ली जाती थी, किंतु आधुनिक विशाल जलयानों में इस्पात की अधिकता रहने के कारण चुंबकीय दिक्सूचक विश्वसनीय नहीं रह जाता। इसलिये अन्य प्रकार के दिक्सूचकों की खोज होने लगी और इस प्रयास की परिणति घूर्णाक्ष दिक्सूचक के आविष्कार के रूप में हुई। सन् १९०८ में एच. ऐंशुज (H. Anschiitz) नामक जर्मन यंत्रशास्त्री ने प्रथम व्यवहार्य घूर्णाक्ष दिक्सूचक बनाया। इसके बाद संयुक्त राज्य, अमरीका, के ई. ए. स्पेरी (E. A. Sperry) ने एक नया घूर्णाक्ष दिक्सूचक बनाया और उसका सफल परीक्षण न्यूयार्क सिटी तथा नॉरफॉक के बीच एक व्यापारी जहाज पर किया गया। इंग्लैंड के एस. जी. ब्राउन (S. G. Brown) ने सन् १९१६ में एक तीसरा घूर्णाक्ष दिक्सूचक बनाया। तीनों के मौलिक सिद्धांतों में साम्य होते हुए भी, उनमें घूर्णांक्षदर्शी तत्वों (gyroscopic elements), यथा घूर्णक या रोटर (rotor), दोलनशील खोल (pendulous case) और बाहरी छल्ले या जिंबल (gimbal) इत्यादि को लटकाने की विधियाँ भिन्न भिन्न थीं। ऐंशुज़ के दिक्सूचक में प्लवन विधि का, ब्राउन के दिक्सूचक में 'तैल पंप' का और स्पेरी के दिक्सूचक में सुग्राही भार को यांत्रिक विधि से संतुलित करने की विधि का अवलंबन किया गया था।\n\nघूर्णाक्षस्थापी दिक्सूचक के तीन मुख्य भाग होते हैं : \n\nअत्यंत तीव्र गति से अपनी धुरी पर नर्तन करने के कारण धूर्णक (rotor) में घूर्णाक्षसुलभ जड़त्व (gyrosocopic intertia) उत्पन्न हो जाता है, जिसके कारण धुरी दिक् (space) में सदा उसी दिशा में रहना चाहती है जिसमें वह प्रारंभ में रहती है। यदि इसकी धुरी प्रारंभ में पृथ्वी के याम्योत्तर (पृथ्वी के घूर्णाक्ष के समानांतर) में रखी जाय तो घूर्णक के नर्तन करने पर यह उसी दिशा में बनी रहना चाहेगी।\n\nमान लीजिये घूर्णाक्ष दिक्सूचक को भूमध्य रेखा पर स्थित स्थित किया गया है। पृथ्वी के घूर्णन के साथ ही छल्ला (gimbal) भी पश्चिम से पूर्व की ओर चलेगा। यदि घूर्णक की नर्तनधुरी पृथ्वी के याम्योत्तर में होगी तो घूर्णक पर कोई बलयुग्म कार्य नहीं करेगा, किंतु यदि धुरी की दिशा याम्योत्तर से रंचमात्र भी हटकर होगी, तो उसपर एक प्रत्यानयन बलयुग्म (restoring torque) उत्पन्न हो जायगा, जो धुरी को याम्योत्तर के चतुर्दिक् पुरस्सरण (precession) करना प्रारंभ कर देगा।\n\nमान लीजिए, घूर्णक की नर्तन धुरी पृथ्वी के अक्ष की दिशा से कुछ विमुख है। इसका उत्तरी सिरा याम्योत्तर से कुछ कोण बनाता हुआ पश्चिम की ओर तथा दक्षिणी सिरा उतना ही कोण बनाता हुआ पूर्व की ओर हटा हुआ है। पृथ्वी के घूर्णन के कारण घूर्णक के नर्तन अक्ष का उत्तरी सिरा नीचे की ओर झुकने लगेगा और दक्षिणी सिरा ऊपर की ओर उठने लगेगा। इस प्रकार धुरी पर एक बलयुग्म स्वत: कार्य करने लगेगा, जो घूर्णक के उत्तरी सिरे पर नीचे तथा दक्षिणी सिरे पर ऊपर की ओर कार्य करता हुआ प्रतीत होगा। घूर्णक के घूर्णन तथा इस प्रतिक्रियात्मक बलयुग्म के सम्मिलित प्रभाव से घूर्णक की धुरी अपनी प्रारंभिक दिशा तथा बलयुग्म की दिशा, दोनों के लंबवत्, पश्चिम से पूर्व की ओर पुरस्सरण (precess) करना आरंभ कर देगी। पुरस्सरण करते हुए जिस क्षण घूर्णक की धुरी पृथ्वी के घूर्णन अक्ष के समांतर स्थिति से होकर गुजरेगी, स्थिति ठीक उलटी ही जायगी, क्योंकि इसके बाद घूर्णक की धुरी का ऊपरी सिरा पूर्व की ओर और दक्षिणी सिरा पश्चिम की ओर चला जायगा। फलस्वरूप उत्तरी सिरा ऊपर उठने लगेगा और दक्षिणी सिरा नीचे दबने लगेगा। इस दशा में अक्ष पर लगनेवाले बलयुग्म की दिशा भी पहले की ठीक उल्टी हो जायगी और नर्तनधुरी पूर्व से पश्चिम की ओर पुरस्सरण करने लगेगी। \n\nपुरस्सरण की इस क्रिया पर ध्यान देने से स्पष्ट हो जायगा कि घूर्णक की धुरी एक दीर्धवृत्ताकार (ellipitcal) पथ पर पुरस्सरण करती है। यदि इसे इसी प्रकार छोड़ दिया जाय, तो निरंतर पुरस्सरण करती रहेगी और तब यह साधारण घूर्णाक्षदर्शी की भाँति कार्य करेगी। घूर्णक की धुरी को पृथ्वी के घूर्णाक्ष के समांतर, अर्थात् उत्तर-दक्षिण दिशा में, बनाए रखने के लिये पुरस्सरण की इस क्रिया को रोकना आवश्यक हो जाता है। इसके लिये घूर्णाक्ष दिक्सूचक में अवमंदन (damping) की उपयुक्त व्यवस्था कर दी जाती है, जिससे घूर्णाक की धुरी सर्पिल पथ में पुरस्सरण करती हुई, अंत में पूर्ण रूप से उत्तर-दक्षिण दिशा की ओर उन्मुख होकर टिक जाती है। इस अवमंदन व्यवस्था के लिय घूर्णाक्ष दिक्सूचक में सामान्यतया पारे में भरी हुई एक अर्धवृताकार नली उस फ्रेम या छल्ले में लगा दी जाती है जिसमें वह घूर्णक या परिभ्रमणचक्र लटकता रहता है। ऊपर दिए गए दृष्टांत में, मान लीजिए, पुरस्सरण के क्रम में घूर्णक की धुरी का उत्तरी सिरा ऊपर की ओर उठता तथा दक्षिणी सिरा नीचे की ओर झुकता है। इससे पारा उस नली के ऊँचे भाग से नीचे भाग की ओर बहने लगता है। इस प्रकार वह घूर्णक की क्षैतिज धुरी के चारों ओर एक बल लगाता है। पुरस्सरण के उपर्युक्त सिद्धांत के अनुसार, यह बल घूर्णक को ऊर्ध्वाधर अक्ष के चारों ओर तब तब घुमाने की चेष्टा करता रहेगा जब तक घूर्णक की धुरी पृथ्वी के याम्योत्तर नहीं आ जाती। ज्यों ही धूर्णक की धुरी याम्योत्तर दिशा को पार करेगी, उसका विपरीत सिरा ऊपर उठेगा, जिसके फलस्वरूप पारे का प्रवाह भी अब विपरीत दिशा में होने लगेगा। इस धूर्णक की धुरी विपरीत दिशा में पुरस्सरण करके पुन: याम्योत्तर हो जायगी; किंतु पुरस्सरण क्रमश: घटता जाता है और अंतत: बिलकुल समाप्त हो जाता है, जिससे घूर्णक की धुरी याम्योत्तर दिशा में रह जाती है।\n\nजलयानों में व्यवहृत होनेवाले घूर्णाक्ष दिक्सूचक में संपूर्ण घूर्णाक्ष प्रणाली को इस प्रकार छल्लों के एक सेट (set) पर आरोपित करते हैं कि यान के डगमगाने अथवा उसके वेग में किसी प्रकार के परिवर्तन आदि का प्रभाव घूर्णाक्ष दिक्सूचक पर नही पड़ने पाता। इस प्रकार के घूर्णाक्ष दिक्सूचक में घूर्णक और उसका प्रकोष्ठ (case) स्वयं दोलनशील (pendulous) नहीं होते, वरन् प्रकोष्ठ में एक संयोग-पिन (coupling pin) लगा होता है, जो एक अन्य छल्ले में घुसा हुआ रहता है। इस छल्ले को प्राक्षेपिक छल्ला (ballistic ring) कहते हैं। इस छल्ले में इसी के अक्ष के लंबवत् पारा भरी हुई एक नली लगी रहती है, जिसके ऊपरी सिरे दोनों ओर बोतल की आकृति के होते हैं। पारा भरी हुई इस नली को \"पारा प्राक्षेपिक छल्ला\" (mercury ballistic ring) कहते हैं। इसकी चर्चा ऊपर की जा चुकी है। संयोग-पिन (coupling pin) को तनिक सा उत्केंद्र (eccentric) कर देने से धूर्णाक्षदर्शी अवमंदन की सुलभ व्यवस्था पूरी हो जाती है। प्राक्षेपिक छल्ले से बेयरिंगों (bearings) के सहारे छाया तत्व (phantom element) से एक संकेतक संबंधित रहता हैं, जिसके द्वारा जलयान के आगे बढ़ने की दिशा ज्ञात की जा सकती है। \n", "id": "586946", "title": "घूर्णाक्षस्थापी दिक्सूचक"}
{"url": "https://hi.wikipedia.org/wiki?curid=586956", "text": "स्टार प्लस द्वारा प्रसारित कार्यक्रमों की सूची\n\nयह सूची स्टार प्लस द्वारा प्रसारित किए गए कार्यक्रमों की है।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n", "id": "586956", "title": "स्टार प्लस द्वारा प्रसारित कार्यक्रमों की सूची"}
{"url": "https://hi.wikipedia.org/wiki?curid=586960", "text": "भू-आकारमिति\n\nभू-आकारमिति भूगोल के अंतर्गत भू-आकृति विज्ञान की एक उपशाखा है जो पृथ्वी के धरातल की ज्यामिति का अध्ययन करने वाला विज्ञान है और यह स्थलरूपों के लक्षणों का मात्रात्मक निरूपण, वर्णन एवं विश्लेषण करता है। आसान शब्दों में यह धरातल का मात्रात्मक विश्लेषण (:en:Quantitative research) करने वाला विज्ञान है। \n\nइवांस ने इसे दो प्रकारों में बाँटा है: विशिष्ट भूआकारमिति, जो असतत रूप से अलग-अलग स्थलरूप का अध्ययन करे और, सामान्य भूआकारमिति, पूरे धरातल को सतत इकाई के रूप में लेकर अध्ययन करे। \n\nभू आकृति विज्ञान की यह शाखा नयी नहीं है और भूगोल में कंप्यूटर के प्रयोग से पहले से रही है। किन्तु भूगोल में कम्प्यूटरों के प्रयोग और रिमोट सेंसिंग, जीआइएस और भूसूचना विज्ञान के क्षेत्र में हुई अभिवृद्धि ने भूआकारमिति के अध्ययन विधि में आमूल-चूल परिवर्तन कर दिया है। पुराने समय में यह स्थलाकृतिक नक्शों पर आधारित मापन के द्वारा संपन्न की जाती थी जिनसे विभिन्न प्राचलों की गणना होती थी। अब डिजिटल ऊँचाई मॉडल (DEM) के प्रयोग ने इसके विधितंत्र में काफ़ी बदलाव किया है। रिमोट सेंसिंग के बढ़ते उपयोग के चलते डिजिटल तुंगता मॉडल (DEM) की गुणवत्ता में और इसके परिणाम स्वरूप भूआकारमिति की गणनाओं की शुद्धता में भी काफ़ी परिष्कार हुआ है।\n\nपरम्परागत भू-आकारमिति में स्थलाकृतिक मानचित्रों का इस्तेमाल करके आकारमितिक प्राचलों की गणना की जाती है। इसकी विधियाँ मानवीय मापन पर आधारित हैं। सामान्यतया इसके लिये 1:50,000 प्रदर्शक भिन्न वाली टोपोशीट प्रयोग में लायी जाती हैं और समोच्च रेखाओं और सरिताओं का मापन और गिनती इत्यादि मानवीय रूप से की जाती है।\n\nइसके लिये अध्ययन क्षेत्र को टोपोशीट्स पर चिह्नित कर उसे एक वर्ग किमी (2 से॰मी॰ X 2 से॰मी॰) की ग्रिडों में बाँट कर प्रत्येक ग्रिड में प्राचलों के मूल्य की गणना की जाती है।\n\nकन्टूर आधारित मापनों में प्रमुख प्राचल हैं:\n\nनिरपेक्ष उच्चावच - जो किसी भी ग्रिड में सबसे अधिक मान वाली समोच्च रेखा के मान को मान लिया जाता है। चाहें तो इंटरपोलेशन से और सटीक गणना भी कर सकते हैं, परन्तु यह वैकल्पिक है।\n\nसापेक्ष उच्चावच - किसी ग्रिड के भीतर सबसे अधिक मान वाले और सबसे कम मान वाले कंटूर के बीच का अंत।\n\nऔसत ढाल - सी॰ के॰ वेंटवर्थ द्वारा प्रस्थापित तरीके से।\n\nवहीं दूसरी ओर सरिताओं के मापन द्वारा भी तीन प्राचलों की गणना होती है:\n\nसरिता फ्रीक्वेंसी - किसी ग्रिड में कुल सरिताओं की संख्या।\n\nसरिता घनत्व - किसी ग्रिड में सरिताओं की कुल लम्बाई पर आधारित।\n\nअपवाह टेक्सचर - प्रति किलोमीटर दूरी में कुल सरिताओं की कटान संख्या।\n\nइनके अलावा कुछ मानों की गणना पूरे बेसिन के लिये भी की जाती है जैसे सरिता द्विभाजन सूचकांक (Bifurcation Ratio)।\n\n\n", "id": "586960", "title": "भू-आकारमिति"}
{"url": "https://hi.wikipedia.org/wiki?curid=586965", "text": "उमेश चन्द्र बनर्जी\n\nउमेश चन्द्र बनर्जी (29 दिसम्बर 1844 – 21 जुलाई 1906, व्योमेश चन्द्र बनर्जी के रूप में भी जाने जाते है) भारतीय बैरिस्टर एवं भारतीय राष्ट्रीय कांग्रेस के प्रथम अध्यक्ष थे। ब्रिटेन के हाउस ऑफ कॉमन्स के लिये चुनाव लड़ने वाले वे प्रथम भारतीय थे (किन्तु वे जीत नहीं पाये)। ब्रितानी संसद में प्रवेश पाने की उन्होने दो कोशिशें की किन्तु असफल रहे।\n\nउमेश चन्द्र बनर्जी का जन्म 29 दिसम्बर 1844 को कलकत्ता के एक उच्च मध्यम वर्ग के कुलीन ब्राह्मण परिवार में हुआ। उनके पूर्वज हुगली जिले के बंगदा नामक गाँव से थे। उनके पिता कलकत्ता उच्च न्यायालय में न्यायवादी थे। 1859 में उनका विवाह हेमांगिनी मोतीलाल के साथ हुआ। उन्होंने 1862 डब्ल्यू॰पी॰ अटोर्नीज़ ऑफ़ कलकत्ता सुप्रीम कोर्ट में लिपिक की नौकरी आरम्भ की। इस समय उन्होंने कानूनी जानकारियाँ प्राप्त की जो उनके आगे के जीवन में काफी सहायक रही। 1864 में उन्हें बम्बई के आर॰जे॰ जीजाबाई ने छात्रवृत्ति के साथ इंग्लैण्ड भेजा। 1868 में अपनी कोलकाता वापसी पर उन्हें सर चार्ल्स पॉल, बैरिस्टर-एट-लॉ, कलकत्ता उच्च न्यायालय में नौकरी मिली। अन्य वकील जे॰पी॰ केनेडी ने भी उनकी एक वकील के रूप में काफी सहायता की। कुछ ही समय में वो उच्च न्यायालय के जाने-माने वकीलों में से एक हो गये। वो कलकत्ता विश्वविद्यालय के छात्र एवं इसके विधि संकाय के अध्यक्ष भी रहे और इसके बाद विधान परिषद् के लिए भी चुने गये। वो कलकत्ता बार से 1901 में सेवा निवृत्त हुये। उनकी पुत्री जानकी बनर्जी ने नेवंहम कॉलेज, कैंब्रिज यूनिवर्सिटी में प्राकृत विज्ञान, रशायन शास्त्र, प्राणीशास्त्र और कार्यिकी की शिक्षा प्राप्त की।\n\nउन्होंने भारतीय राष्ट्रीय कांग्रेस के बम्बई में 1885 में हुये प्रथम सत्र की अध्यक्षता की। यह सत्र 28 दिसम्बर से 31 दिसम्बर तक चला था और 72 सदस्यों ने इसमें भाग लिया था।\n\n", "id": "586965", "title": "उमेश चन्द्र बनर्जी"}
{"url": "https://hi.wikipedia.org/wiki?curid=587023", "text": "विलफ़ुल डिफ़ॉल्टर\n\nविलफ़ुल डिफ़ॉल्टर का अर्थ 'जानबूझकर कर्ज़ न चुकाने\nवाले' से हैं।\n\n", "id": "587023", "title": "विलफ़ुल डिफ़ॉल्टर"}
{"url": "https://hi.wikipedia.org/wiki?curid=587030", "text": "इंग्लैण्ड पर नॉर्मन विजय\n\nनॉर्मनों की सेना ने ११वीं शदी में इंग्लैण्ड पर आक्रमण किया और उस पर अधिकार कर लिया। इसमें ब्रेटोन तथा फ्रेंच सैनिक भी शामिल थे। इसका नेतृत्व ड्यूक विलियम द्वितीय ने किया था।\n", "id": "587030", "title": "इंग्लैण्ड पर नॉर्मन विजय"}
{"url": "https://hi.wikipedia.org/wiki?curid=587033", "text": "नागालैण्ड के मुख्यमंत्रियों की सूची\n\nनागालैण्ड का मुख्यमंत्री नागालैण्ड राज्य का प्रमुख होता है। यहाँ पर नागालैण्ड के मुख्यमंत्रियों की सूची दी गई है।\n\n1963 से, अब तक दस व्यक्ति मुख्यमंत्री सात विभिन्न पार्टियों के इस पद पर विराजमान हो चुके हैं। राज्य के पहले मुख्यमंत्री नागा नेशनलिस्ट ऑर्गनाइजेशन के पी॰ शीलू एओ थे। वर्तमान मुख्यमंत्री टी॰ आर॰ जेलियांग नागा पीपुल्स फ्रंट नामक दल से हैं और इस पद पर 24 मई 2014 से विराजमान हैं।\n\n", "id": "587033", "title": "नागालैण्ड के मुख्यमंत्रियों की सूची"}
{"url": "https://hi.wikipedia.org/wiki?curid=587085", "text": "कुमकुम (टीवी धारावाहिक)\n\nकुमकुमएक प्यारा सा बंधन एक भारतीय टेलीविजन धारावाहिक है जो स्टार प्लस पर प्रसारित होता था। यह भारत के सबसे अधिक समय तक प्रसारित होने वाले कार्यक्रमों में से एक है। यह कार्यक्रम 7 साल तक चलता रहा। धारावाहिक का अंतिम प्रकरण 13 मार्च 2009 को प्रसारित हुआ।\n\nयह धारावाहिक वधवा परिवार और उसकी पुत्रवधु कुमकुम से संबंधित है। कुमकुम की शादी जतिन वधवा से होती है। कुमकुम के पति की मौत उस समय हो जाती है जब कुमकुम माँ बनने वाली होती है। वधवा परिवार अपनी पुत्रवधु की पुनः शादी करवाने का फैसला लेता है और इस लिए वे एक योग्य नौजवान विशाल को चुन लेते हैं लेकिन विशाल शादी के लिए मना कर देता है। तब जतिन का छोटा भाई सुमित ही कुमकुम को समाज के लांछन से बचाने के लिए उससे शादी कर लेता है।\n\n\n", "id": "587085", "title": "कुमकुम (टीवी धारावाहिक)"}
{"url": "https://hi.wikipedia.org/wiki?curid=587096", "text": "बाल्सम\n\nकुछ पेड़-पौधों से (exude) निकलता है। कुछ से तो स्वत: निकलता है और कुछ से छेदने या काटने से निकलता है। इनमें से कुछ नि:स्रावों को बाल्सम (Balsam) कहते हैं। बाल्सम में रेज़िन, अल्प मात्रा में गोंद, कुछ वाष्पशील तेल और विभिन्न मात्राओं में सौरभिक अम्ल और उनके एस्टर रहते हैं। यदि नि:स्राव में वाष्पशील तेल की मात्रा अधिक और ठोस सौरभिक अम्ल की मात्रा बिल्कुल न हो तो ऐसे नि:स्राव को 'ओलिओरेज़िन' कहते हैं।\n\nबाल्सम साधारणतया श्यान द्रव, अथवा अर्ध ठोस, होता है। इसमें विशेष सौरभ होता है और तीक्ष्ण, पर कुछ रुचिकर स्वाद होता है। सौरभ प्रदान करनेवाले पदार्थ बेंज़ोइक, सिनेमिक और इसी प्रकार के अन्य कार्बनिक अम्ल और उनके एस्टर हैं। बाल्सम कई प्रकार के होते हैं, जिनमें बेंज़ोइन (लोबान), पेरू बाल्सम, स्टोरैक्स, टोलूबाल्सम, जैंथोरिया, कैनाडा बाल्सम और कोपैबा बाल्सम महत्व के हैं।\n\nबेंज़ोइन को अरबी भाषा में लोबान तथा संस्कृत में 'देवधूप' कहते हैं। यह पेड़ों से प्राप्त होता है। ये पेड़ कोरिया, सुमात्रा, जावा आदि द्वीपों में पाए जाते हैं। व्यापार का लोबान कोरिया, सुमात्रा, पलेम्वांग, पाडांग और पेनांग बाल्सम के नामों से ख्यात है। सब बाल्सम संगठन में एक से नहीं होते। उनमें विभिन्नता पाई जाती है।\n\nबेंज़ोइन पेड़ों से स्वत: नहीं निकलता। पेड़ों के तनों को कुल्हाड़ी से गहरा काटने से जो कटाव बन जाता है, उससे बाल्सम निकलकर इकट्ठा होता है। पर्याप्त कठोर हो जाने पर इसका निर्यात होता है। छोटे छोटे टुकड़ों अथवा कुंदों में यह बाहर भेजा जाता है। अच्छे किस्म के बाल्सम में मंद, रुचिकर गंध होती है। निम्न कोटि के सुमात्रा बेंज़ोइन को 'पेनांग बेंज़ोइन, कहते हैं। पलेम्वांग बेंज़ोइन भी सुमात्रा से ही आता है। ये बेंज़ोइन धूप के लिए उपयुक्त होते हैं।\n\nव्यापार के बेंज़ोइन में बहुत से बाह्य पदार्थ मिले रहते हैं। यदि उसमें कोई मिलावट न हो, तो गंध और ऐल्कोहॉल में विलेयता उसकी पहचान है।\n\nबेंज़ोइन में प्राय: २० प्रति शत सिनेमिक अम्ल और १० से १५ प्रतिशत बेंज़ोइक अम्ल, प्रधानतया एस्टर के रूप में रहते हैं। इनके अतिरिक्त स्टाइरिन, वेनिलिन, फिनोल-प्रोपील सिनेमेट, सिनेमिल सिनेमेट, बेंज़ोरेसिनोल सिनेमेट, बेंज़ल्डीहाइड और बेंज़ीन (लेश) रहते हैं। कोरिया के बेंज़ोइन में सिनेमिक अम्ल बिल्कुल नहीं होता।\n\nओषधियों में प्रयुक्त होनेवाले बाल्सम में निम्नलिखित विशेषताएँ रहनी चाहिए :\n\n\nबेंज़ोइन का उपयोग ओषधियों और सुगंधित द्रव्यों के निर्माण में होता है।\n\nयह भूरे रंग का छोए जैसा श्यान द्रव है। इसमें प्रबल रुचिकर और बाल्सम सी गंध होती है। सुगंधित द्रव्यों के निर्माण और अल्प मात्रा में ओषधियों में इसका उपयोग होता है। इससे नकली ऐंबर भी बनता है। इसका आपेक्षिक घनत्व १.१४ से १.१७ और अपवर्तनांक १.५८० से १.५८६ है। इसमें बाल्सम एस्टर ५३ प्रतिशत से कम नहीं रहना चाहिए।\n\nपेड़ की छाल को झुलसाने के बाद बाल्सम निकलता है, जो तने में लपेटे कपड़ों में इकट्ठा होता है। इस कपड़े के निचोड़ने से बाल्सम प्राप्त होता है। जल के साथ उबालने से इसका शोधन होता है।\n\nटर्की देश में एक पेड़ होता है, जिसके छेवने या पीटने से बाल्सम निकलता है। यह पारांध, धूसर रंग का श्यान द्रव होता है, जिसमें पेड़ की कुछ छाल मिली रहती है। इसमें २० से ३० प्रतिशत जल रहता है। ओषधियों में इसका व्यवहार होता है। ब्रिटिश फार्माकोपिया के अनुसार इसमें निम्नलिखित विशेषताएँ रहनी चाहिए : जल ऊष्मक पर एक घंटा सुखाने पर जो नमूना प्राप्त होता है, उसमें ३० प्रतिशत बाल्समिक अम्ल रहना चाहिए। जल ऊष्मक पर सुखाने से ५ प्रतिशत से अधिक का ह्रास नहीं होना चाहिए। सूखे नमूने का अम्लमान ५५ से ९०, एस्टरमान १०० से १३२ और साबुनीकरण मान १७० से २०० रहना चाहिए।\n\nवेनिज़्वीला, एक्वाडॉर और ब्राज़ील में पाए जाने वाले एक पेड़ के तने से यह बाल्सम प्राप्त होता है। यह कोमल, पर दृढ़, रेज़िन सा पदार्थ है, जो रखने पर कड़ा और जाड़े में भंगुर हो जाता है। इसका स्वाद खट्टा और गंध रुचिकर होती है। सुगंधित द्रव्यों के निर्माण में इसका व्यवहार होता है। गंधों के स्थायीकारक के रूप यह काम आता है। इसमें १० से १५ प्रतिशत असंयुक्त सिनेमिक अम्ल और सात से दस प्रतिशत असंयुक्त बेंज़ोइक अम्ल रहता है। सिनेमिक और बेंज़ोइक अम्लों के बेंज़ील एस्टर इसमें आठ प्रतिशत तक रहते हैं। वेनिलिन का लेश रहता है। यह ऐल्कोहॉल, बेंज़ीन, क्लोरोफार्म, ईथर और ग्लेशियल ऐसीटिक अम्ल में विलेय होता है।\n\nऑस्ट्रेलिया में एक पेड़ होता है, जिससे यह बाल्सम निकलता है। इस बाल्सम को 'ऐकेरायड' (acaroid) रेज़िन भी कहते हैं। यह लाल और पीला, दो रंग का होता है। इसमें सुंगध होती है और सुगंधित द्रव्यों के निर्माण में बेंज़ोइन, स्टोरैक्स और टोलू बाल्सम के स्थान में प्रयुक्त हो सकता है। यह धूप के लिए भी व्यवहृत होता है और मोहर के सस्ते चपड़े के निर्माण में काम आता है। दोनों रंग के बाल्सम एक ही संगठन के होते हैं। अवयवों की विभिन्नता से रंग में अंतर आ जाता है। एक में सिनेमिक अम्ल रहता और दूसरे में पाराकुमेरिक अम्ल। इससे पिक्रिक अम्ल बन सकता है।\n\n", "id": "587096", "title": "बाल्सम"}
{"url": "https://hi.wikipedia.org/wiki?curid=587101", "text": "बसोपिएर फ्रांस्वाद\n\nबसोपिएर फ्रांस्वाद (François de Bassompierre ; १५७९-१६४६) फ्रांस के राजा हेनरी चतुर्थ का यह एक दरबारी और अंतरंग मित्र था। \n\nयह बहुत जल्दी राजदरबार की विलासिता में निमग्न हो गया। १६०० में सेवाँय के तथा १६०३ में तुर्कों के विरुद्ध हंगरी में इसने युद्ध में भाग लिया। ह्यूगोनोट के विप्लव में उनके दमनकार्य में इसने विशेष शौर्य का परिचय दिया। लंदन, स्पेन, स्विटजरलैंड आदि में यह दूत बना कर भेजा गया था परंतु सभी जगह यह असफल राजदूत घोषित हुआ। रिशलू की शक्ति के संहार के लिए एक षड्यंत्र फ्रांस में रचा गया था। उसमें बसोपिएर अकारण ही फँस गया। अत: रिशलू के द्वारा यह बैस्टील के किले में (१६३१-१६४३) बंद रहा। वहाँ पर इसने अपनी आत्मकथा और संस्मरण लिखे। यह उस काल के इतिहास के लिए अमूल्य स्रोत है।\n", "id": "587101", "title": "बसोपिएर फ्रांस्वाद"}
