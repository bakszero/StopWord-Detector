{"url": "https://hi.wikipedia.org/wiki?curid=582396", "text": "1868 एरिका भूकंप\n\n1868 एरिका भूकंप, 13 अगस्त 1868 को 21:30 बजे (यूटीसी) एरिका के पास आया था। एरिका उस समय पेरू का हिस्सा था जो वर्तमान में चिली का अभिन्न अंग हैं। रिक्टर पैमाने पर इसकी तीव्रता 8.5 और 9.0 के बीच अनुमानित की गई। इस भूकम्प द्वारा प्रशांत महासागर में निर्मित सूनामी (या सुनामियाँ) हवाई, जापान और न्यूजीलैंड तक महसूस की गई।\n\nभूकम्प नाज़का प्लेट और दक्षिण अमेरिकी प्लेट की सीमा पर आया था। भूकम्प क्षेप-भ्रंश के परिणाम के समान था, जो दक्षिण अमेरिकी प्लेट के नीचे नाज़का प्लेट के निमज्जन की वजह से आया।\n\nभूकम्प से पेरू का दक्षिणी हिस्सा लगभग तबाह हो गया जिसमें एरिका, टक्ना, मोक़ेगुवा, मोलेण्डो, इलो, ईकीके, टोरट और आरक्विपा शामिल हैं। इसमें सम्भावित रूप से 25,000 लोग हताहत हुये। सुनामी ने तीन जहाज़ों को लगभग 800 मीटर अंतःस्थलीय दूरी तक धकेल दिया जो बंदरगाह पर लंगर डाले हुये थे।\n\nसुनामी से हवाई में काफी क्षति हुई थी, न्यूजीलैंड में, चैथम द्वीपों और बैंकों प्रायद्वीप को काफी नुकसान हुआ था, काफ़ी घर बह गए थे और कई नावों क्षतिग्रस्त हो गई थी पर केवल एक मौत दर्ज की गई थी।\n\nदो अलग-अलग भूकम्पों का वर्णन किया गया था लेकिन संम्भवतः वे दोनों शायद एक ही घटना का वर्णन करते है।\n\nभूकम्प समान्को, पेरू से 1400 किलोमीटर (870 मील) पश्चिमोत्तर और बोलीविया से 224 किलोमीटर पूर्व तक के विस्तृत क्षेत्र में महसूस किया गया। यह रिक्टर पैमाने पर 8.5 से 9.0 की तीव्रता रखता था।\n\nउसी वर्ष 25 अगस्त तक लगभग 400 झटके महसूस किये गये।\n\nहालांकि इस घटना ने एक सुनामी को जन्म दिया जो प्रशांत क्षेत्र में दर्ज़ की गई लेकिन अधिकांश नुकसान दक्षिणी पेरू के तटों और उत्तरी चिली पर स्थानीयकृत में हुआ। पहली लहर भूकम्प के 52 मिनट बाद 12 मीटर ऊँचाई के साथ एरिका पर पहुँची। इसके 73 मिनट बाद सबसे बड़ी 16 ऊँचाई वाली लहर पहुँची। \n", "id": "582396", "title": "1868 एरिका भूकंप"}
{"url": "https://hi.wikipedia.org/wiki?curid=582416", "text": "मिथ्या स्थिति विधि\n\nसंख्यात्मक विश्लेषण में मिथ्या स्थिति विधि (regula falsi या false position method) समीकरणों का मूल निकालने की एक संख्यात्मक विधि है। यह विधि छेदिका विधि तथा समद्विभाजन विधि (bisection method) का सम्मिलित रूप है।\n\nसमद्विभाजन विधि की तरह ही यह विधि भी दो बिन्दुओं \"a\" and \"b\" को लेकर शुरू की जाती है जहाँ शर्त यह है कि \"f\"(\"a\") और \"f\"(\"b\") दोनों एक दूसरे के विपरीत चिह्न के होने चाहिये। इस शर्त के पालन होने से यह स्पष्ट है कि फलन \"f\" का कम से कम एक मूल अन्तराल [\"a\", \"b\"] में स्थित है। इस विधि को लागू करने पर मूल को धारण करने वाला अन्तराल [\"a\", \"b\"] क्रमशः छोटा होता जाता है और अन्ततः हमें मूल की प्राप्ति होती है।\n\nइस विधि में, आवृत्ति संख्या (iteration number) \"k\", पर निम्नलिखित संख्या निकाली जाती है।\nअब यदि f(\"a\") तथा f(\"c\") समान चिह्न वाले हैं (दोनों धनात्मक या दोनों ऋणात्मक), तो \"a\" = \"c\" कर देते हैं तथा \"b\" = \"b\" कर देते हैं। किन्तु यदि f(\"a\") तथा f(\"c\") विपरीत चिह्न वाले हैं तो \"a\" = \"a\" तथा \"b\" = \"c\" कर देते हैं। यह प्रक्रिया तब तक दोहराते हैं जब तक कि निकाले गये मूल का मान पर्याप्त सीमा तक स्थिर न हो जाय।\n\n", "id": "582416", "title": "मिथ्या स्थिति विधि"}
{"url": "https://hi.wikipedia.org/wiki?curid=582428", "text": "समद्विभाजन विधि\n\nसंख्यात्मक विश्लेषण के क्षेत्र में, समद्विभाजन विधि (Bisection method) अरैखिक समीकरण का मूल निकालने की एक संख्यात्मक विधि है। यह एक पुनरावृत्‍तिमूलक विधि (इटरेटिव मेथड) है।\n\nसमद्विभाजन विधि समीकरण \"f\"(\"x\") = 0 के वास्तविक मूल निकालने के लिये प्रयुक्त होती है। यदि यह फलन अन्तराल [\"a\", \"b\"] में सतत हो और \"f\"(\"a\") तथा \"f\"(\"b\") के चिह्न विपरीत हों तो \"a\" और \"b\" को मूल का 'ब्रैकेट' कहते हैं क्योंकि मूल इसी बीच में कहीं होगा।\n\nप्रत्येक चरण में इस विधि में मूल-अन्तराल का मध्य बिन्दु \"c\" = (\"a\"+\"b\") / 2 निकाला जाता है। फिर \"f\"(\"c\") का मान निकालते हैं। यदि, \"f\"(\"c\") = 0 तो \"c\" ही समीकरण का मूल है किन्तु ऐसा होने की सम्भावना बहुत कम होती है। अब यदि \"f\"(\"a\") और \"f\"(\"c\") के चिह्न परस्पर विपरीत हैं तो मूल का ब्रैकेट [a, c] होगा अन्यथा [b, c] होगा।\n\nइस प्रकार बार-बार मूल का ब्रैकेट आधा करते हुए अन्ततः मूल के अत्यधिक निकट पहुँच जाते हैं और गणना रोक दी जाती है।\n\nमाना कि समद्विभाजन विधि से निम्नलिखित समीकरण का मूल निकालना है-\nसबसे पहले हमें दो संख्याएँ formula_2 और formula_3 ढ़ूढना है ताकि formula_4 तथा formula_5 के मानों का चिह्न एक दूसरे के उल्टा हो। इस फलन के लिये, formula_6 तथा formula_7 इस शर्त को पूरा करते हैं क्योंकि,\nतथा\nचूँकि फलन सतत है, इसलिये मूल अन्तराल [1, 2] के बीच में कहीं होगा।\n\nअब इस अन्तराल का मध्य बिन्दु निकालते हैं:\nइस बिन्दु पर फलन का मान है : formula_11. यह मान ऋणात्मक है। इसका अर्थ यह हुआ कि मूल अन्तराल [1.5, 2] के बीच में होगा। इसी तरह करते जाने पर मूल को घेरने वाला अन्तराल निरन्तर कम होता जायेगा। इसे निम्नांकित सारणी में दिखाया गया है।\n\n13 आवृत्तियों के बाद स्पष्ततः मूल लगभग 1.521 पर कन्वर्ज होता दिख रहा है।\n\n", "id": "582428", "title": "समद्विभाजन विधि"}
{"url": "https://hi.wikipedia.org/wiki?curid=582442", "text": "अभिसरण परीक्षण\n\nगणित में अनन्त श्रेणियों के अभिसरण की जाँच करने वाली विधियों को अभिसरण परीक्षण (convergence tests) कहते हैं। ये विधियाँ सशर्त अभिसरण (conditional convergence), निरपेक्ष अभिसरण (absolute convergence), अभिसरण के अन्तराल (interval of convergence) या अपसरण (divergence) की जाँच करतीं हैं। \n\nS के लिए निश्चित व्यंजक ज्ञात करना सदैव सरल नहीं है। अत: हम यह जानने के लिए कि कोई विशिष्ट श्रेणी अभिसारी है या नहीं, अभिसारी और अपसारी की परीक्षाविधियों का प्रयोग करते हैं। यदि कोई श्रेणी केवल धनात्मक पदों से बनी है, तो किसी पद के उपरांत {Sn} एक वृद्धिमय अनुक्रम होगा और ऐसे वृद्धिमय अनुक्रम के अभिसरण के लिए आवश्यक और पर्याप्त अनुबंध यह है कि यह परिमित हो, अर्थात्‌ एक ऐसी अचर राशि K का अस्तित्व हो कि n के समस्त मानों के लिए Sn < K हो। धनात्मक पदोंवाली श्रेणी के अभिसरण परीक्षण की विधियाँ निम्नलिखित हैं :\n\nइस विधि में, किसी अनुक्रम formula_1 के पदों की अन्य अनुक्रम formula_2 के पदों से तुलना की जाती है। यदि,\n\n\"n\" के सब मानों के लिये, formula_3, तथा formula_4 अभिसारी हो तो formula_5 भी अभिसारी होगी।\n\nकिन्तु, यदि,\n\n\"n\" के सब मानों के लिये, formula_3, तथा formula_5 अपसारी है, तो formula_4 भी अपसारी होगी।\n\nदेखें, अनुपात परीक्षा (रेशियो टेस्ट)\n\nदेखें - कोशी की मूल परीक्षा\n\n", "id": "582442", "title": "अभिसरण परीक्षण"}
{"url": "https://hi.wikipedia.org/wiki?curid=582462", "text": "एरिका\n\nएरिका चिली का एक कम्यून और एक बंदरगाह शहर है। यह चिली का सुदूर उत्तरी शहर है, दक्षिण पेरू की सीमा से केवल 18 किमी (11 मील) दूर स्थित हैं।\n1541 से 1821 तक ये स्पेन साम्राज्य का हिस्सा था, उसके बाद 1880 तक पेरू का और फिर जब से चिली का।\n\n", "id": "582462", "title": "एरिका"}
{"url": "https://hi.wikipedia.org/wiki?curid=582567", "text": "आलोक दीक्षित\n\nआलोक दीक्षित एक भारतीय पत्रकार व सामाजिक कार्यकर्ता हैं। \n", "id": "582567", "title": "आलोक दीक्षित"}
{"url": "https://hi.wikipedia.org/wiki?curid=582614", "text": "अहमादर्श\n\nआदर्श अहम् (Ideal self) : जिस प्रकार का व्यक्ति हम बनना चाहेंगे। इसे अहमादर्श या आदर्शीकृत आत्म￣बब भी कहा जाता है।\nअहमादर्श (Ego Ideal) या आदर्श अहम् (Ideal self) (जर्मन : \"Ideal-Ich\") किसी व्यक्ति का वह आन्तरिक बिम्ब है जो वह स्वयं बनने की इच्छा रखता है। \n\n", "id": "582614", "title": "अहमादर्श"}
{"url": "https://hi.wikipedia.org/wiki?curid=582617", "text": "हीनभावना\n\nअपनी योग्यता को कम समझने, अनिश्चित होने या मानक स्तर से कम होने की भावना हीनभावना या हीनता मनोग्रंथि (Inferiority complex) कहलाती है। यह भावना प्रायः अवचेतन मन में बैठी रहती है। एडलर के अनुसार, प्रौढ़ व्यक्तियों में विकसित हीनता की वह भावना जिसका कारण यह होता है कि वे अपने बचपन की अवधि में उत्पन्न हीनता की भावना पर नियंत्रण नहीं पा सके हैं जब वे छोटे थे और दुनिया के बारे में उनका ज्ञान सीमित था।\n", "id": "582617", "title": "हीनभावना"}
{"url": "https://hi.wikipedia.org/wiki?curid=582621", "text": "ईदिपस\n\nप्राचीन ग्रीक लोककथाओं तथा सोफोक्लीज द्वारा लिखित \"ईदिपस रेक्स\" के अनुसार ईदिपस (Oedipus) थीबिज़ के राजा लेउस और रानी जोकास्ता का पुत्र था। ईदिपस के जन्म के पूर्व ही एक ज्योतिषी ने भविष्यवाणी की थी कि यह अपने पिता का हत्यारा होगा। इसलिए जन्म लेते ही इसे राजा लेउस ने राज्य से निकाल दिया। ईदिपस का उद्धार पड़ोस के राजा के द्वारा हुआ जिसके यहाँ उसका राजकुमारों जैसा लालन पालन हुआ। बड़े होने पर इसने भी ज्योतिषी से परामर्श किया जिसने उसे यह चेतावनी दी कि वह अपनी मातृभूमि छोड़कर चला जाए क्योंकि उसके भाग्य में अपने पिता का हत्यारा और अपनी माता का पति होना लिखा है। ईदिपस राज्य छोड़ चल पड़ा। लेकिन मार्ग में ही उसे राजा लेउस मिला जिसे उसने एक हल्की मुठभेंड में ही मार डाला। वह थीबिज़ पहुँचा जहाँ उसने दैत्य स्फ़िंक्स पर विजय प्राप्त की जिसके आतंक से थीबिज़वासी पीड़ित थे। कृतज्ञ थीविज़वासियों ने उसे वहाँ का राजा निर्वाचित किया तथा जोकास्ता का हाथ उसके हाथों में दे दिया। बहुत वर्षो तक शांति और सम्मानपूर्वक राज्य करते हुए उसे जोकास्ता से दो पुत्र और दो पुत्रियाँ उत्पन्न हुई। कुछ समय उपरांत थीबिज़ में भीषण महामारी फैली। थीबिज़वासियों ने ज्योतिषी से परामर्श किया जिसने कहा कि जब तक लेउस के हत्यारे को थीबिज़ से निष्कासित नहीं किया जाएगा तब तक महामारी का प्रकोप शांत नहीं हो सकता। इधर ईदिपस को भी अपनी माता और पिता का रहस्य ज्ञात हो गया। पश्चात्तापवश उसने अपनी आँखें फोड़ लीं तथा उसके पुत्रों ने उसे थीबिज़ से निष्कासित कर दिया। जोकास्ता ने आत्मग्लानिवश फाँसी लगाकर आत्महत्या कर ली।\n\n", "id": "582621", "title": "ईदिपस"}
{"url": "https://hi.wikipedia.org/wiki?curid=582637", "text": "मंजुल भार्गव\n\nमंजुल भार्गव (अगस्त ८, १९७४) एक भारतीय मूल के गणितज्ञ हैं। इन्हें २०१४ में प्रतिष्ठित वैश्विक पुरस्कार फील्ड्स मेडल से नवाजा गया है।\n\n1974 में कनाडा में जन्में भार्गव अमेरिका में पले बढ़े और भारत में भी समय गुजारा है। उन्होंने 2001 में प्रिंस्टन यूनिवर्सिटी से पीएचडी की और वहीं 2003 में प्रोफेसर बने।\n\nमंजुल भार्गव अमेरिका की प्रिंसटन विश्वविद्यालय में गणित के प्रोफेसर है। अगस्त २०१४ में सियोल में आयोजित इंटरनेशनल कांग्रेस ऑफ मैथेमेटिक्स में इंटरनेशनल मैथमेटिकल यूनियन (आईएमयू) ने मंजुल भार्गव को मैथमैटिक्स का नोबेल पुरस्कार कहा जाने वाला 'फील्ड्स मेडल' से नवजा हैं। मंजुल को यह पुरस्कार ज्यॉमेट्री में नए तरीके विकसित करने के लिए दिया गया। उनके खाते में संस्कृत की मदद से 200 साल पुराने नंबर थिअरी लॉ को आसान करने की उपलब्धि भी है।\n\nक्वांटा मैगजीन को दिए इंटरव्यू में मंजुल ने बताया, 'उनके दादा राजस्थान में संस्कृत के प्रोफेसर थे। उनके पास मैंने ६२८ ई.पू. के भारतीय गणितज्ञ ब्रह्मगुप्त की संस्कृत में लिखी पांडुलिपि देखी थी, जिसमें जर्मनी के मैथमैटिशन कार्ल फ्रेडरिच गॉस के जटिल नंबर थ्योरी लॉ जैसा सिद्धांत साधारण तरीके से समझाया गया था।'\n\nइस लॉ के मुताबिक, दो परफेक्ट स्क्वेयर्स के जोड़ से प्राप्त दो नंबर्स को आपस में गुणा किया जाए, तो नतीजा भी दो परफेक्ट स्क्वेयर्स के जोड़ जितना होगा। भार्गव ने ब्रह्मगुप्त के संस्कृत में लिखे सिद्धांत को फेमस रयूबिक क्यूब पर लागू किया और 18वीं सदी के गॉस के लॉ को ज्यादा आसान तरीके से समझाने में कामयाबी हासिल की।\n\nमंजुल ने संस्कृत की कविताओं के रिदम में गणित ढूंढ निकाला। संस्कृत के अक्षरों के क्रम में भी उन्होंने गणित की संरचना बताई है। वह यूनिवर्सिटी में अपने स्टूडेंट्स को समझाने के लिए भी संस्कृत कविताओं और मैथ्स की समानता के उदाहरण पेश करते हैं। मंजुल ने उस्ताद जाकिर हुसैन से तबला बजाना भी सीखा है।\n\nभार्गव को अब तक मिले अवार्ड्स में मैथेमेटिकल एसोसिएशन ऑफ अमेरिका से मर्टेन हासे पुरस्कार (२००३), शस्त्र रामानुजन पुरस्कार (२००५), नंबर थ्योरी में अमेरिकन मैथेमेटिकल सोसाइटी से कोल पुरस्कार (२००८) इन्फोसिस पुरस्कार (२०१२) और फ़ील्ड्स मैडल (२०१४) शामिल हैं। वो २०१३ में अमेरिकी नेशनल एकेडमी के लिए भी चुने गए।\n", "id": "582637", "title": "मंजुल भार्गव"}
{"url": "https://hi.wikipedia.org/wiki?curid=582638", "text": "बालोद\n\nबालोद जो कि जिले कि जीवनदायनी नदी तान्दुला का मुख्य छेत्र है| बालोद को वाटर सीटी के नाम से भी जानते है|यह झेत्र कृषि प्रधान है।\n\nhttps://tools.wmflabs.org/geohack/geohack.php?pagename=Balod&params=20.73_N_81.2_E_type:city(21044)_region:IN-CT\n\n[[श्रेणी:छत्तीसगढ़ के नगर]]", "id": "582638", "title": "बालोद"}
{"url": "https://hi.wikipedia.org/wiki?curid=582639", "text": "फील्ड्स मेडल\n\nफील्ड्स मेडल, गणित क्षेत्र में दिया जाने वाला एक पुरस्कार हैं, जो १९३६ से दिया जा रहा हैं।\n\n", "id": "582639", "title": "फील्ड्स मेडल"}
{"url": "https://hi.wikipedia.org/wiki?curid=582645", "text": "सुभाष खोट\n\nसुभाष खोट (जन्म: जून १०, १९७८) भारतीय मूल के एक शिक्षकविद, कंप्यूटर साइंस के प्रोफ़ेसर हैं, जिन्होंने अगस्त २०१४ में रोल्फ नेवानलिन्ना पुरस्कार हासिल किया।\n\nभार्गव खोट को नेवानलिन्ना पुरस्कार यूनिक गेम्स की समस्याओं को परिभाषित करने, इसकी जटिलताओं को समझने और इस समस्या का सबसे सटीक हल ढूंढने के लिए प्रदान किया गया। खोट न्यूयार्क विश्वविद्यालय के करेंट इंस्टीटयूट ऑफ मैथमेटिकल साइंसेज में कंप्यूटर विज्ञान विज्ञाग में प्रोफेसर हैं। उन्होंने पिंरसटन से पीएचडी की है।\n", "id": "582645", "title": "सुभाष खोट"}
{"url": "https://hi.wikipedia.org/wiki?curid=582654", "text": "नेया सलमिस फमगुस्टा एफ.सी.\n\nनेया सलमिस फमगुस्टा फुटबॉल क्लब () एक पेशेवर फुटबॉल क्लब हैं जो फमगुस्टा, साइप्रस में आधारित हैं। क्लब अस्थायी रूप से लरनाका में स्थित है। नेया सलमिस की सबसे उल्लेखनीय उपलब्धियाँ उसकी साइप्रट कप और 1990 में साइप्रस एफए शील्ड (सुपर कप) की जीत हैं। साइप्रट प्रथम श्रेणी में इसकी उच्चतम रैंकिंग तीसरा स्थान है। यह क्लब 50 से अधिक साइप्रट प्रथम श्रेणी सत्रों में खेला है, इस श्रेणी में इस क्लब की सातवीं रैंकिंग।\n\nक्लब ने 1990 में यूरोपीय प्रतियोगिता में पहली बार भाग लिया था यूईएफए कप विनर्स कप में और 1995, 1997 और 2000 को यूईएफए इंटरटोटो कप में। टीम नेया सलमिस फमगुस्टा खेल क्लब का हिस्सा है, जो 1948 में स्थापित किया गया था; इस जनक क्लब का एक पुरूषों का वॉलीबॉल क्लब भी हैं।\n\n", "id": "582654", "title": "नेया सलमिस फमगुस्टा एफ.सी."}
{"url": "https://hi.wikipedia.org/wiki?curid=582657", "text": "अब्राहम मास्लो\n\nअब्राहम मास्लो (Abraham Harold Maslow ; 1 अप्रैल 1908 – 8 जून 1970) अमेरिका के मनोवैज्ञानिक थे जिन्होने मास्लो का प्रेरणा का पदानुक्रम सिद्धान्त नामक मानसिक स्वास्थ्य का सिद्धान्त प्रस्तुत किया। मास्लो कई महाविद्यालयों और विश्वविद्यालयों में मनोविज्ञान के प्रोफेसर रहे। व्यक्तित्व के अध्ययन के सन्दर्भ में वे मानवतावादी मनोविज्ञान (Humanistic psychology) के पक्षधर थे।\n\n", "id": "582657", "title": "अब्राहम मास्लो"}
{"url": "https://hi.wikipedia.org/wiki?curid=582659", "text": "झलक दिखला जा\n\nझलक दिखला जा एक भारतीय टेलीविजन वास्तविक कार्यक्रम है जिसका प्रारूप ब्रिटेन के बीबीसी वन चैनल के एक नृत्य केन्द्रित कार्यक्रम से लिया गया है।\n\nझलक दिखला जा के छठे सत्र की मेजबानी कपिल शर्मा एवं मनीष पॉल ने की। इस सत्र में माधुरी दीक्षित, रेमो डीसूजा तथा करण जौहर ने निरीक्षक की भूमिका निभाई।\nप्रतियोगिता में भाग लेने वाले उम्मीदवार—\nकार्यक्रम का अंतिम चरण 14 सितम्बर 2013 को प्रसारित हुआ और दृष्टि धामी एवं सलमान युसुफ खान की जोड़ी विजेता रही।\n\nझलक दिखला जा का 7 वां सत्र 07 जून 2014 को आरंभ हुआ। कार्यक्रम की मेजबानी रणवीर शौरी तथा दृष्टि धामी ने की। लेकिन कार्यक्रम के चौथे सप्ताह में दृष्टि धामी की जगह मनीष पॉल ने ले ली। \nरेमो डीसूजा, माधुरी दीक्षित एवं करण जौहर निरीक्षक की भूमिका निभा रहे है।\n\nप्रतियोगिता में भाग लेने वाले प्रतियोगी—\nएस. श्रीसंथ, सोफी चौधरी, पूरब कोहली, करन टेकर, मौनी रॉय, किकू शारदा, शक्ति मोहन, सुखविंदर सिंह, अक्षत सिंह, आशीष शर्मा, कृतिका कमरा, विजे एंडी, पूजा बोस\n\nझलक दिखला जा रीलोडेड; इसे पहले भी होस्ट रह चुके मनीष पॉल द्वारा होस्ट किया गया है।\nशाहिद कपूर,\nलॉरेन गॉटलिब और गणेश हेगड़े इस बार झलक के नये जज हैं।\n\nसीजन 8 के प्रतियोगियों इस प्रकार हैं: शमिता शेट्टी, स्कारलेट विल्सन,\nदीपिका सैमसन, सुभरीत कौर रफ़्तार, आशीष चौधरी,\nराधिका मदन, विवियन डीसेना, फैजल खान, कविता कौशिक, मोहित मलिक और\nसनाया ईरानी।\n", "id": "582659", "title": "झलक दिखला जा"}
{"url": "https://hi.wikipedia.org/wiki?curid=582696", "text": "मानवतावादी मनोविज्ञान\n\nमानवतावादी मनोविज्ञान (Humanistic psychology) एक मनोवैज्ञानिक दृष्टिकोण है २०वीं शताब्दी के मध्य में प्रसिद्ध हुआ। यह सिद्धान्त सिग्मुंड फ़्रोइड के मनोविश्लेषण सिद्धान्त तथा बी एफ स्किनर के व्यवहारवाद के जवाब में सामने आया। \n\nव्यक्तित्व के अध्ययन के लिए मनोवैज्ञानिकों ने कई सिद्धान्तों को प्रतिपादित किया है। बीसवीं शताब्दी में व्यक्तित्व अध्ययन सम्बन्धी विचार, तीन महत्त्वपूर्ण सिद्धान्तों के रूप में सामने आये। \n\n\n\nमानवतावादी सिद्धान्त की व्याख्या अन्य सिद्धान्तों से बिल्कुल ही भिन्न प्रकार से की गई है। इस सिद्धान्त में विशेष रूप से यह माना जाता है कि व्यक्ति मूल रूप में अच्छा एवं आदरणीय होता है और यदि उसकी परिवेशीय दशाएं अनुकूल हों तो वह अपने शीलगुणों (ट्रेट्स) का सकारात्मक विकास करता है। यह सिद्धान्त वैयक्तिक विकास, स्व का परिमार्जन, अभिवृद्धि, व्यक्ति के मूल्यों एवं अर्थों की व्याख्या करता है। इस सिद्धान्त के प्रतिपादक अब्राहम मास्लो थे। \n\nमास्लो का जन्म रूढ़िवादी जैविस परिवार में न्यूयार्क में हुआ। उन्होंने कोलम्बिया विश्वविद्यालय से सन् 1934 में मनोविज्ञान विड्ढय में पीएच.डी. की उपाधि प्राप्त की। 'मानवतावादी मनोविज्यान' नामक इस सिद्धान्त के विकास में अस्तित्ववादी मनोविज्ञान का भी योगदान है। अस्तित्ववाद एवं मानवतावाद दोनों व्यक्ति की मानवीय चेतना, आत्मगत अनुभूतियां एवं उमंग तथा व्यक्तिगत अनुभवों की व्याख्या करते हो और उसे विश्व से जोड़ने का प्रयत्न करते हैं। मास्लो के इस सिद्धान्त में यह धारणा है कि अभिप्रेरणाएं समग्र रूप से मनुष्य को प्रभावित करती है। इसी धारणा के आधार पर मास्लो ने प्रेरणा के पदानुक्रम सिद्धान्त को प्रतिपादित किया।\n\nमानवतावादी सिद्धान्त के मनोवैज्ञानिकों ने मानव व्यवहार एवं पशु व्यवहार में सापेक्ष अंतर माना है। ये व्यवहारवाद का इसलिए खण्डन करते हैं कि व्यवहारवाद का प्रारम्भ ही पशु व्यवहार से होता है। मास्लो एवं उनके साथियों ने मानव व्यवहार को सभी प्रकार के पशु व्यवहारों से भिन्न माना। इसलिए उन्होंने पशु व्यवहार की मानव व्यवहार के साथ की समानता को अस्वीकार किया। उन्होंने मानव व्यवहार को समझने के लिए पशुओं पर किये जाने वाले शोध कार्यों का खण्डन किया क्योंकि पशुओं में मानवोचित गुण जैसे आदर्श, मूल्य, प्रेम, लज्जा, कला, उत्साह, रोना, हंसना, ईर्ष्या, सम्मान तथा समानता नहीं पाये जाते। इन गुणों का विकास पशुओं में नहीं होता और विशेष मस्तिष्कीय कार्य जैसे कविता, गीत, कला, गणित आदि कार्य नहीं कर सकते। मानवतावादियों ने मानवीय व्यवहार की व्याख्या में मानव के अंतरंग स्वरूप पर विशेष बल दिया। उनके अनुसार व्यक्ति का एक अंतरंग रूप है जो कुछ मात्रा में उसके लिए स्वाभाविक, स्थाई तथा अपरिवर्तन्यील है। इसके अतिरिक्त उन्होंने मानव की सृजनात्मक क्रियाओं को व्यिष्ट क्रियाएं माना है। मास्लो तथा अन्य मानवतावादियों का यह विचार है कि अन्य सिद्धान्तों में मनोवैज्ञानिकों द्वारा मनुष्य के व्यवहार का अध्ययन करने में किसी ऐसे पक्ष का वर्णन नहीं किया, जो पूर्ण स्वस्थ मानव के प्रकार्य, जीवन पद्धति और लक्ष्यों का वर्णन कर सके। मास्लो का यह विश्वास था कि मानसिक स्वास्थ्य का अध्ययन किए बिना व्यक्ति की मानसिक दुर्बलताओं का अध्ययन करना बेकार है। मास्लो (1970) ने कहा कि केवल असामान्य, अविकसितों, विकलांगों तथा अस्वस्थों का अध्ययन करना केवल ‘विकलांग’ मनोविज्ञान को जन्म देना है। उन्होंने मनोवैज्ञानिक रूप से स्वस्थ एवं स्व-वास्तवीकृत व्यक्तियों के अध्ययन पर अधिक बल दिया। अतः मानवतावादी मनोविज्ञान में ‘आत्मपरिपूर्ण (Self-fulfillment) को मानव जीवन का मूल्य माना है।\n\n\nमनोविज्ञान\n", "id": "582696", "title": "मानवतावादी मनोविज्ञान"}
{"url": "https://hi.wikipedia.org/wiki?curid=582720", "text": "मास्लो पिरामिड\n\nमास्लो पिरामिड या मास्लो का आवश्यकता पदानुक्रम (hierarchy of needs) अब्राहम मास्लो द्वारा प्रतिपादित एक मनोवैज्ञानिक सिद्धान्त है जो उन्होने 'अ थिअरी ऑफ ह्यूमन मोटिवेशन' नामक अपने ग्रन्थ में १९४३ में प्रस्तुत किया था। यह सिद्धान्त न केवल मनोविज्ञान के क्षेत्र में, बल्कि विज्ञापन के क्षेत्र में भी प्रसिद्ध हुआ। अपने इस सिद्धान्त में मास्लो ने मानव आवश्यकताओं के कई स्तर बताये जो ये हैं- दैहिक आवश्यकताएँ, सुरक्षा आवश्यकताएँ, संवर्धन एवं प्रेम की आवश्यकताएँ, आत्मसम्मान आवश्यकताएँ, आत्मसात आवश्यकताएँ, भावातीत आवश्यकताएँ। उन्होने कहा कि मानव का अभिप्रेरण (मोटिवेशन) इसी क्रम में गति करता है। अर्थात मूलभूत आवश्यकताओं के पूरा होने पर ही उच्चस्तरीय आवश्यकताएँ जन्म लेतीं हैं। \n\nमास्लो का सिद्धान्त उनकी १९५४ में रचित पुस्तक 'मोटिवेशन एण्ड पर्सनालिटी' में अपने पोर्र्न रूप में सामने आया। यद्यपि यह आवश्यकताओं का यह पदानुक्रम अब भी समाजशास्त्रीय अनुसंधान, प्रबन्धकीय प्रशिक्षण आदि में बहुत महत्व रखता है, फिर भी बहुत सीमा तक इसका स्थान स्नेह सिद्धान्त (attachment theory) ने ले लिया है।\n", "id": "582720", "title": "मास्लो पिरामिड"}
{"url": "https://hi.wikipedia.org/wiki?curid=582730", "text": "स्नेह सिद्धान्त\n\nस्नेह सिद्धान्त में जॉन बाल्बी ने मनुष्य की विशेष अन्यों से मज़बूत स्नेह बंधन बनाने की प्रवृत्ति को वैचारिक रूप दिया, तथा विरह से उत्पन्न व्यक्तित्व की समस्याओं व संवेगात्मक पीड़ा के साथ-साथ चिंता, गुस्से, उदासी तथा अलगाव की व्याख्या की। बच्चे के जन्म के समय उसके चारों ओर के वातावरण में माँ की अहम् भूमिका है। बच्चे का पहला सम्बन्ध माँ से आरम्भ होता है। स्मिथ कहते हैं कि कुदरत ने इस रिश्ते को मज़बूत बनाया है, तो समाज, धर्म और साहित्य ने माँ और बच्चे के स्नेह को पवित्रता प्रदान की।\n\nइस लेख में, समाजशास्त्रियों की मानव समाज में प्रेममूलक सम्बन्धों की दो अवधारणाओं की चर्चा के बाद, स्नेह की वैकल्पिक सोच के संदभ में, लारेन्ज़ के हंस, बतख आदि पक्षियों के चूज़ों, तथा हार्लो के बंदर के बच्चों, पर अध्ययनों का संक्षिप्त वर्णन देकर, बाल्बी के स्नेह सिद्धान्त को रखा गया है। और अंत में स्नेह सिद्धान्त के अन्य क्षेत्रों में बढ़ते दायरे पर नज़र डाली गयी है।\nबच्चे और माँ का रिश्ता समाज की नीव है, यह विचार अमेरिका के हैरी हार्लो तथा इंग्लैंड के जॉन बाल्बी ने १९५८ में, अलग-अलग शोध पत्रों में प्रस्तुत किया। इससे पहले समाजशास्त्रियों में समूह के आधार के बारे में दो अवधारणायें प्रचलित थीं। पहली सीखने के सिद्धान्त से जुड़ी है, और इसका सम्बन्ध व्यवहारवादियों की मान्यता से है कि नवजात बच्चे को दूध चाहिए, जो माँ देती है, इसलिए बच्चा माँ के निकट रहता है। मनोविश्लेषणवादियों ने इसमें काम या sex की प्रवृत्ति को जोड़ा, जिसके कई आयाम हैं, जॉन बाल्बी ने इनका उल्लेख अपने शोध पत्र में विस्तार से किया है। इन दोनों अवधारणाओं के बारे में कोई ठोस सबूत न होने के कारण हार्लो और बाल्बी ने इन्हें नकार दिया, और इसका विकल्प ढूँढने लगे। और दोनों का ध्यान जंतुओं के व्यवहार पर प्राकृतिक वातावरण में हो रहे अध्ययनों पर गया, जिसे इथोलाजी कहते हैं। \n\nएक इथोलाजिस्ट लारेंज़ ने कुछ पक्षियों हंस, बतख आदि पर अध्ययनों में देखा था कि चूज़ा अपनी माँ के पीछे साथ-साथ चले इसी में उसकी सुरक्षा है, तथा उसे खाना ढूंडने और तैरने का अनुभव भी होगा। हंस या बतख के चूजों में, लारेंज़ के अनुसार, इस तरह से जल्दी सीखने, अध्यंकन के लिए वातावरण से तीन तरह के उत्तेजक ज़रूरी हैं, (१) चूज़े की आवाज़ के उत्तर में एक किसम की आवाज़; (२) कोई वस्तु चूज़े से दूर जा रही हो; (३) वह वस्तु समय-समय पर आवाज़ निकाले। अक्सर यह वस्तु चूज़े की माँ होगी, क्योंकि चूज़े के अंडे से बाहर निकलते समय वही पास में होती है। माँ की जगह, यदि कोई आदमी हो तो चूज़ा उसी के पीछे चलेगा, पर यह तीनो गुण उसमें होने चाहिए। \n\nअध्यंकन का मतलब नवजात शिशु के मन पर माँ या देख-भाल करने वाले की आकृति की छाप पड़ने से है। लारेंज़ ने यह खोज १९३५ में की थी। जब एक बार चूज़े में यह ठप्पा या imprint पड़ जाता है, इसमें परिवर्तन आसानी से नहीं होता। अर्थात हंस के चूज़े में यदि अंडे से बाहर निकलने के एकदम बाद यदि हंस का ठप्पा लग जाये तो वह जीवन भर हंस के पीछे चलेगा। यदि चूज़े में पहली छवि आदमी की बनी तो वह आदमी के पीछे चलेगा, हंस के पीछे नहीं। वह आदमी पतली लड़की हो या बूढा मर्द, कोई फरक नहीं पड़ेगा। सबसे चौंकाने वाली बात, लारेंज़ के लिए थी, हंस के चूज़े को पालने वाली माँ यदि दूसरी प्रजाति की थी, कुछ सालों बाद जब यह चूज़ा व्यस्क हुआ, तो प्रजनन के लिए उसी प्रजाति के पक्षी को चुना जो पालने वाली माँ की प्रजाति का था, हंस नहीं। यही परिणाम बाद में भेड़ में भी देखे गए, जिनका वर्णन नीचे किया गया है। \n\nलारेंज़ ने लिखा है कि, यद्यपि अध्यंकन सीखने के अंतर्गत आता है, किन्तु इसमें अधिगम या सीखने की तरह प्रलोभन की ज़रुरत नहीं है। यह जंतुओं में एक ऐसी प्रक्रिया है जो प्राकृतिक अवस्था में बच्चे का माँ से प्रगाढ़ सम्बन्ध बनाने में सहायक है और इसका दूरगामी असर होता है।\n\nलारेंज़ की अध्यंकन की खोज तथा इथोलाजी का असर जॉन बाल्बी की सोच पर भी पड़ा। इसके साथ एक महत्पूर्ण बात जो स्नेह सिद्धान्त की आधारशीला मज़बूत करने में सहायक हुई, वह थी हार्लो और बाल्बी के बीच विचारों का आदान-प्रदान। इसमें माध्यम थे इथोलाजिस्ट राबर्ट हाइंड, जो उस समय इंग्लैंड में बंदरों में माँ और बच्चे के व्यवहार का अध्ययन कर रहे थे। हार्लो और बाल्बी इस बात से प्रभावित थे कि नवजात शिशु के सहज व्यवहार उसे माँ से जोड़ते हैं। हार्लो ने इसे बंदर के बच्चे पर प्रयोंगो से सिद्ध किया तथा बाल्बी ने मनुष्य के बच्चों पर जानकारी इकट्ठी की और इसे वैचारिक रूप दिया।\nहार्लो ने व्यवहारवादियों और मनोविश्लेषकों पर प्रहार करते हुए कहा, हालाँकि यह सही है कि माँ बच्चे की दूध की ज़रुरत पूरी करती है इसलिए उससे सम्बन्ध बन सकता है, परन्तु ऐसे सम्बन्ध किसी भी वस्तु से बन सकते हैं और वह जल्दी टूट भी जाते हैं। इसलिए उन सहज व्यवहारों का अध्ययन होना चाहिए जो माँ को स्नेह के रिश्तों में बांधते हैं। उन्होंने आगे लिखा, क्योंकि मानव के नवजात शिशु पर इस तरह के प्रयोग नहीं हो सकते, इसलिए बंदर के बच्चों को चुना। तब तक हार्लो प्रयोगशाला में बंदर के बच्चों को ६ से १२ घंटे के भीतर माँ से अलग कर, उनको पालने में सफल हो चुके थे। नए प्रयोगों में हार्लो को, बाल्बी द्वारा मनुष्य के बच्चों में देखे गए दो सहज व्यवहार के बारे में, बंदर के बच्चों में पर्याप्त समानता मिली, जैसे, नवजात शिशु का नरम वस्तु से चिपकना तथा उसके साथ ज्यादा समय बिताना। इतना ही नहीं, हार्लो ने पाया कि लगभग ३०० दिन की उम्र के बंदर के बच्चे नरम कपड़े से लिपटी माँ का पर्याय या cloth mother surrogate को निहारने में भी ज्यादा समय देने लगे। \nअगले कई सालों में जो प्रयोग हुए उनका सारांश मार्ग्रेट हार्लो और हैरी हार्लो ने १९६६ में एक शोध पत्र में दिया है। इस शोध पत्र में उन्होंने लिखा कि काम या sex की सहज प्रवृत्ति मानव और बंदर में समूह को बांधने का आधार खो चुकी है। वह आगे लिखते हैं कि बंदर के बच्चे के सामाजिक विकास पर विस्कान्सिन विश्वविद्यालय में जो खोज हुई है उससे पांच प्रेममूलक तंत्रों या affectional systems का पता लगा, जो इन बंदरों में सामाजिक सम्बन्धों का आधार है। यह पांच प्रेममूलक तंत्र हैं—बच्चा-माँ स्नेह तंत्र; बच्चा-बच्चा स्नेह तंत्र; विषम लिंगी स्नेह तंत्र; मातृत्व स्नेह तंत्र; तथा पितृत्व स्नेह तंत्र। अंत में उन्होंने लिखा है कि यह पांच स्नेह तंत्र नर-वानर समूह या primates के विकास में महत्वपूर्ण रहे होंगे। इनसे समूह के सदस्यों में मेल-जोल बनाए रखने में मदद मिली होगी, जिससे समूह में सहयोग पनपा, बाहरी ताकतों से जूझने की क्षमता बढ़ी, और बच्चे को सीखने का वातावरण मिला।\nस्नेह के दूरगामी परिणामों के बारे में इससे भी और अधिक जानकारी बंदरों पर हुए उन प्रयोगों से मिली जो हैरी हार्लो और उनके साथियों ने बंदर के बच्चों को उनकी माँ से अलग कर, विस्तार में कई सालों तक देखे, जिनका वर्णन हार्लो और मीअर्स ने एक किताब में किया है, तथा मनुष्य में बाल्बी ने माँ से अलगाव और माँ के विलोप का बच्चे पर असर स्नेह सिद्धांत के खण्ड-२ और खण्ड-३ में किया जिसका परिचय अगले भाग में दिया गया है।\n\nबाल्बी ने लिखा है कि स्नेह सिद्धान्त पर कार्य १९५६ में शुरू हुआ और अनेक शोधपत्रों में इससे जुडी वैज्ञानिक समस्याओं पर १९५३ से १९६३ तक विवेचना की गयी, लेकिन स्नेह सिद्धान्त का मुख्य प्रारूप स्नेह और विलोप या Attachment and Loss तीन खण्डों में—१९६९(१९९७) में खण्ड-१; १९७३ में खण्ड-२; तथा, १९७८ में खण्ड-३, छपा। बाल्बी और उनकी सहयोगी एन्स्वर्थ ने इन तीन खण्डों में छपे मुख्य विचारों तथा इससे जुड़ी खोजों के इतिहास पर प्रकाश डालते हुए लिखा कि वह दोनों शैक्षिक व्यवसाय में आने से पहले ही बच्चों के व्यक्तित्व के विकास में माता-पिता के योगदान पर काम कर रहे थे, विशेषकर वह बच्चे जो अकेले रह जाते हैं, जिन्हें माँ का प्रेम नहीं मिलता। वह आगे लिखते हैं, कि बाल्बी का पहला अध्ययन जो ४४ यूवा चोरों पर था, पता चला कि इन बच्चों में अधिकतर ऐसे थे जिन्हें स्नेह नहीं मिला। इसके बाद विश्व स्वस्थ्य संगठन के लिए बाल्बी ने एक रिपोर्ट तैयार की, जो मातृत्व का बच्चे के मानसिक स्वास्थ्य में योगदान से जुड़ी थी, और इसका मुख्य उद्देश्य बच्चे की परवरिश से स्नेह का विकास करना था। \n\nबाल्बी के तीन खंडों में स्नेह सिद्धान्त की जो मुख्य बातें हैं, वह एन्स्वर्थ और बाल्बी के अनुसार यह हैं। खण्ड-१ के पहले और दूसरे भाग में स्नेह सिद्धान्त से जुड़े उद्विकास के विचारों तथा सहज व्यवहारों के अध्ययन का विस्तार में वर्णन है। इसके अतिरिक्त स्नेह की शारीरिक आवश्यकताओं से जुड़े सिद्धान्त (भूख, प्यास, काम आदि की पूर्ती) को नकार कर, उसकी जगह ऐसे व्यवहार तंत्र तथा संचालन तंत्र जिनका कोई विशेष उद्देश्य हो, जैसे लारेंज़ का अध्यंकन और हार्लो के प्रेममूलक तंत्र। इनके अतिरिक्त, बाल्बी ने लिखा है कि मनुष्यों में, बच्चे के विकास के साथ-साथ स्नेह से जुड़े माँ एवं अन्य व्यक्तियों की छवि तथा उसका सहज व्यवहारों से सम्बन्ध आन्तरिक कार्यकारी प्रारूपों को जन्म देते हैं, जिनका स्नेह सिद्धांत में विशेष स्थान है। \nखंड-१ के पांचवे भाग के आरंभ में स्नेह के विकास की चार अवस्थाएं बताई गई हैं। अवस्था-१, आरंभ की इस अवस्था में नवजात बच्चा एक विशेष प्रकार से लोगों से व्यवहार करता है (पहचानता नहीं): व्यक्ति की ओर मुड़ना, आँखों से पीछा करना, पकड़ना, पहुंचना, हंसना, आदि। अवस्था-२, उपरोक्त व्यवहारों का और ज्यादा प्रयोग, परन्तु माँ की तरफ विशेष ध्यान देना। अवस्था-३, बच्चा लोगों को पहचानने लगता है, माँ को विशेष रूप से देखता है, और नए लोगों से व्यवहार अलग हो जाता है। अवस्था-४, स्नेह की वस्तु या माँ से नजदीकी सम्बन्ध, और उससे जुड़े व्यवहारों में सुधार करना।\n\nबाल्बी के खण्ड-२ में बच्चे के उन सहज व्यवहारों पर विशेष ध्यान दिया गया है जो स्नेह की वस्तुओं से अलगाव के कारण पैदा होते हैं, और साथ में ऐसी स्थितियां जिन में स्नेह तंत्र कार्यान्वित होते हैं। बाल्बी के अनुसार यह बच्चों के अलग-अलग व्यक्तित्व के विकास का आधार है, जैसे कुछ बच्चे डरपोक होगे, या कुछ में स्नेह से जुड़ी चिंता ज़्यादा होगी। इसके अतिरिक्त बच्चे के सामान्य विकास में स्नेह के मज़बूत आधार पर भी बल दिया गया है।\n\nबाल्बी के खण्ड-३ के शुरू में संज्ञान की उन प्रक्रियाओं का वर्णन है जो सूचनाओं के अचेतन रूप से संयोजन में सहायक हैं। इनका आन्तरिक कार्यकारी प्रारूपों के विकास में विशेष महत्त्व बताया गया है। इस खण्ड में मुख्य ध्यान व्यस्क व्यक्ति में शोक पर है। स्नेह की वस्तु के विलोप या चले जाने से व्यक्ति चार अवस्थाओं से गुजरेगा—सुन्नता; स्नेह की वस्तु की तरस और गुस्सा; अव्यवस्था और निराशा; तथा, पुनःसंयोजन का प्रयास और उदासी। \nस्नेह सिद्धान्त के जंतुओं में बढ़ते आधार को देखकर, एलिसन जौली लिखती है, उद्विकास की प्रक्रिया में बच्चे और माँ के बीच एक सशक्त, प्रचुर और व्यक्तिगत सम्बन्ध का चयन होता है, जिसका नाम शायद प्यार है। यद्यपि हार्लो ने इन प्रेममूलक सम्बंधों को बंदर में बच्चे और माँ, तथा बाल्बी ने मनुष्य में बच्चे और उसकी देखभाल करने वाले व्यक्ति, तक सीमित रखा, पर उन्होंने, जौली कहती है, स्नेह को सामाजिक जीवन का आधार बताया। लेख के इस भाग में, हार्लो और बाल्बी के विचारों के बढ़ते आधार का अंदाज़ा, स्तनधारियों में चूहे से लेकर बंदर, और मनुष्यों में भक्त और उसके अराध्य देव के रिश्ते, पर होने वाले अध्ययनों से लग जायेगा। \nकेंडल के अनुसार मनुष्यों, और वास्तव में सभी स्तनधारियों में बच्चे के आरंभ के वातावरण का सबसे मुख्य अंग माँ है। वह आगे लिखते हैं कि द्वितीय विश्व युद्ध के समय परिवार के टूटने से बच्चों का माँ-बाप से रिश्तों का आभाव, उनके विकास के लिए दुर्भाग्यपूर्ण था। केंडल लिखते हैं, हार्लो द्वारा बंदर के बच्चों पर किये गए प्रयोंगों से इस विचार को वैज्ञानिक आधार मिला, परन्तु इसमें मुख्य योगदान बाल्बी का रहा। \n\nदो महत्वपूर्ण बातें जिनकी ओर केंडल ने ध्यान दिलाया है। एक, माँ-बाप अपने बच्चे के व्यवहार से संवेगात्मक रूप से जुड़े होते हैं, जिसमें मुख्य बात है बच्चे को ख़ुशी और दुःख देने वाली घटनाओं का निवारण। दो, मनुष्य और जंतुओं में पहले २-३ साल तक बच्चा नीहित स्मृति तंत्र पर निर्भर रहता है जो अचेतन होता है, उम्र बढ़ने के साथ उसमें जो परिवर्तन होते हैं वह चेतन या स्पष्ट स्मृति तंत्र बनाते हैं। यह दोनों बातें, केंडल के अनुसार, मनुष्यों और जंतुओं में स्नेह के तंत्रों के लिए महत्वपूर्ण हैं। केंडल ने बताया कि चूहे (rats and mice) में जब बच्चे को माँ से अलग किया जाता है, तो उनमें ऐसे व्यवहार देखे गए जैसे आदमी के बच्चे में माँ से अलग करने पर देखे गए, मुख्यतः पहले विरोध, और फिर उदासी की अवस्था। इसका असर हाईपोथेलेमिक-पिटयुईटेरी-एड्रिनल तंत्र में देखा गया। यह परिवर्तन ऐसी रासायनिक प्रक्रियाओं को जन्म देते हैं जो बच्चे के चेतन या स्पष्ट स्मृति तंत्र में बाधा डालती है। अर्थात यह स्मृति तंत्र या तो विकसित नहीं हो पता, या ठीक से नियंत्रण नहीं कर पता जब भी तनाव की परिस्थिति हो। \n\nभेड़ और बकरियां, प्राकृतिक और पालतू दोनों अवस्थाओं, में समूह या रेवड़ में रहती हैं। मेमने का समूह के साथ लगाव हो यह मामने और समूह दोनों के लिए ज़रूरी समझा गया है। स्मिथ ने इस लगाव या सम्बन्ध के विकास का भेड़ में अध्ययन के दौरान देखा कि मेमना जन्म के थोड़े समय बाद खड़ा होकर अपने सिर को ऐसी वस्तु के नीचे डालता है जो उसके कन्धों के बराबर है। आम तौर से यह भेड़ की अगली या पिछली टांगों के बीच की जगह होती है, इसके साथ-साथ भेड़ भी मेमने का चाटती ओर सूंघती है, तथा सिर और मूंह से सहलाती है। स्मिथ ने इन व्यवहारों का वर्णन करते हुए लिखा है कि इस सम्पर्क से एक ओर माँ अपने बच्चे की छवि अपने मस्तिष्क में बनती है, दूसरी ओर मेमना का माँ से सम्बन्ध बनता है। यदि मेमने और भेड़ या बकरी के बीच यह सम्बन्ध आरम्भ में नहीं बन पाता तो भेड़ या बकरी मेमने को नकार देगी और मेमना समूह के साथ नहीं चलता।\nइस सम्बन्ध का दूरगामी असर भी देखा गया। आम तौर से भेड़ और बकरियां एक रेवड़ में रहती है, व्यस्क होने पर भेड़ प्रजनन के लिए भेड़ को ही चुनेगी और बकरी अपनी प्रजाति का साथी। केंड्रिक और उनके साथियों ने देखा कि, यदि पैदा होने के बाद से भेड़ के बच्चे को बकरी पाले, तथा बकरी के बच्चे को भेड़ पाले, तो व्यस्क होने पर, भेड़ जो बकरी के साथ पली है प्रजनन के लिए बकरी चुनेगी, तथा बकरी जिसे भेड़ ने पाला है प्रजनन के लिए भेड़ चुनेगी। इसके अतिरिक्त केंड्रिक ने यह भी देखा कि भेड़ें अन्य भेड़ों के चेहरे, लगभग ५० तक, काफी देर तक याद रख सकती है।\n\nएलिसन जौली के अनुसार नर-वानर समूह में स्नेह सम्बन्धों की निम्न मुख्य विशेषताएं हैं। नर-वानर समूह की पहली विशेषता है कि बच्चा शारीरिक और संवेगात्मक रूप से माँ से जुड़ा है, और यह सम्बन्ध लेमर से लेकर मनुष्य तक और अधिक जटिल होता जाता है। माँ से बच्चे के इस सम्बन्ध का जीवन के आरंभिक काल में सामाजिक व्यवहार के प्रशिक्षण में विशेष महत्त्व है। \nदूसरे, जौली के अनुसार, माँ जब तक बच्चे को विशेष रूप में नहीं देखे वह ठीक से जी नहीं पायेगा, या उसके सामाजिक व्यवहार में कमी रह जाएगी। जैसे, यह ज़रूरी है कि, माँ अपने बच्चे को अपनी गोदी में बिठाए, उसे स्तनपान करने दे, उसकी सफाई करे, और उसे सहलाए और उसकी मदद करे। बच्चे के सहज व्यवहार, जैसे, चिपकना, रेंगना, जड़ता, तथा चूसना इस सम्बन्ध को मज़बूत बनाते हैं। इनके साथ-साथ कई किसम की आवाजें माँ और बच्चे को एक दूसरे की तरफ आकर्षित करती हैं। \nतीसरे, जौली का कहना है कि जॉन बाल्बी ने सशक्त रूप से लारेंज़ के अध्यंकन के सिद्धान्त को मानव के विकास के सन्दर्भ में रखा। यही नहीं, बाल्बी ने बच्चे को असहाय अवस्था से बाहर निकलकर उद्विकास के सन्दर्भ में देखने की पहल की। अर्थात बच्चे में ऐसे व्यवहारों का चयन हुआ जिससे वह माँ के सम्पर्क में रहे, उसे पहचाने, अजनवी से डरे, और खतरा होते ही माँ के पास जाये।\nचौथे, जौली का मानना है कि यह ज़रूरी नहीं कि नर-वानर समूह में बच्चा माँ के अभाव में मर जाए, बच्चे का व्यवहार समूह के अन्य सदस्यों में मातृत्व की भावना जगाने में सक्षम है। जौली का कहना है कि सामाजिक व्यवहार में एक स्तर पर यदि चूक हो जाए, उसकी भरपाई की कई संभावनाएं हैं। बच्चे के संगी-साथी और अन्य व्यस्क नर व मादा इसमें सहायता करते हैं।\nअंत में, जौली का मानना है कि प्राकृतिक अवस्था में ऐसी असंख्य घटनाएं घटती हैं जिनका प्रयोगशाला में अंदाजा लगाना कठिन है। यह घटनाएं बच्चे को सशक्त करती हैं, जैसे, बच्चे के बड़े होने पर, स्तनपान छुड़ाना, गोद से दूर रखना, पेड़ से कूदने में मदद, खतरे का अहसास, आदि।\nबाल्बी ने खण्ड-१ के अंत में कुछ बातों को रेखांकित किया है। सबसे पहले, स्नेह की प्रवृत्ती और स्नेह व्यवहारों में अन्तर स्पष्ट किया। दूसरे, उन्होंने कहा बच्चे का स्नेह वस्तु के साथ व्यवहार स्नेह बन्धन का आधा भाग है। माँ का बच्चे से व्यवहार, और फिर पिता व अन्य सदस्यों का इसमें योगदान, इसे पूर्ण करता है। तीसरे, बच्चों के व्यक्तित्व में स्नेह के अनेक नमूने या प्रारूप मिलते हैं, मानसिक स्वास्थ्य में योगदान के लिए इन्हें समझना अत्याधिक ज़रूरी होगा।\n\nबाल्बी के अनुसार स्नेह सिद्धान्त के तीनों खण्ड, वस्तु से स्नेह सम्बन्ध बनाना, स्नेह वस्तु से अलगाव, तथा स्नेह वस्तु का विलोप, संयुक्त रूप से स्नेह को समझने के लिए ज़रूरी हैं। स्नेह सिद्धान्त के ऊपर जो अध्ययन हुए हैं, तेंक्रेडे और फ्रेले के अनुसार, उन में स्नेह को समग्र रूप से देखा गया है, चाहे वह बच्चे और माँ के बीच हो, व्यस्क नर और नारी में प्रेम, या भक्त और उसका अराध्य देव। तेंक्रेडे और फ्रेले ने स्नेह सिद्धान्त की चार मुख्य विशेषतायें या कसौटियां बतायी, स्नेह की वस्तु से नजदीकी या proximity maintenance, स्नेह की वस्तु से अलगाव का विरोध और विरह वेदना या separation distress, स्नेह की वस्तु एक सुरक्षित आधार या secure base, तथा स्नेह की वस्तु एक सुरक्षित स्वर्ग या safe haven। परन्तु खोज के लिए इनसे जुड़े किसी एक पहलू पर ध्यान देना स्वाभाविक है, जैसे आन्तरिक कार्यकारी प्रारूप।\n\nस्नेह सिद्धान्त के बारे में कुछ लोगों का विचार है कि जहाँ जॉन बाल्बी ने स्नेह को नयी सोच देकर वैज्ञानिक स्तर पर ला खड़ा किया, वहीँ एन्स्वर्थ ने इसके विचारों की पुष्टि के लिए प्रमाण एकत्र किये। एन्स्वर्थ और उनके साथियों ने माँ और बच्चे के बारे में दो विधियों—गृह निरिक्षण तथा अनोखी परिस्थिति—से आंकड़े इकट्ठे किये। पहली विधि में घर जाकर माँ और बच्चे के व्यवहार का अध्ययन, तथा दूसरी विधि में बच्चे को माँ से अलग कर एक कमरे में रखना और एक अजनवी महिला से मुलाकात, और फिर बच्चे का माँ से पुनर्मिलन के समय व्यवहार देखना। इस परिक्षण से बच्चों की तीन श्रेणियाँ सामने आई। सुरक्षित या secure बच्चे माँ से पुनर्मिलन के समय खुश रहते, शांत हो जाते और खेलने लगते। अन्य बच्चे दो श्रेणियों में बंट गए, एक असुरक्षित परिहारी या insecure-avoidant, जो पुनर्मिलन के समय माँ से दूसरी ओर मूंह मोड़ लेते, न कोई ख़ुशी, तथा खेल में कोई रुचि नहीं, तथा दूसरे असुरक्षित विरोधी/उभयभावी या insecure –resistant/ambivalent, जो पुनर्मिलन के समय माँ से गुस्से में रहते पर संपर्क भी करते, न कोई ख़ुशी, तथा खेल में कोई रुचि नहीं।\nस्टील के अनुसार पिछले ५० सालों में एन्स्वर्थ के यह तीन नमूने या श्रेणियाँ बच्चों के नैदानिक क्षेत्र में महत्वपूर्ण साबित हुए हैं। उसने एक चौथे नमूने का भी उल्लेख किया, जिसमें बच्चा अपने माता-पिता के सामने सदैव असामान्य रूप से भयभीत रहता है। बारथोलोमेव ने बाल्बी के स्नेह सिद्धान्त का वयस्कों में अध्ययन किया और व्यक्तित्व में स्नेह के चार प्रारूप खोजे—सुरक्षित या secure, चिंतित या preoccupied, खारिजी या dismissing, और डरपोक या fearful। हालाँकि व्यक्तित्वों के इन चार प्रारूपों को लेकर कई दिशाओं में अध्ययन किये गए हैं, स्टील का कहना है कि एक नयी दिशा है पिता का बच्चे के विकास में योगदान। \n\nखोज कर्ताओं ने स्नेह बन्धन की उपरोक्त चार मुख्य कसौटियों, नजदीकी रखना, विरह वेदना, सुरक्षित आधार, तथा सुरक्षित स्वर्ग, को भक्त का उसके अराध्य देव से सम्बन्ध समझने के लिए रूपांतरण किया। उनकी अवधारणा है, जिसे सबसे पहले किर्कपेट्रिक ने विस्तार में रखा, कि भगवान से सम्बन्ध को स्नेह बन्धन मान सकते हैं। भक्त का भगवान से सम्बन्ध अनेक रूपों में मिलेगा, बालक, प्रेमी, सखा, आश्रय देने वाला, आदि।\nसिसिरेली ने इन चार कसौटियों को इस प्रकार रखा, भगवान से नजदीकी सम्बन्ध बनाना, भगवान से अलगाव का दुःख, भगवान एक सुरक्षित आधार, तथा भगवान एक सुरक्षित स्वर्ग। सिसिरेली आगे लिखते हैं कि किर्कपेट्रिक का मानना है कि भगवान से सम्बन्ध दो तरह से बन सकता है, एक तो वह लोग जिनका माँ से विश्वसनीय सम्बन्ध है, इसको सीधे भगवान पर स्थानांतरित कर सकते हैं, दूसरे वह लोग जिनका माँ से विश्वसनीय सम्बन्ध नहीं है, इसकी पूर्ती के लिए भगवान से नाता जोड़ेंगे।\nग्रेंक्विस्ट और उनके साथियों का विचार है कि जब स्नेह तंत्र बाहरी या आतंरिक वातावरण की घटनाओं से उत्तेजित होता है तो व्यक्ति भगवान से नजदीकी ढूँढेगा या महसूस करेगा।\n", "id": "582730", "title": "स्नेह सिद्धान्त"}
{"url": "https://hi.wikipedia.org/wiki?curid=582746", "text": "शेर सिंह राणा\n\nशेर सिंह राणा उर्फ़ पंकज सिंह (जन्म:17 मई 1976) अपने राजपुत भाईयो की हत्या का बदला लेने के लिए सांसद बनी फूलन देवी को सबक सिखा उसको मोत के घाट उतारा। शेर सिंह राणा का जन्म 17 मई 1976 को राजपुतो की धरती राजस्थान में हुआ था।\n\n25 जुलाई 2001 को दिल्ली स्थित सरकारी आवास के सामने फूलन देवी की गोलियों से भूनकर हत्या कर दी गई। इस घटना के दो दिन बाद आरोपी शेर सिंह राणा ने देहरादून में पुलिस के सामने आत्मसमर्पण कर दिया और हत्या में शामिल होने की बाद स्वीकार कर ली। इस हत्या को अंजाम देने का जो कारण सामने आया वह चौंकाने वाला था। पुलिस के अनुसार राणा ने बहमई हत्याकांड में मारे गए 22 ठाकुरों की हत्या का बदला लेने के लिए फूलन देवी की हत्या की।\n\nलगभग तीन साल बाद 17 फ़रवरी 2004 को राणा फिल्मी अंदाज में तिहाड़ जेल से फरार हो गया। तिहाड़ जैसी अतिसुरक्षित जेल से किसी कैदी का फरार हो जाना अपने आप में बड़ी बात थी। इसलिए राणा एकाएक फिर सुर्खियों में आ गया। लेकिन 17 मई 2006 को राणा को एक बार फिर कोलकाता के एक गेस्ट हाउस से गिरफ्तार कर लिया गया।\n\nअपने फरारी के दिनों के बारे में राणा ने जो खुलासा किया वह आश्चर्यजनक था। राणा ने दावा किया कि अफगानिस्तान के गजनी इलाके में हिन्दू सम्राट पृथ्वीराज चौहान की रखी अस्थियों के अपमान की जानकारी मिलने को लेकर वह बेहद दुखी था और उसने उसे वापस लाने की ठानी। फरारी के बाद उसने सबसे पहले रांची से फर्जी पासपोर्ट बनवाया। नेपाल, बांग्लादेश, दुबई होते हुए अफगानिस्तान पहुंचा। जान जोखिम में डालते 2005 में वह अस्थियां लेकर भारत आया। राणा ने पूरे घटनाक्रम की वीडियो भी बनाई। ताकि वह अपनी बात को प्रमाणित कर सके। बाद में राणा ने अपनी मां की मदद से गाजियाबाद के पिलखुआ में पृथ्वीराज चौहान का मंदिर बनवाया, जहां पर उनकी अस्थियां रखी गई।\n\nशेर सिंह राणा ने 2012 में उत्तर प्रदेश के जेवर से निर्दलीय चुनाव भी लड़ा लेकिन हार गया। वह पांचवें नंबर पर आया था। यह चुनाव क्षेत्र जातीय समीरकरण के हिसाब से ठाकुर बाहुल्य है।\n\n\"एंड ऑफ़ बैंडिट क्वीन\" नामक फिल्म शेर सिंह राणा के जीवन पर आधारित हैं, जिसमे शेर सिंह राणा का किरदार अभिनेता नवाजुद्दीन सिद्धिकी ने निभाया हैं।\n\nअगस्त 2014 में दिल्ली की एक निचली अदालत ने फूलन देवी हत्याकांड के दोषी शेर सिंह राणा को उम्रकैद तथा 1 लाख रुपए के जुर्माने की सजा सुनाई है।\n", "id": "582746", "title": "शेर सिंह राणा"}
{"url": "https://hi.wikipedia.org/wiki?curid=582753", "text": "पालघर ज़िला\n\nपालघर एक महाराष्ट्र का एक जिला हैं। महाराष्ट्र सरकार द्वारा १ अगस्त २०१४ को पालघर ३६वा जिला घोषित किया गया। \n", "id": "582753", "title": "पालघर ज़िला"}
{"url": "https://hi.wikipedia.org/wiki?curid=582760", "text": "द कराटे किड (2010 फ़िल्म)\n\nद कराटे किड (अंग्रेजी: The Karate Kid, सरलीकृत चीनी: 功夫梦, पारंपरिक चीनी: 功夫夢, पिनयिन: Gōngfu Mèng; शाब्दिक: द कुंग फू ड्रीम, भी ज्ञात के रूप में: द कराटे किड ५) एक २०१० है चीनी-अमेरिकी मार्शल आर्ट कार्रवाई नाटक फिल्म। यह एक ही नाम के १९८४ फिल्म की रीमेक है। यह के पांचवें किस्त है द कराटे किड सीरीज, एक रिबूट की सेवाै। \n\n\n", "id": "582760", "title": "द कराटे किड (2010 फ़िल्म)"}
{"url": "https://hi.wikipedia.org/wiki?curid=582774", "text": "उड़ान (2014 टीवी धारावाहिक)\n\nउड़ान एक भारतीय टेलीविजन धारावाहिक है जो कलर्स टीवी पर प्रसारित होता है।\n\nयह कहानी उत्तर प्रदेश के एक गाँव की काल्पनिक घटना है। यह कहानी चकोर नामक लड़की की है जिसे सात साल की आयु के बाद बँधुआ मजदूरी करनी पड़ती है।\n", "id": "582774", "title": "उड़ान (2014 टीवी धारावाहिक)"}
{"url": "https://hi.wikipedia.org/wiki?curid=582781", "text": "मोहन बागान ए. सी.\n\nमोहन बागान एथलेटिक क्लब (), कोलकाता में स्थित एक भारतीय फुटबॉल क्लब है। यह क्लब 15 अगस्त 1889 को स्थापित किया गया था, इसे भारत का राष्ट्रीय क्लब कहा जाता है और इसे एशिया के सबसे पुराने फुटबॉल क्लब होने का गौरव भी प्राप्त है। यह फुटबॉल टीम अपनी स्थापना के बाद से ही सफल रहा है और इसने भारत के सबसे सफल क्लबों में से एक के रूप में अपनी स्थिति को बनाए रखा है। इसने राष्ट्रीय महत्व की कई ट्राफियां जीती है जैसे- फेडरेशन कप, डूरंड कप, नेशनल फुटबॉल लीग और कोलकाता प्रीमियर डिवीजन। मोहन बागान किसी यूरोपीय टीम को हराने वाली पहली भारतीय टीम थी, जब उन्होने १९११ में ईस्ट यॉर्कशायर रेजीमेंट को हराया था।\n\nमोहन बागान की पड़ोसी ईस्ट बंगाल के साथ एक लंबे समय से प्रतिद्वंद्विता रही है, जिनके साथ यह कोलकाता डर्बी प्रतियोगिता में भाग लेते हैं।\n\n19 वीं सदी के अंत के दौरान, भारतीय स्वतंत्रता आंदोलन की शुरुआत हुई थी और भारतीय राष्ट्रवादी आम लोगों को प्रेरित कर रहे थे, विशेष रूप से कोलकाता नगर में, उस समय के दौरान भूपेन्द्रनाथ बसु ने मित्रा परिवार और सेन परिवार की मदद से 15 अगस्त 1889 को मोहन बागान स्पोर्टिंग क्लब के नाम से वर्तमान मोहन बागान की स्थापना की थी। क्लब ने ईडन हिंदू हॉस्टल के खिलाफ, मोहन बागान विला में अपना पहला मैच खेला था। क्लब स्थापना की सालगिरह से पहले, प्रोफेसर एफ जे र्होव ने पूछताछ की क्या क्लब ने किसी राइफल शूटिंग या मछली पकड़ने या अन्य संबंधित गतिविधियों का आयोजन किया है और जब इस सवाल का जवाब नहीं था तो सुझाव दिया गाया कि क्लब का नाम \"स्पोर्टिंग\" से \"एथलेटिक\" किया जाए। अधिकारियों ने सहमति व्यक्त की और क्लब को आधिकारिक तौर पर मोहन बागान एथलेटिक क्लब के रूप में नाम दिया गया। मोहन बागान ने 1893 में पहली बार किसी टूर्नामेंट में भाग लिया था, जब वो कूचबिहार कप में खेले थे।\n\nबाद में, मोहन बागान ने कूचबिहार कप और ट्रेड्स कप की तरह विभिन्न प्रतियोगिताओं में भाग लिया लेकिन टूर्नामेंट जीतने में असफल रहे। मोहन बागान ने 1904 में कूचबिहार कप जीत कर, अपनी पहली ट्रॉफी जीती थी। इस जीत के बाद से क्लब ने नियमित रूप से अन्य प्रतियोगिताओं में जीतना शुरू किया।\n\nमोहन बागान के इतिहास में गौरवपूर्ण क्षण 1911 में आया, जब वो ईस्ट यॉर्कशायर रेजीमेंट को 2–1 से हरा कर आईएफए शील्ड जीतने वाले और किसी यूरोपीय टीम को हराने वाले पहले भारतीय फुटबॉल क्लब बने। 1939 में मोहन बागान 25 वर्ष के लंबे इंतजार के बाद कलकत्ता फुटबॉल लीग को जीतने वाले पहले भारतीय क्लब बने।\n\n1947 में मोहन बागान ने फिर आइएफए शील्ड जीती। इस जीत के माध्यम से मोहन बागान स्वतंत्रता के बाद आईएफए शील्ड जीतने वाले पहले भारतीय क्लब बने। 1977 में मोहन बागान ने मशहूर उत्तर अमेरिकी फुटबॉल लीग के क्लब न्यूयॉर्क कॉस्मॉस के खिलाफ एक दोस्ताना मैच खेला। न्यूयॉर्क कॉस्मॉस में दिग्गज ब्राजीली खिलाड़ी पेले भी थे। मैच 80,000 प्रशंसकों के सामने इडेन गार्डेंस में खेला गया था। मैच 2-2 की समाप्ती पर खत्म हुआ और बागान के खिलाड़ियों को कॉस्मॉस के सितारे खिलाड़ियों से बहुत प्रशंसा मिली।\n\n2008 में बागान ने जर्मन दिग्गज बेयर्न म्यूनिख के खिलाफ मैच खेला, यह जर्मन दिग्गज खिलाड़ी ओलिवर क्हान का विदाई मैच था।\n\n", "id": "582781", "title": "मोहन बागान ए. सी."}
{"url": "https://hi.wikipedia.org/wiki?curid=582824", "text": "बुद्धि परीक्षण\n\nव्यक्ति केवल शारीरिक गुणों से ही एक दूसरे से भिन्न नहीं होते बल्कि मानसिक एवं बौद्धिक गुणों से भी एक दूसरे से भिन्न होते हैं। ये भिन्नताऐं जन्मजात भी होती हैं। कुछ व्यक्ति जन्म से ही प्रखर बुद्धि के तो कुछ मन्द बुद्धि व्यवहार वाले होते हैं। \n\nआजकल बुद्धि को बुद्धि लब्धि के रूप में मापते हैं जो एक संख्यात्मक मान है। बुद्धि परीक्षण का आशय उन परीक्षणों से है जो बुद्धि-लब्धि के रूप में केवल एक संख्या के माध्यम से व्यक्ति के सामान्य बौद्धिक एवं उसमें विद्यमान विभिन्न विशिष्ट योग्यताओं के सम्बंध को इंगित करता है। कौन व्यक्ति कितना बुद्धिमान है, यह जानने के लिए मनोवैज्ञानिकों ने काफी प्रयत्न किए। बुद्धि को मापने के लिए मनोवैज्ञानिकों ने मानसिक आयु (MA) और शारीरिक आयु (C.A.) कारक प्रस्तुत किये हैं और इनके आधार पर व्यक्ति की वास्तविक बुद्धि-लब्धि ज्ञात की जाती है।\n\nउन्नीसवीं सदी में मंद बुद्धि वाले बालकों एवं व्यक्तियों के प्रति बहुत ही बुरा व्यवहार होता था। उनको जंजीरों में बांधकर रखा जाता था एवं उन्हें पीटा जाता था। लोगों की यह मान्यता थी कि इनमें दुरात्माओं का प्रवेश हो गया है। इन कथित दुरात्माओं को निकालने हेतु मंद बुद्धि बालकों की पिटाई की जाती थी। अतः मन्द बुद्धि बालकों के लिए समस्या यह थी कि उनकी बुद्धि के बारे में उस समय तक कोई जानता नहीं था। फ्रांस में बुद्धि-दौर्बल्य या मन्दबुद्धि बालकों की इस समस्या ने गम्भीर रूप धारण कर लिया तब तक वहां की सरकार और मनोवैज्ञानिकों का ध्यान इस समस्या पर गया। इस समस्या का समाधान करने हेतु फ्रांस के सुप्रसिद्ध मनोवैज्ञानिक इटार्ड (Itord) तथा उनके पश्चात् सेग्युन (Seguin) महोदय ने मंद बुद्धि बालकों की योग्यताओं के अध्ययन एवं मापन करने हेतु विभिन्न विधियों का प्रयोग किया। इस अध्ययन के अन्तर्गत उन्होंने कुछ बुद्धि परीक्षणों का निर्माण किया। मंद बुद्धि बालकों के उपचार के लिए कई विद्यालयों की स्थापना हुई जहां मंद बुद्धि बालकों का परीक्षण किया जाता था तथा उनकी बुद्धि विकास हेतु उन्हें प्र्यिक्षण प्रदान किया जाता था। इस प्रकार के प्रयत्न जर्मनी, इंग्लैंड तथा अमेरिका में भी हुए। परन्तु बुद्धि परीक्षण के सही मापन के क्षेत्र में विकासपूर्ण कार्य का श्रेय फ्रांस को ही जाता है। फ्रांस में मंदबुद्धि बालकों को सही प्रशिक्षण देने के लिए एवं उनकी शिक्षा का समुचित प्रबंध करने हेतु एक समिति बनाई गई और उनका अध्यक्ष सुप्रसिद्ध मनोवैज्ञानिक अल्फ्रेड बिने (Alfred Binet) को बनाया गया। बिने पहले वे मनोवैज्ञानिक थे जिन्होंने बुद्धि को वैज्ञानिक एवं व्यवस्थित रूप में समझने का प्रयास किया। उनको बुद्धि के मापन क्षेत्र का जन्मदाता माना जाता है। बिनेट ने यह स्पष्ट किया कि बुद्धि केवल एक कारक नहीं है जिसको कि हम एक विशेष परीक्षण द्वारा माप सकें अपितु यह विभिन्न योग्यताओं की वह जटिल प्रक्रिया है जो समग्र रूप से क्रियान्वित होती है।\n\nसन् 1905 में बिनेट ने साईमन के सहयोग से प्रथम बुद्धि मापनी अर्थात् बुद्धि परीक्षण का निर्माण किया जिसे बिने-साईमन बुद्धि परीक्षण का नाम दिया। ये बुद्धि परीक्षण तीन से सोलह वर्ष की आयु के बच्चों की बुद्धि का मापन करता है। इस परीक्षण में सरलता से कठिनता के क्रम में तीस पदों का प्रयोग किया गया। इस परीक्षण से व्यक्तियों के बुद्धि के स्तरों का पता लगाया जा सकता है। इस परीक्षण की सहायता से मंद बुद्धि बालकों को तीन समूह में बांटा गया है-\n\n\nसन् 1908 में बिने ने अपने बुद्धि परीक्षण में पर्याप्त संशोधन किया और संशोधित बुद्धि परीक्षण का प्रकाशन किया। इस परीक्षण में 59 पद रखे। ये पद अलग-अलग समूहों में हैं, जो अलग-अलग आयु के बालकों से संबंधित हैं। इस परीक्षण में सर्वप्रथम मानसिक आयु (मेन्टल एज) कारक को समझा गया।\n\nसन् 1911 में बिने ने अपने 1908 के बुद्धि परीक्षण में पुनः संशोधन किया। जब बिने का बिने साईमन बुद्धि परीक्षण 1908 विभिन्न देशों जैसे बेल्जियम, इंग्लैण्ड, अमेरिका, इटली, जर्मनी में गया तो मनोवैज्ञानिकों की रूचि इस परीक्षण की ओर बढ़ी। कालान्तर में इस परीक्षण की आलोचना भी हुई क्योंकि यह परीक्षण निम्न आयुस्तर वालों के लिए तो ठीक था, परन्तु उच्च आयुवर्ग के बालकों के लिए सही नहीं था। अतः इस कमी का सुधार करने हेतु बिने ने अपने 1908 परीक्षण में पर्याप्त सुधार किया। उन्होंने अपने परीक्षण के फलांकन पद्धति में भी सुधार और संशोधन किया तथा 1911 में अपनी संशोधित बिने-साईमन मापनी या परीक्षण का पुनः प्रका्यन किया। उन्होंने इस परीक्षण के मानसिक आयु और बालक की वास्तविक आयु के बीच सम्बन्ध स्थापित किया और इसके आधार पर उन्होंने बालकों को तीन वर्गों में बांटा ये वर्ग हैं- \nबिने के अनुसार जो बालक अपनी आयु समूह से उच्च आयु समूह वाले प्रश्नों का हल कर लेते हैं तो वे श्रेष्ठ बुद्धि वाले कहलाते हैं और यदि बालक अपनी आयु समूह से कम आयु समूह वाले प्रश्नों का ही हल कर पाते हैं तो वे मन्द बुद्धि बालक होते हैं।\n\nअतिरिक्त 1916 में अमेरिका मनोवैज्ञानिक टर्मेन ने बिने के बुद्धि परीक्षण को अपने देश की परिस्थितियों के अनुकूल बनाकर इसका प्रकाशन किया। यह परीक्षण स्टेनफोर्ड-बिने परीक्षण कहलाता है। चूंकि इस परीक्षण का संशोधन स्टेनफोर्ड विश्वविद्यालय के प्रोफेसर टर्मेन ने किया। इस आधार पर इस परीक्षण को ‘स्टेनफोर्ड-बिने परीक्षण’ कहा गया। 1937 में प्रो॰ एम.एम. मेरिल के सहयोग से 1916 के स्टेनफोर्ड बिने परीक्षण में संशोधन करके इसमें कुछ अंकगणित के प्रश्नों को भी रखा। 1960 में स्टेनफोर्ड विश्वविद्यालय से इस परीक्षण का वर्तमान संशोधन प्रकाशित किया गया।\n\nइसके अतिरिक्त बोबर टागा ने 1913 में इसका जर्मन संशोधन प्रकाशित किया। लंदन में बर्ट (1922) ने इसका संशोधन कर इसे 'लंदन संशोधन' के नाम से प्रकाशित किया। इसके अतिरिक्त इटली में सेफियोट तथा भारत में उत्तर प्रदेश मनोविज्ञान शाला (U.P. Psychological Bureau) ने इस परीक्षण को अपने अपने देश के अनुसार अनुकूल एवं संशोधन कर इसका प्रकाशन किया।\n\nबिने-साईमन बुद्धि परीक्षण के संशोधनों के अतिरिक्त भी कई बुद्धि परीक्षणों का निर्माण हुआ जिनमें व्यक्तिगत बुद्धि परीक्षण एवं सामूहिक बुद्धि परीक्षण, वाचिक एवं अवाचिक बुद्धि परीक्षण भी सम्मिलित हैं।\n\n\n\n\n\n\nये सभी व्यक्तिगत या वैयक्तिक परीक्षण हैं तथा इनका उपयोग एक बार विषय (व्यक्ति) पर ही किया जाता है।\n\nबुद्धि परीक्षणों का विकास काल और देशीय आवश्यकता के अनुसार होता रहा है। सन् 1914 में प्रथम विश्वयुद्ध के समय अमेरिका में सेना में भर्ती हेतु व्यक्तियों का सही ढ़ंग से चुनाव करने के लिए बुद्धि परीक्षणों का निर्माण हुआ। चूंकि हजारों व्यक्तियों पर व्यक्तिगत बुद्धि परीक्षणों का प्रशासन एक समय पर एक साथ असंभव था इसलिए सामूहिक बुद्धि परीक्षणों का निर्माण हुआ। सेना में अंग्रेजी पढ़े-लिखे एवं अधिकारी वर्ग के सैनिकों के चयन हेतु आर्मी अल्फा (Army Alpha) सामूहिक बुद्धि परीक्षण का निर्माण हुआ। जबकि अनपढ़ एवं अंग्रेजी भाषा से अनभिज्ञ व्यक्तियों के लिए आर्मी बीटा सामूहिक परीक्षणों का निर्माण हुआ। इन बुद्धि परीक्षणों के आधार पर सेना में सैनिकों की भर्ती की गई। इसी तरह द्वितीय विश्वयुद्ध में भी इसी प्रकार के बुद्धि परीक्षणों द्वारा सेना में भतध् हुई। इसी समय 'आर्मी जनरल क्लासीफिकेशन टैस्ट' का भी निर्माण हुआ। इस प्रकार समय-समय पर समय की आवश्यकता के अनुसार बुद्धि परीक्षणों का निर्माण होता रहा।\n\nसन् 1922 में भारत में सर्वप्रथम बुद्धि परीक्षण का निर्माण एफ. जी. कॉलेज, लाहौर के प्राचार्य डॉ॰ सी. एच. राईस (Dr. C. H. Rice) ने किया। इन्होंने बिने की मापनी का भारतीय अनुकूलन किया। इस परीक्षण का नाम था ‘हिन्दुस्तानी बिने परफोरमेंस पाइन्ट स्केल’ (Hindustan Binet Peromance Point Scale)।\n\nइसके पश्चात् 1927 में जे. मनरी ने हिन्दी, उर्दू एवं अंग्रेजी भाषा में शाब्दिक समूह बुद्धि परीक्षण (Verbal Group\nIntelligence Test) का निर्माण किया। डॉ॰ लज्जाशंकर झा (1933) ने सामूहिक बुद्धि परीक्षण का निर्माण किया जो 10 से 18 वर्षों के बालकों के लिए उपयोगी है। सन् 1943 में सोहनलाल ने 11 वर्ष तथा इससे अधिक आयु वाले बालकों के लिए सामूहिक बुद्धि परीक्षण का निर्माण किया। पंजाब विश्वविद्यालय के प्रोफेसर डॉ॰ जलोटा (1951) ने एक सामूहिक परीक्षण का निर्माण किया। यह परीक्षण हिन्दी, उर्दू एवं आंग्ल भाषा में तथा विद्यालीय छात्रों के लिए था। सन् 1953 में प्रोफेसर सी. एम. भाटिया ने एक निष्पादन बुद्धि परीक्षण (Performance Intelligence Test) का निर्माण किया। इसमें पांच प्रमुख बौद्धिक उपपरीक्षण हैं तथा यह 'भाटिया बैट्री ऑफ परफोरमेंस टेस्ट ऑफ इन्टेलीजेन्स' कहलाता है। इस तरह उपरोक्त परीक्षण भारतीय अनुकूलन के प्रमुख बुद्धि परीक्षण हैं और इनका विकास समयानुसार हुआ। इन परीक्षणों के अतिरिक्त कई भारतीय मनोवैज्ञानिकों ने शाब्दिक एवं अशाब्दिक तथा वैयक्तिक एवं सामूहिक बुद्धि परीक्षणों का निर्माण किया। उपरोक्त परीक्षणों के निर्माण में जिन मनोवैज्ञानिकों ने अपना योगदान दिया उनके अतिरिक्त कई और भी मनोवैज्ञानिक हैं जिन्होंने बुद्धि परीक्षण निर्माण में इसी प्रकार का अपना योगदान दिया है। जिनमें से कुछ प्रमुख मनोवैज्ञानिकों के नाम इस प्रकार हैं - शाब्दिक बुद्धि परीक्षणों के निर्माण में बड़ौदा के डॉ॰ बी. एल. शाह, बम्बई के डॉ॰ सेठना, एन. एन. शुक्ला, ऐ.जे. जोशी तथा दवे, अहमदाबाद के डॉ॰ देसाई, बूच एवं भट्ट के नाम प्रमुख हैं। इनके अतिरिक्त देश के कई मनोवैज्ञानिक जैसे डॉ॰ शाह, झा, माहसिन, मनरी, सोहनलाल, जलोटा, प्रो॰ एम. सी. जोशी, प्रयाग मेहता, टण्डन, कपूर, शैरी, रायचौधरी, मलहोत्रा, ओझा एवं लाभसिंह ने भी बुद्धि परीक्षणों के निर्माण में अपना महत्वपूर्ण योगदान दिया।\n\nअशाब्दिक परीक्षणों के निर्माण में जिन मनोवैज्ञानिकों ने योगदान दिया उसमें प्रमुख हैं- अहमदाबाद के प्रो॰ पटेल, प्रो॰ शाह, बड़ौदा के प्रोमिला पाठक, बंगाल के विकरी एण्ड ड्रेपर, कलकत्ता विश्वविद्यालय के रामनाथ कुन्दू, बलिया के ए.एन. मिश्र तथा कलकत्ता के एस. चटर्जी तथा मंजुला मुकर्जी।\n\nनिष्पादन बुद्धि परीक्षण (Performance Intelligence Tests) के निर्माण में अहमदाबाद के डॉ॰ पटेल बड़ौदा के एम. के पानवाल, उदयपुर के पी. एन. श्रीमाली, कलकत्ता के मजूमदार नागपुर के चन्द्रमोहन भाटिया का योगदान महत्वपूर्ण है। इनके अतिरिक्त प्रभारामलिंगास्वामी (1975) मुरादाबाद के टंडन, इम्फाल के चक्रवर्ती, मैसूर के भारतरात, चंडीगढ़ के वर्मा तथा द्वारकाप्रसाद ने इन परीक्षणों के निर्माण में अपना अमूल्य योगदान दिया।\n\n", "id": "582824", "title": "बुद्धि परीक्षण"}
{"url": "https://hi.wikipedia.org/wiki?curid=582842", "text": "बुद्धि\n\nबुद्धि (Intelligence) वह मानसिक शक्ति है जो वस्तुओं एवं तथ्यों को समझने, उनमें आपसी सम्बन्ध खोजने तथा तर्कपूर्ण ज्ञान प्राप्त करने में सहायक होती है। यह 'भावना' और अन्तःप्रज्ञा (Intuition/इंट्युसन) से अलग है। बुद्धि ही मनुष्य को नवीन परिस्थितियों को ठीक से समझने और उसके साथ अनुकूलित (adapt) होने में सहायता करती है। बुद्धि को 'सूचना के प्रसंस्करण की योग्यता' की तरह भी समझा जा सकता है।\n\nप्राचीन काल से ही बुद्धि ज्ञानात्मक क्रियाओं में चर्चा का विषय रहा है। कहा जाता है कि, 'बुद्धिर्यस्य बलंतस्य' अर्थात् जिसमें बुद्धि है वही बलवान है। बुद्धि के कारण ही मानव अन्य प्राणियों से श्रेष्ठ माना जाता है। मनोविज्ञान के क्षेत्र में भी बुद्धि चर्चा का विषय रहा है। हजारों वर्ष पूर्व से ही व्यक्तियों को बुद्धि के आधार पर अलग-अलग वर्गों में बांटा गया। कुछ व्यक्ति बुद्धिमान कहलाते हैं, कुछ कम बुद्धि के, कुछ मूढ बुद्धि के तो कुछ जड़ बुद्धि कहलाते हैं। परन्तु बुद्धि के स्वरूप को समझना बड़ा कठिन है।\n\nबुद्धि के स्वरूप पर प्राचीन काल से ही मतभेद चले आ रहे हैं तथा आज भी मनोवैज्ञानिकों तथा शिक्षाविदों के लिए भी बुद्धि वाद-विवाद का विषय बना हुआ है। 19वीं सदी के उत्तरार्द्ध से भी बुद्धि के स्वरूप को समझने हेतु मनोवैज्ञानिकों ने प्रयास प्रारम्भ किए परन्तु वे भी इसमें सफल नहीं हुए तथा बुद्धि की सर्वसम्मत परिभाषा न दे सके। वर्तमान में भी बुद्धि के स्वरूप के सम्बंध में मनोवैज्ञानिकों के विचारों में असमानता है। अलग-अलग मनोवैज्ञानिकों ने बुद्धि के स्वरूप को अलग-अलग ढंग से पारिभाषित किया।\n\nमनोवैज्ञानिकों ने बुद्धि की परिभाषाओं को तीन वर्गों में रखा है-\n\nइन तीन वर्गों के अन्तर्गत बुद्धि को जिस तरह पारिभाषित किया गया उनका उल्लेख इस प्रकार है-\n\nइस प्रकार की विचारधारा को मानने वाले मनोवैज्ञानिक टर्मन, एम्बिगास, स्टाऊट, बर्ट गॉल्टन स्टर्न आदि हैं। इन मनोवैज्ञानिकों के अनुसार बुद्धि व्यक्ति की सामान्य योग्यता है, जो उसकी हर क्रिया में पायी जाती है। इन मनोवैज्ञानिकों ने बुद्धि की परिभाषा इस प्रकार प्रस्तुत की है-\n\nअतः टर्मन के अनुसार बुद्धि समस्या को हल करने की योग्यता है।\n\n\n\n\nइस प्रकार की विचारधारा को मानने वालों में स्टेनफोर्ड बिने का नाम विशेष रूप से उल्लेखनीय है।\nबिने (Binet) के अनुसार, \"बुद्धि तर्क, निर्णय एवं आत्म आलोचन की योग्यता एवं क्षमता है।\"\n\nबुद्धि के इस वर्ग की परिभाषाओं के अन्तर्गत मनोवैज्ञानिकों ने विभिन्न प्रकार की विशिष्ट योग्यताओं के योग को बुद्धि की संज्ञा दी है। इन विचारों को मानने वाले थार्नडाइक, थर्स्टन, थॉमसन, वेस्लर तथा स्टोडार्ड हैं।\n\nsituations.)\n\neconomy (e) adaptations to a goal (f) social value and (g) commergence of originals under such conditions that demand a\nconcentration of energy and resistance to emotional forces.)\n\nबुद्धि के स्वरूप एवं बुद्धि के सिद्धान्त (Theories of Intelligence) - दोनों ही बुद्धि के विषय के बारे में विचार प्रकट करते हैं परन्तु फिर भी दोनों में भिन्नता दृष्टिगत होती है। बुद्धि के सिद्धान्त उसकी संरचना को स्पष्ट करते हैं जबकि स्वरूप उसके कार्यों पर प्रकाश डालते हैं। \n\nगत शताब्दी के प्रथम दशक से ही विभिन्न देशों के मनोवैज्ञानिकों में इस बात की रूचि बढ़ी की बुद्धि की संरचना कैसी है तथा इसमें किन-किन कारकों का समावेश है। इन्हीं प्रश्नों के परिणाम स्वरूप विभिन्न कारकों के आधार पर बुद्धि की संरचना की व्याख्या होने लगी। अमेरिका के थार्सटन, थार्नडाईक, थॉमसन आदि मनोवैज्ञानिकों ने कारकों (factors) के आधार पर 'बुद्धि के स्वरूप' विषय में अपने-अपने विचार व्यक्त किये। इसी तरह फ्रांस में अल्फ्रेड बिने, ब्रिटेन में स्पीयरमेन ने भी बुद्धि के स्वरूप के बारे में अपने विचार प्रस्तुत किये।\n\nइस सिद्धान्त का प्रतिपादन फ्रांस के मनोवैज्ञानिक अल्फ्रेड बिने (Alfred Binet) ने 1905 में किया तथा अमेरिका के मनोवैज्ञानिक टर्मन तथा जर्मनी के मनोवैज्ञानिक एंबिगास ने इसका समर्थन किया। इस सिद्धान्त के अनुसार \"बुद्धि वह शक्ति है जो समस्त मानसिक कार्यों को प्रभावित करती है।\" इस सिद्धान्त के अनुयाइयों ने बुद्धि को समस्त मानसिक कार्यों को प्रभावित करने वाली एक शक्ति के रूप में माना है। उन्होंने यह भी माना है कि बुद्धि समग्र रूप वाली होती है और व्यक्ति को एक विशेष कार्य करने में अग्रसित करती है। यह एक एकत्व का खंड है जिसका विभाजन नहीं किया जा सकता है। इस सिद्धान्त के अनुसार यदि व्यक्ति किसी एक विशेष क्षेत्र में निपुण है तो वह अन्य क्षेत्रों में भी निपुण रहेगा। इसी एक कारकीय सिद्धान्त को ध्यान में रखते हुए बिने ने बुद्धि को व्याख्या-निर्णय की योग्यता माना है। टर्मन ने इसे विचार करने की योग्यता माना है तथा स्टर्न ने इसे नवीन परिस्थितियों के साथ समायोजन करने की योग्यता के रूप में माना है।\n\nइस सिद्धान्त के प्रवर्तक ब्रिटेन के प्रसिद्ध मनोवैज्ञानिक स्पीयर मेन हैं। उन्होंने अपने प्रयोगात्मक अध्ययनों तथा अनुभवों के आधार पर बुद्धि के इस द्वि-तत्व सिद्धान्त का प्रतिपादन किया। उनके मतानुसार बुद्धि दो शक्तियों के रूप में है या बुद्धि की संरचना में दो कारक हैं। इनमें से एक को उन्होंने 'सामान्य बुद्धि' (General or G-factor) तथा दूसरे कारक को 'विशिष्ट बुद्धि' (Specific S- factor) कहा है। सामान्य कारक से उनका तात्पर्य यह है कि सभी व्यक्तियों में कार्य करने की एक सामान्य योग्यता होती है। अतः प्रत्येक व्यक्ति कुछ सीमा तक प्रत्येक\nकार्य कर सकता है। ये कार्य उसकी सामान्य बुद्धि के कारण ही होते हैं। सामान्य कारक व्यक्ति की सम्पूर्ण मानसिक एवं बौद्धिक क्रियाओं में पाया जाता है परन्तु यह विभिन्न मात्राओं में होता है। बुद्धि का यह सामान्य कारक जन्मजात होता है तथा व्यक्तियों को सफलता की ओर इंगित करता है।\n\nव्यक्ति की विशेष क्रियाएं बुद्धि के एक विशेष कारक द्वारा होती है। यह कारक बुद्धि का विशिष्ट कारक (specific factor) कहलाता है। एक प्रकार की विशिष्ट क्रिया में बुद्धि का एक विशिष्ट कारक कार्य करता है तो दूसरी क्रिया में दूसरा विशिष्ट कारक। अतः भिन्न-भिन्न प्रकार की विशिष्ट क्रियाओं में भिन्न-भिन्न प्रकार के विशिष्ट कारकों की आवश्यकता होती है। ये विशिष्ट कारक भिन्न-भिन्न व्यक्तियों में भिन्न-भिन्न प्रकार के होते हैं। इसी कारण वैयक्तिक भिन्नताएं पाई जाती हैं।\n\nबुद्धि के सामान्य कारक जन्मजात होते हैं जबकि विशिष्ट कारक अधिकांशतः अर्जित होते हैं।\n\nबुद्धि के इस दो-कारक सिद्धान्त के अनुसार सभी प्रकार की मानसिक क्रियाओं में बुद्धि के सामान्य कारक कार्य करते हैं जबकि विशिष्ट मानसिक क्रियाओं में विशिष्ट कारकों को स्वतंत्र रूप से काम में लिया जाता है। व्यक्ति के एक ही क्रिया में एक या कई विशिष्ट कारकों की आवश्यकता होती है। परन्तु प्रत्येक मानसिक क्रिया में उस क्रिया से संबंधित विशिष्ट कारक के साथ-साथ सामान्य कारक भी आवश्यक होते हैं। जैसे- सामान्य विज्ञान, सामाजिक अध्ययन, दर्शन एवं शास्त्र अध्ययन जैसे विषयों को जानने और समझने के लिए सामान्य कारक महत्वपूर्ण समझे जाते हैं वहीं यांत्रिक, हस्तकला, कला, संगीत कला जैसे विशिष्ट विषयोंं को जानने ओर समझने के लिए विशिष्ट कारकों की प्रमुख रूप से आवश्यकता होती है। इससे स्पष्ट है कि किसी विशेष विषय या कला को सीखने के लिए दोनों कारकों का होना अत्यन्त अनिवार्य है।\n\nस्पीयरमेन ने सन् 1911 में अपने पूर्व बुद्धि के द्विकारक सिद्धान्त में संशोधन करते हुए एक कारक और जोड़कर बुद्धि के त्रिकारक सिद्धान्त का प्रतिपादन किया। बुद्धि के जिस तीसरे कारक को उन्होंने अपने सिद्धान्त में जोड़ा उसे उन्होंने 'समूह कारक' (ग्रुप फेक्टर) कहा। अतः बुद्धि के इस सिद्धान्त में तीन कारक-\n\nसम्मिलित किये गये हैं।\n\nस्पीयरमेन के विचार में सामान्य तथा विशिष्ट कारकों के अतिरिक्त समूह कारक भी समस्त मानसिक क्रियाओं में साथ रहता है। कुछ विशेष योग्यताएं जैसे यांत्रिक योग्यता, आंकिक योग्यता, शाब्दिक योग्यता, संगीत योग्यता, स्मृति योग्यता, तार्किक योग्यता तथा बौद्धिक योग्यता आदि के संचालन में समूह कारक भी विशेष भूमिका निभाते हैं। समूह कारक स्वयं अपने आप में कोई स्वतंत्र अस्तित्व नहीं रखता बल्कि विभिन्न विशिष्ट कारकों तथा सामान्य कारक के मिश्रण से यह अपना समूह बनाता है। इसीलिए इसे समूह कारक कहा गया है। मनोवैज्ञानिकों के अनुसार इस सिद्धान्त में किसी प्रकार की नवीनता नहीं है। थार्नडाइक जैसे मनोवैज्ञानिकों ने इस सिद्धान्त की आलोचना करते हुए कहा है कि समूह कारक कोई नवीन कारक नहीं है अपितु यह सामान्य एवं विशिष्ट कारकों का मिश्रण मात्र है।\n\nथार्नडाइक ने अपने सिद्धान्त में बुद्धि को विभिन्न कारकों का मिश्रण माना है। जिसमें कई योग्यताएं निहित होती हैं। उनके अनुसार किसी भी मानसिक कार्य के लिए, विभिन्न कारक एक साथ मिलकर कार्य करते हैं। थार्नडाइक ने पूर्व सिद्धान्तों में प्रस्तुत 'सामान्य कारकों' की आलोचना की और अपने सिद्धान्त में सामान्य कारकों की जगह मूल कारकों (Primary factors) तथा सर्वनिष्ठ कारकों (कॉमन फैक्टर्स) का उल्लेख किया। मूल कारकों में मूल मानसिक योग्यताओं को सम्मिलित किया है। ये योग्यताएं जैसे- शाब्दिक योग्यता, आंकिक योग्यता, यांत्रिक योग्यता, स्मृति योग्यता, तार्किक योग्यता तथा भाषण देने की योग्यता आदि हैं। उनके अनुसार ये योग्यताएं व्यक्ति के समस्त मानसिक कार्यों को प्रभावित करती है।\n\nथार्नडाइक इस बात को भी मानते हैं कि हर व्यक्ति में कोई न कोई विशिष्ट योग्यता अवश्य पायी जाती है। परन्तु उनका यह भी मानना है कि व्यक्ति की एक विषय की योग्यता से दूसरे विषय में योग्यता का अनुमान लगाना कठिन है। जैसे कि एक व्यक्ति यांत्रिक कला में प्रवीण है तो यह आवश्यक नहीं कि वह संगीत में भी निपुण होगा। उनके अनुसार जब दो मानसिक क्रियाओं के प्रतिपादन में यदि धनात्मक सहसंबंध पाया जाता है तो उसका अर्थि व्यक्ति में सर्वनिष्ट कारक भी हैं। ये उभयनिष्ठ कारक कितनी मात्रा में हैं यह सहसंबंध की मात्रा से ज्ञात हो सकता है।\n\nथर्स्टन के समूह कारक सिद्धान्त के अनुसार बुद्धि न तो सामान्य कारकों का प्रदर्शन है न ही विभिन्न विशिष्ट कारकों का, अपितु इसमें कुछ\nऐसी निश्चित मानसिक क्रियाएं होती हैं जो सामान्य रूप से मूल कारकों में सम्मिलित होती है। ये मानसिक क्रियाएं समूह का निर्माण करती हैं जो मनोवैज्ञानिक एवं क्रियात्मक एकता प्रदान करते हैं। थर्स्टन ने अपने सिद्धान्त को कारक विश्लेषण (;थ्ंबजवत\n। दंसलेपेद्धके आधार पर प्रस्तुत किया। उनके अनुसार बुद्धि की संरचना कुछ मौलिक कारकों के समूह से होती है। दो या अधिक मूल कारक मिलकर एक समूह का निर्माण कर लेते हैं जो व्यक्ति के किसी क्षेत्र में उसकी बुद्धि का प्रदर्शन करते हैं। इन मौलिक कारकों में उन्होंने आंकिक योग्यता, प्रत्यक्षीकरण की योग्यता (Perceptual ability), शाब्दिक योग्यता (Verbal ability), दैशिक योग्यता (Spatial ability), शब्द प्रवाह (Word fluency), तर्क शक्ति और स्मृति शक्ति को मुख्य माना।\n\nथर्स्टन ने यह स्पष्ट किया कि बुद्धि कई प्रकार की योग्यताओं का मिश्रण है जो विभिन्न समूहों में पाई जाती है। उनके अनुसार मानसिक योग्यताएं क्रियात्मक रूप से स्वतंत्र है फिर भी जब ये समूह में कार्य करती है तो उनमें परस्पर संबंध या समानता पाई जाती है। कुछ विशिष्ट योग्यताएं एक ही समूह की होती हैं और उनमें आपस में सह-संबंध पाया जाता है। जैसे विज्ञान विषयों के समूह में भौतिक, रसायन, गणित तथा जीव-विज्ञान भौतिकी एवं रसायन आदि। इसी प्रकार संगीत कला को प्रदर्शित करने के लिए तबला, हारमोनियम, सितार आदि बजाने में परस्पर सह-संबंध रहता है।\n\nथॉमसन ने बुद्धि के प्रतिदर्श सिद्धान्त को प्रस्तुत किया। उनके मतानुसार व्यक्ति का प्रत्येक कार्य निश्चित योग्यताओं का प्रतिदर्श होता है। किसी भी विशेष कार्य को करने में व्यक्ति अपनी समस्त मानसिक योग्यताओं में से कुछ का प्रतिदर्श के रूप में चुनाव कर लेता है। इस सिद्धान्त में उन्होंने सामान्य कारकों (G-factors) की व्यावहारिकता को महत्व दिया है। थॉमसन के अनुसार व्यक्ति का बौद्धिक व्यवहार अनेक स्वतंत्र योग्यताओं पर निर्भर करता है परन्तु परीक्षा करते समय उनका प्रतिदर्श ही सामने आता है।\n\nरेमण्ड वी. केटल (1971) ने दो प्रकार की सामान्य बुद्धि का वर्णन किया है। ये हैं फ्लूड (Flued) तथा क्रिस्टलाईज्ड (Crystelized)। उनके अनुसार बुद्धि की फ्लूड सामान्य योग्यता वंशानुक्रम कारकों पर निर्भर करती है जबकि क्रिस्टलाईज्ड योग्यता अर्जित कारकों के रूप में होती है। फ्लूड सामान्य योग्यता मुख्य रूप से संस्कृति युक्त, गति-स्थितियों तथा नई स्थितियों के अनुकूलता वाले परीक्षणों में पाई जाती है। क्रिस्टलाईज्ड सामान्य योग्यता अर्जित सांस्कृतिक उपलब्धियों, कौशलताओं तथा नई स्थिति से सम्बंधित वाले परीक्षणों में एक कारक के रूप में मापी जाती है। फ्लूड सामान्य योग्यता (gf) को शरीर की वंशानुक्रम विभक्ता के रूप में लिया जा सकता है जो जैवरासायनिक अभिक्रियाओं द्वारा संचालित होती है। जबकि क्रिस्टलाईज्ड सामान्य योग्यता (gc) सामाजिक अधिगम एवं पर्यावरण प्रभावों से संचालित होती है। केटल के अनुसार फ्लुड सामान्य बुद्धि वंशानुक्रम से सम्बिंधत है तथा जन्मजात होती है जबकि क्रिस्टलाईज्ड सामान्य बुद्धि अर्जित है।\n\nबर्ट एवं वर्नन (1965) ने इस सिद्धान्त का प्रतिपादन किया। बुद्धि सिद्धान्तों के क्षेत्र में यह नवीन सिद्धान्त माना जाता है। इस सिद्धान्त में बर्ट एवं वर्नन ने मानसिक योग्यताओं को क्रमिक महत्व प्रदान किया है। उन्होंने मानसिक योग्यताओं को दो स्तरों पर विभिक्त किया-\nसामान्य मानसिक योग्यताओं में भी योग्यताओं को उन्होंने स्तरों के आधार पर दो वर्गां में विभाजित किया। पहले वर्ग में उन्होंने क्रियात्मक (Practical), यांत्रिक (Machenical) एवं शारीरिक योग्यताओं को रखा है। इस मुख्य वर्ग को उन्होंने k.m. नाम दिया। योग्यताओं के दूसरे समूह में उन्होंने शाब्दिक (Verbal), आंकिक तथा शैक्षिक योग्यताओं को रखा है और इस समूह को उन्होंने v.ed. नाम दिया है। अंतिम स्तर पर उन्होंने विशिष्ट मानसिक योग्यताओं को रखा जिनका सम्बंध विभिन्न ज्ञानात्मक क्रियाओं से है। \n\nइस सिद्धान्त की नवीनता एवं अपनी विशेष योग्यताओं के कारण कई मनोवैज्ञानिकों का ध्यान इसकी ओर आकर्षित हुआ है। \n\nगिलफोर्ड (1959, 1961, 1967) तथा उसके सहयोगियों ने तीन मानसिक योग्यताओं के आधार पर बुद्धि संरचना की व्याख्या प्रस्तुत की। गिलफोर्ड का यह बुद्धि संरचना सिद्धान्त त्रि-विमीय बौद्धिक मॉडल कहलाता है। उन्होंने बुद्धि कारकों को तीन श्रेणियों में बांटा है, अर्थात् मानसिक योग्यताओं को तीन विमाओं (डाइमेंशन्स) में बांटा है। ये हैं-\nकारक विश्लेषण (Factor Analysis) से बुद्धि की ये तीनों विमाएं पर्याप्त रूप से भिन्न है।\n\n", "id": "582842", "title": "बुद्धि"}
{"url": "https://hi.wikipedia.org/wiki?curid=582844", "text": "अन्तःप्रज्ञा\n\nबिना तर्क किये और बिना अनुमान (inference) के ही ज्ञान प्राप्त करने की क्षमता अन्तःप्रज्ञा (Intuition) कहलाती है।\n\n", "id": "582844", "title": "अन्तःप्रज्ञा"}
{"url": "https://hi.wikipedia.org/wiki?curid=582867", "text": "गोरखपुर ग्रामीण विधानसभा क्षेत्र\n\nगोरखपुर ग्रामीण क्षेत्र का वर्षों से उत्तर प्रदेश राज्य के कृषि विकास में महत्वपूर्ण योगदान रहा है। प्रदेश के सम्पूर्ण ग्रामीण क्षेत्रों में से एक गोरखपुर ग्रामीण क्षेत्र ग्रामीणों के विकास हेतु राज्य को सुबल\nएवम् सुदृढ़ बनाने के लिए कार्यरत् है। भारत के सम्पूर्ण राज्यों में से एक उत्तर प्रदेश गन्ना उत्पादन के लिए विश्व - विख्यात रहा है, जोकि गोरखपुर ग्रामीण क्षेत्र के कारण ही सम्भव हो सका है, यहाँ उत्पादन बहुतायत में होता आ रहा है। ऐसे कई उपज ग्रमीणों के विकास में सहायक होते हैं। किन्तु यह शक्ति धीरे - धीरे क्षीण होती जा रही है जिससे ग्रमीणों के विकास में अवरोध उत्पन्न हो रहा है। और गोरखपुर ग्रामीण क्षेत्र स्वंय के भविष्य से विलुप्त होता जा रहा है अतएव राज्य की प्रगति बाधित हो रही है। किन्तु अब समय है नवीन प्रभात की, एक नवीनतम स्वर्णिम युग की ताकि गोरखपुर ग्रामीण क्षेत्र में एक नयी क्रान्ति आ सके और राज्य की प्रगति बाधित न हो सके।\n", "id": "582867", "title": "गोरखपुर ग्रामीण विधानसभा क्षेत्र"}
{"url": "https://hi.wikipedia.org/wiki?curid=582899", "text": "बहिःस्रावी ग्रंथि\n\n\"'बहिःस्रावी ग्रंथियाँ\" (Exocrine glands) बहिःस्रावी तंत्र की वे ग्रंथियाँ है जो अपना प्रमुख उत्पाद किसी नलिका (डक्ट) के द्वारा अपने गन्तव्य तक पहुँचाती हैं। इनके विपरीत अंतःस्रावी ग्रंथियाँ अपना उत्पाद (हार्मोन) सीधे रक्त में डालती हैं। \n\nस्वेद ग्रंथियाँ, लार ग्रंथियाँ, स्तन ग्रंथियाँ, तथा यकृत आदि बहिःस्रावी ग्रन्थियाँ हैं।\n\n", "id": "582899", "title": "बहिःस्रावी ग्रंथि"}
{"url": "https://hi.wikipedia.org/wiki?curid=582921", "text": "लाल प्रताप सिंह\n\nयुवराज लाल प्रताप सिंह (१८३१-१८५८) कालाकांकर राजघराने से एक स्वतन्त्रता संग्राम सेनानी व क्रांतिकारी थे, जिन्होंने अंग्रेजी हुकूमत के विरोध में अवध की सेना का नेतृत्व करते हुए वर्ष १८५८ ईस्वी में चांदा में वीरगति को प्राप्त हुए थे। १९ फ़रवरी २००९ को भारतीय डाक विभाग ने लाल प्रताप सिंह पर एक डाक टिकट और प्रथम दिवस आवरण जारी किया।\n\nलाल प्रताप सिंह आजादी के आंदोलन में ऐतिहासिक भूमिका निभानेवाली प्रतापगढ़ के कालाकांकर राज के जयेष्ट युवराज थे। वे कालाकांकर नरेश राजा हनुमंत सिंह के पुत्र थे। उस जमाने की सबसे कठिन लड़ाइयों में एक चांदा की लड़ाई में वह अंग्रेजों से बहुत वीरता से टक्कर लेते हुए १९ फ़रवरी १८५८ को शहीद हुए थे। \n\nवास्तव में 1857 के दौरान इलाहाबाद व आसपास के इलाको में भारी दमनराज चलाने के बाद दंभ से भरा जनरल नील जब सुल्तानपुर के रास्ते लखनऊ की ओर जा रहा था तो बेगम हजरत महल ने कालाकांकर नरेश तथा अमेठी के राजा लाल माधव को उसकी सेना को रोकने का संदेश भेजा। नील लखनऊ रेजीडेंसी को मुक्त कराने के इरादे से काफी बड़ी सैन्य तैयारी साथ जा रहा था।\n\nइस अवसर पर कालाकांकर नरेश ने अपने सबसे प्रिय पुत्र युवराज लालप्रताप सिंह को चांदा की घेराबंदी कर अंग्रेजों से मुकाबला करने का जिम्मा सौंपा। युवराज अपने साथ सैनिको और बड़ी संख्या में अपने समर्थक दिलेर किसानो के साथ अक्टूबर १८५७ के आखिर में मोरचे पर पहुंच गए। बागियों ने चांदा तथा अमेठी में अंग्रेजों के खिलाफ जोरदार मोरचा लिया।\nचांदा फतह करने के इरादे से अंग्रेज भारी तामझाम और सैन्य तैयारी के साथ निकले थे। पर पर चांदा की लड़ाई उनके लिए वाटरलू जैसी होती दिखी। अंग्रेजों के छक्के छूट गए और उनको बुरी तरह पराजित होना पड़ा। इस पराजय से अंग्रेज काफी घबरा गए। उधर बागियों ने विजय के बाद भी सतर्कता बरकरार रखी और चांदा को अपना मजबूत किला बनाए रखा। अंग्रेजों के खिलाफ जंग में चांदा का मोरचा अवध का ऐतिहासिक मोरचा माना जाता है।\nउपलब्ध दस्तावेजों के मुताबिक १८ फ़रवरी १८५८ को चांदा की लड़ाई में २० हजार से अधिक स्वातंत्र्य वीरों ने भाग लिया था। हालांकि इनमें पैदल सिपाही २५०० और सवार १४०० के आसपास ही थे। बाकी जंग में शामिल होने पहुंचे स्थानीय किसान और मजदूर थे। उनके पास उन्नत हथियार या तोपें नहीं थीं, बल्कि लाठी, भाला, बल्लम और परंपरागत हथियार तथा कइयों के पास तलवारे थी। इससे पता चलता है fक क्रांति नायको के पास किस बड़े स्तर का जनसमर्थन था।\n\nलेकिन चांदा की लड़ाई में बागी नेताओं के पास विभिन्न श्रेणी की २३ तोपें भी थीं। इन सारी तैयारियों जायजा लेकर इस बार हमला अंग्रेजों ने सारे तरीको को अख्तियार करके किया। इस बार अंग्रेजों की कुटिल नीति और खुफिया तैयारियों के चलते बागियों की पराजय हुई। चांदा की लड़ाई में महान सपूत युवराज लाल प्रताप शहीद सिंह की शहीदत क्रान्तिकारियों की सबसे बड़ी क्षति थी। चांदा में उनकी शहादत की तिथि १९ फ़रवरी १८५८ माना जाता है। यही नहीं चांदा की ऐतिहासिक लड़ाई में युवराज लाल प्रताप सिंह के चाचा राजा माधव सिंह भी लड़ते -लडते मातृभूमि पर शहीद हो गए। उन्होने मात्र २६ साल की उम्र में ऐतिहासिक चांदा की लड़ाई में अपने प्राणों का बलिदान हंसते-हंसते दे दिया था।\n\nचांदा की लड़ाई आज भी लोक गाथाओं और लोक गीतों में जीवित है। कालाकांकर के युवराज की वीरता का बयान आज भी स्थानीय लोक गीतों में होता और ग्रामीण उनको याद करते हैं। उनकी वीरता का बखान लोक गीतों में कुछ इस तरह है-\n\nकाले कांकर का बिसेनवा\nचांदे गाड़े बा निसनवां\n\nयुवराज लाल प्रताप सिंह की याद में कालाकांकर में कीर्ति स्तंभ के तौर पर प्रताप द्वार बना हुआ है। लेकिन इतिहास की किताबों में उनकी वीरता के बारे में जानकारी नहीं मिलती है। पर उस समय की सरकारी रिपोर्टो में उनका प्रताप जरूर नजर आता है।\n\nएक लंबे समय तक गुमनामी के अंधेरे में रहे इस महान नायक की याद को स्थायी बनाने के लिए उनके शहादत तिथि यानि १९ फ़रवरी २००९ को भारतीय डाक विभाग ने एक विशेष स्मारक डाक टिकट और प्रथम दिवस आवरण जारी किया।\n\n\n", "id": "582921", "title": "लाल प्रताप सिंह"}
{"url": "https://hi.wikipedia.org/wiki?curid=582926", "text": "राजा हनुमंत सिंह\n\nराजा हनुमंत सिंह (१८०८-१८८५) कालाकांकर रियासत के तालुकेदार थे। इन्हें अवध के बादशाह ने सन १८४९ में राजा की उपाधि से नवाजा था। राजा हनुमंत ने १८५७ की क्रांति में अपने पुत्र लाल प्रताप सिंह के साथ योगदान दिया था।\n", "id": "582926", "title": "राजा हनुमंत सिंह"}
{"url": "https://hi.wikipedia.org/wiki?curid=582934", "text": "ललिता सहरावत\n\nललिता सहरावत (जन्म: १४ जून १९९४) एक भारतीय महिला पहलवान हैं, इन्होने २०१४ में ग्लासगो कामनवेल्थ गेम्स में 53 किलोग्राम भार वर्ग कुश्ती में भारत की पहलवान ललिता सहरावत ने सिल्वर मेडल जीता।\n\n२० वर्षीय ललिता सहरावत ने नौ साल की उम्र से ही कुश्ती में हाथ आजमाना शुरू कर दिया था। मूल रूप से हिसार जिले के गांव खरड़ अलिपुर की हिसार के जवाहर नगर में रहने वाली ललिता इससे पहले जूनियर एशियन चैम्पियनशिप में कांस्य पदक जीत चुकी हैं। इसके साथ-साथ ललिता ने जूनियर वर्ग में नैशनल और इंटरनैशनल लेवल पर दो दर्जन से अधिक पदक और कुश्ती दंगल अपने नाम किए हैं।\n", "id": "582934", "title": "ललिता सहरावत"}
{"url": "https://hi.wikipedia.org/wiki?curid=582938", "text": "गीतिका जाखड़\n\nगीतिका जाखड़ (जन्म: १८ अगस्त १९८५) एक भारतीय महिला पहलवान हैं। इन्होने २०१४ में ग्लासगो कामनवेल्थ गेम्स में 63 किलोग्राम भार वर्ग में सिल्वर मेडल जीता।\n\nवे ३ बार की वर्ल्ड चैंपियन कनाडा की पहलवान डी. लोपेज से फाइनल में हार गई। पहलवान गीतिका जाखड़ को खेल और कुश्ती विरासत में मिली है। उनके दादा अत्तर सिंह जाखड़ अपने जमाने के जाने-माने पहलवान रहे हैं। पिता सत्यवीर सिंह जाखड़ अच्छे एथलीट रहे हैं और कोच भी हैं। हरियाणा पुलिस में डीएसपी हिसार के अग्रोहा में जन्मी गीतिका जाखड़ देश की पहली अर्जुन अवॉर्डी महिला पहलवान है। वह कॉमनवेल्थ कुश्ती चैंपियनशिप में २ बार गोल्ड मेडल, एशियन गेम्स में सिल्वर मेडल और जूनियर वर्ल्ड चैंपियनशिप में सिल्वर मेडल जीत चुकी है। गीतिका ९ बार भारत केसरी रह चुकी हैं।\n", "id": "582938", "title": "गीतिका जाखड़"}
{"url": "https://hi.wikipedia.org/wiki?curid=582946", "text": "रविंदर सिंह\n\nरविंदर सिंह (जन्म:४ फ़रवरी १९८२) एक प्रसिद्ध अंग्रेजी भाषा के भारतीय उपन्यासकार व लेखक हैं।\n\n\n", "id": "582946", "title": "रविंदर सिंह"}
{"url": "https://hi.wikipedia.org/wiki?curid=583015", "text": "बेइंतहा\n\nबेइंतहा एक भारतीय टेलीविजन धारावाहिक है जो 30 दिसम्बर 2013 से प्रसारित हुआ था। यह कलर्स टीवी पर प्रसारित हुआ था। यह मुस्लिम समाज की पृष्ठभूमि पर बनाया गया धारावाहिक है।\n", "id": "583015", "title": "बेइंतहा"}
{"url": "https://hi.wikipedia.org/wiki?curid=583026", "text": "मुजौना,समस्तीपुर\n\nमुजौना बिहार के समस्तीपुर से 8 किलोमीटर दूर एक बहुत बड़ा गाँव है। यहाँ की ज्यादा आबादी ब्राह्मणों की है।\nइस गाँव में बहुत बड़े और प्रकांड पंडित हुयें हैं। पंडित छतनेश्वर झा द्वारा लिखित 'आदि शक्ति' स्तुति घर-घर में पढ़ी जाती है।\n", "id": "583026", "title": "मुजौना,समस्तीपुर"}
{"url": "https://hi.wikipedia.org/wiki?curid=583041", "text": "माध्यमिक शिक्षा आयोग\n\nमाध्यमिक शिक्षा आयोग (सेकेण्डरी एजुकेशन कमीशन) या मुदालियर आयोग की स्थापना 1953 में की गयी थी।\n", "id": "583041", "title": "माध्यमिक शिक्षा आयोग"}
{"url": "https://hi.wikipedia.org/wiki?curid=583072", "text": "नवीन शिक्षा नीति\n\nभारत में १९८६ में नवीन शिक्षा नीति नाम से एक शिक्षा नीति लागू की गयी। इस नीति की सर्वाधिक महत्त्वपूर्ण विशेषता यह थी कि इसमें सारे देश के लिए एक समान शैक्षिक ढाँचे को स्वीकार किया और अधिकांश राज्यों ने 10 + 2 + 3 की संरचना को अपनाया।\n\nअगस्त 1985 'शिक्षा की चुनौती' नामक एक दस्तावेज तैयार किया गया जिसमें भारत के विभिन्न वर्गों (बौद्धिक, सामाजिक, राजनैतिक, व्यावसायिक, प्रशासकीय आदि) ने अपनी शिक्षा सम्बन्धी टिप्पणियाँ दीं और 1986 में भारत सरकार ने 'नर्इ शिक्षा नीति 1986' का प्रारूप तैयार किया।\n\nइस नीति की की प्रमुख विशेषताएँ संक्षेप में निम्नलिखित हैं:\n\n• शिक्षा के सारतत्त्व व उसकी भूमिका के बारे में नीति में कहा गया है कि शिक्षा सबके लिए आवश्यक है, शिक्षा की सांस्कृतिक भूमिका है, शिक्षा वर्तमान और भविष्य के लिए अपने आय में एक अद्वितीय निवेश है।\n\n• समानता के लिए शिक्षा : महिलाओं, अनुसूचित जातियों व जनजातियों तथा वंचित समूह को समान अवसर उपलब्ध करवाना।\n\n• शिक्षकों की शिक्षा, कार्य-प्रणाली, जिम्मेदारी, वेतन आदि सभी स्तरों पर गुणात्मक सुधार की आवश्यकता।\n\n• तकनीकी व व्यावसायिक शिक्षा को महत्त्व देना।\n\nआचार्य राममूर्ति की अध्यक्षता में 7 मर्इ 1990 को भारत सरकार ने नर्इ शिक्षा नीति को संशोधित करने के लिए एक समिति गठित की। इसके मुख्य विचार निम्न बिन्दुओं पर केनिद्रत थे :\n\n• शिक्षा के उद्देश्य\n\n• सामान्य स्कूल प्रणाली\n\n• व्यकितयों का कार्य हेतु सशक्तीकरण\n\n• स्कूली विश्व व कार्य स्थल में सम्बन्ध स्थापित करना।\n\n• परीक्षा सुधार\n\n• मातृभाषा को स्थान\n\n• स्त्रियों की शिक्षा\n\n• धार्मिक अन्तरों को (शैक्षिक उपलब्धि, अवसरों आदि के सन्दर्भ में) कम करना\n\n• विद्यालय प्रशासन का विकेन्द्रीकरण\n", "id": "583072", "title": "नवीन शिक्षा नीति"}
{"url": "https://hi.wikipedia.org/wiki?curid=583092", "text": "शांति सेना\n\nशांति सेना भारत का गांधीजी के अनुयायियों का एक संगठन है। इस संस्था के अहिंसा के सिद्धान्तों को विश्व के अनेक संगठनों ने अपनाया है। \n", "id": "583092", "title": "शांति सेना"}
{"url": "https://hi.wikipedia.org/wiki?curid=583105", "text": "बिरजा शंकर गुह\n\nबिरजा शंकर गुह (बंगला : বিরজাশঙ্কর গুহ) ; 15 अगस्त 1894 – 20 अक्टूबर 1961) भारत के भौतिक नृतत्वविज्ञानी थे। उन्होने बीसवीं शताब्दी के आरम्भिक दिनों में भारत के निवासियों को जाति (races) के अनुसार वर्गीकृत किया। वे भारतीय नृतत्वशास्त्रीय सर्वेक्षण (ASI) के प्रथम निदेशक थे। (1945–1954).\n\n", "id": "583105", "title": "बिरजा शंकर गुह"}
{"url": "https://hi.wikipedia.org/wiki?curid=583108", "text": "धीरेन्द्र मजूमदार\n\nधीरेन्द्रनाथ मजूमदार से भ्रमित न हों।\n\nधीरेन्द्र मजूमदार () भारत के एक गांधीवादी कारयकर्ता थे जिन्होने १९५२ में मुंगेर के जमुई में श्रमभारती नामक अशासकीय संस्था की स्थापना की।\n\n\n", "id": "583108", "title": "धीरेन्द्र मजूमदार"}
{"url": "https://hi.wikipedia.org/wiki?curid=583121", "text": "तुम ही हो\n\nतुम ही हो 2013 की सुपरहिट फिल्म आशिकी 2 का एक सुपरहिट गाना हैं। आशिकी 2 का यह गाना फिल्म के लिए अरिजीत सिंह ने गाया है। इस गाने को गीतकार संगीतकार मिथुन ने लिखा हैं। \n", "id": "583121", "title": "तुम ही हो"}
{"url": "https://hi.wikipedia.org/wiki?curid=583123", "text": "घंटा घातु\n\nघण्टा धातु (Bell metal) एक कठोर मिश्रातु है जिससे घण्टे और घंटियाँ आदि बनतीं हैं। यह एक प्रकार का कांस्य (bronze) है। इसमें ताम्र और टिन का अनुपात लगभग 4:1 रहता है (जैसे 78% ताँबा, 22% टिन, द्रव्यमान के अनुसार)। घण्टा-धातु का अयस्क टिन, कॉपर और लोहा का सल्फाइड होता है जिसे स्टैनाइट (stannite) कहते हैं।\n\n", "id": "583123", "title": "घंटा घातु"}
{"url": "https://hi.wikipedia.org/wiki?curid=583125", "text": "प्यूटर\n\nप्यूटर (Pewter) एक मिश्रातु है जिसके बर्तन आदि बनते हैं। पारम्परिक रूप से इसमें ८५ से ९९% तक टिन तथा शेष ताँबा, एंटीमनी, बिस्मथ आदि होते हैं। \n\nइसका गलनांक 170–230 °C के बीच होता है। यह घातवर्धनीय मिश्रधातु है। \n\n", "id": "583125", "title": "प्यूटर"}
{"url": "https://hi.wikipedia.org/wiki?curid=583138", "text": "टाँका\n\nटाँका या सोल्डर (Solder) एक गलनीय मिश्रधातु है। इसका उपयोग टाँका लगाने तथा धातु के टुकड़ों को जोड़ने के काम आती है।\n\n", "id": "583138", "title": "टाँका"}
{"url": "https://hi.wikipedia.org/wiki?curid=583142", "text": "गलनक्रांतिक प्रणाली\n\nरासायनिक यौगिकों के ऐसे मिश्रण को गलनक्रांतिक प्रणाली (Eutectic system) या केवल गलनक्रांतिक कहते हैं जो उन्हीं यौगिकों के (किन्तु अन्य संरचना वाले) सभी मिश्रणों की अपेक्षा कम ताप पर ठोस बन जाता है। उस संरचना को गलनक्रांतिक संरचना कहते हैं और जिस ताप पर यह ठोस बनता है उस ताप को गलनक्रांतिक ताप कहते हैं।\n", "id": "583142", "title": "गलनक्रांतिक प्रणाली"}
{"url": "https://hi.wikipedia.org/wiki?curid=583151", "text": "मिथुन (संगीतकार)\n\nमिथुन (जन्म: जनवरी 11, 1985) एक भारतीय संगीतकार, गायक और गीतकार हैं। \n\n", "id": "583151", "title": "मिथुन (संगीतकार)"}
{"url": "https://hi.wikipedia.org/wiki?curid=583156", "text": "गोथनबर्ग\n\nगोथनबर्ग (अंग्रेजी : Gothenburg ; स्विडिश : \"Göteborg\" ; उच्चारण : [jœtəˈbɔrj] / योतबर्य) स्वीडन के कैटेगैट जिले में स्थित एक बंदरगाह है, जो यटा (Gota) नदी के तट पर मुहाने से आठ किमी भीतर स्थित है। सर्वप्रथम १६०३ ई. में चहारदीवारियों से घिरे हुए एक किले के रूप में, नगर का प्रादुर्भाव हुआ। किंतु डेनिस लोगों ने कालामार की लड़ाई में इसे नष्ट कर दिया। पुन: १६१९ ई. में गुस्तवस एदाल्फस ने नगर की नींव डाली। बंदरगाह का विकास १८वीं शताब्दी के अंत में हुआ जब इंग्लैंड के व्यापारियों ने यहाँ मछलियों का डिपो खोला। १८३२ ई. में यटा नहर तथा पश्चिम रेलवे खुल जाने से यहाँ का व्यापार तथा आबादी तीव्र गति से बढ़ी।\n\nगोथनबर्ग स्वीडन का प्रथम बंदरगाह तथा दूसरा प्रधान नगर है। १९२२ ई. से यह करमुक्त बंदरगाह हो गया है। यहाँ पानी का जहाज बनाने का बहुत बड़ा केंद्र है। सूती मिलें, रसायनक कागज, चमड़े, शराब तथा लकड़ी के बहुत से कारखाने हैं। नगर पूर्ण विकसित तथा आधुनिक ढंग का है जो प्रमुख शिक्षाकेंद्रों, व्यवसायों तथा धार्मिक संस्थाओं से परिपूर्ण है।\n", "id": "583156", "title": "गोथनबर्ग"}
{"url": "https://hi.wikipedia.org/wiki?curid=583162", "text": "गोरखमुंडी\n\nगोरखमुंडी (वानस्पतिक नाम : \"स्फ़ीरैंथस इंडिकस\" Sphaeranthus Indicus) कंपोज़िटी (Compositae) कुल की वनस्पति है। इसे मुंडी या गोरखमुंडी (प्रादेशिक भाषाओं में) और मुंडिका अथवा श्रावणी (संस्कृत में) कहते हैं। \n\nगोरखमुंडी एकवर्षा आयु वाली, प्रसर, वनस्पति धान के खेतों तथा अन्य नम स्थानों में वर्षा के बाद निकलती है। यह किंचित् लसदार, रोमश और गंधयुक्त होती है। कांड पक्षयुक्त, पत्ते विनाल, कांडलग्न और प्राय: व्यस्तलट्वाकार (Obovate) और पुष्प सूक्ष्म किरमजी (Magenta-coloured) रंग के और मुंडकाकार व्यूह में पाए जाते हैं।\n\nइसके मूल, पुष्पव्यूह अथवा पंचाग का चिकित्सा में व्यवहार होता है। यह कटुतिक्त, उष्ण, दीपक, कृमिघ्न (कीड़े मारने वाली), मूत्रजनक रसायन और वात तथा रक्तविकारों में उपयोगी मानी जाती है। इसमें कालापन लिए हुए लाल रंग का तैल और कड़वा सत्व होता है। तैल त्वचा और वृक्क द्वारा नि:सारित होता है, अत: इसके सेवन से पसीने और मूत्र में एक प्रकार की गंध आने लगती है। मूत्रजनक होने और मूत्रमार्ग का शोधन करने के कारण मूत्रेंद्रिय के रोगों में इससे अच्छा लाभ होता है। अधिक दिन सेवन करने से फोड़े फुन्सी का बारंबार निकलना बंद हो जाता है। यह अपची, अपस्मार, श्लीपद और प्लीहा रोगों में भी उपयोगी मानी जाती है।\n\n", "id": "583162", "title": "गोरखमुंडी"}
{"url": "https://hi.wikipedia.org/wiki?curid=583167", "text": "गीदो गैज़ेल\n\nगीदो गैज़ेल (Guido Pieter Theodorus Josephus Gezelle ; १८३०-१८९९) बेल्जियम के कवि, प्रभावी लेखक तथा रोमन कैथलिक पादरी थे। वे पश्चिमी फ्लेमी बोली का प्रयोग करने के लिये जाने जाते हैं।\n\nगीदो गैज़ेल के पिता माली का काम करते थे। एक सेमिनरी में शिक्षा प्राप्त करने के बाद सन् १८५४ में ये चर्च में पादरी हो गए। साथ ही साथ इन्होंने अध्यापन कार्य भी प्रारंभ कर दिया और अध्यापक के रूप में इन्होंने अच्छे शिष्यों पर गहरा नैतिक प्रभाव डाला। इनके शिष्यों में ह्यूगो भी थे। बाद में ये ब्रूजेज़ के नामक स्थान पर ऐंग्लो-बेल्जियम स्कूल में हेडमास्टर हो गए, लेकिन इस रूप में ये असफल सिद्ध हुए और फिर अपने ही साप्ताहिक पत्र में लिबरल सिद्धांतों के विरुद्ध प्रचार करना शुरू किया। \n\nइनकी कविताओं में इनके प्रकृतिप्रेम का स्पष्ट आभास मिलता है। साथ ही साथ ईश्वर के प्रति प्रगाढ़ भक्ति और निष्ठा का भी पुट मिलता है। प्रायः सभी रचनाएँ भावप्रधान हैं। प्रकृति संबंधी कविताओं की एक और विशेषता यह है कि शब्दों के द्वारा ये वर्णित वस्तुओं का सजीव चित्र उपस्थित कर देते हैं। शैली और छंदप्रयोग की दृष्टि से भी इनमें यह विशेषता है। साधारण बोलचाल की भाषा को ही परिष्कृत रूप में इन्होंने कविता के लिए स्वीकार किया और लय तथा स्वर के कुशल प्रयोग के द्वारा कविता में संगीत का तत्व ला दिया।\n", "id": "583167", "title": "गीदो गैज़ेल"}
{"url": "https://hi.wikipedia.org/wiki?curid=583208", "text": "पाल इल्यार\n\nपाल इल्यार () (14 दिसम्बर 1895 – 26 नवम्बर 1952) फ्रांस के एक कवि थे।\n\n\n", "id": "583208", "title": "पाल इल्यार"}
{"url": "https://hi.wikipedia.org/wiki?curid=583212", "text": "मेघना पंत\n\nमेघना पंत एक लेखिका और पत्रकार हैं।\n\n\n", "id": "583212", "title": "मेघना पंत"}
{"url": "https://hi.wikipedia.org/wiki?curid=583218", "text": "किश्वर देसाई\n\nकिश्वर देसाई (जन्म:१९५६) एक भारतीय लेखिका हैं। वे ब्रिटेन के प्रतिष्ठित कोस्टा फर्स्ट नावेल एवार्ड से सम्मानित हैं।\n\n\n", "id": "583218", "title": "किश्वर देसाई"}
{"url": "https://hi.wikipedia.org/wiki?curid=583272", "text": "समय नियंत्रण\n\nसमय नियन्त्रण (time control) का कार्य दो खिलाड़ियों वाले लगभग सभी बोर्ड खेलों में किया जाता है ताकि खेल का प्रत्येक पारी समय से समाप्त हो सके और खेल आगे बढता रहे। इस कार्य के लिये प्रायः खेल घड़ी (game clock) प्रयोग में लायी जाती है। जब किसी खिलाड़ी के पास अपना चाल चलने के लिये बहुत कम समय शेष बचा होता है तो उस स्थिति को 'समय दबाव' (Time pressure या time trouble या zeitnot) कहा जाता है।\n", "id": "583272", "title": "समय नियंत्रण"}
{"url": "https://hi.wikipedia.org/wiki?curid=583288", "text": "मुक्त अधिगम\n\nमुक्त अधिगम (ओपेन लर्निंग) शिक्षा सम्बन्धी एक नवाचारी आन्दोलन एवं शिक्षा-सुधार है जो औपचारिक शिक्षा प्रणाली के अन्दर अधिगम (सीखने) के अवसरों में वृद्धि करता है या सीखने के अवसरों को औपचारिक शिक्षा पद्धति की सीमाओं के परे ले जाता है। यह आन्दोलन १९७० के दशक में सामने आया और आज शिक्षा व्यवस्था में इसने महत्वपूर्न जगह बना ली है।\n\nमुक्त अधिगम में आने वाली प्रमुख चीजें ये हैं-\n\nजितना कम प्रतिबन्ध होते हैं, शिक्षा उतनी ही अधिक मुक्त कही जायेगी। मुक्त अधिगम का उद्देश्य सामाजिक और शैक्षिक असमताओं को मिटाना है तथा ऐसे अवसर प्रदान करना है जो पारम्परिक महाविद्यालयों/विश्वविद्यालयों द्वारा नहीं प्रदान किये जाते।\n\n", "id": "583288", "title": "मुक्त अधिगम"}
{"url": "https://hi.wikipedia.org/wiki?curid=583298", "text": "दिल ने ये कहा है दिल से\n\nदिल ने ये कहा है दिल से एक भारतीय सुपरहिट फिल्म धड़कन का सुपरहिट गाना है। नदीम शरवन के संगीत से सजे इस गाने के दो खंड है। पहला खंड अलका याज्ञनिक, कुमार सानु एवं उदित नारायण ने तथा दूसरा खंड अलका याज्ञनिक एवं सोनू निगम ने गाया है।\n\n", "id": "583298", "title": "दिल ने ये कहा है दिल से"}
{"url": "https://hi.wikipedia.org/wiki?curid=583303", "text": "चोखामेला\n\nचोखामेला (1300-1400)महाराष्ट्र के एक नामी संत थे। संत चोखामेला ने कई अभंग लिखे हैं,जिसके कारण उन्हें भारत का पहला दलित-कवि कहा गया है। सामाजिक-परिवर्तन के आन्दोलन में चोखामेला पहले संत थे, जिन्होंने भक्ति-काल के दौर में सामाजिक-गैर बराबरी को लोगों के सामने रखा। अपनी रचनाओं में वे दलित समाज के लिए खासे चिंतित दिखाई पड़ते हैं।\n\nचोखामेला के जीवन सम्बन्धित बहुत कम जानकारी उपलब्ध है। चूँकि संत नामदेव (1270-1350) को उनका गुरु कहा जाता है अत: उनकी कालावधि इसी के आस-पास होना चाहिए। चोखामेला का जन्म महाराष्ट्र के दलित जाति में हुआ था। वे मेहुनाराजा नामक गावं में पैदा हुए थे, जो जिला बुल्ढाना की दियोलगावं राजा तहसील में आता है।\n\nचोखामेला बचपन से ही विठोबा के भक्त थे। हिन्दू समाज-व्यवस्था में निम्न कही गई जाति के लोगों को और कोई आसरा तो था नहीं, अतयव गंभीर प्रकृति के लोग भगवान्-भक्ति को ही उध्दारक मानते थे। ये अलग बात है कि तथाकथित भगवान के मन्दिर में उन्हें प्रवेश भी करने नहीं दिया जाता था। एक बार चोखामेला पंढरपुर आये जहाँ संत नामदेव का कीर्तन हो रहा था। वे नामदेव महाराज के कीर्तन से मंत्र-मुग्ध हो गए।\n\nनामदेव विठ्ठल-भक्त थे और तब वे पंढरपुर में ही रह रहे थे। नामदेव के आकर्षण और विठ्ठल-भक्ति ने चोखामेला को पंढरपुर खिंच लाया। वे अपनी पत्नी सोयरा और पुत्र कर्मामेला के साथ पंढरपुर के पास मंगलवेध में आ कर रहने लगे। चोखामेला नित्य विठोबा के दर्शन करने पंढरपुर आते और मन्दिर की साफ-सफाई करते। यद्यपि, महार होने के कारण मन्दिर में प्रवेश की उन्हें इजाजत नहीं थी। चोखामेला की एक बहन निर्मला भी ही जो विठोबा की भक्त थी। चोखामेला के एक शिष्य बंका का भी उल्लेख आता है। बंका, चोखामेला की पत्नी सोयरा का ही भाई था।\n\nचोखामेला वारकरी सम्प्रदाय के थे। वारकरी सम्प्रदाय के अनुयायी जो पूरे महाराष्ट्र में फैले हैं। वारकरी का अर्थ है, यात्री। वारकरी सम्प्रदाय ये लोग प्रत्येक वर्ष पंढरपुर की यात्रा करते हैं। ये अभंग गाते हुए नंगे पैर चलते रहते हैं। अभंग और ओवी महाराष्ट्र के संतों की वाणी है। अभंग, ओवी का ही एक रूप है जो महिलाऐं गाती हैं। चोखामेला के अभंगों की संख्या 300 के करीब बतलाई जाती हैं जिनमें सोयरा, कर्ममेला और बंका के नाम से भी रचित अभंग मिलते हैं। इनमे से कई अभंग चोखामेला पर हुए ब्राह्मण-पंडितों के अत्याचारों का कारुणिक और ह्रदय-स्पर्शी वर्णन करते हैं।\n\nभारत में भक्ति-काल को मोटे तौर पर एक सामाजिक-धार्मिक आन्दोलन कहा जा सकता है जिसके तहत सदियों की सामाजिक-धार्मिक जड़ता को संत- महात्माओं के द्वारा प्रश्नगत किया गया। भक्ति-आन्दोलन से निश्चित रूप से निम्न कही जाने वाली जातियों को बल मिला। वे दूर से ही सही, ढोल-मंजीरे के साथ उच्च जाति हिन्दुओं के कानों में अपनी आवाज पहुँचाने लगे। वे पूछने लगे कि 'नीच' होने में उनका कसूर क्या हैं? कमोवेश यही स्थिति हिन्दू समाज में नारी की थी। शूद्रों और अति-शूद्रों के साथ हिन्दू नारी भी पूछने लगी कि उसके साथ अछूत-सा बर्ताव क्यों ?नामदेव, जो दर्जी समाज के थे और जिनकी सामाजिक स्थिति शूद्रों में थी, चोखामेला को बहुत चाहते थे। वे चोखामेला की विठ्ठल-भक्ति से अभिभूत थे। हमें ऐसे कई प्रसंग मिलते हैं, जब नामदेव ने सनातन हिन्दू पंडा-पुजारियों के क्रोध से चोखामेला का बीच-बचाव किया था।\n\nचोखामेला के बाप-दादाओं का कार्य गावं के हिन्दू घरों में मरे हुए जानवरों को उठा गाँव के बाहर ले जा कर ठिकाने लगाना होता था। इसके लिए उन्हें कोई मेहनतनामा नहीं दिया जाता था। तब, महारों के अलग मोहल्ले गावं के बाहर होते थे। हिन्दुओं की जूठन पर महारों का गुजर होता था। महारों को हिन्दू, अपनी वर्ण-व्यवस्था में चौथे वर्ण में भी नहीं गिनते थे। उन्हें वर्ण-बाह्य माना जाता था। उन्हें शिक्षा प्राप्त करने की मनाही थी। उन्हें सामान्य सुविधाएँ जैसे सार्वजानिक कुँए से पानी भरने की मनाही थी। उनके मन्दिर-प्रवेश पर पाबन्दी थी।\n\nपंढरपुर के विठ्ठल, जो विष्णु का ही रूप है जिन्हें कभी कृष्ण तो कभी शिव के स्वरूप में पूजा जाता हैसंत चोखामेला ने कई अभंग लिखे हैं, जिसके कारण उन्हें भारत का पहला दलित-कवि कहा गया है। सामाजिक-परिवर्तन के आन्दोलन में चोखामेला पहले संत थे, जिन्होंने भक्ति-काल के दौर में सामाजिक-गैर बराबरी को लोगों के सामने रखा। अपनी रचनाओं में वे दलित समाज के लिए खासे चिंतित दिखाई पड़ते हैं।\n", "id": "583303", "title": "चोखामेला"}
{"url": "https://hi.wikipedia.org/wiki?curid=583347", "text": "अग्रहार बेलगुलि\n\nअग्रहार बेलगुलि (कन्नड : \"ಅಗ್ರಹಾರ ಬೆಳಗುಲಿ\") कर्नाटक के हासन जिले का एक गाँव है। 'अग्रहार' शब्द इस बात का परिचायक है कि इस गाँव में बड़ी संख्या में ब्राह्मण पण्दित निवास करते थे जो षड्कर्मों को पूरा करते थे। किन्तु वर्तमान समय में वहाँ केवल तीन-चार ब्राह्मण परिवार ही हैं।\n\n", "id": "583347", "title": "अग्रहार बेलगुलि"}
{"url": "https://hi.wikipedia.org/wiki?curid=583378", "text": "सादड़ी\n\nसादडी राजस्थान राज्य के पाली जिले की देसुरी तहसील का एक कस्बा है, जो कि अरावली की पहाड़ियों के पास बसा हुआ है।\n\nयह क़स्बा विभिन्न भागों में बटा हुआ है। राजपूत कॉलोनी, अम्बेडकर नगर, नई आबादी, विश्वकर्मा कॉलोनी, चौहानो का बांग्ला, सिंधलो का रावला, राठौड़ो का रावला, वागरियो का झुपा,बारली सादड़ी आदि इसके भाग हैं। \n\nचौहानो का बांग्ला,सिंधलो का रावला,राठौड़ो का रावला ,राजपूत कॉलोनी आदि के कारण सादडी और रणकपुर राजपूत वर्चस्व वाला क्षेत्र है। \n\nसादड़ी एक नगरपालिका है। इसके अन्तरगर्त भादरास गाँव भी सम्मिलित है। वर्तमान मे यहाँ नगरपालिका अध्यक्ष भाटी शंकरलाल मेघवाल हैं, जो कि अगस्त २०१० में जनता द्वारा सीधे निर्वाचित हुए हैं।\n\n", "id": "583378", "title": "सादड़ी"}
{"url": "https://hi.wikipedia.org/wiki?curid=583475", "text": "कोपिक\n\nकोपिक (जापानी: コピック \"Kopikku\", अंग्रेजी: Copic) एक ब्रांड की मार्कर पेन जापान में किए गए से: तोओ। संयुक्त राज्य अमेरिका और कनाडा में, यह द्वारा वितरित है: इमेजिनेशन इंटरनेशनल। मार्कर में उपलब्ध हैं ३५८ रंग और वे रीफिल किया जा सकता है। मार्करों फिर से भरना करने के लिए इस्तेमाल स्याही नए रंग बनाने के लिए मिलाया जा सकता है और खाली मार्करों इस उद्देश्य के लिए बेचा जाता है। उपलब्ध एक एयर ब्रश प्रणाली भी है। हिमालय फाइन आर्ट मार्कर सेट वितरित भारत में।\n\nकोपिक मार्कर का उपयोग करता है कि एक विस्तृत रेंज को कवर करने के लिए दो सुझाव दिया है; एक छोर पर एक छेनी शैली टिप और अन्य पर एक ब्रश टिप. उपलब्ध एक दौर टिप भी है। मार्कर स्थायी, गैर विषैले, अल्कोहल आधारित स्याही का उपयोग. मार्करों भी आसानी से बड़े क्षेत्रों को कवर कर सकते हैं कि एक व्यापक शैली में उपलब्ध हैं।\n\nछह विभिन्न प्रकार के कर रहे हैं कोपिक मार्कर, छह (मूल, स्केच, वाइड, सीयाओ, कॉमिक और २५ वीं वर्षगांठ) जो की इसी स्याही का उपयोग करें।\n\nकोपिक मूल मार्करों २१४ विभिन्न रंगों में उपलब्ध हैं। वे एक वर्ग की तरह आकार और बदली महत्वपूर्ण व्यक्ति और स्याही हैं। ये एक अच्छी टिप के पक्ष और एक व्यापक छेनी टिप की ओर है। दोनों टोपियां गिने जा रहे हैं।\n\nकोपिक स्केच मार्करों सभी ३५८ रंगों में उपलब्ध हैं। मार्कर बैरल एक अंडाकार जैसे आकार का है। ये एक ब्रश टिप और एक मध्यम छेनी टिप है। छेनी टिप मूल मार्कर पर छेनी टिप से छोटी है। ब्रश टिप एक 'सुपर' ब्रश और सीयाओ मार्करों पर ब्रश टिप से मजबूत है। वे बदली महत्वपूर्ण व्यक्ति और स्याही है।\n\nकोपिक वाइड मार्करों मुख्य रूप से स्थिरता के साथ और रंग स्ट्रीकिंग बिना बड़े क्षेत्रों रंग करने के लिए उपयोग किया जाता है। वे अधिक गहरा और बड़ा कर रहे हैं कोपिक स्केच और कोपिक मूल। ये एक विस्तृत छेनी टिप है। कोपिक वाइड ३६ रंगों में उपलब्ध हैं। कोपिक वाइड रीफिल किया जा सकता है कि स्याही और बदली महत्वपूर्ण व्यक्ति है।\n\nकोपिक सीयाओ मार्करों रीफिल किया जा सकता है कि बदली महत्वपूर्ण व्यक्ति और स्याही के साथ, पतले होते हैं। कोपिक सीयाओ मार्करों १८० रंगों में उपलब्ध हैं। सभी कोपिक मार्कर की तरह, वे दोनों सिरों, एक ब्रश टिप और एक मध्यम छेनी सुझाव दिया है। ब्रश टिप स्केच मार्करों पर 'सुपर ब्रश टिप' की तुलना में नरम है। उन्होंने यह भी कम स्याही पकड़।\n\nकोपिक हास्य मार्करों ७२ रंगों में उपलब्ध हैं। बैरल अंडाकार है और कोपिक एयर ब्रश करने सिस्टम के साथ संगत है। कोपिक हास्य एक सुपर ब्रश निब और बजाय एक मध्यम व्यापक का एक माध्यम दौर निब है। इस मार्कर हालांकि, स्याही रंग मूल, स्केच, वाइड या सीयाओ पर रंग के रूप में ही नहीं सभी कर रहे हैं, प्रतिस्थापन स्याही और महत्वपूर्ण व्यक्ति है। कोपिक हास्य मार्कर वर्तमान में जापान में ही उपलब्ध हैं।\n\nकोपिक स्केच २५ वीं वर्षगांठ मार्कर स्केच की तरह एक ब्लैक ओवल बैरल के साथ, ३६ रंगों में उपलब्ध ह। वे एक ब्रश टिप और एक छोटे से उठाई गोली टिप है। २५ वीं वर्षगांठ मार्करों भी हालांकि एक छेनी निब के लिए एक निब की जगह बिना कोपिक एयर ब्रश प्रणाली के साथ काम नहीं कर सकता, रीफिल और विनिमेय महत्वपूर्ण व्यक्ति है किया जा सकता है। वे उत्पादन केवल ३,००० सेट के साथ संस्करण सीमित हैं।\n\nमल्टी लाइनर श्रृंखला ग्राफिक डिजाइन के उद्देश्य से तकनीकी फाइन-लाइनर कलम भी शामिल है, लेकिन यह भी लिखने के लिए इस्तेमाल किया जा सकता है। वे स्टैदटलर द्वारा पिग्मेंटलिनेर श्रृंखला के लिए तुलना कर रहे हैं। वे दो श्रृंखला, एक डिस्पोजेबल प्लास्टिक सामान्य संस्करण और एक उच्च गुणवत्ता सपा श्रृंखला में उपलब्ध हैं। एसपी श्रृंखला एक एल्यूमीनियम शरीर, बदली महत्वपूर्ण व्यक्ति हैं और रीफिल किया जा सकता है।\n\nएयरब्रश प्रणाली एक सतह पर कोपिक मार्कर से स्याही स्प्रे करने के लिए एक कंप्रेसर से संपीड़ित हवा, या हवा के डिस्पोजेबल डिब्बे का उपयोग करता है। यह कोपिक मूल और स्केच मार्कर के साथ काम करता है। एयरब्रश प्रणाली एक डिब्बे में एक मार्कर फिटिंग द्वारा प्रयोग किया जाता है। इस एयरब्रश प्रणाली रंग, पृष्ठभूमि और अन्य उपयोगों के लिए इस्तेमाल किया जा सकता है।\n\n", "id": "583475", "title": "कोपिक"}
{"url": "https://hi.wikipedia.org/wiki?curid=583486", "text": "हाइबुन\n\nहाइबुन जापानी साहित्य में एक गद्य की विधा हैं। इसमें पद्य और गद्य दोनों ही विधाओ का समावेश होता हैं।\n\nहाइबुन एक संक्षिप्त गद्य और हाइकु का सम्मिश्रण है जो कि एक यात्रा विवरण के रूप में लिखा जाता हैं। मात्सुओ बाशो, जो एक संत और हाइकु कवि थे, इस लेखन शैली के आरम्भ कर्ता हैं। उन्होंने अपनी यात्राओं में कई हाइबुन लिखे। समकालीन हाइबुन का प्रयोग व उनकी रचना अभी विकसित हो रही है। सामान्य तौर पर एक हाइबुन में एक या दो पैराग्राफ (छोटे खंड) होते हैं और एक या दो अन्तःस्थापित हाइकु। गद्य का भाग आमतौर पर पहले लिखा जाता है और संक्षिप्त होता है। उसमें किसी दृश्य या किसी विशेष पल का वर्णन बड़ी वर्णनात्मकता से किया जाता है। उसके साथ जुड़े हाइकु का गद्य से सीधा सम्बंध होता है अर्थात वह गद्य के भावार्थ को पूरी तरह से घेर लेता है और उस उस अनुभव का एक आलेख प्रस्तुत करता है। \n\nगद्य व हाइकु के विपरीत भावों को इकट्ठे पढ़कर पाठक को अधिक प्रभावशाली या गहराई का अनुभव होता है जो केवल गद्य या केवल हाइकु पढ़ने से नहीं मिल पाता। यह आवश्यक है कि कुछ भी सीधी तरह नहीं कहा जाना चाहिये बल्कि उस पल का एक चित्र अंकित कर पढ़ने वाले के सामने इस तरह रखा जाये कि वह अपनी कल्पना से लेखक के अनुभव को समझ सके। वर्तमान काल, गद्य की संक्षिप्तता और कम शब्दों में वाक्य विन्यास का प्रयोग करना आधुनिक हाइबुन की रचना में अधिमान्य है। हाइबुन का लेखक सामान्यता का परिहार करते हुए दृश्य को असंपृक्तता से चित्रित करता है। गद्य एक दैनिकी का भाग हो सकता है। परन्तु बहुत सावधानी व देख-रेख से इसे कई बार पढ़कर देखना चाहिए। एक उत्तम हाइबुन में गद्य का भाग हाइकु के बारे में कुछ नहीं बतलाएगा बल्कि हाइकु उस अनुभव के पारिभाषिक पल को बढ़ावा देगा। हाइकु गद्य के साथ तिरछा सम्बंध रखते हुए गद्य में प्रयोग किये संज्ञा, क्रिया, विशेषण और कर्म का परिहार करता है।\n\nडॉ॰ अंजली देवधर का एक हाइबुन, \n", "id": "583486", "title": "हाइबुन"}
{"url": "https://hi.wikipedia.org/wiki?curid=583494", "text": "काली चील\n\nकाली चील (वैज्ञानिक नाम : \"Milvus migrans\") मधयम आकार का एक शिकारी पक्षी है। यह एक्कीपित्रिडी (Accipitridae) कुल का पक्षी है और इस कुल का विश्व का सबसे अधिक पाया जाने वाला पक्षी है। वर्तमान में इनकी पूरे विश्व में संख्या ६० लाख होने का अनुमान है। \n", "id": "583494", "title": "काली चील"}
{"url": "https://hi.wikipedia.org/wiki?curid=583506", "text": "2014 में इंग्लैंड में भारतीय क्रिकेट टीम\n\nभारत की राष्ट्रीय क्रिकेट टीम 22 जून से 7 सितम्बर तक इंगलैंड दौरे पर हैं, जिसमें 5 टेस्ट मैच, 5 एक दिवसीय अंतर्राष्ट्रीय और 1 ट्वेन्टी ट्वेन्टी खेले जाएंगे।\n\nइंग्लैंड ने टेस्ट सीरीज 3-1 से जीती और पटौदी ट्राफी प्राप्त की।\n", "id": "583506", "title": "2014 में इंग्लैंड में भारतीय क्रिकेट टीम"}
{"url": "https://hi.wikipedia.org/wiki?curid=583517", "text": "कालिज\n\nकालिज () (वैज्ञानिक नाम : \"Lophura leucomelanos\") फ़ीज़ॅन्ट कुल का एक पक्षी है जो हिमालय के निचले स्थानों में पाया जाता है। \nइस पक्षी के अन्य नाम इस प्रकार हैं\n\n", "id": "583517", "title": "कालिज"}
{"url": "https://hi.wikipedia.org/wiki?curid=583588", "text": "टंगुटूरी प्रकाशम\n\nतंगुटूरी प्रकाशम (; २३ अगस्त १८७२ – २० मई १९५७) भारतीय राजनीतिज्ञ और मद्रास प्रैज़िडन्सी के मुख्यमंत्री थे। सन् १९५३ में मद्रास स्टेट के विभाजन के बाद स्थापित आन्ध्र राज्य के प्रथम मुख्यमंत्री बने।\n", "id": "583588", "title": "टंगुटूरी प्रकाशम"}
{"url": "https://hi.wikipedia.org/wiki?curid=583594", "text": "गिरधारीलाल केडिया\n\nगिरधारीलाल केडिया (२५ अगस्त १९३६ – १९ दिसम्बर २००९) भारत के प्रख्यात सामाजिक उद्यमी थे। वो कला विकास केन्द्र, कटक के बारह वर्षों तक कार्यकारी अध्यक्ष एवं संरक्षक रहे।\n\n", "id": "583594", "title": "गिरधारीलाल केडिया"}
{"url": "https://hi.wikipedia.org/wiki?curid=583606", "text": "सेंट मैरीस फोरॉना चर्च एटूर\n\nसेंट मैरीस फोरॉना चर्च एटूर(St. Mary's Forane Church Edoor) उत्तरी मालाबार के एक प्रसिद्ध मैरिएन तीर्थ-स्थल और सबसे पुराने चर्चोँ में से एक है। यह कण्णूर जिले के पूर्वी शहर इरिट्टी में स्थित है। यह तालाश्शेरी Archdiocese के सेंट मैरी के नाम पर स्थापित हुआ पहला चर्च है। यह इरिट्टी का मुख्य शहर से लगभग 6.5 किलोमीटर दूरी में स्थित है।\n\nएटूर आसपास के क्षेत्रों के किसान समुदायों केलिए एक छोटा-सा बाज़ार है। यहाँ कण्णूर जिले के किसी भी हिस्से और केरल के अन्य भागों से सड़क मार्ग अच्छी तरह जुड़ा हुआ है। वास्तव में उस इलाके के आध्यात्मिक जीवन और सामाजिक विकास में इस चर्च का काफी प्रभाव है।\n\nइतिहास इस पल्ली 1946 में स्थापित हुआ था। अपने प्रारंभिक दिनों में यह लैटिन कैथोलिक के कोष़िक्कोड Diocese के अधीन में था। उसके बाद यह सीरो-मालाबार कैथोलिक (Syro-Malabar Catholic) थालास्सेरी diocese के अधीन में आया। उन दिनों में पल्ली के सदस्य थे ईसाई लोग जो त्रावणकोर से यहाँ चले आए। 1970 में सबसे सुंदर नया चर्च बनाया गया था। यह अब भी केरल के सबसे खूबसूरत चर्चोँ में से एक है। इस चर्च के स्थापत्य सौंदर्य पर्यटकों को यहाँ आने केलिए आकर्षित करती है।\n\nयह चर्च गोल आकार में है और केंद्र में एक Dome है। इसका गोल-आकार के कारण अंदर बहुत विस्तृत है। इसका वेदी (altar) 2012 में पुनर्निर्मित किया गया था जो हमारे मन में एक स्वर्गीय अनुभूति पैदा करता है।\n\nयहाँ के मुख्य आकर्षण है माँ मैरी की उपस्थिति। यहाँ मदर मैरी की एक खूबसूरत प्रतिमा है जो कहीं और देख नहीं सकता। लोग उसे एटूरम्मा कहते हैँ जिसका अर्थ है एटूर की माँ।\n", "id": "583606", "title": "सेंट मैरीस फोरॉना चर्च एटूर"}
{"url": "https://hi.wikipedia.org/wiki?curid=583639", "text": "बड़वा\n\nबड़वा को रावजी और जागाजी भी कहते है, यह जाती राजपूत वंश की वंशावली लिखने का काम करती हैl\nभारत में राजपूत और अन्य जातियों का इतिहास और उनकी वंशावली बड़वा द्वारा लिखी गयी, राजपूत में सभी वंश के अलग अलग बड़वा होते जो उनके खानदान का इतिहास लिखते है और उनके पास रखते हैबडवा सबसे उच्च कोटि के होते है\nये सिर्फ राजवंश का ही वंश लेख करते है। जागा भाट आदि सभी जातियो की वंशावली रखते है।\n\nतंवर बड़वा के गांव\nदेवी सिंह बड़वा-बत्तीसी के\n", "id": "583639", "title": "बड़वा"}
{"url": "https://hi.wikipedia.org/wiki?curid=583652", "text": "इबोला वायरस रोग\n\nइबोला विषाणु रोग (EVD) या इबोला हेमोराहैजिक बुखार (EHF) इबोला विषाणु के कारण लगने वाला अत्यन्त संक्रामक एवं घातक रोग है। आम तौर पर इसके लक्षण वायरस के संपर्क में आने के दो दिनों से लेकर तीन सप्ताह के बीच शुरू होता है, जिसमें बुखार, गले में खराश, मांसपेशियों में दर्द और सिरदर्दहोता है। आम तौर पर मतली, उल्टी और डायरिया होने के साथ-साथ जिगर और गुर्दाका कामकाज धीमा हो जाता है। इस स्थिति में, कुछ लोगों को खून बहने की समस्या शुरू हो जाती है।\nयह वायरस संक्रमित जानवर (सामान्यतया बंदर या फ्रुट बैट (एक प्रकार का चमगाद्ड़)के खून या [शरीर के तरल पदार्थ]] के संपर्क में आने से होता है। (ref name=WHO2014/> प्राकृतिक वातावरण में हवा से इसके फैलने का कोई प्रमाण नहीं मिलता है। ऐसा माना जाता है कि फ्रुट बैट (एक प्रकार के चमगादड़) प्रभावित हुए बिना यह वायरस रखते और फैलाते हैं। जब मानवीय संक्रमण होता है तो यह बीमारी लोगों के बीच फैल सकती है। पुरुष उत्तरजीवी इस वायरस को वीर्य के माध्यम से तकरीबन दो महीने तक संचरित कर सकते हैं। रोग की पहचान करने के लिए, आम तौर पर समान लक्षण वाली दूसरी बीमारियों जैसे मलेरिया, हैज़ा और अन्य वायरल हेमोराहैजिक बुखार को पहले अपवर्जित कर दिया जाता है। रोग की पहचान की पुष्टि करने के लिए खून के नमूनों को वायरल एंटीबॉडीस, वायरल आरएनए, या खुद वायरस के लिए जांच की जाती है।\nसंक्रमित बंदरों और सुअरों से मनुष्य में यह बीमारी फैलने से कम करना इसके रोकथाम में शामिल है। जानवरों में संक्रमण की जांच करके और संक्रमण पाए जाने पर उनके शरीर को समुचित तरीके से नष्ट करके इसकी रोकथाम की जा सकती है। मांस को उचित तरीके से पकाना और मांस से संबंधित कामकाज करते समय हाथों पर निवारक कपड़े पहनने से भी इसके सहायता मिल सकती है, क्योंकि ऐसी बीमारी से ग्रसित व्यक्ति के आसपास होने पर आप निवारक कपड़े और वाशिंग हैंड्स पहनते हैं। बीमारी से ग्रसित व्यक्ति के शरीर के तरल पदार्थों और उत्तकों के नमूनों का रख-रखाव विशेष सावधानी के साथ करना चाहिए।\nइस बीमारी के लिए कोई विशिष्ट उपचार नहीं है; संक्रमित लोगों की सहायता की कोशिशों में उन्हें ओरल रिहाइड्रेशन थेरेपी (पीने के लिए थोड़ा-सा मीठा और नमकीन पानी देना) या इंट्रावेनस फ्लुड्स देना शामिल है। इस बीमारी में मृत्य दरबेहद उच्च है: अक्सर इस वायरस के संक्रमित होने वाले 50% से 90% तक लोग मौत के शिकार हो जाते हैं।<ref name=\"Elsevier/Academic Press\"></ref> ईवीडी की पहचान सबसे पहले सूडान और डेमोक्रेटिक रिपब्लिक ऑफ कांगो में की गई थी। इस बीमारी का प्रकोप आम तौर उप-सहारा अफ्रीका के उष्ण-कटिबंधीय क्षेत्रों में होता है। 1976 (जब पहली बार इसकी पहचान की गई थी) से 2013 तक, हर वर्ष 1,000 तक लोग इससे संक्रमित हो जाते हैं। अब तक का सबसे बड़ा प्रकोप अभी जारी है2014 पश्चिम अफ्रीका इबोला प्रकोप, जिसमें गुआना, सिएरा लियोन, लाइबेरिया और संभवत: नाइजीरिया प्रभावित हो रहे हैं। अगस्त 2014 तक 1600 से अधिक मामलों की पहचान की गई है। इसके लिए टीका विकसित करने के प्रयास जारी हैं; हालांकि अभी तक ऐसा कोई टीका मौजूद नहीं है।\n\n", "id": "583652", "title": "इबोला वायरस रोग"}
{"url": "https://hi.wikipedia.org/wiki?curid=583679", "text": "यूटीवी एक्शन\n\nयूटीवी एक्शन (अंग्रेजी: UTV Action) (पूर्व के रूप में जाना जाता है: \"यूटीवी बिंदास मूवीस\") एक भारतीय फिल्म चैनल जो हॉलीवुड एक्शन फिल्मों की सुविधाएँ डब में हिंदी और बॉलीवुड एक्शन फिल्मों। यह मुंबई, महाराष्ट्र में स्थित बिंदास ब्रांड से एक भेंट है। यूटीवी एक्शन भी दक्षिण भारतीय हिंदी डब फिल्में दिखाएं।\n\n", "id": "583679", "title": "यूटीवी एक्शन"}
{"url": "https://hi.wikipedia.org/wiki?curid=583710", "text": "धरमदास\n\nधरमदास (या धनी धर्मदास ; १४३३ - १५४३ अनुमानित) कबीर दास के शिष्य और उनके समकालीन सन्त एवं हिन्दी कवि थे। धनी धर्मदास को छत्तीसगढ़ी के आदि कवि का दर्जा प्राप्त है। कबीरदास के बाद हरमदास कबीरपंथ के सबसे बड़े उन्नायक थे। \n\nसंत धरमदास को कबीर के शिष्यों में सर्वप्रमुख मानने की प्रवृत्ति पाई जाती हैं, किंतु ये उनके ठीक समसामयिक भी नहीं ठहरते। इनके द्वारा स्थापित कही जानेवाली 'छत्तीसगढ़ी शाखा' की कबीरपंथी परंपरा की तालिका के अनुसार इनका आविर्भाव काल विक्रम संवत् की १७वीं शताब्दी के द्वितीय वा प्रथम चरण से पहले जाता नहीं जान पड़ता जिस कारण ये कबीर के परवर्ती हो जाते हैं। इसी प्रकार कतिपय सांप्रदायिक ग्रंथों तथा स्वयं इनकी भी कुछ पंक्तियों द्वारा इनका उन्हें, जिंदरूप में (अमर सुखनिधान) तथा विदेही बनकर 'झीना परस' (घ.दा. की बानी) दिखलाते हुए ही, मानना, सिद्ध होता है। इसके सिवाय बिहारवाले दरिया साहब के ज्ञानदीपक (१५९- १६०) से भी स्पष्ट है कि, धरमदास के रूप में, स्वयं कबीर साहब ने ही दो सौ वर्ष पीछे अवतार धारण किया था और नया पंथ चलाया था। अतएव अधिक संभव है कि इन्होंने उनके आदर्श एवं उपदेशों से विशेष प्रेरणा ग्रहण करके ही उन्हें गुरुरूप में स्वीकार कर लिया हो। फिर भी कबीर पंथ के अधिकांश अनुयायी इन दोनों की प्रत्यक्ष भेंट में विश्वास करते हैं और तदनुसार इनका जीवन वृत्त भी देते हैं। \n\nकहते हैं कि इनका पूर्व नाम 'जुड़ावन' था और ये कसौघन बनिया थे, इनका निवास स्थान बाँधवगढ़ था। इनकी पत्नी का नाम अमीन था और इनके नारायणदास एवं चूड़ामणि नामक दो पुत्र भी थे जिनमें से प्रथम कबीर साहब के प्रति विरोधभाव रखता था। ये पहले वैष्णवधर्म में दीक्षित रह चुके थे और इनके गुरु का नाम रूपदास था। कई तीर्थों की यात्रा कर लेने पर अपने जीवन के तृतीय भाग में इन्हें एक बार मथुरा में कबीर साहब के साक्षात् दर्शन हो गए और फिर काशी में भी दोनों की भेंट हुई। इसके अनंतर कबीर साहब का इनके यहाँ बांघगढ़ जाना, इन्हें उपदेश देना तथा इनके द्वारा कबीर पंथ का प्रचार किया जाना भी कहा गया है। इसी प्रकार यह प्रसिद्ध है कि इनका देहांत पुरी में हुआ जहाँ पर ये कबीर साहब के साथ रहे और इनकी समाधि भी यहीं निर्मित हुई।\n\nसंत धरमदास द्वारा रचे अनेक ग्रंथों के नाम दिए जाते हैं और उनमें अधिकतर इनका, कबीर साहब के साथ, संवाद वा प्रश्नोत्तर पाया जाता है जिससे इनके द्वारा उनका रचित भी होना पूर्णत: सिद्ध नहीं हो पाता। इनकी कई फुटकर बानियों का एक संग्रह 'धनी धरमदास की बानी' नाम से प्रयाग के बेलवेडियर प्रेस द्वारा प्रकाशित है। वहाँ पर ये एक सगुणोपासक भक्त के रूप में दिखलाई पड़ते हैं और इनकी कबीर साहब के प्रति प्रगाढ़ भक्ति एवं श्रद्धा प्रकट होती है। कबीर साहब वहाँ इनके इष्टदेव से प्रतीत होते हैं और उन्हें ये अपने स्वामी अथवा पति तक के रूप में, आर्तभाव के साथ, स्वीकार करते हैं। इनके द्वारा प्रदर्शित भावों में हृदय की सच्चाई लक्षित होती है तथा इनका अपनी अंत:साधना का वर्णन भी बहुत स्पष्ट व सरल है। दादूपंथी राघवदास ने अपनी भक्तमाल के अंतर्गत इनके सात शिष्यों के नाम दिए हैं तथा उनमें से प्रथम दो अर्थात् चूड़ामणि एवं कुलपति को इनका 'नाती' अर्थात् संबंधी ही बतलाया है। शेष पाँच में से जागू, भगता और सूरत गोपाल, वस्तुत: इनके गुरुभाई रूप में ही अधिक प्रसिद्ध हैं तथा साहिबदास एवं दल्हण के विषय में काई पता नहीं चलता। इनके जीवनवृत्त की चर्चा पर अभी तक पौराणिकता की ही छाप लगी जान पड़ती है, किंतु इसके कारण इनका महत्व कम नहीं हो सकता।\n\n\n\n", "id": "583710", "title": "धरमदास"}
