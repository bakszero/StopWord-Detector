{"url": "https://hi.wikipedia.org/wiki?curid=569990", "text": "रामेसेस द्वितीय\n\nरामेसेस द्वितीय या रामेसेस महान (१३०३-१२१३ ईसापूर्व) प्राचीन मिस्र के नविन राज्य के उन्नीसवे वंश का तीसरा फैरो था। रामेसेस अपनी युद्ध निति और कई सफल सैन्य अभियानों के लिए प्रसिद्ध है। रामेसेस मिस्र को अपने चरम तक ले गया था और कानन और नुबिया पर विजय प्राप्त कर उसे अपने अधीन किया था।\n\nरामेसेस १४ वर्ष की उम्र में मिस्र का उत्तराधिकारी और युवराज बना, अपने बचपन में ही वह मिस्र के सिंहासन पर बैठा और ६६ वर्ष तक ९० की उम्र तक शासन करता रहा जो की अब तक का सबसे लंबा शासन काल है। अपने शासन काल की शुरुआत में उसने पहले स्मारक और मंदिर बनाने और नगर बसाने पर ध्यान दिया। उसने पी रामेसेस नाम का नगर बसाया और फिर उसे अपनी नई राजधानी बनाई ताकि सीरिया पर हमला किया जा सके।\n\nरामेसेस प्राचीन मिस्र का सबसे प्रसिद्ध और शक्तिशाली फैरो था, साथ ही मिस्र का आखिरी महान फैरो भी| उसकी मृत्यु के बाद मिस्र कमजोर पड़ गया और फिर विदेशी साम्राज्यों का प्रांत बन गया|रामेसेस द्वितीय के प्रताप के कारण लोग पिछले सभी महान फैरो जैसे सेती प्रथम और ठुतोमोस तृतीय की वीरता को भूल गए|रामेसेस द्वितीय के बाद के फैरो उसे महान पुरखा कहते, वह तुथंखमुन के बाद मिस्र का सबसे प्रसिद्ध फैरो माना जाता है |\n\nअपने शासन काल की शुरुआत में रामेसेस ने कई अभियान और युद्ध किये ताकि मिस्र के खोये हुए प्रांत दुबारा मिस्र के अधीन हो। रामेसेस ने कुछ विद्रोह रोके नूबिया के और लीबिया को अपने अधीन किया। प्रसिद्ध कादेश के युद्ध से हमें उसके युधानिती के बारे में पता चलता है।\n\nरामेसेस के शासन काल के दुसरे वर्ष ही समुद्री लूटेरे जिन्हें मिस्र वासी समुद्र के लोग या शेर्दन कहते थे उन्होंने मिस्र में लूटपाट शुरू कर दी। यह लूटेरे कौन थे इस बारे में अधिक जानकारी नहीं है पर विद्वानों के अनुसार ये लूटेरे भूमध्य सागर के थे। रामेसेस ने इन लूटेरो के विरुद्ध अभियान शुरू किया जो बाद में सफल साबित हुआ। यह लूटेरे फिर मिस्र की सेना में आ गई और कई सैन्य अभियानों में इन्होने रामेसेस का साथ दिया।\n\nअपने शासन काल के चौथे वर्ष रामेसेस ने सीरिया पर आक्रमण किया, वहा उसने कनान देश पर आक्रमण किया और विजय पाई। वह कनान के राजकुमार को बंदी बनाकर अपने साथ मिस्र ले गया। फिर रामेसेस ने अमुर्रू नाम के हित्तिते साम्राज्य के प्रांत को अपने अधीन कर लिया।\n\nअपने पहले अभियान के सफल होने के बाद रामेसेस ने अपने शासन काल के पाँचवे वर्ष पर कादेश नगर पर हमला किया जो हित्तिते साम्राज्य का अधीन था पर पहले सेती प्रथम के अधीन था। हित्तिते साम्राज्य भी तैयार था और उसने भी एक बड़ी सेना के साथ हमला किया। यह युद्ध कादेश के युद्ध के नाम से प्रसिद्ध हुआ। हित्तिते साम्राज्य का राजा मुवाताल्ली द्वितीय ने अपने पड़ोस के १९ राज्य के साथ रामेसेस के विरुद्ध एक संघ बना लिया था, वही रामेसेस ने भी अपने कई मित्र राज्यों की सेना के साथ कदेश [आर हमला बोल दिया| रामेसेस ने अपनी सेना ४ टुकडियो में बाट राखी थी जिनका नाम था रा,पिताह,अमुन और सेत | रामेसेस स्वयं अमुन टुकड़ी में था और उसने चारो टुकडियो को कादेश के चारो तरफ फ़ैल जाने को कहा ताकि कादेश को घेर कर हमला कर सके पर हित्तिते सेना ने सीधे रा टुकड़ी पर हमला कर दिया और उसे नष्ट कर दिया और फिर अमुन टुकड़ी पर| क्युकी रामेसेस ने अपनी सेना को टुकडियो में बात रखा था इसीलिए अकेली रा टुकड़ी हित्तिते सेना के सामने टिक नहीं पाई और अमुन टुकड़ी का भी यही हाल हुआ पर रामेसेस बाख गया और उसने वीरता से लड़ाई की और बचे हुए सैनिको के सहारे हित्तिते सेना को भगा दिया | मुवाताल्ली ने दुबारा एक बड़ी सेना भेजी पर रामेसेस की एक खास टुकड़ी नारिन ने अचानक से हित्तिते सेना पर हमला कर उन्हें वापस खदेड़ दिया\n\nअगले दिन दुबारा युद्ध हुआ, दोनों ही पक्षों ने कई हथियार और रथो का उपयोग किया इस युद्ध में पर दोनों को ही काफी हानि हुई और कोई भी पक्ष नहीं जीता।\n\nमिस्र के उत्तर में केवल कनान ही रामेसेस के अधीन था और सिरिया हित्तिते साम्राज्य के अधीन था। हित्तिते साम्राज्य के साथ मिलकर कनान के राजकुमार ने विद्रोह शुरू कर दिया मिस्र के विरुद्ध जिस कारण रामेसेस को दुबारा सीरिया जाना पड़ा| रामेसेस के शासन काल के ७वे वर्ष वह सीरिया गया और इस बार उसने हित्तिते सेना को परास्त कर दिया| इस अभियान के दौरान रामेसेस ने अपनी सेना को २ टुकड़ी में बाट दिया, एक का नेतृत्व वह खुद कर रहा था और उसरी टुकड़ी नेतृत्व उसने अपने पुत्र अमुन-हेर-खेपेशेफ़ को दिया और उसने शासु काबिले को हराते हुए मृत सागर और सिर पर्वत अपने अधीन किया |फिर अमुन-हेर-खेपेशेफ़ ने मोआब राज्य जीता| रामेसेस ने यरुशलम को जीतते हुए आगे बड़ा और मोआब के राज्य में पहोचा जहा उसने अपनी सेना को सम्मिलित करते हुए दमिश्क और फिर उपी नगर पर विजय प्राप्त कर सीरिया पर अपना शासन शुरू किया |\n", "id": "569990", "title": "रामेसेस द्वितीय"}
{"url": "https://hi.wikipedia.org/wiki?curid=569997", "text": "मुवाताल्ली द्वितीय\n\nमुवाताल्ली द्वितीय (१२९५-१२७२ ईसापूर्व) हित्तिते साम्राज्य का राजा था |वह रामेसेस द्वितीय के विरुद्ध लड़ें गए अपने युद्ध कादेश के युद्ध के लिए प्रसिद्ध है |\n", "id": "569997", "title": "मुवाताल्ली द्वितीय"}
{"url": "https://hi.wikipedia.org/wiki?curid=570055", "text": "मसूद हुसैन खान\n\nमसूद हुसैन खान (28 जनवरी 1919 - 16 अक्टूबर 2010) एक प्रख्यात भारतीय शिक्षाविद, भाषाविद् और साहित्यकार थे। वे अलीगढ़ मुस्लिम विश्वविद्यालय में सामाजिक विज्ञान के पहले प्रोफेसर एमेरिटस थे और नई दिल्ली स्थित केन्द्रीय विश्वविद्यालय जामिया मिलिया इस्लामिया के पांचवें कुलपति थे। वर्ष-1984 में उनकी साहित्यिक आलोचना की पुस्तक \"इकबाल की नज़री-ओ-अमली शहरियत\" के लिए उन्हें साहित्य अकादमी पुरस्कार प्रदान किया गया था।\n", "id": "570055", "title": "मसूद हुसैन खान"}
{"url": "https://hi.wikipedia.org/wiki?curid=570063", "text": "अर्श मलसियानी\n\nअर्श मलसियानी (1908 – 1979) (उर्दू:عرش ملسیانی \n) जन्म नाम: बाल मुकंद (उर्दू: بال مکند), उर्दू के एक प्रख्यात भारतीय शायर और लेखक थे। वे उर्दू और फारसी के विद्वान तथा उर्दू शायर लाभु राम जोश मल्सियाना के पुत्र थे। वर्ष 1948 से 1968 के सेवानिवृति तक उन्होंने भारत सरकार के प्रकाशन विभाग में पहले \"आज कल\" उर्दू पत्रिका के सहायक संपादक और उसके बाद 1954 में जोश मलीहाबादी के बाद संपादक का दायित्व निभाया।\n\nउनकी कविता के चार संग्रह \"कुंदा रंग\", \"चांग ओ अहंग\", \"शरार ए संग\" और \"अहंग ए हिजाज़\" प्रकाशित हुए हैं। मौलाना अबुल कलाम आज़ाद पर उनकी आत्मकथा की पुस्तक 1976 में प्रकाशित हुई।\n", "id": "570063", "title": "अर्श मलसियानी"}
{"url": "https://hi.wikipedia.org/wiki?curid=570080", "text": "वुट्ज इस्पात\n\nवुट्ज इस्पात (Wootz steel) एक विशेष गुणों वाला इस्पात है जिसका विकास भारत में ईसापूर्व ३०० हुआ था। इसी इस्पात से दमिश्क इस्पात बनती थी।\n\n'वुट्ज' (wootz) शब्द दक्षिण भारतीय भाषाओं में 'पिघलाना' तथा 'इस्पात' के लिये प्रयुक्त शब्दों से बहुत मेल खाता है।\n\nभारत में वुट्ज इस्पात का निर्माण खूब होता था। यहाँ से इसका निर्यात मध्य पूर्व के देशों को होता था जहाँ इससे दमिश्क इस्पात बनती थी जिससे तलवार की ब्लेडें बनतीं थीं। वुट्ज इस्पात की एक प्रमुख विशेषता यह है कि यह कठोर होती है तथा इससे बनी तलवार की ब्लेडें तेज धार वाली होने के साथ-साथ दृढ होतीं हैं।\n\n\n", "id": "570080", "title": "वुट्ज इस्पात"}
{"url": "https://hi.wikipedia.org/wiki?curid=570095", "text": "कोडुमनाल\n\nकोडुमनाल भारत के तमिलनाडु प्रदेश के इरोड जिले का एक गाँव है। प्राचीन समय में यह व्यापार का प्रमुख केन्द्र था जिसका उल्लेख संगम साहित्य में मिलता है। वर्तमान समय में यह पुरातात्विक दृष्टि से महत्वपूर्ण स्थान है। यह नोय्यल नदी के उत्तरी किनारे पर स्थित है। नोय्यल नदी कावेरी की सहायक नदी है।\n\n", "id": "570095", "title": "कोडुमनाल"}
{"url": "https://hi.wikipedia.org/wiki?curid=570097", "text": "विश्वेश्वर प्रसाद कोइराला\n\nविश्वेश्वर प्रसाद कोइराला (1914 - 21 जून 1982) नेपाल के प्रथम जन निर्वाचित प्रधानमन्त्री थे। वे नेपाली व हिन्दी भाषा के साहित्यकार भी हैं। उन्होंने अपने जीवन के अधिकांश समय नेपाली कांग्रेस पार्टी का नेतृत्व किया ‍और 1959 से 1960 तक नेपाल के प्रधानमन्त्री रहे। वे नेपाली में लोकतंत्र की स्थापना के लिए मृत्यु पर्यन्त लड़ते रहे। श्री कोइराला ने नेपाली भाषा साहित्य में मनोवैज्ञानिक कथा का नया प्रयोग आरम्भ किया।\n\n\n\n\n", "id": "570097", "title": "विश्वेश्वर प्रसाद कोइराला"}
{"url": "https://hi.wikipedia.org/wiki?curid=570103", "text": "भारत में सिक्का-निर्माण\n\nईसापूर्व प्रथम सहस्राब्दी में भारत के शासकों द्वारा सिक्कों की निर्माण का कार्य आरम्भ हो चुका था। प्रारम्भ में मुख्यतः ताँबे तथा चाँदी के सिक्कों का निर्माण हुआ।\n\nहाल में द्वारका की प्राचीन नगरी में छेदयुक्त प्रस्तर मुद्राएँ मिली हैं जिनका काल लगभग पाँच हजार वर्ष से भी अधिक पुराना है। यह भी अच्छी तरह ज्ञात है कि भारत में मौर्य वंश (322–185 BCE) के बहुत पहले से ही धातु के सिक्कों का निर्माण शुरू हो चुका था। आधुनिक कार्बन तिथिकरण (carbon dating) के अनुसार ये धातु के सिक्के ५वीं शदी ईसापूर्व से भी पहले के हैं।\n\nभारत में तुर्कों और मुगलों के शासन के समय विशेष परिवर्तन यह आया कि सिक्कों पर अरबी लिपि का प्रयोग किया जाने लगा। १९वीं शताब्दी में ईस्ट इण्डिया कम्पनी ने भारत में एकसमान मुद्रा का प्रचलन किया। \n", "id": "570103", "title": "भारत में सिक्का-निर्माण"}
{"url": "https://hi.wikipedia.org/wiki?curid=570127", "text": "एन॰डी॰ सुन्दरावादिवेलु\n\nनायडूपक्कम दुराईस्वामी सुन्दरावादिवेलु (; १२ अक्टूबर १९११– १२ अप्रैल १९९३) मद्रास विश्वविद्यालय के पूर्व कुलपति थे। उन्हें साहित्य और शिक्षा के क्षेत्र में योगदान के लिए भारत सरकार ने १९६१ में पद्म श्री पुरस्कार से सम्मानित किया।\n", "id": "570127", "title": "एन॰डी॰ सुन्दरावादिवेलु"}
{"url": "https://hi.wikipedia.org/wiki?curid=570131", "text": "प्रेमन्द्र मित्र\n\nप्रेमन्द्र मित्र (; १९०४–१९८८) बंगाली भाषा के कवि और उपन्यासकार थे। उन्हें साहित्य और शिक्षा के क्षेत्र में योगदान के लिए १९६१ में भारत सरकार ने पद्म श्री पुरस्कार से पुरस्कृत किया।\n", "id": "570131", "title": "प्रेमन्द्र मित्र"}
{"url": "https://hi.wikipedia.org/wiki?curid=570133", "text": "रघुनाथ कृष्ण फडके\n\nरघुनाथ कृष्ण फडके (१८८४–१९७२) एक भारतीय कलाकार थे जो मूर्तिकला के लिए प्रसिद्ध थे। उन्हें कला के क्षेत्र में १९६१ में भारत सरकार ने पद्म श्री से पुरस्कृत किया।\n", "id": "570133", "title": "रघुनाथ कृष्ण फडके"}
{"url": "https://hi.wikipedia.org/wiki?curid=570137", "text": "परीक्षण विधि\n\nकिसी परीक्षण के लिये निर्धारित प्रक्रिया परीक्षण विधि (test method) कहलाती है। सही परीक्षण के लिये सुविचारित परीक्षण विधि का उपयोग करना बहुत आवश्यक है। \n", "id": "570137", "title": "परीक्षण विधि"}
{"url": "https://hi.wikipedia.org/wiki?curid=570138", "text": "कमलाबाई होसपेट\n\nकमलाबाई होसपेट (उन्हें कमलाताई होसपेट के नाम से भी जाना जाता है) (१८९६–१९८१) नागपुर स्थित मटरू सेवा संघ नामक सामाजिक संस्था की सहसंस्थापिका थी। इसमें उनकी सहयोगी वेणुताई नेने थीं। उन्हें उनके सामाजिक कार्यों के लिए १९६१ में भारत सरकार ने पद्म श्री और बाद में १९८० में जमनालाल बजाज पुरस्कार से सम्मानित किया।\n", "id": "570138", "title": "कमलाबाई होसपेट"}
{"url": "https://hi.wikipedia.org/wiki?curid=570139", "text": "स्वतः नियंत्रण\n\nनियंत्रण सिद्धान्तों का उपयोग करते हुए, मानव हस्तक्षेप के बिना ही किसी प्रक्रम के चरों को नियंत्रित करना स्वतः नियंत्रण (Automatic control) कहलाता है।\n\n", "id": "570139", "title": "स्वतः नियंत्रण"}
{"url": "https://hi.wikipedia.org/wiki?curid=570151", "text": "संयुति दिवस\n\nसंयुति दिवस वह समयावधि है जिसमे कोई ग्रह जिस पिण्ड का चक्कर लगा रहा होता है उसके संदर्भ में अपनी धुरी पर एक बार घूम जाता है। पृथ्वी के संयुति दिवस को सौर दिवस कहते हैं।\n", "id": "570151", "title": "संयुति दिवस"}
{"url": "https://hi.wikipedia.org/wiki?curid=570156", "text": "प्रधान मध्याह्न रेखा\n\nपृथ्वी पर 0° देशान्तर पर खींची गई मध्याह्न रेखा प्रधान मध्याह्न रेखा, प्रधान याम्योत्तर, या ग्रीनविच रेखा कहलाती है। दुनिया का मानक समय इसी रेखा से निर्धारित किया जाता हैं (कोरडिनेटिड युनिवर्सल टाइम -UTC)। लन्दन के एक शहर ग्रीनविच इसी रेखा पर स्थित हैं इसलिय इसे ग्रीनविच रेखा भी कहते है। प्रधान मध्याह्न रेखा के पूर्व ने स्थित 180° तक के देशान्तर, पूर्वी देशान्तर तथा पश्चिम की ओर स्थित देशान्तर, पश्चिमी देशान्तर कहलाते हैं। \n", "id": "570156", "title": "प्रधान मध्याह्न रेखा"}
{"url": "https://hi.wikipedia.org/wiki?curid=570166", "text": "दुला भाया काग\n\nदुला भाया काग (२५ नवम्बर १९०२ – २ फ़रवरी १९७७) प्रसिद्ध कवि, समाज सुधारक और स्वतंत्रता सेनानी थे। उनका जन्म गुजरात के महुवा के निकटवर्ती गाँव मजदार में हुआ। वो चारण जाति के थे। उन्हें वर्ष १९६२ में भारत सरकार ने साहित्य और शिक्षा के क्षेत्र में पद्म श्री पुरस्कार से सम्मनित किया।\n", "id": "570166", "title": "दुला भाया काग"}
{"url": "https://hi.wikipedia.org/wiki?curid=570167", "text": "गोस्था पाल\n\nगोस्था बेहरी पॉल (२० अगस्त १८९६ – ८ अप्रैल १९७६) भारतीय पेशेवर फुटबॉल खिलाड़ी थे। उनका जन्म बंगाल प्रेसिडेन्सी के फ़रिदाबाद जिले के भोजेश्वर (वर्तमान में बांग्लादेश में स्थित) में हुआ। वो बचपन में ही कोलकाता आ गये और जीवन भर कोलकाता में ही रहे। भारत सरकार ने १९६२ में उन्हें खेलों के लिए पद्म श्री पुरस्कार से सम्मनित किया।\n", "id": "570167", "title": "गोस्था पाल"}
{"url": "https://hi.wikipedia.org/wiki?curid=570169", "text": "नरी कांट्रेक्टर\n\nनरीमन जमशेदजी \"नरी\" कांट्रेक्टर (जन्म ७ मार्च १९३४, गोधरा, गुजरात) एक पूर्व क्रिकेट खिलाड़ी हैं। वो बायें हाथ के सलामी बल्लेबाज थे। उनका १९६२ में गम्भीर चोट के कारण अन्तरराष्ट्रीय क्रिकेट करियर समाप्त हो गया। उन्हें १९६२ में भारत सरकार ने खेलों के क्षेत्र में पद्मश्री से पुरस्कृत किया।\n", "id": "570169", "title": "नरी कांट्रेक्टर"}
{"url": "https://hi.wikipedia.org/wiki?curid=570170", "text": "पॉली उम्रीगर\n\nपॉली उम्रीगर (२८ मार्च १९२६ – ७ नवम्बर २००६) भारतीय क्रिकेट खिलाड़ी थे। उन्होंने बॉम्बे क्रिकेट टीम के लिए प्रथम श्रेणी क्रिकेट खेला एवं भारतीय क्रिकेट टीम के लिए टेस्ट क्रिकेट लिए खेले। उन्हें वर्ष १९६२ में भारत सरकार ने पद्म श्री पुरस्कार से सम्मानित किया।\n", "id": "570170", "title": "पॉली उम्रीगर"}
{"url": "https://hi.wikipedia.org/wiki?curid=570171", "text": "रामनाथन कृष्णन्\n\nरामनाथन कृष्णन् (जन्म ११ अप्रैल १९३७, मद्रास, भारत) सेवानिवृत भारतीय टेनिस खिलाड़ी हैं। वो १९५० और ६० के दशक में दुनिया के सर्वश्रेष्ठ खिलाड़ियों में से एक थे। उन्हें भारत सरकार ने १९६२ में पद्मश्री पुरस्कार से सम्मानित किया।\n", "id": "570171", "title": "रामनाथन कृष्णन्"}
{"url": "https://hi.wikipedia.org/wiki?curid=570175", "text": "बृज कृष्ण चांदीवाला\n\nबृज कृष्ण चांदीवाला भारतीय स्वतंत्रता सैनानी थे। वो मूल रूप से दिल्ली के हैं। उन्हें उनके सामाजिक कार्यों के लिए भारत सरकार ने १९६३ में पद्म श्री पुरस्कार प्रदान किया।\n", "id": "570175", "title": "बृज कृष्ण चांदीवाला"}
{"url": "https://hi.wikipedia.org/wiki?curid=570176", "text": "मेलविल डि मेलो\n\n\"मेलविल डि मेलो\"' (१९१३ – ४ जून १९८९) आकाशवाणी में भारतीय रेडियो प्रसारक थे। वो उच्च गुणवता की रपटों और स्वतंत्र भारत में विभिन्न समयों पर उत्तम भाष्य के लिए जाने जाते थे। उनका सबसे महत्वपूर्ण कार्य दिल्ली में महात्मा गाँधी के दाह संस्कार को लगातार सात घण्टे तक प्रसारित करने के लिए जाना जाता है। उन्हें उनकी प्रसारण सेवा के लिए भारत सरकार ने १९६३ में पद्म श्री पुरस्कार से सम्मानित किया।\n\nडि मेलो की शिक्षा 'सेंट जॉर्ज कॉलेज, मसूरी' से आरम्भ हुई। रेडियो पर काम करने से पहले उन्हें पंजाब रेजीमेण्ट में लेफ्टिनेंट की नौकरी मिली। उनका विवाह कोरली एम्मा डि मेलो से हुआ।\n", "id": "570176", "title": "मेलविल डि मेलो"}
{"url": "https://hi.wikipedia.org/wiki?curid=570177", "text": "पुर्णेन्दु कुमार बनर्जी\n\nपुर्णेन्दु कुमार बनर्जी (७ दिसम्बर १९१७ – ८ फ़रवरी २००३) भारत-चीन युद्ध के दौरान चीन में भारत के उपराजदूत थे। उन्हें भारत सरकार ने १९६३ में पद्म श्री पुरस्कार से सम्मनित किया। वो कोस्टा रीका में प्रथम भारतीय राजदूत बने।\n", "id": "570177", "title": "पुर्णेन्दु कुमार बनर्जी"}
{"url": "https://hi.wikipedia.org/wiki?curid=570178", "text": "मुस्ताक अली\n\nसैयद मुस्ताक अली (१७ दिसम्बर १९१४ – १८ जून २००५) भारतीय क्रिकेट खिलाड़ी थे। भारतीय बल्लेबाजों में टेस्ट क्रिकेट में विदेशी मैदान पर शतक लगाने वाले वो प्रथम बल्लेबाज थे। भारत सरकार ने उन्हें १९६३ में पद्म श्री से पुरस्कृत किया।\n", "id": "570178", "title": "मुस्ताक अली"}
{"url": "https://hi.wikipedia.org/wiki?curid=570179", "text": "एम॰जे॰ गोपालन\n\nमोरप्पकम जोस्यम गोपालन (६ जून १९०९, मोरप्पकम, तमिलनाडु, भारत – २१ दिसम्बर २००३, चेन्नई) एक भारतीय खिलाड़ी थे जिन्होंने भारतीय टीम के सदस्य के रूप में क्रिकेट और हॉकी खेली। उन्हें भारत सरकार ने १९६४ में पद्म श्री से सम्मानित किया।\n", "id": "570179", "title": "एम॰जे॰ गोपालन"}
{"url": "https://hi.wikipedia.org/wiki?curid=570180", "text": "पी॰सी॰ सरकार\n\nप्रोतुल चन्द्र सरकार (२३ फ़रवरी १९१३ – ६ जनवरी १९७१) प्रसिद्ध जादूगर थे। उन्हें भारत सरकार ने वर्ष १९६४ में पद्म श्री से पुरस्कृत किया।\n", "id": "570180", "title": "पी॰सी॰ सरकार"}
{"url": "https://hi.wikipedia.org/wiki?curid=570181", "text": "विनायक पांडुरंग करमरकर\n\nविनायक पांडुरंग करमरकर (१८९१– १९६७) भारतीय कलाकार थे जिन्हें मूर्तियाँ बनाने के लिए जाना जाता था। उन्हें भारत सरकार ने १९६४ में पद्म श्री से पुरस्कृत किया।\n", "id": "570181", "title": "विनायक पांडुरंग करमरकर"}
{"url": "https://hi.wikipedia.org/wiki?curid=570184", "text": "चरणजीत सिंह\n\nचरणजीत सिंह (जन्म ३ फ़रवरी १९३१) पूर्व भारतीय हॉकी खिलाड़ी और कप्तान हैं। उन्हें भारत सरकार ने १९६४ में पद्म श्री से सम्मानित किया।\n", "id": "570184", "title": "चरणजीत सिंह"}
{"url": "https://hi.wikipedia.org/wiki?curid=570186", "text": "अनन्त आत्माराम काणेकर\n\nअनन्त आत्माराम काणेकर (२ दिसम्बर १९०५ – १९८०) मराठी लेखक थे भारत सरकार ने १९६५ में उन्हें पद्म श्री से पुरस्कृत किया।\n", "id": "570186", "title": "अनन्त आत्माराम काणेकर"}
{"url": "https://hi.wikipedia.org/wiki?curid=570187", "text": "हरीश चन्द्र सिंह रावत\n\nहरीश चन्द्र सिंह रावत (३ जुलाई १९३४ – २० जनवरी २००८) एक भारतीय पर्वतारोही थे जो १९६५ में माउंट एवरेस्ट पर चढ़े। १९६५ में भारत सरकार ने उन्हें पद्म श्री से पुरस्कृत किया।\n", "id": "570187", "title": "हरीश चन्द्र सिंह रावत"}
{"url": "https://hi.wikipedia.org/wiki?curid=570188", "text": "जैक गिब्सन (अध्यापक)\n\nजॉन ट्रेवर्स मेंड्स गिब्सन (सामान्यतः जैक गिब्सन) (३ मार्च १९०८ - २३ अक्टूबर १९९४) एक भारतीय विद्वान और अध्यापक थे। १९६५ में भारत सरकार ने उन्हें पद्म श्री पुरस्कार से सम्मानित किया।\n", "id": "570188", "title": "जैक गिब्सन (अध्यापक)"}
{"url": "https://hi.wikipedia.org/wiki?curid=570189", "text": "रविशंकर रावल\n\nरविशंकर रावल (१८९२– १९७७) भारतीय चित्रकार, कला अध्यापक, कला समीक्षक, पत्रकार और निबंधकार थे। वो गुजराती मूल के थे। उन्होंने \"विसवीं सदी\" नामक पत्रिका के लिए भी काम किया। १९६५ में भारत सरकार ने उन्हें पद्म श्री से सम्मानित किया।\n", "id": "570189", "title": "रविशंकर रावल"}
{"url": "https://hi.wikipedia.org/wiki?curid=570190", "text": "वुप्पलादादियम नगय्या\n\nचित्तोर वि॰ नगय्या (जन्म वुप्पलादादियम नगय्या) भारतीय अभिनेता, फ़िल्म निर्देशक, निर्माता, लेखक और पार्श्व गायक थे। उन्हें भारत सरकार ने १९६५ में पद्म श्री से पुरस्कृत किया।\n", "id": "570190", "title": "वुप्पलादादियम नगय्या"}
{"url": "https://hi.wikipedia.org/wiki?curid=570191", "text": "विल्सन जोन्स (बिलियर्ड्स खिलाड़ी)\n\nविल्सन लियोनेल गार्तोन जोन्स (२ मई १९२२ – ५ अक्टूबर २००३) भारत के पेशेवर बिलियर्ड्स खिलाड़ी थे। उन्हें भारत सरकार ने १९६५ में पद्म श्री और १९६६ में द्रोणाचार्य पुरस्कार से सम्मानित किया।\n", "id": "570191", "title": "विल्सन जोन्स (बिलियर्ड्स खिलाड़ी)"}
{"url": "https://hi.wikipedia.org/wiki?curid=570192", "text": "लक्ष्मी मजुमदार\n\nलक्ष्मी मजुमदार दिल्ली से नवम्बर १९६४ से अप्रैल १९८३ तक भारतीय स्काउटिंग संगठन भारत स्काउट और गाइड के राष्ट्रीय आयुक्त रहीं। उन्हें १९६५ में भारत सरकार ने पद्म श्री पुरस्कार से सम्मानित किया।\n", "id": "570192", "title": "लक्ष्मी मजुमदार"}
{"url": "https://hi.wikipedia.org/wiki?curid=570193", "text": "निर्मल कुमार बोस\n\nनिर्मल कुमार बोस (२२ जनवरी १९०१ – १५ अक्टूबर १९७२) भारतीय मानव विज्ञानी थे। उन्हें भारत सरकार ने १९६३ में पद्म श्री पुरस्कार से नवाजा।\n", "id": "570193", "title": "निर्मल कुमार बोस"}
{"url": "https://hi.wikipedia.org/wiki?curid=570194", "text": "हरी शंकर शर्मा\n\nहरी शंकर शर्मा (१८९१ – १९६८) भारत के ऊर्दू शायर और हिन्दी कवि थे। उन्हें १९६६ में भारत सरकार ने पद्म श्री से सम्मानित किया।\n", "id": "570194", "title": "हरी शंकर शर्मा"}
{"url": "https://hi.wikipedia.org/wiki?curid=570196", "text": "जगदीश प्रसाद\n\nपण्डित जगदीश प्रसाद (१९३७ – १८ जुलाई २०११) कलकत्ता आधारित पटियाला घराने के हिन्दुस्तानी शास्त्रीय गायक थे। उन्हें १९६६ में भारत सरकार ने पद्म श्री पुरस्कार से सम्मानित किया।\n", "id": "570196", "title": "जगदीश प्रसाद"}
{"url": "https://hi.wikipedia.org/wiki?curid=570197", "text": "कृष्ण लाल\n\nकृष्ण लाल (२ फ़रवरी १९१७ – २३ जून १९८०) मध्य प्रदेश के महू में जन्मे कृष्ण लाल हॉकी के प्रसिद्ध खिलाडी थे। कृष्ण लाल 1948 की ओलिंपिक स्वर्ण विजेता हॉकी टीम के कप्तान थे। 1966 में भारत सरकार ने उन्हें पद्म श्री से पुरस्कृत किया।\n", "id": "570197", "title": "कृष्ण लाल"}
{"url": "https://hi.wikipedia.org/wiki?curid=570206", "text": "वरहिया जैन\n\nभारत में दिगंबर जैन आम्नाय की 84 उपजातियों में से 'वरहिया' भी एक जैन उपजाति है। यह किसी अन्य जैन जाति की उपशाखा न होकर एक प्राचीन व स्वतन्त्र जाति है, जो दिगंबर जैन परंपरा में दृढ़ श्रद्धान रखती है। नरवर (नलपुर) के प्रतापी नरेश राजा नल की वंश परंपरा में सूर्यदेव (सूर्यसेन) के पुत्र वीरमचन्द की संतति को वरहिया जैन जाति के पूर्वपुरूष होने का गौरव प्राप्त है। वीरमचन्द की कई पीढियां गुजरने के बाद यह वंश 8 प्रमुख गौत्रों में विभाजित हुआ जो चौधरी, पलैया, भंडारी, एछिया, सेंथारिया, पहाड़िया और नोने नाम से प्रसिद्ध हैं। कालांतर में 28 और गौत्र अस्तित्व में आये। इस प्रकार वर्तमान में वरहिया जाति में 36 गौत्र हैं। म.प्र.के ग्वालियर और शिवपुरी जनपदों में व उ.प्र.के आगरा जनपद में यह जाति सामान्यतः निवासरत है। वरहिया पद एक गुणवाची विशेषण है जिसका अर्थ-निरूपण 'श्रेष्ठ ह्रदय वाले जन'के रूप में किया जाता है। ", "id": "570206", "title": "वरहिया जैन"}
{"url": "https://hi.wikipedia.org/wiki?curid=570212", "text": "उरुग्वे नदी\n\nउरुग्वे नदी (स्पेन: Río Uruguay, स्पेनिश उच्चारण: [uɾuˈɣwai]; पुर्तगाली: Rio Uruguai, पुर्तगाली उच्चारण: [uɾuˈɡwaj]) दक्षिण अमेरिका में बहने वाली एक नदी है। यह उत्तर से दक्षिण की ओर बहती है और ब्राजील, अर्जेंटीना और उरुग्वे की अंतर्राष्ट्रीय सीमाओं के कुछ हिस्सों का निमार्ण करते हुए, अर्जेंटीना के ला मेसोपोटामिया के कुछ प्रान्तों को अन्य दो देशों से अलग करती है। ब्राजील में यह सांता कैटरीना और रियो ग्रांडे डो सुल राज्यों के मध्य में बहती है; वहीं अर्जेंटीना में मिशिनेस, कोरिएँटेस और एंट्रे रिओस प्रान्तों की पूर्वी सीमा को बनाती है और उरुग्वे में अर्तिगास, साल्टो, पेयसांडु और कोलोनिया हिस्सों की दक्षिणी सीमाओं का निर्माण करती है। \n\nयह नदी 1,838 किलोमीटर लम्बी है और ब्राजील में सेरा डॉ मार से शुरू होती है। यह नदी अपने सफ़र में पाँच अन्तर्राष्ट्रीय पुलों को पार करती है। उरुग्वे नदी, पराना नदी के साथ मिल कर रिओ दे ला प्लाता नदी के मुहाने का निर्माण करते हुए अटलांटिक समुद्र में मिल जाती है।\n", "id": "570212", "title": "उरुग्वे नदी"}
{"url": "https://hi.wikipedia.org/wiki?curid=570214", "text": "पराना नदी\n\nपराना नदी, दक्षिण मध्य अमेरिका में बहने वाली एक नदी है। यह ब्राजील, पैराग्वे और अर्जेंटीना में बहते हुए 4,880 किलोमीटर (3,030 मील) का सफ़र तय करती है। दक्षिण अमेरिका में बहने वाली नदियों में अमेज़न नदी के बाद यह दूसरी सबसे बड़ी नदी है। पराना नदी के नाम का अर्थ है 'समुद्र जैसी विशाल'। पहले यह पैराग्वे नदी में मिलती है और फिर और नीचे गिरते हुए उरुग्वे नदी में मिल जाती है और रिओ दे ला प्लाता नदी के मुहाने का निर्माण करते हुए अटलांटिक समुद्र में मिल जाती है।\n", "id": "570214", "title": "पराना नदी"}
{"url": "https://hi.wikipedia.org/wiki?curid=570270", "text": "सेती प्रथम\n\nसेती प्रथम (१२९०-१२७९ ईसापूर्व) नविन साम्राज्य के उन्नीसवें वंश का दूसरा फैरो था और रामेसेस प्रथम का पुत्र था और रामेसेस महान का पिता था। उसके शासन काल पर कई इतिहासकारों की अलग अलग राय है। तोलेमैक काल के इतिहासकार मनेठो ने सेती को ५५ वर्ष का शासन काल दिया है जबकि आज के कई इतिहासकार ९ वर्ष और ११ वर्ष को सही मानते हैं। मध्यधरा के इतिहासकारों के अनुसार उसने मिस्र पे ११ वर्ष तक राज किया।\n\n'सेती' का अर्थ है \"देवता सेत का\" जो यह संकेत करता है कि वह सेत का पूजक था।सेती का असली नाम था \"सेती मेरेनपिताह\" जिसका अर्थ था \"देवता सेत का उपासक ,देवता पिताह का प्रिय\"।\n\nअठारहवें वंश के पतन के साथ ही मिस्र का पतन होना शुर हो गया था, तब अठारहवे वंश के अंतिम फैरो होरेम्हेब ने अपने अमात्य रामेसेस प्रथम को अपना उत्तराधिकारी नियुक्त किया। रामेसेस प्रथम ने केवल १७ महीने ही राज किया और फिर सेती ने राज किया। सेती ने कई युद्ध लड़े और मिस्र को दुबारा शक्तिशाली बनाया। उसने हित्तिते साम्राज्य से मिस्र के खोये हुए प्रान्त अपने अधीन किये और कादेश पर विजय भी पाई। सेती के अंतिम दिनों में कादेश के साथ अन्य कुछ प्रान्त दुबारा हित्तिते साम्राज्य के अधीन हो गए जिसे एक और बार फिर सेती के पुत्र रामेसेस द्वितीय ने मिस्र के अधीन किया। एक सफल और शक्तिशाली शासक होने के बावजूद सेती प्रथम गुमनामी में रहा क्युकी उसके पुत्र रामेसेस द्वितीय की प्रसिद्धी उससे कई ज्यादा थी।\n", "id": "570270", "title": "सेती प्रथम"}
{"url": "https://hi.wikipedia.org/wiki?curid=570302", "text": "मिस्र का उन्नीसवां वंश\n\nमिस्र का उन्नीसवां वंश प्राचीन मिस्र का शक्तिशाली वंश था। इसकी स्थापना अमात्य रामेसेस प्रथम ने की थी, जिसे फैरो होरेम्हेब ने अपना उत्तराधिकारी चुना था। यह वंश रामेसेस द्वितीय और उसके विजयो के कारण जानी जाती है। \n\n", "id": "570302", "title": "मिस्र का उन्नीसवां वंश"}
{"url": "https://hi.wikipedia.org/wiki?curid=570305", "text": "आयतचित्र\n\nसांख्यिकी में आयतचित्र (Histogram) आँकड़े वितरण का ग्राफीय निरुपण है। यह सतत चर का प्रायिकता वितरण है जिसको सर्वप्रथम कार्ल पियर्सन ने प्रस्तावित किया था। आयतचित्र सारणीबद्ध आवृत्तियों का निरूपण है जिसे असतत अंतराल पर खड़े आयत द्वारा निरुपित किया जाता है। इसमें सम्बंधित अन्तराल का क्षेत्रफल प्रेक्षण की आवृत्ति के अनुक्रमानुपाति होता है। आयत की ऊँचाई भी सम्बंधित अन्तराल के आवृत्ति घनत्व अर्थात आवृत्ति और अन्तराल चौड़ाई के अनुपात के समान होती है। आयतचित्र का कुल क्षेत्रफल आँकड़ों की कुल संख्या के समान होता है। एक आयतचित्र को सम्बंधित आवृत्ति के साथ प्रसामान्यकृत करके भी प्रदर्शित किया जा सकता है।\n", "id": "570305", "title": "आयतचित्र"}
{"url": "https://hi.wikipedia.org/wiki?curid=570354", "text": "तेलंगाना शकुंतला\n\nतेलंगाना शकुंतला (९ जून १९५१ – १४ जून २०१४) प्रसिद्ध तेलुगु अभिनेत्री थीं। उन्हें तेलुगु फ़िल्मों में हास्य और ग्रामीण अभिनेत्री का किरदार निभाने के लिए जाना जाता है। १४ जून २०१४ को पूर्णहृद्रोध से उनका निधन हो गया।\n", "id": "570354", "title": "तेलंगाना शकुंतला"}
{"url": "https://hi.wikipedia.org/wiki?curid=570355", "text": "यिंगलक चिनावाट\n\nयिंगलक चिनावाट (, ; जन्म 21 जून 1967), अन्य नाम पु), थाईलैण्ड की व्यवसायी और राजनीतिज्ञ हैं। वो २०११ के आम चुनाव के बाद थाईलैण्ड की 28वीं प्रधानमंत्री बनी। यिंगलक थाईलैण्ड की प्रथम महिला और पिछले ६० वर्षों के इतिहास में सबसे युवा प्रधानमंत्री बनी।\n\nमई २०१४ में थाईलैण्ड की सेना ने उन्हें प्रधानमंत्री के पद से हटा दिया।\n", "id": "570355", "title": "यिंगलक चिनावाट"}
{"url": "https://hi.wikipedia.org/wiki?curid=570356", "text": "संविधानी अदालत\n\nHigh Court of Karnataka, Bangalore MMK.jpg\n\nसंविधानी अदालत अथवा संविधानी न्यायालय एक उच्च न्यायालय होता है जो मुख्यतः संवैधानिक नियमों को देखता है। इसका मुख्य कार्य नियमों के उल्लंघन को देखना और कुछ असंवैधानिक घटना का संज्ञान लेना होता है। इसके अतिरिक्त यह नये नियमों को भी देखता है और उसमें ध्यान रखता है कि कोई नया नियम किसी पुराने नियम के साथ विरोधाभाशी तो नहीं है।\n\nयह सूची उन देशों की है जो अलग से संविधानी न्यायालय रखते हैं:\n", "id": "570356", "title": "संविधानी अदालत"}
{"url": "https://hi.wikipedia.org/wiki?curid=570380", "text": "मोबाइल बैंकिंग\n\nयह ऐसा बैंकिंग है जिसमे मोबाइल फ़ोन के जरिये बैंकिंग किया जाता है मोबाइल में ही यूजर ईद और पासवर्ड दिया जाता है जिससे हम खाता का सञ्चालन करते है ऑनलाइन आर्डर करते है चेक एटीएम आदि यह इन्टरनेट बैंकिंग के बाद सबसे अच्छा बैंकिंग सुविधा है\n", "id": "570380", "title": "मोबाइल बैंकिंग"}
{"url": "https://hi.wikipedia.org/wiki?curid=570385", "text": "विद्याधर चक्रवर्ती\n\nविद्याधर चक्रवर्ती। विद्याधर भट्टाचार्य (?)। विद्याधर (१६९३-१७५१) भारत के नगर-नियोजन के पुरोधा थे। आज से 286 साल पहले जयपुर जैसा सुव्यवस्थित और आधुनिक नगर बसाने के आमेर महाराजा सवाई जयसिंह के सपने को साकार करने में उनकी भूमिका सबसे निर्णायक और महत्वपूर्ण रही। गणित, शिल्पशास्त्र, ज्योतिष और संस्कृत आदि विषयों में उनकी असाधारण गति थी। \n\nविद्याधर बंगाल मूल के एक गौड़-ब्राह्मण थे, जिनके दस वैदिक ब्राह्मण पूर्वज आमेर-राज्य की कुलदेवी दुर्गा शिलादेवी की शिला खुलना-उपक्षेत्र के जैसोर (तब पूर्व बंगाल), अब बांग्लादेश) से लाने के समय जयपुर आये थे। उन्हीं में से एक के वंशज विद्याधर थे।\n\nजयपुर इतिहास के जाने माने विद्वान और अनुसंधानकर्ता डॉ॰ असीम कुमार राय ने सिटी-पैलेस, जयपुर के पोथीखाने से प्राप्त जन्मपत्री के आधार पर लिखा है -'विद्याधर का जन्म बंगाल में वैशाख शुक्ल दशमी, विक्रम संवत 1750 (सन 1693 ईस्वी) में ज्ञानेंद्र चक्रवर्ती, जो आमेर में संतोष राम नाम से प्रसिद्ध हुए के घर में हुआ था। उनकी मृत्यु फाल्गुन सुदी नवमी संवत 1807 (सन 1751) को जयपुर में हुई। डॉ॰ असीम कुमार राय के अनुसन्धान के अनुसार जयपुर दरबार के पुराने कागज़ात में विद्याधर के नाम का सबसे पहले उल्लेख संवत 1775 (सन 1719-20) में उपलब्ध हुआ है, जब वह आमेर के 'महकमा-हिसाब' ('कचहरी-मुस्तफी') (या लेखा-विभाग) में 'नायब-दरोगा' (Junior Inspector Audit) के पद पर काम कर रहे थे। संवत 1781 (सन 1725-26) में विद्याधर के मामा कृष्णाराम को अपनी पुत्री और भांजे विद्याधर के विवाह के लिए दरबार की और से 5 हज़ार रुपये बतौर परवरिश दिए जाने का लिखित उल्लेख मिला है।\n\nसवाई जयसिंह, काबुल में हुई लड़ाई में अपने पिता महाराजा विष्णुसिंह के देहांत के बाद 1699-1700 ई. में आमेर की गद्दी पर बैठे थे- विद्याधर के जन्म के प्रायः छ: साल बाद- जिन्होंने अपने एक प्रायः अनाम लेखा-लिपिक विद्याधर की असामान्य प्रतिभा को न केवल पहचाना और सम्मानित किया; बल्कि सन 1729 में उन्हें पदोन्नत कर आमेर राज्य का 'देश-दीवान' (या राजस्व-मंत्री) का महत्वपूर्ण पद भी दिया। सन 1743 में सवाई जयसिंह के देहावसान के बाद भी विद्याधर शासन में रहे और समय-समय पर सम्मानित और पुरस्कृत होते रहे। \nजयपुर के नगर नियोजक और प्रमुख-वास्तुविद के रूप में विद्याधर का नाम किसी परिचय का मोहताज नहीं। वह कई अवसरों पर अपनी प्रतिभा प्रदर्शित कर चुके थे और सवाई जयसिंह को उनकी मेधा और योग्यता पर पूरा भरोसा था इसलिए सन 1727 में आमेर को छोड़ कर जब पास में ही एक नया नगर बनाने का विचार उत्पन्न हुआ तो भला विद्याधर को छोड़ कर इस कल्पना को क्रियान्वित करने वाला भला दूसरा और कौन होता? लगभग चार साल में विद्याधर के मार्गदर्शन में नए नगर के निर्माण का आधारभूत काम पूरा हुआ। जयसिंह ने अपने नाम पर इस का नाम पहले पहल 'सवाई जयनगर' रखा जो बाद में 'सवाई जैपुर' और अंततः आम बोलचाल में और भी संक्षिप्त हो कर 'जयपुर' के रूप में जाना गया। \n\n१७३४ ईस्वी में जयपुर में सात-खंड (मंजिल) के राजमहल ' (चन्द्रमहल)' का निर्माण जहाँ विद्याधर ने करवाया, वहीं इस से पहले सन १७२६-२७ (संवत १७८३) में आमेर में दुर्गम और प्रसिद्ध किले जयगढ़ की तामीर भी इन्होने ही शिल्पशास्त्र के सिद्धांतों के आधार पर करवाई - जिसके तुरंत बाद इन्हें आमेर राज्य का राजस्व-मंत्री ('देश-दीवान') का ओहदा मिला। \n\nपुराना शहर चारों ओर से ऊंचे मज़बूत परकोटे से घिरा हुआ था, जिसमें प्रवेश के लिए सात दरवाजे बनवाये गए। बहुत बाद में एक और द्वार भी बना जो 'न्यू गेट' कहलाया। पूरा शहर सामान आकार के छह भागों में बँटा है और यह 111 फुट (34 मी.) चौड़ी सड़कों से विभाजित है। प्रासाद-भाग में हवामहल परिसर, टाउनहाल, तालकटोरा, गोविन्ददेव मंदिर, उद्यान एवं वेधशाला आदि हैं, तो पुराने शहर के उत्तर-पश्चिमी ओर की पहाड़ी पर नाहरगढ़, शहर के मुकुट जैसा लगता एक किला।\n\nनगर को वास्तु शास्त्र के अनुरूप अलग-अलग प्रखंडों (चौकड़ियों) में समकोणीय मार्गों (जिन्हें नगर नियोजन की भाषा में 'ग्रिड आयरन पैटर्न' कहा जाता है) के आधार पर बांटने, विशेषीकृत हाट-बाज़ार विकसित करने, इसकी सुन्दरता को बढ़ाने वाले अनेकानेक निर्माण करवाने वाले विद्याधर का नगर-नियोजन आज देश-विदेश के कई विश्वविद्यालयों में मानक-उदाहरण के रूप में छात्रों को पढ़ाया जाता है। ली कार्बूजियर के चंडीगढ़ की वास्तु-योजना बहुत कुछ जयपुर के नगर-नियोजन से ही अभिप्रेरित है। रूस के भारतविद विद्वान ए. ए.कोरोत्स्काया ने अपनी प्रसिद्ध किताब भारत के नगर में विद्याधर और जयपुर की विशिष्ट वास्तुरचना बारे में विस्तार से विचार व्यक्त किये हैं।\n\nसवाई जयसिंह के समकालीन, संस्कृत और ब्रजभाषा के महाकवि श्रीकृष्णभट्ट कविकलानिधि ने अपने इतिहास-काव्यग्रंथ ईश्वरविलास महाकाव्य में विद्याधर की प्रशस्ति में कहा है \"बंगालयप्रवर वैदिकागौड़विप्र: क्षिप्रप्रसादसुलभ: सुमुख:कलावान विद्याधरोजस्पति मंत्रिवरो नृपस्यराजाधिराजपरिपूजित: शुद्ध-बुद्धि:\" भावार्थ यह कि महाराजा जयसिंह का मंत्री विद्याधर (वैदिक) गौड़ जाति का बंगाली-ब्राह्मण है, देखने में बड़ा सुन्दर और बोलने में बड़ा सरल स्वभाव का है, विभिन्न कलाओं में निष्णात शुद्ध बुद्धि वाले (इस विद्याधर) को महाराजाधिराज जयसिंह बड़ा मान-सम्मान देते हैं।\" कविशिरोमणि भट्ट मथुरानाथ शास्त्री ने सन 1947 में 476 पृष्ठों में प्रकाशित अपना एक यशस्वी काव्य-ग्रन्थ जयपुर-वैभवम तो विद्याधर की अमर वास्तुकृति- जयपुर के नगर-सौंदर्य, दर्शनीय स्थानों, देवालयों, मार्गों, यहाँ के सम्मानित नागरिकों, उत्सवों और त्योहारों आदि पर ही केन्द्रित किया था।\n\nसन १७२७ में जयगढ़(देखें चित्र) पूरा होने पर इन्हें 'सिरोपाव' सम्मान मिला, १७३४ में चन्द्रमहल बनवाने पर पुनः सिरोपाव और सन १७३५ में झोटवाडा के पास 'दर्भावती नदी'/ 'द्रयावती' (बांडी नदी) से नहर बनवा कर उसका पानी जयपुर शहर में लाने पर एक बड़ा राजसम्मान 'सिरोपाव' मिला।\nइसी बारे में यदुनाथ सरकार ने अपनी पुस्तक' जयपुर का इतिहास' ('अ हिस्ट्री ऑफ़ जयपुर') के पृष्ठ १९६ पर लिखा है-\" जैसा जयपुर राज्य के कागजात (अभिलेख) से ज़ाहिर है, विद्याधर का सम्मान और ओहदा एक वास्तुविद के रूप में जयपुर-सरकार में निश्चित रूप से ऊंचा था। सन १७२९ ईस्वी में उन्हें 'देश-दीवान' पद पर पदोन्नत किया गया, सन १७३४ में 'सात-मंजिल के राजमहल को शीघ्र पूरा करवाने' और वर्ष १७३५ में 'द्रयावती' नदी का पानी जयपुर में लाने' के उपलक्ष्य में के लिए राज्य से सम्मानित किया गया। इस बात की पुष्टि भी जयपुर अभिलेखों से होती है- उन्हें इसके अलावा भी अनेक सम्मान और पुरस्कार मिले जिनमें २३ फ़रवरी १७५१ को उन्हें एक हाथी भेंट किये जाने का (लिखित) प्रमाण भी शामिल है।...\"\nजयपुर राजदरबार में विद्याधर का सम्मान इतना था कि \"उनके पुत्र मुरलीधर चक्रवर्ती को न केवल अपने पिता का पद सौंपा गया बल्कि 5,000 रुपये सालाना की वार्षिक आय की जागीर भी।\" यदुनाथ सरकार के 'जयपुर का इतिहास' में यह तथ्य सर्वप्रथम बार उल्लेखित है।\n\nजिस सुन्दर शहर का नक्शा ऐसे गुणवान नगर-नियोजक ने बनाया था, आज उस जयपुर में उन्हीं वास्तुविद विद्याधर के कोई वंशज नहीं बचे हैं, पर जयपुर-आगरा महामार्ग पर 'घाट की घूनी' में बनाया गया मुग़लों की 'चारबाग' शैली पर आधारित एक सुन्दर उद्यान 'विद्याधर का बाग' और त्रिपोलिया बाज़ार में 'विद्याधर के रास्ते' में स्थित उनकी पुश्तैनी-हवेली, उनकी धुंधली सी याद को यथासंभव सुरक्षित रखे हुए हैं। जयपुर विकास प्राधिकरण ने अहमदाबाद के प्रसिद्ध वास्तुविद बालकृष्ण विट्ठल दास दोषी (जन्म 26 अगस्त 1927-) के नक़्शे से उनके नाम पर एक पूरा का पूरा विशाल उपनगर 'विद्याधर नगर' ही जयपुर-सीकर रोड पर बसाया है।\n\nइतिहास से ज्ञात होता है एक पुत्र मुरलीधर के अलावा विद्याधर के दो पुत्रियाँ भी थीं- मायादेवी और कम्यादेवी. मायादेवी ने त्रिपोलिया के बाहर 'चौड़े-रास्ते' में प्रसिद्ध शिवालय 'ताड़केश्वरजी मंदिर' की प्रतिष्ठा करवाई और यों अपने पिता की स्मृति को चिरस्थाई बनाया, वहीं आमेर के 'बकाण के कुँए' के पास एक और शिव-मंदिर भी (संभवतः अपने पिता की याद में (?) निर्मित करवाया. इन्हीं मायादेवी के पुत्र \"हरिहर चक्रवर्ती\" की महाराजा ईश्वरीसिंह के शासन में 'देश-दीवान' के मंत्री-पद पर नियुक्ति की गयी।\nविद्याधर के वंशज (प्रपौत्र के पौत्र) सूरजबक्श की जानकारी के अनुसार \"महामहोपाध्याय हरप्रसाद शास्त्री के छोटे भाई (अनुज) मेघनाथ भट्टाचार्य ने सन १९०४ ईस्वी में अपने पूर्वज विद्याधर पर एक बहुत महत्वपूर्ण टिप्पणी ' साहित्य-परिषद्-पत्रिका' में प्रकाशित करवाई थी। इस विवरण को संवत १३२२ (सन १९१८ ईस्वी) में कलकत्ता के ज्ञानेंद्र मोहन दास ने अपनी बांगला-पुस्तक 'बगैर बाहिरे बांगाली' में भी शामिल किया था। इस विवरण के अनुसार : \"\" यशोहर\" (जो बांगलादेश में आज का जैसोर है) \"के राजा विक्रमादित्य ने अपने पुत्र प्रतापादित्य को मुग़ल शासन की जानकारी करने के लिए आगरा भेजा था। जब वह आगरा पहुँचने से पहले कुछ दिन मथुरा में था, तो उसे वहां\" ग्रेनाइट की \"एक काली शिला मिली जिसके बारे में यह बात इतिहास में प्रसिद्ध थी कि यह शिला वही है, जिस पर एक के बाद एक पटक कर मथुरा के राजा कंस ने देवकी की सात संतानों को मार डाला था। कहा जाता है कि आठवीं संतान एक बालिका थी और जब कंस ने इस शिला पर पटक कर उसे भी मौत के घाट उतारना चाहा तो वह उसके हाथों से छूट गयी। आकाशगामी हो कर उस योगमाया ने (अष्टभुजा देवी के रूप में प्रकट हो कर) कंस के वध की भविष्यवाणी की।\"\n\n\"जैसोर के राजा विक्रमादित्य का पुत्र प्रतापादित्य मथुरा से इसी शिला को अपने पिता के राज्य जैसोर (बंगाल) ले गया। जब वह राजा बना, तो आमेर के राजा मानसिंह(प्रथम) ने (बंगाल-बिहार के सूबेदार के नाते) जैसोर को मुग़ल सत्ता के अधीन करने के लिए उस पर आक्रमण कर दिया। प्रतापादित्य को युद्ध में पराजित कर अकबर के सेनापति राजा मानसिंह इस शिला को आमेर ले आये। \" \"उस 'भयंकर' शिला के साथ विद्याधर के पूर्वज दस वैदिक बंगाली ब्राह्मण भी आमेर आये थे जिनकी चर्चा ऊपर की गयी है। \"तांत्रिक-पद्धति से पूजा अर्चना करने वाले वैदिक बंगाली ब्राह्मणों के परामर्श से इस शिला पर अष्टभुजा महिषासुर मर्दिनी महिषासुर मर्दिनी की सुन्दर प्रतिमा उत्कीर्ण करवाई गयी\"\"\nऔर आमेर महलों में एक मंदिर निर्मित करवा कर विधिवत प्रतिष्ठित कर दी गयी। आज भी आमेर के राजप्रासाद में यही मूर्ति विद्यमान है। पशुबलि पर कानूनी-प्रतिबन्ध लगने से पहले इस विग्रह पर एक समय दुर्गा अष्टमी के दिन जीवित महिष (भैंसे) (और बाद में बकरे) की बलि भी दी जाती थी।\n\n1. 'जयपुर-दर्शन' प्रकाशक : प्रधान-सम्पादक : [डॉ॰ प्रभुदयाल शर्मा 'सहृदय'नाट्याचार्य] वर्ष 1978 [पेज २१०] प्रकाशक : जयपुर अढाई शती समारोह समिति, नगर विकास व्यास (अब जयपुर विकास प्राधिकरण) परिसर, भवानी सिंह मार्ग, जयपुर\n\n2. 'संस्कृत-कल्पतरु' : संपादक कलानाथ शास्त्री एवं घनश्याम गोस्वामी: मंजुनाथ शोध संस्थान, सी-8, पृथ्वीराज रोड, सी-स्कीम, जयपुर-302001 से प्राप्य\n\n3. डॉ॰ ज्ञान प्रकाश पिलानिया, 'Enlightened Government in Modern India: Heritage of Sawai Jai Singh (हेरिटेज ऑफ़ सवाई जयसिंह)' (पुस्तक) ISBN 8187359161, ISBN 9788187359166\n\n4. यदुनाथ सरकार : The History of Jaipur :Orient BlackSwan:\n\n5. डॉ॰ असीम कुमार राय की पुस्तक : \"the history of jaipur city \"\n\n6.कविशिरोमणि भट्ट मथुरानाथ शास्त्री: जयपुर-वैभवम\n\n", "id": "570385", "title": "विद्याधर चक्रवर्ती"}
{"url": "https://hi.wikipedia.org/wiki?curid=570400", "text": "जयपुर के व्यंजन\n\nजयपुर भ्रमण पर आये लोग अक्सर यहाँ खाने पीने की मशहूर चीज़ों के बारे में भी जानना चाहते हैं। जैसे मथुरा की पहचान वहाँ के पेड़ों से, आगरा की पेठों से, दिल्ली की परांठों और छोलों-कुलचों से होती रही है वैसी ही जयपुर भी एक ज़ायकेदार महानगर है। यहाँ राजस्थान में अगर दाल-बाटी-चूरमा खास डिश है तो बीकानेर के रसगुल्ले-भुजिया-पापड, जोधपुर की मावा-कचोरी, मिर्ची बड़ा और माखनिया लस्सी और कोटा की कचोरी भी अपनी जगह बड़ी प्रसिद्ध है पर जयपुर का मिश्रीमावा इनसे टक्कर लेता मिष्टान्न है। आइये- शहर के स्वाद और जायके पर एक मनोरंजक नज़र डाली जाय!\n\nसबसे पहले हम चलते हैं अजमेरी गेट से बापू बाज़ार के लिंक रोड पर जहाँ चाट का एक काफी पुराना ठिकाना है तेलीपाड़े रास्ता के कोने पर जिसे स्थानीय लोग “चटोकड़ी रांडों का चौराहा” के नाम से ही जानते हैं, नाम यकीनन ख़राब है पर चाट स्वादिष्ट. यहाँ आपको बस दो ही चीजें खिलायेंगें गोल-गप्पे और छोले-भटूरे ... यहाँ से आगे रुख करते हैं जौहरी बाज़ार का जहाँ जयपुर की शान कहा जाने वाला एल एम बी यानि लक्ष्मी मिष्ठान्न भंडार है। यूँ यहाँ खाने को तो बहुत सी चीजें हैं- दही बड़े, देसी घी की आलू की टिकिया और दूसरी चीज़ें पर इसके पनीर-घेवर का कोई जवाब नहीं. डिब्बों में बंद होकर दुनिया भर की सैर पर निकल पड़ते हैं यहाँ के बने पनीर/ मलाई घेवर. आगे का रुख करते हैं। मोतीसिंह भोमियों के रास्ते में एक छोटी-सी दुकान है “शर्मा चाट भण्डार”, जहाँ आप यदि एक बार दही-बड़े चख लेंगें तो इस बात की गारंटी है कि इसका जायका कई दिन तक याद रखेंगें. यहाँ आलू की टिकिया भी बेहद स्वादिष्ट मिलती है। थोडा आगे बढ़कर अब चलते हैं हल्दियों के रास्ते में- बुलीयन बिल्डिंग के पहले कोने पर, जहाँ गर्मागर्म मिर्च-बड़ों का आनंद लिया जा सकता है।\nजौहरी बाज़ार से बड़ी चौपड पर आते हैं और रुख करते हैं त्रिपोलिया का. त्रिपोलिया गेट के पास ठंडी प्याऊ पर जगन्नाथ पकोड़ी वाले के भुजिये व दाल के बड़े जरुर खाइयेगा. पहले बेसन के भुजियों या दाल के पकौड़ों का स्वाद चख कर रामचंद्र की मटका कुल्फी खा ली जाए नहीं तो फिर इसके लिए शाम को 'यादगार' के सामने रामनिवास बाग के बाहर जाना पड़ेगा . त्रिपोलिया से चाहें तो आगे बढ़ कर चौड़ा रास्ता में घुस सकते हैं क्योंकि ‘सम्राट’ का समोसा अपनी खास चटनी के साथ आपका जायका बढाने के लिए इंतज़ार में है। और फिर थोड़ी दूर ही ‘साहू की चाय’ भी चुस्कियां जा सकती है। यहीं सर्दियों में ‘नारायणजी’ की मशहूर खस्ता गजक का स्वाद भी लिया जा सकता है। एक बात और बता दें, चौड़ा रास्ता से कई छोटी-छोटी गलियाँ बीच शहर में गुजरती हैं जहाँ कई तरह का खास स्वाद छिपा पड़ा है। यहीं से आप ‘सौन्ध्या’ का मौनथाल, स्टेट बैंक वाली गली में ‘हींग की कचोरी’ और मिश्रराजाजी के रास्ते में ‘बूस्या’ हलवाई के मिर्च-के-तिपोरे का स्वाद भी चख सकते हैं। मिर्च-टपोरी के लिए जरुरी है कि साथ में मालपुए भी हों तो इसके लिए आपको चांदपोल की सैर करनी पड़ेगी... पर पहले त्रिपोलिया तो पूरा घूम लिया जाय. यहीं से अब चलते हैं छोटी चौपड जहाँ पहले दिलबहार वाले सरदारजी की शरबत लस्सी का आनंद लिया जायेगा और फिर किशनपोल बाज़ार का रुख होगा. सबसे पहले ‘भगत’ मिष्ठान्न भंडार के लड्डू चख लेना शायद ठीक रहेगा क्योंकि देर करने पर जरुरी नहीं कि यह आपको मिल ही जाये. अग्रिम आदेश बुक रहते हैं यहाँ. खैर, कोई बात नहीं किशनपोल में और भी बहुत कुछ है आपके लिए जैसे आर्ट स्कूल के सामने -खूंटेटा के कई नमकीन आइटम. यहाँ आप कचोरी, समोसे, मिर्च बड़े से लेकर कुछ भी नमकीन चीज खा सकते हैं, स्वाद दिन भर आपके साथ ही सफर करेगा. यूँ मीठे के लिए यहाँ ‘मथुरा पवित्र मिष्ठान भंडार’ भी है जिसके रसगुल्ले बीकानेरी रसगुल्लों को भी मात देते हैं, रोज़ ताज़ा बनते हैं। सर्दियों में दूध –जलेबी का भी आप यहाँ आनंद ले सकते हैं। किशनपोल से अजमेरी गेट होते हुए अब निकल पड़ते हैं एम आई रोड पर. पहले आप “लस्सीवाला” की मलाईदार कुल्हड़ लस्सी पीना चाहेंगें या राजमंदिर वाली गली के नुक्कड़ पर प्याज की कचोरी खाना, यह तो आपको ही तय करना है क्योंकि यहाँ से हम आपको पांचबत्ती होते हुए एक बार फिर वाल सिटी एरिया में ले जाने वाले हैं- बाबा हरिश्चंद्र मार्ग जहाँ ‘संपत’ की छोटे साबुत आलू की कचोरी आपका इंतज़ार कर रही हैं। चांदपोल होते हुए एक बार फिर छोटी चौपड की तरफ बढ़ना शायद ठीक रहेगा क्योंकि महावीर की सौ साल से भी पुरानी रबड़ी तो अब शहर की इस पुरानी दूकान में ही मिलती है।\nहो सकता है अब आप जयपुर का जायका लेते-लेते या हमारे साथ सफर करते-करते थक गए होंगें तो क्यों ना ऐसे करें कि आपकी डायरी में कुछ ठिकानों के नाम दर्ज करा दिए जाएँ ताकि आप फुरसत में इनका स्वाद ले सकें. पहली बात तो यह कि ऐसा भी नहीं है कि सारी स्वादिष्ट चीजें खाने का ठेका चारदीवारी वालों ने ही ले रखा हो बल्कि ज्यों-ज्यों शहर ने अंगड़ाई भरकर अपनी बाहें पसारी है, जयपुर का स्वाद भी दीवारें फांदकर सब ओर फ़ैल गया है। यहाँ हम आपसे आमेर की बेसन की सेव व मावे की गुजिया अथवा सांगानेर की दालमोठ की बात नहीं कर रहे हैं क्योंकि यह तो जयपुर से भी पुरानी हैं। हाँ तो डायरी में लिख लीजिए मोती डूंगरी पर गणेश मंदिर के चौराहे पर ‘पंडित’ की पावभाजी. वैसे हम आपको पहले ही आगाह कर दें कि यहाँ सभी ठेलों खोमचों पर पंडित ही लिख मिलेगा- ठीक वैसे जैसे आजकल हर गजक वाला साहू गजक बेचता है। दरअसल पंडित की पावभाजी एक ब्रांड बन चुका है। जोधपुर में आविष्कृत मावे की कचोरी के लिए स्टेशन रोड पर ‘रावत’ का नाम लिख लीजिए. सांगानेरी गेट पर बी एम बी पर आप आलू की टिकिया खा सकते हैं। यह आम आदमी के लिए एल एम बी का विकल्प है। \nकुल मिलाकर अब हम यह कह सकते हैं कि प्रदेश के अन्य शहरों जोधपुर, बीकानेर व कोटा की ही राजधानी जयपुर भी कोई कम चटोकरा शहर नहीं है। तो तैयार हैं न पाचक गोलियों के साथ जयपुर की स्वादिष्ट यात्रा के लिए?\n", "id": "570400", "title": "जयपुर के व्यंजन"}
{"url": "https://hi.wikipedia.org/wiki?curid=570440", "text": "अखाड़ा\n\nअखाड़ा शब्द दो अलग-अलग अर्थों में प्रयुक्त होता है-\n\nआखाड़ा शब्द संस्कृत वर्ण माला का शब्द है। आखाड़ा मुख्य रूप से प्राचीनकाल में भारत के साधू संतों का एक ऐसा समूह होता था जो संकट के समय में राजधर्म के विरुद्ध परिस्थियों में, राष्ट्र रक्षा और धर्म रक्षा के लिए कार्य करता था। इस प्रकार के संकट से राष्ट्र और धर्म दोनो की रक्षा के लिए अखाड़े के साधू अपनी अस्त्र विद्या का उपयोग भी किया करते थे। इसी लिए अखाड़े के अंतर्गत पहलवानों के लिए एक मैदान होता था जिसमें सभी अखाड़े के सदस्य शरीर को सुदृढ़ रखने और संकट के समय में सुरक्षा की दृष्टि से खुद को एक से बढ़कर एक दांव-पेच का अभ्यास किया करते थे। साथ ही अस्त्र विद्या भी सीखते थे। वर्तमान समय में भी आखाड़े होते हैं जो आज भी राष्ट्र को संकट में आने पर ज्ञान आदि से लोगों को सही राह पर लाने के लिए तत्पर रहते हैं।\n\nभारत के सबसे विशाल मेले कुम्भ में ये अखाड़े पूरी तन्मयता से आज भी सम्मलित होते हैं और शाही स्नान किया करते है। \nइन आखाड़ों का एक अध्यक्ष होता जिसका चुनाव एक जटिल प्रक्रिया के अधीन होता है।\nकुल 13 अखाड़े हैं।\n\n", "id": "570440", "title": "अखाड़ा"}
{"url": "https://hi.wikipedia.org/wiki?curid=570445", "text": "नलचम्पू\n\nनलचम्पू एक चम्पूकाव्य है जिसके रचयिता त्रिविक्रम भट्ट हैं। संस्कृत साहित्य में चम्पूकाव्य का प्रथम निदर्शन इसी ग्रन्थ में हुआ है। इसमें चंपू का वैशिष्ट्य स्फुटतया उद्भासित हुआ है। \n\nदक्षिण भारत के राष्ट्रकूटवंशी राजा कृष्ण (द्वितीय) के पौत्र, राजा जगतुग और लक्ष्मी के पुत्र, इंद्रराज (तृतीय) के आश्रय में रहकर त्रिविक्रम ने इस रुचिर चंपू की रचना की थी। इंद्रराज का राज्याभिषेक वि॰सं॰ 972 (915 ई.) में हुआ था और उनके आश्रित होने से कवि का भी वही समय है- दशम शती का पूर्वार्ध। इस चंपू के सात उच्छ्वासों में नल तथा दमयंती की विख्यात प्रणयकथा का बड़ा ही चमत्कारी वर्णन किया गया है। काव्य में सर्वत्र शुभग संभग श्लेष का प्रसाद लक्षित होता है।\n\n", "id": "570445", "title": "नलचम्पू"}
{"url": "https://hi.wikipedia.org/wiki?curid=570490", "text": "मात्सुओ बाशो\n\nthumbnail|मात्सुओ बाशो\n\nमात्सुओ बाशो (१६४४-१६९४) एक महान जापानी कवि थे जो हाइकु काव्य विधा के जनक माने जाते हैं। हाइकु कविता की लोकप्रियता और समृद्धि में उनका विशेष योगदान है।\n\nबाशो एक जैन संत थे। बाशो ने हाइकु को काव्य विधा के रूप में स्थापित किया। बाशो का बचपन का नाम ‘जिन शिचरो’ था। इनके शिष्य ने केले का पौधा भेंट में दिया तो उसे रोप दिया। वहीं अपनी कुटिया भी बना ली। ‘बाशो-आन’ (केला) के नाम पर अपना नाम भी बाशो कर लिया। बाशो हाइकु को दरबारी या अन्य शब्द क्रीड़ा से बाहर लेकर आए और काव्य की वह गरिमा प्रदान की कि विश्व भर की भाषाओं में इन छन्दों को प्राथमिकता दी जाने लगी। यह घुमक्कड़ और प्रकृति प्रेमी वीतरागी सन्त कहलाए। इन्हें प्रकृति और मनुष्य की एकरूपता में भरोसा था। जेन दर्शन में जो क्षण की महत्ता है, वह इनके काव्य का प्राण बनी। यात्रा के दौरान इनके लगभग दो हजार शिष्य बनें, जिनमें से ३०० पर्याप्त लोकप्रिय हुए। इनका मानना था कि सार्थक पाँच हाइकु लिखने वाला सच्चा कवि और दस लिखने वाला महाकवि कहलाने का हकदार है। इनका मानना था कि इस संसार का प्रत्येक विषय हाइकु के योग्य है। एकाकीपन, सहज अभिव्यक्ति और अन्तर्दृष्टि बाशो की तीन अन्त: सलिलाएँ हैं।\n\nमात्सुओ बाशो जन्म एक समुराए घराने में १२ अक्टूबर, १६४४ को उनो के इगा प्रदेश में हुआ। उनके द्वारा रचा साहित्य यह दर्शाता है कि उन्होंने अपनी तमाम आयु प्रकृति की गोद में बिताई। चालीस वर्ष की आयु में वे एक भिक्षु की तरह जगह-जगह घूमने लगे। बौद्ध मत को मानने वाले (जिन्हें जेन कहा जाता था) और प्रकृति को चाहने वाले हजारों लोग उनके शिष्य बन गए। उनमें से एक शिष्य ने उनके लिए एक झोंपड़ी बना दी और उसके सामने एक केले का पेड़ लगा दिया। केले को जापानी भाषा में ‘बाशो‘ कहते हैं। उनकी झोंपड़ी को ‘बाशो-एन’ कहा जाता था। इसके पश्चात वह मात्सुओ बाशो बने। वे कम शब्दों में बड़ी बात कह देते थे। जापान में बहुत से स्मारकों पर बाशो के हाइकु लिखे गए हैं। किसी बीमारी की वजह से बाशो की मृत्यु २८ नवम्बर १६९४ को हो गई। बाशो हाइकु के प्रमुख चार कवियों- (बाशो, बुसोन, इस्सा, शिकि) में से एक हैं। हाइकु के इतिहास में सत्रहवीं शताब्दी के मध्य से अठारहवीं शताब्दी मध्य तक का एक शताब्दी का काल बाशो-युग के नाम से अभिहित किया जाता है।\n\nबाशो की एक प्रसिद्ध कविता है-\n\nफुरु इके या\nकाबाज़ु तोबिकोमु\nमिज़ु नो ओतो\nताल पुराना\nकूदा दादुर\nपानी की आवाज़\n\nउनकी यात्रा डायरी 'ओकु-नो-होसोमिचि' जापानी साहित्य की अमूल्य निधि मानी जाती है।\n\n", "id": "570490", "title": "मात्सुओ बाशो"}
{"url": "https://hi.wikipedia.org/wiki?curid=570503", "text": "धर्मनाथ अग्रहरि\n\nधर्मनाथ अग्रहरि (मृत्यु:०३ अक्टूबर २००८) बिहार राज्य से स्वतंत्रता संग्राम सेनानी थें। १९४२ के भारत छोड़ो आंदोलन के दौरान तत्कालीन छपरा जिलें के ब्रिटिश दुश्मनो के छक्के छुड़ाने वाले भारतीय रणबांकुरो मे से आप एक थें। धर्मनाथ अग्रहरी को १९४२ में महात्मा गाँधी के भारत छोड़ो आंदोलन मे सक्रिय सहभागिता हेतु जाना गया। आपके पिता का नाम स्वर्गीय सरयू प्रसाद था तथा आप बिहार प्रांत के सिवान मे चैनपुर, महावीर चौक के निवासी थें। दिनाँक ३ अक्टूबर २००८ को भारत माँ के वीर सपूत स्वतंत्रता सेनानी धर्मनाथ अग्रहरि का देहांत चैनपुर के ही एक निजी नर्सिंग होम मे हुआ। उनका अंतिम संस्कार सरयू नदी के तट पर किया गया।\n", "id": "570503", "title": "धर्मनाथ अग्रहरि"}
{"url": "https://hi.wikipedia.org/wiki?curid=570506", "text": "महावीर प्रसाद अग्रहरि\n\nमहावीर प्रसाद अग्रहरि/अग्रहरी भारतीय स्वतंत्रता संग्राम के उन अग्रणी क्रांतिकारियो मे से एक थें, जिन्होनें देशवासियो को आजादी की लड़ाई मे योगदान के लिए प्रेरित व प्रोत्साहित किया।\n", "id": "570506", "title": "महावीर प्रसाद अग्रहरि"}
{"url": "https://hi.wikipedia.org/wiki?curid=570507", "text": "नवीकरणीय संसाधन\n\nनवीकरणीय संसाधन अथवा नव्य संसाधन वे संसाधन हैं जिनके भण्डार में प्राकृतिक/पारिस्थितिक प्रक्रियाओं द्वारा पुनर्स्थापन (replenishment) होता रहता है। हालाँकि मानव द्वारा ऐसे संसाधनों का दोहन (उपयोग) अगर उनके पुनर्स्थापन की दर से अधिक तेजी से हो तो फिर ये नवीकरणीय संसाधन नहीं रह जाते और इनका क्षय होने लगता है।\n\nउपरोक्त परिभाषा के अनुसार ऐसे संसाधनों में ज्यादातर जैव संसाधन आते है जिनमें जैविक प्रक्रमों द्वारा पुनर्स्थापन होता रहता है। उदाहरण के लिये एक वन क्षेत्र से वनोपजों का मानव उपयोग वन को एक नवीकरणीय संसाधन बनाता है किन्तु यदि उन वनोपजों का इतनी तेजी से दोहन हो कि उनके पुनर्स्थापन की दर से अधिक हो जाए तो वन का क्षय होने लगेगा।\n\nसामान्यतया नवीकरणीय संसाधनों में नवीकरणीय उर्जा संसाधन भी शामिल किये जाते हैं जैसे सौर ऊर्जा, पवन ऊर्जा, भूतापीय ऊर्जा इत्यादि। किन्तु सही अर्थों में ये ऊर्जा संसाधन अक्षय ऊर्जा संसाधन हैं न कि नवीकरणीय।\n\nवन क्षेत्र मानव उपयोग के योग्य बहुत सारी चीजें उत्पन्न करते हैं जिनका घरेलू कार्यों से लेकर औद्योगिक उतपादन तक मनुष्य उपयोग करता है। अतः वन एक महत्वपूर्ण संसाधन हैं और चूँकि वन में पेड़-पौधे प्राकृतिक रूप से वृद्धि करते हुए अपने को पुनःस्थापित कर सकते हैं, यह नवीकरणीय संसाधन भी हैं। वनोपजों में सबसे निचले स्तर पर जलाने के लिये लकड़ी, औषधियाँ, लाख, गोंद और विविध फल इत्यादि आते हैं जिनका एकत्रण स्थानीय लोग करते हैं। उच्च स्तर के उपयोगों में इमारती लकड़ी या कागज उद्द्योग के लिये लकड़ी की व्यावसायिक और यांत्रिक कटाई आती है।\n\nजैसा कि सभी नवीकरणीय संसाधनों के साथ है, वनों से उपज लेने की एक सीमा है। लकड़ी या पत्तों की एक निश्चित मात्रा निकाल लेने पर उसकी प्राकृतिक रूप से समय के साथ पुनः भरपाई हो जाती है। यह मात्रा सम्पोषणीय उपज कहलाती है। किन्तु यदि एक सीमा से ज्यादा दोहन हो और समय के सापेक्ष बहुत तेजी से हो तो वनों का क्षय होने लगता है और तब इनका दोहन सम्पोषणीय नहीं रह जाता और ये नवीकरणीय संसाधन भी नहीं रह जाते।\n\nविश्व में और भारत में भी जिस तेजी से वनों का दोहन हो रहा है और वनावरण घट रहा है, इन्हें सभी जगह नवीकरणीय की श्रेणी में रखना उचित नहीं प्रतीत होता। वन अंतरराष्ट्रीय दिवस के मौके पर वन संसाधन पर जारी आंकड़ों में खाद्य एवं कृषि संगठन (एफ॰ए॰ओ॰) के अनुसार वैश्विक स्तर पर वनों के क्षेत्रफल में निंरतर गिरावट जारी है और विश्व का वनों वाला क्षेत्र वर्ष 1990 से 2010 के बीच प्रतिवर्ष 53 लाख हेक्टेयर की दर से घटा है। इसमें यह भी कहा गया है कि उष्णकटिबंधीय वनों में सर्वाधिक नुकसान दक्षिण अमेरिका और अफ्रीका में हुआ है।\n\nमौजूदा आंकलनों के अनुसार भारत में वन और वृक्ष क्षेत्र 78.29 मिलियन हेक्टेयर है, जो देश के भैगोलिक क्षेत्र का 23.81 प्रतिशत है। 2009 के आंकलनों की तुलना में, व्याख्यात्मक बदलावों को ध्यान में रखने के पश्चात देश के वन क्षेत्र में 367 वर्ग कि॰मी॰ की कमी दर्ज की गई है।\n\nवन संसाधनों का महत्व इसलिए भी है कि ये हमें बहुत से प्राकृतिक सुविधाएँ प्रदान करते हैं जिनके लिये हम कोई मूल्य नहीं प्रदान करते और इसीलिए इन्हें गणना में नहीं रखते। उदाहरण के लिये हवा को शुद्ध करना और सांस लेने योग्य बनाना एक ऐसी प्राकृतिक सेवा है जो वन हमें मुफ़्त उपलब्ध करते हैं और जिसका कोई कृत्रिम विकल्प इतनी बड़ी जनसंख्या के लिये नहीं है। वनों के क्षय से जनजातियों और आदिवासियों का जीवन प्रत्यक्ष रूप से प्रभावित होता है और बाकी लोगों का अप्रत्यक्ष रूप से।\n\nवर्तमान समय में वनों से संबंधित कई शोध हुए है और वनावरण को बचाने हेतु कई उपाय और प्रबंधन माडल भी सुझाए गये हैं।\n\nपृथ्वी पर उपलब्ध जल, संसाधन के रूप में कुछ खास दशाओं में एक नवीकरणीय संसाधन है। जल का पारिस्थितिक तंत्र में पुनर्चक्रण होता रहता है जिसे जल चक्र कहते हैं। अतः जल एक प्राकृतिक प्रक्रिया के तहत शोधित और मानव उपयोग योग्य बनता रहता है। नदियों का जल भी मानव द्वारा डाले गये कचरे की एक निश्चित मात्रा को स्वतः जैविक प्रक्रियाओं द्वारा शुद्ध करने में समर्थ है। लेकिन जब जल में प्रदूषण की मात्रा इतनी अधिक हो जाए कि वह स्वतः पारिस्थितिक तंत्र की सामान्य प्रक्रियाओं द्वारा शुद्ध न किया जा सके और मानव के उपयोग योग्य न रह जाय तो ऐसी स्थिति में यह नवीकरणीय नहीं रह जाता।\n\nएक उदाहरण के तौर पर देखा जाए तो उत्तरी भारत के जलोढ़ मैदान हमेशा से भूजल में संपन्न रहे हैं लेकिन अब उत्तरी पश्चिमी भागों में सिंचाई हेतु तेजी से दोहन के कारण इनमें अभूतपूर्व कमी दर्ज की गई है। \nभारत में जलभरों और भूजल की स्थिति पर चिंता जाहिर की ज रही है। जिस तरह भारत में भूजल का दोहन हो रहा है भविष्य में स्थितियाँ काफी खतरनाक होसकती हैं। वर्तमान समय में २९% विकास खण्ड या तो भूजल के दयनीय स्तर पर हैं या चिंतनीय हैं और कुछ आंकड़ों के अनुसार २०२५ तक लगभग ६०% ब्लाक चिंतनीय स्थितिमें आ जायेंगे।\n\nध्यातव्य है कि भारत में ६०% सिंचाई एतु जल और लगभग ८५% पेय जल का स्रोत भूजल ही है, ऐसे में भूजल का तेजी से गिरता स्तर एक बहुत बड़ी चुनौती के रूप में उभर रहा है।\n\nनवीकरणीय उर्जा या अक्षय उर्जा (अंग्रेजी:Renewable Energy) में वे सारी उर्जा शामिल हैं जो प्रदूषणकारक नहीं हैं तथा जिनके स्रोत का क्षय नहीं होता, या जिनके स्रोत का पुनः-भरण होता रहता है। सौर ऊर्जा, पवन ऊर्जा, जलविद्युत उर्जा, ज्वारीय उर्जा, बायोमास, जैव इंधन आदि नवीकरणीय उर्जा के कुछ उदाहरण हैं। नवीकरणीय ऊर्जा प्रौद्योगिकियाँ न केवल ऊर्जा प्रदान करती हैं, बल्कि एक स्वच्छ पर्यावरण और अपेक्षाकृत कम शोरगुलयुक्त ऊर्जा स्रोत भी प्रदान करती हैं। नवीकरणीय ऊर्जा (आरई) को \"ऊर्जा सुरक्षा’’ और वर्ष 2020 तक \"ऊर्जा स्वतंत्रता\" के लक्ष्य की दृष्टि से एक वैकल्पिक ऊर्जा स्रोत के रूप में माना जा रहा है।\n\n\n", "id": "570507", "title": "नवीकरणीय संसाधन"}
{"url": "https://hi.wikipedia.org/wiki?curid=570509", "text": "संसाधन\n\nसंसाधन एक ऐसा स्रोत है जिसका उपयोग मनुष्य अपने लाभ के लिये करता है। कोई वस्तु प्रकृति में हो सकता है हमेशा से मौज़ूद रही हो लेकिन वह संसाधन तब बनती है जब मनुष्य को उसके लाभप्रद उपयोग के बारे में ज्ञात होता है और वह यह लाभ प्राप्त करना शुरू करता है। जिम्मरमैन के अनुसार \"\"संसाधन होते नहीं, बन जाते हैं\"\"।\n\n", "id": "570509", "title": "संसाधन"}
{"url": "https://hi.wikipedia.org/wiki?curid=570510", "text": "प्राकृतिक संसाधन प्रबंधन\n\nमनुष्य और मानवता के वर्तमान और भावी जीवन स्तर को ध्यान में रखते हुए प्राकृतिक संसाधनों के प्रबंधन को प्राकृतिक संसाधन प्रबंधन कहते हैं।\n\nभूमि नैतिकता (land ethic) की अवधारणा अल्डो लियोपॉल्ड द्वारा दी गयी।\n\nप्राकृतिक संसाधन संरक्षण का एक इतिहास है जो संरक्षण युग से पहले तक विस्तृत है। संसाधन नैतिकता, प्रकृति के साथ सीधे संबंधों के माध्यम से आवश्यकता के परिणामस्वरूप विकसित हुई। विनियमन या सामुदायिक संयम आवश्यक हो गया ताकि स्वार्थ प्रयोजनों को स्थानीय रूप से संभाले जाने से अधिक लेने से रोक सकें, जिससे बाक़ी समुदाय के लिए दीर्घावधिक आपूर्ति संकट में न आ जाए।\n\nप्राकृतिक संसाधन प्रबंधन के संबंध में यह सामाजिक दुविधा अक्सर \"आम की त्रासदी\" कहलाती है। इस सिद्धांत से संरक्षण जीव-विज्ञानी सांप्रदायिक संसाधन संघर्ष के समाधान के रूप में सभी संस्कृतियों में नैतिकता पर आधारित सामुदायिक संसाधन को ढूंढ़ सकते हैं। उदाहरण के लिए, अलास्कन ट्लिंगिट लोग और उत्तरपश्चिमी पैसिफ़िक हायडा में कबीलों के बीच सोकेए सैलमन मछली पकड़ने के संबंध में संसाधन सीमाएं, नियम और प्रतिबंध मौजूद थे। ये नियम कबीलों के बुजुर्गों द्वारा निर्देशित थे, जो उनके द्वारा प्रबंधित प्रत्येक नदी और धारा के जीवन-पर्यंत विवरण जानते थे। इतिहास में ऐसे कई उदाहरण हैं, जहां संस्कृतियों ने सामुदायिक प्राकृतिक संसाधन प्रबंधन के संबंध में नियमों, रिवाजों और संगठित आचरण का पालन किया है।\n\nसंरक्षण नैतिकता प्रारंभिक धार्मिक और दार्शनिक लेखन में भी पाई गई है। ताओ, शिंटो, हिंदू, इस्लाम और बौद्ध परंपराओं में कई उदाहरण हैं।\n\nग्रीक दर्शन में, प्लेटो ने चारागाह भूमि क्षरण के बारे में शोक व्यक्त किया: \"अब जो बचा है, कहने के लिए, रोग से बर्बाद शरीर का कंकाल है; जिले का समृद्ध, नरम मिट्टी ले जा चुकी है और केवल नंगा ढांचा छोड़ दिया है।\" बाईबल में, मूसा के माध्यम से, भगवान ने आज्ञा दी कि हर सातवें वर्ष भूमि को खेती से आराम दें। तथापि, 18वीं सदी से पहले, अधिकांश यूरोपीय संस्कृति ने प्रकृति को श्रद्धा से निहारने को बुतपरस्ती माना। बंजर भूमि की निंदा की गई जबकि कृषि विकास की प्रशंसा की गई। तथापि, 680 ई. में ही सेंट कुथबर्ट द्वारा अपने धार्मिक विश्वासों की प्रतिक्रिया में फ़ार्न द्वीप में वन्य-जीव अभयारण्य की स्थापना की गई।\n\n", "id": "570510", "title": "प्राकृतिक संसाधन प्रबंधन"}
{"url": "https://hi.wikipedia.org/wiki?curid=570511", "text": "फोर्टलेज़ा\n\nफोर्टलेज़ा (, ) पूर्वोत्तर ब्राजील में स्थित चेअर राज्य की राजधानी है। 2010 में ब्राजील के जनगणना के अनुसार, फ़ोर्टालेज़ा के शहर में 2,315,116 लोग रहते हैं। फ़ोर्टालेज़ा, ब्राजील में सातवा सबसे बड़ा नगर है।\n\n", "id": "570511", "title": "फोर्टलेज़ा"}
{"url": "https://hi.wikipedia.org/wiki?curid=570514", "text": "बेलो होरिज़ोंटे\n\nबेलो होरिज़ोंटे ( (वस्तुतः \"सुंदर क्षितिज\"), यह ब्राजील के राज्य मिनस गेरैस की राजधानी है। नगर कई पहाड़ियों पर बनाया गया है और पूरी तरह से पहाड़ों से घिरा हुआ है। 2010 में ब्राजील के जनगणना के अनुसार, बेलो होरिज़ोंटे की नगर में 2,258,096 लोग रहते है। यह ब्राजील में तीसरा सबसे बड़ा नगर है।\n\n", "id": "570514", "title": "बेलो होरिज़ोंटे"}
{"url": "https://hi.wikipedia.org/wiki?curid=570517", "text": "पोर्टो अलैग्री\n\nपोर्टो अलैग्री ( (वस्तुतः \"हर्षित बन्दरगाह\")), ब्राजील के राज्य रियो ग्रांडे डो सुल में सबसे बड़ा नगर तथा राजधानी है। 2010 में ब्राजील के जनगणना के अनुसार, बेलो होरिज़ोंटे की नगर में 1,509,939 लोग रहते है। पोर्टो अलैग्री, ब्राजील में चौथा सबसे बड़ा शहरी केंद्र है। यह नगर ब्राजील के सबसे दक्षिणी राज्य की राजधानी है।\n\n", "id": "570517", "title": "पोर्टो अलैग्री"}
{"url": "https://hi.wikipedia.org/wiki?curid=570519", "text": "इताईपावा एरेना फोंते नोवा\n\nइताईपावा एरेना फोंते नोवा एक फुटबॉल विशिष्ट स्टेडियम है। स्टेडियम साल्वाडोर में स्थित है। और इसकी 55,000 लोगों की अधिकतम क्षमता है।\n\n", "id": "570519", "title": "इताईपावा एरेना फोंते नोवा"}
{"url": "https://hi.wikipedia.org/wiki?curid=570521", "text": "इताईपावा एरेना परनमबुको\n\nइताईपावा एरेना परनमबुको, रिसीफ़ी नगर, ब्राजील में एक नव निर्मित फुटबॉल स्टेडियम है। स्टेडियम की 46,154 की क्षमता है।\n\n", "id": "570521", "title": "इताईपावा एरेना परनमबुको"}
{"url": "https://hi.wikipedia.org/wiki?curid=570528", "text": "मनोदशा विकार\n\nमनोदशा विकार (Mood disorder) वह मनोविकार है जिसमें मुख्य समस्या व्यक्ति की मनःस्थिति का असामान्य रहना पाया जाता है।\n", "id": "570528", "title": "मनोदशा विकार"}
{"url": "https://hi.wikipedia.org/wiki?curid=570530", "text": "संज्ञानात्मक विकार\n\nसंज्ञानात्मक विकार (Cognitive disorders) मनोविकारों की वह श्रेणी है जो व्यक्ति के अधिगम (सीखने), स्मृति, अवगम (perception), तथा समस्यापूर्ति (problem solving) आदि को प्रभावित करते हैं। \n", "id": "570530", "title": "संज्ञानात्मक विकार"}
{"url": "https://hi.wikipedia.org/wiki?curid=570533", "text": "भारतीय नौसेना की पनडुब्बियों की सूची\n\nयह भारतीय नौसेना की पनडुब्बियों की सूची है जिसे उनके वर्गानुसार विभिन्न समूहों में रखा गया है साथ ही वर्गांतर्गत उन्हें उनकी पताका संख्या के अनुसार अनुक्रमित किया गया है।\n\n\n\n\n\n", "id": "570533", "title": "भारतीय नौसेना की पनडुब्बियों की सूची"}
{"url": "https://hi.wikipedia.org/wiki?curid=570547", "text": "कोलोन\n\nकोलोन (जर्मन: Köln [kœln] ; अंग्रेजी उच्चारण: /kəˈloʊn/) बर्लिन, हैम्बर्ग और म्युनिख़ के बाद जर्मनी का चौथा सबसे बड़ा शहर है। कोलोन, राइन नदी के दोनों तरफ बसा हुआ है। शहर का मशहूर कोलोन कैथेड्रल, कोलोन के कैथोलिक आर्कबिशप का निवास है। कोलोन विश्वविद्यालय यूरोप के सबसे पुराने और बड़े विश्वविद्यालयों में से एक है जिसमें लगभग 44,000 विद्यार्थी पढ़ते हैं।\n\nकोलोन लगभग दो हजार वर्ष पुराना शहर है। ई. पू. 38 में यह रोमन सैनिक अड्डा था। 50 ई. के बाद रोम के राजा क्लाडियस ने अपनी पत्नी कोलोनिया अग्रीपिनेन्सिन के नाम पर इसका नामकरण किया। 870 ई. में यह जर्मनी के अधिकार में आ गया।\n\nमध्यकालीन युग में यह नगर पूर्व की वस्तुओं, रेशम और मसाले का वितरण केंद्र रहा। महत्वपूर्ण स्थिति के कारण इसपर विभिन्न शक्तिशाली राष्ट्रों की निगाह बराबर लगी रहती रही। 1794 ई. में फ्रांसीसियों ने, 1815 ई. में प्रशा वालों ने, तथा 1918 से 1926 ई. तक अंग्रेजों ने इसे अपने अधिकार में रखा।\n\nद्वितीय विश्वयुद्ध के समय बमबर्षा के कारण इस नगर का दो तिहाई भाग पूर्णत: नष्ट हो गया था। इसकी वर्तमान उन्नति रूर औद्योगिक क्षेत्र के सामीप्य से हुई है। यह नगर अनेक रेलमार्गो का केंद्र और महत्व का नदीपत्तन है। यहाँ से अन्न, मद्य, तेल आदि का बेल्जियम, हालैंड और स्विटज़रलैंड को निर्यात होता है। यहाँ तंबाकू, सिगार, चाकलेट, साबुन, बिजली के सामान, रासायनक, जहाज, मोटर, सूती कपड़े, रबर, शीशे, आदि के सामान बनाने के कारखाने हैं। यहाँ का गोथिक कैथेड्रल वास्तुकला का उत्कृष्ट नमूना है।\n\n\n", "id": "570547", "title": "कोलोन"}
{"url": "https://hi.wikipedia.org/wiki?curid=570573", "text": "पैमहैग्न\n\nपैमहैग्न ऑस्ट्रिया के बुर्गेन्लैन्ड के न्यूसिएडल आम सी जिले में एक शहर है|\n", "id": "570573", "title": "पैमहैग्न"}
{"url": "https://hi.wikipedia.org/wiki?curid=570593", "text": "बृहत्स्नानागार\n\nबृहत्स्नानागार या विशाल स्नानघर सिंधु घाटी सभ्यता के सबसे प्रसिद्ध स्मारकों में से एक है और यह मोहन जोदड़ो में है |यह पाकिस्तान के सिंध प्रान्त में है और इसे ३००० ईसापूर्व में बनाया गया था| यह मोहन जोदड़ो के दुर्ग में स्थित है |\n\nयह विश्व के सबसे प्राचीनतम स्नानघर है| यह 2.43 मीटर गहरा है, इसकी लम्बाई 11.88 मीटर है और चौड़ाई 7.01 मीटर है |\n", "id": "570593", "title": "बृहत्स्नानागार"}
{"url": "https://hi.wikipedia.org/wiki?curid=570597", "text": "अजयगढ़\n\nमध्यप्रदेश के ऐतिहासिक जिले पन्ना के निकट बसा ६.८१ वर्ग किलोमीटर में फैला अजयगढ़ अपने लगभग २५० साल पुराने दुर्ग, प्राकृतिक सुषमा और वन्य-सम्पदा के लिए प्रसिद्ध है। यह नगर पंचायत है।\n\nब्रिटिश राज के दौरान अजयगढ़, राजसी-राज्य अजयगढ़ की राजधानी था। बुन्देलखंड राज्य के वीर महाराजा छत्रसाल (1649-1731) के वंशज बुंदेला राजपूत जैतपुर के महाराजा कीरत सिंह के पौत्र (दत्तक पुत्र गुमान सिंह के पुत्र) बखत सिंह ने सन १७६५ में इस राज्य की स्थापना की थी। सन 1809 में रियासती अजयगढ़-राज पर अंग्रेजों ने कब्जा कर लिया था और तब यह 'सेंट्रल इंडिया एजेंसी' की 'बुंदेलखंड एजेंसी' का भाग बनाया गया।\n\n Maharajadhiraja Chhatrasal : 1649-1731\nयहाँ के शासकों को सम्मान से 'सवाई महाराजा' भी कहा जाता था। पद्माकर जैसे महाकवि इसी राज्य से सम्मानित और पुरस्कृत हुए थे।\n\n1901 में इसकी आबादी 78,236 और क्षेत्रफल 771 मील (1997 वर्ग किमी) था। अक्सर मलेरिया का शिकार रहे इस पहाड़ी शहर में सन 1868-1869 और 1896-1897 में यहाँ बहुत भीषण अकाल पड़े। \n२००१ की जनगणना में यहाँ की जनसंख्या 13,979 थी- जो २०११ की जनगणना के अनुसार 16,665 हो गयी।\n\nयहाँ का किला जो नीचे बसी आबादी समुद्र तल से 1744 फिट व धरातल से लगभग 860 फिट ऊंचाई पर स्थित है। अजयगढ़ का दुर्ग अनेक ऐतिहासिक-भग्नावशेषों का भंडार है।\n\nसर्वतोभद्र स्तम्भ – कालंजर नामक लेख जो श्री जी. एल. रायकवार एवं डॉ॰ एस. एन. यादव ने लिखा है के अनुसार -\" कालंजर दुर्ग को सर्वाधिक प्रसिद्धि चन्देलों के शासन काल में प्राप्त हुई। कालंजर का चन्देल इतिहास में महत्व इस कथन से सत्यापित होता है कि चन्देलों का सम्पूर्ण इतिहास कालंजर एवं अजयगढ़ दुर्ग के चारों ओर ही केन्द्रित रहा।\n\nखजुराहो से 80 किलोमीटर दूर अजयगढ़ का दुर्ग है। यह दुर्ग चंदेल शासन के अर्धकाल में बहुत महत्त्वपूर्ण था। विन्‍ध्‍य की पहाड़ियों की चोटी पर यह किला स्थित है। किले में दो प्रवेश द्वार हैं। किले के उत्तर में एक दरवाजा और दक्षिण पूर्व में तरहौनी द्वार है। दरवाजों तक पहुंचने के लिए 45 मिनट की खड़ी चट्टानी चढ़ाई चढ़नी पड़ती है। किले के बीचोंबीच अजय पलका तलाव नामक झील है। झील के अन्त में जैन मंदिरों के अवशेष बिखरे पड़े हैं। झील के किनारे कुछ प्राचीन काल के स्थापित मंदिरों को भी देखा जा सकता है। किले की प्रमुख विशेषता ऐसे तीन मंदिर हैं जिन्हें अंकगणितीय विधि से सजाया गया है। भारतीय पुरातत्व विभाग ने कुछ समय पहले इस किले की देखभाल का जिम्मा उठाया है।\nविंध्याचल पर्वत श्रंखला के समतल पर्वत पर स्थित अजयगढ़ का किला आज भी लोगों के लिए रहस्यमय व आकर्षण का केंद्र बिंदु बना हुआ है। \n\nनरैनी से 47 किलोमीटर दूर यह धरोहर कालींजर से दक्षिण-पश्चिम में स्थित है। इस किले का ऊपरी भाग बलुआ पत्थर का है जो अत्यधिक दुर्गम है। यह धरोहर आज भी उपेक्षित है जो नेस्तनाबूत होने की कगार पर पहुंच चुका है। अजयगढ़ का किला चंदेल शासकों के शक्ति का केंद्र रहा है। वास्तुकला, स्थापत्य कला एवं शिल्य की दृष्टि इसकी तुलना खजुराहों की कला शिल्प से की जाती है। इस कारण किले को मदर ऑफ खजुराहों भी कहा जाता है। लोगों का मानना है कि अजयगढ़ किला का नाम किसी भी अभिलेख में नहीं मिलता है। प्राचीन अभिलेखों में इस दुर्ग का नाम जयपुर मिलता है। किले से प्राप्त अभिलेखों के अनुसार अजयगढ़ का नाम नांदीपुर भी कहा जाता है। कालींजर किला और अजयगढ़ किला के मध्य की दूरी मात्र 25 किलोमीटर है। कालींजर का नाम शिव से अद्भुत बताया जाता है। अजयगढ़ शिव के वाहन नंदी का स्थान भी कहा जाता है। इस कारण इसका नाम नांदीपुर पड़ा। \n\nअजयगढ़ किला प्रवेश करते ही दो द्वार मिलते हैं जो एक दरवाजा उत्तर की ओर दूसरा दरवाजा तरोनी गांव को जाता है जो पर्वत की तलहटी में स्थित है। पहाड़ी में चढ़ने पर सर्वप्रथम किले का मुख्य दरवाजा आता है। दरवाजे के दायीं ओर दो जलकुंड स्थित है जो चंदेलशासक राजवीर वर्मन देव की राज महिषी कल्याणी देवी के द्वारा करवाये गये कुंडों का निर्माण आज भी उल्लेखनीय है। इस दुर्लभ किले में अनेक शैलोत्कीर्ण मूर्तियां मिलती हैं जिनमें कार्तिकेय, गणेश, जैन तीर्थकारों की आसान, मूर्तियां, नंदी, दुग्धपान कराती मां एवं शिशु आदि मुख्य है। ऊपर चढ़ने पर दायीं ओर चट््टान पर शिवलिंग की मूर्ति है। वहीं पर किसी भाषा में शिलालेख मौजूद है। जो आज तक कोई भी बुद्घिमान पढ़ नहीं सका तथा वहीं पर एक विशाल ताला चांबी की आकृति बनी हुयी है जो मूलत: एक बीजक है जिसमें लोगों का मानना है कि किसी खजाने का रहस्य छिपा है। हजारों वर्ष बीत गये परंतु दुर्ग के खजाने का रहस्य आज भी बरकरार है। किले के दक्षिण दिशा की ओर स्थित चार प्रमुख मंदिर आकर्षण के केंद्र है जो चंदेलों महलों के नाम से जाने जाते हैं जो धराशायी होने की कगार पर हैं। ये मंदिर देखने में ऐसा प्रतीत होता है कि खजुराहों व अजयगढ़ का किला एक ही वास्तुकारों की कृति है। अजयपाल मंदिर से होकर एक भूतेश्वर नामक स्थान है जहां गुफा के अंदर शिवलिंग की मूर्ति विराजमान है। \n\nचंदेलकाल के समय कालिंजर एवं अजयगढ़ के इतिहास का स्वर्णिम युग कहा जाता है। उसी समय इन दुर्गो की राजनीतिक सामरिक एवं सांस्कृतिक गरिमा प्राप्त हुयी। चंदेलों के आठ ऐतिहासिक किलों में अजयगढ़ भी एक है।\n", "id": "570597", "title": "अजयगढ़"}
{"url": "https://hi.wikipedia.org/wiki?curid=570628", "text": "मासाओका शिकि\n\nमासाओका शिकि (१८६७-१९०२) एक प्रख्यात जापानी कवि थे। इन्होंने विशिष्ट जापानी कविता “होक्कु” को हाइकु (Haiku) का नाम नाम दिया।\nइनका बचपन का नाम था ‘सुनेनोरी’। ‘शिकि’ उपनाम चुना जिसका अर्थ है -कोयल जो कण्ठ में र्क्त आने तक गाए। तत्कालीन हाइकु कृत्रिमता से भरे थे। इस्सा के चिन्तन ने नए और पुराने की बीच द्वन्द्व को रेखांकित किया। इन्हे केवल ३५ वर्ष का जीवनकाल मिला। चित्रकारी और कविता की अभिरुचियाँ इन्हें बचपन से मिली थीं। ‘हाइकु’ नाम इन्हीं के समय में प्रचारित और स्थापित हुआ। इन्होंने सभी गलित रूढ़ियों और आस्थाओं का विरोध किया। गरीबी और तपेदिक की बीमारी ने इनको शय्या-सेवन के लिए बाध्य कर दिया। बहन ‘रित्सु’ ने इनकी खूब सेवा की। रुग्ण शरीर शिकि अन्तिम श्वास तक लिखते गए और अपना उपनाम सार्थक कर दिया।\n\nशिकि की एक कविता है-\nयदि कोई पूछे\nकहो मैं अभी जीवित हूँ\nपतझड़ की हवा\n\n", "id": "570628", "title": "मासाओका शिकि"}
{"url": "https://hi.wikipedia.org/wiki?curid=570635", "text": "मुक्त इलेक्ट्रॉन मॉडल\n\nठोस अवस्था भौतिकी में मुक्त इलेक्ट्रान माडल (free electron model) धात्विक ठोसों के क्रिस्टल संरचना में संयोजक इलेक्ट्रानों के व्यवहार को अभिव्यक्त करने वाला सरल मॉडल है। इसका विकास मुख्य रूप से अर्नाल्ड समरफिल्ड ने किया था। अत्यन्त सरल होने के बावजूद भी यह मॉडल अनेकों प्रायोगिक परिघटनाओं की व्याख्या करने में सक्षम है।\n", "id": "570635", "title": "मुक्त इलेक्ट्रॉन मॉडल"}
{"url": "https://hi.wikipedia.org/wiki?curid=570666", "text": "साल्वाडोर, बाहिया\n\nसाल्वाडोर (\" मुक्तिदाता\", अक्सर बोलचाल की भाषा साल्वाडोर डा बाहिया , ऐतिहासिक नाम: साओ साल्वाडोर दा बाहिया डे तोदोस ओस सैंटोस, हिन्दी मे: सभी संतों की खाड़ी के पवित्र मुक्तिदाता का नगर) ब्राजील में आठवां सबसे बड़ा नगर है और पूर्वोत्तर ब्राजील के राज्य बाहिया की राजधानी है। नगर प्रतिवर्ष विश्व का सबसे बड़ा कार्निवल मेजबान करता है। ब्राजील की पहली औपनिवेशिक राजधानी, नगर अमेरिका महाद्वीप के सबसे पुराने नगरो में से एक है। 2010 में ब्राजील के जनगणना के अनुसार, साल्वाडोर में 2,480,790 लोग रहते है।\n\n", "id": "570666", "title": "साल्वाडोर, बाहिया"}
{"url": "https://hi.wikipedia.org/wiki?curid=570669", "text": "दी लेगो मूवी\n\nदी लेगो मूवी (अंग्रेज़ी: The Lego Movie) एक २०१४ ३डी कंप्यूटर एनिमेटेड साहसिक कॉमेडी फिल्म। मुख्य रूप से निर्माण खिलौने की लेगो लाइन के आधार पर, फिल्म की कहानी कहता है एक साधारण लेगो मिनी आंकड़े के एमेट नामित लेगो ब्रह्मांड को बचाने के लिए भविष्यवाणी की अत्याचारी से प्रभु व्यवसाय जो जगह में सब कुछ गोंद को क्रग्ले का उपयोग करने की योजना है।\n\nयह ७ फ़रवरी, २०१४ पर नाट्यरूप जारी किया गया था। फिल्म कई आलोचकों अपने दृश्य शैली, हास्य, आवाज अभिनय और दिली संदेश को उजागर करने के साथ, एक महत्वपूर्ण और व्यावसायिक सफलता थी। यह अधिक $ ४६२,०००,००० की एक दुनिया भर में कुल के लिए अंतरराष्ट्रीय स्तर पर अधिक से अधिक उत्तर अमेरिका में $ २५५,०००,००० और $२०६,०००,००० उत्तरी अमेरिका। भारत में, इस फिल्म अंग्रेजी में सिनेमाघरों में जारी किया गया था। १७ जून, २०१४ पर, यह एक हिन्दी डबिंग संस्करण के साथ होम मीडिया को जारी की गई। \n\nएक अगली कड़ी लौट मूल चालक दल के कई के साथ २६ मई, २०१७ को जारी किया जाना निर्धारित है।\n\n\n", "id": "570669", "title": "दी लेगो मूवी"}
{"url": "https://hi.wikipedia.org/wiki?curid=570670", "text": "पीटर ऑस्टिन\n\nपीटर ऑस्टिन (; १८ जुलाई १९२१ – १ जनवरी २०१४) ब्रितानी शराब बनानेवाला थे। वो रिंगवूड ब्रेवरी के संस्थापक एवं सोसाइटी ऑफ़ इंडिपेंडेंट ब्रेवेरस (सीबा) के सह-संस्थापक थे। उन्होंने यूके और अन्य १६ देशों में कुल १४० शराबखानों की स्थापना की।\n\nपीटर ऑस्टिन का जन्म एडमोंटन, लंदन में १८ जुलाई १९२१ को हुआ। उनकी शिक्षा हाईगेट स्कूल और मर्चेण्ट नेवी प्रशिक्षण शिप एचएमएस \"कोनवे\" में हुई। उनके पिता पोंटिफेक्स में उपकरण आपूर्तिकर्ता थे और उनके चाचा क्राइस्टचर्च में मयखाना चलाते थे।\n\nऑस्टिन ने दो बार विवाह किया। उनका १ जनवरी २०१४ को निधन हो गया।\n", "id": "570670", "title": "पीटर ऑस्टिन"}
{"url": "https://hi.wikipedia.org/wiki?curid=570671", "text": "डिर्क सागर\n\nडिर्क सागेर (१३ अगस्त १९४० – २ जनवरी २०१४) जर्मन पत्रकार थे।\n\nसागर ने अमेरिकन अध्ययन, राजनीति और पत्रकारिता की शिक्षा फ्री यूनिवर्सिटी ऑफ़ बर्लिन प्राप्त की। उन्होंने जर्मन टेलीविज़न पर पत्रकार का कार्य किया। वर्ष १९६८ तक उन्होंने \"जेडजीएफ\" (एक जर्मन टेलीविजन) के लिए के लिए काम किया। वो पेन इंटरनेशनल के सदस्य थे।\n\n", "id": "570671", "title": "डिर्क सागर"}
{"url": "https://hi.wikipedia.org/wiki?curid=570672", "text": "एलिज़ाबेथ जेन हॉवर्ड\n\nएलिज़ाबेथ जेन हॉवर्ड (; २६ मार्च १९२३ – २ जनवरी २०१४) अंग्रेज़ उपन्यासकार थीं। वो इससे पहले एक मॉडल और अभिनेत्री भी थीं।\n\nवो बुंगे, सफॉक में रहती थीं जिन्हें वर्ष २००० में ऑर्डर ऑफ़ ब्रिटिश एम्पायर पुरस्कार मिला। उनकी आत्मकथा \"स्लीपस्ट्रीम\" वर्ष २००२ में प्रकाशित हुई। उनका २ जनवरी २०१४ को ९० वर्ष की आयु में निधन हो गया।\n", "id": "570672", "title": "एलिज़ाबेथ जेन हॉवर्ड"}
{"url": "https://hi.wikipedia.org/wiki?curid=570674", "text": "हेराल्ड नुगिसेक्स\n\nहेराल्ड नुगिसेक्स (एस्टोनियाई: Harald Nugiseks; २२ अक्टूबर १९२१ – २ जनवरी २०१४) द्वितीय विश्व युद्ध में हवलदार थे। नुगिसेक्स उन चार एस्टोनियाई सैनिको में से एक हैं जिन्हें नाइट्स क्रॉस ऑफ़ द आयरन क्रॉस की उपाधि मिली। २ जनवरी २०१४ को उनका निधन हो गया।\n", "id": "570674", "title": "हेराल्ड नुगिसेक्स"}
{"url": "https://hi.wikipedia.org/wiki?curid=570688", "text": "पाण्डा\n\nभालू का जेविक रिश्तेदार जो की चीन में पाया जाता है।\n", "id": "570688", "title": "पाण्डा"}
{"url": "https://hi.wikipedia.org/wiki?curid=570706", "text": "भारतविद\n\nभारत की सभ्यता संस्कृति परम्परा भाषा रीति-रिवाज़ लोगों भूगोल आदि का अध्येता विशेषज्ञ विद्वान जो भारतीय भी हो सकता है - विदेशी मूल का अ-भारतीय भी.", "id": "570706", "title": "भारतविद"}
{"url": "https://hi.wikipedia.org/wiki?curid=570707", "text": "राजस्थान प्राच्यविद्या प्रतिष्ठान, जोधपुर\n\nराजस्थान प्राच्यविद्या प्रतिष्ठान, जोधपुर", "id": "570707", "title": "राजस्थान प्राच्यविद्या प्रतिष्ठान, जोधपुर"}
{"url": "https://hi.wikipedia.org/wiki?curid=570708", "text": "राजस्थान शासन\n\nराजस्थान शासन से तात्पर्य राजस्थान सरकार से है।\n", "id": "570708", "title": "राजस्थान शासन"}
{"url": "https://hi.wikipedia.org/wiki?curid=570711", "text": "राजस्थान संस्कृत विश्वविद्यालय\n\nराजस्थान संस्कृत विश्वविद्यालय", "id": "570711", "title": "राजस्थान संस्कृत विश्वविद्यालय"}
{"url": "https://hi.wikipedia.org/wiki?curid=570740", "text": "पूजा गौर\n\nपूजा गौर भारतीय टेलीविजन अभिनेत्री हैं। उन्होंने धारवाहिक \"कितनी मुहब्बत है\" (२००८) से अभिनय की शुरुआत की।\n", "id": "570740", "title": "पूजा गौर"}
{"url": "https://hi.wikipedia.org/wiki?curid=570759", "text": "आईएसआईएस\n\nइस्लामी राज्य (अरबी : ﺍﻟﺪﻭﻟﺔ ﺍﻹﺳﻼﻣﻴﺔ al-Dawlah al-Islāmīyah) जून २०१४ में निर्मित एक अमान्य राज्य\nतथा इराक एवं सीरिया में सक्रिय जिहादी सुन्नी सैन्य समूह है। अरबी भाषा में इस संगठन का नाम है 'अल दौलतुल इस्लामिया फिल इराक वल शाम'। इसका हिन्दी अर्थ है- 'इराक एवं शाम का इस्लामी राज्य'। शाम सीरिया का प्राचीन नाम है।\n\nइस संगठन के कई पूर्व नाम हैं जैसे आईएसआईएस अर्थात् 'इस्लामिक स्टेट ऑफ इराक एंड सीरिया',\nआईएसआईएल्, दाइश आदि। आईएसआईएस नाम से इस संगठन का गठन अप्रैल 2013 में हुआ। इब्राहिम अव्वद अल-बद्री उर्फ अबु बक्र अल-बगदादी इसका मुखिया है। शुरू में अल कायदा ने इसका हर तरह से समर्थन किया किन्तु बाद में अल कायदा इस संगठन से अलग हो गया। अब यह अल कायदा से भी अधिक मजबूत और क्रूर संगठन के तौर पर जाना जाता हैं।\n\nयह दुनिया का सबसे अमीर आतंकी संगठन है जिसका बजट 2 अरब डॉलर का है। २९ जून २०१४ को इसने अपने मुखिया को विश्व के सभी मुसलमानों का खलीफा घोषित किया है। विश्व के अधिकांश मुस्लिम आबादी वाले क्षेत्रों को सीधे अपने राजनीतिक नियंत्रण में लेना इसका घोषित लक्ष्य है। इस उद्देश्य की प्राप्ति के लिये इसने सबसे पहले लेवेन्त क्षेत्र को अपने अधिकार में लेने का अभियान चलाया है जिसके अन्तर्गत जॉर्डन, इजरायल, फिलिस्तीन, लेबनान, कुवैत, साइप्रस तथा दक्षिणीतुर्की का कुछ भाग आता हैं। आईएसआईएस के सदस्यो की संख्या करीब 10,000 हैं।\n\nआइएस का प्रचार तंत्र वेहद मजबुत है परंपरागत तोर तरीको से लेकर आधुनिक तकनीक का प्रयोग। बर्बर वीडीयो दृश्यो से लेकर कट्टरपंथ को बढ़ाबा देने बाले संदेशो को प्रचारित - प्रसारित करने के लिए दक्ष लोगो की पूरी टीम मौजूद लेकिन वर्तमान समय में इसका क्षेत्रफल सिकुड़ता जा रहा है।\n\nआइएस के कब्जे सीरिया के आठ बड़े ऊर्जा संयंत्र है इनसे बनी बिजली और गैस बेचकर बह मोटी कमाई करता था।\n\nआइएस के आंतकी बिदेशी नागरिको और गैर मुस्लिमो को बंधक बनाते थे इनको छोड़ने के एवज में मोटी रकम वसूलते थे लेकिन अपहरण से 3 अरब सालाना वसूलते थे तथा वैँको लूटकर भी अधिक धन जुटाता था\n\nआइएसआइएस एक समय में 34 हजार से 40 हजार बैरल तक कच्चा तेल बेचकर आइएस प्रतिदिन 10 करोड़ की कमाई करता था। उसके नियंत्रण में इराक और सीरिया के लगभग दस तेल के बड़े कुएँ थे आइएस से तेल खरीदने वाले इसकी तस्करी जार्डन तुर्की और ईरान जैसे देशों में होती थी लेकिन अब ये तेल के कुएं अब आइएस के कब्जे में नहीं है सेना ने स्बतन्त्र करा लिये\n\nविदेशी संगठन और कुछ देश आइएस को चंदे के रूप में हर महीने करोड़ो रुपये मुहैया कराते हैं वर्ष 2013 में खाड़ी देशों से ही आइएस को करीब 10 करोड़ का चंदा मिला था।\n\n\n", "id": "570759", "title": "आईएसआईएस"}
{"url": "https://hi.wikipedia.org/wiki?curid=570768", "text": "शाऊल ज़ांट्ज़\n\nशाऊल ज़ांट्ज़ (२८ फ़रवरी १९२१ – ३ जनवरी २०१४) अमेरिकी फ़िल्म निर्माता थे। उन्हें तीन बार सर्वश्रेष्ठ फ़िल्म का अकादमी पुरस्कार मिला।\nज़ांट्ज़ का जन्म २८ फ़रवरी १९२१ में न्यू जर्सी में एक यहुदी परिवार में हुआ। ज़ांट्ज़ का ३ जनवरी २०१४ को सैन फ्रांसिस्को, कैलिफ़ोर्निया में अलजाइमर रोग के साथ लम्बी लड़ाई के बाद ९२ वर्ष की आयु में निधन हो गया।\n", "id": "570768", "title": "शाऊल ज़ांट्ज़"}
{"url": "https://hi.wikipedia.org/wiki?curid=570772", "text": "एलिसिया रहेट\n\nएलिसिया रहेट (; फ़रवरी १, १९१५ – जनवरी ३, २०१४) एक अमेरिकी अभिनेत्री तथा पोर्ट्रेट चित्रकार थीं। उन्हें मुख्यतः १९३९ की फ़िल्म \"गॉन विद द विंड\" में इंडिया विल्क्स के अभिनय के लिए जाना जाता है। ३ जनवरी २०१४ को ९८ वर्ष की आयु में उनका दक्षिण कैरोलिना में निधन हो गया।\n\n", "id": "570772", "title": "एलिसिया रहेट"}
{"url": "https://hi.wikipedia.org/wiki?curid=570774", "text": "महाराजा विष्णुसिंह\n\nमहाराजा विष्णुसिंह", "id": "570774", "title": "महाराजा विष्णुसिंह"}
{"url": "https://hi.wikipedia.org/wiki?curid=570775", "text": "नगर नियोजक\n\nनगर नियोजक अंग्रेज़ी के शब्द 'टाउन प्लानर' का अनुवाद है, जिसका अभिप्राय किसी नगर की स्थापना के लिए मानचित्र बनाने से लेकर उसकी समस्त नागरिक-सुविधाओं आदि की कल्पनामूलक योजना बनाने वाले विशेषज्ञ से है।\n", "id": "570775", "title": "नगर नियोजक"}
{"url": "https://hi.wikipedia.org/wiki?curid=570776", "text": "एवरली बंधू\n\nएवरली बंधू () अमेरिकी-देशी प्रभाव वाले रॉक ऐन्ड रोल​ संगीतज्ञ थे। वो 'स्टील-स्ट्रिंग ध्वनिक गिटार' वादन और संगीत समरसता के लिए जाने जाते हैं। \"डॉन\" एवरली (जन्म: फ़रवरी १, १९३७) और फ़िलिप \"फिल\" एवरली (जनवरी १९, १९३९ – जनवरी ३, २०१४) की इस जोड़ी को १९८६ में 'रॉक एंड रोल हॉल ऑफ़ फेम' तथा २००१ में 'कंट्री म्यूजिक हॉल ऑफ़ फेम' के लिए चुना गया।\n\nजनवरी ३, २०१४ को उनके ७५वें जन्मदिन से १६ दिन पहले फिल एवरली का बुरबंक, कैलिफ़ोर्निया में निधन हो गया। उनका निधन फेफड़ों की बिमारी के कारण हुआ।\n", "id": "570776", "title": "एवरली बंधू"}
{"url": "https://hi.wikipedia.org/wiki?curid=570796", "text": "उत्तर मध्य क्षेत्र सांस्कृतिक केन्द्र\n\nउत्तर मध्य क्षेत्र सांस्कृतिक केन्द्र\nभारतीय सांस्कृतिक संपदा अभूतपूर्व है। आर्थिक एवं प्रौद्योगिकीय परिवर्तन सांस्कृतिक परिदृश्य को निरन्तर बदलते रहते हैं। कला के कई स्वरूप और सांस्कृतिक अभिव्यक्तियाँ संक्रमण के ऐसे संदर्भों में लुप्त हो जाते हैं। अत: हमारे वंशागत मूल्यों और समृध्द सांस्कृतिक विरासत के संरक्षण और संवर्धन के लिए एक तंत्र की स्थापना अनिवार्य हो जाती है। इसी उद्देश्य के साथ क्षेत्रीय सांस्कृतिक केन्द्रों की स्थापना की गई। \n23 मार्च 1985 को भारत के प्रधानमंत्री ने अपने उत्तरी क्षेत्र के हुसैनीवाला में क्षेत्रीय सांस्कृतिक केन्द्रों की स्थापना की घोषणा की। सात क्षेत्रीय सांस्कृतिक केन्द्रों की अवधारणा को विस्तार 7 वीं पंचवर्षीय योजना में प्राप्त हुआ। इन केन्द्रों की स्थापना क्षेत्रीयता एवं भाषायी सीमाओं को पाटने उसे बढ़ावा देने तथा सदस्य राज्यों की शैलियों व संस्कृतियों में अंर्तसम्बन्ध स्थापित कर भारत की संगठित संस्कृति के प्रोत्साहन के ध्येय से की गई। \n\nइन केन्द्रों के मुख्यालय सामान्यतया राज्य की राजधानियों से दूर स्थित हैं। (कोलकाता में पूर्वी क्षेत्र सांस्कृतिक केन्द्र को छोड़ कर) स्थान के चयन का मानदंड स्थान का परंपरागत सांस्कृतिक होना जनता की वहाँ तक पहँच होना है। संस्थागत रूप से प्रत्येक केन्द्र के पास एक परिसर होता है जिसमें प्रदर्शिनियों के लिए वीथियाँ, मंच कलाओं के लिए सुविधाएँ, प्रेक्षागृह, अभिलेखागार, पुस्तकालय इत्यादि शामिल होते हैं।\n\nउत्तर प्रदेश, मध्य प्रदेश, राजस्थान, हरियाणा, बिहार एवं दिल्ली राज्यों के लिए बने उत्तर मध्य क्षेत्र सांस्कृतिक केन्द्र का कार्यालय 14 सी.एस.पी.सिंह मार्ग इलाहाबाद -211001 में है।\nइसके संपर्क नंबर हैं-0532-2624475 2622833 (0532) PBX: 2623698 011-23318016 फेक्स-0532- 2623720\nhttp://www.nczccindia.in/\n", "id": "570796", "title": "उत्तर मध्य क्षेत्र सांस्कृतिक केन्द्र"}
{"url": "https://hi.wikipedia.org/wiki?curid=570836", "text": "रिसीफ़ी\n\nरिसीफ़ी () ब्राजील में पेर्नम्बुको राज्य की राजधानी और सबसे बड़ा नगर है। यह 3,743,854 निवासियों के साथ ब्राजील में पांचवां सबसे बड़ा महानगरीय क्षेत्र है। मूल नगर की आबादी 2012 में 1555039 थी। रिसीफ़ी चपिबरिबे नदी के तट पर स्थित है। यह अटलांटिक महासागर पर ब्राजील का एक प्रमुख बंदरगाह है। रिसीफ़ी के बुनियादी ढांचे यात्रियों और व्यापार लोगों के लिए ब्राजील में सबसे विकसित मे से एक है।\n\n", "id": "570836", "title": "रिसीफ़ी"}
{"url": "https://hi.wikipedia.org/wiki?curid=570838", "text": "क्युएबा\n\nक्युएबा () यह ब्राजील के राज्य माटो ग्रोसो की राजधानी है। यह दक्षिण अमेरिका महाद्वीप के सटीक केंद्र में स्थित है। नगर ब्राज़ीलियाई स्वर्ण होड़ के दौरान, 1719 में स्थापित किया गया था, यह 1818 के बाद से राज्य की राजधानी है। नगर मवेशी पालन और कृषि क्षेत्र के लिए एक व्यापारिक केंद्र है। नगर मे नाव परिवहन का एक महत्वपूर्ण साधन बने हुए हैं।\n\n", "id": "570838", "title": "क्युएबा"}
{"url": "https://hi.wikipedia.org/wiki?curid=570840", "text": "ईश्वरविलास महाकाव्य\n\nसवाई जयसिंह के समकालीन, बूंदी और जयपुर के राजदरबारों से सम्मानित, आन्ध्र-तैलंग-भट्ट, संस्कृत और ब्रजभाषा के महाकवि, श्रीकृष्णभट्ट कविकलानिधि द्वारा रचित, राजस्थान प्राच्य विद्या प्रतिष्ठान जोधपुर द्वारा प्रकाशित 'ईश्वरविलास' महाकाव्यजयपुर के इतिहास पर एकाग्र काव्यग्रंथ है।\n\nभट्ट मथुरानाथ शास्त्री\n", "id": "570840", "title": "ईश्वरविलास महाकाव्य"}
{"url": "https://hi.wikipedia.org/wiki?curid=570842", "text": "जयपुर-वैभवम\n\nजयपुरवैभवम्, भट्ट मथुरानाथ शास्त्री (23 मार्च 1889 - 4 जून 1964) द्वारा भारत की स्वाधीनता से तत्काल पूर्व सन 1947 में 476 पृष्ठों में प्रकाशित एक काव्य-ग्रन्थ है। जो जयपुर के नगर-सौंदर्य, दर्शनीय स्थानों, देवालयों, मार्गों, उद्यानों, सम्मानित नागरिकों, उत्सवों, यहाँ की कविता-परम्परा और प्रमुख त्योहारों आदि पर केन्द्रित है \n\n१० फ़रवरी १९४७ को इस काव्य-ग्रन्थ[ ]की पांच पृष्ठीय (अंग्रेज़ी में लिखी) भूमिका की शुरूआत जयपुर के \"राजगुरु पंडित गोपीनाथ द्रविड़\" एम. ए., एलएल.बी., ने अपने इन शब्दों से की थी-\n\"\"यह मेरा सौभाग्य है कि मुझे भट्ट मथुरानाथजी जैसे संस्कृत कविता के प्रसिद्ध हस्ताक्षर द्वारा रचित इस उत्कृष्ट कृति के लिए एक परिचयात्मक आलेख लिख पाने का विरल सम्मान मिला | इस ग्रन्थ की अनुक्रमणिका के सरसरे अवलोकन मात्र से पाठक को ज्ञात हो जाएगा कि लेखक ने इस कृति में न जाने कितनी ही घटनाओं, व्यक्तित्वों और स्थानों का चित्रण किया है।...\"\"\nजहाँ संस्कृत में ५६ पृष्ठ में इस पुस्तक की विस्तृत प्रस्तावना \" किमपि प्रास्ताविकम\" शीर्षक से \"महामहोपाध्याय श्री गिरिधर शर्मा चतुर्वेदी\" ने लिखी थी वहीं बनारस हिन्दू विश्वविद्यालय के Ancient Middle History and Antiquities के \"प्रोफ़ेसर डॉ॰ प्राणनाथ\", डी.एससी.(लन्दन) पीएच.डी.(वियना) ने भट्ट जी के इस कृति के रूप में काव्यात्मक अवदान का बड़े सम्मान से स्मरण किया।\n\nकविशिरोमणि भट्टजी ने ९७ पृष्ठों की अपनी लेखकीय भूमिका 'आमुखम' में साहित्य, काव्यशास्त्र, काव्य-परंपरा, ब्रजभाषा के विकास, इसके पद-माधुर्य, अपभ्रंश से इसके अंतर्संबंध, इसके छंदशास्त्र, संस्कृत और ब्रज-भाषा के काव्य की तुलना, प्रस्तुत ग्रन्थ के स्वरुप, उर्दू भाषा के छंदों, हिन्दी की खड़ी बोली, संस्कृत-उर्दू अंतर्संबंध, जयपुर राज्य के नरेशों, संस्कृत-व्याकरण और कविता, न जाने कितने सांस्कृतिक-विषयों का तलस्पर्शी विवेचन किया है।\n\nअकेले १० पृष्ठों में तो इस पुस्तक की विषयसूची ही है- जिस में 'आमुख वीथी/चतुष्पदी चत्वरः, मंगल-चत्वरः, नगरवीथी, राजवीथी, उत्सववीथी, नागरिकवीथी, उद्यानवीथी, अभिनन्दनवीथी और व्रजकवितावीथी जैसे अध्याय हैं। 'नागरिक वीथी' खंड में ६६ से अधिक जिन सुप्रतिष्ठित जयपुर-नागरिकों के बारे में काव्यात्मक विवरण दिया गया है, वे राजनीति, प्रशासन, ज्योतिष, शिक्षा, धर्म, राज्य-सेवा, व्याकरण, समाज-सुधार, आयुर्वेद, चिकित्सा, नगर-नियोजन, वैदिक-साहित्य, विज्ञान, खगोलशास्त्र, साहित्य आदि अनेकानेक क्षेत्रों के जाने माने व्यक्तित्व रहे हैं।\n\nभट्ट जी ने यह ग्रन्थ लिख कर जैसे अपने समय के जयपुर पर एक अतुल सन्दर्भ-ग्रन्थ या 'विश्वकोश' ही बना डाला है। संस्कृत की आधुनिक कविता, ब्रजभाषा के परंपरागत सौंदर्य और जयपुर का इतिहास जानने के उत्सुक हर पाठक के लिए उनकी यह सरस कृति अपने विषय के आधिकारिक-विवरण, जगहों और लोगों के वर्णन की विश्वसनीयता और संस्कृत/ब्रजभाषा काव्य के माधुर्य के लिए स्मरण की जाएगी- 'नगरीय-इतिहास' के शोधकर्ताओं के लिए इस कृति का सदर्भ-ग्रन्थ के रूप में अपना महत्व तो है ही.\n\nमूल संस्कृत में रचित \"अनेक महत्वपूर्ण अंशों का सरल हिन्दी अनुवाद\", जो स्वयं भट्ट जी ने ही 'मित्रों के अनुरोध पर' किया है- संस्कृत न जानने वाले पाठक के लिए भी बड़ा उपयोगी बन पड़ा है।\n\nकविशिरोमणि भट्ट मथुरानाथ शास्त्री\n\n", "id": "570842", "title": "जयपुर-वैभवम"}
{"url": "https://hi.wikipedia.org/wiki?curid=570843", "text": "श्रीकृष्णभट्ट कविकलानिधि\n\n(देवर्षि) श्रीकृष्ण भट्ट कविकलानिधि (1675-1761) सवाई जयसिंह के समकालीन, बूंदी और जयपुर के राजदरबारों से सम्मानित, आन्ध्र-तैलंग-भट्ट, संस्कृत और ब्रजभाषा के महाकवि थे।\n\n\"सवाई जयसिंह द्वितीय (03 नवम्बर 1688 - 21 सितम्बर 1743) ने अपने समय में जिन विद्वत्परिवारों को बाहर से ला कर अपने राज्य में जागीर तथा संरक्षण दिया उनमें आन्ध्र प्रदेश से आया यह तैलंग ब्राह्मण परिवार प्रमुख स्थान रखता है। इस परिवार में में ही उत्पन्न हुए थे (देवर्षि) कविकलानिधि श्रीकृष्णभट्ट जी, जिन्होंने 'ईश्वर विलास', 'पद्यमुक्तावली', 'राघव गीत' आदि अनेक ग्रंथों की रचना कर राज्य का गौरव बढ़ाया। इन्होंने सवाई जयसिंह से सम्मान प्राप्त किया था, (उनके द्वारा जयपुर में आयोजित) अश्वमेध यज्ञ में भाग लिया था, जयपुर को बसते हुए देखा था और उसका एक ऐतिहासिक महाकाव्य में वर्णन किया था। देवर्षि-कुल के इस प्रकांड विद्वान ने अपनी प्रतिभा के बल पर अपने जीवन-काल में पर्याप्त प्रसिद्धि, समृद्धि एवं सम्मान प्राप्त किया था।\"\n\nभट्ट मथुरानाथ शास्त्री ने अपने इन पूर्वज कविकलानिधि का सोरठा छंद में निबद्ध संस्कृत-कविता में इन शब्दों में स्मरण किया था- \"तुलसी-सूर-विहारि-कृष्णभट्ट-भारवि-मुखाः। भाषाकविताकारि-कवयः कस्य न सम्भता:।।\" \n\n\" इस परिवार के उत्तर भारत में प्रवजन का इतिहास बड़ा दिलचस्प है जिसका अभिलेख इसी वंश के विद्वानों ने \"कुलप्रबंध\" नामक संस्कृत काव्य में अभिलिखित भी कर दिया है। दक्षिण भारत के अधिकांश विद्वान् शंकराचार्य या वल्लभाचार्य जैसे आचार्यों द्वारा की गई सम्पूर्ण भारत की यात्रा या तीर्थयात्रा के सहयात्री होने के नाते उत्तर भारत तक आये थे, जिनमें से कुछ ने देशी रियासतों के राजाओं के उनके वैदुष्य से प्रभावित होने पर उनका गुरु या राजपंडित होना स्वीकार किया और वहीं बस गए। कुछ विद्याध्ययन के लिए काशी आये और इस विद्याकेंद्र से देशी राजाओं के द्वारा चुन-चुन कर अपनी रियासतों में ससम्मान ले जाए गए।\n\nधीरे-धीरे इन्होंने मातृभाषा के रूप में हिन्दी या उत्तरभारतीय भाषाएँ अपना लीं। इस परिवार के पूर्व-पुरुष बावी जी दीक्षित अपने मूल स्थान 'देवलपल्ली' (देवरकोंडा, आन्ध्रप्रदेश) से वल्लभाचार्य के परिवार के साथ उत्तर भारत आये थे। इन्होंने काशी और प्रयाग में विद्याध्ययन किया और अपने बालकों को भी वहीं पढवाया। प्रयाग में उन दिनों (पंद्रहवीं-सोलहवीं सदी) रींवा रियासत का आधिपत्य था। रींवा नरेश गोपालसिंह ने बावी जी दीक्षित के प्रपौत्र मंडल दीक्षित के वैदुष्य से प्रभावित हो कर उन्हें राजगुरु बना लिया और दिवरिखिया नामक ग्राम जागीर में दिया। उसके बाद से उनका अवटंक देवर्षि बन गया। आन्ध्र के परिवारों में अपने ग्राम का नाम अपने नाम के प्रारंभ में लगाने की परिपाटी रही है- जैसे 'सर्वपल्ली राधाकृष्णन' ('सर्वपल्ली' ग्राम का नाम है)।\"\n\n(देवर्षि) भट्टजी का परिवार रींवा नरेश, (महाराजा अजीत सिंह (1755/1809), जिन्हें 'बांधव-नरेश' भी कहा जाता है, की छत्रछाया में कुछ वर्ष रहा और वहां से बूंदी राजस्थान इस कारण आ बसा कि बूंदी के राजा भी वैदुष्य के गुणग्राहक थे। जब बूंदी राजपरिवार का सम्बन्ध रींवा में हुआ तो वहां के कुछ राज पंडितों को जागीरें दे कर उन्होंने बूंदी में ला बसाया। बूंदी के राजा बुधसिंह, जो सवाई जयसिंह के बहनोई थे, के शासन में श्रीकृष्ण भट्ट कविकलानिधि बूंदी राज्य के राजपंडित थे। \"वह वेद, पुराण, दर्शन, व्याकरण, संगीत आदि शास्त्रों के मान्य विद्वान तो थे ही, संस्कृत, प्राकृत और ब्रजभाषा के एक अप्रतिम वक्ता और कवि भी थे- (बूंदी में) सवाई जयसिंह इनसे इतने प्रभावित हुए कि उनसे किसी भी कीमत पर आमेर आ जाने का अनुरोध किया। श्रीकृष्ण भट्ट ने आमेर में राजपंडित हो कर आ कर बसने का यह आमंत्रण अपने संरक्षक राजा बुधसिंह की स्वीकृति पा कर ही स्वीकार किया, उससे पूर्व नहीं। अनेक ऐतिहासिक काव्यों में यह उल्लेख मिलता है- \"बून्दीपति बुधसिंह सौं ल्याए मुख सौं याचि।\"\n\nदेवर्षि श्रीकृष्ण भट्ट कविकलानिधि के वंशजों में अनेक अद्वितीय विद्वान, कवि, तांत्रिक, संगीतज्ञ आदि हुए हैं, जिन्होंने अपनी प्रतिभा से जयपुर की प्रतिष्ठा पूरे भारतवर्ष में फैलाई। उनकी इस विद्वद्वंश परंपरा में द्वारकानाथ भट्ट, जगदीश भट्ट, वासुदेव भट्ट, मण्डन भट्ट, देवर्षि रमानाथ शास्त्री, भट्ट मथुरानाथ शास्त्री, देवर्षि कलानाथ शास्त्री जैसे विद्वानों ने अपने रचनात्मक वैशिष्ट्य एवं विपुल साहित्य सर्जन से संस्कृत जगत को आलोकित किया है।\n\nदेवर्षि श्रीकृष्ण भट्ट जी को ‘कविकलानिधि’ तथा ‘रामरासाचार्य’ की उपाधि प्रदान करके सम्मानित किया गया था। महाराजा जयसिंह ने वेद-शास्त्रों पर उनके अद्भुत वैदुष्य तथा संस्कृत, प्राकृत तथा ब्रजभाषा में रसात्मक कविता करने की अनुपम क्षमता से प्रभावित होकर उन्हें ‘कविकलानिधि’ के अलंकरण से सम्मानित किया था।\n\nस्वयं सवाई जयसिंह ने ही उन्हें ‘रामरासाचार्य’ की पदवी से भी सम्मानित किया था, जिसके सन्दर्भ में एक रोचक प्रसंग का विवरण मिलता है। एक दरबार के दौरान महाराजा जयसिंह ने सभासदों से पूछा कि जिस तरह श्रीकृष्ण की रासलीला का वर्णन मिलता है, क्या उस तरह श्रीराम की रासलीला के प्रसंग का भी कहीं कोई उल्लेख है? पूरे दरबार में चुप्पी छा गई। तभी श्रीकृष्ण भट्ट जी खड़े हुए और उन्होंने कहा कि ऐसी एक पुस्तक काशी में उपलब्ध है। राजा ने उन्हें इस पुस्तक को दो महीनों के भीतर ले आने के लिए कहा। श्रीकृष्ण भट्ट जी यह जानते थे कि वास्तव में ऐसी कोई पुस्तक कहीं थी ही नहीं, जब कि उन्होंने ऐसी पुस्तक के काशी में होने की बात कह दी थी। उन्होंने तब स्वयं राम-रास पर काव्य लिखना प्रारम्भ किया और दो महीने के भीतर ही ब्रजभाषा में “रामरासा” नामक पुस्तक तैयार कर दी जो रामायण के ही समकक्ष थी। समय सीमा के अंदर पुस्तक पाकर और यह जान कर कि यह काव्य स्वयं कविकलानिधि श्रीकृष्ण भट्ट ने ही लिखा है, कविता-कला-मर्मज्ञ महाराजा अत्यंत प्रसन्न हुए और उन्होंने भट्टजी को “रामरासाचार्य” की पदवी और विपुल धनराशि देकर सम्मानित किया।\n\n'ईश्वरविलास' महाकाव्य इनका कविता-शैली में जयपुर के बारे में लिखा इतिहासग्रंथ ही है। इसकी पांडुलिपि सिटी पैलेस (चन्द्रमहल) के पोथीखाना में है। कई साल पहले इसे 'प्राच्यविद्या प्रतिष्ठान' जोधपुर ने भट्ट मथुरानाथ शास्त्री की भूमिका सहित प्रकाशित किया था। \nवंशवृक्ष में इनके द्वारा रचित साहित्य की सूची इस प्रकार है-\n", "id": "570843", "title": "श्रीकृष्णभट्ट कविकलानिधि"}
{"url": "https://hi.wikipedia.org/wiki?curid=570855", "text": "हल्दी घाटी\n\nउदयपुर से कोई 40 किलोमीटर उत्तर में स्थित यह संकरी पहाड़ी घाटी है, जो राजस्थान के इतिहास में महाराणा प्रताप और अकबर की सेना के बीच हुए युद्ध के लिए प्रसिद्ध है। करीब सत्रह हज़ार वीरों की कुर्बानी लेने वाला एक दिन का यह युद्ध 21 जून 1576 ई. को हुआ था।हाल ही में उदयपुर के राजकीय मीरा कन्या महाविद्यालय में हुए शोध से पता चला है एवम् इसके पुख्ता प्रमाण हैं कि वीर शिरोमणि महाराणा प्रताप इस युद्ध में विजयी हुए थे। कुछ इतिहासकारों के अनुसार महाराजा मानसिंह के नेतृत्व में लड़ी मुग़ल सेना के खिलाफ इस युद्ध में बुरी तरह घायल होने पर कूटनीतिक कारणों से महाराणा प्रताप को रणभूमि छोड़नी पड़ी थी और अंततः इसी युद्धस्थल के पास महाराणा प्रताप का प्रसिद्ध घोड़ा चेतक घायल हो कर मर गया था। अब यहां चेतक समाधि, प्रताप-स्मारक और एक संग्रहालय है।/ इस संग्रहालय में महाराणा प्रताप से संबंधित चित्रों/ मूर्तिशिल्पों के अलावा हल्दीघाटी के युद्ध के मैदान, चित्तौडगढ के मंदिरों, मेवाड़ के अन्य स्मारकों आदि के मॉडल रखे गए हैं।\nकर्नल जेम्स टॉड ने हल्दी घाटी का विवरण अपनी पुस्तक में इन शब्दों में दिया है-'प्रताप जिस स्थान पर जा कर मुग़ल सेना का रास्ता देखने लगा, वह स्थान नवानगर और उदयपुर की पश्चिम दिशा में था। यह पहाडी स्थान घने जंगलों से घिरा हुआ था।उस विस्तृत भूभाग पर कुछ छोटे छोटे नाले व् नदियाँ बह रहीं थीं| उदयपुर से उस स्थान को जाने वाला मार्ग बहुत तंग, कठोर और भयानक था। मार्गों की चौडाई बहुत कम थी और बहुत से आदमियों का एक साथ निकलना बहुत मुश्किल था। इसी स्थान का नाम हल्दी घाटी है। \"\n\n", "id": "570855", "title": "हल्दी घाटी"}
{"url": "https://hi.wikipedia.org/wiki?curid=570870", "text": "जेम्स टॉड\n\nजेम्स टॉड (लेफ्टिनेंट-कर्नल जेम्स टॉड ; 20 मार्च 1782 – 18 नवम्बर 1835)ब्रिटिश ईस्ट इण्डिया कम्पनी के एक अधिकारी तथा भारतविद थे। इंग्लेंड निवासी जेम्स टाॅड वर्ष 1917-18 में पश्चिमी राजपूत राज्यों के पाॅलिटिकल एजेंट बन कर उदयपुर आए। इन्होंने 5 वर्ष तक राजस्थान की इतिहास-विषयक सामग्री एकत्र की एवं इंग्लैंड जा कर वर्ष 1829 में \"एनल्स एंड एंटीक्विटीज ऑफ राजस्थान अथवा सेंट्रल एंड वेस्टर्न राजपूत स्टेट्स आॅफ इंडिया\" है। इस रचना में सर्वप्रथम 'राजस्थान' शब्द का प्रयोग हुआ। कर्नल जेम्स टॉड को राजस्थान के इतिहास-लेखन का पितामह माना जाता है।\nउनका नाम और काम, इतिहास और यात्रा-साहित्य - दोनों के अध्येताओं में बड़े सम्मान से लिया जाता है।\n\n२० मार्च १७८२ को स्कॉटलैंड के इस्लिंगटन में जन्मे टॉड की नियुक्ति केवल १७ बरस की किशोर आयु में ईस्ट इण्डिया कम्पनी में हो गई थी। भारत में कोलकाता, हरिद्वार और दिल्ली उनके प्रमुख कार्यक्षेत्र थे। अपनी गहन अन्वेषण और शोध प्रवृत्ति के कारण इनकी सेना में कमीशंड पद पर सीधी नियुक्ति हो गयी जहाँ वह भौगोलिक मानचित्र बनाने के विशेषज्ञ-अभियंता के रूप में प्रतिष्ठित हुए।\n\nसन् 1813 में टॉड को कप्तान के पद पर पदोन्नति मिली। रेज़िडेंट सर रिचर्ड स्ट्रेची ने इन्हें अपना सहायक नियुक्त किया। सन् 1818 से 1822 तक टॉड पश्चिमी राजपूताने के 'पोलिटिकल एजेंट' के रूप में कार्यरत रहे।\nब्रिटिश राज के राजनैयिक प्रतिनिधि के तौर पर राजस्थान में इनका योगदान उल्लेखनीय था। \"His successes were plentiful and the Oxford Dictionary of National Biography notes that Tod was... so successful in his efforts to restore peace and confidence that within less than a year some three hundred deserted towns and villages were re-peopled, trade revived, and, in spite of the abolition of transit duties and the reduction of frontier customs, the state revenue had reached an amount never before known. During the next five years Tod earned the respect of both the chiefs and the people; and was able to rescue more than one princely family, including that of the ranas of Udaipur, from the destitution to which they had been reduced by Mahratta raiders.\"\n\nसन १८०६ ईस्वीं में अपनी फौज की नौकरी के दौरान पहली बार वह उदयपुर पहुँचे। राजपूताना और आसपास के प्रदेशों के टोपोग्राफिकल नक़्शे तैयार करते हुए उन्होंने स्थानीय इतिहास के कई मौखिक और अनगिनत लिखित अभिलेखों से साक्षात्कार किया और तय किया कि वह 'राजपूताना' पर नया ग्रन्थ लिख कर इस के इतिहास का पुनर्लेखन करेंगे।\nसन १८१९ में अक्टूबर में जोधपुर पहुँचे कर्नल टॉड ने वहाँ रह कर पुरातत्व पर गहन शोध-कार्य किया और जाते समय टॉड ने मार्ग में कई मुद्राओं और अभिलेखों का संग्रहण किया जो इतिहास लेखन के लिये अत्यंत उपयोगी स्रोत साबित हुए। बाद में अजमेर, पुष्कर, जयपुर, सीकर, झुंझनू, पाली, मेड़ता आदि स्थानों पर रह कर अपने ग्रन्थ के लिए आधार-सामग्री जुटाई। कडी और अनथक मेहनत के बाद १४ जनवरी १८२३ को मुम्बई से इनका ग्रन्थ ' ट्रेवल्स इन वेस्टर्न इण्डिया' प्रकाशित हुआ। सन १८२९ में इनकी कालजयी रचना 'एनल्स एंड एंटीक्विटीज़ ऑफ़ राजस्थान ' का पहला हिस्सा और सन १९३४ में दूसरा खंड प्रकाशित हुआ।\n\n(कर्नल)\"टॉड साहब का जीवन-चरित्र\" शीर्षक से प्रख्यात इतिहासकार गौरीशंकर हीराचंद ओझा ने एक लम्बा परिचयात्मक निबंध लिखा है, जो कर्नल जेम्स टॉड के इतिहास के (पंडित) गिरिधर शुक्ल द्वारा किये गए हिन्दी अनुवाद में प्रकाशित और पुनः २०१२ में 'साहित्यागार' द्वारा प्रकाशित ग्रन्थ 'राजस्थान का इतिहास' (दो खंड) में पुनर्प्रकाशित किया गया है। जो पाठक कर्नल के जीवन की मुख्य घटनाएं और उनकी तिथियाँ या वर्ष जानना चाहें, उनके लिए इतिहासकार गौरीशंकर हीराचंद ओझा का यह आलेख पठनीय है। \n\nकर्नल टॉड सर्वेक्षण के सिलसिले में अजमेर और उदयपुर के कई स्थानों पर रहे थे- उनमें भीम नामक कस्बे के निकट समुद्र तल से 3281 फिट ऊंचाई पर बसा का एक छोटा सा गाँव बोरसवाडा भी था- जो जंगलों और अरावली-पहाड़ों से घिरा हुआ है। यहाँ से कई किलोमीटर दूर का भूभाग स्पष्ट दिखलाई देता है। उन्हें यह जगह पसंद आई तो उदयपुर के महाराजा भीम सिंह की सहमति से स्वयं के लिए बोरसवाडा में एक छोटा सा किला बनवा लिया। महाराज भीम सिंह ने कर्नल की सेवाओं से प्रभावित हो कर गाँव का नाम टॉडगढ़ रख दिया, जो कालांतर में टाडगढ़ कहलाने लगा. टाडगढ़ आज अजमेर जिले की एक तहसील का मुख्यालय है। कर्नल टॉड के किले में आज एक सरकारी स्कूल चलता है।\n\nइनका विवाह १६ नवम्बर १८२६ को लन्दन के डॉ॰ क्लटरबक की बेटी जूलिया क्लटरबक से हुआ। उनके एक पुत्री और दो पुत्र हुए. \n\nदिन रात पुस्तकों और अनुसन्धान में डूबे रहने वाले इस अद्वितीय अंग्रेज इतिहासकार की मृत्यु केवल ५३ साल की उम्र में, १७ नवम्बर १८३५ को इंग्लेंड में हो गई।\n\n• Tod, James (1824). \"Translation of a Sanskrit Inscription, Relative to the Last Hindu King of Delhi, with Comments Thereon\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 1 (1): 133–154.\n• Tod, James (1826). \"Comments on an Inscription upon Marble, at Madhu Kharghar; And Three Grants Inscribed on Copper, Found at Ujjayani\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 1 (2): 207–229.\n• Tod, James (1826). \"An Account of Greek, Parthian, and Hindu Medals, Found in India\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 1 (2): 313–342.\n• Tod, James (1829). \"On the Religious Establishments of Mewar\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 2 (1): 270–325. doi:10.1017/S0950473700001415.\n• Tod, James (1829). \"Remarks on Certain Sculptures in the Cave Temples of Ellora\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 2 (1): 328–339. doi:10.1017/S0950473700001439.\n• Tod, James (1829). Annals and Antiquities of Rajast'han or the Central and Western Rajpoot States of India, Volume 1. London: Smith, Elder.\n• Tod, James (1830). \"Observations on a Gold Ring of Hindu Fabrication found at Montrose in Scotland\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 2 (2): 559–571.\n• Tod, James (1831). \"Comparison of the Hindu and Theban Hercules, illustrated by an ancient Hindu Intaglio\". Transactions of the Royal Asiatic Society of Great Britain and Ireland (London: Royal Asiatic Society of Great Britain and Ireland) 3 (1): 139–159.\n• Tod, James (1832). Annals and Antiquities of Rajast'han or the Central and Western Rajpoot States of India, Volume 2. London: Smith, Elder.\n• Tod, James (1839). Travels in Western India. London: W. H. Allen.\n\n", "id": "570870", "title": "जेम्स टॉड"}
{"url": "https://hi.wikipedia.org/wiki?curid=570873", "text": "एयर ब्लू\n\nएयर ब्लू लिमिटेड (जो की एयरब्लू के रूप में जाना जाता है) इस्लामाबाद, पाकिस्तान में इस्लामाबाद स्टॉक एक्सचेंज (आईएसई) टावर्स की १२वीं मंजिल पर अपने प्रधान कार्यालय के साथ एक निजी एयरलाइन है। यह पाकिस्तान की दूसरी सबसे बड़ी एयरलाइन है जिस्का २०% का बाजार में शेयर है। ऐरब्लू दुबई, अबू धाबी, शारजाह और मस्कट के लिए अंतरराष्ट्रीय सेवाओं के साथ चार घरेलू स्थलों इस्लामाबाद, लाहौर, कराची और पेशावर को भी जोड़ता है। यह ३० दैनिक सेवाओं के संचालन अनुसूचित उड़ानें संचालित करती है। इसका मुख्य अड्डा जिन्ना अंतर्राष्ट्रीय हवाई अड्डा, कराची में स्थित है।\nऐरब्लू अप्रैल २०१४ से निम्नलिखित स्थलों में कार्य करता है।\n\nओमन\n\nपाकिस्तान\n\nसौदी अरेबिया\n\nयुनाइटेड अरब एमिरेट्स\n\nग्वादर को बीच १९०० के उपयोग से जे एस ऐर नामक चार्टर कंपनी के माध्यम से संचालित किया गया था जबकि ऐर ब्लू ने पहले से क्वेटा, नवाब्शाह और फैसलाबाद की सेवा शुरू की। अंतरराष्ट्रीय स्थलों में तुर्की में इस्तांबुल के साथ ही ब्रिटेन में बर्मिंघम और मैनचेस्टर के लिये सेवायें शामिल किये गये थे।\nऐर ब्लू यूरोप, चीन और मध्य पूर्व देशों में गंतव्यों के लिए अतिरिक्त विमान के साथ अभियान का विस्तार करने का इरादा रखता है और यूरोप में एक प्रमुख खिलाड़ी बनने का लक्ष्य भी रखता है। उन्होंने एक मुंबई कराची हवाई मार्ग को शुरू करने की योजना भी की है। हालांकि, से नामित करने के लिए एयरलाइन कि एक ऐसी स्थिति की आवश्यकता होगी जो केवल पि आई ए (पाकिस्तान इंटरनेशनल एयरलाइंस) को वर्तमान में लाभित है। द्विपक्षीय नागरिक उड्डयन समझौते के तहत भारत और पाकिस्तान के बीच १२उड़ानें है जो हर एक सप्ताह के स्लॉट हैं, वर्तमान में पूरी तरह पीआईए द्वारा इस्तेमाल किया गया है।\nऐर ब्लू वर्तमान में एयरबस ए३ २० और ए३ १९ का एक मिश्रण चला रही है। ऐर ब्लू का पहले एक व्यापार वर्ग अनुभाग था लेकिन एक्सोजेनस आर्थिक कारकों के कारण गिरा दिया गया।\nदुनिया भर में ईंधन की कीमतों में वृद्धि के साथ सौदा करने के लिए ऐर ब्लू ने सभी अर्थव्यवस्था वर्ग को अपने बेड़े में परिवर्तित किया और सभी नए विमान भी एक एकल वर्ग विन्यास में कर दिया. उन्होंने पूर्ण भोजन सेवाओं को भी समाप्त कर दिया और घरेलू उड़ानों में नाश्ते के साथ बदल दिया। २००६ में, ऐर ब्लू ने सामान्य उद्योग अभ्यास के अनुसार चीनी मिट्टी के बरतन में भोजन कि सेवा को रोक दिया और प्लास्टिक बरतन का उपयोग किया ताकि अधिकांश मार्गो में लागत और वजन में कटौती हो सके।\nऐर ब्लू के बेड़े में ४ एयरबस ए३ १९-१००, २एयरबस ए ३ २०-२०० और एयरबस ३४०-३०० प्रत्येक हैं। नई घरेलू मार्गों को पूरा करने के लिए स्रोत ४ टर्बोप्रॉप विमानों के सन्चालन की योजनाएं कर रहे हैं।\n", "id": "570873", "title": "एयर ब्लू"}
{"url": "https://hi.wikipedia.org/wiki?curid=570891", "text": "वी॰ नारायण मेनन\n\nवल्लथोल नारायण मेनन (16 अक्टूबर 1878–13 मार्च 1958) केरल राज्य से मलयालम भाषा के भारतीय कवि थे।वे मलयालम साहित्य में मानव के मानसिक भाव को काल्पनिकता का परिधान देकर सुदर रूप में प्रस्तुत करने वाले महान कवियों में से एक थे। उन्होने 1909 में बाल्मीकि रामायण का मलयालम भाषा में अनुवाद किया। 1910 में \"बधिरविलापम्\" नामक विलापकाव्य लिखा। इसके बाद उन्होंने अनेक नाटकीय भावकाव्य लिखे--गणपति, बंधनस्थनाय अनिरुद्धन्, ओरू कत्तु (एक खत), शिष्यनुम् मकनुम् (शिष्य और पुत्री), मग्दलन मरि यम्, अच्छनुम् मकनुम (पिता पुत्री) कोच्चुसीता इत्यादि। सन् 1924 के बाद रचित साहित्यमंजरियों में ही वल्लथोल के देशभक्ति से ओतप्रोत वे काव्यसुमन खिले थे जिन्होंने उनको राष्ट्रकवि के पद पर आसीन किया। एन्रे गुरुनाथन (मेरे गुरुनाथ) इत्यादि उन भावगीतों में अत्यधिक लोकप्रिय हैं। जीवन के कोमल और कांत भावों के साथ विचरण करना वल्लथोल को प्रिय था। अंधकार में खड़े होकर रोने की प्रवृत्ति उनमें नहीं थी। यह सत्य है कि पतित पुष्पों को देखकर उन्होंने भी आहें भरी हैं, परंतु उनपर आँसू बहाते रहने की तुलना में विकसित सुमनों को देखकर आह्लाद प्रकट करने की प्रवृत्ति ही उनमें अधिक हैं। \n", "id": "570891", "title": "वी॰ नारायण मेनन"}
{"url": "https://hi.wikipedia.org/wiki?curid=570893", "text": "नाकाचुका इप्पेकिरो\n\nनाकाचुका इप्पेकिरो (१८८७-१९४६) एक जापानी कवि एवं हाइकुकार थे।\n\nनेपाली मे अनुवादित इप्पेकिरो की एक हाइकु\n\nमेरो आकृति\nऐनाबाहिर भयो\nफूलको अघि\n", "id": "570893", "title": "नाकाचुका इप्पेकिरो"}
{"url": "https://hi.wikipedia.org/wiki?curid=570894", "text": "एन॰ नारायण मेनन\n\nनालापत नारायण मेनन (7 अक्टूबर 1887 – 31 अक्टूबर 1954) केरल राज्य से मलयालम भाषा के भारतीय लेखक थे।\n", "id": "570894", "title": "एन॰ नारायण मेनन"}
{"url": "https://hi.wikipedia.org/wiki?curid=570897", "text": "ताकाहामा कियोशी\n\nताकाहामा कियोशी (जन्म: २२ फ़रवरी १८७४- मृत्यु: ८ अप्रैल १९५९) एक जापानी कवि थे। क्योशि इनका उपनाम था।\nडॉ॰ अंजली देवधर द्वारा हिन्दी मे अनुवादित ताकाहामा कियोशी का एक हाइकु-\n\nएक स्त्री\nएक टब में नहाती हुई\nएक कौए की चाह बन गई!\n\nनेपाली भाषा मे अनुवाद किया गया कियोशी का एक हाइकु\n\nकुकुर सुत्यो\nखुट्टाले शिर च्यापी\nफूलको घर \n", "id": "570897", "title": "ताकाहामा कियोशी"}
{"url": "https://hi.wikipedia.org/wiki?curid=570912", "text": "तावाबाका बोशा\n\nतावाबाका बोशा (१८९७-१९४१) जापान के प्रख्यात हाइकुकार एवं चित्रकार थे। उनका जन्म जापान के टोक्यो में १७ अगस्त १८९६ में हुआ। उनके दादा और माँ एक अस्पताल में काम करते थे। इसलिए बचपन में डॉक्टर बनना उनका सपना था। वे ताकाहामा कियोशी के प्रिय शिष्य थे। १६ जुलाई १९४१ को तावाबाका बोशा का कम उम्र में ही निधन हो गया।\n\nडॉ॰ अंजली देवधर द्वारा हिन्दी में अनुवादित तावाबाका बोशा का एक हाइकु-\n\nओस की बूंद\nबैठी एक पत्थर पर\nएक हीरे के समान\n", "id": "570912", "title": "तावाबाका बोशा"}
{"url": "https://hi.wikipedia.org/wiki?curid=570913", "text": "लेमन ट्री होटल्स\n\nलेमन ट्री होटल कंपनी दिल्ली के एरोसिटी आतिथ्य जिले में इंदिरा गांधी अंतरराष्ट्रीय हवाई अड्डे के निकट अपने होटल और रिसॉर्ट की प्रधान कार्यालय को स्थापित किया है| यह कंपनी ऊपरी, मध्य और अर्थव्यवस्था होटलों की भारत की सबसे बड़ी बढ़ती हुई होटलों में से एक है| ये ग्रूप के३ ब्रांड है जैसे लेमन ट्री प्रीमियर, लेमन ट्री होटल्स और रेड फॉक्स होटल प्रदान करता है|\n\nलेमन ट्री होटल कंपनी, पट्टू केसवानी नामक एक पहली पीढ़ी के भारतीय उद्यमी द्वारा २००२ में स्थापित किया गया था| सबसे पहले लेमन ट्री होटल उद्योग विहार, गुड़गांव में २००४ में खोला गया था| रेड फॉक्स होटल २००६ में पदोन्नत किया गया और पहला रेड फॉक्स होटल जयपुर में २००९ में खोला गया| साल २०१२ में, रेड फॉक्स होटल लेमन ट्री होटल्स के साथ विलय किया गया| लेमन ट्री प्रीमियर ब्रांड बंगलौर में अपनी पहली होटल के उद्घाटन के साथ २०१० में शुरू किया गया था|\nपट्टू ने आईआईटी दिल्ली से इलेक्ट्रिकल इंजीनियरिंग में बी टेक और आईआईएम कोलकाता से एमबीए किया हैं| उन्हें २०११ में आईआईटी दिल्ली से विशिष्ट पूर्व छात्र के पुरस्कार से सम्मानित किया और २०१२ में आईआईएम कोलकाता से भी इसी पुरस्कार से सम्मानित किया गया| पट्टू ने टाटा प्रशासनिक सेवा में १5 साल के लिए काम किया जहां अपनी भूमिका ताज बिजनेस होटल के वरिष्ठ उपाध्यक्ष और मुख्य संचालन अधिकारी के रूप में किया| इसके बाद पट्टू भी ए टी केरनी इंक के साथ उनके भारत कार्यालय में निदेशक के रूप में काम किया| पट्टू ने २००२ में लेमन ट्री होटल्स को बढ़ावा दिया|\nरतन ओबेरॉय केंद्र के प्रशिक्षण और विकास के एक पूर्व छात्र थे और १९८३ में ओबेरॉय मुंबई के साथ अपने कैरियर की शुरुआत की|३१ साल से होटलियर रहे रतन, भारत और विदेशों में कई भूमिकाओं में काम किया है| वे कई मार्की ओबेराय होटलों के लिए जीएम और मुंबई के ओबेरॉय होटल के लिए कार्यकारी उपाध्यक्ष रह चूके है| अपने पिछले भूमिका में, लेमन ट्री होटल्स में शामिल होने से पूर्व, वह ट्राइडेंट होटल के अध्यक्ष (ओबेराय समूह का हिस्सा) और भारत भर में १३ होटल के संचालन के लिए जिम्मेदार थे| रतन, भारतीय होटल उद्योग में एक उच्च सम्मानित व्यक्ती है जिन्होंने लेमन ट्री होटल्स को अनुभव के कई वर्षों को दिया जिस्से उच्च प्रदर्शन टीमों का प्रबंधन कई कार्य से किया| रतन कार्नेशन होटल प्रा लिमिटेड के अध्यक्ष भी हैं – जो लेमन ट्री होटल्स का मुख्य प्रबंधन है|\nराहुल होटल मैनेजमेंट, पूसा, नई दिल्ली के संस्थान के स्नातक हैं और भारतीय कराटे टीम के एक पूर्व सदस्य है| उन्होंने आईआईएम अहमदाबाद, आईआईएम बेंगलुरु और कॉर्नेल नानयांग में ब्रांड प्रबंधन, मानव संसाधन प्रबंधन और नवीनता का अध्ययन किया है| राहुल ने भारत, अमेरिका और सिंगापुर में च्वाइस होटल, ताज होटल, स्पेक्ट्रामाइंड और इंटरकांटिनेंटल होटल में काम किया है| वे भारतीय उद्योग के राष्ट्रीय पर्यटन समिति के परिसंघ पर कार्य भी करते है|\n", "id": "570913", "title": "लेमन ट्री होटल्स"}
{"url": "https://hi.wikipedia.org/wiki?curid=570924", "text": "केन्द्रीय संस्कृत बोर्ड\n\nकेन्द्रीय संस्कृत बोर्ड भारत सरकार द्वारा संस्कृत के उन्नयन और विकास के लिए गठित एक स्वायत्तशासी अभिगम जिसमें सरकारी और गैर सरकारी सदस्य हैं।", "id": "570924", "title": "केन्द्रीय संस्कृत बोर्ड"}
{"url": "https://hi.wikipedia.org/wiki?curid=570926", "text": "मुंडन\n\nमुंडन हिन्दू तथा मुस्लिम सम्प्रदायों दोनों में प्रचलित नवजात शिशुओं के बाल काटने की प्रथा है; जिसे मुस्लिम अक़ीक़ा के नाम से जानते हैं और जिसके बारे में एक आम धारणा ये है कि बच्चे के मुंडन से बल, बुद्धि और आयु बढ़ती है\n", "id": "570926", "title": "मुंडन"}
{"url": "https://hi.wikipedia.org/wiki?curid=570927", "text": "असिंचित भूमि\n\nअसिंचित भूमि उस भूमि को कहा जाता है जहाँ सिंचाई का कोई साधन नहीं हो अर्थात उस भूमि पर सिंचाई नहीं की जाती।\n", "id": "570927", "title": "असिंचित भूमि"}
{"url": "https://hi.wikipedia.org/wiki?curid=570935", "text": "योसा बुसोन\n\nयोसा बुसोन या तानिगुचि बुसोन (१७१६–१७ जनवरी १७८४) एक जापानी हाइकु कवि एवं चित्रकार थे, जिन्हें सामान्यत: बुसोन के नाम से जाना गया। इनकी तुलना महान जापानी कवि मात्सुओ बाशो और इस्सा से की जाती है। योसा का मूल नाम तानिगुचि बुसोन था।\nडॉ॰ अंजली देवधर द्वारा हिन्दी में अनुवादित योसा बुसोन का एक हाइकु-\n\nएक पतझड़ की सांझ\nएक घंटा विश्राम का\nएक क्षणिक जीवन में\n\nबुसोन शब्द-शिल्पी हैं, उनका एक हाइकु है-\nहारु सामे या\nमोनोगातारि युकु\nमिने तो कासा।\n\nअज्ञेय ने इसका अनुवाद किया है-\n\nवर्षा में वसन्त को मैंने देखा\nछाता एक, एक बरसाती\nसाथ-साथ जाते बतियाते।\n", "id": "570935", "title": "योसा बुसोन"}
{"url": "https://hi.wikipedia.org/wiki?curid=570950", "text": "मिजुहारा शुओशी\n\nमिजुहारा शुओशी () (१८९२-१९८१) २०वीं शताब्दी के जापानी कवि एवं हाइकुकार थे। पेशे से वे अपने पिता की तरह चिकित्सक थे। उन्होंने सन १९२६ में टोक्यो विश्वविद्यालय से स्नातक की पढ़ाई की। उन्होंने २० खंडो में हाइकु का प्रकाशन किया।\n\nडॉ॰ अंजली देवधर द्वारा हिन्दी में अनुवादित शुओशी का एक हाइकु-\n\nएक नया वर्ष आरम्भ हुआ\nखिल जाने से\nएक तुषारायित गुलाब के\n", "id": "570950", "title": "मिजुहारा शुओशी"}
{"url": "https://hi.wikipedia.org/wiki?curid=570956", "text": "श्याम चरण गुप्ता\n\nश्याम चरण गुप्ता (जन्म:९ फ़रवरी १९४५) एक प्रख्यात राजनीतिज्ञ एवं उद्योगपति है। श्याम चरण उत्तर प्रदेश के बाँदा लोकसभा क्षेत्र से २००४ में सांसद निर्वाचित हुए तथा १६ मई २०१४ से इलाहबाद के वर्तमान सांसद है। वे श्याम ग्रुप ऑफ़ कम्पनीज के संस्थापक एवं सी.एम.डी. है।\n\nवर्ष १९८९ में वह भाजपा से ही चुनाव लड़कर मेयर बने। वर्ष १९९१ में कमल निशान पर ही इलाहाबाद संसदीय क्षेत्र से चुनाव लड़े। वर्ष १९९५ में उनकी पत्नी जमुनोत्री गुप्ता भी भाजपा के टिकट पर मेयर का चुनाव लड़ चुकी हैं। श्याम चरण ने विधानसभा का चुनाव भी भाजपा से ही लड़ा है। लोकसभा टिकट को लेकर ही उनका पार्टी नेताओं से मनमुटाव हुआ और उन्होंने सपा की राह पकड़ी। सपा के टिकट पर वर्ष २००४ में बांदा से सांसद चुने गए। २००९ लोकसभा चुनाव फूलपुर क्षेत्र से वह हार गए। १४ अप्रैल २०१४ को वे भाजपा के टिकट पर इलाहबाद संसदीय क्षेत्र से समाजवादी पार्टी के रेवती रमन सिंह को मात देते हुए भरी विजयी होकर सांसद निर्वाचित हुए। \n\nश्याम चरण गुप्ता ने सन १९७३ श्याम समूह की स्थापना थी। वर्तमान में यह जानी मानी बिज़नेस कम्पनी है। बीड़ी के बड़े व्यापारी होने के कारण गुप्ता को बीड़ी किंग भी कहा जाता है। \n\nजमुनोत्री गुप्ता इनकी पत्नी हैं। इनके दो पुत्र, विदुप अग्रहरि, विभव अग्रहरि और एक पुत्री वेणु अग्रहरि धींगरा हैं। श्याम चरण गुप्ता अग्रहरि वैश्य समुदाय से आते हैं।\n\n", "id": "570956", "title": "श्याम चरण गुप्ता"}
{"url": "https://hi.wikipedia.org/wiki?curid=570961", "text": "श्याम ग्रुप\n\nश्याम ग्रुप ऑफ़ कम्पनीज एक औद्योगिक समूह है। इसकी स्थापना श्याम चरण गुप्ता द्वारा १९७३ में हुआ था। \n\n\n\n", "id": "570961", "title": "श्याम ग्रुप"}
{"url": "https://hi.wikipedia.org/wiki?curid=570966", "text": "बिशन सिंह शेखावत\n\nग्राम खाचरियावास सीकर (शेखावाटी क्षेत्र) में जन्मे और शिक्षित, अब दिवंगत, राजस्थान के एक जाने-माने अध्यापक, शिक्षक-नेता, भारतीय उपराष्ट्रपति भैंरोंसिंह शेखावत के छोटे भाई थे जो राजकीय सेवानिवृत्ति के बाद [पत्रकार-कवि कर्पूर चंद कुलिश के दैनिक समाचार-पत्र राजस्थान पत्रिका से जुड़े और जिन्होंने बहुत लम्बे समय तक राजस्थान के हर बड़े गाँव का इतिहास और उनकी वर्तमान दशा-दिशा पर टिप्पणी अपने जनप्रिय स्तम्भ 'आओ गाँव चलें !' में नियमित रूप से लिखी.", "id": "570966", "title": "बिशन सिंह शेखावत"}
