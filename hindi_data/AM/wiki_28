{"url": "https://hi.wikipedia.org/wiki?curid=537514", "text": "शाहिद (फ़िल्म)\n\nशाहिद एक अनुराग कश्यप निर्मित एवं हंसल मेहता निर्देशित जीवनी आधारित २०१३ की हिन्दी फ़िल्म है। यह एक वकील और मानवाधिकार कार्यकर्त्ता, शाहिद आज़मी, जिनकी २०१० में मुम्बई में हत्या कर दी गई थी के जीवन पर आधारित फ़िल्म है। फ़िल्म का प्रथम प्रदर्शन २०१२ के टोरंटो अंतर्राष्ट्रीय फ़िल्म समारोह में सितम्बर २०१२ में 'सिटी टू सिटी' प्रोग्राम में किया गया। फ़िल्म के वितरण अधिकार यूटीवी मोशन पिक्चर्स के पास हैं और इसे १८ अक्टूबर २०१३ को जारी किया गया।\n\nअप्रैल 2014 में 61वें राष्ट्रीय फिल्म पुरस्कारों में हंसल मेहता को सर्वश्रेष्ठ निर्देशक तथा राजकुमार को सर्वश्रेष्ठ अभिनेता का पुरस्कार मिला।\nशाहिद अंसारी (राज कुमार यादव) को मुंबई पुलिस ने जब 1992 के बम धमाकों में कथित तौर पर आतंक फैलाने का आरोप लगाकर जेल में डाल दिया जाता है।। इस घटना में शाहिद को नजदीक से जानने वाला हर कोई हैरान होता है। गरीब फैमिली के शाहिद का कसूर क्या था, इसका पता तो खुद उसे और उसके परिवार तक को नहीं था। पुलिस कस्टडी में दिल दहला देने वाली यातनाओं को सहने के बाद जेल जाने के बाद शाहिद की मुलाकात वॉर साब (केके मेनन) से हुई। वॉर साब से मिलने के बाद शाहिद को महसूस हुआ कि बेगुनाह होने के बावजूद जेल में बंद अकेला वही नहीं है। उस जैसे सैकड़ों और भी हैं, जिन्हें पुलिस ने सिर्फ शक के आधार पर थर्ड डिग्री टॉर्चर देने के बाद जेल में बंद कर रखा है। यहीं रहकर शाहिद ने कानून की पढ़ाई पूरी की और बाहर आकर वकालत की पढ़ाई जारी रखते हुए करने इसकी डिग्री लेने के बाद मशहूर वकील मेमन (तिग्मांशु धूलिया) के साथ वकालत शुरू की। शाहिद की वकालत का मकसद उन बेगुनाहों को जेल से बाहर निकालना था, जिन्हें पुलिस ने सिर्फ शक के आधार पर बंद कर रखा था। अल्पसंख्यक समुदाय के उन तमाम लोगों की क़ानूनी मदद करता है जो ग़लत आरोपों में जेल में डाल दिए गए हैं। शाहिद ने वकालत को उन गरीब बेगुनाहों को न्याय दिलाने का जरिया बनाया जिनके पास क़ानूनी लड़ाई के लिए पैसा नहीं है। शाहिद ने 2006 में घाटकोपर बस धमाके के आरोपी आरिफ पान वाला को बरी कराया, तो सरकारी वकील (विपिन शर्मा) से जबर्दस्त बहस के बाद अदालत से 26/11 के आरोपी फहीम अंसारी को भी बरी कराया। इसी दौरान शाहिद की मुलाकात मरियम (प्रभलीन संधु) से हुई जो अपनी पुश्तैनी जायदाद को हासिल करने के लिए बरसों से मुकदमा लड़ रही थीं। कुछ मुलाकातों के बाद शाहिद और मरियम नजदीक आए और साथ रहने लगे। साथ ही वह अपनी वकालत जारी रखता है लेकिन धार्मिक कट्टरपंथियों को 'शाहिद' के तौर तरीके रास नहीं आते। उसे धमकियां मिलती हैं कि वो अपनी 'हरकतों' से बाज़ आए लेकिन शाहिद पुलिस ज़्यादतियों का शिकार हुए लोगों की लगातार मदद करता रहता है।\n\nफिर एक दिन कुछ लोग उसकी हत्या कर देते हैं।\n\nफ़िल्म समीक्षकों ने फिल्म को अच्छा बताया है। नवभारत टाइम्स पर चन्द्रमोहन शर्मा ने इस फ़िल्म को 5 में से 3.5 सितारे देते हुए लिखा है - \"अगर रियल लाइफ किरदार पर बनी फिल्में पसंद हैं, तो शाहिद आपको पसंद आएगी।\" बीबीसी हिन्दी पर कोमल नाहटा फ़िल्म को तीन सितारे देते हुए लिखते हैं, \"कुल मिलाकर 'शाहिद' एक बेहद सुलझी हुई फ़िल्म है। लेकिन इसकी अपील बहुत सीमित है।\" दैनिक भास्कर ने पांच में से चार सितारे देते हुए फ़िल्म की तारीफ की। आजतक समाचार ने पांच में से साढ़े चार सितारे देते हुए सभी से फ़िल्म जरूर देखने की सलाह दी।\n\n", "id": "537514", "title": "शाहिद (फ़िल्म)"}
{"url": "https://hi.wikipedia.org/wiki?curid=537524", "text": "उर्मिला सिंह\n\nउर्मिला सिंह (जन्म: 6 अगस्त 1946) ये मध्य प्रदेश कांग्रेस कमेटी की पूर्व अध्‍यक्ष भी रह चुकी हैं।\n\nउर्मिला सिंह का जन्‍म मध्य प्रदेश राज्य के रायपुर जिले के फिंगेश्वर गांव में 6 अगस्‍त 1946 को हुआ, जो अब छत्तीसगढ़ राज्य के अंतर्गत है। उनके पिता राजा नटवर सिंह एक स्‍वतंत्रता सेनानी थे। उर्मिला के परिवार के कुछ और सदस्‍य अण्डमान और निकोबार द्वीपसमूह में किसी न किसी पद पर हैं। उन्‍होंने चंड़ीगढ़ से ही बीए और एलएलबी की उपाधि प्राप्‍त की। \n\nउर्मिला की शादी छोटी उम्र में ही छत्तीसगढ़ राज्‍य के राजकुमार बिरेन्‍द्र बहादुर सिंह से हो गई। उनके एक पुत्री और दो पुत्र हैं। उर्मिला ने अपने आपको परिवारिक कार्यों में लगा दिया। बिरेन्‍द्र कुमार कांग्रेस पार्टी के सदस्‍य बन गए और अपने परिवार की पुरानी सीट से चुनाव जीतकर मध्य प्रदेश विधानसभा के सदस्‍य बने। कुछ सालों बाद बिरेन्‍द्र बहादुर की अचानक मौत हो जाने के कारण उर्मिला राजनीति में आ गईं।\n\nउर्मिला ने अपने पति की चुनावी सीट घौनसोर से ही चुनाव लड़ना शुरू किया। वे 1983 से 2003 तक लगातार चुनाव जीतकर मध्य प्रदेश विधानसभा की सदस्‍य बनीं। इससे पहले उन्‍होंने 1996 में भारतीय राष्ट्रीय काँग्रेस की सदस्‍यता ग्रहण की थी। 1993 की राज्‍य सरकार में फाइनेंस एंड डेयरी डेवलॉपमेंट मंत्री बनीं। 1996 में इन्‍हें मध्‍यप्रदेश कांग्रेस कमेटी का अध्‍यक्ष नियुक्‍त किया गया।\n\n1998 में राज्‍य में कांग्रेस की सरकार में उर्मिला सोशल वेलफेयर एंड ट्राइबल वेलफेयर विभाग की मंत्री बनीं। 2001 में मध्य प्रदेश के बंटवारे के बाद वे छत्तीसगढ़ चली गईं और उनका संसदीय क्षेत्र व विधानसभा सीट भी नए राज्‍य में चली गई। इसके बाद उर्मिला छत्तीसगढ़ राज्‍य की पहली विधानसभा की सदस्‍य बनीं।\n\n2003 के विधानसभा चुनाव में कांग्रेस पार्टी मध्य प्रदेश और छत्तीसगढ़ में बुरी तरह हारी जिसमें उर्मिला की हार भी शामिल थी। 2008 के विधानसभा चुनाव में भी उर्मिला हार गईं। उर्मिला इसके बाद मध्य प्रदेश तथा चण्डीगढ़ राज्‍य के कई विश्‍वविद्यालयों की कुलपति बनीं। \n\nकांग्रेस पार्टी ने उर्मिला को पार्टी में अहम योगदान देने के लिए उन्‍हें केंद्र सरकार में शामिल करते हुए 2010 में हिमाचल प्रदेश राज्‍य का राज्यपाल नियुक्‍त कर दिया। उर्मिला ने 25 जनवरी 2010 को राज्यपाल का पद संभाला।\n", "id": "537524", "title": "उर्मिला सिंह"}
{"url": "https://hi.wikipedia.org/wiki?curid=537527", "text": "सैन सिरो\n\nस्टेडियो गिउसेप्पे मेअज़्ज़ा, सामान्यतः सैन सिरो के रूप में जाना, मिलान, इटली में सैन सिरो जिले में स्थित एक फुटबॉल स्टेडियम है। यह एसी मिलान और इंटर मिलान दोनों का घर है। मार्च 1980 3 पर, स्टेडियम ग्यूसेप मेअज़्ज़ा के सम्मान में नामित किया गया था, दो बार के विश्व कप विजेता (1934, 1938) जो इंटरनेजियोनल के लिए खेले और संक्षेप में मिलान के लिए, 1930 के दशक और 1940 के दशक में। हालांकि एक फुटबॉल स्टेडियम, लेकिन यह स्टेडियम कभी कभी रग्बी यूनियन मैचों के लिए इस्तेमाल किया गया है।\n\n", "id": "537527", "title": "सैन सिरो"}
{"url": "https://hi.wikipedia.org/wiki?curid=537542", "text": "रग्बी लीग\n\nरग्बी लीग फुटबॉल आम तौर पर रग्बी लीग कहा जाता है, एक पूर्ण संपर्क खेल एक आयताकार घास के मैदान पर तेरह (१३) खिलाड़ियों की दो टीमों द्वारा खेला जाता है। रग्बी फुटबॉल के दो कोड की है कि यह खिलाड़ियों को भुगतान के मुद्दे पर रग्बी फुटबॉल संघ से एक विभाजन के रूप में 1895 में इंग्लैंड में हुआ था। अपने नियमों में धीरे - धीरे दर्शकों के लिए एक तेज और मनोरंजक खेल के उत्पादन के उद्देश्य के साथ बदल दिया है। यह अक्सर सबसे शारीरिक रूप से टीम के खेल की मांग की है, सबसे मुश्किल के रूप में पेश किया जाता है।इसे 100-मीटर (330 फुट) लंबे और 68-मीटर (224 फुट) चौड़े अंडाकार मैदान पर खेला जाता है, जिसमें प्रत्येक गोल रेखा पे अंग्रेजी वर्णमाला के \"H\" वर्णाक्षर के आकार के गोल पोस्ट होते हैं। \n\nरग्बी लीग इंग्लैंड, ऑस्ट्रेलिया, न्यूजीलैंड, फ्रांस, टोंगा में सबसे लोकप्रिय खेलों में से है और पापुआ न्यू गिनी में यह राष्ट्रीय खेल है। इस खेल में मौजूदा विश्व कप विजेता न्यूजीलैंड है।\n\nरग्बी लीग खेल के अंतरराष्ट्रीय शासी निकाय रग्बी लीग इंटरनेशनल फेडरेशन है। आरएलआईए मुख्यालय सिडनी, ऑस्ट्रेलिया में हैं। दो क्षेत्रीय संघ, जो आरएलआईए के सदस्य है, प्रशासन का अगला स्तर बनाते हैं, ये हैं:\n", "id": "537542", "title": "रग्बी लीग"}
{"url": "https://hi.wikipedia.org/wiki?curid=537558", "text": "रोनी स्क्रूवाला\n\nरोहिंटन सोली \"रोनी\" स्क्रूवाला यूटीवी मीडिया समूह (यूटीवी सॉफ़्टवेयर कमन्युकेशन, ब्लूमबर्ग यूटीवी और यूटीवी मोशन पिक्चर्स) के संस्थापक और सीईओ हैं जो १९९० में स्थापित हुआ।\n\nउन्हें एस्क्वायर की सितम्बर २००८ में प्रकाशित २१वीं सदी के ७५ सबसे प्रभावशाली लोगों की सूची में शामिल किया गया। (टाइम पत्रिका से संकलित)।\n\nस्क्रूवाला ने विभिन्न फ़िल्मों में निर्माता अथवा सह-निर्माता का कार्य किया है जिनकी सूची निम्न है:\n", "id": "537558", "title": "रोनी स्क्रूवाला"}
{"url": "https://hi.wikipedia.org/wiki?curid=537561", "text": "साइरस ब्रोचा\n\nसाइरस ब्रोचा एक टीवी एंकर, रंगकर्मी, राजनीतिक व्यंग्यकार, स्तम्भकार और लेखक हैं।\n\nसाइरस का जन्म ७ अगस्त १९७१ को एक पारसी पिता एवं कैथोलिक माँ के घर में हुआ। उनकी शिक्षा कैथेड्रल एंड जॉन स्कूल, मुम्बई में हुई और स्नातक सेंट ज़ेवियर्स कॉलेज, मुम्बई से पूर्ण की।\nसाइरस ने आयेशा से विवाह किया, जो एक फोटोग्राफर हैं। उन दोनों की दो संताने मिखाइल (पुत्र) और माया (पुत्री) हैं।\n", "id": "537561", "title": "साइरस ब्रोचा"}
{"url": "https://hi.wikipedia.org/wiki?curid=537573", "text": "साहिल खान\n\nसाहिल खान एक भारतीय अभिनेता हैं, जो बॉलीवुड फ़िल्मों में अभिनय करते हैं। उन्होंने एन चन्द्रा की हास्य फ़िल्म स्टाइल (२००१) से फ़िल्में आरम्भ की और बाद में एक्सक्यूज मी (२००३) की उत्तरकृत्ति में अभिनय किया, तथा उन्होंने अलादीन (२००९) में भी काम किया।\n\nउनका जन्म कोलकाता में हुआ और पालन पोषण दिल्ली में हुआ।\nउन्होंने मॉडल नेगर खान के साथ विवाह किया और २००५ में उनका तलाक हो गया। वर्तमान में वो लोखण्डवाला में रहते हैं।\n\nअभिनय के अलावा, वो मुंबई के एक उपनगर में एक लाउंज का मालिक है। 2009 में, उन्होनें जैकी श्रॉफ की पत्नी आयशा श्रॉफ के साथ एक फ़िल्म निर्माण कम्पनी निर्मित की।\n", "id": "537573", "title": "साहिल खान"}
{"url": "https://hi.wikipedia.org/wiki?curid=537582", "text": "बेलेडवेयने\n\nबेलेडवेयने सोमालिया के मध्य में स्थित शहर है। यह इथोपिया की सीमा से लगा हुआ है। १८ अक्टूबर २०१३ को यहां के प्रशासनिक भवन के पास् स्थित एक कैफे को निशाना बनाकर आत्मघाती हमला किया गया। जिसमें 12 लोगों की मौत हो गई। \n", "id": "537582", "title": "बेलेडवेयने"}
{"url": "https://hi.wikipedia.org/wiki?curid=537583", "text": "आत्मघाती हमला\n\nआत्मघाती हमला हमले की वह पद्धति है जिसमें हमलावर लक्ष्य को नष्ट करने या नुकसान पहुँचाने की प्रक्रिया को यह समझकर अंजाम देता है कि इसमें उसकी मृत्यु तय है। १९८१ से २००६ के बीच दुनिया भर में लगभग १२०० आत्मघाती हमले हुए जो कुल आतंकवादी हमलों का ४% थे लेकिन इसमें मारे गए लोगों की संख्या कुल आहत लोगों का ३२% थी। इस दौरान आत्मघाती हमलों में १४,५९९ लोगों की मृत्यु हो गई थी। आतंकवादी हमलों में से ९०% इराक, इजराइल, अफगानिस्तान, पाकिस्तान, में हुए।\n\nयद्यपि आत्मघाती हमले इतिहास में पहले भी हुए हैं और द्वितीय विश्वयुद्ध के दौरान जापानी हवाई दस्ते के कमिकाजी उढ़ाके तो इसके लिए प्रसिद्ध हैं किन्तु यह १९८० के दशक के बाद हुए विशेष हमलों के लिए रूढ़ हो गया है जिसमें व्यक्ति जानबूझकर अपने शरीर या वाहन आदि में विस्फोटक भरकर अप्रत्याशित रूप से उसका विस्फोट सार्वजनिक स्थलों या सरकारी प्रतिष्ठानों पर करता है।\n\nफ़िदायीन हमला आतंकवादियों द्वारा प्रयोग की जाने वाली एक आत्मघाती रणनीति है। सामान्य: इस तरह के हमलों को विशेष रूप से भारतीय राज्य जम्मू और कश्मीर में आतंकवादियों द्वारा अंजाम दिया जाता हैं। फ़िदायीन हमले मे एक फ़िदायीन (उग्रवादी, जो सामान्यः एक पुरुष होता है) खुद को हथियारों और गोला बारूद से लैस करता है, फिर वो एक सैन्य आधार, सुरक्षा चौकी या एक सैन्य संस्थापन मे प्रवेश करता है और फिर वो इन कानून के रखवाले, सैन्य अधिकारिओं और जवानों पर अंधाधुंद गोलीबारी शुरु कर देता है। इस गोलीबारी वो जब तक जारी रखता है जब तक उसका सारा असला खत्म नहीं हो जाता और इसके बाद उसे लगभग हमेशा ही सुरक्षा बलों द्वारा मार गिराया जाता है। फ़िदायीन आतंकवादी हमले के बाद हमेशा भागने की कोशिश करते हैं पर लगभग हमेशा ही इन्हें सुरक्षा बलों द्वारा मार गिराया जाता है क्योंकि यह उग्रवादी कभी भी हमले के बाद भागने की योजना नहीं बनाते बस उसके बाद मौका मिलने पर भागने की कोशिश करते हैं। यह आतंकवादी, आत्मघाती हमलावरों (मानव बम) की तरह, हमले के निष्पादन के दौरान मरने के लिए तैयार रहते हैं।\n\n", "id": "537583", "title": "आत्मघाती हमला"}
{"url": "https://hi.wikipedia.org/wiki?curid=537588", "text": "रग्बी लीग विश्व कप\n\nरग्बी लीग विश्व कप राष्ट्रीय टीमों द्वारा खेला एक अंतरराष्ट्रीय रग्बी लीग फुटबॉल टूर्नामेंट है, रग्बी लीग इंटरनेशनल फेडरेशन(आरएलआईए) के सदस्यों के लिए, जो इस टूर्नामेंट का आयोजन करते हैं। उद्घाटन टूर्नामेंट फ्रांस में १९५४ में आयोजित किया गया था।\n\nसबसे हाल ही टूर्नामेंट में २००८ में ऑस्ट्रेलिया में खेला गया था और पहली बार के लिए न्यूजीलैंड ने जीता था। अब तक के लिए आयोजित तेरह टूर्नामेंट में तीन राष्ट्रों प्रतियोगिता जीत ली है, ऑस्ट्रेलिया नौ बार, ग्रेट ब्रिटेन में तीन बार और न्यूजीलैंड एक। ऑस्ट्रेलिया, फ्रांस और न्यूजीलैंड के सभी टूर्नामेंट में खेला है केवल टीमें हैं, ग्रेट ब्रिटेन के साथ 1995 के बाद से इंग्लैंड, वेल्स, स्कॉटलैंड और आयरलैंड में विभाजित किया गया। 2013 में प्रतियोगिता इंग्लैंड, फ्रांस, आयरलैंड और वेल्स में सह आयोजन की गयी।\n\n2013 में विश्व कप जीतने के बाद मौजूदा विश्व चैंपियन ऑस्ट्रेलिया है।\n\nरग्बी लीग विश्व, कप फ्रेंच लोगों की एक पहल थी, जो 1935 के बाद से एक रग्बी लीग विश्व कप के लिए प्रचार कर रहे थे। जनवरी 1952 में विचार रफ्तार पकड़ ली जब रग्बी फुटबॉल लीग सचिव बिल फल्लोव्फिएल्द् अवधारणा का समर्थन करने के लिए रग्बी लीग परिषद को राजी किया। 1953 में एक बैठक में, यह निर्णय लिया गया की पहला विश्व कप 1954 में फ्रांस में आयोजित किया जयेग। \n\nसफल 1960 प्रतियोगिता के बाद, आठ साल के लिए आगे कोई विश्व कप नहीं हुआ था। 1975 में प्रतियोगिता अपने सबसे क्रांतिकारी परिवर्तन लिये, यह दुनिया भर में एक घर और बाहर आधार पर मैच खेलने का निर्णय लिया गया, बजाय किसी एक मेजबान देश के। लेकिन प्रशंसकों ने इस स्वरूप को पसंद नहीं किया और अगला टूर्नामेंट 1980 के मध्य तक आयोजित नहीं किया गया। खेल में प्रशंसकों की रुचि 1995 में फिर से बढ़न शुरू हुइ, विशेष रूप से ऑस्ट्रेलिया में, जो गुणवत्ता खिलाड़ियों उत्पादन शुरू कर दिया। बेहतर खिलाड़ियों का उपयोग कर ऑस्ट्रेलिया 1995 और 2000 में विश्व कप जीता और दुनिया में शीर्ष रग्बी लीग टीम बन गई।\n\n2008 में ऑस्ट्रेलिया टूर्नामेंट की मेजबानी की और न्यूजीलैंड विश्व कप को जीतने वाली केवल तीसरी टीम बन गई।\n\nमूल विश्व कप ट्रॉफी, जो वर्तमान में इस्तेमाल किया जा रही है। यह 1954 में उद्घाटन प्रतियोगिता के लिए प्रयोग किया गया, इसे रग्बी लीग महासंघ द्वारा कमीशन की गयी थी।\n\nमूल ट्रॉफी, विश्व कप फाइनल से सिर्फ छह दिनों पहले 1970 में चोरी हो गया थी और यह 20 साल के लिए लापता बनी रही।\n\n1990 में, एक ब्रैडफोर्ड निवासी \"उत्त्लेय\" ने एक खाई में कचरा में, ट्रॉफी की खोज की। उन्होंने उस ट्रॉफी का महत्व नहीं पता था, वह स्थानीय खेल क्लबों में पूछताछ की, लेकिन उन्होंने कोई सकारात्मक जवाब मिला, तब वह पुलिस को यह ट्रॉफी दे दी, लेकिन पुलिस ने उन्हें ट्राफी लौटा दी क्योंकि कोई भी ट्रॉफी का दावा करने के लिए आया नही था। उन्होंने स्थानीय समाचार पत्र से संपर्क किया, जो उस ट्रॉफी के बारे में एक कहानी छपी। यह तुरंत एक रग्बी लीग इतिहासकार द्वारा पहचान ली गई, जो तुरंत पुलिस और रग्बी लीग अंतरराष्ट्रीय महासंघ को सूचित किया।\n\nट्रॉफी अंत में शुक्रवार, 1 जून 1990 पर रग्बी लीग के प्रतिनिधियों द्वारा एकत्र की गई थी। वे ट्रॉफी के लिए उत्त्लेय धन्यवाद दिया, यह ट्रॉफी रग्बी लीग प्रशंसकों और खिलाड़ियों के लिए अमूल्य मानी जती है।\n", "id": "537588", "title": "रग्बी लीग विश्व कप"}
{"url": "https://hi.wikipedia.org/wiki?curid=537594", "text": "राजेश खट्टर\n\nराजेश खट्टर (जन्म : १९६६, मुंबई) एक भारतीय अभिनेता, पटकथा लेखक और डबिंग कलाकार हैं। खट्टर अंग्रेजी, हिंदी, पंजाबी और उर्दू भाषा में दक्षता रखते हैं।\nएक फिल्म अभिनेता के रूप में वे मुख्यतः हिंदी बोलते हैं और उन्होंने हिंदी भाषा की कई भारतीय फिल्मों में अभिनय किया है। साथ ही अंग्रेजी और अन्य भाषाओं की कुछ फिल्मों में भी अभिनय किया है। एक हिंदी बहुमुखी डबिंग कलाकार के रूप में खट्टर ने हिंदी में कई हॉलीवुड हस्तियों - टॉम हैंक्स, जॉनी डेप, ह्यू जैकमैन, रॉबर्ट डॉनी जुनियर, ड्वेन जॉनसन, निकोलस केज, लैम्बर्ट विल्सन और माइकल फस्स्बेंदर आदि - को अपनी आवाज दी है।\n\n! मूल फिल्म !! मूल आवाज !! डबिंग रोल !! डब भाषा !! मूल भाषा !! मूल वर्ष रिलीज !! डब वर्ष रिलीज !! नोट्स\n", "id": "537594", "title": "राजेश खट्टर"}
{"url": "https://hi.wikipedia.org/wiki?curid=537605", "text": "वैद्य\n\nआयुर्वेद या अन्य पारम्परिक चिकित्साप्रणाली का अभ्यास करने वाले चिकित्सकों को वैद्य या वैद्यराज कहते हैं। आधुनिक 'डॉक्टर' इसका पर्याय है। अधिक अनुभवी वैद्यों को 'वैद्यराज' कहते हैं। भारतीय उपमहाद्वीप के अपने निजी वैद्य हुआ करते थे जिन्हें 'राजवैद्य' कहते थे।\n\n\n", "id": "537605", "title": "वैद्य"}
{"url": "https://hi.wikipedia.org/wiki?curid=537608", "text": "नृजाति चिकित्साविज्ञान\n\nविभिन्न नृजातीय समूहों द्वारा व्यवहृत परम्परागत चिकित्सापद्धतियों का अध्ययन या तुलना नृजाति चिकित्साविज्ञान (Ethnomedicine) कहलाता है। कभी-कभी नृजाति चिकित्साविज्ञान का अर्थ परम्परागत चिकित्सा प्रणाली से भी लगाया जाता है।\n\n\n", "id": "537608", "title": "नृजाति चिकित्साविज्ञान"}
{"url": "https://hi.wikipedia.org/wiki?curid=537613", "text": "होड़ोपैथी\n\nहोड़ोपैथी भारत के मुंडा लोगों की देशज स्वास्थ्य प्रौद्योगिकी है। होड़ोपैथी लोकचिकित्सा या नृजाति चिकित्साविज्ञान (एथ्नोमेडिसिन) है। मुंडा भाषा में 'होड़ो' का अर्थ 'मानव' है।\n\n", "id": "537613", "title": "होड़ोपैथी"}
{"url": "https://hi.wikipedia.org/wiki?curid=537616", "text": "ईस्ट मिडलैंड्स\n\nईस्ट मिडलैंड्स इंग्लैंड के नौ आधिकारिक क्षेत्रों में से एक है। क्षेत्र या रीज़न सांख्यिकीय उद्देश्यों के लिए इंग्लैंड की प्रथम स्तर की खण्डीय इकाई है। ईस्ट मिडलैंड्स में पारंपरिक मिडलैंड्स क्षेत्र का पूर्वी भाग आता है और नॉटिंघमशायर, डर्बीशायर, लेस्टरशायर, रटलैंड, नॉर्थहैम्पटनशायर काउंटियों के साथ-साथ लिंकनशायर काउंटी का ज्यादातर हिस्सा इसी क्षेत्र में आता है।\n\n", "id": "537616", "title": "ईस्ट मिडलैंड्स"}
{"url": "https://hi.wikipedia.org/wiki?curid=537630", "text": "क्रिस ब्राउन\n\nक्रिस ब्राउन एक अमेरिकी गायक, गीतकार और अभिनेता है।\n\n", "id": "537630", "title": "क्रिस ब्राउन"}
{"url": "https://hi.wikipedia.org/wiki?curid=537633", "text": "ब्यूटी एंड द बीस्ट (टीवी शृंखला)\n\nब्यूटी एंड द बीस्ट अमेरिकी टेलिविज़न शृंखला है जिसका प्रीमीयर अक्टूबर 11, 2012, को द सी॰डब्ल्यू॰ पर हुआ था। शृंखला शिथिल रूप से इसी नाम की 1987 की सीबीएस पर प्रसारित होने वाली टीवी शृंखला से प्रेरित है। धारावाहिक की कहानी कैथरीन चैंडलर (ब्यूटी) और उसके प्रेमी विन्सेंट केलर (बीस्ट) के इर्दगिर्द घूमती है। चैंडलर न्यूयॉर्क पुलिस डिपार्टमेंट में डिटेक्टिव है जिसे आनुवंशिक रूप से परिवर्तित केलर से प्रेम हो जाता है। केलर दुनिया के सामने नहीं आ सकता क्योंकि आनुवंशिक बदलाव के कारण वह बीस्ट का रूप ले लेता है जिस पर उसका नियन्त्रण नहीं है। प्रथम सत्र के लगभग तीन महीने पश्चात धारावाहिक के दूसरे सत्र का प्रीमीयर अक्टूबर 7, 2013, को हुआ।\n\n", "id": "537633", "title": "ब्यूटी एंड द बीस्ट (टीवी शृंखला)"}
{"url": "https://hi.wikipedia.org/wiki?curid=537640", "text": "सोफिया कोवालेवस्कया\n\nसोफिया कोवालेवस्कया (, ) (१५ जनवरी १८५० – १० फ़रवरी १८९१) रूस की प्रसिद्ध गणितज्ञ थीं। वे संसार में पहली महिला थीं जिन्होंने विश्विद्यालय की प्रोफ़ेसर और रूसी विज्ञान अकादमी की सह-सदस्या का पद पाया। उन्होने गणितीय विश्लेषण, अवकल समीकरण तथा यांत्रिकी में महत्वपूर्ण योगदान दिया। स्वीडेन जाने के बाद उन्होने अपना नाम सोन्या रख लिया। सोफिया एक संपादक के तौर पर किसी विज्ञान पत्रिका के लिए कार्य करने वाली भी पहली महिलाओं में से थीं। उन्नीसवीं सदी में जब रूस में युवतियों के लिए विज्ञान की उच्च शिक्षा के द्वार बंद थे, तब सोफिया ने यह उपलब्धि प्राप्त की। कोवालेवस्कया की मेधा गणित तक ही सीमित नहीं थी, एक कवि और जन-प्रचारक के नाते भी उन्होंने प्रसिद्धि पायी। युवावस्था की दहलीज पर कदम रखते हुए ही सोनिया (रूस में सोफिया को ही प्यार से सोनिया कहते हैं) ने ऐलान कर दिया था: “मुझे यह एहसास हो रहा है कि मेरे भाग्य में विज्ञान को जीवन अर्पित करना और स्त्रियों के लिए नया मार्ग बनाना लिखा है, क्योंकि इसी से न्याय की सेवा होगी”। उनका जीवन-काल केवल ४१ वर्ष का रहा, किंतु इतने अल्प समय में भी उन्होंने बहुत कुछ देखा, पाया और अनुभव किया।\n\nसोफिया कोवालेवस्कया का जन्म मॉस्को में १५ जनवरी १८५० को हुआ। वे अपने माता-पिता की तीन संतानों में से दूसरी थीं। उनके बचपन का नाम कोर्विन क्रूकोव्स्कया (Korvin-Krukovskaya) था। सोफिया के पिता वेसिली वेसिल्येविच कोर्विन क्रूकोव्स्की (Vasily Vasilyevich Korvin-Krukovsky) रूस की शाही सेना में तोपखाने के लेफ्टिनेण्ट जनरल के पद पर सेवारत थे। उनकी माँ येलिज़ावेता फ़ेदोरोव्ना शूबर्त (Yelizaveta Fedorovna Schubert) जर्मन कुल की एक विदुषी महिला थीं तथा उनकी दादी रोमानियायी थीं। जब सोफिया मात्र ११ वर्ष की थीं तभी उनके कमरों की दीवारों पर अवकलन और समाकलन के भित्तिपत्र शोभायमान हुआ करते थे, जो कि कैलकुलस के लिए उनकी आरंभिक तैयारी थी।\n\n", "id": "537640", "title": "सोफिया कोवालेवस्कया"}
{"url": "https://hi.wikipedia.org/wiki?curid=537652", "text": "दजला-फरात\n\nदजला-फरात मेसोपोतामिया सभ्यता को परिभाषित करने वाली दो नदियों का समुच्चय है। विश्व की प्राचीनतम सभ्यताओं में से एक मेसोपोतामिया सभ्यता इन्हीं दो नदियों की घाटियों में पनपी थी। दजला मेसोपोतामिया की पूर्वी और फरात पश्चिमी ओर से बहने वाली नदी थी।\n\n", "id": "537652", "title": "दजला-फरात"}
{"url": "https://hi.wikipedia.org/wiki?curid=537666", "text": "रूसी विज्ञान अकादमी\n\nरूसी विज्ञान अकादमी (रूसी: Росси́йская акаде́мия нау́к, Rossíiskaya akadémiya naúk, संक्षेप में РАН, RAN ; अंग्रेजी:The Russian Academy of Sciences) रूस की प्रसिद्ध वैज्ञानिक संस्था है। इसके अन्तर्गत रूसी राष्ट्रीय अकादमी के अतिरिक्त रूस के बहुत से वैज्ञानिक शोध संस्थान तथा पुस्तकालय, प्रकाशन गृह, अस्पताल आदि आते हैं। \n\nइसका मुख्यालय मास्को में है। यह संस्था असैनिक, स्वशासी, अवाणिज्यिक संस्था के रूप में घोषित है। सम्प्रति इस संस्था के अन्तर्गत लगभग ५०० संस्थान एवं ५५००० वैज्ञानिक शोधकर्ता हैं।\n\n", "id": "537666", "title": "रूसी विज्ञान अकादमी"}
{"url": "https://hi.wikipedia.org/wiki?curid=537668", "text": "राजा रामबख्श सिंह\n\nराजा राव रामबख्श सिंह भारत की एक रियसत के राजा थे। 1857 में भारत के पहले स्वतंत्रता संग्राम में उन्होने अंग्रेजों के विरुद्ध लड़ा था। उन्हें अंग्रेजों से हार का सामना करना पड़ा था। ब्रिटिश शासकों ने उन्हें फांसी की सजा दी थी। अंग्रेजों ने राजा के किले को तोड़ दिया।\n", "id": "537668", "title": "राजा रामबख्श सिंह"}
{"url": "https://hi.wikipedia.org/wiki?curid=537672", "text": "फीफा क्लब विश्व कप\n\nफीफा क्लब विश्व कप आमतौर पर क्लब विश्व कप के रूप में संदर्भित और पहले इंटरकांटिनेंटल कप (फुटबॉल) के रूप में जाना जाता है। फेडरेशन इंटरनेशनेल डी फुटबॉल एसोसिएशन (फीफा), खेल की वैश्विक शासी निकाय के सदस्यों के वरिष्ठ पुरुषों की क्लब टीमों द्वारा खेला एक अंतरराष्ट्रीय संघ फुटबॉल प्रतियोगिता। चैंपियनशिप पहले 2000 में \"फीफा क्लब वर्ल्ड चैम्पियनशिप\" के रूप में खेला गया था। 2005 के बाद से, प्रतियोगिता हर वर्ष आयोजित किया गया है।\n\nटूर्नामेंट एशिया, यूरोप, दक्षिण अमेरिका, अफ्रीका, उत्तरी अमेरिका, ओशिनिया और मेजबान देश की राष्ट्रीय चैंपियन से महाद्वीपीय क्लब चैंपियन के बीच प्रतियोगिता है।\n\n", "id": "537672", "title": "फीफा क्लब विश्व कप"}
{"url": "https://hi.wikipedia.org/wiki?curid=537678", "text": "संयुक्त राष्ट्र सुरक्षा परिषद चुनाव, २०१३\n\nसंयुक्त राष्ट्र सुरक्षा परिष्द चुनाव 2013 17 अक्टूबर 2013 को न्यूयॉर्क नगर स्थित संयुक्त राष्ट्र संघ मुख्यालय में संयुक्त राष्ट्र महासभा के ६८वें सत्र के दौरान प्रस्तावित किये गये। महासभा ने चाड, चिली, लिथुआनिया, नाईजीरिया और सउदी अरब को संयुक्त राष्ट्र सुरक्षा परिषद के पांच अस्थाई सदस्यों के रूप में 1 जनवरी 2014 से दो वर्षों के लिए चुना। अगले दिन सउदी अरब ने घोषित किया कि सीरियाई गृह युद्ध को सुलझाने के लिए संयुक्त राष्ट्र की अक्षमता को प्राथमिक कारण बताते हुए इस पद को अस्वीकार कर दिया।\n\nसुरक्षा परिषद में 15 पद होते हैं, जिनमें से पांच स्थायी सदस्य होते हैं और दस अस्थाई सदस्य। प्रत्येक वर्ष आधे अस्थाई सदस्यों का दो वर्षों के लिए चुनाव किया जाता है। वर्तमान में पदस्थ सदस्य पुनः पद के लिए आवेदन नहीं कर सकते।\n\nनियमानुसार, दस अस्थाई संयुक्त राष्ट्र सुरक्षा परिषद के पद, विभिन्न क्षेत्रीय समूहों के बीच बारी-बारी से मिलती हैं जिसमें युक्त राष्ट्र के सदस्य देश परंपरागत रूप से मतदान और प्रतिनिधित्व प्रयोजनों के लिए खुद को विभाजित करते हैं। चुनाव से पूर्व निर्वाचित सदस्य देश निम्न प्रकार हैं:\n\n\nनिर्वाचित होने के लिए एक सदस्य को कम से कम दो-तिहाई बहुमत की आवश्यकता होती है।\n\nइस प्रकार वर्ष 2014–15 के लिए पाँच सदस्यों का चुनाव किया गया।\n\n<br>\n<br>\n\n — निर्वाचित होने के बाद नाम वापस लिया।\n\n — कूटनीतिक और आर्थिक कारणों से 30 अप्रैल 2013 को नाम वापस लिया<br>\nवहाँ मतदान के प्रत्येक खंड में उपयोग हेतु 191 मतपत्र थे।\nमतदान के बाद, सऊदी अरब ने जीतने के बावजूद सीरियाई गृहयुद्ध में संयुक्त राष्ट्र सुरक्षा परिषद के कथित तौर पर अप्रभावी रहने और 'दोहरे मापदंड’ इस्तेमाल करने का आरोप लगाते हुए पद स्वीकार करने से मना कर दिया। सऊदी अरब इस सीट के लिए पहली बार चुना गया है। यह माना जा रहा है कि संयुक्त राष्ट्र सुरक्षा परिषद सीट ठुकराने का यह प्रथम अवसर है।\n", "id": "537678", "title": "संयुक्त राष्ट्र सुरक्षा परिषद चुनाव, २०१३"}
{"url": "https://hi.wikipedia.org/wiki?curid=537725", "text": "खाटूश्यामजी, राजस्थान\n\nखाटूश्यामजी भारतीय राज्य राजस्थान के सीकर जिले का एक महत्वपूर्ण गाँव है। यह खाटूश्यामजी के मन्दिर के लिए प्रसिद्ध है।\n\nसबसे नजदीकी हवाई अड्डा जयपुर में है।\n\nखाटूश्यामजी का मन्दिर जो प्रसिद्ध मकराणा मार्बल से बना हुआ है कस्बे का सबसे महत्वपूर्ण आकर्षण है। खाटूश्यामजी को कलयुग के देवता माना जाता है।\n\nयहाँ पर मन्दिर के पास एक पवित्र कुंड है।\n\nमन्दिर के पास में एक समृद्ध बाग है जहाँ से देवता को समर्पित करने के लिए फूल प्राप्त किये जा सकते हैं।\n\nयहाँ शिव मन्दिर भी है जो खाटूश्यामजी के मन्दिर के पास में ही है।\n", "id": "537725", "title": "खाटूश्यामजी, राजस्थान"}
{"url": "https://hi.wikipedia.org/wiki?curid=537726", "text": "रामगढ़ शेखावाटी\n\nरामगढ़ भारतीय राज्य राजस्थान के सीकर जिले की एक नगरपालिका है।\nरामगढ़ उत्तरी अक्षांश 23.92 एवं पूर्वी देशान्तर 73.95 पर स्थित है। इसकी मासत से औसत ऊँचाई 306 मीटर (396 फुट) है।\n2001 की जनगणना के अनुसार रामगढ़ की कुल जनसंख्या 28,431 है। पुरूष हिस्सा 51% एवं महिलाएँ 49% हैं। रामगढ़ की साक्षरता दर 59% है जो राष्ट्रीय औसत 59.5% से कुछ कम है जिसमें पुरुष साक्षरता 69% एवं महिला साक्षरता 48% है। रामगढ़ में कुल जनसंख्या का 18% लोग 6 वर्ष से कम आयु के बच्चे हैं।\n", "id": "537726", "title": "रामगढ़ शेखावाटी"}
{"url": "https://hi.wikipedia.org/wiki?curid=537727", "text": "रींगस\n\nरींगस भारतीय राज्य राजस्थान के सीकर जिले की एक कस्बा है।\nरींगस उत्तरी अक्षांश 27.37 एवं पूर्वी देशान्तर 75.57 पर स्थित है। इसकी मासत से औसत ऊँचाई 480 मीटर है।\n2001 की जनगणना के अनुसार रींगस की कुल जनसंख्या 22,928 है। पुरूष हिस्सा 54% एवं महिलाएँ 46% हैं। रींगस की साक्षरता दर 62% है जो राष्ट्रीय औसत 59.5% से कुछ अधिक है जिसमें पुरुष साक्षरता 75% एवं महिला साक्षरता 48% है। रींगस में कुल जनसंख्या का 16% लोग 6 वर्ष से कम आयु के बच्चे हैं।\n", "id": "537727", "title": "रींगस"}
{"url": "https://hi.wikipedia.org/wiki?curid=537728", "text": "लोसल\n\nलोसल भारतीय राज्य राजस्थान के सीकर जिले की एक कस्बा है।\nलोसल उत्तरी अक्षांश 27.4 एवं पूर्वी देशान्तर 74.92 पर स्थित है। इसकी मासत से औसत ऊँचाई 480 मीटर है।\n2001 की जनगणना के अनुसार लोसल की कुल जनसंख्या 25355 है। पुरूष हिस्सा 50% एवं महिलाएँ 50% हैं। लोसल की साक्षरता दर 56% है जो राष्ट्रीय औसत 59.5% से कुछ कम है जिसमें पुरुष साक्षरता 68% एवं महिला साक्षरता 44% है। लोसल में कुल जनसंख्या का 19% लोग 6 वर्ष से कम आयु के बच्चे हैं।\n", "id": "537728", "title": "लोसल"}
{"url": "https://hi.wikipedia.org/wiki?curid=537736", "text": "सिनेमा ब्लैंड\n\nसिनेमा ब्लैंड अमेरिकी जालस्थल है जिसके स्वामी और प्रकाशक जोश टायलर हैं। जालस्थल हाल ही में रिलीज़ हुई या निर्माणाधीन फ़िल्मों, फ़िल्म परियोजनाओं, टेलिविज़न कार्यक्रम, वीडियो गेम व पॉप संस्कृति के बारे में समाचार और समीक्षाएँ प्रकाशित करता है।\n", "id": "537736", "title": "सिनेमा ब्लैंड"}
{"url": "https://hi.wikipedia.org/wiki?curid=537746", "text": "सुरेश कुमार खन्ना\n\nसुरेश कुमार खन्ना (अंग्रेजी: Suresh Kumar Khanna, जन्म: 1954) भारतीय जनता पार्टी के एकमात्र ऐसे राजनेता हैं जिन्होंने शाहजहाँपुर शहर से उत्तर प्रदेश विधानसभा का चुनाव 1989 से 2017 तक लगातार 8 बार जीता। शहर में उनकी लोकप्रियता को देखते हुए भाजपा ने उन्हें सन् 2004 में शाहजहाँपुर जिले से लोक सभा का चुनाव लड़ाया जिसमें उन्हें केवल 16.34% मत प्राप्त हुए। शाहजहाँपुर लोक सभा निर्वाचन क्षेत्र से सन् 2004 में सांसद का चुनाव हारने के बाद उन्होंने विधायक के रूप में ही राजनीति में रहना पसन्द किया। वे सुरेश खन्ना के नाम से ही अधिक लोकप्रिय हैं।\n\n58 वर्षीय सुरेश खन्ना का जन्म सन् 1954 में शाहजहाँपुर शहर के दीवान जोगराज मुहल्ले में कान्ति देवी और रामनारायण खन्ना के यहाँ हुआ था। उन्होंने स्नातक परीक्षा उत्तीर्ण करने के पश्चात् 1977 में लखनऊ विश्वविद्यालय, लखनऊ से एलएल॰बी॰ किया। वे अविवाहित हैं और दीवान जोगराज (शाहजहाँपुर) स्थित पैतृक निवास में अपने भाई के परिवार के साथ रहते हैं। वे स्वयं को पूर्णकालिक राजनीतिक कार्यकर्ता ही मानते हैं। वैसे वे एक बार उत्तर प्रदेश सरकार में नगर विकास मन्त्री भी रह चुके हैं।\n\nसुरेश खन्ना छात्र जीवन से ही राजनीति में सक्रिय रहे। छात्र राजनीति के बाद उन्होंने सन् 1980 में शाहजहाँपुर की नगर विधान सभा का चुनाव लोक दल के प्रत्याशी के रूप में लड़ा था किन्तु कामयाब नहीं हुए। इसके बावजूद उन्होंने हार नहीं मानी और 1989 में भाजपा के टिकट पर उसी सीट से चुनाव लड़ा और जीत दर्ज़ की। \n\nइस जीत के बाद उनका राजनीतिक कद बढ़ता ही गया और 1991 के चुनाव में वे फिर से विधायक चुने गये और राज्य मन्त्री बने। 1993, 1996, 2002 में भी उन्होंने चुनाव जीता और सरकार में मन्त्री बने। 2007 के विधान सभा चुनाव में भी सुरेश खन्ना का विजय रथ कोई भी पार्टी रोक नहीं सकी। \n\nउत्तर प्रदेश भारतीय जनता पार्टी में खन्ना की अच्छी पकड़ है। इस समय सुरेश खन्ना उत्तर प्रदेश विधान मण्डल में भाजपा के मुख्य सचेतक है। शाहजहाँपुर की जनता में भी वह काफी लोकप्रिय हैं। इसी का नतीजा है कि लगातार आठवीं बार शाहजहाँपुर से नगर विधायक हैं।\n\nशाहजहाँपुर शहर के बिसरात घाट पर खन्नौत नदी के बीचोबीच स्थित 104 फुट ऊँची हनुमान की विशालकाय मूर्ति सुरेश खन्ना की ही देन है। इसको बनाने का संकल्प उन्होंने तभी ले लिया था जब वे उत्तर प्रदेश सरकार में मन्त्री थे। इससे पहले शहीद उद्यान व स्वामी विवेकानन्द पब्लिक लाइब्रेरी का निर्माण भी सुरेश खन्ना इसी शहर में करा चुके हैं। ऐसा कहा जा रहा है कि भारतवर्ष की यह सबसे बड़ी हनुमानजी की प्रतिमा है। वैसे अंग्रेजी विकिपीडिया पर इस विशाल मूर्ति का उल्लेख इस लेखमें किया गया है।\n\n\n", "id": "537746", "title": "सुरेश कुमार खन्ना"}
{"url": "https://hi.wikipedia.org/wiki?curid=537750", "text": "कमला बेनीवाल\n\nकमला बेनीवाल (जन्‍म: 12 जनवरी 1927) मिज़ोरम की वर्तमान राज्‍यपाल हैं। ये त्रिपुरा और गुजरात की पूर्व राज्‍यपाल रह चुकी हैं और भारतीय राष्ट्रीय काँग्रेस की सबसे वरिष्‍ठ राजनेता हैं। ये लंबे समय तक राजस्‍थान कांग्रेस राज्‍य सरकार में कई महत्‍वपूर्ण मंत्री पद संभाल चुकी हैं।\n\nबेनीवाल का जन्‍म 12 जनवरी 1927 को राजस्‍थान के झुंझुनू जिले के गोरिर गांव में जाट परिवार में हुआ था। कमला की प्रारंभिक शिक्षा झुंझुनू जिले में हुई। इसके बाद उन्‍होंने अर्थशास्‍त्र, राजनीति शास्‍त्र तथा इतिहास में स्‍नातक की शिक्षा प्राप्‍त की और अंतत: इतिहास में एमए की पढ़ाई पूरी की। कमला एक तैराक, घुड़सवार, आर्ट प्रेमी और प्राकृतिक प्रेमी हैं। कमला ने बचपन में ही राजनीति के गुर सीख लिए थे। 11 वर्ष की आयु में इन्‍होंने भारत छोड़ो आंदोलन में भाग लिया था। इसके लिए उन्‍हें भारत की पूर्व प्रधानमंत्री इंदिरा गांधी 'ताम्रपत्र' सम्‍मान से सम्‍मानित कर चुकी हैं।\n\nअपनी पढ़ाई खत्‍म कर कमला बेनीवाल ने कांग्रेस पार्टी ज्‍वॉइन कर ली। 1954 में 27 वर्षीय कमला विधानसभा चुनाव जीतकर राजस्‍थान सरकार में पहली महिला मंत्री बनीं। वे अशोक गहलोत की सरकार में गृह, शिक्षा और कृषि मंत्रालय सहित कई विभागों की मंत्री रहीं। वे राज्‍य की उपमुख्‍यमंत्री भी रह चुकी हैं। इसी दौरान राजस्‍थान के विपक्षी नेताओं तथा सामाजिक कार्यकर्ताओं ने कमला सहित कई कांग्रेस मंत्रियों के ऊपर 1,000 करोड़ रुपए की जयपुर विकास प्राधिकरण की जमीन को अवैध रूप से बेचने का आरोप लगया। कमला पर आरोप था कि उन्‍होंने फर्जी दस्‍तावेजों पर सस्‍ती दरों में लोगों को जमीन दे दी। कमला ने उस समय बताया था कि किसान सामरिक सहकारिता समिति द्वारा हमें बताया गया था कि किसान पिछले 41,000 दिनों से लगातार 16 घंटे खेतों में कार्य करते हैं। किसान सामरिक सहकारिता समिति जयपुर की एक सहकारिता संस्‍थान है जिन्‍हें कमला ने कृषि कार्यों के लिए जमीन आवंटित की थी। इस घटना के बाद जयपुर सहकारिता विभाग के रजिस्‍ट्रार ने कड़े कदम उठाते हुए इस समिति के खिलाफ जांच बैठा दी और जांच के बाद पाया कि समिति ने सरकार को गलत रिपोर्ट सौंपकर जमीन हड़प ली है। इसके बाद यह मुद्दा राज्‍यसभा में भी उठा था जिसमें काफी शोर-शराबा हुआ था और अध्‍यक्ष ने 15 मिनट के लिए सभा स्‍थगित कर दी थी।\n\nकमला 27 नवम्बर 2009 को गुजरात की राज्‍यपाल नियुक्‍त हुईं। इससे पहले केंद्र सरकार ने उन्‍हें त्रिपुरा का राज्‍यपाल नियुक्‍त किया था। गुजरात की राज्‍यपाल बनने के बाद राज्‍य के मुख्‍यमंत्री नरेन्द्र मोदी से कई मसलों पर अनबन हुई जिसमें लोकायुक्‍त की नियुक्ति भी शामिल है।\n\nअगस्‍त 2011 में सभी राज्‍यों में सरकार की निगरानी के लिए लोकायुक्‍त नियुक्‍त करने का निर्देश केंद्र सरकार द्वारा दिया गया था। इसके बाद कमला बेनीवाल ने राज्‍य के पूर्व न्‍यायाधीश आर॰ ए॰ मेहता को राज्‍य का पहला लोकायुक्‍त नियुक्‍त कर दिया। उस समय उन्‍होंने गुजरात लोकायुक्‍त अधिनियम 1986 की धारा 3 के तहत राज्‍य सरकार से बिना सलाह के लोकायुक्‍त की नियुक्‍ति की थी। राज्‍य सरकार को इसका गहरा झटका लगा और उन्‍होंने लोकायुक्‍त की नियुक्ति नहीं की। कुछ समय बाद गुजरात हाई कोर्ट के आदेश के बाद लोकायुक्‍त की नियुक्ति को लेकर सरकार गंभीर हो गई और विधानसभा में लोकायुक्‍त विधेयक पास किया और राज्‍यपाल के पास भेजा जिसे राज्‍यपाल ने कई तरह की गलतियां बताकर विधेयक पर हस्‍ताक्षर करने से मना कर दिया था।\n\n6 जुलाई 2014 को बेनीवाल का तबादला मिज़ोरम कर दिया गया। वर्तमान में वे मिज़ोरम की राज्यपाल हैं।\n", "id": "537750", "title": "कमला बेनीवाल"}
{"url": "https://hi.wikipedia.org/wiki?curid=537780", "text": "भारतीय राष्ट्रीय फुटबॉल टीम\n\nभारतीय राष्ट्रीय फुटबॉल टीम अखिल भारतीय फुटबॉल महासंघ के द्वारा शासित है। 1948 से अखिल भारतीय फुटबॉल महासंघ फीफा द्वारा संबद्ध हो गयी। 1948 से भारतीय फुटबॉल महासंघ एशियाई फुटबॉल महासंघ के संस्थापक सदस्यों में है। भारतीय फुटबॉल टीम ने पहली और अंतिम बार 1950 में फीफा विश्व कप किया था परन्तु कुछ कारणों से वह इस प्रतियोगिता में हिस्सा न ले पाई। भारतीय टीम ने अब तक दो एशियाई खेलों में स्वर्ण तथा एएफसी एशिया कप में एक बार रजत जीता है। \nभारतीय टीम ने 1930 में ही ऑस्ट्रेलिया, जापान, मलेशिया, इंडोनेशिया और थाईलैंड का दौरा शुरू कर दिया। जल्द ही कई भारतीय फुटबॉल क्लबों की सफलता के बाद, अखिल भारतीय फुटबॉल महासंघ (एआईएफएफ) 1937 में बनाई गई। 1948 का लन्दन ओलंपिक भारतीय टीम के लिए पहला बड़ा टुर्नामेन्ट था। वहाँ पर टीम को फ्रांस से 2-1 से हार का सामना करना पड़ा।\n\nभारतीय फुटबॉल टीम ने पहली और अंतिम बार 1950 में फीफा विश्व कप किया था परन्तु कुछ कारणों से वह इस प्रतियोगिता में हिस्सा न ले पाई।\n1951 से 1962 के कालखंड को भारतीय फुटबॉल का स्वर्ण युग माना जाता है। सैय्यद अब्दुल रहीम के प्रशिक्षण में भारतीय टीम एशिया की सर्वश्रेष्ठ टीम बन गयी। भारतीय टीम ने 1951 के एशियाई खेलों में स्वर्ण जीता, जिसकी मेजबानी भारत ने ही की थी। 1954 के एशियाई खेलों, जो कि मनीला में हुए थे, में भारत ने ग्रुप चरण में दूसरा स्थान प्राप्त किया। 1956 के ओलम्पिक खेलों में भारत ने चौथा स्थान प्राप्त किया। यह भारतीय टीम की सबसे बड़ी उपलब्धि थी।\n\nभारतीय टीम ने 1962 के एशियाई खेलों में दक्षिण कोरिया को 2-1 से हराकर स्वर्ण पदक जीता। \n\n1964 के एशिया कप में भारत उपविजेता रहा। यह टुर्नामेन्ट भारतीय टीम के लिए यादगार साबित हुआ। \n\nइसके बाद भारतीय टीम के प्रदर्शन में गिरावट शुरू हो गयी। बहुत से प्रतियोगिताओं में असफल रहने के बाद 1982 के एशियाई खेलों में क्वार्टर फाइनल तक पहुँची, जिसकी मेजबानी दिल्ली ने की थी। इसके बाद भारतीय टीम ने 20 वर्षों बाद 1984 के एशिया कप के लिए क्वालीफाई किया। \n\n2003 के एफ्रो-एशियन खेलों, जिसकी मेजबानी हैदराबाद ने की थी, में भारतीय टीम ने शानदार प्रदर्शन करते हुए रजत पदक जीता। परिणामस्वरूप भारतीय टीम के तात्कालिक कोच स्टेफेन कोंसटेनटाइन एएफसी मैनेजेर ऑफ द मंथ चुने गए।\n\n2006 में बॉब हॉटन भारतीय टीम के कोच चुने गए। उनके मार्गदर्शन में टीम ने 2007 नेहरु कप जीता। उसके अगले ही साल 2008 एएफसी चैलेंजर्स कप जीता जिसके फलस्वरूप 27 वर्षों बाद एशिया कप में क्वालीफाई किया। टीम ने 2009 में पुनः नेहरु कप जीता। \n\n2011 में भारत ने 2011 एफसी एशिया कप में भाग लिया। भारत इस प्रतियोगिता में सभी मैच हार गया परन्तु टीम ने विरोधियों के खिलाफ अच्छा प्रदर्शन किया।\n\n2012 में भारतीय टीम ने पुनः नेहरु कप जीता।\n\nभारतीय टीम का कोई स्थायी गृह मैदान नहीं है, क्योकि यहाँ (भारत) अधिकांश मैदान फीफा की नियमावली पर खरे नहीं उतरते। फीफा और एफसी से मान्यता प्राप्त मैदानों में अम्बेडकर स्टेडियम, जवाहरलाल नेहरू स्टेडियम, दिल्ली, चेन्नई का नेहरु स्टेडियम, पुणे का छत्रपति शिवाजी स्टेडियम, कोलकाता का साल्टलेक स्टेडियम तथा बंगलौर का बंगलौर फुटबॉल स्टेडियम शामिल है।\n\nइस सूची में केवल इस वर्ष के मैच प्रदर्शित हैं-\n\n\"(2002 से अंडर-23 टीम)\"\n\n\n\n\n\n", "id": "537780", "title": "भारतीय राष्ट्रीय फुटबॉल टीम"}
{"url": "https://hi.wikipedia.org/wiki?curid=537783", "text": "कुमुदबेन जोशी\n\nकुमुदबेन जोशी (पूरा नाम: कुमुदबेन मणिशंकर जोशी, जन्म: 1934) 26 नवम्बर 1985 से 7 फ़रवरी 1990 तक आन्ध्र प्रदेश की राज्यपाल रह चुकी हैं। ये शारदा मुखर्जी के बाद आन्ध्र प्रदेश की दूसरी महिला राज्यपाल थी। . वे सूचना और प्रसारण (1980-82) तथा स्वास्थ्य एवं परिवार कल्याण (1982-84) उप मंत्री भी रह चुकी हैं। वर्तमान में ये केंद्र सरकार के कृषि और ग्रामीण उद्योग मंत्रालय के अधिनस्थ खादी तथा ग्रामीण उद्योग की अध्यक्षा हैं।\n", "id": "537783", "title": "कुमुदबेन जोशी"}
{"url": "https://hi.wikipedia.org/wiki?curid=537790", "text": "चन्द्रावती\n\nचन्द्रावती हरियाणा की एक अनुभवी राजनीतिज्ञ हैं, ये 19 फ़रवरी 1990 से 18 दिसम्बर 1990 तक पुद्दुचेरी के लेफ्टिनेंट गवर्नर रह चुकी हैं।इसके पहले ये 1964 से 1966 तक और 1972 से 1974 तक हरियाणा की मंत्री रह चुकी हैं।1977 से 1979 तक ये भिवानी (हरियाणा) से जनता पार्टी की लोकसभा सदस्य रह चुकी हैं।\n", "id": "537790", "title": "चन्द्रावती"}
{"url": "https://hi.wikipedia.org/wiki?curid=537793", "text": "द बैकलॉट\n\nद बैकलॉट, या द बैकलॉट डॉट कॉम (TheBacklot.com), अमेरिकी वेबसाइट है जिसकी सामग्री हॉलीवुड और मुख्यधारा की लोकप्रिय संस्कृति में गे और उभयलिंगी पुरुषों के चित्रण पर केंद्रित होती है। इसकी शुरुआत आफ्टर एल्टॉन डॉट कॉम (AfterElton.com) के नाम से 2005 में हुई थी, अपना वर्तमान नाम इसे अप्रैल 17, 2013 को मिला। इसकी साथी साइट आफ्टर एल्लेन डॉट कॉम (AfterEllen.com) लेस्बियन और उभयलिंगी महिलाओं से सम्बन्धित सामग्री प्रकाशित करती है। 2006 में दोनों ही वेबसाइटों को केबल टेलिविज़न चैनल लोगो टीवी ने खरीद लिया था।\n", "id": "537793", "title": "द बैकलॉट"}
{"url": "https://hi.wikipedia.org/wiki?curid=537801", "text": "ज्योति वेंकटचलम\n\nज्योति वेंकटचलम () (जन्म: 27 अक्टूबर 1917, रंगून) भारतीय राष्ट्रीय कांग्रेस से संबद्ध एक भारतीय राजनीतिज्ञ और केरल की पूर्व राज्यपाल रह चुकी हैं। वे 1962 में तमिलनाडु के एगनोर विधानसभा क्षेत्र तथा 1971 में श्रीरंगम विधानसभा क्षेत्र से विधानसभा सदस्य रही हैं। वे 10 अक्टूबर 1953 से 12 अप्रैल 1954 के बीच चक्रवर्ती राजगोपालाचारी की कैबिनेट में मंत्री रह चुकी हैं।1962 से 1963 के बीच वे के॰ कामराज के कैबिनेट में सार्वजनिक स्वास्थ्य मंत्री रह चुकी हैं।उसके बाद वे 14 अक्टूबर 1977 से 26 अक्टूबर 1982 तक केरल की राज्यपाल रही। उनके नाम से चेन्नई में सड़क का नमाकरण हुआ है।\n", "id": "537801", "title": "ज्योति वेंकटचलम"}
{"url": "https://hi.wikipedia.org/wiki?curid=537834", "text": "लेस्बियन\n\nलेस्बियन शब्द को महिलाओं के बीच यौन और रूमानी आकर्षण का वर्णन करने के लिए अंग्रेज़ी भाषा में व्यापक रूप से इस्तेमाल किया जाता है। इसे संज्ञा की तरह उस महिला को सम्बोधित करने के लिए भी इस्तेमाल किया जाता है जो दूसरी महिला की तरफ़ आकर्षित होती है। महिला समलैंगिक आकर्षण से संबंधित किसी वस्तु या गतिविधि का वर्णन करने के लिए इसे विशेषण की तरह भी उपयोग में लाया जाता है।\n\n", "id": "537834", "title": "लेस्बियन"}
{"url": "https://hi.wikipedia.org/wiki?curid=537847", "text": "के राघवन\n\nके॰ राघवन () (2 दिसम्बर 1913 – 19 अक्टूबर 2013), जिन्हें मुख्यतः राघवन मास्टर के नाम से जाना जाता है, एक मलयाली संगीत रचयिता थे। बाबूराज के साथ-साथ राघवन को अक्सर मलयालम फिल्म संगीत के पुनरोधार के लिए जाना जाता है। के राघवन ने मलयाली संगीत को पहचाना एवं एक नई दिशा दी। उन्होंने लगभग ४०० मलयाली सिनेमा में गानों की रचना की और मलयालम फ़िल्म उद्योग में चार दशकों तक सक्रिय रहे।\nराघवन का जन्म २ दिसम्बर १९१३ को थलास्सेरी में लोकगायक एम कृष्णन और नारायणी के घर में हुआ। उनका निधन ९९ वर्ष की आयु में १९ अक्टूबर २०१३ को थलास्सेरी में हुआ।\n\nराघवन का जन्म भारतीय राज्य केरल के थलास्सेरी नामक स्थान पर १९१३ में हुआ। उन्होंने बचपन से ही शास्त्रीय संगीत की शिक्षा लेना आरम्भ कर दिया और वो फुटबॉल के भी अच्छे खिलाड़ी थे।\n\nराघवन ने 400 से अधिक फिल्मों में संगीत दिया, जिनमें 'निर्मलय', 'उत्तरायण', 'नगरमेंदी', 'उन्नियार्चा', 'रमनन' और 'कल्लीचेल्लम्मा' जैसी बेहतरीन फिल्में भी शामिल हैं।\n\nभारत सरकार द्वारा नागरीक सम्मान\n\nकेरल राज्य फ़िल्म पुरस्कार\n\nअन्य पुरस्कार\n", "id": "537847", "title": "के राघवन"}
{"url": "https://hi.wikipedia.org/wiki?curid=537855", "text": "सत्यनारायण गोयनका\n\nसत्यनारायण गोयनका (जनवरी 30, 1924 – सितम्बर 29, 2013) विपासना ध्यान के प्रसिद्ध बर्मी-भारतीय गुरु थे। उनका जन्म बर्मा में हुआ, उन्होंने सायागयी उ बा खिन का अनुसरण करते हुए १४ वर्षों तक प्रशिक्षण प्राप्त किया। १९६९ में वो भारत प्रतिस्थापित हो गये और ध्यान की शिक्षा देना आरम्भ कर दिया और इगतपुरी में, नासिक के पास १९७६ में एक ध्यान केन्द्र की स्थापना की।\nउनका जन्म ३० जनवरी १९२४ को बर्मा (वर्तमान म्याम्यार) में हुआ। उनके माता पिता मारवाड़ी जातीयता समूह के भारतीय लोग थे, गोयनका का पालन पोषण रूढ़िवादी हिन्दू सनातनी घर में हुआ। वो १९५५ तक एक सफल व्यवसायी थे, ३१ वर्ष की आयु में उन्हें आधासीसी नामक सरदर्द ने अपना शिकार बना लिया। उचित राहत पाने में असमर्थ होने के बाद वो एक मित्र के सहयोग से विपासना गुरु सायज्ञी यू बा खिन (1899 – 1971) से मिले। हालांकि बा खिन शुरू में अनिच्छुक थे लेकिन बाद में उन्होंने गोयनका को अपना शिष्य स्वीकार कर लिया।\n\nवो विपासना को इसके मूल स्थान भारत पुनः लाये।\n\nउन्हें २०१२ में ६३वें गणतन्त्र दिवस पर भारत के तृतीय सर्वोच्च्य नागरीक सम्मान पद्म भूषण से सम्मानित किया गया।\n29 सितम्बर 2013 को उनके मुम्बई स्थित घर में उनका निधन हो गया। वो अपने घर में पत्नी इलायची देवी गोयनका और छः पुत्र छोड़ गये।\n", "id": "537855", "title": "सत्यनारायण गोयनका"}
{"url": "https://hi.wikipedia.org/wiki?curid=537860", "text": "रावुरी भारद्वाज\n\nरावुरी भारद्वाज (1927 – 18 अक्टूबर 2013) ज्ञानपीठ पुरस्कार विजेता तेलुगू उपन्यासकार, लघु-कथा लेखक, कवि एवं समीक्षक थे। उन्होंने 37 लघु कथाएँ, सत्रह उपन्यास, चार नाटक एवं पाँच रेडियो रूपान्तरण लिखे।\n\nउन्हें २०१२ में ज्ञानपीठ पुरस्कार से सम्मनित किया गया।\n\nरावुरी ने १८ अक्टूबर २०१३ को हैदराबाद के बंजारा हिल्स अस्पताल की देखरेख में अन्तिम साँसे ली।\n", "id": "537860", "title": "रावुरी भारद्वाज"}
{"url": "https://hi.wikipedia.org/wiki?curid=537869", "text": "हुत्काह\n\nहुत्काह () (Galloperdix lunulata) तीतर कुल का एक पक्षी है जो कि मध्य भारत से लेकर दक्षिण भारत के झाड़ियों या पथरीले इलाकों में आवास करता है।\nइस पक्षी को ओडीशा तथा सिंहभूम में असकोल, गोंड में हुत्काह, तमिल में कल्ल-कोली तथा तेलुगु में जित्ता-कोडी कहा जाता है। इस पक्षी का कोई हिन्दी नाम नहीं है क्योंकि अब यह हिन्दी भाषी क्षेत्रों में नहीं पाया जाता है।\n\nअपने अंग्रेज़ी नाम के अनुसार यह काफ़ी रंग-बिरंगा पक्षी है। इसको मुर्गी और तीतर के बीच का बताया जाता है। इसकी गर्दन, पीठ और पेट में चमकीले पंख होते हैं, डैने गोल तथा घुमावदार और छोटे होते हैं। इसकी पूंछ तीतर की तरह ही दिखाई देती है। इसके पंखों का फैलाव १४ से १६ से.मी. होता है और वज़न लगभग २५० से ३०० ग्राम होता है। मादा नर से थोड़ी छोटी होती है।\nइसका आवास क्षेत्र गंगा, यमुना और सिंधु नदियों के दक्षिण से लेकर पूरे दक्षिण भारत तक फैला हुआ है। हालांकि पक्षी विज्ञानियों ने यह तय किया है कि छोटी जंगली मुर्गी का आवास पश्चिमी दक्षिण भारत में है तथा हुत्काह का आवास पूर्वी दक्षिण भारत में है। चौंकाए जाने पर पहले तो यह पथरीली चोटियों की ओर ऊपर को भागते हैं लेकिन ज़्यादा परेशानी में उड़कर पत्थरों के साथ-साथ नीचे की ओर काफ़ी तेज़ी से आते हैं। यह ३००० फ़ीट से नीचे ही पाया जाता है\nयह सभी प्रकार के बीज, छोटे कीड़े-मकोड़े खाने के आदि हैं लेकिन इनको विशेषकर महुआ के फूल भाते हैं।\n", "id": "537869", "title": "हुत्काह"}
{"url": "https://hi.wikipedia.org/wiki?curid=537872", "text": "रशीद मसूद\n\nरशीद मसूद (जन्म 15 अगस्त 1947) एक भारतीय सांसद हैं जो भारत के उच्चतम न्यायालय द्वारा अपराधी घोषित किये गये हैं। मसूद 1990 और 1991 के बीच केंद्र की विश्वनाथ सिंह सरकार में स्वास्थ राज्य मंत्री थे। केंद्रीय पूल से देश भर के मेडिकल कॉलेजों में दाखिले के लिए त्रिपुरा को आवंटित एमबीबीएस सीटों पर धोखाधड़ी से अयोग्य उम्मीदवारों को नामित करने के मामले में मसूद को दोषी ठहराया गया था।\n\nवो भारतीय राष्ट्रीय कांग्रेस के सदस्य के रूप में भारतीय राजनीतिज्ञ और उत्तर प्रदेश के सहारनपुर लोक सभा निर्वाचन क्षेत्र से पूर्व लोक सभा सदस्य हैं। वो राज्यसभा सदस्य भी थे। वो १० अगस्त २००७ को उपराष्ट्रपति पद चुनाव के लिए संयुक्त राष्ट्रीय प्रगतिशील गठबंधन (तीसरा मोर्चा) के उम्मीदवार भी थे और ७५ मतों के साथ तीसरे स्थान पर रहे।\n\nमसूद ऐसे पहले जनप्रतिनिधि बन गए हैं, जिनकी राज्य सभा सदस्यता अदालत से दोषी ठहराने के बाद गई है।\n\n", "id": "537872", "title": "रशीद मसूद"}
{"url": "https://hi.wikipedia.org/wiki?curid=537880", "text": "तलाश (१९६९ फ़िल्म)\n\nतलाश एक हिन्दी भाषा की फ़िल्म है जिसके निर्माता निर्देशक ओ पी रल्हन हैं एवं अभिनय राजेन्द्र कुमार और शर्मिला टैगोर ने किया है। यह बॉलीवुड की प्रथम फ़िल्म थी जिसका बजट ₹ एक करोड़ था।\n\nराजु (राजेन्द्र कुमार) मुम्बई में काम करने के लिए अपना कस्बा छोड़ देता है जहाँ उसका मालिअ (बलराज साहनी) उसे अधीक्षक के पद पर प्रोन्नत कर देता है।\n\nफ़िल्म में कई लोकप्रिय गीत हैं। उनमें से एक गीत \"खाई है रे हमने कसम संग रहने की\" लता मंगेशकर ने गाया है। इसके अलावा अन्य प्रसिद्ध गीत \"पलकों के पीछे से क्या तुमने कह डाला\" है।\n", "id": "537880", "title": "तलाश (१९६९ फ़िल्म)"}
{"url": "https://hi.wikipedia.org/wiki?curid=537881", "text": "अजब प्रेम की ग़ज़ब कहानी\n\nअजब प्रेम की ग़ज़ब कहानी 2009 में प्रदर्शित भारतीय हिन्दी हास्य-प्रेम फ़िल्म है। इसमें प्रमुख भूमिका में अभिनय रणबीर कपूर और कैटरीना कैफ़ ने किया है। सलमान खान और निर्देशक राजकुमार संतोषी केमियो भूमिकाओं में हैं। इस फिल्म का प्रदर्शन सिनेमाघरों में 6 नवम्बर 2009 को किया गया था।\n\nप्रेम (रणबीर कपूर), दोस्तों की मदद कर रहा होता है तभी जेनी (कैटरीना कैफ़) से मिलता है लेकिन वो उसे नापसन्द कर देती है क्यों कि वह सोचती है कि वह उसका मजाक बना रहा है। जब उसे ज्ञात होता है कि वह उसे पसन्द करता है तो दोनों में दोस्ती हो जाती है। जब वह जेनी को अपनी भावनाएँ बताने की कोशिश करता है, तो उसे लगता है कि जेनी उनके कॉलेज के दोस्त राहुल (उपेन पटेल) से प्यार करती है। जेनी के विवाह के दिन टोनी (प्रदीप खारब) जिसके साथ उसके माता पिता उसका विवाह करना चाहते थे से दूर भागने में प्रेम, जेनी की मदद करता है।\n\nउसके बाद वह राहुल से मिलता है तो उसे पता चलता है कि राहुल जेनी से अपने परिवार से भी अधिक प्यार करता है।\n\n\n\nफ़िल्म ने कुल मिलाकर विश्वस्तर पर ₹ 96 करोड़ की कमाई की और \"बॉक्स ऑफ़िस\" द्वारा सफल (सुपर हिट) घोषित की गई।\n\n\n2010, फ़िल्मफेयर पुरस्कारों की सर्वश्रेष्ठ फ़िल्म की श्रेणी में नामित।\n\nफ़िल्म के गीतों की रचना प्रीतम ने की हैं और गीत इरशाद कामिल और आशीष पण्डित ने लिखे हैं। गानों को डीजे सुकेतु ने रिमिक्स किया है।\n\n", "id": "537881", "title": "अजब प्रेम की ग़ज़ब कहानी"}
{"url": "https://hi.wikipedia.org/wiki?curid=537891", "text": "ग्रीन लैंटर्ण: द एनिमेटेड सीरीज़\n\nग्रीन लैंटर्ण: द एनिमेटेड सीरीज़ () एक अमेरिकी कम्प्यूटर-एनिमेटेड दूरदर्शन धारावाहीक है। यह पहली ग्रीन लैंटर्ण टेलीविजन श्रृंखला और पहले सीजीआई डीसी/पश्चिम बंगाल श्रृंखला है।\n\nइसे कार्टून नेटवर्क पर हिन्दी में डब करके भारत में प्रसारित किया गया। आधिकारिक तौर पर 4 नवम्बर 2012 को हुआ। धारावाहीक की कमजोर माँग को देखते हुए लाइव एक्शन फिल्म ने इसे एक सीजन के बाद में बन्द कर दिया।\n", "id": "537891", "title": "ग्रीन लैंटर्ण: द एनिमेटेड सीरीज़"}
{"url": "https://hi.wikipedia.org/wiki?curid=537896", "text": "रिवोल्यूशन २०२०\n\nइस उपन्यास के पात्र गोपाल, आरती और राघव तीनों को लेकर कहानी इस तरह चलती है: गोपाल के भीतर पलती ईर्ष्या, आरती का भोलापन, राघव की निष्ठा, गोपाल की खलनायकी और फिर प्रतिस्पर्धा में राघव से पिछड़े गोपाल का संघर्षपूर्ण स्थितियों में हीन भावना से ग्रस्त होकर अपने जीवन को शुक्लाजी जैसे राजनीति के माहिर खिलाडी के हाथ में सौंप देना, फिर ख़ामोशी से अपने प्यार के लिए त्याग करना फिल्म की संक्षिप्त कहानी है।\n", "id": "537896", "title": "रिवोल्यूशन २०२०"}
{"url": "https://hi.wikipedia.org/wiki?curid=537903", "text": "देव पटेल\n\nदेव पटेल (जन्म २३ अप्रैल १९९०) एक ब्रिटिश अभिनेता है, जो डैनी बॉयल द्वारा निर्मित फिल्म स्लमडॉग मिलियनेयर में जमाल मलिक का रोल के लिए बहुत ख्यातनाम रहे।\n", "id": "537903", "title": "देव पटेल"}
{"url": "https://hi.wikipedia.org/wiki?curid=537925", "text": "विहाड़ी ज़िला\n\nज़िला विहाड़ी, (उर्दू:ضِلع وِہاڑی) पाकिस्तान के पंजाब सूबे का एक ज़िला है।\n", "id": "537925", "title": "विहाड़ी ज़िला"}
{"url": "https://hi.wikipedia.org/wiki?curid=537947", "text": "सबसे लम्बे चाप सेतु\n\nयहाँ विश्व के कुछ सर्वाधिक लम्बे चाप सेतुओं की सूची दी गयी है। चाप सेतुओं को प्रायः उनके मुख्य विस्तृति (span) की लम्बाई के अनुसार श्रेणीकृत किया जाता है। \n", "id": "537947", "title": "सबसे लम्बे चाप सेतु"}
{"url": "https://hi.wikipedia.org/wiki?curid=537997", "text": "मुम्बई में चर्चों की सूची\n\nनिम्नलिखित सूची मुम्बई में स्थित ईसाई चर्चों की है:\n", "id": "537997", "title": "मुम्बई में चर्चों की सूची"}
{"url": "https://hi.wikipedia.org/wiki?curid=538008", "text": "ऑल द बेस्ट (२००९ फ़िल्म)\n\nऑल द बेस्ट बॉलीवुड की रोहित शेट्टी द्वारा निर्देशित एवं संजय दत्त, अजय देवगन, फ़रदीन ख़ान, बिपाशा बसु और मुग्धा गोडसे अभिनीत हास्य फ़िल्म है। फ़िल्म 16 अक्टूबर 2009 को जारी की गई और समीक्षकों से सकारात्मक समालोचना प्राप्त की। फ़िल्म की कहानी मराठी नाटक \"पति सागले उचापति\" और अंग्रेज़ी नाटक \"राइट बेड रॉन्ग हज़बैंड\" और तमिल फ़िल्म \"वीटुक्कू वीडू\" और \"विश्वनाथन रामामूर्ती\" पर शिथिलतः आधरित है।\n\nवीर कपूर (फ़रदीन ख़ान) एक संघर्षरत कलाकार है जो अपने रॉक समूह को अपनी ढुलमुल आर्थिक स्थिति के साथ एक दिन बड़ा बनाने के सपने देखता है। उसका कमाई का एकमात्र साधन ₹ 100,000 का जेब खर्च है जो उसके सौतेले भाई धरम कपूर (संजय दत्त) से उसे मिलता है, जिसके लिए वीर ने अपने बारे में उसे झूठ बोल रखा है कि वह विद्या (मुग्धा गोडसे) से विवाह कर रहा है जो कि उसकी एकमात्र गर्लफ्रैण्ड है। उसका दोस्त प्रेम चोपड़ा (अजय देवगन) है, जिसका जहानवी (बिपाशा बसु) के साथ विवाह हो चुका है।\n\n\nफ़िल्म की शुरुआत औसत से कमजोर रही लेकिन बाद में सकारात्मक शब्द प्रयोग की वजह से फ़िल्म को लाभ हुआ। इसको २००९ की सफल फ़िल्म घोषित किया गया। फ़िल्म की उत्तरकृत्ति २०१३ में जारी होगी।\n\nफ़िल्म संगीत की रचना प्रीतम ने की है और गीत कुमार ने लिखा है।\n", "id": "538008", "title": "ऑल द बेस्ट (२००९ फ़िल्म)"}
{"url": "https://hi.wikipedia.org/wiki?curid=538009", "text": "आसमा (२००९ फ़िल्म)\n\nआसमा रोहित नैय्यर द्वारा निर्देशित बॉलीवुड फ़िल्म है। जिसमें मुख्य अभिनय ऋशिता भट, सीमा बिस्वास, नौहीद सेरुसी, मानसी दोव्हल, रवि गोसाईं ने किया है। फ़िल्म 23 जनवरी 2009 को प्रदर्शित की गई।\n", "id": "538009", "title": "आसमा (२००९ फ़िल्म)"}
{"url": "https://hi.wikipedia.org/wiki?curid=538010", "text": "राज़ : दि मिस्ट्री कन्टिन्युज\n\nराज़ : द मिस्ट्री कन्टिन्युज, (अंग्रेजी; Raaz - The Mystery Continues) वर्ष २००९ की भारतीय हाॅर्रर फ़िल्म है जो परालौकिक विषय पर आधारित है, जिसका निर्देशन मोहित सूरी ने किया है तथा मुख्य अदाकारों में इमरान हाशमी तथा कंगना राणावत शामिल है। यह राज़ श्रंखला की दूसरी किस्त है, मगर कहानी भिन्न है, ना कि वर्ष २००२ की फ़िल्म राज़ की अगली कड़ी। फ़िल्म \"अंदरूनी शैतान\" जैसे मुद्दे पर प्रकाश है कि कैसे इंसानी सनक पर वह प्रकट होता है। यह समकालीन भारतीय समाज में व्याप्त मिथकों एवं अंधविश्वासों पर आधारित है। वहीं यह फ़िल्म का प्रयास है परालौकिक घटनाओं पर विश्वास एवं अविश्वास की चुनौती पर। इमरान हाशमी फ़िल्म में पृथ्वी नामक एक रहस्यमयी पेंटिंग कलाकार की भूमिका में हैं, जिनमें एक असाधारण नेमत या उपहार प्राप्त है, कि वह आने वाले भविष्य की तस्वीरें पेंट कर सकते हैं। वह पेंटिंग नंदिता (कंगना) के भविष्य को लेकर है।\n\nफ़िल्म का थिएटरों में पर्दार्पण 23 जनवरी 2009 को हुआ था। जिसे सामान्यतः मिश्रित प्रतिक्रिया मिली और बाॅक्स ऑफिस पर \"औसत हिट\" साबित हुई। राज़ सीरीज की तीसरी किस्त वर्ष 2013 में आई जहाँ इमरान हाशमी मुख्य भूमिका में थे। इस फ़िल्म के कुछेक दृश्य को हाॅलीवुड फ़िल्म द रिंग 2 और गोथिका के समान ही तुलना की गई।[citation needed] यह उस वर्ष के बाद से पहली किस्तें थी जहाँ भट्ट बैनर के तले लगभग दूसरे फ़िल्मों की अगली सिक्विलों को प्रदर्शित किया जिनमें मर्डर 2, जन्नत 2, जिस्म 2, राज़ 3D और के नाम प्रमुख है, जिनका किसी भी पिछली फ़िल्म की कहानी का क्रमशः अगला भाग नहीं है, मगर किसी ना तरह उनकी पिछली फ़िल्म की शैली तथा वस्तुस्थिति को दोहराता है।\n\nकहानी की शुरुआत एक अमेरिकी के देर रात कालिंदी मंदिर पहुँचने से होती है। वहां वह पाता है कि मंदिर का पुजारी की दशा काफी भयंकर हो गई थी – वह अपने ही शरीर को हँसिए के औजार से काट डालता है और अपने बदन पर 'ॐ' शब्द लिखता है। वह शख्स, यह सब देखकर दहशत में पड़ जाता है और भाग निकलता है। फिर यह कहानी मुड़ती है नई उभरती माॅडल 20 वर्षीय, नंदिता (कंगना राणावत) की तरफ जो यश, (अध्ययन सुमन) से प्यार करती है जो एक वास्तविक धारावाहिक \"अंधविश्वास\" का बतौर निर्देशक एवं मेजबान है जो विभिन्न मनगढंत भूत-प्रेतों एवं तांत्रिक वुडू जैसे अंधश्रद्धाओं पर वृत-फ़िल्में बनाता है। इस बार यश जन्मदिन के मौके पर नंदिता को बतौर तोहफ़ा एक अपार्टमेंट देता है, वे नई जिंदगी की शुरुआत करते है और दोनों प्रेम में लिप्त होते हैं, कुछ वक्त बाद नंदिता गर्भवती होती है।\n\nएक शाम, नंदिता का सामना पृथ्वी (इमरान हाशमी) नाम के, एक बेहद आकांक्षी आर्टिस्ट से होता है जो अपनी मास्टरपीस की खोज में उस तक पहुँचता है। पृथ्वी उसे बताता है कि 4 माह पहले उसने एक लड़की की स्केचिंग बनाई थी, जो असल में नंदिता की थी। वह उस पेंटिंग को भी दिखाता है जिसमें उसकी कलाई कटने पर लेटी पड़ी है। वह नंदिता से किसी भी खतरे के प्रति चौकस रहने को आगाह करता है। मगर पृथ्वी की बात को अनसुनी कर चुकी, नंदिता को बाथरूम में अचानक ही कोई प्रेत उसकी कलाई काट देता है। पृथ्वी उसे बचाता है और अस्पताल में भरती कराता है। यश अस्पताल पहुँचता है और उसके गर्भ को जानने की कोशिश करता है और बताती है कि अत्यधिक रक्तस्राव से अब उसका गर्भपात मुश्किल है। वह यश से पृथ्वी के बारे में शिकायत करती है, और यश उसे गिरफ्तार करता है,मगर जल्द ही वह वहां से छुट जाता है।\n\nइसी दरम्यान, कालिंदी पर, वह अमेरिकी, डेविड कूपर (जे. ब्रैन्डन हिल), जो कालिंदी के रासायनिक कारखाने का मालिक है, वह भी खुद को फंदे से लटकर मरने से पूर्व अपने कमरे की दीवार पर अपने ही खून से लिख देता है कि, \"तुम अशुद्ध हो, अंदर से सड़ चुके हो\"। वहीं इस आत्महत्या की तहकीक़ात कर रहा इंस्पेक्टर भी इसके बुरी प्रभाव की चपेट में आता है। उधर वापिस अपने घर में, पृथ्वी एक और तस्वीर बनाता है जिसमें नंदिता पर भीड़ हमला करती है। वह उस फैशन शो में जाता है जहाँ नंदिता अपना प्रदर्शन करती है, और उसपर जैसे भूत सवार होता है और शो में उपस्थित एक आध्यात्मिक गुरु पर हमला कर बैठती है। तब वह उन्हीं पंक्तियों को दोहराती हुई उसे कहती है कि, \" तु अशुद्ध है, अंदर से सड़ चुका है\"। पृथ्वी उसे बचाने को दौड़ता है, मगर वहां मौजूद गार्ड द्वारा रोक लिया जाता है। नंदिता को उस गुरू जी और दर्शकों से दूर हटाया जाता है। कुछ वक्त बाद टीवी पर गुरु जी का साक्षात्कार दिखाया जाता है, जो नंदिता पर किसी प्रेत के हावी होने की बात कहते हैं। वहीं सबकुछ जानने पर, यश सार्वजनिक तौर पर सबसे माफी मांगता है, और बताता है असल में वह मानसिक समस्याओं से परेशान है।\n\nउधर गार्ड्स के हाथों पृथ्वी के छूटने बाद, नंदिता को फिर से बाथरूम में वह प्रेत दिखाई पड़ता है, जो दुबारा वही पंक्तियाँ शीशे में लिख दी जाती है। वह पृथ्वी से मदद माँगने जाती है, मगर वही उससे इंकार करता है, यह तस्वीर दिखाते हुए जिसमें वह खुद को फाँसी लगा चुकी है और उसके नजदीक ही वही समान पंक्तियाँ लिखी हुई है। फिर वह उस समाचार की क्लिपिंग भी दिखाता है जिसमें उस पुजारी और डेविड कूपर की मौत हुई है,और उन्हीं पीछे वही समान पंक्तियाँ लिखी गई थी। नंदिता उसे शुक्रिया कहती है और यश की बुलाई पार्टी में शिरकत करने पहुँचती है। पर वहां पहुँच कर भी भूत उसपे हावी होता है और, खुद को ही घायल करती है और खून बहने लगता है। इसी बीच, पृथ्वी उसकी मदद की खातिर तैयार होता है नंदिता की उस मनहूस भविष्य की तस्वीर को जलाकर, इस बात का धोतक कि वह उसकी जान बचाकर रहे। वह नंदिता को पार्टी से भागते देख लेता है, खून से तर, और फिर वह उसके पीछे पड़ जाता है। आखिर में वह उसे एक झुग्गी इलाके में खोज निकालता है, जहाँ वह उन्हीं पंक्तियों को दुहरातेहुए लिख रही थी। पृथ्वी उसे रोकने की कोशिश करता है मगर वह जान जाता है कि नंदिता पर प्रेत हावी है। नंदिता खुदखूशी की भरसक कोशिश करती है मगर ऐसा करने से पृथ्वी उसे रोक लेता है। यश तभी भागता हुआ पहुँचता है और नंदिता को पृथ्वी की बाँहों में पाता है।\n\nयश तब नंदिता की मदद करने को राजी होता पर इस शर्त पर कि वह पृथ्वी का साथ छोड़ दे, मगर वह उसकी मदद लेने से मना कर देती है और पृथ्वी के साथ चलने का निश्चय करती है ताकि कालिंदी जाकर इस सच को ढूँढ सके। उस शाम पृथ्वी और नंदिता गेस्ट हाउस में रात गुजारते हैं और अगली सुबह रवाना होते हैं। पुरे दिन के सफर के बाद वह लोग कालिंदी पहुँचते हैं और उस पुजारी की बीवी से मिलते है (जो खुद अब वेश्या बनकर गुजर-बसर को मजबूर है) जो बताती है कि उसका पति ने खुद ऐसे कुकर्म में शामिल रहा था और उसे इसकी मौत पर हैरानी तक नहीं, उसके शायद मरने की यही वजह होगी कि उसने धर्म के नाम पर कई मासूम लोगों के साथ खिलवाड़ करने का अपराध किया होगा। फिर तो वह लोग उस पुलिस इंस्पेक्टर के घर जाने का फैसला लेते है,(उसी के घर जो डेविड कूपर के आत्महत्या के मामले की छानबीन कर रहा है), जहाँ वह लोग पाते हैं कि पुरी तरह पागल हो चूका है और ना ही इस लायक कि उसे खुदखूशी करने से रोका जाए।\n\nआशातीत सबूत नहीं मिलने पर नंदिता व पृथ्वी उसी शाम वापिस लौटते हैं। रास्ते में नंदिता आने वाले अंजामों को और सह नहीं पाने के कारण वह पृथ्वी से आत्महत्या करने की दर्खास्त करती है। पृथ्वी उसे आश्वस्त करता है कि वे लोग मिलकर सच्चाई ढूँढ निकालेंगे। तभी उनकी कार को कई सारे मवेशी भैंसों का झुंड रोकता है और एक बिफराया सांड उनकी कार को टक्कर जड़ते हुए पलट देता है। नंदिता कार से निकल पड़ती है, पृथ्वी निकलने की पुरजोर कोशिश करता है। फिर वही प्रेत उसे जंगल की ओर ले जाता है जहाँ उसपर दुबारा आसमान्य ढंग से हमला है। फिर उसे कई लोग पेड़ों पर लटके दिखाई पड़ते हैं। इसके बाद वह एक कुएँ के यहां पाती है और देखती है वहाँ कोई नजदीक खड़ा है, वह उसकी ओर बढ़ती है। इसी में वह कुएँ में कूद जाती है, पृथ्वी भी उसके पीछे छलाँग लगाता है और पकड़ लेता है। यह जानते हुए कि कुएँ की दीवार एक सीधी खड़ी चट्टान की तरह है। वहीं कुएँ के भीतर, नंदिता जान जाती है कि यह पृथ्वी के पिता, वीर प्रताप सिंह (जैकी श्राॅफ), ही है जो उसपर हावी होते रहे हैं। यह सब तब शुरू हुआ जब उन्हें कालिंदी के रासायनिक कारखाने से निकले जहरीले कचरे को नदी में बहाए जाने की बात मालूम हुई और जहाँ हर वर्ष हजारों श्रद्धालु इस पवित्र अनुष्ठान में सरोवर में स्नान करने पहुँचते हैं। वे डेविड कूपर के खिलाफ शिकायत दायर करने थाने भी जाते हैं मगर वही पुलिसकर्मी और मंदिर पुजारी किसी भी कार्रवाई ना करने की धमकी देते है,अन्यथा पवित्र अनुष्ठान में व्यवधान डालकर वह अपनी जिंदगी खुद खतरे में डाल देगा। इसके प्रत्युत्तर में वह उनको कहता है, \"तुम अशुद्ध हो, अंदर से सड़ चुके हो\"। वीर प्रताप यह सारी सच्चाई सबके सामने खुलासा करने की कोशिश करते हैं, मगर जल्द ही पुजारी के मंगाए लठैत उसे पीट-पीटकर अधमरा कर देते हैं, पर किसी तरह जान बचाने के चक्कर में वह कुएँ में गिर पड़ते है। मरने के बाद वह रुह बनकर अपना बदला लेते हैं। इस तरह वह डेविड कूपर, और उसका साथ देने वाले पुलिसकर्मी व पुजारी की भी उसी तरह जाने ले लेते हैं। पृथ्वी आखिर में यह सच्चाई जान तो लेता हो, मगर वह समझ नहीं पाता इस मामले में नंदिता इसमें क्यूँ उलझ रही है। यहां सुबह होते ही यश अपने लाव-लश्कर के साथ नंदिता को लेने पहुँच जाता है।\n\nउसी शाम पृथ्वी को नंदिता का एक और डरावना सपना दिखाई देता है, वह फौरन फर्श पर उसकी तस्वीर बनाता है जहाँ इस बात की सूचना थी कि आज उसकी हत्या होनी है। वहीं यह सच्चाई मालूम पड़ जाती है कि यश के यहां वीर प्रताप सिंह की मौत सभी प्रमाण हैं, मगर उसने वह सबूत अपने शो का प्रयोजन धन के लिए डेविड को ही दे दिए। नंदिता उस सबूत को ढूंढने के लिए भागने की कोशिश करती है मगर इससे पहले यश उसपर गोली चला ही देता, पृथ्वी वहां पहुँच कर नंदिता को बचा लेता है। मगर पासा पलट जाता है, यश चालाकी से पृथ्वी को जख्मी कर मार डालता। अंत में, वीर प्रताप की आत्मा प्रकट होकर यश को उसके किए का दंड मिलता है और मारा जाता है। इसके साथ ही, वीर प्रताप के गुजरते ही पृथ्वी के घाव ठीक होते हैं। वहीं तमाम हत्याओं के सबूतों तथा कालिंदी के सरोवर की विषैली होने की प्रमाणिकता पर अनुष्ठान संबंधी पर्व के साथ उस रासायनिक कारखाने को भी बंद कर दिया जाता है। पृथ्वी और नंदिता नए सिरे से जिंदगी शुरू करते है।\n\n\n", "id": "538010", "title": "राज़ : दि मिस्ट्री कन्टिन्युज"}
{"url": "https://hi.wikipedia.org/wiki?curid=538011", "text": "लक बाय चांस\n\nलक बाय चांस ज़ोया अख्तर द्वारा निर्देशित बॉलीवुड नाटकीय फ़िल्म है। जिसमें मुख्य अभिनय फरहान अख्तर, कोंकणा सेन शर्मा, ऋतिक रोशन, जूही चावला, ऋषि कपूर, संजय कपूर, डिम्पल कपाड़िया, ईशा शरवानी और शाहरुख खान ने किया है। फ़िल्म 30 जनवरी 2009 को प्रदर्शित की गई।\n\n", "id": "538011", "title": "लक बाय चांस"}
{"url": "https://hi.wikipedia.org/wiki?curid=538021", "text": "विक्ट्री (२००९ फिल्म)\n\nविक्ट्री अजीतपाल मंगत द्वारा निर्देशित बॉलीवुड खेल आधारित फ़िल्म है। जिसमें मुख्य अभिनय हरमन बावेजा, अमृता राव, अनुपम खेर और गुलशन ग्रोवर ने किया है। फ़िल्म 30 जनवरी 2009 को प्रदर्शित की गई।\n\n", "id": "538021", "title": "विक्ट्री (२००९ फिल्म)"}
{"url": "https://hi.wikipedia.org/wiki?curid=538029", "text": "चल चला चल\n\nचल चला चल टी॰ के॰ राजीव कुमार द्वारा निर्देशित बॉलीवुड हास्य फ़िल्म है। जिसमें मुख्य अभिनय गोविन्दा, राजपाल यादव, रीम्मा सेन, ओम पुरी ने किया है। फ़िल्म 6 फ़रवरी 2009 को प्रदर्शित की गई।\n", "id": "538029", "title": "चल चला चल"}
{"url": "https://hi.wikipedia.org/wiki?curid=538082", "text": "नीमकाथाना\n\nनीमकाथाना भारतीय राज्य राजस्थान के सीकर जिले की एक नगरपालिका क्षेत्र है। यह सीकर की आठ तहसिलों में से एक है।\n\nनीमकाथाना उत्तरी अक्षांश 27.738 एवं पूर्वी देशान्तर 75.783 पर स्थित है। इसकी मासत से औसत ऊँचाई 480 मीटर है।\n2001 की जनगणना के अनुसार नीमकाथाना की कुल जनसंख्या 2,10,000 है। पुरूष हिस्सा 53% एवं महिलाएँ 47% हैं। नीमकाथाना की साक्षरता दर 67% है जो राष्ट्रीय औसत 59.5% से कुछ अधिक है जिसमें पुरुष साक्षरता 77% एवं महिला साक्षरता 56% है। नीमकाथाना में कुल जनसंख्या का 16% लोग 6 वर्ष से कम आयु के बच्चे हैं। नीमकाथाना नगर की जनसंख्या 29,500 है।\nसाती और सोटा नामक नदियाँ नीमकाथाना से शुरू होती हैं और कोटपुतली की तरफ बहती है।\n\n", "id": "538082", "title": "नीमकाथाना"}
{"url": "https://hi.wikipedia.org/wiki?curid=538086", "text": "श्री माधोपुर\n\nश्री माधोपुर भारतीय राज्य राजस्थान के सीकर जिले की एक नगरपालिका है।\nश्री माधोपुर उत्तरी अक्षांश 27°28′ एवं पूर्वी देशान्तर 75°36′ पर स्थित है। श्री माधोपुर राष्ट्रीय राजमार्ग ११ से 12 किमी दूरी पर स्थित है। नजदिकी रेलवे स्टेशन श्री माधोपुर है और नजदीकी हवाई अड्डा जयपुर का सांगानेर हवाई अड्डा है। यह राजकीय राजधानी नगर जयपुर से 75 किमी दूरी पर स्थित है और राष्ट्रीय राजधानी दिल्ली से 217 किमी दूरी पर स्थित है।\n\n2001 की जनगणना के अनुसार श्री माधोपुर की कुल जनसंख्या 28,480 है। पुरूष हिस्सा 53% एवं महिलाएँ 47% हैं। श्री माधोपुर की साक्षरता दर 66% है जो राष्ट्रीय औसत 59.5% से अधिक है जिसमें पुरुष साक्षरता 77% एवं महिला साक्षरता 55% है। श्री माधोपुर में कुल जनसंख्या का 16% लोग 6 वर्ष से कम आयु के बच्चे हैं।\n", "id": "538086", "title": "श्री माधोपुर"}
{"url": "https://hi.wikipedia.org/wiki?curid=538094", "text": "नवोदय विद्यालयों की सूची\n\nजवाहर नवोदय विद्यालयों का आरम्भ प्रायोगिक तौर पर 1985-86 में हुआ था। ये विद्यालय तमिलनाडु को छोड़कर, अण्डमान निकोबार द्वीप समूह और लक्षद्वीप सहित पूरे भारत में फैले हुए हैं। इनका संचालन नवोदय विद्यालय समिति द्वारा किया जाता है, जो मानव संसाधन विकास मंत्रालय, उच्च शिक्षा विभाग एवं भारत सरकार एक स्वायत्त संगठन हैं। वर्तमान में 551 नवोदय विद्यालयों में लगभग 1.80 लाख छात्र अध्ययनरत हैं।\n\n\n\n\n\n\n\n\n\n\n\n\n\n\n\n\n\n\n\nHatta== मध्य प्रदेश ==\n\n\n\n\n\n\n\n\n\n\n\n\n\n\n\n\n\n\n", "id": "538094", "title": "नवोदय विद्यालयों की सूची"}
{"url": "https://hi.wikipedia.org/wiki?curid=538110", "text": "विभिन्न प्रकार के सेतु\n\nनीचे विभिन्न प्रकार के सेतु की सूची दी गयी है।\n", "id": "538110", "title": "विभिन्न प्रकार के सेतु"}
{"url": "https://hi.wikipedia.org/wiki?curid=538112", "text": "औद्योगिक अन्तरजाल\n\nऔद्योगिक अन्तरजाल या 'इंडस्ट्रियल इंटरनेट' जनरल एलेक्ट्रिक (GE) द्वारा प्रस्तुत किया गया शब्द है जो जटिल मशीनरी का नेटवर्कित संसूचकों (सेंसर्स) तथा सॉफ्टवेयर की सहायता से एकीकरण को अभिव्यक्त करता है। औद्योगिक अन्तरजाल के अन्तर्गत आने वाले प्रमुख विषय हैं- मशीन शिक्षण (machine learning), विशाल आंकड़ा (big data), मशीन से मशीन अन्तःक्रिया का इंटरनेट आदि।\n", "id": "538112", "title": "औद्योगिक अन्तरजाल"}
{"url": "https://hi.wikipedia.org/wiki?curid=538113", "text": "भाविना पटेल\n\nभाविना हसमुखभाई पटेल () भारत की महिला पैरा टेबल टेनिस खिलाड़ी हैं। इन्होने आईटीटीएफ पैरा टेबल टेनिस एशियाई क्षेत्रीय चैंपियनशिप-2013 के महिला एकल वर्ग में रजत पदक जीता। विकलांगता के बावजूद ये 2013 आइटीटीएफ पीटीटी एशियाई टेटे क्षेत्रीय चैंपियनशिप में रजत पदक जीतने वाली पहली भारतीय पैरा टेबल टेनिस खिलाड़ी बन गई।\n\n", "id": "538113", "title": "भाविना पटेल"}
{"url": "https://hi.wikipedia.org/wiki?curid=538133", "text": "रघुमुदरी श्रीहरी\n\nरघुमुदरी श्रीहरी उर्फ़ श्रीहरी (15 अगस्त 1964 - 9 अक्टूबर 2013) टॉलीवुड अभिनेता थे। उन्होंने अपना कैरियर तेलुगू सिनेमा से आरम्भ किया था।\n\nउनका जन्म विजयवाड़ा के निकट आन्ध्र प्रदेश के कृष्णा जिले में हुआ। उनके माता-पिता गुडीवाड़ा से थे। वो वहाँ से हैदराबाद चले गये और उनके बचपन में बालनगर में रहने लगे।\n9 अक्टूबर 2013 को गुर्दे की बिमारी से जूझ रहे श्रीहरी ने मुम्बई के लीलावती अस्पताल में दम तोड़ दिया। उनकी आयु ४९ वर्ष थी।\n", "id": "538133", "title": "रघुमुदरी श्रीहरी"}
{"url": "https://hi.wikipedia.org/wiki?curid=538136", "text": "पैरा टेबल टेनिस\n\nपैरा टेबल टेनिस () एक विकलांग खेल है, जो इंटरनेशनल टेबल टेनिस फेडरेशन (ITTF) द्वारा निर्धारित नियमों के अनुसार संचालित होता है। यह व्हीलचेयर एथलीटों के लिए टेबल टेनिस नियमों में मामूली संशोधनों के साथ प्रभाव में हैं। इसमें विकलांग खिलाड़ियों का समूह भाग ले सकता है, जिसके अंतर्गत खिलाड़ियों का वर्गिकरण 1 से 11 के बीच होता है। वर्ग 1 से 5 व्हीलचेयर और 6 से 10 को खड़े होकर खेलने की अनुमति होती है। वर्ग-11 योग्य विकलांग खिलाड़ी के रूप में परिभाषित किया जाता है। \n", "id": "538136", "title": "पैरा टेबल टेनिस"}
{"url": "https://hi.wikipedia.org/wiki?curid=538154", "text": "कॉरिऑलिस प्रभाव\n\nभौतिक विज्ञान में, कॉरिऑलिस प्रभाव किसी घूर्णी निर्देश तंत्र में किसी गतिशील वस्तु में प्रेक्षित विक्षेपन होता है।\n\nफेरेल का नियम : इस नियम के अनुसार, “धरातल पर मुख्य रूप से चलने वाली सभी हवाएं पृथ्वी की गति के कारण उत्तरी गोलार्द्ध में दाहिनी ओर तथा दक्षिणी गोलार्द्ध में बायीं ओर मुड़ जाती हैं।” यह नियम बड़े क्षेत्रों पर चलने वाली स्थायी पवनों, छोटे चक्रवातों और प्रतिचक्रवातों पर लागू होता है। इस नियम का प्रभाव महासागरीय धाराओं, ज्वारीय गतियों, राकेटों, आदि पर भी देखा जाता है।\n", "id": "538154", "title": "कॉरिऑलिस प्रभाव"}
{"url": "https://hi.wikipedia.org/wiki?curid=538157", "text": "अंतरिक्ष यान प्रणोदन\n\nअंतरिक्ष यान प्रणोदन अंतरिक्ष यान और कृत्रिम उपग्रहों की गति तेज करने की प्रक्रिया है। इसकी अनेक विधियाँ हैं। यह अंतरिक्ष अनुसंधान का महत्त्वपूर्ण भाग है। ज्यादातर अंतरिक्ष यान आज सुपरसोनिक यानों के माध्यम से प्रक्षेपित किए जाते हैं। इनमें प्रयुक्त रॉकेटों में रासायनिक इंधन प्रयुक्त होते हैं। ये जलने पर भारी मात्रा में गैस उत्पन्न करते हैं जिसके नोजल द्वारा उत्सर्जन के सहारे यान को गति दी जाती है। सोवियत समूह ने उपग्रहों के प्रणोदन के लिए दशकों से बिजली प्रणोदन का इस्तेमाल किया है।\n", "id": "538157", "title": "अंतरिक्ष यान प्रणोदन"}
{"url": "https://hi.wikipedia.org/wiki?curid=538190", "text": "अरमान कोहली\n\nअरमान कोहली एक भारतीय फ़िल्म अभिनेता हैं, जो मुख्यतः हिन्दी फ़िल्मों में अभिनय करते हैं। वो फ़िल्म निर्मता एवं निर्देशक राजकुमार कोहली के पुत्र हैं। उन्होंने फ़िल्मों में अभिनय एक बाल-कलाकार के रूप में \"बदले की आग\" (1982) एवं \"राज तिलक\" (1984) फ़िल्मों में अपने पिता के साथ किया था। इसके अलावा उन्होंने बिग बॉस टीवी शृंखला के सातवें संस्करण में भी भाग लिया।\n", "id": "538190", "title": "अरमान कोहली"}
{"url": "https://hi.wikipedia.org/wiki?curid=538213", "text": "धर्म और गर्भपात\n\nविभिन्न धर्मों में गर्भपात के बारे में भिन्न-भिन्न विचार हैं नीचे इसका कुछ संक्षिप्त विवरण है।\nगर्भपात के विषय में कोई भी बौद्ध धर्म कुछ भी नहीं कहता। पारंपरिक स्रोत, जैसे बौद्ध मठ का संहिता के अनुसार जीवन की शुरूआत गर्भधारण से होती है जो गर्भपात करने पर वह समाप्त हो जाता है जिसे जीवन का जानबूझकर विनाश कहा जा सकता है और इससे बचना चाहिए। अधिकत्तर बौद्ध धर्मावलम्बी भी इससे सहमत हैं। इसका अधिक गहराई से अध्ययन करने पर ज्ञात होता है कि \"जीवन प्रत्यक्ष प्रारम्भिक बिंदु रहित एक निरंतरता है\"।\n\nदलाई लामा के अनुसार गर्भपात एक \"ऋणात्मक\" प्रवृत्ति है लेकिन अपवाद भी हैं। उन्होंने बताया, \"मेरा अनुमान है कि गर्भपात प्रत्येक परिस्थिति के अनुसार स्वीकृत या अस्वीकृत किया जाना चाहिए\"।\n\nईसाई धर्म में गर्भपात के सम्बन्ध में भिन्न-भिन्न विचार हैं। कुछ बुद्धिजीवियों का पुराने ईसाई विचारों से विरोध है तो कुछ लोग आज भी यह मानते हैं कि गर्भपात करना अथवा करवाना किसी जीवित व्यक्ति की हत्या के समान ही है।\nपौराणिक हिन्दू ग्रंथों के अनुसार गर्भपात को दृढ़ता से अपराध माना गया है। बीबीसी के अनुसार, \"जब गर्भपात के बारे में बात होत तो, हिन्दू विधि में उसका चुनाव किया जाता है जिसमें शामील यथा: माता-पिता भ्रूण और समुदाय को कम से कम नुकसान हो।\" बीबीसी के अनुसार, \"यद्यपि व्यावहारिकता में भारत की हिन्दू सभ्यता में गर्भपात प्रचलित है, क्योंकि गर्भपात पर धार्मिक प्रतिबंध कभी-कभी सांस्कृतिक वरीयता बेटों के लिए होने के कारण इसका उल्लंघन किया जाता है। इसके तहत लड़की को जन्म से पूर्व ही गर्भपात के माध्यम से हटा दिया जाता है और इसे कन्या भ्रूण हत्या अथवा मादा भ्रूण हत्या कहा जाता है।\" हिन्दू विद्वानों और महिला अधिकारों की वकालत करने वाले लोग लिंग-आधारित गर्भपात को प्रतिबन्धित करने के पक्ष में हैं।\n\nकुछ हिन्दू धर्मशास्त्रियों और ब्रह्माकुमारी का विश्वास है कि भ्रूण का व्यक्ति (लिंगातमक परिवर्तन) तीन महीने में शुरू होता है और इसका विकास गर्भावस्था के पाँच माह में होता है। संभवतः तीसरे महीने तक गर्भपात की अनुमति दी जानी चाहिए और इसके बाद किया जाने वाला गर्भपात आत्मा प्राप्त कर चुके शरीर के विनाश के समान है।\n\nयद्यपि इस्लाम विद्वानों में इस सम्बन्ध में मत्यक्य नहीं है कि कब जीवन आरम्भ होता है और कब गर्भपात कि अनुमति दी जा सकती है, अधिकतर के अनुसार गर्भधारण के 120 दिन बाद – वह समय जब इस्लाम के अनुसार भ्रूण का एक जीवित आत्मा के रूप में होने लगता है, इसको समाप्त करना – प्रतिबन्धित है। कुछ इस्लामी विचारकों के अनुसार गर्भधारण के शुरुआती चार माह में गर्भपात की अनुमति केवल उसी अवस्था में होनी चाहिए जब माँ (जच्चा) का जीवन खतरे में हो अथवा कोई बलात्कार का मामला हो।\nपरम्परानिष्ठ यहूदी गर्भपात की अनुमति की शिक्षा केवल उस अवस्था में देते हैं जब जच्चा (गर्भवती महिला) का जीवन खतरे में हो। जबकि सुधारवादी, पुनर्निर्माणवादी और अनुदारपंथी आंदोलनों में सुरक्षित और सुलभ गर्भपात के अधिकार के लिए खुले आम इसकी वकालत की गई, जबकि परम्परानिष्ठ आंदोलन मुद्दे पर एकीकृत नजर नहीं आये।\nयद्यपि सिख ग्रंथों में सीधे तौर पर गर्भपात (या वास्तव में कई अन्य जैवनैतिक मामलों) के सम्बंध में कुछ नहीं कहा गया है और सामान्यतः यह सिख धर्म में प्रतिबन्धित है क्योंकि यह भगवान के निर्माण कार्य के विरुद्ध माना जाता है। इस सैद्धांतिक दृष्टिकोण के बावजूद, भारत के सिख समुदायों में गर्भपात असामान्य नहीं है, वहाँ पर पुरुष प्रधान समाज एवं सांस्कृतिक पसंद में बेटों को अधिक महत्व देने के कारण मादा भ्रूण हत्या होती है।\n", "id": "538213", "title": "धर्म और गर्भपात"}
{"url": "https://hi.wikipedia.org/wiki?curid=538217", "text": "बिल प्रैडी\n\nबिल प्रैडी (जन्म:7 जून 1960) एक अमेरिकी टीवी लेखक और निर्माता हैं।\n", "id": "538217", "title": "बिल प्रैडी"}
{"url": "https://hi.wikipedia.org/wiki?curid=538224", "text": "दिवाकर शर्मा\n\nदिवाकर शर्मा (१९३३ चूरु,राजस्थान-२००९) संस्कृत, हिंदी तथा राजस्थानी भाषाओं के विद्वान थे। आपने संस्कृत की कलाधिस्नातक परीक्षा कोटा में उत्तीर्ण की थी तथा पीएच. डी. की उपाधि राजस्थान विश्वविद्यालय (जयपुर) से प्राप्त की थी। आपको साहित्य, संस्कृति तथा इतिहास का प्रतिबोधन अपने पिताश्री \"विद्यावाचस्पति\" विद्याधर शास्त्री तथा चाचाजी प्रोफेसर दशरथ शर्मा से हुआ।\n\nडूंगर कॉलेज, बीकानेर में आप संस्कृत के प्राध्यापक नियुक्त हुए, इस पद से आपकी सेवा निवृत्ति १९९१ में हुई। इसके पश्चात आपने संस्कृत, हिंदी तथा राजस्थानी के प्रोत्साहन हेतु स्तापिथ संस्था, \"हिंदी विश्व भारती अनुसंधान परिषद्\" (बीकानेर) का निर्देशन किया। परिषद् की शोध पत्रिका \"विश्वम्भरा\" के आप जीवन पर्यन्त संपादक रहे। आपके निर्देशन में कई संस्कृत शोधार्थियों ने पीएच. डी. की उपाधि प्राप्त की।\n\"राजस्थान के संस्कृत साहित्य-सृजन में बीकानेर शेत्र का योगदान\" (१४७२-१९६५ ई.) आपका मुख्य प्रकाशित ग्रन्थ है। ग्रन्थ में बीकानेर शेत्र के संस्कृत साहित्य का विवेचन तथा संस्कृत साहित्य के इतिहास का वर्णन है। \"विचित्र पत्रं\" आपकी द्वितीय रचना है। \"डॉ॰ दशरथ शर्मा लेख-संग्रह\" एवं \"गिरधारीसिंह परिहार-व्यक्तित्व एवं कृतित्व\" आपकी सहलेखित रचनाएँ हैं। डॉ॰ दशरथ शर्मा लेख-संग्रह में डॉ॰ शर्मा द्वारा लिखित चार सौ से अधिक लेखों की सूची है। \"गिरधारीसिंह परिहार-व्यक्तित्व एवं कृतित्व\" में कवि की कृतियों का विवरण तथा विवेचन है। इसके अतिरिक्त डॉ॰ दिवाकर शर्मा के महत्त्वपूर्ण लेख कई शोध पत्रिकाओं में प्रकाशित हुए।\n\nहिंदी विश्व भारती अनुसंधान परिषद् की त्रैमासिक शोध पत्रिका \"विश्वम्भरा\" के आप संपादक रहे। राजस्थानी ज्ञानपीठ की राजस्थानी भाषा पत्रिका \"राजस्थानी गंगा\" के संपादन कार्य से भी आप सम्बंधित रहे। \"वरदा\",\"वैचारिकी\" तथा \"कला-दर्शन\" पत्रिकाओं के परामर्श मंडल के भी आप सदस्य रहे।\n\nराजस्थान की अनेक सांस्कृतिक और साहित्यिक संस्थाओं ने आपको सम्मान प्रदान किये।\nआप अनेक सांस्कृतिक तथा साहित्यिक संस्थाओं के सदस्य रहे।\n\nडॉ॰ दिवाकर शर्मा (संक्षिप्त परिचय) \"विश्वम्भरा\": जुलाई-दिसम्बर '०९/२\n", "id": "538224", "title": "दिवाकर शर्मा"}
{"url": "https://hi.wikipedia.org/wiki?curid=538239", "text": "पुनः नियोजन\n\nकम्प्यूटर, डेटा ट्रांसमिशन, तथा अधिकांश डिजिटल प्रणालियों में पुनः नियोजन या रिसेट (reset) करने से लम्बित पड़ी सारी घटनाएँ या गलतियाँ हटा दी जाती हैं तथा सम्पूर्ण प्रणाली अपनी सामान्य आरम्भिक अवस्था में चला जाता है। यदि कोई निकाय चलते-चलते किसी त्रुटि या समस्या या असामान्य अवस्था को प्राप्त होता है तो प्रायः प्रणाली की सुरक्षा को ध्यान में रखते हुए उस निकाय का चालन बन्द कर दिया जाता है तथा 'त्रुटि' का संकेत दे दिया जाता है। रिसेट करने से यह 'त्रुटि' सम्केत हट जाता है, निकाय अपनी सामान्य प्रारम्भिक अवस्था में आ जाता है जिसे चालू किया जा सकता है। कभी-कभी रिसेट करने से वह प्रारम्भिक अवस्था में आकर चालू भी हो जाता है।\n\nअधिकांश कम्प्यूटरों में एक रिसेट लाइन होती है जो कम्प्यूटर को शुरू में पॉवर देते ही सक्रिय होकर कम्प्यूटर को एक सुज्ञात आरम्भिक अवस्था में लाकर छोड़ देती है जिससे कम्प्यूटर के बूट होने की आगे की प्रक्रिया सही तरह से सम्पन्न होती है। रिसेट लाइन यदि मौजूद न होती तो पॉवर-आन के समय हमेशा अनिश्चितता बनी रहती कि कम्प्यूटर किस आरम्भिक स्थिति से शुरू होगा। यदि कम्प्यूतर एक सुनिश्चित आरम्भिक स्थिति से शुरू नहीं होगा तो आगे कुछ भी निश्चित नहीं है। यह अनिश्चितता किसी भी निकाय के लिए स्वीकार्य नहीं है। निकाय इस तरह चल ही नहीं सकता।\n\n", "id": "538239", "title": "पुनः नियोजन"}
{"url": "https://hi.wikipedia.org/wiki?curid=538243", "text": "पद्मजा नायडू\n\nपद्मजा नाइडू (1900 - 2 मई 1975) भारतीय राजनीतिज्ञ सरोजिनी नायडू की सुपुत्री थीं। उन्होने अपनी माँ की तरह भारत के हितों के लिए खुद को समर्पित कर दिया था। केवल इक्कीस वर्ष की उम्र में वे भारत की राष्ट्रीय राजनीति में प्रवेश कर कई थीं, जब उन्हें भारतीय राष्ट्रीय काँग्रेस की हैदराबाद इकाई का संयुक्त संस्थापक बनाया गया। उन्होने विदेशी सामानों के बहिष्कार करने और खादी को अपनाने हेतु लोगों को प्रेरित करने का संदेश दिया और समर्पित अभियान में शामिल हुई। वे 1942 में भारत छोड़ो आंदोलन में भाग लेने के कारण जेल भी गई। स्वतन्त्रता के पश्चात वे पश्चिम बंगाल की राज्यपाल बनीं। उन्होने आधी सदी से भी ज्यादा सार्वजनिक जीवन जिया, इस दौरान वे रेड क्रॉस से भी जुड़ीं और 1971 से 1972 तक वे इसकी अध्यक्ष भी रहीं।\n\nउनके नाम पर दार्जिलिंग में पद्मजा नायडू हिमालयन प्राणी उद्यान है। \n", "id": "538243", "title": "पद्मजा नायडू"}
{"url": "https://hi.wikipedia.org/wiki?curid=538245", "text": "उत्थापक\n\nउत्थापक, उच्चालित्र अथवा एलिवेटर (lift या elevator) एक युक्ति है वस्तुओं एवं व्यक्तिओं को उर्ध्व दिशा में चढ़ाने-उतारने के काम आती है। प्रायः किसी बहुमंजिला ऊँचे भवन, जलपोत एवं अन्य संरचनाओं में उत्थापक लगा होता है जो गोलों को या सामान आदि को एक मंजिल से दूसरी मंजिल या एक स्तर से दूसरे स्तर पर लाता और ले जाता है। उत्थापक प्रायः विद्युत मोटर द्वारा चलते हैं।\n\nअनाज के उठाने और रखने की यांत्रिक रीतियों में से एक, जो अब भी सर्वाधिक प्रयोग में आती है, डोलवाले उच्चालित्र की है। इसमें मोटे गाढ़े या कैनवस के पट्टे पर १० से १८ इंच की दूरी पर धातु के छोटे-छोटे डोल बँधे रहते हैं। पट्टा ऊर्ध्वाधर अथवा प्राय: उर्ध्वाधर रहता है। ऊपरी तथा निचले सिरों पर एक-एक बड़ी घिरनी या पहिया रहता है, जिसपर पूर्वोक्त पट्टा चढ़ा रहता है। पट्टा और घिरनी के बीच पर्याप्त घर्षण के लिए पट्टे पर रबर चढ़ा रहता है। उच्चालित्र के नीचेवाले भाग में बने एक गढ़े में से चलते हुए पट्टे के डोल अनाज उठा लेते हैं और उसे ऊपरी सिरे पर जाकर गिरा देते हैं। जैसे ही अनाज उच्चालित्र के ऊपरी सिरे पर पहुँचता है, अपकेंद्र बदल उसे एक बृहत्काय कीप में फेंक देता है। यहाँ से पृथ्वी का गुरुत्वाकर्षण उसे बड़े व्यास के नलों तथा ढालू नदियों द्वारा संग्रह के उपयुक्त खत्तों या भांडों में पहुँचा देता है।\n\nअनाज को किसी भी बेंड़ी अथवा खड़ी दिशा में ले जाने की नई रीति यह है कि वायुधारा का प्रयोग किया जाए। इसमें धातु की दृढ़ पंखियोंवाला पंखा रहता है। इसी पर अनाज डाला जाता है। पंखा वायु की धारा के साथ अनाज को भी आगे ढकेल देता है। पंखों का प्रयोग मुख्यत: कृषि के फार्मों पर अथवा ऐसे छोटे कामों के लिए होता है जहाँ धूल उठाऊ यंत्र की आवश्यकता रहती है। पंखे के प्रयोग में हानि यह है कि वह धूल उड़ाता है, उसमें भठ जाने की प्रवृत्ति रहती है तथा उसकी पंखियाँ अनाज के दानों को बहुधा तोड़ देती हैं।\n\nछोटे या संकुचित स्थानों में अथवा थोड़ी दूरी के लिए पेंच के रूप वाले उच्चालित्र का व्यवहार किया जाता है। खोखले गोल बेलन के भीतर कुंतलाकार एक फल होता है। इस फल के घूमने के साथ-साथ अनाज भी आगे बढ़ता है। अनाज की क्षैतिज गति के लिए यह ठीक काम देता है, किंतु खड़ी अथवा प्राय: खड़ी दिशा में अनाज को चढ़ाने के लिए इसमें बहुत बल लगाने की आवश्यकता होती है और इसलिए यह अनुपयोगी सिद्ध हुआ है।\n\nपिछले कई वर्षों से, नौकाओं तथा जहाजों और, इससे भी अभिनव काल में, रेलों से अनाज उतारने तथा ऊपर नीचे पहुँचाने के लिए हवा से काम लिया जाता है। लचीले नलों से काम लेकर इस विधि का प्रयोग विविध कार्यों में किया जा सकता है। यद्यपि इसके उपयोग में अधिक बल की आवश्यकता होती है और अनाज की गति सीमित होती है, तो भी अन्य उच्चालित्रों की अपेक्षा इसमें अनेक गुण हैं।\n\nहवा से चलने वाली मशीनों का हृदय एक पंप होता है जो या तो पिस्टन के आगे पीछे चलने से अथवा केवल वेगपूर्वक घूमते रहने से काम करता है। यह यंत्र उन नलों से, जिनका मुख अनाज के भीतर डूबा रहता है, वायु निकाल लेता है। तब नलों के मुख से, जिनमें अनाज के साथ अतिरिक्त वायु के प्रवेश के लिए अलग मार्ग रहता है, हवा तथा अनाज साथ-साथ ऊपर चढ़ते हैं।\n\nअनाज के उठाने रखने की मशीनों से काम लेते समय अनाज की धूलि से विस्फोट होने की आशंका पर ध्यान रखना आवश्यक है।\n\nइस वर्ग के यंत्रों में माल पहुँचाने का कार्य अविराम न होकर रुक रुककर होता रहता है। इस प्रकार का उच्चालित्र भार को समय-समय पर ऊपर नीचे करता रहता है। भार रखने के लिए एक चौकी तथा उसे ऊपर नीचे चलाने के लिए रस्सी या जलसंचालित (हाइड्रॉलिक) यंत्र होता है। चौकी एक चौकोर या गोल घर में ऊपर नीचे चलती है जिसे कूपक (शैफ्ट) कहते हैं।\n\nरस्सी से चलनेवाले माल के उच्चालित्रों को दो मुख्य वर्गों में विभाजित किया जा सकता : \n\nलघु कार्यक्षम उच्चालित्र २० से ३० मन की सामर्थ्य के, २५ फुट प्रति मिनट की गतिवाले तथा ३५ फुट ऊँचाई तक कार्य करनेवाले होते हैं। इन उच्चालित्रों के सब भागों की रचना साधारण आवश्यकता से कहीं अधिक दृढ़ होती है और इनमें बटन दबाने पर कार्य करनेवाले स्थिर-दाब-नियंत्रक, भवन के प्रत्येक तल पर तथा चलनेवाली चौकी में भी, लगे रहते हैं। यदि नीचे उतरते समय गति अत्यधिक हो जाए तो यान में स्वत:चालित गतिनियंत्रक-सुरक्षा-यंत्र काम करने लगते हैं। चौकी के प्रारंभिक और अंतिम स्थानों पर सीमा स्थिर करनेवाले खटके तथा सुरक्षा के अन्य उपाय भी रहते हैं। ऐसे यंत्रों की एक विशेषता यह है कि चौकी को चलानेवाला यंत्र उच्चालित्र के पेंदे के पास रहता है। इसलिए ऊपर किसी अवलंब या छत की आवश्यकता नहीं होती।\n\nरस्सीवाले गुरुकार्यक्षम उच्चालित्र विशेषकर मोटर ट्रकों पर काम करने के लिए बनाए जाते हैं। वे इतने पुष्ट बनाए जाते हैं कि भार से हानेवाले सब प्रकार के झटके आदि सह सकें। इनके सब नियंत्रक (कंट्रोल) पूर्ण रूप से स्वयंचालित होते हैं और इनका प्रयोग ट्रक का ड्राइवर अथवा अन्य कोई कर्मचारी कर सकता है। यातायात मार्ग के कुछ स्थानों पर, सिर से ऊपर लगे और बटन दबाने पर कार्य करनेवाले नियंत्रकों, से यह बात संभव हो जाती है। जहाँ आवश्यकता होती है वहाँ ऐसा प्रबंध भी रहता है जिसके द्वारा कोई अनुचर भी नियंत्रण कर सकता है। जहाँ भवन बहुत ऊँचा हो तथा माल शीघ्र चढ़ाने की आवश्यकता हो वहाँ के लिए रस्सी की सहायता से कार्य संपादित करनेवाले उच्चालित्र विशेष उपयोगी होते हैं।\n\nजलचालित उच्चालित्र जलचालित उच्चालित्रों का उपयोग नीचे भवनों में होता है जहाँ बोझ बहुत भारी रहता है और तीव्र गति की आवश्यकता नहीं रहती। इन उच्चालित्रों के कार्य में दाब में पड़े द्रव से काम लिया जाता है। ऐसे उपकरणों के निर्माता दावा करते हैं कि जलचालित उच्चालित्र की चौकी पर भारी बोझ लादने पर चौकी नीचे की ओर नहीं भागती क्योंकि उसका आधार तेल का एक असंपीडनीय स्तंभ होता है। वे इस प्रकार के यंत्रों में निम्नांकित अन्य गुण भी बताते हैं : इनके लिए किसी छत की आवश्यकता नहीं पड़ती; इनका कूपकमार्ग खुला और इसलिए सुप्रकाशित रहता है; चौकी बिना झटके के चलना आरंभ करती और रुकती है; जहाँ रोकना चाहें ठीक वहीं रुकती है; और मशीन को अच्छी दशा में बनाए रखने में व्यय कम होता है।\n\nयात्रियों के लिए बने उच्चालित्रों की रचना भी बोझ ढोनेवाले उच्चालित्रों की ही तरह होती है। केवल इनमें सुरक्षा की कुछ अधिक युक्तियाँ रहती हैं तथा इनके रूप और यात्रियों की सुख सुविधा पर विशेष ध्यान दिया जाता है।\n\n", "id": "538245", "title": "उत्थापक"}
{"url": "https://hi.wikipedia.org/wiki?curid=538257", "text": "उत्थापक कलनविधि\n\nकम्प्यूटर के डिस्क के भुजा (आर्म) और सिर (हेड) की गति निर्धारण की कलनविधि का नाम उत्थापक कलनविधि (elevator algorithm या SCAN) है। डिस्क पर सूचना लिखने (राइट) या लिखी सूचना को पढ़ने (रीड) के लिए यह गति आवश्यक होती है।\n\nइस अल्गोरिद्म का नाम भवनों में लगने वाले 'उत्थापक' (एलिवेटर) के नाम पर रखा गया है। भवनों में लगे उत्थापक वर्तमान गति की दिशा (ऊपर या नीचे) में तब तक आगे बढ़ते रहते हैं जब तक खाली न हों जाँय। वे तभी रुकते हैं जब किसी को बीच में उतरना हो या उसी दिशा में जाने का इच्छुक रास्ते में (बाहर) प्रतीक्षारत हो।\n\nजहाँ तज इस कलनविधि को कार्यान्यवित करने का प्रश्न है, ड्राइव रीड/राइट के बाकी बचे निवेदनों की सूचना रखता है। इसके साथ यह भी जानकारी रखता है कि किस सिलिण्डर पर लिखना/पढ़ना है। सिलिण्डर-संख्या कम हो तो उसका अर्थ है कि सम्बन्धित सिलिण्डर के पास है जबकि अपेक्षाकृत बड़ी सिलिण्डर-संख्या बताती है कि सिलिण्डर स्प्लिण्डिल से दूर है।\n", "id": "538257", "title": "उत्थापक कलनविधि"}
{"url": "https://hi.wikipedia.org/wiki?curid=538260", "text": "पद्मजा नायडू हिमालयन प्राणी उद्यान\n\nपद्मजा नायडू हिमालयन प्राणी उद्यान (, ) पश्चिम बंगाल के दार्जिलिंग शहर में 67.56 एकड़ (27.3 हेक्टेयर) में अवस्थित है। इसे () भी कहते हैं। यह प्राणी उद्यान 7000 फीट (2,134 मीटर), की औसत ऊंचाई से भारत में सबसे अधिक ऊंचाई पर स्थित है। अपने देश का यह एक विशेष प्राणी उद्यान है, जहां अंतर्राष्ट्रीय स्तर का लाल पांडा, हिम तेंदुए, तिब्बती भेड़िया और पूर्वी हिमालय के अन्य अत्यधिक लुप्तप्राय जानवरों की प्रजातियों के संरक्षण प्रजनन कार्यक्रम के लिए अधिकृत है। यह प्राणी उद्यान प्रति वर्ष लगभग तीन लाख दर्शकों को आकर्षित करता है।\nयह पूर्व में हिमालय प्राणी उद्यान के नाम से जाना जाता था, जिसे 14 अगस्त 1958 को स्थापित किया गया था। सन् 1975 में भारत के तत्कालीन प्रधानमंत्री स्वर्गीय श्रीमती इंदिरा गांधी के द्वारा हिमालय प्राणी उद्यान को पश्चिम बंगाल की पूर्व राज्यपाल स्वर्गीय श्रीमती पद्मजा नायडू की स्मृति में नामित किया गया था।\nयहाँ का तापमान आम तौर पर उच्चतम 26 डिग्री सेल्सियस से 20 डिग्री सेल्सियस तथा न्यूनतम 5 डिग्री सेल्सियस से 10 डिग्री सेल्सियस रहता है।\nयह प्राणी उद्यान की दूरी बागडोगरा हवाई अड्डे से 85 कि॰मी॰ है तथा न्यू जलपाईगुड़ी रेलवे जंक्शन से नजदीक है। यह देश के सभी प्रमुख शहरों और कस्बों के साथ जुड़ा हुआ है। \n\n", "id": "538260", "title": "पद्मजा नायडू हिमालयन प्राणी उद्यान"}
{"url": "https://hi.wikipedia.org/wiki?curid=538266", "text": "पाकपत्तन ज़िला\n\nपाकपत्तन ज़िला (उर्दू:ضِلع پاکپتّن) पाकिस्तान के पंजाब सूबे का एक ज़िला है।\n", "id": "538266", "title": "पाकपत्तन ज़िला"}
{"url": "https://hi.wikipedia.org/wiki?curid=538267", "text": "मैगनस प्रभाव\n\nयदि कोई बेलनाकार या गोलीय ठोस वस्तु किसी तरल में डूबकर चक्रण (spinning) कर रही हो तथा तरल तथा चक्रण कर रही वस्तु के बीच आपेक्षिक गति हो तो उस वस्तु पर किनारे की तरफ एक बल उत्पन्न होता है। इस प्रभाव को मैगनस प्रभाव (Magnus effect) कहते हैं। यह नाम जर्मनी के भौतिकशास्त्री तथा रसायनशास्त्री एचजी मैगनस (H.G. Magnus) के नाम पर पड़ा है जिन्होने सबसे पहले सन् 1853 में इस प्रभाव को प्रयोग करके देखा था। मैगनस प्रभाव के कारण ही सर्व की गयी टेनिस की गेंद \"वक्र\" (curve) बनाती है। इसी प्रकार यह प्रभाव चक्रण करते हुए आगे जा रहे गोला (artillery shell) पर भी देखने को मिलता है।\n", "id": "538267", "title": "मैगनस प्रभाव"}
{"url": "https://hi.wikipedia.org/wiki?curid=538275", "text": "मस्जिद ए नबवी\n\nमस्जिद-ए-नबवी (, अल-मस्जिद अल-नबवी, \"पैगंबर की मस्जिद\"), जिसे अक्सर पैगंबर की मस्जिद कहा जाता है, सऊदी अरब के शहर मदीना में स्थित इस्लाम का दूसरा पवित्र स्थान है।\n\nमक्का में मस्जिद-ए-हरम मुसलमानों के लिए पवित्र स्थान है। जबकि बैतुल मुक़द्दस में मस्जिद-ए-अक्सा इस्लाम का तीसरा पवित्र स्थान है।\n\nमस्जिद-ए-नबवी का निर्माण पैग़म्बर मुहम्मद ने सन् 622 अथवा 623 में करवाया था। मूल मस्जिद आयत आकार का था। पूर्व से पश्चिम इसकी चौड़ाई 63 क्यूबिट (30.05 मीटर) थी और उत्तर से दक्षिण इसकी लम्बाई 70 क्यूबिट (35.62 मीटर) थी। ये कच्ची ईंटों से बनाया गया था और इसकी छत ताड़ के पत्तों और मिट्टी की थी और इसमें ताड़ के तनों से खम्बों बनाए गए थे। छत 7 क्यूबिट (3.60 मीटर) ऊँची थी। बराम्दा खुला छोड़ा गया था। सन् 628 में ख़ैबर की जंग में विजय के बाद इसमें उत्तर, पूर्व और पश्चिम की ओर विस्तार किया गया और यह लगभग 93 क्यूबिट का वर्ग बन गया।\n\nप्रथम ख़लीफ़ा अबु बकर के समय में मस्जिद में कोई ख़ास बदलाव नहीं किये गए। सन् 639 में दुसरे ख़लीफ़ा उमर इब्न अल-ख़त्ताब ने मस्जिद में पुनः विस्तार किया और मस्जिद पूर्व से पश्चिम 113 क्यूबिट चौड़ी और उत्तर से दक्षिण 130 क्यूबिट लम्बी कर दी गयी। छत को 11 क्यूबिट (5.6 मीटर) ऊँचा कर दिया गया।\n\nतीसरे ख़लीफ़ा उसमान बिन अफ़्फ़ान ने सन् 649 में पुरानी इमारत को तुड़वा कर मस्जिद का पुनर्निर्माण कराया। पुनर्निर्माण में दस महीने लगे। उत्तर से दक्षिण मस्जिद 160 क्यूबिट (81.40 मीटर) थी और पूर्व से पश्चिम 123 क्यूबिट (62.58 मीटर)। इस निर्माण में दीवार पत्थर और चिनाई के मसाले की बनाई गयी थी और पुराने खम्बों की जगह लोहे के खम्बों का प्रयोग किया गया था। छत का निर्माण टीक लकड़ी से किया गया।\n", "id": "538275", "title": "मस्जिद ए नबवी"}
{"url": "https://hi.wikipedia.org/wiki?curid=538286", "text": "सलीम\n\nसलीम अनेक संदर्भ में प्रयुक्त शब्द है। \n", "id": "538286", "title": "सलीम"}
{"url": "https://hi.wikipedia.org/wiki?curid=538329", "text": "आईपैड एयर\n\nआईपैड एयर एप्पल इंक॰ द्वारा निर्मित पांचवी पीढ़ी का आईपैड है। एयर आईपैड परिवार का सबसे पतला और हल्का सदस्य है। यह एप्प्ल के ए7 चिप द्वारा संचालित है।\n", "id": "538329", "title": "आईपैड एयर"}
{"url": "https://hi.wikipedia.org/wiki?curid=538337", "text": "सलीम (प्रेमचंद)\n", "id": "538337", "title": "सलीम (प्रेमचंद)"}
{"url": "https://hi.wikipedia.org/wiki?curid=538339", "text": "भारतीय चलचित्र अभिनेता सूची\n\nइस पृष्ठ पर भारतीय चलचित्र अभिनेताओं की सूची ाकारादि क्रम से दी गई है। \n\n\n", "id": "538339", "title": "भारतीय चलचित्र अभिनेता सूची"}
{"url": "https://hi.wikipedia.org/wiki?curid=538388", "text": "चलचित्र प्रक्षेपित्र\n\nचलचित्र प्रक्षेपित्र अथवा मूवी प्रोजेक्टर (Movie projector) एक प्रकाश- यांत्रिक यंत्र होता है जो गतिशील चित्रों अर्थात चलचित्रों को पर्दे पर प्रक्षेपित्र करता है। इसके माध्यम से किसी विषय को देखने के साथ-साथ सुन भी सकते हैं। जिसका प्रयोग अध्यापन कार्य के साथ मनोरंजन आदि में भी किया जाता है।\n", "id": "538388", "title": "चलचित्र प्रक्षेपित्र"}
{"url": "https://hi.wikipedia.org/wiki?curid=538409", "text": "गार्गी महाविद्यालय दिल्ली\n\nगार्गी महाविद्यालय दिल्ली स्थित एक महिला महाविद्यालय है। यह दिल्ली विश्वविद्यालय से सम्बद्ध है। इसकी स्थापना 967 में हुई थी। गार्गी महाविद्यालय कला, मानविकी, वाणिज्य, विज्ञान तथा शिक्षा में शिक्षा प्रदान करता है।\n\n", "id": "538409", "title": "गार्गी महाविद्यालय दिल्ली"}
{"url": "https://hi.wikipedia.org/wiki?curid=538425", "text": "संगठन सिद्धान्त\n\nसंगठन सिद्धान्त (Organizational theory) के अन्तर्गत औपचारिक सामाजिक संगठनों का समाजशास्त्रीय अध्ययन किया जाता है। व्यापारिक संगठन तथा ब्यूरोक्रैटिक संस्थाएँ आदि औपचारिक सामाजिक संगठन हैं। \n", "id": "538425", "title": "संगठन सिद्धान्त"}
{"url": "https://hi.wikipedia.org/wiki?curid=538433", "text": "कर्क नीहारिका\n\nकर्क नीहारिका (Crab Nebula) एक अधिनवतारा (supernova) है।\n", "id": "538433", "title": "कर्क नीहारिका"}
{"url": "https://hi.wikipedia.org/wiki?curid=538438", "text": "पद्म श्री पुरस्कार (१९९०–१९९९)\n\nपद्म श्री पुरस्कार, भारत का चौथा सबसे बड़ा नागरीक सम्मान है। जिसके ई॰ सन् १९८४ से १९८९ के प्राप्त कर्ता निम्न हैं:\n", "id": "538438", "title": "पद्म श्री पुरस्कार (१९९०–१९९९)"}
{"url": "https://hi.wikipedia.org/wiki?curid=538457", "text": "रेस 2\n\nरेस 2 टिप्स म्यूज़िक के बैनर तले बनी, अब्बास-मस्तान द्वारा निर्देशित एक्शन थ्रिलर फ़िल्म है। यह २००८ की फ़िल्म \"रेस\" की उत्तरकृत्ति है जिसमें अभिनय कलाकारों में अल्प बदलाव भी किया गया है जिसमें अनिल कपूर और सैफ़ अली ख़ान क्रमशः अपने रोबर्ट डीकोस्टा और रणवीर सिंह की अभिनय भूमिका में हैं जबकि दीपिका पादुकोण, जॉन अब्राहम, जैकलिन फर्नांडीस और अमीषा पटेल अतिरिक्त कलाकारों के रूप में जुड़े हैं। बिपाशा बसु ने अपना सोनिया मार्टिन का अभिनय अतिथि भूमिका के रूप में निभाया है। इसका कुल बजट था, \"रेस 2\" 25 जनवरी 2013 को जारी की गई और समालोचकों से मिली जुली समीक्षा प्राप्त की और टिकट खिड़की पर अच्छा प्रदर्शन करते हुए घरेलू सिनेमाघरों में कमाए। यह २०१३ में प्रदर्शित फ़िल्मों में प्रथम फ़िल्म है जो १०० करोड़ क्लब में शामील हुई। बॉक्स ऑफिस इंडिया के अनुसार फ़िल्म घरेलू सिनेमा में अर्ध-सफल रही और विश्वस्तर पर सफल फ़िल्म रही।\nएक डकेती होती है जिसमें यूरोपीय प्रिटींग प्रेस की प्लेट चोरी हो जाती हैं। रणवीर सिंह (सैफ़ अली ख़ान) इस समाचार को दूरदर्शन (टीवी) पर देखता है और पिछले नुकसान की भरपाई के लिए इसका लाभ उठाने का प्रयास करता है। रणवीर यूरो प्रिटींग प्लैटों को चोरी करने का नाटक करके विक्रम थापर (राजेश खट्टर) को ठगता है और अपनी योजना में सफल हो जाता है। वह विक्रम को इतनी बुरी तरह से लुटता है कि वह इस्तांबुल, तुर्की में स्थित अपने कैसीनो भी खो बैठता है।\n\nयह लूट रणवीर एक योजना के तहत करता है जो उसने एक सप्ताह पहले पूर्व सड़क सेनानी और वर्तमान कैसीनो मालिक अरमान मलिक (जॉन अब्राहम) के साथ करता है। रणवीर का अरमान से परिचय उसका दोस्त रोबर्ट डीकोस्टा (अनिल कपूर) और उसकी मंद बुद्धि सहायिका चेरी (अमीषा पटेल) द्वारा करवाया जाता है। इस लूट के बाद केवल १०% धन में थापर के कैसीनों का मालिकाना हक अरमान को देता है। इस समझोते के साथ रणवीर और अरमान की दोस्ती हो जाती है। रणवीर अरमान की सौतेली बहन एलिना (दीपिका पादुकोण) के साथ रोमांस भी करता है, जो उसके सभी उपक्रमों में ५०% की भागीदारी भी रखती है और साझेदारी आरम्भ करने के लिए उसके साथ एक रात भी बिताती है।\n\nअरमान और एलिना द्वारा रखी गई एक दावत में रणवीर अरमान की गर्लफ्रैण्ड ओमिशा (जैकलिन फर्नांडीस) से मिलता है और अपनी पूर्व-गर्लफ्रैण्ड (बिपाशा बसु) की एक तस्वीर उसके बटुए में देखता है। वह वहाँ करतबबाजियों से उसे अपनी और आकर्षित करता है जहाँ वह उसकी जानकारी के बिना ही उसकी पोषाक को काट देता है और उसे देखे बिना ही वहाँ से चला जाता है। रणवीर अरमान के साथ एक और सौदे पर विचार-विमर्श करता है जिससे वो अपार धन प्राप्त कर सकें। अरमान पुनः तैयार हो जाता है।\n\nबाद में, रणवीर आरडी को बताता है कि वह अरमान को धनवान बनाने की योजना नहीं बना रहा बल्कि वास्तव में वह अरमान को इतनी बुरी तरह से लुटने की योजना बना रहा है कि वह अपनी पूरी सम्पति खो देगा और गलियों का भिखारी बनने को मजबूर हो जायेगा। सोनिया की अरमान के हाथों हत्या का बदला लेना रणवीर की योजना का एक हिस्सा है। वह प्रतिज्ञा करता है कि जब तक अरमान को बर्बाद नहीं कर देता, तब तक वह सोनिया के अन्तिम क्रियाक्रम पूरे नहीं करेगा। रणवीर इसके बाद ओमिशा के साथ सम्पर्क स्थापित करता है, जो उसे बताती है कि वह सोनिया की बहन तान्या है और वह भी बदला लेना चाहती है। ओमिशा रणवीर की इस योजना में सहायता करने के लिए सहमत हो जाती है। मगर, रणवीर के वहाँ से निकलते ही, रणवीर ओमिशा के घर का पता लगाता है, जहाँ यह पता चलता है कि वह वास्तव में सोनिया की बहन नहीं है, लेकिन अरमान के लिए काम करती है। तथापि, रणवीर यह नहीं जानता और अब भी विश्वास करता है कि वह सोनिया की बहन है।\n\n\n\"रेस 2\" भारत में एक साथ 3200 पर्दों पर प्रदर्शित की गई; यह तब तक की तीसरा सबसे बड़ा प्रदर्शन था, इससे अधिक पर्दों पर प्रदर्शित होने वाली फ़िल्मों में \"एक था टाइगर\" (3300 पर्दे) और \"दबंग 2\" (3700 पर्दे) थी।\nबॉक्स ऑफ़िस इण्डिया के अनुसार \"रेस 2\" ने मल्टीप्लेक्स (बहुपर्दा) और एकल पर्दा सिनेमाघरों में \"मजबूत शुरुआत\" की अय्र लगभग 60%–70% सिनेमा घर दर्शकों से भरे रहे। इस फ़िल्म का पहला दिन बहुत अच्छा रहा और कुल की कमाई की। इसने अपने दूसरे दिन भी अच्छी बढ़त प्राप्त की और लगभग की कमाई की तथा शनिवार की कमाई के आधार पर तब तक की चौथी सबसे बड़ी फ़िल्म साबित हुई। \"रेस 2\" की प्रथम सप्ताह की कमाई अच्छी रही और रविवार को अर्जित करते हुए कुल कमाई तक पहुँचा दी। \"रेस 2\" सोमवार को गिर गई और मात्र ही अर्जित कर पायी। \n\nफ़िल्म \"रेस २\" का संगीत प्रीतम मे तैयार किया है। इसमें पाँच और भी गाने हैं।\n\n", "id": "538457", "title": "रेस 2"}
{"url": "https://hi.wikipedia.org/wiki?curid=538461", "text": "मिकी वायरस\n\nमिकी वायरस २०१३ की एक हिन्दी थ्रिलर हास्य फ़िल्म है जिसका निर्देशन सौरभ वर्मा ने किया है। इस फ़िल्म को लिखा भी सौरभ वर्मा ने है और यह 25 अक्टूबर 2013 को सिनेमाघरों में उतारी गई। मिकी वायरस के निर्माता ऑसम फ़िल्म्स के साथ डार मोशन पिक्चर्स ने किया है। फ़िल्म में मुख्य भूमिका में मनीष पॉल, एली अवराम, मनीष चौधरी, पूजा गुप्ता और वरुण बडोला हैं।\nमिकी (मनीष पॉल) एक हैकर है, पुलिस इंस्पेक्टर सिद्धार्थ चौहान (मनीष चौधरी) उसे एक गैंग का पर्दाफ़ाश करने के लिए उस गैंग की वेबसाइट हैक करने के काम में लगाता है। इस गैंग के दो लोगों की रहस्यमय परिस्थितियों में मौत हो जाती है और पुलिस इन दोनों मौतों की गुत्थी नहीं सुलझा पाती। मिकी इस मिस्ट्री को सुलझाने में पुलिस की मदद कर रहा होता है तभी उसकी गर्लफ़्रेंड कामायनी जॉर्ज (एली अवराम) की हत्या हो जाती है। कामायनी मरने से पहले मिकी से एक बैंक की वेबसाइट हैक करके एक बड़ी रकम एक अकाउंट में ट्रांसफ़र करने के लिए कहती है। चूंकि मरने से ठीक पहले वो मिकी के साथ होती है तो शक की सुई उसी की तरफ़ घूमती है। मिकी अपने दोस्तों की मदद से इस समस्या से निकलने की कोशिश करता है।\n\nफ़ील्म का संगीत 3 अक्टूबर 2013 को आय-ट्यून्स ने जारी किया गया। एलबम में छः गाने हैं जिनमें से पाँच की रचना हनीफ शेख ने की है और केवल एक गाने की रचना फैज़ान हुसैन एवं एगनेल रोमन ने की है जबकि हनीफ शेख, मनोज यादव और अरुण कुमार ने गीत लिखे हैं।\n\nफ़िल्म समीक्षकों को यह फ़िल्म ज्यादा रास नहीं आयी। \"आजतक\" समाचार के सौरभ द्विवेदी ने इस फ़िल्म को पांच में से ढाई स्टार दिए। ज्यादातर आलोचकों की शिकायत फ़िल्म कि कॉमेडी को लेकर रही। दैनिक भास्कर ने पांच में से केवल 1.5 स्टार दिए और फ़िल्म में साफ़ साफ़ दिखने वाली कमियां भी गिनाईं परन्तु कलाकारों की तारीफ़ कि और लिखा कि कलाकारों ने अपना बेस्ट देने की पूरी कोशिश की। दैनिक जागरण के दुर्गेश सिंह ने फ़िल्म को 2 स्टार देते हुए कहा \"अगर आप मनीष पॉल के छोटे पर्दे पर प्रशंसक रहे हैं तो फिल्म देखने जा सकते हैं अन्यथा फिल्म में ऐसा कुछ नहीं है जिसके लिए फिल्म देखी जाए।\"\n\n", "id": "538461", "title": "मिकी वायरस"}
{"url": "https://hi.wikipedia.org/wiki?curid=538465", "text": "वैस्ट मिडलैंड्स\n\nवैस्ट मिडलैंड्स इंग्लैंड के नौ आधिकारिक क्षेत्रों में से एक है। क्षेत्र या रीज़न सांख्यिकीय उद्देश्यों के लिए इंग्लैंड की प्रथम स्तर की खण्डीय इकाई है। वैस्ट मिडलैंड्स में पारंपरिक मिडलैंड्स क्षेत्र का पश्चिमी भाग आता है। यूनाईटेड किंगडम का दूसरा सबसे अधिक आबादी वाला शहर बर्मिंघम इसी क्षेत्र में हैं।\n\n", "id": "538465", "title": "वैस्ट मिडलैंड्स"}
{"url": "https://hi.wikipedia.org/wiki?curid=538485", "text": "ईस्ट ऑफ़ इंग्लैंड\n\nईस्ट ऑफ़ इंग्लैंड इंग्लैंड के नौ आधिकारिक क्षेत्रों में से एक है। क्षेत्र या रीज़न सांख्यिकीय उद्देश्यों के लिए इंग्लैंड की प्रथम स्तर की खण्डीय इकाई है। यह 1994 में बनाया गया था और 1999 के आंकड़ों के लिए अपनाया गया। इसमें बेडफ़र्डशायर, केमब्रिजशायर, हर्टफ़र्डशायर, एसेक्स, नॉर्फ़क और सफ़क समारोहिक काउंटियाँ आती हैं। क्षेत्र में सबसे अधिक आबादी एसेक्स में निवास करती है।\n\n", "id": "538485", "title": "ईस्ट ऑफ़ इंग्लैंड"}
{"url": "https://hi.wikipedia.org/wiki?curid=538505", "text": "जयचन्द\n\nजयचन्द कन्नौज साम्राज्य के राजा थे। वो गहरवार राजवंश से थे जिसे अब राठौड़ राजवंश के नाम से जाना जाता है।\nजयचन्द्र (जयचन्द), महाराज विजयचन्द्र के पुत्र थे। ये कन्नौज के राजा थे। जयचन्द का राज्याभिषेक वि॰सं॰ १२२६ आषाढ शुक्ल ६ (ई.स. ११७० जून) को हुआ। राजा जयचन्द पराक्रमी शासक था। उसकी विशाल सैन्य वाहिनी सदैव विचरण करती रहती थी, इसलिए उसे ‘दळ-पंगुळ' भी कहा जाता है। इसका गुणगान पृथ्वीराज रासो में भी हुआ है। राजशेखर सूरि ने अपने प्रबन्ध-कोश में कहा है कि काशीराज जयचन्द्र विजेता था और गंगा-यमुना दोआब तो उसका विशेष रूप से अधिकृत प्रदेश था। नयनचन्द्र ने रम्भामंजरी में जयचन्द को यवनों का नाश करने वाला कहा है।\nयुद्धप्रिय होने के कारण इन्होंने अपनी सैन्य शक्ति ऐसी बढ़ाई की वह अद्वितीय हो गई, जिससे जयचन्द को दळ पंगुळ' की उपाधि से जाना जाने लगा। जब ये युवराज थे तब ही अपने पराक्रम से कालिंजर के चन्देल राजा मदन वर्मा को परास्त किया। राजा बनने के बाद अनेकों विजय प्राप्त की। जयचन्द ने सिन्धु नदी पर मुसलमानों (सुल्तान, गौर) से ऐसा घोर संग्राम किया कि रक्त के प्रवाह से नदी का नील जल एकदम ऐसा लाल हुआ मानों अमावस्या की रात्रि में ऊषा का अरुणोदय हो गया हो (रासो)। यवनेश्वर सहाबुद्दीन गौरी को जयचन्द्र ने कई बार रण में पछाड़ा (विद्यापति-पुरुष परीक्षा)। रम्भामञ्जरी में भी कहा गया है कि जयचन्द्र ने यवनों का नाश किया। उत्तर भारत में उसका विशाल राज्य था। उसने अणहिलवाड़ा (गुजरात) के शासक सिद्धराज को हराया था। अपनी राज्य सीमा को उत्तर से लेकर दक्षिण में नर्मदा के तट तक बढ़ाया था। पूर्व में बंगाल के लक्ष्मणसेन के राज्य को छूती थी।\nतराईन के युद्ध में गौरी ने पृथ्वीराज चौहाण को परास्त कर दिया था। इसके परिणाम स्वरूप दिल्ली और अजमेर पर मुसलमानों का आधिपत्य हो गया था। यहाँ का शासन प्रबन्ध गौरी ने अपने मुख्य सेनापति ऐबक को सौंप दिया और स्वयं अपने देश चला गया था। तराईन के युद्ध के बाद भारत में मुसलमानों का स्थायी राज्य बना। ऐबक गौरी का प्रतिनिधि बनकर यहाँ से शासन चलाने लगा। इस युद्ध के दो वर्ष बाद गौरी दुबारा विशाल सेना लेकर भारत को जीतने के लिए आया। इस बार उसका कन्नौज जीतने का इरादा था। कन्नौज उस समय सम्पन्न राज्य था। गौरी ने उत्तर भारत में अपने विजित इलाके को सुरक्षित रखने के अभिप्राय से यह आक्रमण किया। वह जानता था कि बिना शक्तिशाली कन्नौज राज्य को अधीन किए भारत में उसकी सत्ता कायम न रह सकेगी। तराईन के युद्ध के दो वर्ष बाद कुतुबुद्दीन ऐबक ने जयचन्द पर चढ़ाई की। सुल्तान शहाबुद्दीन रास्ते में पचास हजार सेना के साथ आ मिला। मुस्लिम आक्रमण की सूचना मिलने पर जयचन्द भी अपनी सेना के साथ युद्धक्षेत्र में आ गया। दोनों के बीच इटावा के पास ‘चन्दावर नामक स्थान पर मुकाबला हुआ। युद्ध में राजा जयचन्द हाथी पर बैठकर सेना का संचालन करने लगा। इस युद्ध में जयचन्द की पूरी सेना नहीं थी। सेनाएँ विभिन्न क्षेत्रों में थी, जयचन्द के पास उस समय थोड़ी सी सेना थी। दुर्भाग्य से जयचन्द के एक तीर लगा, जिससे उनका प्राणान्त हो गया, युद्ध में गौरी की विजय हुई। यह युद्ध वि॰सं॰ १२५० (ई.स. ११९४) को हुआ था।\nजयचन्द पर देशद्रोही का आरोप लगाया जाता है। कहा जाता है कि उसने पृथ्वीराज पर आक्रमण करने के लिए गौरी को भारत बुलाया और उसे सैनिक संहायता भी दी। वस्तुत: ये आरोप निराधार हैं। ऐसे कोई प्रमाण नहीं हैं जिससे पता लगे कि जयचन्द ने गौरी की सहायता की थी। गौरी को बुलाने वाले देश द्रोही तो दूसरे ही थे, जिनके नाम पृथ्वीराज रासो में अंकित हैं। संयोगिता प्रकरण में पृथ्वीराज के मुख्य-मुख्य सामन्त काम आ गए थे। इन लोगों ने गुप्त रूप से गौरी को समाचार दिया कि पृथ्वीराज के प्रमुख सामन्त अब नहीं रहे, यही मौका है। तब भी गौरी को विश्वास नहीं हुआ, उसने अपने दूत फकीरों के भेष में दिल्ली भेजे। ये लोग इन्हीं लोगों के पास गुप्त रूप से रहे थे। इन्होंने जाकर गौरी को सूचना दी, तब जाकर गौरी ने पृथ्वीराज पर आक्रमण किया था। गौरी को भेद देने वाले थे नित्यानन्द खत्री, प्रतापसिंह जैन, माधोभट्ट तथा धर्मायन कायस्थ जो तेंवरों के कवि (बंदीजन) और अधिकारी थे (पृथ्वीराज रासो-उदयपुर संस्करण)। समकालीन इतिहास में कही भी जयचन्द के बारे में उल्लेख नहीं है कि उसने गौरी की सहायता की हो। यह सब आधुनिक इतिहास में कपोल कल्पित बातें हैं। जयचन्द का पृथ्वीराज से कोई वैमनस्य नहीं था। संयोगिता प्रकरण से जरूर वह थोड़ा कुपित हुआ था। उस समय पृथ्वीराज, जयचन्द की कृपा से ही बचा था। संयोगिता हरण के समय जयचन्द ने अपनी सेना को आज्ञा दी थी कि इनको घेर लिया जाए। लगातार पाँच दिन तक पृथ्वीराज को दबाते रहे। पृथ्वीराज के प्रमुखप्रमुख सामन्त युद्ध में काम आ गए थे। पाँचवे दिन सेना ने घेरा और कड़ा कर दिया। जयचन्द आगे बढ़ा वह देखता है कि पृथ्वीराज के पीछे घोड़े पर संयोगिता बैठी है। उसने विचार किया कि संयोगिता ने पृथ्वीराज का वरण किया है। अगर मैं इसे मार देता हूँ तो बड़ा अनर्थ होगा, बेटी विधवा हो जाएगी। उसने सेना को घेरा तोड़ने का आदेश दिया, तब कहीं जाकर पृथ्वीराज दिल्ली पहुँचा। फिर जयचन्द ने अपने पुरोहित दिल्ली भेजे, जहाँ विधि-विधान से पृथ्वीराज और संयोगिता का विवाह सम्पन्न हुआ। पृथ्वीराज और गौरी के युद्ध में जयचन्द तटस्थ रहा था। इस युद्ध में पृथ्वीराज ने उससे सहायता भी नहीं माँगी थी। पहले युद्ध में भी सहायता नहीं माँगी थी। अगर पृथ्वीराज सहायता माँगता तो जयचन्द सहायता जरूर कर सकता था। अगर जयचन्द और गौरी में मित्रता होती तो बाद में गौरी जयचन्द पर आक्रमण क्यों करता ? अतः यह आरोप मिथ्या है। पृथ्वीराज रासो में यह बात कहीं नहीं कही गई कि जयचन्द ने गौरी को बुलाया था। इसी प्रकार समकालीन फारसी ग्रन्थों में भी इस बात का संकेत तक नहीं है कि जयचन्द ने गौरी को आमन्त्रित किया था। यह एक सुनी-सुनाई बात है जो एक रूढी बन गई है।\n", "id": "538505", "title": "जयचन्द"}
{"url": "https://hi.wikipedia.org/wiki?curid=538508", "text": "छवि राजावत\n\nछवि राजावत (जन्म: 1980) जयपुर से दूर टोंक जिले के छोटे से गांव सोड़ा की सरपंच हैं। वे भारत की सबसे कम उम्र की और शायद एकमात्र एमबीए सरपंच हैं।\nवे नवंबर 2013 में स्थापित भारतीय महिला बैंक की एक निदेशक (डायरेक्टर) भी हैं।\nपुणे के इंडियन इंस्टीट्यूट ऑफ माडर्न मैनेजमेंट से एमबीए की डिग्री हासिल करने वाली छवि कई नामी कारपोरेट कंपनियों में काम कर चुकी हैं। उन्होंने चकाचौंध भरी जिंदगी का साथ छोड़ गांव की मिट्टी से जुड़ने का फैसला किया। इसके लिए सरपंच का चुनाव लड़ने का फैसला किया। 4 फ़रवरी 2011 को छवि ने अपने निकटतम प्रतिद्वन्द्वी को रिकॉर्ड 1200 मतों से हराकर सरपंच चुनाव में जीत दर्ज की। चुनाव जीतने के बाद छवि ने कहा कि ‘मैं गांव में सेवा करने के उद्देश्य से आई हूं।’ वह अपने गांव में वॉटर हार्वेस्टिंग कार्यक्रम चला रही हैं। साथ ही महात्मा गांधी राष्ट्रीय ग्रामीण रोजगार गांरटी योजना के तहत चलाए जा रही सभी योजनाओं पर पैनी नजर रखती हैं और सक्रिय कदम उठाती हैं। अभी हाल में ही यूएनओ की तरफ से आयोजित एक कार्यक्रम में छवि ने शिरकत की थी और गांव की तरक्की का खाका पेश किया था।\nनवंबर 2013 में नवस्थापित भारतीय महिला बैंक के निदेशक मंडल में उनकी नियुक्ति की गई। \n\nछवि रजावत का जन्म राजस्थान की राजधानी जयपुर में हुआ, किन्तु वे राजस्थान केटोंक जिला अंतर्गत मालपुरा तहसील के एक छोटे से गाँव सोडा की रहने वाली है। उनकी प्रारंभिक शिक्षा ऋषि वैली स्कूल (आंध्र प्रदेश) और मेयो कॉलेज गर्ल्स स्कूल,अजमेर में हुई। तत्पश्चात उन्होने दिल्ली विश्वविद्यालय के लेडी श्री राम कॉलेज से स्नातक किया और पुणे के इंडियन इंस्टीट्यूट ऑफ माडर्न मैनेजमेंट से एमबीए की डिग्री हासिल की। \nछवि रजावत अपने गाँव सोडा और जयपुर में बराबर माता -पिता के साथ समय बिताती हैं। वह किसानों के बच्चों के साथ खेलती हुई बड़ी हुई हैं। वह ग्रामीणों की परेशानियों को दूर करने के लिए उनके साथ प्रतिदिन घंटों समय बिताती हैं। सरपंच बनने के पीछे उनकी भावना अपने गांव के लिए काम करने की रही है। छवि कहती है कि \"मेरे दादाजी ब्रिगेडियर रघुबीर सिंह लगातार तीन बार सोडा से सरपंच चुने गए थे और उनकी इच्छा थी कि मैं भी उनके पदचिह्नें पर चलूं।\" छवि का कहना कि उनका राजनीति में जाने का कोई इरादा नहीं है और वह केवल अपने गांव के लोगों की मदद करना चाहती हैं। बेंगलुरू के ऋषि वेली और दिल्ली के लेडी श्री राम कॉलेज की पूर्व छात्रा छवि ने पुणे से व्यवसाय प्रबंधन की डिग्री हासिल की है लेकिन इसके बाद भी उन्हें शहरों की तेज जिंदगी की यादें नहीं सतातीं।\n\n", "id": "538508", "title": "छवि राजावत"}
{"url": "https://hi.wikipedia.org/wiki?curid=538514", "text": "परिधि\n\nपरिधि बन्द वक्र अथवा वृत्तीय वस्तु के किनारों के चारों और की कुल रेखिक दूरी का मान होता है। वृत्त की परिधि ज्यामितीय और त्रिकोणमितीय अवधाराणओं में महत्वपूर्ण है। तथापि परिधि से दीर्घवृत्तीय बन्द वक्रों के किनारों का भी वर्णन किया जाता है। परिधि परिमाप की एक विशिष्ट अवस्था है जिसमें परिमाप किसी बहुभुज के चारों ओर की दूरी का मापन है जबकि परिधि किसी बन्द वक्र के लिए।\n\nवृत्त की परिधि उसके चारों ओर की लम्बाई होती है। यह कथन किसी भौतिक वस्तु के लिए काम में लिया जाता और किसी अमूर्त ज्यामितीय सरंचना के लिए भी उपयुक्त है।\n\nकिसी वृत्त की परिधि गणित में सभी गणितीय नियतांकों में से सबसे महत्वपूर्ण एक को सम्बद्ध करता है। नियतांक पाई ग्रीक अक्षर पाई से निरुपित किया जाता है। π का सांख्यिकीय (आंकीक) मान 3.14159 26535 89793 ... ( देखें) है जो दो अनुक्रमानुपाती नियतांको द्वारा परिभाषित किया जाता है। पहला नियतांक वृत्त की परिधि और व्यास के अनुपात का मान के बराबर होता है। जबकि दूसरा नियतांक त्रिज्या को दो गुणा करके प्रथम की तरह उसका परिधि से अनुपात होता है। दोनों अनुक्रमानुपाती नियतांको को परिधि formula_1, व्यास formula_2 और त्रिज्या formula_3 को सयुंक्त रूप से निम्न प्रकार लिखा जा सकता है:\n\nगणितीय नियतांक का गणित, अभियांत्रिकी और विज्ञान में उपयोग सर्वव्यापी है।\n", "id": "538514", "title": "परिधि"}
{"url": "https://hi.wikipedia.org/wiki?curid=538625", "text": "अल्बानिया में गर्भपात\n\nअल्बानिया में गर्भपात 7 दिसम्बर 1995 तक पूर्णतया वैध (विधि सम्मत) था। गर्भपात, गर्भावस्था के बारहवें सप्ताह माँग किये जाने पर किया जा सकता है। अब महिलाओं प्रक्रिया से पहले एक सप्ताह के लिए परामर्श से गुजरना होगा और अस्पताल जिसमें गर्भपात किया जाता है सूचना को उस महिला के बारे में जानकारी सार्वजनिक करने का अधिकार नहीं है जिसका गर्भपात किया गया है।\n", "id": "538625", "title": "अल्बानिया में गर्भपात"}
{"url": "https://hi.wikipedia.org/wiki?curid=538626", "text": "अण्डोरा में गर्भपात\n\nअण्डोरा में गर्भपात केवल एक ही अवस्था में सम्भव है जब महिला का जीवन बचाने का कोई अन्य तरिका सम्भव न हो।\n", "id": "538626", "title": "अण्डोरा में गर्भपात"}
{"url": "https://hi.wikipedia.org/wiki?curid=538627", "text": "बोलिविया में गर्भपात\n\nबोलिविया में गर्भपात वर्तमान में अवैध है लेकिन यदि महिला के स्वास्थ्य के लिए हानिकारक हो अथवा यदि बलात्कार का मामला हो तो गर्भपात किया जा सकता है। यह नीति 1973 से लागू है।\n\nउस महिला के लिए जो गर्भपात की अनुमति देती है सजा एक से तीन वर्ष कारावास है और गर्भपात करने वाले के लिए एक से छः वर्ष की हवालात की सजा हो सकती है। यदि कोई महिला स्वयं का गर्भपात करती है तो उसे सहमति के लिए मिलने वाली सजा के समान ही सजा मिलती है।\n\nबहराल, यह वास्तव में एक गर्भवती महिला के लिए चुनौती है कि वो कानूनी और सुरक्षित गर्भपात करवा सके, चाहे उनका बलात्कार हुआ हो।\n", "id": "538627", "title": "बोलिविया में गर्भपात"}
{"url": "https://hi.wikipedia.org/wiki?curid=538631", "text": "कोलम्बिया में गर्भपात\n\nकोलम्बिया में गर्भपात, महिला के जीवन को खतरा अथवा महिला के स्वास्थ्य सम्बंधी कारण, गर्भ का कारण महिला का बलात्कार हो, भ्रूण के जन्म के पश्चात मरने की सम्भावना अथवा भ्रूण में गम्भीर असामान्यताएँ हों को छोड़कर कानूनी रूप से पूर्णतया अवैध है। यह २००६ तक पूर्णतया अवैध था, जब (मार्ता गोज़लेज़ नामक महिला के मामले के परिणामस्वरूप) उपरोक्त परिस्थितियों में इसे वैध बनाने का विधेयक पारित किया गया।\n\nएक महिला के लिए जिसने अवैध गर्भपात करवाया हो तीन वर्ष तक की कारावास की सजा और चिकित्सक एवं अन्य लोग जिन्होंने इस अवैध कार्य को अंजाम दिया (चाहे चिकित्सा अनुज्ञाप्ति प्राप्त हो) को तीन वर्ष तक की सजा का प्रावधान है।\n", "id": "538631", "title": "कोलम्बिया में गर्भपात"}
{"url": "https://hi.wikipedia.org/wiki?curid=538633", "text": "ईक्वाडोर में गर्भपात\n\nईक्वाडोर में गर्भपात महिला के स्वास्थ्य अथवा जीवन से जुड़े मामले अथवा मानसिक रूप से विकलांग या विक्षिप्त महिला के बलात्कार के मामलों को छोड़कर वर्तमान में पूर्णतया अवैध है। उस महिला के लिए जिसने अवैध गर्भपात करवाया हो के लिए एक से पाँच वर्ष एवं चिकित्सक सहित उन सब लोगों के लिए जिन्होंने इस कार्य को अंज़ाम दिया हो के लिए दो से पाँच वर्ष तक कारावास की सजा का प्रावधान है।\n", "id": "538633", "title": "ईक्वाडोर में गर्भपात"}
{"url": "https://hi.wikipedia.org/wiki?curid=538634", "text": "एस्टोनिया में गर्भपात\n\nएस्टोनिया में गर्भपात 23 नवम्बर 1955 तक वैध था, जब एस्टोनिया, सोवियत संघ का भाग था। स्वतंत्रता की बहाली के बाद एस्टोनिया अपने विधायी परिवर्तन कर लिए।\n\nएस्टोनिया गर्भ धारण करने के ग्यारह माह के अन्दर किसी भी कारण से माँग करने पर गर्भपात की अनुमति देता है। यदि महिला की आयु 15 वर्ष से कम अथवा 45 वर्ष से अधिक है, यदि गर्भ के कारण महिला के स्वास्थय को खतरा हो, यदि बच्चा गम्भीर मानसिक अथवा शारिरीक दोष के साथ हो तो गर्भपात की अनुमति 21वें सप्ताह (सहित) तक दी जाती है।\n\nयदि कोई महिला बिना कारण बताये व्यक्तिगत कारणों से गर्भपात करवाना चाहती है तो गर्भपात विधेयक के अनुसार निर्धारित जुर्माने का भुगतान करवाना पड़ता है। \n\n2006 में एस्टोनिया में 38.7% गर्भ धारण करने के बाद गर्भपात के रूप में परिणत करवाये गये, केवल छः वर्ष में 49.4% से गिरावट दर्ज की गई।\n\nवर्ष 2010 में, एस्टोनिया में 9087 गर्भपात करवाए गये, अर्थात प्रति सौ जीवित बच्चों के साथ 57.4 गर्भपात के शिकार हुए।\n", "id": "538634", "title": "एस्टोनिया में गर्भपात"}
{"url": "https://hi.wikipedia.org/wiki?curid=538637", "text": "ग्वाटेमाला में गर्भपात\n\nग्वाटेमाला में गर्भपात 1973 से पहले बिना किसी अपवाद के गैर-कानूनी था। सितम्बर 1973 में कांग्रेस (संसद) के फरमान 17-73 में दंड संहिता में बदलाव करते हुए कुछ मामलों में जब गर्भवती महिला का जीवन खतरे में हो, गर्भपात को कानूनी मान्यता मिली। यह प्रक्रिया किसी चिकित्सक द्वारा किया जाना चाहिए एवं अन्य चिकित्सक द्वारा अनुमोदित होना चाहिए।\n\n", "id": "538637", "title": "ग्वाटेमाला में गर्भपात"}
{"url": "https://hi.wikipedia.org/wiki?curid=538638", "text": "आइसलैण्ड में गर्भपात\n\nआइसलैण्ड में गर्भपात विशिष्ट परिस्थितियों में ११ जून १९७५ से वैध है।\n", "id": "538638", "title": "आइसलैण्ड में गर्भपात"}
{"url": "https://hi.wikipedia.org/wiki?curid=538743", "text": "नोटा\n\nनोटा का अर्थ है- नन ऑफ द एबव, यानि इनमें से कोई नहीं।\nभारत निर्वाचन आयोग ने दिसंबर २०१३ के विधानसभा चुनावों में इलेक्ट्रॉनिक वोटिंग मशीन में इनमें से कोई नहीं अर्थात `नोटा`(नन ऑफ द एबव) बटन का विकल्प उपलब्ध कराने के निर्देश दिए।, \n\nराईट टु रिजेक्ट (भारत)\n", "id": "538743", "title": "नोटा"}
{"url": "https://hi.wikipedia.org/wiki?curid=538752", "text": "डैटसन गो (कार)\n\nडैटसन गो (अंग्रेजी:Datsun Go) भारत में जापानी कार निर्माता कम्पनी निस्सान मोटर कम्पनी द्वारा डैटसन ब्राण्ड के नाम से पुनर्जीवित की जाने वाली नयी छोटी कार का नाम है। बीसवीं सदी के प्रारम्भ में जापान में बनी इस कार का उत्पादन 27 वर्ष पूर्व सन् 1986 में बन्द हो गया था। डैटसन की गो मॉडल की यह कार भारत के अलावा दक्षिण अफ्रीका, इण्डोनेशिया और रूस में भी लॉन्च की जायेगी। भारत में निस्सान कारों की लोकप्रियता को देखते हुए सभी सुविधाओं से युक्त छोटे आकार की इस कार को भी यहाँ के बाजार में उतारने का निर्णय लिया गया है।\n\nभारत में यह कार अगले साल 2014 की शुरुआत में ग्राहकों को उपलब्ध होगी। छोटी कार के वर्तमान सभी मॉडलों के मुकाबले इसकी कीमत भारत में 4 लाख रुपये के आसपास होगी जबकि विदेशों में 10,055 यूएस डॉलर तथा 10,970 आस्ट्रेलियायी डॉलर रहने की सम्भावना है। \n\nइण्डोनेशिया में इसका मॉडल डैटसन गो प्लस के नाम से उतारा जायेगा। वहाँ पर 7 सीटों वाली यह मल्टी परपज वेहिकिल (एमपीवी) 100 मिलियन इण्डोनेशियायी मुद्रा (आईडीआर) के अन्दर उपलब्ध होगी। निसान मोटर्स द्वारा जारी एक विज्ञप्ति के अनुसार नई दिल्ली, मुम्बई व चेन्नई (मद्रास) सहित सम्पूर्ण भारत के 90 शहरों में इस कार को प्रदर्शित किया जायेगा।\n\n\n", "id": "538752", "title": "डैटसन गो (कार)"}
