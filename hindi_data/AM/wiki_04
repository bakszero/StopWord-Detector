{"url": "https://hi.wikipedia.org/wiki?curid=513998", "text": "जल चक्की\n\nतरह की टरबाइन जल चक्कियों को कृषि के लिए प्रयोग में लाते थे।\n\nइस तरह टरबाइन वाटर व्हील की प्राकृतिक रूप से विकसित तकनीक है। हालांकि, जब तक औद्योगिक क्रांति नहीं हुई थी, तब तक आधुनिक टरबाइन का विकास नहीं हुआ था। ऐतिहासिक तौर पर देखें तो 19वीं सदी में यह बड़ी-बड़ी फैक्टरियों में इस्तेमाल होता था। लेकिन, जब बिजली की उत्पत्ति हुई तब से कारखानों में जेनरेटर का इस्तेमाल होने लगा. अब अगर टरबाइन की कार्यप्रणाली की बात करें तो यह न्यूटन के तीसरे गति नियम के अधार पर काम करती है। यानी प्रत्येक क्रिया पर, विपरीत प्रतिक्रिया होती है। इसी तरह टरबाइन का प्रोपेलर काम करता है। प्रोपेलर में लगा स्पाइंडल हवा या पानी पर दबाव बनाता है। \n\nइसी दबाव की वजह से प्रोपेलर टरबाइन को पीछे की ओर धक्का मारता है, जिससे वह चलती है। आमतौर पर टरबाइन को एक जगह रख दिया जाता है, ताकि जब भी पानी उससे होकर गुजरे तो टरबाइन के हर ब्लेड पर पड़ने वाले दबाव से वह चल पड़े. हवा या पानी के टरबाइन के साथ एक ही नियम लागू होता है। जितना अधिक पानी या हवा का प्रवाह होगा, टरबाइन उतनी तेज गति से चलेगी.\n\nउन मूल चालक यंत्रों (prime movers) को कहते हैं जो जलराशि में निहित स्थितिज ऊर्जा को यांत्रिक कार्य में परिवर्तित कर देते हैं। पनचक्कियाँ विभिन्न प्रकार से बनाई जाने पर भी बड़ी ही सरल प्रकार की युक्तियाँ (devices) हैं, जिनका प्रयोग प्रागैतिहासिक काल से ही शक्ति उत्पादन करने के लिए होता चला आया है। समय समय पर आवश्यकताओं तथा परिस्थितियों से प्रेरित होकर लोगों ने इनमें अनेक सुधार किए, अत: जल टरबाइन भी पनचक्की का ही विकसित रूप है। पिछली अर्धशताब्दी से तो इनका इतना उपयोग बढ़ गया है कि इनके द्वारा लगभग सभी सभ्य देशों में जगह जगह, छोटे बड़े अनेक जल-विद्युच्छक्ति-गृह बनाए जाने लगे। इस कारण सुदूर जलहीन देहातों में भी बड़े सस्ते भाव पर बिजली प्राप्त होने लगी और नाना प्रकार के उद्योग धंधों के विकास को प्रत्साहन मिला।\nजल राशि में निहित स्थितिज ऊर्जा का गतिज ऊर्जा में परिवर्तन कैसे होता है,\nइसे संक्षेप में समझने के लिए कल्पना कीजिए कि कुछ ऊँचाई पर स्थित एक \nटंकी में से पानी की एक धारा उसी के नीचे स्थित जलाशय में गिर रही है। इस\nउदाहरण में, ऊपर से आनेवाले पानी में निहित गतिज ऊर्जा जलाशय के पानी \nमें विक्षोभ उत्पन्न करके ही बरबाद हो गई और उससे कोई उपयोगी कार्य नहीं हो \nसका। यदि वही पानी एक नल में से होकर नीचे आता तो वह उस नल के मुहान\nे पर दाब उत्पन्न कर किसी जलचक्र अथवा इंजन को चला सकता था। जब भी\nकिसी स्थान पर जल के प्रवाह अथवा वर्चस (head) द्वारा प्राप्त ऊर्जा की सहायता \nसे कोई जलचालित मोटर या टरबाइन चलाकर शक्ति उन्पादन करने का विचार किया\nजाता है, तो उसके पहले आस पास में स्थित जलराशि अथवा जलस्रोतों से प्राप्त होने \nवाली ऊर्जा का यथासाध्य सही अनुमान लगा लिया जाता है। जलचालित मोटरों का \nवर्गीकरण - यह वर्गीकरण निम्नलिखित प्रकार है :\n\nये चक्र जलधारा के प्रवाह में रुकावट डालने पर होलेवाले प्रभाव (impact) अथवा चक्र की डोलचियों (डिब्बों) में भरे पानी के भार के कारण चला करते हैं।\n\nये किसी नोजल में से निकलनेवाली पानी की अत्यधिक वेगयुक्त प्रधार (jet) की गतिज ऊर्जा द्वारा चलते हैं। \nइस प्रकार के आवेगचक्रों का वहीं उपयोग होता है जहाँ पर पानी की मात्रा तो सीमित होती है लेकिन उसका दबाव \nअत्याधिक होता है।\n\nइसमें पानी की गतिज ऊर्जा तथा दाब दोनों का ही उपयोग होता है।\nये वहीं लगाए जाते हैं जहाँ परिस्थितियाँ आवेगचक्र तथा आवेग टरबाइनो\nके लिए बताई परिस्थितियों से विपरीत होती हैं, अर्थात्‌ जहाँ पानी अल्प \nऊँचाई युक्त होते हुए भी विपुल मात्रा में प्राप्त हो सकता है। इस पानी का \nऊँचाई 5 से लेकर 500 फुट तक हो सकता है।\n\nजलधारा के प्रवाह तथा गुरुत्वाकर्षण से पैदा ऊर्जा से चलनेवाले चक्रों का \nउपयोग तो अब देहातों में कुटीर उद्योगों के उपयुक्त ही समझा जाता है, पहाड़ी \nस्थानों पर जहाँ निरंतर झरने बहते रहते हैं। इस प्रकार के चक्रों में अध:प्रवाही \n(Under-shot), पॉन्सले (Poncelet) मध्यप्रवाही (Breast-wheel) और \nऊर्ध्वप्रवाही (Over-shot) चक्र प्रमुख हैं, लेकिन बड़ी मात्रा में विद्युदुत्पादन क\nे लिए ये सर्वथा अनुपयुक्त समझे जाते हैं, फिर भी सहायक मोटर के रूप में,\n\nबड़े बिजलीघरों में, ऊर्ध्वप्रवाही चक्र का उपयोग, आवश्यकता पड़ने पर, आधुनिक संयंत्रों के साथ किया जाता है।\n\nकार्यक्षमता लगभग 25 प्रति शत ही होती है, इसमें पानी की बहुत सी ऊर्जा व्यर्थ में नष्ट हो जाती है। 1,800 ई0 तक इसका उपयोग बहुत होता था।\n\nयह अर्धप्रवाही चक्र का ही परिष्कृत रूप है। इसकी पंखुड़ियाँ इस प्रकार से मोड़कर गोलाईदार बनाई जाती हैं कि इनमें पानी बिना झटका मारे ही प्रवेश कर जाता है और उनमें से बाहर निकलते समय वह चक्र की परिधि की स्पर्शरेखीय दिशा में होकर ही निकलता है, जिसे चक्र को अधिक आवेग प्राप्त हो जाता है और चक्र की कार्यक्षमता लगभग दुगनी हो जाती है।\n\nयह भी अध:प्रवाही चक्र का ही परिष्कृत रूप है। इसकी कोनियानुमा पंखुड़ियों में पानी, चक्र की धुरी के तल से कुछ ऊँचाई पर स्थित पंखुड़ियों में भरना आरंभ होता है और उनके नीचे आने तक उन्हों में भरा रहता है। चक्र की खोल भी इस पानी को उनमें भरा रखने में कुछ सहायता करती है, अत: यह चक्र मुख्यतया पानी के भार के कारण ही घूमता है। मध्यप्रवाही चक्र भी दो प्रकार के होते हैं। एक तो मध्योच्च प्रवाही (High Breast) और दूसरा अध:मध्यप्रवाही (Low Breast) कहलाता है। इसकी पंखुड़ियों में पानी धुरी के तल से कुछ नीचे की पंखुड़ियों में भरना आरंभ होता है, जिसमें पानी के भार और प्रवाहजनित, दोनों प्रकार की, ऊर्जाओं का उपयोग होता है। इन चक्रों की कार्यक्षमता 50 प्रति शत से लेकर 80 प्रति शत तक हो सकती है, जो इनकी बनावट तथा आकार पर निर्भर करती है। इनका प्रयोग 19वीं शताब्दी के मध्य तक होता था \nउर्ध्व प्रवाही चक्र -\n\nइसका कार्यक्षमता 70 प्रतिशत से लेकर 85 प्रतिशत तक पहुँच जाती है, जो आधुनिक जल टरबाइनों के लगभग समकक्ष ही है यह अपेक्षाकृत आधुनिक प्रकार का गुरुत्वाकर्षणजनित ऊर्जाचालित जलचक्र है, जिसका प्रयोग थोड़ी मात्रा में विद्युच्छक्ति उत्पन्न करने के लिए आजकल भी सहायक मोटर के रूप में होता है तथा अच्छा काम देता है।\n\nआधुनिक प्रकार के आवेग चक्र पॉन्सले के अध:प्रवाही चक्र के परिष्कृत रूप हैं। इनमें स्लूस मार्ग (sluice way) के स्थान पर तुड़ों का उपयोग किया जाता है, जिनमें से पानी की प्रधार (jet) बड़े बेग से निकलकर चक्र की पंखुड़ियों से टकराती है। इस ढंग के जिस संयंत्र का सर्वाधिक प्रचार है वह पेल्टन चक्र (Pelton's Wheel) के नाम से प्रसिद्ध है, में उसकी एक डोलची (bucket) तथा पानी की धार का आरेख है। डोलची को दो जुड़वाँ प्यालों के रूप में इस प्रकार बना दिया गया है कि पानी की प्रधार उसके मध्य में टकराते ही फटकर, दो भागों में विभक्त होकर, एक दूसरी से लगभग 180 डिग्री के कोणांतर पर चलने लगती है। यदि ये दोनों उपप्रधाराएँ अपनी मूल प्रधारा से बिलकुल विपरीत दिशा में बह निकले तो अवश्य ही पेल्टन चक्र की कार्यक्षमता 100 प्रति शत हो जाय, लेकिन इन्हें जान बूझकर तिरछा करके निकाला जाता है, जिससे ये अपने पासवाली डोलची से टकराएँ नहीं। ऐसा करने से अवश्य ही कुछ ऊर्जा घर्षण में बरबाद हो जाती है, जिससे इस चक्र की कार्य-क्षमता लगभग 80 प्रतिशत ही रह जाती है।\n\nइसमें चिह्नित मार्ग से पानी प्रविष्ट होता है और टोंटी से चक्र पर लगे पंख (blades) पर पड़ता हैं। इसमें प्रवेश करते समय, बाहर निकलते समय की अपेक्षा, पानी का वेग बहुत अधिक होता है। अत: बाहर की तरफ उनका रास्ता क्रमश: चौड़ा कर दिया जाता है। संयुक्त राज्य, अमरीका में इस टरबाइन का निर्माण 'विक्टर उच्चदाब टरबाइन' नाम से किया जाता है, जिसकी कार्यक्षमता 70 प्रतिशत से लेकर 80 प्रतिशत तक, उसके अभिकल्प तथा आकार के अनुसार होती है।\n\nप्रतिक्रियात्मक टरबाइनें पानी के प्रवाह के दिशानुसार निम्नलिखित चार मुख्य वर्गों में बाँटी जा सकती हैं : 1. त्रैज्य बहिर्प्रवाही, 2. त्रैज्य अंत:प्रवाही, 3. अक्षीय प्रवाही और 4. मिश्रप्रवाही।\n\nफूर्नेरॉन नामक एक फ्रांसीसी इंजीनियर ने बार्कर मिल के सिद्धांतानुसार केद्रीय जलमार्ग से बाहर की तरफ त्रैज्य दिशा में बहने के लिए मार्गदर्शक तुंडों को तो स्थिर प्रकार का बनाकर, उनके बाहर की तरफ घूमनेवाला पंखुडीयुक्त चक्र बनाया, इसमें प केंद्रीय कक्ष है, जिसमें पानी प्रविष्ट होकर त्रैज्य दिशा में फ चिह्नित तुंड में जाकर चक्र की ब चिह्नित पंखों को घुमाता हुआ बाहर निकल जाता है। इसमें घ केंद्रीय धुरा है, जिससे डायनेमो आदि संबंधित रहता है। यह त्रैज्य बहिर्प्रवाही टरबाइन का नमूना है।\n\nजूवाल (Jouval) का अक्षीय प्रवाहयुक्त टरबाइन - जिसके विभिन्न अवयवों के संकेताक्षर पूर्ववर्णित टरबाइन चित्र जेसे ही हैं। इसमें पानी का प्रवाह, जैसा बाणचिह्नों द्वारा प्रदर्शित किया गया है, अक्ष के समांतर ही रहता है।\n\nइसका अभिकल्प जे0 बी0 फ्रैंसिस नामक सुविख्यात अमरीकन इंजीनियर ने बनाया था। इसमें फ चिह्नित टोंटियों में से पानी बाहर की ओर से त्रैज्य दिशा में प्रविष्ट होकर, भीतर की ओर केंद्र के निकट घूमनेवाले पंखों को ढकेलकर चलाता हुआ, नीचे को धुरी के चारों तरफ होता हुआ, बाहर निकल जाता है। टरबाइनों के धावन चक्र (Runner) - \n\nटरबाइनों का घूमनेवाला चक्र जिसकी परिधि पर डोलचियाँ अथवा पंख लगे होते हैं, धावक कहलाता है। टरबाइनों का यही प्रमुख अवयव है जिसकी उत्तम बनावट तथा संतुलन पर उनकी कार्यक्षमता तथा शक्ति निर्भर करती है। दो प्रकार को टरबाइनें प्राय: अधिक काम आती हैं, एक तो त्रैज्यअंत:प्रवाही प्रतिक्रियात्मक और दूसरी आवेगात्मक। प्रथम प्रकार में से फ्रैंसिस की टरबाइन का धावनचक्र है, जो 100 से लेकर 500 फुट तक के वर्चस्‌युक्त जल के उपयुक्त है। आवश्यकता पड़ने पर 600 फुट वर्चस्‌ के जल का भी इनके साथ उपयोग किया जा सकता है।\n\nआवेगात्मक टरबाइनों के लिये पेल्टन की दोहरी डोलचियों से युक्त धावनचक्र है, जिसकी डोलचियों की आकृतियाँ दीर्घवृत्तजीय पृष्ठ (ellipsoidal surface) युक्त हैं तथा बाहरी किनारे थोड़े थोड़ कटे हुए हैं। इनमें पानी की प्रधार बिना झटका मारे इन्हें ढकेलकत बिलकुल साफ बाहर निकल जाती है और कटे किनारे के कारण चालू करते समय प्रधार की शक्ति विच्छिन्न नही होने पाती।\n\nधावनचक्रों की क्षमता उनकी लाक्षणिक चाल (characteristic speed) द्वारा जाँची जाती है। यदि हम किसी धावनचक्र की विभिन्न नापों को इतना छोटा तथा संकुचित करते जायँ कि वह एक फुट वर्चस्‌ के जल से इतने चक्कर प्रति मिनट लगाने लगे कि उससे एक अश्वशक्ति मिल जाए तो चक्करों की उस संख्या को उस चक्र की लाक्षणिक चाल कहते हैं, जो निम्नलिखित सूत्र द्वारा व्यक्त की जाती है : \n\nकिसी विशेष टरवाइन के लिए धावन चक्र का व्यास क्या होना चाहिए, यह निम्नलिखित सूत्र से निश्चित किया जा सकता है : \n\nव्यास इंचों में \n\nइस सूत्र में ब (H) = वर्चस्‌ फुटों में; स (n) = धावनचक्र की चाल, चक्कर प्रति मिनट में। गुणांक ग (a) का मान उच्च वर्चसयुक्त टरबाइन के लिए 0.6, मध्यम वर्चस्युक्त टरबाइन के लिये 0.7 और अल्प वर्चस्‌युक्त टरबाइन के लिए 0.8 रखा जाता है।\n\nजलचलित मोटरों के परिष्कृत रूप अब भी थोड़ी मात्रा में शक्ति उत्पादन करने के लिए देहाती क्षेत्रों में प्रयुक्त होते हैं। इनके एकहरे चक्र का व्यास 60 फुट तक बना दिया जाता है तथा उसकी चौड़ाई इतनी रखी जाती है कि वह 3,000 घन फुट पानी प्रति मिनट से चला सके। ये पर्याप्त मंद गति से चला करते हैं, अत: इन्हें पूरे का पूरा इस्पात की चादरों तथा बेले हुए छड़ों से बनाया जाता है। चक्रों की भीतरी परिधियों पर दाँते बना दिए जाते हैं, जिनसे एक तरफ लगा हुआ छोटा दंतचक्र घूमकर अपने से संबंधित धुरी द्वारा यंत्रों को चलाता है। इनके केंद्रीय मुख्य धुरे से यंत्र प्राय: नहीं चलाए जाते, क्योंकि उनपर मरोड़ बल (twisting force) बहुत अधिक पड़कर उनके छूटने की आशंका उत्पन्न कर देता है।\n\nपेल्टन के टोंटी की बनावट, इसमें लगे एक सूच्याकार वाल्व के स्पिंडल को चौकोर चूड़ियों के द्वारा हाथचकरी से आगे पीछे सरकाकर टोंटी का मुँह कम या ज्यादा खोलकर, पानी की प्रधार को नियंत्रित किया जाता है। इसका परिचालन नियंत्रक यंत्र द्वारा भी किया जा सकता है, जिसका वर्णन आगे किया जाएगा। पेल्टन के आवेगचक्र प्रयोगशाला के छोटे उपकरणों से लेकर 18,000 अश्वशक्ति उत्पादन योग्य कई मापों में बनाए जाते हैं।\n\nप == रतिक्रियात्मक टरबाइन -==\n\nइसके धावनचक्र ढले लोहे की खोलों में फिट करके इनके पानी का मार्गदर्शन करने वाले गाइड इस प्रकार की चूलों (pivots) पर लगाए जाते हैं कि उनके तिरछेपन का समायोजन करके टरवाइन की चाल पर भी नियंत्रण रखा जा सकत है। इनसे धावनचक्र सुविधानुसार आड़े या खड़े दोनों ही प्रकार से यथेच्छा लगाए जा सकते हैं।\n\nगतिनियंत्रक यंत्र (Governor) -\n\nजलचालित मोटरों के लिये एक नियंत्रक यंत्र, जो साधारण वाट के गवर्नर के नमूने पर दो गेंदों से युक्त है। इसे प्रधान चक्र के धुरे पर लगे एक फट्टे द्वारा चलाया जाता है। चक्र की गति तेज होने पर जब केंद्रापसारी बल के कारण गेंदें ऊपर उठती हैं तब उसका स्लीव (sleeve) वीवल गियरों के बीच लगे एक क्लच से संबंधित होकर, चित्र में बाएँ हाथ की तरफ लगे स्पिडल को घुमाकर, उसके सिरे पर लगे एक वर्म क्षरा वर्मकिर्रे को थोड़ा घुमाकर, एक दंतचक्र को थोड़ा सा घुमा देता है, जिससे संबंधित दंतयुक्त दंड (rack) भी सरक जाता है। इसी दंतदंड से संबंधित छेद युक्त एक वाल्व भी थोड़ा सरक कर पानी के मार्ग को आवश्यकतानुसार अवरुद्ध कर देता है। जल चक्र की गति मंद पड़ने पर इसकी क्रिया विपरीत प्रकार की होने से, इससे संबंधित वाल्व पानी के मार्ग, अथवा मुख्य वाल्व, को अधिक मात्रा में खोल देता है।\nबड़े टरबाइनों के लिये तेल के दाब से काम करने वाला नियंत्रक यंत्र होता है। इस चित्र में ऊपर की तरफ, क चिह्नित डिब्बे में केंद्रापसारी प्रकार का भायुक्त गतियंत्रक लगा है। इसके नीचे ही पाइलट वाल्व ख है तो उपर्युक्त नियंत्रक द्वारा संचालित होकर अपने नीचे लगे ग बाल्व को जब खोल देता है, तब दाबयुक्त तेल सिलिडर घ में प्रवेश करके उसमें लगे पिस्टन तथा बाहर की तरफ उसमें जुड़े, कनेकिंटग राँड च को चलाकर पानी के प्रवेशमार्ग को आवश्यकतानुसार कम या ज्यादा खोल देता है। इस उपकरण में नीचे की तरफ एक परिभ्रामी पंप छ लगा है, जो तेल में आवश्यक दाब बनाए रखता है।\n\nवर्चस्‌द्वार (Head Gate) -\n\nइसे खोलने तथा बंद करने की अनेक प्रकार की प्रयुक्तियाँ अभिकल्पित की गई हैं। ये द्वार बहुत ही दृढ़ बनाए जाते हैं, जिन्हें ऊपर नीचे सरकाने के लिये प्राय: दाँतेदार प्रयुक्तियों का ही प्रयोग किया जाता है, जो हाथ तथा शक्ति द्वारा दानों ही प्रकार से संचालित की जा सके। हाथ से चलाने वाले हैंडिल तथा किर्रे और रैक आदि स्पष्ट हैं।\n\nसंयंत्रों का विन्यास (Plant Arrangement) - \n\nवर्चसद्वार, जलनालिकाएं (flumes), टरबाइन डायनेमी और भवन आदि दिखाए गए हैं। वर्चस्‌ के जल के साथ खड़ी टरबाइन और अल्प वर्चस्‌ जल के साथ आड़ी टरबाइन दिखाई गई है। जल टरबाइनों की कार्यक्षमता - किसी भी जल टरबाइन की सैद्धांन्तिक अश्वशक्ति प्रति मिनट उसपर गिरनेवाले पानी के भार तथा जितनी ऊँचाई से वह गिरता है उसके गुणनफल के अनुपात से जानी जा सकती है।", "id": "513998", "title": "जल चक्की"}
{"url": "https://hi.wikipedia.org/wiki?curid=513999", "text": "पवन चक्की\n\nवन चक्कियों का इस्तेमाल सदियों से होता आया है, लेकिन बिजली पैदा करने के लिए इसका विकास पिछली सदी में ही हुआ। \n\nपवन चक्की कई तरह की होती हैं, लेकिन जो सबसे अधिक प्रचलित हैं उनमें एक विशाल खंभे के ऊपरी भाग पर एक सिलेंडर लगा होता है जिसके मुंह पर 20 से 30 फ़ुट लम्बे और 3 से 4 फ़ुट चौड़े पंखे लगे रहते हैं। जब हवा चलती है तो ये पंखे घूमने लगते हैं। इससे पैदा हुई ऊर्जा को जेनेरेटर द्वारा बिजली में परिवर्तित किया जाता है। \n\nहमारे वायुमंडल में इतनी पवन ऊर्जा है जो दुनिया की वर्तमान बिजली खपत से पांच गुना अधिक बिजली पैदा कर सकती है। वर्ष 2008 में दुनिया की कुल बिजली खपत का 1.5 प्रतिशत हिस्सा पवन ऊर्जा से पैदा किया गया। लेकिन इस दिशा में तेज़ी से प्रगति हो रही है और बड़े स्तर पर विंड फ़ार्म बनाए जा रहे हैं। ऐसे काम करती है पवन चक्की\nडेनमार्क में 19 प्रतिशत बिजली इसी तरह पैदा की जाती है। \n\nभारत में इस समय पवन ऊर्जा से 9587.14 मेगावॉट बिजली पैदा करने की क्षमता है और 2012 तक इसमें 6000 मेगावॉट की बढ़ोतरी की जाएगी. \n\nहवा ऊर्जा का स्वच्छ, प्रदूषण रहित अक्षय स्रोत तो है, लेकिन इससे जुड़ी कुछ समस्याएं भी हैं जैसे ये महंगा है, यह हवा के बहने पर निर्भर है इसलिए हमेशा उपलब्ध नहीं होता, इसके लिए खुले मैदानों, समुद्री किनारों या ऊंचे स्थानों की आवश्यकता होती है जहां हवा का बहाव अधिक हो और ये देखने में अच्छे नहीं लगते.\n\nhttp://hi.wikipedia.org/s/lsg\n", "id": "513999", "title": "पवन चक्की"}
{"url": "https://hi.wikipedia.org/wiki?curid=514018", "text": "इस्लामोफ़ोबिया\n\nइस्लामोफ़ोबिया मुसलमानों के ख़िलाफ़ और उनके प्रति तर्कहीन भय या घृणा का पूर्वाग्रह है। इस्लामोफ़ोबिया दो शब्दों से मिलकर बना है: (इस्लामो+फ़ोबिया), जिसका हिंदी में अर्थ होता है- इस्लाम का भय। यह शब्दावली मुख्य रूप से पश्चिमी देशों द्वारा काम में ली जाती है। 1997 में, ब्रितानी रुन्नीमेडे ट्रस्ट ने इस्लामोफ़ोबिया के बारे में बताते हुए कहा कि यह अवधारणा मुसलमानों को देश के आर्थिक, सामाजिक और सार्वजनिक जीवन से बाहर करके मुसलमानों के ख़िलाफ़ भेदभाव के व्यवहार को दर्शाती है। यह अवधारणा यह भी मानती है कि इस्लाम अन्य संस्कृतियों के साथ कोई भी मूल्य साझा नहीं करता हैं, यह पश्चिम की संकृति से निम्न कोटि का है और एक धर्म के बजाय हिंसक राजनीतिक विचारधारा है।\n\n", "id": "514018", "title": "इस्लामोफ़ोबिया"}
{"url": "https://hi.wikipedia.org/wiki?curid=514022", "text": "इराक युद्ध\n\nइराक युद्ध 2003 से लेकर 2011 तक यह युद्ध दो चरणों में हुआ। आखिर में अमेरिका और नाटो सैनिकों की जीत हुई।\n", "id": "514022", "title": "इराक युद्ध"}
{"url": "https://hi.wikipedia.org/wiki?curid=514028", "text": "2013 ठाणे इमारत हादसा\n\n2013 ठाणे इमारत हादसा वह हादसा है जिसमें महाराष्ट्र के ठाणे शहर के शिल फाटा इलाके में अवैध सात मंजिला निर्माणाधीन इमारत के ढहने से कई लोगों की मृत्यु हुई थी। बीबीसी के अनुसार लगभग 100 से अधिक लोग इस त्रासदी से बच गए थे। हादसा भारतीय मानक समय के अनुसार शाम 6:30 (13:00 यूटीसी) बजे हुआ था। इसमें छब्बीस बच्चों सहित कुल बहतर लोगों की मृत्यु हुई थी तथा छत्तीस घायल हुए थे।\n", "id": "514028", "title": "2013 ठाणे इमारत हादसा"}
{"url": "https://hi.wikipedia.org/wiki?curid=514058", "text": "मसागती लोग\n\nमसागती () प्राचीनकाल में मध्य एशिया में बसने वाली ख़ानाबदोश क़बीलों की एक जनजाति थी। वे एक पूर्वी ईरानी भाषा बोला करते थे। उन्हें मुख्य-रूप से यूनानी इतिहासकार हेरोदोतस की लिखाईयों से जाना जाता है। सम्भव है कि वे स्किथी लोगों से सम्बन्धित हों।\n\nहेरोदोतस के अनुसार 'मसागती' का मतलब 'महान गती' है और 'गती' या 'गेती' कृष्ण सागर के छोर पर बसने वाले समुदायों का नाम हुआ करता था। यह 'मसा' शब्द वही है जो संस्कृत में 'महा' के सजातीय रूप में पाया जाता है।\n\n", "id": "514058", "title": "मसागती लोग"}
{"url": "https://hi.wikipedia.org/wiki?curid=514060", "text": "दार्द लोग\n\nदार्द या दारद उन समुदायों को कहा जाता है जो दार्दी भाषाएँ बोलते हैं। यह हिन्द-आर्य लोगों की एक उपशाखा है। दार्द लोग मुख्य रूप से उत्तर भारत के कश्मीर व लद्दाख़ क्षेत्र, पाक-अधिकृत कश्मीर के गिलगित-बल्तिस्तान क्षेत्र, पाकिस्तान के ख़ैबर-पख़्तूनख़्वा प्रान्त और पूर्वी अफ़ग़ानिस्तान के कुछ भागों में बसते हैं। अलग-अलग स्थनों के दार्द लोगों को 'ब्रोकपा', 'द्रोकपा' व 'शीन' जैसे नामों से भी जाना जाता है।\n\n", "id": "514060", "title": "दार्द लोग"}
{"url": "https://hi.wikipedia.org/wiki?curid=514096", "text": "अपजल\n\nअपजल अथवा अपशिष्ट जल, वह कोई भी जल है जिसकी गुणवत्ता, मानवीय प्रभाव के कारण प्रतिकूल रूप से प्रभावित हुई हो। नगरों में इस अपशिष्ट जल का वहन आमतौर से किसी संयुक्त सीवर या स्वच्छता सीवर के द्वारा किया जाता है, तथा तदोपरान्त इसका उपचार किसी अपजल उपचार संयंत्र या सेप्टिक टैंक के मार्फत किया जाता है। उपचारित अपजल का निस्तारण एक निस्सारी मलप्रणाल (सीवर) के माध्यम से किसी जल निकाय में किया जाता है।\n\nमल तथा मूत्र से संदूषित मलजल को भी अक्सर, अपजल का ही एक प्रकार माना जाता है। मलजल में घरेलू, नगरपालिका या औद्योगिक तरल अपशिष्ट उत्पाद शामिल होते है जिनका निपटान किसी नाले या मलप्रणाल के द्वारा किया जाता है। कभी कभी इसे एक निर्वात अपशिष्ट संग्राहक वाहन (ट्रक के उपर लगे टैंक पर लगा निर्वात पंप), के द्वारा भी निपटाया जाता है। \n\nमल-व्यवस्था या सीवरेज वह भौतिक बुनियादी ढांचा है जिसमें पाइपों, पंपों, स्क्रीन और नालियों की एक प्रणाली होती है जिसके द्वारा अपजल का वहन उसके उद्गम स्थल से उसके उपचार स्थल तक किया जाता है। कुछ मामलों जैसे कि सेप्टिक टैंक प्रणाली में मलजल का उपचार उसके उद्गम स्थल पर ही किया जाता है।\n\n", "id": "514096", "title": "अपजल"}
{"url": "https://hi.wikipedia.org/wiki?curid=514105", "text": "निर्वात अपशिष्ट संग्राहक वाहन\n\nनिर्वात अपशिष्ट संग्राहक वाहन या मलजल टैंकर एक निर्वात ट्रक है जिसका प्रयोग किसी नाबदान या मलजल टैंक को निर्वात द्वारा साफ करने के लिए किया जाता है। इस प्रकार यह नाबदान से अपजल को निकाल कर उसका अन्यत्र निपटान करता है।\nवाणिज्यिक विमानन और अन्य उद्योगों में, इस प्रकार के वाहन को हनी वैगन (अमेरिका में) कहा जाता है और इसका प्रयोग हवाई जहाज के शौचालय और सुवाह्य शौचालय जैसी सुविधाओं से अपशिष्ट को एकत्र करने में किया जाता है।\n", "id": "514105", "title": "निर्वात अपशिष्ट संग्राहक वाहन"}
{"url": "https://hi.wikipedia.org/wiki?curid=514108", "text": "डिएगो केओ\n\n\"डिओगु केउ\" एक पुर्तगाली अन्वेषक था जिसने पंद्रहवीं शताब्दी में अफ्रीका के पश्चिमी तट की दो महत्वपूर्ण यात्राएँ की। पहली यात्रा में वो कांगो (1482) और दूसरी में नामीबिया (1485-86) तक पहुँचा। द्वितीय नौयात्रा के समय कांगों के अंदरुनी भाग में उसने एक स्तंभ स्थापित किया जिसके बाद उसका कोई पता नहीं चला।\n", "id": "514108", "title": "डिएगो केओ"}
{"url": "https://hi.wikipedia.org/wiki?curid=514139", "text": "कोषड\n\nकोषढ़ मध्यप्रदेश के भिंड जिले की अटेर तहसील, भारत में एक गांव है। कोषढ़ से इस जिला का मुख्य शहर भिंड 25.6 किमी है। कोषढ़ का पोस्ट ऑफिस ग्वालियर क्षेत्र के मुरैना डिवीजन के अंतर्गत आता है। यहाँ का पिन कोड 477555 है। कई साल पहले कोषढ़ चम्बल के तट पर एक बडा गांव था, जो नियमित बाढ़ की वजह से करीब बीस छोटे गांवों में बट गया था, यह मध्य प्रदेश और उत्तर प्रदेश कि सीमा पर स्थित हैभदावर राज्य का खजाना कोषढ़ गांव में था। भदावर का कोष यही था इसीलिए इस गांव का नाम कोषढ़ पड़ा। कोषढ़ गांव की स्थापना श्री होडल शाह राव ने की थी। सन १६९२ की विषम परिस्थितियों में श्री हिम्मत सिंह भदौरिया का वंश, कोषढ़ छोड़ कर खरिक गाँव में बस गए थे श्री हिम्मत सिंह भदौरिया के जेष्ट पुत्र श्री कालू सिंह भदौरिया को गोहद पर विजय के उपलक्ष्य में शीर्खिपुर दिया गया और ये गाँव आज सरोखीपुरा के नाम से जाना जाता है। \n", "id": "514139", "title": "कोषड"}
{"url": "https://hi.wikipedia.org/wiki?curid=514140", "text": "दृढ़ पिण्ड\n\nभौतिक विज्ञान में दृढ़ पिण्ड, ठोस की उस आदर्श अवस्था को कहा जाता है जिसमें कोई विरूपण नहीं होता। अन्य शब्दों में, दृढ़ पिण्ड के दिए गए किसी दो कणों के मध्य दूरी समय के साथ नियत रहती है चाहे इस पर कोई भी बाह्य बल आरोपित किया जाये।\n\nदृढ़ पिण्ड की स्थिति उसमें समाहित सभी कणों की स्थिति को निरुपित करती है।\nवेग (जिसे रेखीय वेग भी कहा जाता है) व कोणीय वेग का मापन निर्देश तन्त्र के सापेक्ष किया जाता है।\n\nदृढ़ पिण्ड B का निर्देश तन्त्र N में कोणीय वेग, N, में दृढ़ पिण्ड D के कोणीय वेग व D के सापेक्ष B के कोणीय वेग के जोड़ के समान होता है।\n\n", "id": "514140", "title": "दृढ़ पिण्ड"}
{"url": "https://hi.wikipedia.org/wiki?curid=514142", "text": "दृढ़ पिण्ड गतिकी\n\nदृढ़ पिण्ड गतिकी बाह्य बलों की उपस्थिति में परस्पर पिण्डो के मध्य गति का अध्ययन है। यहाँ यह माना जाता है कि किसी भी बल के प्रभाव में पिण्ड में किसी प्रकार की विकृति उत्पन्न नहीं होगी। अतः इसका अध्ययन इस आधार पर सरल हो जाता है कि गति के दौरान पिण्ड के विन्यास का ज्ञान होना आवश्यक नहीं है। पिण्ड में किसी भी तरह की स्थानांतरण अथवा घूर्णन गति, पिण्ड में समाहित सभी कणों में समान होगी।\n\nदृढ़ पिण्ड गतिकी को गति के समीकरणों में परिभाषित किया जाता है जिन्हें न्यूटन के गति नियमों तथा लाग्रांजीय यांत्रिकी की सहायता से व्युत्पित किया जाता है। इन गति की समीकरणों के हल की सहायता से दृढ़ पिण्ड निकाय के विन्यास का समय के फलन के रूप में परिवर्तन को समझा जाता है। दृढ़ पिण्ड गतिकी का हल एवं सूत्रीकरण, यांत्रिक निकायों के संगणक अनुकरण में महत्वपूर्ण उपकरण है।\n", "id": "514142", "title": "दृढ़ पिण्ड गतिकी"}
{"url": "https://hi.wikipedia.org/wiki?curid=514145", "text": "आयलर समीकरण\n\nचिरसम्मत यांत्रिकी में, आयलर के घूर्णी समीकरण घूर्णी निर्देश तन्त्र की सहायता से दृढ़ पिण्डों की घूर्णन गति का वर्णन करते हैं। इसमें जो घूर्णी फ्रेम लिया जाता है उसका अक्ष उस पिण्ड से जुड़ा हुआ (फिक्ड) तथा पिण्ड के मुख्य जड़त्व अक्षों के समान्तर होता है। आयलर समीकरण, सदिश अर्धरैखिक प्रथम ऑर्डर वाले साधारण अवकल समीकरण होते हैं। आयलर समीकरणों का सामान्य रूप निम्नलिखित है-\n\nजहाँ \"M\" लगाये गये बलाघूर्ण हैं, \"I\" जड़तवाघूर्ण मैट्रिक्स (inertia matrix) है, ω मुख्य अक्षों के सापेक्ष कोणीय वेग है।\n\n3D मुख्य लम्बकोणिक अक्षों (orthogonal coordinates) में उपरोक्त समीकरणों का निम्नलिखित रूप हो जाता है-\n\nजहाँ \"M\" आरोपित बलाघूर्ण M के घटक हैं, \"I\" मुख्य जड़त्व आघूर्ण अक्ष I के घटक हैं और ω कोणीय वेग ω के घटक मुख्य अक्षों की दिशा हैं।\n\nआयलर के द्वितीय नियम से आरम्भ करने पर, एक जड़त्वीय निर्देश तन्त्र (\"in\" अधोलिखित) में, कोणीय संवेग L का समय के सापेक्ष अवकलन आरोपित बलाघूर्ण के बराबर होता है\n\nजहाँ I जड़त्वीय निर्देश तन्त्र में परिकलित जड़त्वाघूर्ण प्रदिश है। यद्यपि यह नियम सार्वभौमिक सत्य है, यह समान्य घूर्णी दृढ़ पिण्ड की गति के लिए हल करने में हमेशा सहायक नहीं है। चूँकि I और ω दोनों गति के दौरान परिवर्तित हो सकते हैं।\n\nअतः हम निर्देश तन्त्र को इस तरह परिवर्तित करते हैं कि वह घूर्णी पिण्ड के साथ स्थिर रहे और इस तरह से चयन करते हैं कि इसकी अक्ष जड़त्वाघूर्ण प्रदिश की दिशा में स्थित हों। इस निर्देश तन्त्र में कम से कम जड़त्वाघूर्ण प्रदिश तो नियत (और विकर्ण) है, जो गणना को सुगम बनाता है। जैसा की जड़त्वाघूर्ण में समझाया गया है, कोणीय संवेग\n\nजहाँ \"M\", \"I\" और ω उपर वर्णित किए गये अनुसार हैं।\n\nघूर्णी निर्देश तन्त्र में, समय अवकलज को \nसे प्रतिस्थापित करना चाहिये।\n\nजहाँ अधोलिखित \"rot\" घूर्णी निर्देश तन्त्र को निरुपित कर रहा है। जड़त्वीय और घूर्णी निर्देश तन्त्रों में बलाघूर्ण से सम्बंधित व्यंजक निम्न है :\n\nजहाँ Q घूर्णी प्रदिश है, जो किसी कोणीय वेग सदिश v से सम्बंधित लंब कोणीय प्रदिश है\n\nसामने के चित्र में r त्रिज्या, m द्रव्यमान एवं I जड़त्वाघूर्ण वाली एक बिलियर्ड की गेंद को टेबल के समान्तर इस प्रकार मारना है कि गेंद टेबल पर बिना सरके हुए आगे बढ़े (लुढ़के)। हम इसमें यह जानना चाहते हैं कि गेंद के आधार से किस ऊँचाई पर बल F लगाया जाय ताकि कोई घर्षण बल न होने के वावजूद गेंद बिना फिसले, लुढ़कते हुए आगे बढ़ जाय।\n\nक्षैतिज दिशा में लगाये गये बल F का बलाघूर्ण M = - (h-r) F गेंद में घूर्णी त्वरण पैदा करता है-\n\nयहाँ बलाघूर्ण ऋणात्मक लिया गया है क्योंकि यह घूर्णन कोण φ के विपरीत है (चित्र देखें)। इस समीकरण के अलावा, गेंद पर लगाये गये बल F के कारण उसके द्रव्यमान केन्द्र में त्वरण उत्पन्न होत है। अतः\n\nध्यान दीजिये कि त्वरण formula_10 , टेबल के समान्तर तथा बल की दिशा में है। बिना-सरके लुढ़कने के लिये आवश्यक है कि-\n\nइस प्रकार उपरोक्त सभी समीकरण मिलकर गेंद की गति का तीन चरों h, φ, तथा x में वर्णन करते हैं। इन समीकरणों को मिलाकर हल करते हुए हमें निम्नलिखित जानकारी मिलती है-\n\nकिसी ठोस, समांग गोले का जड़त्वाघूर्ण formula_13 होता है। यह मान रखने पर-\n\nr त्रिज्या, m द्रव्यमान तथा I जड़त्वाघूर्ण वाला एक पहिया (या, बेलन) α कोण पर झुके हुए समतल पर गुरुत्वीय त्वरण g के प्रभ से लोटनी गति (रोल्लिंग) कर रहा है। \n(सामने का चित्र देखें)। चूँकि यह पहिया स्थानान्तरित भी हो रहा है, इसके द्रव्यमान का रैखिक त्वरण भी हो रहा है। इस समस्या में हम यह मान रहे हैं कि पहिये की गति बिना सरके (बिना स्लिप के) हो रही है। अतः नत-समतल और पहिये के बीच (सम्पर्क बिन्दु पर) एक घर्षण बल R उत्पन्न होता है जो पहिये को घुमाता है, क्योंकि इस बल के कारण एक बलाघूर्ण M = -r R लगता है। यह बलाघूर्ण ऋणात्मक लिया गया है क्योंकि यह घूर्णन कोण φ के विपरीत है। अतः पहिये की घूर्णन गति का समीकरण निम्नलिखित है-\n\nअब पहिये के द्रव्यमान केन्द्र के विस्थापन पर विचार करते हैं। पहिये के द्रव्यमान mg का नत-समतल की दिशा में अवयव (कम्पोनेन्ट) F का मान \"F\"=\"mg\"sin(\"α\") है। यह बल घर्षण बल के उल्टी दिशा में कार्य कर रहा है। अतः न्यूटन की गति के द्वितीय नियम के अनुसार-\n\nजहाँ formula_10 पहिये का नत-समतल के समान्तर (नीचे की ओर) त्वरण है। इसके अलावा, यदि लोटन गति बिना फिसले हुए हो रही है तो formula_11 । इस प्रकार हमने तीन अज्ञात राशियों \"R\", \"φ\" तथा \"x\" को समेटे हुए गति के समीकरण प्राप्त कर लिये। इन समीकरणों को हल करने पर हमे यह प्राप्त होता है-\n\nइससे यह देखा जा सकता है कि किसी दिये हुए नत-कोण α के लिये, अधिकतम त्वरण तब होता है जब पहिये का द्रव्यमान अधिक-से-अधिक उसके अक्ष के निकट हो। (अर्थात जड़त्वाघूर्ण न्यूनतम हो)।\n\nध्यान दीजिये कि इसी नत-समतल पर, यदि घर्षण शून्य हो तो, उस पर सरक रहे किसी पिण्ड का त्वरण formula_20 (नत से समान्तर, नीचे की तरफ) होगा, जो पहिये के त्वरण से अधिक है। इसका कारण यह है कि पहिये की स्थितिज ऊर्जा दो प्रकार की गतिज ऊर्जा में बदल रही है- घूर्णन की गतिज ऊर्जा तथा द्रव्यमान केन्द्र के स्थानान्तरण की गतिज ऊर्जा ; जबकि सरकते हुए पिण्ड में केवल एक ही गतिज ऊर्जा होती है- द्रव्यमान केन्द्र के स्थानान्तरण की गतिज ऊर्जा (सरकते हुए पिण्ड के लिये, घूर्णन ऊर्जा शून्य होती है।)\n\n\n", "id": "514145", "title": "आयलर समीकरण"}
{"url": "https://hi.wikipedia.org/wiki?curid=514148", "text": "चिरसम्मत यांत्रिकी का इतिहास\n\nइस अनुच्छेद का सम्बंध चिरसम्मत यांत्रिकी के इतिहास से है।\nप्राचीन यूनानी दार्शनिक, मुख्य रूप से अरस्तु प्रथम व्यक्ति माना जाता है जिसने अमूर्त प्राकृतिक नियमों का उल्लेख किया।\n\nफ्रांसीसी पादरी जीन बुरिदन ने आवेग सिद्धान्त दिया जिसे अरस्तु सिद्धन्त का सहायक सिद्धन्त भी माना जाता है।\n\nयह युग गैलिलीयो के सिद्धन्तों से आरम्भ होता है।\n\n२० वीं शताब्दी के अन्त तक चिरसम्मत सिद्धान्त भौतिकी में आत्मनिर्भर सिद्धान्त नहीं रह पाया। चिरसम्मत विद्युत चुम्बकत्व के साथ-साथ इसको आपेक्षिक क्वांटम यांत्रिकी अथवा क्वांटम क्षेत्र सिद्धान्त का एक भाग मात्र बन गई।\n", "id": "514148", "title": "चिरसम्मत यांत्रिकी का इतिहास"}
{"url": "https://hi.wikipedia.org/wiki?curid=514152", "text": "विज्ञान का इतिहास\n\nविज्ञान का इतिहास से तात्पर्य विज्ञान व वैज्ञानिक ज्ञान के ऐतिहासिक विकास के अध्ययन से है। यहाँ 'विज्ञान' के अन्तर्गत प्राकृतिक विज्ञान व सामाजिक विज्ञान दोनों सम्मिलित हैं।\n\nप्रागैतिहासिक काल से ही, सलाह तथा ज्ञान वाचिक परम्परा के रूप में पीढ़ी दर पीढ़ी आगे बढ़ता रहा था। उदाहरण के लिए, मक्के का कृषि के लिए गृहीकरण दक्षिणी मेक्सिको में ९००० वर्ष पूर्व हुआ था अर्थात लिपि के विकास से भी पहले। इसी प्रकार, पुरातात्त्विक प्रमाण संकेत देते हैं कि साक्षरतापूर्व समाजों में खगोलीय ज्ञान का विकास हो चुका था।up\n\nयह विज्ञान की की ऐसी शाखा है जिसमे द्रव तथा ऊर्जा और उसकी परस्पर क्रियाओं का अध्ययन होता है। भौतिकी प्राकृतिक जगत का मूल विज्ञान है, क्योंकि विज्ञान की अन्य शाखाओं के विकास भौतिकी के ज्ञान पर बहुत हद तक निर्भर करता है।\n\nविज्ञान की वह शाखा जिसके अन्तर्गत सजीवों के उत्पति विकास कार्य संरचना और क्रिया का अध्ययन करते है जीव विज्ञान कहलाता है। जीव विज्ञान का पिता अरस्तू को मना जाता है क्योंकि उन्हींने पहली वार जीवों को उतवीकास और आकार आकृति के आधार पर वग्रीक्रीत किया जिसके बाद जीवों का अध्ययन आसान हो गया।\n\n", "id": "514152", "title": "विज्ञान का इतिहास"}
{"url": "https://hi.wikipedia.org/wiki?curid=514153", "text": "चिरसम्मत यांत्रिकी की समयरेखा\n\nचिरसम्मत यांत्रिकी की समयरेखा:\n", "id": "514153", "title": "चिरसम्मत यांत्रिकी की समयरेखा"}
{"url": "https://hi.wikipedia.org/wiki?curid=514154", "text": "लाग्रांजीय यांत्रिकी\n\nलाग्रांजीय यांत्रिकी अथवा लाग्रांजियन यांत्रिकी स्थिर प्रक्रिया द्वारा हेमिल्टन विधि द्वारा चिरसम्मत यांत्रिकी का एक पुनःसूत्रिकरण है।\n\nयदि किसी कण पर बाह्य बल कार्य करते हैं तो न्यूटन के गति के नियमानुसार तीनों विमाओं के लिए तीन साधारण द्विघात अवकल समीकरण प्राप्त होंगी। अतः कण की पूर्ण अवस्था का वर्णन करने के लिए ६ स्वतंत्र चर (तीन प्रारम्भिक निर्देशांक और तीन वेग) प्रर्याप्त हैं।\n", "id": "514154", "title": "लाग्रांजीय यांत्रिकी"}
{"url": "https://hi.wikipedia.org/wiki?curid=514155", "text": "हेमिल्टोनीय यांत्रिकी\n\nहेमिल्टोनीय यांत्रिकी अथवा हेमिल्टोनियन यांत्रिकी चिरसम्मत यांत्रिकी के पुनःसूत्रिकरण पर आधारित एक विकसित सिद्धान्त है जो चिरसम्मत यांत्रिकी के समान परिणाम देता है। इसमें विभिन्न गणितीय सूत्रों का उपयोग होता है, जो सिद्धांतो को अधिक अमूर्त रूप में समझने में सहायक हैं। ऐतिहासिक रूप से यह चिरसम्मत यांत्रिकी के सूत्रों का पुनःसूत्रिकरण है, जिसने बाद में क्वांटम यान्त्रिकी के सूत्रिकरण में योगदान किया।\n\nहेमिल्टोनीय यांत्रिकी १८३३ में विलियम रोवन हेमिल्टन ने लाग्रांजियन यांत्रिकी से आरम्भ करते हुए प्रथम सूत्रीकरण किया, इससे पूर्व १७८८ में जोसेफ लुई लाग्रांज ने चिरसम्मत यांत्रिकी का पुनःसूत्रिकरण प्रस्तुत किया।\n\nहेमिल्टोनीय यांत्रिकी में, चिरसम्मत यांत्रिकी तन्त्र को विहित निर्देशांको formula_1 के एक समुच्चय द्वारा वर्णित किया जाता है, जहाँ निर्देशांक formula_2 का प्रत्यक घटक तन्त्र के निर्देश तंत्र द्वारा अनुक्रमित है।\n\nहेमिल्टोनीय समीकरणों में तन्त्र की समय वृद्धि अद्वितीय रूप से परिभाषित की जाती है :\n\\end{align} </math>\n\nजहाँ formula_3 हेमिल्टोनियन है जो तन्त्र की सम्पूर्ण ऊर्जा को निरुपित करता है। एक बन्द तन्त्र (निकाय) के लिए, यह तन्त्र की गतिज व स्थितिज ऊर्जा के योग के बराबर होता है। \n\nव्यापक निर्देशांको formula_5, व्यापक वेगों formula_6 एवं समय के व्यंजको में दिए गये लाग्रांजियन के लिए :\n", "id": "514155", "title": "हेमिल्टोनीय यांत्रिकी"}
{"url": "https://hi.wikipedia.org/wiki?curid=514211", "text": "मारग्रेट थैचर\n\nमारग्रेट हिल्डा थैचर, बैरोनेस थैचर (13 अक्टूबर 1925 – 8 अप्रैल 2013) ब्रिटिश राजनीतिज्ञ थीं, जो बीसवी शताब्दी में सबसे लंबी अवधि (1979–1990) के लिए यूनाईटेड किंगडम की प्रधानमंत्री रही थीं और एकमात्र महिला जिन्होंने यह कार्यभार संभाला हो।\n", "id": "514211", "title": "मारग्रेट थैचर"}
{"url": "https://hi.wikipedia.org/wiki?curid=514221", "text": "इंडियन नैशनल लोकदल\n\nइंडियन नेशनल लोकदल या इनेलो () भारत के हरियाणा राज्य की एक प्रमुख राजनीतिक पार्टी है। इनेलो एक क्षेत्रीय पार्टी के रूप में १९८७ के दौरान राजनीतिक अस्तित्व में आयी। वर्तमान में ओमप्रकाश चौटाला पार्टी के अध्यक्ष और उनके ज्येष्ठ पुत्र अजय सिंह चौटाला पार्टी के महासचिव हैं। इनेलो पूर्व में भारतीय जनता पार्टी के नेतृत्व वाले राष्ट्रीय जनतांत्रिक गठबंधन का अंग रह चुकी है। पार्टी के शीर्ष नेताओं की अनुपस्थिति में २०१४ के विधानसभा चुनावों के बाद पार्टी प्रमुख ओम प्रकाश चौटाला के छोटे पुत्र अभय चौटाला के नेतृत्व में 90 में से 19 सीट्स जीती और बीजेपी के बाद सबसे बड़ी पार्टी बनी. विपक्ष के नेता के रूप में अभय चौटाला विधानसभा में पार्टी का नेतृत्व कर रहे हैं.। अप्रैल २००१ में देवी लाल के निधन के बाद से इनेलो का राजनैतिक संघर्ष का दौर आरंभ हुआ और बीते 3 विधानसभा चुनावों में पार्टी दुसरे स्थान पर रही \n\n2014 लोकसभा चुनावों में इस दल के प्रत्याशी हरियाणा की दो सीटों, सिरसा व हिसार, में विजयी हुए।\n\n", "id": "514221", "title": "इंडियन नैशनल लोकदल"}
{"url": "https://hi.wikipedia.org/wiki?curid=514225", "text": "दिमित्री दॉन्सकॉय\n\nदिमित्री दॉन्सकॉय (रूसी में Дмитрий Донской) - एक रूसी राजा था जो 1359 से 1389 तक मोस्को की राजकुमारशाही में शासन करता था। वह भी संयुक्त रूसी सेना का सिर था जिसने 1380 में कुलिकोवो के मैदान में तातरों के खिलाफ़ जीत हासिल की।\n", "id": "514225", "title": "दिमित्री दॉन्सकॉय"}
{"url": "https://hi.wikipedia.org/wiki?curid=514236", "text": "बेनी विभाग\n\nबेनी या ऍल बेनी बोलिविया का एक प्रशासनिक विभाग (देपार्तामेन्त) है जो उस देश के पूर्वोत्तरी भाग में स्थित है। यह बोलिविया के पर्वतीय क्षेत्र से बाहर का एक मैदानी इलाक़ा है।\n\n", "id": "514236", "title": "बेनी विभाग"}
{"url": "https://hi.wikipedia.org/wiki?curid=514238", "text": "चुकिसाका विभाग\n\nचुकिसाका बोलिविया का एक प्रशासनिक विभाग (देपार्तामेन्त) है जो उस देश के दक्षिण-मध्य भाग में स्थित है। इसकी राजधानी सूक्रे शहर है जो बोलिविया की राष्ट्रीय संवैधानिक राजधानी भी है।\n\n", "id": "514238", "title": "चुकिसाका विभाग"}
{"url": "https://hi.wikipedia.org/wiki?curid=514240", "text": "कोचाबाम्बा विभाग\n\nकोचाबाम्बा बोलिविया का एक प्रशासनिक विभाग (देपार्तामेन्त) है जो उस देश के मध्य भाग में स्थित है।\n\n", "id": "514240", "title": "कोचाबाम्बा विभाग"}
{"url": "https://hi.wikipedia.org/wiki?curid=514242", "text": "तारिहा विभाग\n\nतारिहा बोलिविया का एक प्रशासनिक विभाग (देपार्तामेन्त) है जो उस देश के दक्षिणी भाग में स्थित है। इस विभाग की सीमाएँ आर्जेन्टीना व पारागुआए से लगती हैं।\n\n", "id": "514242", "title": "तारिहा विभाग"}
{"url": "https://hi.wikipedia.org/wiki?curid=514246", "text": "सान्ता क्रूस विभाग, बोलिविया\n\nसान्ता क्रूस बोलिविया का एक प्रशासनिक विभाग (देपार्तामेन्त) है जो उस देश के पूर्वी भाग में स्थित है। यह उस देश का सबसे बड़ा विभाग है और सब विभागों में सबसे धनवान भी है। यहाँ प्राकृतिक गैस के बड़े भण्डार हैं। बोलिविया के अन्य भागों की तुलना में यहाँ यूरोपी नस्ल के अधिक लोग रहते हैं।\n\n", "id": "514246", "title": "सान्ता क्रूस विभाग, बोलिविया"}
{"url": "https://hi.wikipedia.org/wiki?curid=514253", "text": "पोतोसी विभाग\n\nपोतोसी बोलिविया का एक प्रशासनिक विभाग (देपार्तामेन्त) है जो उस देश के दक्षिणी-पश्चिमी भाग में स्थित है। इस विभाग का अधिकतर भूभाग एक शुष्क पहाड़ी इलाक़ा है और इसके पश्चिमी भाग में एक बड़ा पठार जिसमें सालार दे उयुनी नामक विश्व का सबसे बड़ा नमक का मैदान स्थित है। स्पेनी साम्राजय के ज़माने में पोतोसी उस सम्राजय का सबसे अमीर क्षेत्र हुआ करता था। यहाँ पर चांदी की खाने थीं जहाँ से चांदी निकालकर यूरोप भेजा जाता था।\n\n", "id": "514253", "title": "पोतोसी विभाग"}
{"url": "https://hi.wikipedia.org/wiki?curid=514255", "text": "पान्दो विभाग\n\nपान्दो बोलिविया का एक प्रशासनिक विभाग (देपार्तामेन्त) है जो उस देश के पश्चिमोत्तरी भाग में स्थित है। यह बोलिविया का सबसे कम आबादी वाला विभाग है। इसकी उत्तरी सरहद ब्राज़ील से और पश्चिमी सीमा पेरू से लगती है।\n\n", "id": "514255", "title": "पान्दो विभाग"}
{"url": "https://hi.wikipedia.org/wiki?curid=514257", "text": "ओरूरो विभाग\n\nओरूरो बोलिविया का एक प्रशासनिक विभाग (देपार्तामेन्त) है जो उस देश के पश्चिम भाग में स्थित है। एवो मोरालेस, जो २००६ से बोलिविया के राष्ट्रपति रहें हैं, इसी विभाग के निवासी हैं।\n\n", "id": "514257", "title": "ओरूरो विभाग"}
{"url": "https://hi.wikipedia.org/wiki?curid=514259", "text": "ला पास विभाग, बोलिविया\n\nला पास बोलिविया का एक प्रशासनिक विभाग (देपार्तामेन्त) है जो उस देश के पश्चिम भाग में स्थित है। इसकी सरहद पेरू से लगती है। प्रसिद्ध पर्वतीय टीटीकाका झील इस विभाग इस विभाग और पेरू के बीच में पड़ती है। इस विभाग की राजधानी ला पास शहर है जो पूरे देश की प्रशासनिक राजधानी भी है।\n\n", "id": "514259", "title": "ला पास विभाग, बोलिविया"}
{"url": "https://hi.wikipedia.org/wiki?curid=514266", "text": "सालार दे उयुनी\n\nसालार दे उयुनी (), जिसे सालार दे तुनुपा () भी कहा जाता है, दुनिया का सबसे बड़ा नमक का मैदान है। १०,५८२ वर्ग किमी के क्षेत्रफल (लगभग भारत के त्रिपुरा राज्य के बराबर) वाला यह नमक का मैदान बोलिविया के पोतोसी व ओरूरो विभागों में स्थित है। यह ३,६५६ मीटर (११,९९५ फ़ुट) की ऊँचाई पर ऐन्डी पर्वत शृंखला के छोर पर स्थित है।\n\nसालार दे उयुनी कुछ प्रागैतिहासिक झीलों में बदलाव के कारण बन गया था। वर्तमान काल में यह कई मीटर मोटी नमक की परत वाला मैदान है जिसके नीचे एक अत्यंत खारे पानी का सरोवर है। इस निचले सरोवर में लिथियम का घनत्व बहुत है और अनुमान लगाया गया है कि विश्व का ३०% से ७०% प्राप्त किया जा सकने वाला लिथियम इसी स्थान पर है। अनुमान लगाया गया है कि सालार दे उयुनी में १० अरब टन नमक जमा हुआ है।\n\n", "id": "514266", "title": "सालार दे उयुनी"}
{"url": "https://hi.wikipedia.org/wiki?curid=514269", "text": "इस्ला इन्काउआसी\n\nइस्ला इन्काउआसी () एक पहाड़ी भूमि का टुकड़ा है जो दक्षिण अमेरिका के बोलिविया देश में सालार दे उयुनी नामक नमक के मैदान के बीच में स्थित है। प्रागैतिहासिक काल में, जब यह मैदान एक झील हुआ करती थी, इस्ला इन्काउआसी उस झील में एक द्वीप था। प्रशासनिक रूप से यह बोलिविया के पोतोसी विभाग में स्थित है। इस मैदान में ऐसे और भी 'द्वीप' हैं, मसलन पास का इस्ला देल पेस्कादो।\n\n'इस्ला' का अर्थ स्पेनी भाषा में 'द्वीप' होता है। 'इन्का' से तात्पर्य दक्षिण अमेरिका के ऐतिहासिक इन्का समुदाय का है। 'उआसी' का अर्थ स्थानीय केचुआ भाषा में 'घर' होता है। यानि 'इस्ला इन्काउआसी' क मतलब 'वह द्वीप जो इन्काओं का धर है' होता है।\n\n", "id": "514269", "title": "इस्ला इन्काउआसी"}
{"url": "https://hi.wikipedia.org/wiki?curid=514271", "text": "इस्ला देल पेस्कादो\n\nइस्ला देल पेस्कादो (), जो इस्ला दे लोस पेस्कादोरेस () और कुहिरी () के नामों से भी जाना जाता है, एक पहाड़ी भूमि का टुकड़ा है जो दक्षिण अमेरिका के बोलिविया देश में सालार दे उयुनी नामक नमक के मैदान के बीच में स्थित है। प्रागैतिहासिक काल में, जब यह मैदान एक झील हुआ करती थी, इस्ला देल पेस्कादो उस झील में एक द्वीप था। प्रशासनिक रूप से यह बोलिविया के पोतोसी विभाग में स्थित है। इस मैदान में ऐसे और भी द्वीप हैं, मसलन पास का इस्ला इन्काउआसी।\n\n'इस्ला' का अर्थ स्पेनी भाषा में 'द्वीप' होता है और 'पेस्कादो' का मतलब 'मछली' है। यह द्वीप दूर से मछली की आकृति प्रस्तुत करता है जिस वजह से इसका नाम पड़ा है।\n\n", "id": "514271", "title": "इस्ला देल पेस्कादो"}
{"url": "https://hi.wikipedia.org/wiki?curid=514293", "text": "उड़ान (२०१० फ़िल्म)\n\nउड़ान २०१० कि, विक्रमादित्य मोटवनी द्वारा निर्देशित व संजय सिंह, अनुराग कश्यप और रोनी स्क्रूवाला द्वारा निर्मित एक हिन्दी फ़िल्म है। यह अनुराग कश्यप के वास्तविक जीवन पर आधारित है। फिल्म को आधिकारिक तौर पर संयुक्त राष्ट्र के कुछ संबंध (थोड़ी झल्कि) श्रेणी मे २०१० कान फिल्म समारोह में प्रतिस्पर्धा करने के लिए चुना गया था। फिल्म बॉक्स आफिस पर तुरंत सफल नहीं हुई, लेकिन अंततः एक क्लासिक पंथ के रूप में मानी गई।\n१७ वर्षीय रोहन अपने तीन दोस्तो विक्रम, बिनोय और मनिन्दर के साथ एक बालिग फिल्म देखते हुए अपने वार्डन द्वारा पकड़े जाते हैं। | उन चारो को प्रतिष्ठित बिशप काटन स्कूल शिमला से निकाल दिया जाता है। रोहन को न चाहते हुए भी अपने घर जमशेद्पुर लौटना पड़ता है। वहाँ उसे क्रोधी पिता के साथ रहना पड़ता है। वे उसे ज़िन्दगी अपनी तरह जीने को कह्ते हैं। हर सुबह उसे न चाह्ते हुए भी पूरे शहर की सैर करनी पड़ती है, तैयार होकर अपने पिता के कारखाने मे काम करना पड़ता है तथा शाम को अभियान्त्रिकी की पढ़ाई के लिये कालेज जाना पड़ता है। यह सब करने के बाद भी उसे अपने पिता से शारीरिक शोषण और निरन्तर अपमान ही मिलता है। रोहन लेखक बनना चाहता है परन्तु उसके पिता को उसके सपनो से कोइ मतलब नही है। \nमाँ बाप के प्यार से मरहूम रोहण बाहर उसकी तलाश करने लगता है। एक दिन रोहन घर से बाहर अपने पिता की गाड़ी लेकर एक बार मे चला जाता है। वहाँ उसकी मुलाकात अपने कालेज के कुछ सीनियर से होती है जो उसके दोस्त बन जाते हैं। वे साथ मे दारू और सिगरेट पीते हैं। इन सभी चीज़ो मे मज़ा पाकर यह रोहण की नियमित आदत बन जाती है | \nइसी बीच अपने लेखक बनने के सपने को पूरा करने के लिये रोहन जान बूझकर परीक्षा मे फेल हो जाता है | उसी बीच उसके सौतेले छोटे भाई अर्जुन की तबीयत खराब हो जाती है और उसके पिता को स्कूल जाने के लिये कहा जाता है | अर्जुन के स्कूल जाने के कारण उनके पिता एक मह्त्वपूण॑ अनुबन्ध खो बैठते हैं। रोहन ने घर पहुँचकर देखा की उसके पिता अर्जुन को बेहोशी की हालत मे अस्पताल लेकर जा रहे हैं। उलझे मामलो के डर से रोहन अपने पिता को झूठ बोला कि उसने परीक्षा उत्तीर्ण कर ली। उसके पिता रोहन को अस्पताल मे अर्जुन की देखभाल के लिये छोड़कर व्यपार यात्रा के लिये कोलकाता चले गए। \nअस्पताल मे ६ वर्षीय अर्जुन के साथ समय बिताते हुए रोहन को पता चला कि उसकी यह हालत पिता के अनुबन्ध खोने के गुस्से में बेल्ट से की गई पिटाई के कारण हुई है। \nवापस लौटने पर पिता को रोहन की परीक्षा मे असफलता के बारे मे पता चल गया। \nवे फैसला करते है कि रोहन को पूरा दिन कारखाने मे काम करना पड़ेगा और अर्जुन को बोडि॑न्ग स्कूल मे दाखिल करा देंगे तथा अपनी एक और शादी कर लेन्गे। वह रोहन द्वारा लिखि गई कविताओ की डायरी भी जला देते हैं। कुछ दिन बाद उसके पिता अपनी होने वाली पत्नी तथा सौतेली बेटी से रोहन का परिचय कराते हैं। इसी बीच रोहन मुम्बई मे अपने दोस्तो से फोन पर बात करता है तो उसे पता चलता है कि वे सभी खुश हैं। | वह अपने जीवन के बारे मे कुछ भी कहने मे असमर्थ महसूस करते हुए फोन काट देता है। \nअपने पिता की गाड़ी को नष्ट करने के जुर्म मे रोहन कुछ दिन जेल मे रहता है | जब वह वापस आता है तो कमरे मे अपनी होने वाली माँ व उनके रिश्तेदार को पाता है। वह घर छोड़कर मुन्बई जाने के लिए तैयारी करता है तथा अर्जुन को उसके आने वाले कल के लिए शुभकामनाएँ देकर चल देता है। उसके पिता जब उसे रोकने की कोशिश करते हैं तो वह उन्हे मारकर भाग जाता है। उस रात वह अपने चाचा के घर रहा जो उसे आने वाली जिंदगी के लिए शुभकामनाएं देते हैं। \nअगले दिन रोहन अपने घर की तरफ से स्टेशन के लिये रवाना हुआ तो घर के बाहर अर्जुन को देखकर उसके पास चला गया। पिता द्वारा उसे बोडि॑न्ग स्कूल भेजने के लिये टेक्सी लेने जाने की बात सुनकर वह उसे अपने साथ चलने के लिए मना लेता है। वह पिता के लिये एक चेतावनी भरा पत्र छोड़कर चला जाता है कि वे उन्हे ढूढने की कोशिश न करें। दोनो भाई सभी मुसीबतो से मुक्त होकर नई ज़िन्दगी के लिये एक नई आज़ाद उड़ान भरने चल पड़ते हैं। \n", "id": "514293", "title": "उड़ान (२०१० फ़िल्म)"}
{"url": "https://hi.wikipedia.org/wiki?curid=514298", "text": "ओरेनबूर्ग ओब्लास्त\n\nओरेनबूर्ग, रूस का एक ओब्लास्त (области या प्रांत) है। सोवियत संघ के ज़माने में, १९३८ से १९५७ तक, इसका नाम बदलकर च्कालोव ओब्लास्त रखा गया था।\n\nओरेनबूर्ग ओब्लास्त की दक्षिणी सीमाएँ काज़ाख़स्तान से लगती हैं। यूराल नदी इस ओब्लास्त की प्रमुख जलधारा है।\n\n२०१० की जनगणना के हिसाब से ओरेनबूर्ग ओब्लास्त के समुदाय इस प्रकार थे: रूसी (७५.९%), तातार (७.६%), काज़ाख़ (६%), युक्रेनी (२.५%), बाशक़ीर (२.३%), मोर्दवीनी (१.९%), जर्मन (०.६%), चुवाश (०.६%), अज़ेरी (०.४%) और बेलारूसी (०.३%)।\n", "id": "514298", "title": "ओरेनबूर्ग ओब्लास्त"}
{"url": "https://hi.wikipedia.org/wiki?curid=514301", "text": "चेल्याबिन्स्क ओब्लास्त\n\nचेल्याबिन्स्क, रूस का एक ओब्लास्त (области या प्रांत) है जो यूराल पर्वतों के दक्षिणी क्षेत्र में यूरोप और एशिया के महाद्वीपों की आपसी सीमा पर स्थित है।\n\n२०१० की जनगणना के हिसाब से चेल्याबिन्स्क ओब्लास्त के समुदाय इस प्रकार थे: रूसी (८३.८%), तातार (५.४%), बाशक़ीर (४.८%), युक्रेनी (१.५%), काज़ाख़ (१%), जर्मन (०.५%), बेलारूसी (०.४%), मोर्दवीनी (०.२%) और आर्मेनियाई (०.३%)।\n", "id": "514301", "title": "चेल्याबिन्स्क ओब्लास्त"}
{"url": "https://hi.wikipedia.org/wiki?curid=514303", "text": "अरमान वर्मा\n", "id": "514303", "title": "अरमान वर्मा"}
{"url": "https://hi.wikipedia.org/wiki?curid=514327", "text": "साईकल\n\nसाईकल का उतपादन पहली बार १९वी सदी मैं हुआ था। और अब इन्कि संख्या अर्बों मैं है। विश्व मैं अधिक्तर लोगों के लिये ये यात्रा का प्राथ्मिक साधन है। इस्की लोकप्रियता का एक करण यह है कि इस्मे किसी प्रकार के इन्धन कि अवस्यक्ता नहिं पडती, एवम यह यत्रा के दुसरे सधनो से सस्ता होता है।\n\nफ़्राँसे में मोशिए दे सिवरांक नाम का एक बालक था उसको चार पहियों वाला घोड़े का खिलौना बहुत पसंद था। जिस दिन उसका एक जन्म दिन था उसके पिता ने उसको शाम को एक डिब्बा दिया उसने झटपट उसको खोला तो वही घोड़े का खिलौना निकाला\nउस में चार पहिए लगे थे वह इसको पाकर इतना ख़ुश हुआ की जैसे उसके अपने पैरों में मानो पहिए लग गये हों।\n\nजब मोशिए बड़ा होने लगा, वो उस खिलौने से खेलने की उम्र पार कर चुका था पर वह बड़ा हो कर भी अक्सर सोचता कि कोई ऐसी सवारी बने जो घोड़े जैसी हो क्यों कि वो अब उस घोड़े की सवारी का मज़ा नही भुला था| आख़िर एक दिन मोशिए का यह सपना सच हो गया उसने उस घोड़े के खिलौने के आधार पर ही एक सवारी बनाई उस में केवल दो पहिए लगाए - यही विश्व की पहली साईकिल थी।\n", "id": "514327", "title": "साईकल"}
{"url": "https://hi.wikipedia.org/wiki?curid=514328", "text": "सर्वतत्व सिद्धांत\n\nसर्वतत्व सिद्धांत या हर चीज़ का सिद्धांत या सब कुछ का सिद्धांत () सैद्धांतिक भौतिकी का एक कल्पित सिद्धांत है जो हमारे भौतिक ब्रह्माण्ड में घट सकने वाली हर चीज़ को वैज्ञानिक दृष्टि से समझाने की क्षमता रखता होगा। अगर यह सिद्धांत स्पष्ट हो जाता है तो ऐसा कोई भी प्रयोग नहीं होगा जिसके नतीजे के बारे में पहले से ही सही भविष्यवाणी करनी सम्भव न हो। यह सिद्धांत अन्य सभी ज्ञात सिद्धांतो को एक-दूसरे से जोड़ने का भी काम करेगा। वैज्ञानिकों द्वारा सर्वतत्व सिद्धांत ढूंढने का एक मुख्य कारण प्रमात्रा यान्त्रिकी (क्वान्टम मकैनिक्स) और सामान्य सापेक्षता (थीओरी ऑफ़ रॅलॅटिविटि) के बीच में तालमेल बनाना है। बिना इस सिद्धांत के मिले यह दोनों मूल सिद्धांत कुछ पहलूओं में एक-दूसरे का खंडन करते हैं।\n\nसर्वतत्व सिद्धांत सभी मूलभूत अन्योन्य क्रियाओं (गुरुत्वाकर्षण, प्रबल और वैद्युतदुर्बल अन्योन्य क्रियाओं) का एकीकृत सिद्धांत है।\n\nई सं 1990 के लगभग बहुत से वैज्ञानिकों को विश्वास था कि 11-विमिय एम-सिद्धांत, जिसे पाँच पर्टर्बेटिव (विचलन) परमस्ट्रिंग सिद्धांतों में से एक द्वारा कुछ सीमाओं के द्वारा व्याख्या की जाती है और अन्य अधिकतम परम-सममितिय 11 विमिय परमगुरुत्व द्वारा, सर्वतत्व सिद्धांत है। तथापि, इस विषय पर व्यापक आम राय नहीं थी।\n\n", "id": "514328", "title": "सर्वतत्व सिद्धांत"}
{"url": "https://hi.wikipedia.org/wiki?curid=514358", "text": "प्रामिसरी नोट\n\nयह एक प्रकार से इकरार नामे की तरह का होता है जो लिखित रूप में जमानत के तोर पर उपयोग में लिया जाता है इसकी सहायता से भूमि भवन ऋण आदि से सम्बन्धी जमानत के तोर पर इसकी आवश्यकता को माना जाता है\n", "id": "514358", "title": "प्रामिसरी नोट"}
{"url": "https://hi.wikipedia.org/wiki?curid=514393", "text": "भौतिक विज्ञान में अनसुलझी पहेलियों की सूची\n\nभौतिक विज्ञान में कुछ अनसुलझी पहेलियाँ सैद्धांतिक हैं, कहने का मतलब यह है कि उपलब्द्ध सिद्धांत कुछ प्रायोगिक परिणामों अथवा कुछ प्रेक्षित परिघटनाओं को समझाने में सक्षम नहीं हैं। अन्य प्रायोगिक हैं, जिसका मतलब यह है कि किसी परघटना को विस्तार से समझने अथवा किसी प्रस्तावित सिद्धांत का परिक्षण करने के लिए प्रयोग का निर्माण करना कठिन है।\n\n\n\n", "id": "514393", "title": "भौतिक विज्ञान में अनसुलझी पहेलियों की सूची"}
{"url": "https://hi.wikipedia.org/wiki?curid=514407", "text": "कर्नेल (कम्प्यूटर)\n\nअभिकलन में कर्नेल एक कम्प्यूटर प्रोग्राम होता है जो तन्त्रांश (software) के आगत/निर्गत का संचालन करता है और अभिकलित्र के लिए केंद्रीय प्रक्रमन एकक (सीपीयू) तथा इलेक्ट्रॉनिक उपकरणों के लिए उन्हें (आगत/निर्गत निर्देशों को) डाटा प्रोसेसिंग निर्देश में अनुवाद करता है। कर्नेल आधुनिक अभिकलित्रों के प्रचालन तन्त्रों के लिए एक मूलभूत भाग है।\n\nकम्प्यूटर परिचालन तन्त्र (आपरेटिंग सिस्टम) का\nमुख्य भाग है कर्नेल (गुठ्ली) इसके द्वारा हार्ड्वेयर के \nस्तर पर की जाने वाली वास्तविक डाटा प्रोसेसिंग \nतथा अनुप्रयोग अर्थात अप्लीकेशन के बीच सेतु \nका कार्य करता है इसका मुख्य कार्य साफ़्ट्वेयर \nतथा हार्डवेयर के बीच संचार स्थापित कर सिस्टम\nके सभी स्रोतों का आवश्यकतानुसार प्रयोग करना\nजिससे आवश्यक प्रक्रिया का पालन कर कार्य सुचारु\nरूप से किया जा सके।\nकर्नेल के द्वारा अनुप्रयोग साफ़्टवेयर द्वारा किये जाने \nवाले कार्यों को आवरण प्रदान किया जाता है, \n(विशेष रूप से इनपुट आउट्पुट उपकरण को)।\n\nविभिन्न आपरेटिंग सिस्टमों मे डिजाइन (अभिकल्प)\nतथा आवश्यकातानुसार कार्य सम्पादन विभिन्न \nप्रकार के कर्नेल द्वारा किया जाता है। किन्तु मोनोलिथ \nकर्नेल (एण्ड्राइड में प्रयुक्त होने वाला) मे आपरेटिंग \nसिस्टम कोड एक ही स्थान पर (एड्रेस स्पेस) परकार्य \nकरते हैं जिससे कम स्थान होने पर भी अधिक कार्य\nकिया जा पाता है। \nकर्नेल का मुख्य कार्य है कि कम्प्यूटर के सभी \nस्रोतों का प्रबन्ध करे और प्रोग्रामों को चलाए \nऔर वे प्रोग्राम (अनुप्रयोग आदि) उन स्रोतों \nका सही तरह से उपयोग कर पाएं।\nसी.पी यू. मे सभी प्रोग्राम चलते हैं तथा वहीं \nसे कार्यों का सम्पादन और परिचालन होता \nहै। यहाँ कर्नेल का कार्य होता हैकि वह तय\nकरे कि किसी समय विशेष पर चलने वाले \nअनेकों प्रोग्रामों में से उस समय विशेष पर कौन \nसा प्रोग्राम प्रोसेसर पर चलने दिया जाए \nमेमोरी प्रबन्ध में भी कर्नेल की प्रमुख\nभूमिका है यहाँ इसका काम है कि सुरक्षित रूप से \nही मेमोरी में कोई डाटा पहुँचे। इसके लिये प्रायः \nवर्चुअल एड्रेसिंग प्रणाली का सहारा लिया जाता है \nजिसमें वर्चुअल एड्रेसिंग प्रणाली कर्नेल को एक \nअतिरिक्त एड्रेस उपलब्ध कराती है, उस उपलब्ध \nकराए गए स्थान पर अनेक अलग अलग प्रक्रियाएं \n(प्रोसेस) सम्पन्न होती हैं। यहाँ पते (एड्रेस) अलग \nअलग प्रोग्रामों ले लिए अलग- अलग हो सकते हैं, \nइस प्रक्रिया मेंएक बार मे एक ही प्रोग्राम को चलने \nदिया जाता है जिस से अनुप्रयोग क्रैश होने से बचा रहता है।\nअनेक प्रणालियों में इसको वर्चुअल एड्रेस प्रणाली पर\nभिन्न -भिन्न सतहों पर वर्तमान डाटा को वर्तमान मेमोरी \nके स्थान पर अन्य स्थानों डाटा को स्टोर पर किया जाता\nहै जैसे -हार्ड ड्राइव, अन्यथा वह रैम पर जगह घेरता, \nइस प्रकार कर्नेल ऑपरेटिंग सिस्टम को और अधिक \nजगह (रैम मेमोरी) उपलब्ध करा पाता है जो उसकी \nउपलब्ध मेमोरी क्षमता से अधिक स्थान होता है \nइसके लिए सी. पी. यू. के इशारे पर कर्नेल डिस्क \nके खाली स्थान पर उस डाटा को लिख कर छोड़ देता\nहै और, आवश्यकता होने पर, वह प्रोग्राम पुनः वहीं \nसे चल पड़ता है।\nएन्ड्राइड लाइनेक्स कर्नेल पर आधारित प्रणाली है जो मोबाइल हार्ड्वेयर से सीधे जुडकर ड्राइवर को नियमित रूप से मेमोरी पावर, नेटवर्क तथा विभिन्न अन्य अनुप्रयोगों से जुड़कर विभिन्न प्रकार की प्रक्रियाओं को अंजाम देता हैं। वह पर्त या सतह है जिस पर डैलविक वर्चुअल मशीन तथा कोर लाइब्रेरियाँ चलती हैं और सम्पूर्ण प्लेट्फ़ार्म को नियमित और नियन्त्रित करने में सहायता करती है। कर्नेल ओपेन सोर्स होने के कारण हैकरों तथा कम्प्यूटर प्रोग्रामों में रूचि रखने वालों को अपने प्रोग्राम बनाने में बढ़ावा देता है। इसी कारण कई बार इस तरह के उदाहरण सामने आते हैंकि जिन मूबाइल उपकरणों मे वैध एन्ड्राइड बन्डल नहीं हैं, उन पर भी इन्हे चलाया जा रहा है।\n\n", "id": "514407", "title": "कर्नेल (कम्प्यूटर)"}
{"url": "https://hi.wikipedia.org/wiki?curid=514428", "text": "समारा ओब्लास्त\n\nसमारा ओब्लास्त () रूस का एक ओब्लास्त (области या प्रांत) है। सोवियत संघ के ज़माने में, १९३६ से १९९० तक, इसका नाम कुय्बिशेव ओब्लास्त () था। इस ओब्लास्त की राजधानी भी 'समारा' नामक शहर ही है।\n\n२०१० की जनगणना के हिसाब से समारा ओब्लास्त के समुदाय इस प्रकार थे: रूसी (८५.६%), तातार (४.१%), चुवाश (२.७%), मोर्दवीनी (२.१%), युक्रेनी (१.४%) और आर्मेनियाई (०.७%)।\n", "id": "514428", "title": "समारा ओब्लास्त"}
{"url": "https://hi.wikipedia.org/wiki?curid=514435", "text": "बेल्गोरोद ओब्लास्त\n\nबेल्गोरोद ओब्लास्त () रूस का एक ओब्लास्त (области या प्रांत) है। इस ओब्लास्त की राजधानी भी 'बेल्गोरोद' नामक शहर ही है। यह रूस के सुदूर पश्चिम में स्थित है और इसकी सीमाएँ युक्रेन को लगती हैं।\n\n२०१० की जनगणना के हिसाब से बेल्गोरोद ओब्लास्त के समुदाय इस प्रकार थे: रूसी (९४.४%), युक्रेनी (२.८%), आर्मेनियाई (०.५%), अज़ेरी (०.३%) और तुर्क (०.३%)।\n", "id": "514435", "title": "बेल्गोरोद ओब्लास्त"}
{"url": "https://hi.wikipedia.org/wiki?curid=514475", "text": "मैक्सवेल मोंटेस\n\nमैक्सवेल मोंटेस (Maxwell Montes), शुक्र ग्रह पर इश्तार टेरा में स्थित एक पर्वतीय क्षेत्र है। यह ग्रह की सबसे ऊंची चोटी (11 किमी ऊंचाई) को सम्मिलित करता है। इसका नामकरण स्कॉटीश भौतिकविद् जेम्स क्लैर्क मैक्सवेल (1831-1879) पर हुआ है।\n", "id": "514475", "title": "मैक्सवेल मोंटेस"}
{"url": "https://hi.wikipedia.org/wiki?curid=514513", "text": "यूरी की रात\n\nयूरी की रात (मुख्यतः विश्व भर में अपने अंग्रेज़ी नाम Yuri's Night (यूरीस् नाईट) से प्रसिद्ध) अंतरराष्ट्रीय उत्सव है जो हर वर्ष 12 अप्रैल के दिन मनाया जाता है। यह अंतरिक्ष अन्वेषण की बड़ी उपलब्धियों के उपलक्ष्य में मनाया जाता है। यूरी गगारिन द्वारा की गई अंतरिक्ष में प्रथम मानव उड़ान से इस दिवस को अपना यह नाम मिला। गगारिन ने 12 अप्रैल 1961 के दिन वोस्तोक 1 द्वारा अंतरिक्ष के लिए उड़ान भरी थी, जो मानव इतिहास में मील का पत्थर साबित हुआ।\n", "id": "514513", "title": "यूरी की रात"}
{"url": "https://hi.wikipedia.org/wiki?curid=514561", "text": "कौमवेना जिला\n\nकौमवेना सूरीनाम का जिला है, जो देश के उत्तर में स्थित है। यह सूरीनाम नदी के दाहिने किनारे पर है। नियूव-एम्स्टर्डम जिले की राजधानी है तथा एलायंस अन्य मुख्य शहर है। जिले की आबादी 25,200 है तथा इसका कुल क्षेत्रफल 2,353 वर्ग किलोमीटर है। इसमें छह रिसॉर्ट हैं।\n\nसूरीनाम के सबसे घनी आबादी वाले जिलों में से एक कौमवेना अपनी आय के लिए मुख्यतः कृषि पर निर्भर रहता है। यहाँ बाग़ान 17वी शताब्दी में प्रथम डच शासन के दौरान से ही लगाए जाते हैं।\n\nकई छोटे औपनिवेशिक किलों के साथ-साथ, नियूव-एम्स्टर्डम द्वितीय एंग्लो-डच युद्ध के दौरान कौमवेना क्षेत्र की रक्षा के लिए निर्मित बड़े किले का घर भी है।\n", "id": "514561", "title": "कौमवेना जिला"}
{"url": "https://hi.wikipedia.org/wiki?curid=514595", "text": "इस्लामियत\n\nइस्लामवाद (इस्लाम + वाद, अरबी: إسلام سياسي इस्लाम सियासी, \"राजनीतिक इस्लाम ', या الإسلامية अल इस्लामिया) विचारधाराओं का एक सेट है, जो यह मानता है कि \" इस्लाम को सामाजिक और राजनीतिक के साथ ही व्यक्तिगत जीवन मार्गदर्शन करना चाहिए। \" इस्लामवाद एक विवादास्पद नवनिर्मित प्रयोग है और इसकी परिभाषा कभी कभी बदलती रहती है। अग्रणी इस्लामवादी विद्वान शरीयत (इस्लामी कानून) के क्रियान्वयन, अखिल इस्लामी राजनीतिक एकता पर जोर देते हैं और मुस्लिम दुनिया में गैर मुस्लिमों के प्रभाव, विशेष रूप से पश्चिमी सैनिकों, उनके आर्थिक, राजनीतिक, सामाजिक, या सांस्कृतिक प्रभावों को हटाने पर भी जोर देते हैं। वे मानते हैं कि ये सब इस्लाम के साथ असंगत हैं।\n", "id": "514595", "title": "इस्लामियत"}
{"url": "https://hi.wikipedia.org/wiki?curid=514606", "text": "अम्बाजी मंदिर, गुजरात\n\nअम्बाजी माता मन्दिर ( गुजराती:\"અમ્બાજી માતા મન્દિર\") भारत में माँ शक्ति के ५१ शक्तिपीठों में से एक प्रधान पीठ है। यह पालनपुर से लगभग ६५ कि॰मी॰, आबू पर्वत से ४५ कि॰मी॰, आबू रोड से २० किमी, श्री अमीरगढ़ से ४२ कि॰मी॰, कडियाद्रा से ५० कि॰मी॰ दूरी पर गुजरात-राजस्थान सीमा पर अरासुर पर्वत पर स्थित है। \n\nअरासुरी अम्बाजी मन्दिर में कोई प्रतिमा स्थापित नहीं है, केवल पवित्र श्रीयंत्र की पूजा मुख्य आराध्य रूप में की जाती है। इस यंत्र को कोई भी सीधे आंखों से देख नहीं सकता एवं इसकी फ़ोटोग्राफ़ी का भी निषेध है। मां अम्बाजी की मूल पीठस्थल कस्बे में गब्बर पर्वत के शिखर पर है। बड़ी संख्या में श्रद्धालु यहां तीर्थयात्रा करने वर्ष पर्यन्त आते रहते हैं, विशेषकर पूर्णिमा के दिन। भदर्वी पूर्णिमा के दिन यहाँ बड़ा मेला लगता है। देश भर से भक्तगण यहां मां की पूजा अर्चना हेतु आते हैं, विशेषकर जुलाई माह में। इस समय पूरे अम्बाजी कस्बे को दीपावली की तरह प्रकाश से सजाया जाता है। माना जाता है कि ये मन्दिर लगभग बारह सौ वर्ष से अधिक प्राचीन है। इस मंदिर का शिखर १०३ फ़ीट ऊंचा है और इस पर ३५८ स्वर्ण कलश स्थापित हैं। इस मेले में एक अनुमान के अनुसार २००८ में २५ लाख यात्री पहुंचने की संभावना थी।\n\nअम्बाजी मन्दिर हिन्दुओं की ५१ शक्ति-पीठों में से एक है। देवी की ५१ शक्तिपीठों में से १२ प्रमुख शक्ति पीठ इस प्रकार से हैं:-\nमां भगवती महाकाली मां शक्ति, उज्जैन, माँ कामाक्षी, कांचीपुरम, माता ब्रह्मरंध्र, श्रीशैलम में, श्री कुमारिका, कन्याकुमारी,महालक्ष्मी मंदिर, कोल्हापुर, देवी ललिता, प्रयाग, विन्ध्यवासिनी देवी, विन्ध्याचल, विशालाक्षी, वाराणसी, मंगलावती, गया एवं मां सुंदरी, बंगाल में तथा गुह्येश्वरी नेपाल में। गब्बर पर्वत गुजरात एवं राजस्थान की सीमा पर स्थित है। यहां पर पवित्र गुप्त नदी सरस्वती का उद्गम अरासुर पहाड़ी पर प्राचीन पर्वतमाला अरावली के दक्षिण-पश्चिम में समुद्र सतह से की ऊंचाई पर क्षेत्रफ़ल में अम्बाजी शक्तिपीठ स्थित है। यह ५१ शक्तिपीठों में से एक है जहां मां सती का हृदय गिरा था। इसका उल्लेख \"तंत्र चूड़ामणि\" में भी मिलता है। इस गब्बर पर्वत के शिखर पर देवी का एक छोटा मंदिर स्थित है जिसकी पश्चिमी छोर पर दीवार बनी है। यहां नीचे से ९९९ सीढ़ियों के जीने से पहाड़ी पर चढ़कर पहुंचा जा सकता है। माता श्री अरासुरी अम्बिका के निज मंदिर में श्री बीजयंत्र के सामने एक पवित्र ज्योति अटूट प्रज्ज्वलित रहती है। \n\nइसके अलावा गब्बर पर्वत पर अन्य दर्शनीय स्थल भी हैं, जैसे सनसेट प्वाइंट, गुफ़ाएं, माताजी के झूले एवं रज्जुमार्ग का सास्ता। हाल की खोज से ज्ञात हुआ है कि अम्बाजी के इस मन्दिर का निर्माण वल्लभी शासक, सूर्यवंश सम्राट अरुण सेन ने चौथी शताब्दी, ईसवी में करवाया था।\n\n", "id": "514606", "title": "अम्बाजी मंदिर, गुजरात"}
{"url": "https://hi.wikipedia.org/wiki?curid=514673", "text": "जेफ बेनेट\n\nजेफरी ग्लेन \"जेफ\" बेनेट (अंग्रेजी: ) या जेफ बेनेट (अंग्रेजी: Jeff Bennett) (जन्म २ अक्टूबर, १९६२) है एक अमेरिकी आवाज अभिनेता और गायक। वह सबसे अच्छा के रूप में जाना जाता है: की आवाज जॉनी ब्रेवो एक ही नाम का उपयोग करते हुए एक आवाज है कि एल्विस प्रेस्ली की तरह लग रहा था की श्रृंखला में। उन्होंने यह भी पेट्री की आवाज में है द लैंड बिफोर टाइम दूसरी फिल्म से आगे श्रृंखला, उन्होंने यह भी पेट्री की आवाज में है द लैंड बिफोर टाइम से श्रृंखला\n2 फिल्म और उसके बाद डेक्सटर है लेबोरेटरी, डेक्सटर डैड में कार्टून नेटवर्क सीरीज, डेक्सटर है लेबोरेटरी और की वर्तमान आवाज़ है डिज़्नी है मिस्टर समी।\n", "id": "514673", "title": "जेफ बेनेट"}
{"url": "https://hi.wikipedia.org/wiki?curid=514679", "text": "सीएमएस प्रयोग\n\nसीएमएस या कॉम्पैक्ट म्यूऑन सोलेनोइड या सुसम्बद्ध म्यूऑन परिनालिका प्रयोग स्विट्जरलैंड और फ्रान्स में सर्न में स्थित लार्ज हैड्रान कोलाइडर (एलएचसी) पर बने दो बृहद् व्यापक प्रयोजन कण भौतिकी संसूचकों में से एक है। सीएमएस प्रयोग का उद्देश्य हिग्स बोसॉन, अधि-विमाएं, अदृश्य पदार्थ के लिए उत्तरदायी कणों के आविष्कार सहित भौतिकी की एक विस्तृत परास का पता लगाना है।\n\nसीएमएस का भार १२,५०० टन, लम्बाई २५ मीटर और व्यास १५ मीटर है। लगभग ४३०० लोग इस प्रयोग में कार्य करते हैं जिनमें से १५३५ छात्र हैं, इस प्रयोग में ४१ देशों की १७९ संस्थाएं काम शामिल हैं। इस प्रयोग का निर्माण १४ टेराइलेक्ट्रॉन वोल्ट (TeV) द्रव्यमान केन्द्र ऊर्जा पर प्रत्येक २५ नैनोसैकण्ड (ns) पश्चात प्रेक्षषित करने के लिए किया गया लेकिन २०११ तक केवल 7 TeV पर ही कार्य किया गया जबकि २०१२ में यह ऊर्जा 8 TeV थी।\n\nप्रयोग के मुख्य लक्ष्य निम्न हैं:\nएलएचसी वलय पर अन्य दिशा में स्थित एटलस प्रयोग के उद्देश्य व सोच भी समान है और ये दोनो प्रयोग एक दूसरे के पूरक के रूप में बनाए गये हैं जिससे कि किसी भी खोज को विस्तृत रूप से अध्ययन किया जा सके तथा विश्वास का स्तर बढ़ाया जा सके। उद्देश्यों को प्राप्त करने के लिए सीएमएस व एटलस में बनावट, संसूचक चुम्बकीय क्षेत्र व तकनिकी हलों को अलग-अलग विधि से किया गया है।\n\nतात्कालिक कोलाइडर (संघट्ट) प्रयोग जैसे वर्तमान ही में विघटित सर्न स्थित वृहत् इलेक्ट्रॉन पोजीट्रान कोलाइडर (लेप LEP) और हाल ही में बन्द किये गये () टेवाट्रॉन और फर्मीलैब ने कण भौतिकी के मानक प्रतिमान का शुद्धता के साथ व व्यापक उल्लेख किया है। तथापि बहुल संख्या में अनुत्तरित प्रश्न शेष हैं\n\nएक मुख्य प्रसंग हिग्स बोसॉन के प्रत्यक्ष साक्ष्यों का अभाव जो कि हिग्स प्रक्रिया द्वारा प्राप्त होता है तथा जो मूल कणों का द्रव्यमान की व्याख्या उपलब्द्ध करवाता है। अन्य प्रश्न उच्च ऊर्जाओं पर मानक प्रतिमान के गणितीय व्यवहार में अनिश्चितता सहित, ब्रह्माण्ड में प्रेक्षित द्रव्य प्रतिद्रव्य असमानता का कारण और अदृश्य पदार्थ की कण भौतिकीय व्याख्या का अभाव हैं।\n\nअन्योन्य क्रिया बिन्दु से आ रहे बहुत अधिक फलक्स कणों के कारण यह उच्च विकीरण क्षेत्र है जो संसूचक व प्रारम्भिक भाग की इलेक्ट्रॉनिकी का विकीरण कठोर होने की अनिवार्यता सिद्ध करता है।\n\nसीएमएस संसूचक एलएचसी भौतिकी कार्यक्रम का लक्ष्य प्राप्त करने के लिए आवश्यकताओं का संक्षिप्तिकरण निम्न प्रकार है:\n\nइस प्रयोग के आँकड़े विश्लेषण के लिए सीएमएसएसडब्ल्यू (CMSSW) नामक सोफ्टवेयर काम में लिया जाता है और डाटा को रूट प्रारूप में संरक्षित किया जाता है।\n\nसीएमएस प्रयोग में अतिचालक चुम्बक का उपयोग इसके मध्य क्षेत्र जिसकी लम्बाई १२.५ मीटर व व्यास ६ मीटर है में ४ टेसला चुम्बकीय क्षेत्र प्राप्त करने के लिए किया गया जो पूर्ण धारा की अवस्था में २.६ गीगा जूल ऊर्जा संरक्षित करती है।\n\n\n", "id": "514679", "title": "सीएमएस प्रयोग"}
{"url": "https://hi.wikipedia.org/wiki?curid=514744", "text": "आना दे अर्मास\n\nआना सेलिया दे आर्मास कासो (, एक क्यूबाई अभिनेत्री है। वह वर्तमान में स्पेन, मैड्रिड में रहती है।\n\nआना दे अर्मास ने क्यूबा के राष्ट्रीय थियेटर स्कूल में भाग लिया। उनकी पहली सफलता 16 वर्ष की आयु में, एलेक्स गोंजालेज के साथ अभिनीत, \"ऊना रोज़ा डे फ्रांस\" था।\nअप्रैल 2008 में, वह FHM पत्रिका के स्पेनिश संस्करण के कवर पर दिखाई दि।\n", "id": "514744", "title": "आना दे अर्मास"}
{"url": "https://hi.wikipedia.org/wiki?curid=514762", "text": "अनुपम श्याम\n\nअनुपम श्याम (जन्म : २० सितंबर १९५७, प्रतापगढ़) एक भारतीय अभिनेता है जो कि मुख्यतः बॉलीवुड की फिल्मों में खलनायक की भूमिका निभाते हैं।\n\nप्रतापगढ़ से स्कूली शिक्षा के बाद अवध विश्वविद्यालय से स्नातक करने और फिर लखनऊ के भारतेन्दु नाट्य अकादमी से थियेटर की पढ़ाई करने वाले अनुपम श्याम ने दिल्ली के श्रीराम सेन्टर रंगमंडल में काम किया जिसके बाद वह राष्ट्रीय नाट्य विद्यालय (एनएसडी) के रंगमंडल में लंबे समय तक काम किया।\n\nअनुपम श्याम कई बड़ी राष्ट्रीय और अंतरराष्ट्रीय फिल्मों में भी काम किया जिसकी शुरुआत उन्होंने अंतरराष्ट्रीय फिल्म ‘द लिटिल बुद्धा’ से की। उसी दौरान उन्होंने चर्चित निर्देशक शेखर कपूर की फिल्म ‘बैंडिट क्वीन’ साइन की जिसमें उनका किरदार बाबा घनश्याम का था। उन्होंने एक फ्रेंच फिल्म ‘जया गंगा’ भी की। ऑस्कर विजेता फिल्म ‘स्लमडॉग मिलेनियर’ में उन्होंने एक अहम चरित्र को अंजाम दिया जो भीख मंगवाने के लिए बच्चों को अंधा बनाया करता है।\n\nअनुपम ने एक और विदेशी फिल्म ‘द वारियर’ भी की जिसके मुख्य किरदार में प्रसिद्ध बॉलीवुड अभिनेता इरफान खान हैं। चर्चित अभिनेता रौशन सेठ के साथ उन्होंने निर्देशक महेश मथाये निर्देशित ब्रिटिश फिल्म ‘थ्रेड’ में काम किया जिसमें उनकी भूमिका एक ऋषि मुनि की है जिसे दर्शकों की भरपूर सराहना मिली।\n\nअनुपम श्याम ने ‘शक्ति’, ‘हल्ला बोल’ और ‘रक्तचरित’ जैसी चर्चित फिल्में भी कीं. हल्ला बोल में उनके सह अभिनेताओं में प्रसिद्ध अभिनेता पंकज कपूर शामिल हैं।\n\nअभिनेता नसीरुद्दीन शाह के साथ उन्होंने एक फिल्म ‘परजानिया’ की जिसकी कहानी दंगे पर आधारित है। उन्होंने अभिनेता यशपाल के साथ हाल में एक फिल्म ‘दास कैपिटल’ की जो अभी फिल्म समारोहों में दिखायी जा रही है।\n\nउनकी आने वाली फिल्मों में ‘प्रणाम वालेकुम’ और ‘दुबई रिटर्न’ हैं। ‘दुबई रिटर्न’ में उनके सह कलाकार अभिनेता इरफान खान हैं।\n\nउनके बॉलीवुड के पसंदीदा अभिनेता राज कपूर, दिलीप कुमार, नसीरुद्दीन शाह, बलराज साहनी और इरफान खान और पसंदीदा फिल्म हाल में रिलीज हुई ‘पान सिंह तोमर’ है।\n\n", "id": "514762", "title": "अनुपम श्याम"}
{"url": "https://hi.wikipedia.org/wiki?curid=514764", "text": "गब्बर पर्वत\n\nगब्बर पर्वत भारत के गुजरात में बनासकांठा जिला स्थित एक छोटा सा पहाड़ी टीला है। यह प्रसिद्ध तीर्थ अम्बाजी से मात्र ५ कि.मी की दूरी पर गुजरात एवं राजस्थान की सीमा पर स्थित है। यहीं से अरासुर पर्वत पर अरावली पर्वत से दक्षिण पश्चिम दिशा में पवित्र वैदिक नदी सरस्वती का उद्गम भी होता है। इस स्थल की सागर सतह से ऊंचाई ४८० मी यानि १६०० फ़ीट है एवं क्षेत्रफ़ल 8.33 कि.मी (5 वर्ग मील) है।\n\nयह प्राचीन पौराणिक ५१ शक्तिपीठों में से एक गिना जाता है। पुराणों के अनुसार यहाम सती शव का हृदय भाग गिरा था। इसका संदर्भ \"तंत्र चूड़ामणि\" में भी मिलता है।\n", "id": "514764", "title": "गब्बर पर्वत"}
{"url": "https://hi.wikipedia.org/wiki?curid=514771", "text": "एंजेलो मैथ्यूज\n", "id": "514771", "title": "एंजेलो मैथ्यूज"}
{"url": "https://hi.wikipedia.org/wiki?curid=514774", "text": "बौद्ध पैंथर्स मूवमेंट\n\n1932 में जब ब्रिटिशों ने अम्बेडकर के साथ सहमति व्यक्त करते हुये अछूतों को पृथक निर्वाचिका देने की घोषणा की,[4][5] तब गांधी ने इसके विरोध में पुणे की यरवदा सेंट्रल जेल में आमरण अनशन शुरु कर दिया। गाँधी ने रूढ़िवादी हिंदू समाज से सामाजिक भेदभाव और अस्पृश्यता को खत्म करने तथा, हिंदुओं की राजनीतिक और सामाजिक एकता की बात की। गांधी के अनशन को देश भर की जनता से घोर समर्थन मिला और रूढ़िवादी हिंदू नेताओं, कांग्रेस के नेताओं और कार्यकर्ताओं जैसे पवलंकर बालू और मदन मोहन मालवीय ने अम्बेडकर और उनके समर्थकों के साथ यरवदा में संयुक्त बैठकें कीं। अनशन के कारण गांधी की मृत्यु होने की स्थिति मे, होने वाले सामाजिक प्रतिशोध के कारण होने वाली अछूतों की हत्याओं के डर से और गाँधी जी के समर्थकों के भारी दवाब के चलते अंबेडकर ने अपनी पृथक निर्वाचिका की माँग वापस ले ली। इसके एवज में अछूतों को सीटों के आरक्षण, मंदिरों में प्रवेश/पूजा के अधिकार एवं छूआ-छूत ख़तम करने की बात स्वीकार कर ली गयी। गाँधी ने इस उम्मीद पर की बाकि सभी स्वर्ण भी पूना संधि का आदर कर, सभी शर्ते मान लेंगे अपना अनशन समाप्त कर दिया।\nआरक्षण सिस्टम में पहले दलित अपने लिए संभावित उमीदवारों में से चुनाव द्वारा (केवल दलित) चार संभावित उमीदवार चुनते। इन चार उमीदवारों में से फिर संयुक्त निर्वाचन चुनाव (सभी धर्म \\ जाती) द्वारा एक विजेता चुना जाता। इस आधार पर सिर्फ एक बार सन 1937 में चुनाव हुए। आंबेडकर 20-25 साल के लिया आरक्षण चाहते थे लेकिन गाँधी के अड़े रहने के कारण आरक्षण केवल 5 साल के लागु हुआ।\nपृथक निर्वाचन में दलित दो वोट देता एक जनरल कास्ट के उम्मीदवार को ओर दूसरा दलित (पृथक) उम्मीदवार को। ऐसी स्थिति में दलितों द्वारा चुना गया दलित उम्मीदवार दलितों की समस्या को अच्छी तरह से तो रख सकता था किन्तु गैर उम्मीदवार के लिए यह जरूरी नहीं था कि उनकी समस्याओं के समाधान का प्रयास भी करता। बाद में अम्बेडकर ने गाँधी जी की आलोचना करते हुये उनके इस अनशन को अछूतों को उनके राजनीतिक अधिकारों से वंचित करने और उन्हें उनकी माँग से पीछे हटने के लिये दवाब डालने के लिये गांधी का खेला एक नाटक करार दिया। असली महात्मा तो ज्योति राव फुले थे।", "id": "514774", "title": "बौद्ध पैंथर्स मूवमेंट"}
{"url": "https://hi.wikipedia.org/wiki?curid=514805", "text": "खगोल विज्ञान शब्द-कोश\n\nयह शब्द-कोश खगोल विज्ञान के हिन्दी शीर्षकों के अभाव और उसकी वर्तनी को लेकर आ रही दिक्कतों को देखते हुए बनाया गया है। इंटरनेट पर इस विषय पर हिन्दी में बहुत कम सामग्री उपलब्ध होने के कारण विकिपीडिया पर लेखन के लिए अंग्रेजी लेखों का अनुसरण किया जाता है। इसलिए सुविधा के दृष्टीगत इसमें शीर्षकों को अंग्रेजी वर्णमाला के क्रमानुसार रखा गया है। यदि आपके पास शीर्षकों की संदर्भ सूत्र सहित जानकारी हो तो उसे इसमे जोडकर अपना योगदान दे। \nAphelion- अपसौर\n\nApogee- अपभू\n\nAscending node- आरोही पात\n\nAsteroid- ग्रहिका\n\nAstronautics- खगोलयानिकी\n\nAstrophysics- खगोल भौतिकी\n\nBarnard's star- बर्नार्ड-तारा\n\nBlack Dwarf- कृष्ण वामन\n\nBlack Hole- कृष्ण छिद्र\n\nCelestial Body- खगोलीय पिण्ड\n\nChromosphere- वर्णमण्डल\n\nComet- धूमकेतु, पुच्छल तारा\n\nConstellation- तारामंडल, नक्षत्र\n\nCosmology- विश्व विज्ञान\n\nDwarf Planet- छोटा ग्रह\n\nEarth- पृथ्वी\n\nElongation- प्रसरकोण, सूर्यान्तर कोण\n\nExpanding Universe- प्रसरणशील ब्रह्माण्ड\n\nGalaxy- मंदाकिनी\n\nLight year- प्रकाश वर्ष\n\nMagnetosphere- चुंबक मंडल\n\nMars- मंगल\n\nMercury- बुध\n\nmeteorite- उल्का पिण्ड\n\nNadir- अधोबिंदु\n\nNebula- निहारिका\n\nNeutron Star- न्यूट्रॉन सितारा\n\nObserver- पर्यवेक्षक\n\nOuter Planet- बाह्य ग्रह\n\nPenumbra- उपछाया\n\nPeriastron- तारानीच, उपतारक\n\nPerigalacticon- आकाशगंगानीच\n\nPerigee- उपभू\n\nPerihelion- उपसौर\n\nPeriodic Comet- आवर्ती धूमकेतु\n\nPeriodic Star- आवर्ती तारा\n\nPlanet- ग्रह\n\nPlanetesimal- ग्रहाणु\n\nSatellite- चंद्रमा\n\nSpace Probe- अंतरिक्ष अन्वेषी\n\nSolar System- सौरमण्डल\n\nStar- सितारा\n\nStar catalogue- तारा सारणी\n\nSubdwarf star- उपवामन तारा\n\nSubgiant star- उप बृहत् तारा, उप दानव तारा\n\nSun- सूर्य\n\nSun Spot- सूर्य कलंक\n\nSyzygy- युति-वियुति\n\nUmbra- प्रच्छाया\n\nUniverse- ब्रह्माण्ड\n\nVenus- शुक्र\n\nWhite dwarf- श्वेत वामन\n", "id": "514805", "title": "खगोल विज्ञान शब्द-कोश"}
{"url": "https://hi.wikipedia.org/wiki?curid=514810", "text": "वेश्यालय\n\nवेश्यालय वह स्थान होता है जहाँ पर पैसे देकर संभोग किया जाता है। वेश्यावृत्ति दुनिया के सबसे पुराने पेशों में से एक है। इसका जिक्र बाइबिल में मिलता है। प्राचीन इजरायल में वेश्यावृत्ति को मूक सहमति मिली हुई थी। द्वितीय विश्व युद्ध के दौरान जापानी सैनिक हमला करने के बाद जबरदस्ती औरतों को वेश्यावृत्ति के धंधे में धकेलते थे। इनमें सबसे ज्यादा संख्या कोरियाई और चीनी औरतों की थी, जिन्हें युद्ध के दौरान जापान के वेश्यालयों में पहुंचाया गया।\n\nदुनिया के कई हिस्सों में इसे अवैध माना जाता हैं। कई अमेरिकी राज्यों और एम्सटर्डम में इसे सरकार का समर्थन प्राप्त है। जो लोग इस तरह की सर्विस का लाभ उठाना चाहते है, उनके लिए दुनिया में ऐसे बहुत सारे विकल्प मौजूद हैं, जहां वे वेश्याओं के साथ सेक्स का आनंद ले सकते हैं।\n\nचेक रिपब्लिक स्थित बिग सिस्टर को किसी भी ग्राहक की यौन संतुष्टि का इकलौता ठिकाना माना जाता है। यहाँ चेक और स्लोवाक महिलाएँ मुफ्त में सेवाएँ देती हैं, लेकिन इसके बदले में संबंध बनाने के पूरा वीडियो रिकॉर्ड करने का करार किया जाता है। इसे स्थानीय बाजार में और देश के बाहर बेचा जाता है। सेक्स पर आधारित रियलटी टीवी शो की ऑनलाइन स्ट्रीमिंग सैटेलाइट या केबल चैनल द्वारा यूरोप में की जाती है। इसका कुछ ही सालों अमेरिका में प्रसारण करने का इरादा है।\n\nप्रसिद्ध मूनलाइट बनी रेंच कैट हाउस बनाने का श्रेय डेनिस हॉफ को जाता है। यह एचबीओ पर आने वाले रियलटी टीवी शो की थीम पर बनाया गया है। लास वेगास स्थित कैट हाउस का दावा है कि वह अपने हाईफाई ग्राहकों को चरम सुख का आनंद दे सकता है। हॉफ कहते हैं कि एरिया-51 थीम आधारित एलियन कैट हाउस ग्राहकों को एलियन के कपड़े पहने महिला के साथ संबंध बनाने का प्रस्ताव देता है।\n\nइसे बैकांक का अय्याशी का अड्डा माना जाता है। थाईलैंड स्थित नाना एंटरटेनमेंट प्लाजा चार मंजिला इमारत है, जिसमें 40 बार हैं। करीब सभी बारों में स्ट्रिप डांसर होती हैं। लेकिन यह आम वेश्यालयों से एकदम अलग है। यहां सेक्स एक्ट और पैसे का लेन-देन ग्राहक और डांसर के बीच होता है। दलाल का यहाँ कोई काम नहीं है।\n\nवैसे तो ऑस्ट्रेलिया में कई तरह के वैध वेश्यालय मौजूद हैं, लेकिन अगर आप कुछ अलग तरह की महिलाओं को खोज रहे हैं तो सिडनी स्थित 'द साइट' पर आपका स्वागत है। वेश्यालय अपने विज्ञापन में वाइल्ड, रॉन्ची और हॉट व सुनहरे बालों वाली लड़कियां देने का दावा करता है।\n\nलॉस एंजिलिस स्थित नाइट क्लब में वेश्यालय भी चालू रहता है। इसमें शाम के म्यूजिक के साथ, कार्टून जैसी दिखने वाली डांसर्स खास हैं। हैरानी की बात यह है कि डांसर्स स्टार वॉर्स के कैरेक्टर में होती हैं। यहां पर कर्टनी क्रूज का हॉट स्ट्रिप नंबर चलता रहता है, जो किसी को भी उत्तेजित कर सकता है।\n\nअमेरिका के नेवाडा स्थित होटल रिट्ज कार्लटन का वैध वेश्यालय है। मुस्टांग रैंच वेश्यालय से ज्यादा लग्जरी होटल लगता है। यहां आने वाले मेहमानों से पैसे नहीं लिए जाते हैं, लेकिन प्रत्येक मेहमान को स्टाफ में मौजूद लड़की के साथ समय बिताने के लिए पैसे देने ही होते हैं। अकेले आने वालों और अपने साथ पार्टनर लाने वालों की कोई पूछ नहीं होती।\n\nस्टिलेटो का दावा है कि यह दुनिया का छोटा बेहतरीन बुटिक होटल और वेश्यालय है। वास्तव में शानदार इंटीरियर के साथ दो मंजिला इमारत में वाटर फॉल और पॉश कमरे इसे लग्जरी बना देते हैं। यहां कमरे जेम्स बॉन्ड, बेटी बुब, कामसूत्र, वायोर और रोमन ऑर्गी थीम पर आधारित हैं।\n\nफ्रांस में वेश्यावृत्ति कानूनी है। 2003 में सेक्स कानून के तहत इसे वैध किया गया। स्थानीय वेश्यालयों ने इसका फायदा उठाया और इस पेशे में कुछ नया किया। उपनगरीय इलाकों में सड़क पर सफेद वैन खड़ा कर दिया जाता है। यदि दरवाजा खुला है, तो समझें बिजनेस के लिए चालू है। यदि दरवाजा बंद है तो आपको थोड़ा इंतजार करना होगा, क्योंकि अंदर कोई और है।\n\nजर्मनी के बर्लिन शहर स्थित ब्रॉथल (वेश्यालय) में यूरोपियन मंदी का असर दिखने लगा था। इस दौरान उन्होंने इनकम बढ़ाने के लिए नया तरीका इजाद किया। साइकिल या पब्लिक ट्रांसपोर्ट से आने वाले लोगों को उन्होंने डिस्काउंट देने का फैसला किया। उन्होंने दावा किया कि इससे पर्यावरण सुरक्षित हो सकता है। इससे ब्रॉथल के बाहर लगने वाली वाहनों की कतार कम होगी और सरकार की आमदनी बढ़ेगी।\n\nजर्मनी स्थित 29 हजार स्क्वॉयर फुट में 12 मंजिला इमारत में यह वेश्यालय दिन भर चालू रहता है। यहां करीब 120 वेश्याएं हर दिन एक हजार से ज्यादा ग्राहकों को सेवाएं देती हैं। इसे यूरोप का सबसे बड़ा ब्रॉथल कहा जाता है।\n", "id": "514810", "title": "वेश्यालय"}
{"url": "https://hi.wikipedia.org/wiki?curid=514820", "text": "पार्क्स एण्ड रिक्रीएशन\n\nपार्क्स एण्ड रिक्रिएशन () अमेरिकी कॉमेडी टेलिविज़न शृंखला है जिसका प्रसारण एनबीसी टेलिविज़न नेटवर्क पर होता है। धारावाहिक की कहानी इंडियाना राज्य में स्थित एक काल्पनिक नगर पॉनी नगर में चलती है जहाँ की स्थानीय सरकार के पार्क्स एण्ड रिक्रिएशन (हिन्दी: उद्यान और मनोरंजन) विभाग में धारावाहिक के मुख्यतः किरदार कर्मचारी हैं। धारावाहिक में मुख्य किरदार की भूमिका एमी पोलर लॅज़ली नोप के रूप में निभाती हैं जो कि पार्क्स विभाग की एक चुस्त, मध्य स्तरीय कर्मचारी है।\nशृंखला का सृजन ग्रैग डैनियल्स और माइकल शुर ने किया था तथा अप्रैल 9, 2009, को इसके पायलट प्रकरण का प्रसारण हुआ था। वर्तमान में यह अपने पाँचवे सत्र में है। इसमें एकल-कैमरे के फ़िल्माने के तरीके और मौक्युमेंट्री शैली का प्रयोग होता है, तथा ऐसा प्रतीत होता है कि वृत्तचित्र कर्मीदल सभी को फ़िल्मा रहे हैं।\n\nलेखकों ने धारावाहिक के लिए स्थानीय कैलिफ़ोर्निया राजनीति पर शोध किया, शहरी योजनाकारों और निर्वाचित अधिकारियों के साथ परामर्श किया। दर्शकों की प्रतिक्रिया, जिसमें उन्होंने लॅज़ली के किरदार को बुद्धिहीन और मूर्ख जैसा बताया, के जवाब में पहले सत्र के पश्चात किरदार में लघु परिवर्तन हुए। लेखन कर्मचारियों ने अपने प्रकरणों में वर्तमान घटनाओं को शामिल करने की कोशिश की, जैसे पॉनी की सरकार का ठप पड़ जाना वास्तविक जीवन के वैश्विक वित्तीय संकट से प्रेरित था। कई अतिथि सितारों को धारावाहिक में शामिल किया जा चुका है और ये पात्र अक्सर कई प्रकरणों में दिखाई देते हैं।\n\nअपने छह प्रकरणों वाले प्रथम सत्र के लिए धारावाहिक को मिश्रित से लेकर नकारात्मक समीक्षाएँ मिली थीं। हालांकि दूसरे सत्र में अपने प्रारूप और लहजे में बदलाव करने के पश्चात इसे उच्च आलोचनात्मक प्रशंसा प्राप्त हुईं। \"पार्क्स एण्ड रिक्रीएशन\" को विभन्न पुरुस्कार और नामांकन प्राप्त हुए हैं, इनमें टेलिविज़न जगत का प्रतिष्ठित प्राइमटाइम एम्मी पुरस्कार भी शामिल है। एमी पोलर को अपने अभिनय के लिए काफ़ी सराहना मिली है। \"टाइम्स\" पत्रिका ने अपने 2012 वर्ष अंत के विशेष सूचियों के अंक में इसे सर्वश्रेष्ठ टेलिविज़न शृंखलाओं में सर्वोच स्थान दिया।\n\n", "id": "514820", "title": "पार्क्स एण्ड रिक्रीएशन"}
{"url": "https://hi.wikipedia.org/wiki?curid=514843", "text": "क्रीक्समरीन\n\nक्रीक्समरीन सन् १९३५ से सन् १९४५ तक जर्मनी की नौसेना का नाम है जो नाट्सी जर्मनी के काल में थी। इसने स्पेन के आंतरिक युद्ध तथा द्वितीय विश्वयुद्ध में भाग लिया था।\n", "id": "514843", "title": "क्रीक्समरीन"}
{"url": "https://hi.wikipedia.org/wiki?curid=514846", "text": "बर्नार्ड-तारा\n\nबारनर्ड का तारा सर्पधारी तारामंडल में नज़र आने वाला एक बहुत ही कम द्रव्यमान (मास) वाला लाल बौना तारा है। यह पृथ्वी से लगभग 6 प्रकाश-वर्ष की दूरी पर स्थित है। मित्र तारे के मंडल के तीन तारों के बाद बारनर्ड का तारा ही पृथ्वी का सब से समीपी तारा है। यह एक M4 श्रेणी का तारा है और पृथ्वी से इसकी चमक (सापेक्ष कान्तिमान) को 9। 54 मैग्नीट्यूड पर मापा गया है। आकाश में यह अपना स्थान बदलता रहता है इसलिए इसे \"बारनर्ड का भागता तारा\" भी कहते हैं।\n\n\"बारनर्ड के तारे\" को अंग्रेज़ी में \"बारनर्ड्ज़ स्टार\" (Barnard's star) कहते हैं। \"सर्पधारी तारामंडल\" को अंग्रेज़ी में \"ऑफ़ीयूकस\" (Ophiuchus constellation) कहते हैं। बारनर्ड के तारे का बायर नाम \"वी2500 ऑफ़ीयूकी\" (V2500 Ophiuchi) है।\n\nबारनर्ड के तारे की अनुमानित आयु 7 से 12 अरब वर्ष के बीच है, जो हमारे सौर मंडल के सूरज की 4.57 अरब वर्ष की आयु से कहीं ज़्यादा है। संभव है के बारनर्ड का तारा आकाशगंगा (हमारी गैलेक्सी) के सब से पुराने तारों में से एक हो। इसकी चमक समय के साथ-साथ थोड़ी बहुत बदलती रहती है, यानि यह एक परिवर्ती तारा है। सन् 1963 से 1973 तक बहुत से खगोलशास्त्री मानते थे के बारनर्ड के तारे के इर्द-गिर्द एक बृहस्पति जैसा गैस दानव ग्रह परिक्रमा कर रहा है लेकिन बाद में अध्ययन से यह बात ग़लत साबित हुई। फिर भी इसके मंडल में किसी ग़ैर सौरीय ग्रह के होने की सम्भावना पूरी तरह ख़त्म नहीं हुई है। बारनर्ड के तारे का द्रव्यमान (मास) सूरज के द्रव्यमान का केवल 17% और उसका व्यास (डायामीटर) सूरज के व्यास का 15% से 20% है।\n\n", "id": "514846", "title": "बर्नार्ड-तारा"}
{"url": "https://hi.wikipedia.org/wiki?curid=514849", "text": "लुफ़्तफ़ाफ़ा\n\nलुफ़्तफ़ाफ़ा नाट्सी जर्मनी काल में जर्मनी की वायुसेना थी।", "id": "514849", "title": "लुफ़्तफ़ाफ़ा"}
{"url": "https://hi.wikipedia.org/wiki?curid=514853", "text": "एटलस प्रयोग\n\nएटलस या ए टोरोइडल एलएचसी एपरेटस या एक टोरोइड एलएचसी उपकरण प्रयोग स्विट्जरलैंड और फ्रान्स में सर्न में स्थित लार्ज हैड्रान कोलाइडर (एलएचसी) पर बने दो बृहद् व्यापक प्रयोजन कण भौतिकी संसूचकों में से एक है।\n\nइस प्रयोग में आँकड़े संरक्षित करने के लिए रूट प्रारूप का उपयोग किया जाता है।\n\n", "id": "514853", "title": "एटलस प्रयोग"}
{"url": "https://hi.wikipedia.org/wiki?curid=514855", "text": "इस्लाम के राष्ट्र\n\nइस्लाम धर्म के राष्ट्र निम्न हैँ-\n", "id": "514855", "title": "इस्लाम के राष्ट्र"}
{"url": "https://hi.wikipedia.org/wiki?curid=514860", "text": "पूर्वी एशिया\n", "id": "514860", "title": "पूर्वी एशिया"}
{"url": "https://hi.wikipedia.org/wiki?curid=514884", "text": "नोआइदी\n\nनोआइदी () उत्तरी यूरोप के स्कैंडिनेविया क्षेत्र के सामी लोगों के पारम्परिक ओझाओं को कहते हैं। नोआदी सामियों के पारम्परिक धर्म-विश्वास में रोग हरने वाला और मानवों व देवताओं के बीच सम्बन्ध करने वाला व्यक्ति होता था। अधिकतर नोआदी १७वीं सदी में मार दिये गये थे क्योंकि सामी क्षेत्रों पर क़बज़ा करने वाले राजवंशो में उनके द्वारा विद्रोह फैलाने का डर रहता था। सामियों की कुछ ओझाप्रथाएँ कई साइबेरियाई संस्कृतियों से मिलती-जुलती थी।\n\n", "id": "514884", "title": "नोआइदी"}
{"url": "https://hi.wikipedia.org/wiki?curid=514889", "text": "रिशार्द वाग्नर\n\nविलहॅल्म रिशार्द वाग्नर (, जन्म: २२ मई १८१३, मृत्यु: १३ फ़रवरी १८८३), जिनका नाम रिचर्ड वाग्नर भी उच्चारित किया जाता है, एक जर्मन संगीतज्ञ और संगीत-निर्देशक थे जो अपनी ओपेरा की कृतियों के लिये जाने जाते हैं। उनके द्वारा बनाया गया संगीत लयो की भरमार, सुरों के पेचीदा तालमेल और वाद्य-व्यवस्था के लिये प्रसिद्ध है। उन्होनें पाश्चात्य शास्त्रीय संगीत पर एक गहरी छाप छोड़ी थी और उनकी 'त्रिस्तान उन्ट इज़ोल्ड' () नामक कृति से ही आधुनिक पश्चिमी संगीत की शुरुआत हुई मानी जाती है।\n\n", "id": "514889", "title": "रिशार्द वाग्नर"}
{"url": "https://hi.wikipedia.org/wiki?curid=514908", "text": "संघनन\n\nगैस से द्रव बनने की परिघटना को संघनन कहते हैं। यह वाष्पन की उल्टी है। प्रायः जल-चक्र के सन्दर्भ में ही इसका प्रयोग होता है। वर्षा भी एक प्रकार का संघनन ही है।\n\n", "id": "514908", "title": "संघनन"}
{"url": "https://hi.wikipedia.org/wiki?curid=514913", "text": "2013 बॉस्टन मैराथन धमाके\n\n2013 बॉस्टन मैराथन धमाके अप्रैल 15, 2013, को स्थानीय समय अनुसार दोपहर के 2:50 बजे हुए दो बम धमाके थे जो बॉस्टन मैराथन के दौरान फटे थे। धमाके मैराथन की अंतिम रेखा के पास हुए जिनके कारण तीन लोगों की मृत्यु हुई और 144 घायल हुए। अभी तक कोई भी आधिकारिक रूप से संदिग्ध नहीं है। बॉस्टन मैराथन विश्व की सबसे पुरानी मैराथन है।\n", "id": "514913", "title": "2013 बॉस्टन मैराथन धमाके"}
{"url": "https://hi.wikipedia.org/wiki?curid=514917", "text": "रॉल प्रमेय\n\nकलन विधियों में रॉल प्रमेय अथवा रोल प्रमेय (Rolle's theorem) के अनुसार यदि किसी अवकलनीय फलन का दो अलग-अलग बिन्दुओं पर मान समान है तो आवश्यक रूप से उन दोनो बिन्दुओं के मध्य कम से कम एक बिन्दु ऐसा होगा जिसका अवकलज (फलन के ग्राफ में स्पर्शज्या का ढाल) शून्य होगा।\n\nवास्तविक मान वाला फलन \"f\" इस प्रकार परिभाषित है कि यह बन्द अन्तराल [a,b] में सतत है, खुले अन्तराल (a,b) में अवकलनीय है और \"f(a) = f(b)\" तब ∃ c ∈ (a,b), इस प्रकार होगा की \n\n", "id": "514917", "title": "रॉल प्रमेय"}
{"url": "https://hi.wikipedia.org/wiki?curid=514943", "text": "२०१३ सीस्तान और बलोचिस्तान भूकम्प\n\n२०१३ का सीस्तान और बलोचिस्तान भूकम्प एक ७.८ रिक्टर के माप वाला एक शक्तिशाली भूकम्प था जो १६ अप्रैल २०१३ में ईरान के सीस्तान व बलोचिस्तान प्रान्त में सरावान और ख़ाश नामक शहरों के बीच में आया था। इसके प्रभाव पूर्वी ईरान और दक्षिणी पाकिस्तान में बहुत थे लेकिन झटके भारत, संयुक्त अरब अमीरात और क़तर तक महसूस किये गये। ईरान में इसमें सैकड़ों मृत्यु हुई और दिल्ली में इसके झटके ३० सैकिन्ड से ज़्यादा देर तक चले।\n\n", "id": "514943", "title": "२०१३ सीस्तान और बलोचिस्तान भूकम्प"}
{"url": "https://hi.wikipedia.org/wiki?curid=514954", "text": "ईरान का परमाणु कार्यक्रम\n\nईरान का परमाणु कार्यक्रम 1950 के दशक में संयुक्त राज्य अमेरिका की मदद से शांति के लिए परमाणु कार्यक्रम (Atoms for Peace program) के रूप में शुरू किया गया था। ईरान के परमाणु कार्यक्रम में संयुक्त राज्य अमेरिका और पश्चिमी यूरोपीय देशों की भागीदारी 1979 ईरानी क्रांति (ईरान के शाह की विदाई) तक जारी रही।\n\n1979 की क्रांति के बाद, एक गुप्त परमाणु हथियार अनुसंधान कार्यक्रम जो अयातुल्ला रूहोल्लाह खोमैनी ने भंग कर दिया। क्योंकि वह मानता था कि इस तरह के हथियार मुस्लिम नैतिकता और न्यायशास्त्र के तहत वर्जित माने जाते हैं। परमाणु हथियारों में छोटे पैमाने पर अनुसंधान ईरान-इराक युद्ध के दौरान फिर से आरंभ हुआ और 1989 में अयातुल्ला की मौत के बाद इसमें महत्वपूर्ण विस्तार किया गया। \nईरान के परमाणु कार्यक्रम में कई अनुसंधान स्थल, दो यूरेनियम खानें, एक अनुसंधान रिएक्टर और यूरेनियम प्रसंस्करण सुविधाएँ जिसमें तीन ज्ञात यूरेनियम संवर्धन संयंत्रों को शामिल किया जाता है, को शामिल किया गया है।\n", "id": "514954", "title": "ईरान का परमाणु कार्यक्रम"}
{"url": "https://hi.wikipedia.org/wiki?curid=514991", "text": "गुफ़ादूध\n\nगुफ़ादूध या चाँददूध () गुफ़ाओं में मिलने वाला एक सफ़ेद गाढ़े-दूध जैसा पदार्थ होता है। यह गुफ़ाओं में बनने वाले अन्य पदार्थों जैसा होता है लेकिन इसकी विषेशता यह है कि यह सख़्त होकर पत्थर में परिवर्तित नहीं होता। यह चूना पत्थर से चू कर निकलने वाला तलछट द्रव होता है जिसमें कैल्साइट, हाइड्रोमैग्नेसाइट और मोनोहाइड्रोकैल्साइट जैसे विभिन्न कार्बोनाइट पदार्थ शामिल होते हैं। \n\nगुफ़ाओं में गुफ़ादूध की उत्पत्ति की प्रक्रिया को लेकर मतभेद है। कुछ वैज्ञानिक मानते हैं कि यह रसायनिक प्रक्रिया कि बजाय बैक्टीरिया से सम्बन्धित प्रक्रिया से बनता है। अभी सहमति नहीं बनी है।\n\nमार्च २००४ में स्पेन में वैज्ञानिकों को एक ३०० मीटर लम्बी गुफ़ादूध की नदी मिली। इस गुफ़ा का स्थान गुप्त रखा गया है क्योंकि यह डर है कि पर्यटकों और असामाजिक तत्वों द्वारा इसको नुक़सान पहुँचाया जा सकता है।\n\n", "id": "514991", "title": "गुफ़ादूध"}
{"url": "https://hi.wikipedia.org/wiki?curid=514998", "text": "परवलयिक गति\n\nप्रक्षेप्य गति गति का एक रूप है, जहाँ कण (जिसे प्रक्षेप्य कहा जाता है) को पृथ्वी की सतह के निकट क्षितिज से किसी कोण पर प्रक्षेपित किया (फेंका) जाता है और यह गुरुत्वाकर्षण के अधीन वक्रीय गति करता है। प्रक्षेप्य के पथ को प्रक्षेप्य वक्र कहा जाता है। प्रक्षेप्य गति केवल तभी प्राप्त होती है जब यहाँ केवल एक बल प्रक्षेप्य वक्र के आरम्भ से आरोपित होता है उसके पश्चात इसका कोई प्रभाव नहीं रहता।\nयदि प्रक्षेप्य को इसके प्रारम्भिक वेग v के साथ प्रक्षेपित किया जाता है, तो इसे निम्न प्रकार लिखा जा सकता है\nयदि प्रक्षेप्य कोण θ का मान ज्ञात हो तो, वेग v के घटकों \"v\" और \"v\" को निम्न प्रकार लिखा जा सकता है:\n\nIf the projectile's range, launch angle, and drop height are known, launch velocity can be found by\nThe launch angle is usually expressed by the symbol theta, but often the symbol alpha is used.\n\nप्रक्षेप्य गति में, क्षैतिज गति और ऊर्ध्वाधर गति एक दुसरे से स्वतन्त्र होती हैं अर्थात कोई एक में परिवर्तन अन्य से प्रभावित नहीं होता।\n\nचूँकि यहा़ँ क्षितिज दिशा में कोई त्वरण नहीं है अतः क्षितिज दिशा में वेग का नियत मान ucosα है। उर्ध्व दिशा में प्रक्षेप्य की गति गुरुत्वाकर्षण के अधीन स्वतन्त्र कण की गति के समान है। यहाँ त्वरण नियत है और इसका मान \"g\" है, यह \"g\" पृथ्वी का गुरुत्वीय त्वरण है। (पृथ्वी की सतह पर इसका मान ९.८१ मीटर प्रति वर्ग सैकण्ड होता है।): \n\nगति के दौरान प्रक्षेप्य की क्षितिज वेग का मान नियत रहेगा क्योंकि इस दिशा में कोइ त्वरण नहीं है। वेग का उर्ध्व घटक में रैखीक रूप से वृद्धि होगी, क्योंकि त्वरण का मान नियत है। किसी समय \"t\" पर, वेग के घटक: \nवेग का परिमाण (बौधायन प्रमेय के अनुसार):\n\nसमय \"t\" पर, प्रक्षेप्य के क्षितिज व उर्ध्व विस्थापन :\nअतः विस्थापन का परिमाण:\n\nनिम्न समीकरणों में\n\"t\" को विलोपित करने पर हमें निम्न समीकरण प्राप्त होती है:\nयह परवलय की समीकरण है।\nजहाँ \"g\", α और \"v\" नियतांक हैं, यह समीकरण निम्न रूप में है \nजिसमें \"a\" और \"b\" नियतांक हैं। यह एक परवलय का समीकरण है, अतः प्रक्षेप्य का पथ परवलयिक होगा। परवलय की अक्ष उर्ध्व होगी।\n\nप्रक्षेप्य की अधिकतम ऊँचाई जिस तक वस्तु पहुंचती है को वस्तु की गति का शिखर कहा जाता है।\nउँचाई में वृद्धि तब तक होगी जब formula_17, अर्थात,\nअधिकतम ऊँचाई तक पहुंचने में लगा समय:\nप्रक्षेप्य की अधिकतम ऊँचाई:\n\nक्षतिज समतल में परास (R) व अधिकतम ऊँचाई (h) में सम्बन्ध ज्ञात\n\nformula_22\n\nप्रक्षेप्य की क्षेतिज परास \"d\" प्रक्षेप्य द्वारा तय की गयी वह क्षेतिज दूरी है जब वह अपनी प्रारम्भिक ऊँचाई (\"y\" = 0) पर आता है।\nप्रारम्भिक ऊँचाई तक पहुंचने में लगा समय :\nक्षेतिज विस्थापन से प्रक्षेप्य की अधिकतम दूरी:\nअतः (चूँकि 2·sin(α)·cos(α) = sin(2α))\nध्यान रहे \"d\" का मान अधिकतम होगा जब\nजो आवश्यक रूप से सिद्ध करता है कि\nया\n\nकार्य-ऊर्जा प्रमेय के अनुसार वेग का ऊर्ध्व घटक :\n\n\n\nटिप्पणी: Since the value of g is not specific the body with high velocity over g limit cannot be measured using the concept of the projectile motion.\n", "id": "514998", "title": "परवलयिक गति"}
{"url": "https://hi.wikipedia.org/wiki?curid=515002", "text": "प्रक्षेप्य\n\nएक प्रक्षेप्य वह वस्तु कहलाती है जिसे दिक् (खाली अथवा नहीं) में किसी बल के अधीन प्रक्षेपित किया जाता है। यद्यपि समष्टि (दिक्) में किसी भी वस्तु की गति (उदाहरण के लिए क्रिकेट के खेल में क्षेत्ररक्षक द्वारा गेंद को फैंकना) को प्रक्षेप्य कहा जा सकता है, यह शब्द सामान्यतः कम मारक क्षमता वाली वस्तुओं के लिए काम में ली जाती है। प्रक्षेप्य वक्र के विश्लेषण के लिए गणितीय गति के समीकरणों का उपयोग किया जाता है।\n\nबहुत प्रक्षेप्य, उदाहरण के लिए शैल, विस्फोटक पदार्थ अथवा अन्य रासायनिक या जैविक पदार्थ ले जा सकता है। साथ ही एक प्रक्षेप्य को विस्फोटक पेलोड से विशेष क्षति के लिए भी बनाया जा सकता है जैसे : आग (प्रारंभिक थर्मल हथियार देखें), विषप्रयोग (विषेले तीर)।\n\n\n", "id": "515002", "title": "प्रक्षेप्य"}
{"url": "https://hi.wikipedia.org/wiki?curid=515011", "text": "बिड़ोदी बड़ी\n\nबिड़ोदी बड़ी भारतीय राज्य राजस्थान के सीकर जिले की लक्ष्मणगढ़ तहसील का एक गाँव है। यह लक्ष्मणगढ़ से पूर्व में तथा नवलगढ़ से पश्चिम में स्थित है। इसके सीमाएं खींवासर, बीदासर, बीदसर, बिड़ोदी छोटी, झाड़ेवा और रामसिंह पुरा (ब्राह्मणों की ढाणी) गाँवों से लगती है।\nबिड़ोदी बड़ी, बिड़ोदी छोटी, भूधा का बास, रामसिंह पुरा, झाड़ेवा और जोगियो का बास, बिड़ोदी बड़ी पंचायत समिति में आते हैं। यहाँ की वर्तमान सरपंच राजेन्द्र प्रसाद है। इस पंचायत में ११ वार्ड सदस्यों का चुनाव मतदान द्वारा यहाँ के लोग करते हैं।\n\n", "id": "515011", "title": "बिड़ोदी बड़ी"}
{"url": "https://hi.wikipedia.org/wiki?curid=515037", "text": "लीफ एरिक्सन\n\nलीफ़ एरिक्सन .}} (आईसलैंडिक Leifur Eiríksson) एक आईस्लैंडिक् अन्वेषक थे। माना जाता है कि लीफ़ ऐसे पहले युरोपीय थे जिन्होने उत्तरी अमेरिका पर कदम रखा, क्रिसटोफ़र कोलमबस से ५०० वर्ष पहले। \"सागास ओफ़ आईस्लैंडर्स\" के अनुसार, उन्होने ने विनलैंड मे एक उपनिवेश कि स्थापना की, जिसे आज न्युफ़ाउन्डलैंड द्वीप (कनाडा) मे लौंस ओ मेडो के नाम से जाना जाता है। माना जाता है कि लीफ़ का जन्म आईसलैंड मे हुआ था, लगभग सन् ९७० में। वे पिता एरिक द रेडऔर माता थ्योतखिल्द के पुत्र थे। एरिक द रेड स्वं एक अन्वेषक थे और उन्होने ग्रीनलैंड मे प्रथम नौरवेजिअन उपनिवेश की स्थापना की थी। लीफ़ के दो बेटे थे, थौरगिल्स और थौरकेल। \n\nलीफ़ पिता एरिक द रेड और माता थ्योतखिल्द के पुत्र और थोरवाल्ड असवाल्डसन के पौत्र थे। हाला कि सागास ओफ़ आईस्लैंडर्स में लीफ़ का जन्मस्थान नहीं दिया गया है, लीफ़ का जन्म संभवतया आईस्लैंड के ब्रेव़ाफ्युरथुर मे हुआ था। लीफ़ के दो भाई, थोरस्टेन और थोरवाल्ड और एक बहन, फ़्रेदिस, थे। थोरवाल्ड असवाल्डसन को नोरवे से हत्या के लिये निर्वासित किया गया था, और वे युवा एरिक के संग निर्वासन मे आईस्लैंड चले गये। जब एरिक स्वं ही आईस्लैंड से निर्वासित हुए, उनहोने पश्चिम कि ओर यात्रा की और सन् ९८६ग्रीनलैंड मे प्रथम नोरवेजियन उपनिवेष की स्थापना की।\n\nसन् ९९९ मई लीफ़ और उनके साथियों ने ग्रीनलैंड से नोरवे तक जलयात्रा की। नोरवे पहुचने पर वे राजा ओलाफ़ ट्रिगवासन के हर्डमैन बन गये। उन्होने ईसाई धर्म अपना लिया और उन्हें ग्रीनलैंड मे इस धर्म का विस्तार करने का कार्य सौंपा गया। \"सागास ओफ़ एरिक द रेड\" और \"सागास ओफ़ ग्रीनलैंडर्स\" में लीफ़ की विनलैंड की यात्रा के प्रति भिन्न विवरण दिये गये हैं। विनलैंड की चर्चा केवल दो ऐतिहासिक लेखों मे हुई है, अरि द वाईज़ की ११२२ मे लिखी गई पुस्तक, इस्लेनदिन्काबोक, एंव ऐडम ओफ़ ब्रेमन के लेख में। \"सागास ओफ़ ग्रीनलैंडर्स\" के अनुसार, लीफ़ ने विनलैंड को पहली बार तब देखा था जब वे ग्रीनलैंड से नोरवे ईसाई धर्म का विस्तार करने जा रहे थे और अपनी यात्रा मे भटक गये।\n\nइनार हाउगन का \"वोयजेस टु विनलैंड\" के अनुवाद के शाब्दिक व्याख्या अनुसार, लीफ़ एरिकसन एसे पहले व्यक्ति नही थे जिन्होने उत्तरी अमेरिका को देखा था। लीफ़ ने ब्यार्नि हरजोल्फसन के दावे सुने थे कि उसने ग्रीनलैंड के पश्चिम भी एक भूमि देखी थी। तथापि, ब्यार्नी ने कथित रूप से कभी उत्तरी अमेरिका पर कदम नही रखा था। बाद मे, जब लीफ़ नोरवे से ग्रीनलैंड की यात्रा कर रहे थे, वे रास्ता भटक कर उत्तरी अमेरिका के एक द्वीप मे पहुच गये जहाँ पर उन्हे \"अपने-आप उगे हुए गेहूं के और अंगूर के खेत\" दिखे। उस द्वीप से उन्होने दो अज्ञात व्यक्तियों को बचाया और वापस ग्रीनलैंड चले गये। परिणामस्वरूप, अगर इस पर भरोसा किया जाय, तो ब्यार्नी उत्तरी अमेरिका को देखने वाले पहले यूरोपीय थे और वे दो अज्ञात लोग उस महाद्वीप पर कदम रखने वाले पहले यूरोपीय थे।\n\nलीफ़ ने फ़िर ब्यार्नी का जहाज़ खरीदा, ३५ नाविकों का दल इकट्ठा किया और ब्यार्नी के द्वारा वर्णित भूमि की ओर चले गये। एरिक्सन ने ब्यार्नी के पथ का उत्त्क्रम मे अनुगमन किया और एक निर्जन पथरीली जगह पर पहुच गये, जिसका नाम उनहोने हेलुलैंड रखा। थोड़ी सी यात्रा के पश्चात, वह एक वनाच्छादित इलाके मे पहुच गये, जिसका नाम उनहोने मार्कलैंड (संभवतया लैबराडोर) रखा। अंततः, लीफ़ विनलैंड (दाखमधु भूमि) पहुच गये। यहाँ पर उनहोने एक छोटे उपनिवेश की स्थापना की, जिसे ग्रीनलैंड के आगंतुकों ने लीफ़्सबुदिर का नाम दिया। विनलैंड मे सर्दियां बिता कर वे वापस ग्रीनलैंड आ गये।\n\nसन् १९६० मई नोर्वेजियन अन्वेषक हेलग इगंस्टाड के द्वारा किये गये अनुसंधान से न्युफ़ाउन्डलैंड के उत्तरी तट पर एक नोर्वेजियन उपनिवेश का अन्वेषण हुआ। माना गया है कि यह जगह, जिसे आज लौंस ओ मेडो के नाम से जाना जाता है, \"वोयजेस टु विनलैंड\" और अन्य पुस्तकों मे वर्णित लीफ़्सबुदिर है। इगंस्टाड ने यह दिखाया कि नोर्वेजियन और आईस्लैंडिक् लोग क्रिसटोफ़र कोलम्बस से ५०० साल पहले उत्तरी अमेरिका पहुच गये थे। बाद के पुरातात्विक साक्ष्य से पता चलता है कि विनलैंड सेंट लॉरेंस की खाड़ी के आसपास क्षेत्रों मे स्थित था और लौंस ओ मेडो एक जहाज मरम्मत-स्थल और अन्य यात्राओं के लिये विश्राम-स्थल था। सागास ओफ़ एरिक द रेड मे दो और स्थानों का उल्लेख किया गया है -स्ट्रौमफ़्योर्ड और होप। दोनो ही विनलैंड के दक्षिण मे स्थित हैं।\nलीफ़ एक शक्तिशाली, ज्ञानी, और विचारशील व्यक्ती बताये जाते है। जब लीफ़ हेब्रिडेस मे रुके हुए थे, उनहोने थौरगुना के संग विवाह किया, जिसने लीफ़ के पुत्र थौरगिल्स को जन्म दिया। थौरगिल्स को बाद मे लीफ़ के पास ग्रीनलैंड भेज दिया गया, परंतु वो प्रसिद्ध्ता प्राप्त नही कर पाया। विनलैंड की यात्रा के बाद, लीफ़ वापस ग्रीनलैंड आ कर इसाई धर्म का विस्तार करने लग गये। एरिक ने इसाई धर्म को नही अपनाया, पर थ्योतखिल्द ने इस धर्म को अपनाया और \"थ्योतखिल्द चर्च\" की स्थापना की। लीफ का आखरी जिवीत उल्लेख सन् १०१९ मे हुआ है और सन् १०२५ मे लीफ़ के बेटे थौरकेल को ईरिकफ्योर्ड का सरदार बाना दिया गया। धारावाहिकों मे लीफ कि मृत्यु का विवरण नही किया गया है-उनकी मृत्यु १०१९ और १०२५ के बीच मे हुई थी।\n\nलीफ के सफल अभियान के पश्चात अन्य नोर्वेजियन अन्वेषक भी यात्रा करने के लिए प्रोत्साहित हुए। नॉर्स और उत्तरी अमेरिका के स्वदेशी लोगों के बीच पहली बार स्पष्ट संपर्क लीफ़ के भाई थोरवाल्ड द्वारा हुई थी, जिसका अंत हत्या और शत्रुता मे हुआ। अंतत: विनलैंड मे कोई स्थायी उपनिवेश की स्थापना नही हुई, परंतु लकड़ी, प्रावधानों और व्यापार के लिये सदियों तक अभियान चलते रहे। इन क्षेत्रों के बारे मे आकस्मिक स्वरों से पता चलता है कि समकालीनों इन अभियानों को अधिक महत्व नही दिया, या फिर यह सार्वजनिक ज्ञान था। इन अभियानों का ज्ञान संभवतया मध्यकालीन युरोप मे फैल गया और यह भी संभव है कि क्रिसटोफ़र कोलमबस ने इन अभियानों के बारे मे सुना हो।\n\nलिए लीफ की यात्रायों की कहानियां का नॉर्डिक अमेरिकियों के आत्म धारणाओ पर गहरा प्रभाव पड़ा. अमेरिका मे लीफ़ कि पहली मूर्ति बौस्टन मे १८८७ मे निर्माणित हुई थी। शिकागो मे १९०१ एक और मूर्ति निर्माणित हुई। दिनांक ९ अक्टूबर संयुक्त राज्य अमेरिका में लीफ को याद करने के लिए प्रयोग किया गया है। १९२९ में, विस्कॉन्सिन विधानमंडल राज्य में अक्टूबर ९ \"Leif Erikson दिवस\" ​​बनाने के लिए एक बिल पारित किया। \n", "id": "515037", "title": "लीफ एरिक्सन"}
{"url": "https://hi.wikipedia.org/wiki?curid=515066", "text": "शेषचलम पहाड़ियाँ\n\nशेषचलम की पहाड़ियाँ पूर्वी घाट की महत्वपूर्ण पर्वत शृंखला है, जो दक्षिण भारत के दक्षिणी आंध्र प्रदेश राज्य में विस्तारित है। \n\nकैम्ब्रियन- पूर्व युग में (लगभग 3.8 अरब से 54 करोड़ वर्ष पूर्व) बनी इन पहाड़ियों में चुना-पत्थर के बीच-बीच में बलुआ पत्थरों और स्लेट जैसी चट्टानों की परतें हैं। ये अत्यंत बिखरी हुयी है और इनमें अनेक लंबी घाटियां है। ये पहाड़ियाँ पश्चिम और पश्चिमोत्तर में रायलसिमा उच्च भूमि और पूर्वोत्तर में नांदयाल घाटी (कुन्देरु नदी से बनी) से सीमांकित है। शेषचलम पहाड़ियाँ लगभग 8000 वर्ग किलो मीटर में फैली है और उनका सामान्य विस्तार दक्षिण -दक्षिण पूर्व की तरफ है। उत्तर में एरमाला पर्वत श्रेणी के साथ शेषचलम पहाड़ियों की ऊंचाई भी 400 से 1370 मीटर तक घटती-बढ़ती है। अपर्याप्त वर्षा के कारण इन पहाड़ियों की ढलानों पर बहुत कम जंगल है। पनेरु की सहायक नदियां इस क्षेत्र को अपवाहित करती है। ऊबड़-खाबड़ स्थलाकृति, अनुर्वर मिट्टी और अर्धशुष्क जलवायु यहाँ कृषि को वाधित करते हैं।\n\nज्वार, मूँगफली यहाँ की मुख्य फसलें है। यहाँ पर स्बेस्टस, बैराइट और चुना-पत्थर का खनन होता है। हथकरघा, बांस व ईंट निर्माण यहाँ की अन्य महत्वपूर्ण आर्थिक गतिविधियां है और पूलिवेंडला एकमात्र महत्वपूर्ण नगर है। \n\n\n", "id": "515066", "title": "शेषचलम पहाड़ियाँ"}
{"url": "https://hi.wikipedia.org/wiki?curid=515067", "text": "गुड़िया, कारगिल युद्ध-पीड़ित महिला\n\nगुड़िया एक भारतीय मुस्लिम महिला का नाम था जो कारगिल युद्ध के कारण व्यक्तिगत तथा पारिवारिक रूप से बुरी तरह से प्रभावित हुई थी और जिसकी दुर्दशा को प्रमुखता से प्रिंट और इलेक्ट्रॉनिक समाचार-माध्यमों ने दर्शाया था। 1999 में गुड़िया की शादी आरिफ़ नामक फ़ौजी से हुई थी परन्तु दुर्भाग्य से शादी दस दिन के अन्दर ही कारगिल युद्ध छिडने के कारण आरिफ़ को युद्धक्षेत्र पर भेजा गया। आरिफ़ युद्ध से वापसी करने में विफल रहा था और अधिकारियों ने उसे ग़लती से फ़रारी घोषित किया। बाद में पता चला कि उसे युद्ध पाकिस्तान के द्वारा बन्दी बना लिया गया था। इस बीच, आरिफ़ की अघोषित मौत का अनुमान लगते हुए 26 वर्षीय महिला गुड़िया ने 2003 में एक और आदमी, तौफीक से शादी की और गर्भ से थी।\n\nगुड़िया के जीवन में एक नया मोड़ सामने आया जब पाकिस्तानियों ने युद्ध की समाप्ति के बाद भारत से सैनिक क़ैदियों की वापसी का काम शुरू किया। इसी के तहत आरिफ़ भी रिहा हुआ है और उसका गर्मजोशी से स्वागत किया गया। उस समय गर्भवती होने के कारण गुड़िया दिल्ली के बाहरी इलाके में कलुन्दा गांव में उसके माता पिता के साथ रह रही थी। इस समाचार के सुनते ही गुड़िया मीरट ज़िले के मुंडली गाँव चली गयी जहाँ उसके पहले पति का मकान स्थित था। ग्राम पंचायत में इकट्ठे मीडिया के सामने गुड़िया ने अपने पहले पति के साथ पुनः घर बसाने का इरादा जताया | उस समय भीड़ में मौजूद इस्लामी विद्वानों ने कहा कि गुड़िया का फ़ैसला यह शरीयत के अनुसार है और उसके निर्णय की सराहना की। दूसरी शादी, उनके अनुसार, अवैध थी। \n\nरीडिफ़ डॉट काम के सूत्रों ने इस पुरे प्रकटन की एक और ही तस्वीर खींची है। जाँच से पता चला है कि गुड़िया का फ़ैसला दरअसल उसके पहले पति, पूर्व सुस्राली-समंधियों, गांववालों और प्रमुखतः धार्मिक नेताओं के दबाव के कारण लिया गया था। गुड़िया ने ख़ुद यह कहते हुए कि \"यह हर किसी का निर्णय था,\" अपने फैसले में छुपे दबाव की झलक दिखा दी थी। गौर-तलब है कि गुड़िया के दूसरे पति तौफ़ीक़ को अपनी गर्भवती पत्नी के इस विवादास्पत निर्णय लेने की पूरी प्रतिकृया से दूर रखा गया। इसके अलावा, गुड़िया के चाचा रियासत अली ने कहा कि वहाँ लोगों द्वारा दबाव डाला गया था और और उसे चुप-चाप पूर्व-घोषित फ़ैसला सुनाने को कहा गया था। उनमें विशेषकर मौलवियों ने कहा कि गुड़िया शरीयत का पालन करे और आरिफ़ को स्वीकार करे |सबसे गंभीर बात इन मौलवियों ने ये कही कि गुड़िया अगर ऐसा न करे तो उसका होनेवाला बच्चा नाजायज बन जाएगा | दूसरी तरफ़ तौफीक को गुड़िया ने इस प्रकरण से पांच दिन पहले टेलीफ़ोन पर बात की और अपनी विवशता प्रकट की थी। पहले पति से दोबारा मिलने का दबाव इतना था कि पिता ने ऐसा न करने पर आत्महत्या करने की धमकी दी थी। \n\nआरिफ़, जिसका कहना था कि उसे गुड़िया के प्यार ने उसे वापस खेंच लाया, ने घोषणा की कि उसे अपनी पूर्व पत्नी तो स्वीकार है पर उसके पेट में पल रहा बच्चा स्वीकार नहीं है। \n\nपुनर्मिलन के एक महीने के बाद गुड़िया ने एक बच्चे को जन्म दिया। आरिफ़ ने शुरुआती हिचक के बाद गुड़िया के बच्चे को इस शर्त पर स्वीकार करने की घोषणा की कि बड़ा होने के बाद वह तौफ़ीक के पास वापस भेज सकता है।\n\nगुड़िया आनेवाले कुछ महीनों में एनीमिया की शिकार हुई। इसके साथ ही वह एक गर्भपात की पीड़ा से गुज़री और उसे अत्यधिक मानसिक दबाव से भी जूजना पड़ा | लगातार बिगड़ती सेहत के कारण गुड़िया मात्र पंद्रह महीनों के अंदर ही दिल्ली के सैनिक अस्पताल में मौत की नींद सो गयी। गुड़िया के लिए मानसिक दबाव का एक संभावित कारण उसके देवर-देवरानी का उसे यह बार-बार यह ताना मारना कि वह मनहूस है क्यूंकि शादी के कुछ ही दिनों के अन्दर आरिफ़ युद्ध में लड़ने के लिए चला गया था और लापता हो गया था। \n\nविज्ञापन फ़िल्म निर्माता प्रभाकर शुक्ला की पहली फ़ीचर फ़िल्म 'कहानी गुड़िया की' गुड़िया की जिंदगी पर आधारित है। उनका कहना है कि यह दुर्भाग्यपूर्ण है कि इस महिला का निधन हो गया है हालांकि इन घटनाओं से जुड़े मुद्दे को बहुत ज़ियादा प्रासंगिक हैं। \"मेरी फिल्म गुड़िया के साथ क्या हुआ है, उसी के बारे में ही नहीं है, बल्कि गुड़िया के दृष्टिकोण से पुरे घटनाक्रम की समीक्षा है | इसके आलावा, यह फ़िल्म गुड़िया को एक श्रद्धांजलि है | \" शुक्ला ने यह भी कहा कि \"गुड़िया का अत्यधिक मानसिक आघात के कारण निधन हुआ जो शारीर के बहु-अंगीय विफलता के रूप में सामने आई | उसकी मृत्यु पूरे प्रकरण का सबसे दुखद हिस्सा है और यह फ़िल्म इसी सवाल का जवाब खोजने का प्रयास करती है कि उसके ऐसा क्यों हुआ | \"\n", "id": "515067", "title": "गुड़िया, कारगिल युद्ध-पीड़ित महिला"}
{"url": "https://hi.wikipedia.org/wiki?curid=515083", "text": "दुर्बल अन्योन्य क्रिया\n\nदुर्बल अन्योन्य क्रिया (अक्सर दुर्बल बल व दुर्बल नाभिकीय बल के नाम से भी जाना जाता है) प्रकृति की चार मूलभूत अन्योन्य क्रियाओं में से एक है, अन्य चार अन्योन्य क्रियाएं गुरुत्वाकर्षण, विद्युत चुम्बकीय अन्योन्य क्रिया और प्रबल अन्योन्य क्रिया हैं। यह अन्योन्य क्रिया, उप-परमाणविक कणों के रेडियोधर्मी क्षय और नाभिकीय संलयन के लिए उत्तरदायी है। सभी ज्ञात फर्मिऑन (वे कण जिनका स्पिन अर्द्ध-पूर्ण संख्या होती है) यह अन्योन्य क्रिया करते हैं। \n\nकण भौतिकी मेंमानक प्रतिमान के अनुसार दुर्बल अन्योन्य क्रिया Z अथवा W बोसॉन के विनिमय (उत्सर्जन अथवा अवशोषण) से होती है और अन्य तीन बलों की भांती यह भी अस्पृशी बल माना जाता है। बीटा क्षय रेडियोधर्मिता का एक उदाहरण इस क्रिया का सबसे ज्ञात उदाहरण है। W व Z बोसॉनों का द्रव्यमान प्रोटोन व न्यूट्रोन की तुलना में बहुत अधीक होता है और यह भारीपन ही दुर्बल बल की परास कम होने का मुख्य कारण है। इसे दुर्बल बल कहने का कारण इस बल का अन्य दो बलों विद्युत चुम्बकीय व प्रबल की तुलना में इसका मान का परिमाण की कोटि कई गुणा कम होना है। अधिकतर कण समय के साथ दुर्बल बल के अधीन क्षय होते हैं। क्वार्क फ्लेवर परिवर्तन भी केवल इस बल के अधीन ही होता है।\n\nनिम्न कारक दुर्बल अन्योन्य क्रिया को अद्वितीय बनाते हैं :\nविशाल द्रव्यमान (लगभग ९० गीगा इलेक्ट्रोन वोल्ट प्रति वर्ग c) के कारण W व Z बोसॉन नामक बल वाहक कम आयु वाले होते हैं। इनकी आयुकाल १×१० सैकण्ड से भी कम होता है।\n\n", "id": "515083", "title": "दुर्बल अन्योन्य क्रिया"}
{"url": "https://hi.wikipedia.org/wiki?curid=515084", "text": "प्रबल अन्योन्य क्रिया\n\nप्रबल अन्योन्य क्रिया (अक्सर प्रबल बल, प्रबल नाभिकीय बल और कलर अन्योन्य क्रिया के नाम से भी जाना जाता है) () प्रकृति की चार मूलभूत अन्योन्य क्रियाओं में से एक है, अन्य तीन अन्योन्य क्रियाएं गुरुत्वाकर्षण, विद्युत चुम्बकीय अन्योन्य क्रिया और दुर्बल अन्योन्य क्रिया हैं। नाभिकीय स्तर पर यह अन्योन्य क्रिया विद्यत चुम्बकीय अन्योन्य क्रिया से १०० गुना प्रबल है अतः दुर्बल व गुरुत्वीय अन्योन्य क्रियाओं से यह बहुत ज्यादा प्रबल है।\nइस अन्योन्य क्रिया को प्रोटोनों व न्यूट्रोनों के बन्धन बल के रूप में भी पहचाना जाता है।\nसत्तर के दशक से पहले भौतिकविद आण्विक नाभिक की बन्धन प्रक्रिया के बारे में अनिश्चित थे। यह उस समय भी ज्ञात था कि नाभिक प्रोटोनों व न्यूट्रॉनों से मिलकर बना है जहाँ प्रोटॉन धनावेशित कण हैं और न्यूट्रॉन ऋणावेशित कण हैं। अतः ये प्रभाव एक दुसरे के विरोधी दिखाई देते थे। तत्कालीन भौतिक ज्ञान के अनुसार, धनावेशित कण एक दुसरे को प्रतिकर्षित करते हैं और अतः नाभिक का विघटन बहुत ही जल्दी होना चाहिए अथवा नाभिक अस्थित्व में नहीं होना चाहिए। यद्यपि यह कभी प्रेक्षित नहीं किया गया। अतः इस प्रक्रिया को समझने के लिए नये भौतिकी की जरुरत थी।\n\nप्रोटॉनों के परस्पर विद्युत चुम्बकीय प्रतिकर्षण के के बावजूद आण्विक नाभिक को समझने के लिए एक नया प्रबल आकर्षण बल का अभिगृहित दिया गया। इस कल्पित बल को प्रबल बल (Strong force) नाम दिया गया, जिसे एक मूलभूत बल माना गया जो नाभिक पर आरोपित होता है जहाँ नाभिक प्रोटॉनों व न्यूट्रॉनों से बना होता है। यहाँ इस बल का वाहक π व π को माना गया। साथ ही इन कणों के द्रव्यमान के आधार पर इस बल की परास फर्मी (१०) कोटि की मानी जाने लगी।\n\nइसका आविष्कार बाद में हुआ कि प्रोटॉन व न्यूट्रॉन मूलभूत कण नहीं हैं बल्कि अपने घटक कणों क्वार्क से मिलकर बने हैं। नाभिकीय कणों के मध्य लगने वाला प्रबल आकर्षण बल प्रोटॉन व न्यूट्रॉन के अन्दर स्थित क्वार्कों को बांधे रखने वाले मूलभूत कण का पार्श्व प्रभाव मात्र है। क्वांटम क्रोमो गतिकी के सिद्धान्तानुसार क्वार्क रंगीन आवेश रखते हैं यद्यपि यह रंग सामान्य रंगो से सम्बन्धित नहीं है। अलग वर्ण आवेश वाले क्वार्क प्रबल अन्योन्य क्रिया के प्रभाव में एक दूसरे को आकर्षित करते हैं जिसके वाहक ग्लुओन नामक कण हैं।\n\nइस अन्योन्य क्रिया को प्रबल कहने का मुख्य कारण इसका सभी अन्योन्य क्रियाओं में प्रबलतम होना है। यह बल विद्युत चुम्बकीय बलों से १० गुणा, दुर्बल बल से १० गुणा और गुरुत्वीय बल से १० गुणा प्रबल होता है।\nइस बल का अध्ययन मुख्यतः क्वांटम क्रोमो गतिकी (QCD) में किया जाता है जो की मानक प्रतिमान का एक महत्वपूर्ण भाग है। गणितीय रूप से क्वांटम क्रोमो गतिकी सममिति समूह SU(3) पर आधारित अक्रमविनिमय आमान सिद्धान्त है।\n\nक्वार्क व ग्लुओन ही केवल ऐसे मूलभूत कण हैं जो विलुप्त नहीं होने वाला वर्ण-आवेश रखते हैं अतः प्रबल अन्योन्य क्रिया में भाग लेते हैं। प्रबल बल प्रत्यक्ष रूप से केवल क्वार्क व ग्लुओन से ही क्रिया करता है।\n\n", "id": "515084", "title": "प्रबल अन्योन्य क्रिया"}
{"url": "https://hi.wikipedia.org/wiki?curid=515118", "text": "तीस मीटर टेलीस्कोप\n\nतीस मीटर टेलीस्कोप [Thirty Meter Telescope(TMT)], माउना कीआ, हवाई मे स्थापित होने जा रहा दुनिया का सबसे बड़ा ऑप्टिकल टेलीस्कोप है | हवाई के बोर्ड ऑफ नेचुरल रिसोर्स (बीएलएनाआर) ने इसके निर्माण की मंजुरी दी है | अगली पीढ़ी के इस टेलीस्कोप में तीस मीटर का दर्पण लगा होगा | इसी कारण इसका नाम तीस मीटर टेलीस्कोप यानी टीएमटी रखा गया है | यह स्पष्ट तस्वीरों को लेने के लिए अल्ट्रावायलट इमेज को मिड-इंफ्रारेड वेवलैंथ की मदद से खिंचेगा | इसके निर्माण में 54 अरब रुपए खर्च होने का अनुमान है | टीएमटी 13 अरब प्रकाश वर्ष दूर स्थित आकाशीय पिंडो की तस्वीर ले सकने में सक्षम होगा | माना जाता है कि इससे कुछ अधिक दूरी पर ब्रह्मांड का दूसरा छोर है | टीएमटी मौजुदा ऑप्टिकल टेलीस्कोप की तुलना में नौ गुना बड़ा होगा और उससे तीन गुना अधिक स्पष्ट तस्वीरें ले सकेगा | यह परियोजना पांच देशों अमेरिका, कनाडा, जापान, चीन और भारत के शैक्षणिक संस्थानो और वैज्ञानिकों के बीच सहयोग का नतीजा है | टीएमटी 2021 तक अध्ययन करना शुरु कर देगा |\n", "id": "515118", "title": "तीस मीटर टेलीस्कोप"}
{"url": "https://hi.wikipedia.org/wiki?curid=515137", "text": "एडम स्कॉट\n\nएडम स्कॉट (जन्म: अप्रैल 3, 1973) अमेरिकी अभिनेता हैं जो टेलिविज़न और फ़िल्मों में अभिनय करते हैं। ये स्टार्ज़ चैनल पर प्रसारित होने वाली कॉमेडी शृंखला \"पार्टी डाउन\" में हॅनरी पोलार्ड और एनबीसी सिटकॉम \"पार्क्स एण्ड रिक्रीएशन\" में बॅन वायट की अपनी भूमिकाओं के लिए प्रसिद्ध हैं।\n", "id": "515137", "title": "एडम स्कॉट"}
{"url": "https://hi.wikipedia.org/wiki?curid=515142", "text": "चैनल यु.एफ़.एक्स\n\nचैनल यु.एफ़.एक्स (अंग्रेज़ी: Channel UFX) एक दक्षिण भारतीय सेटेलाईट टेलीविजन चैनल यु.एफ़. ग्रुप चेन्नई, तमिल नाडु में आधारित उद्यम द्वारा स्वामित्व में है, जो अंग्रेज़ी, हिन्दी और भारत की अन्य क्षेत्रीय भाषाओं में फिल्‍मी गीतों का कार्यक्रम का प्रसारण. इसकी२९ मई 2010 में की।\n\n", "id": "515142", "title": "चैनल यु.एफ़.एक्स"}
{"url": "https://hi.wikipedia.org/wiki?curid=515150", "text": "वेनेरा 1\n\nवेनेरा 1 (Venera 1), जिसे वेनेरा 1VA No.2 के रूप में भी जाना जाता है, सोवियत संघ के वेनेरा कार्यक्रम अंतर्गत, शुक्र के लिए उड़ान भरने वाला पहला अंतरिक्ष यान था। \n", "id": "515150", "title": "वेनेरा 1"}
{"url": "https://hi.wikipedia.org/wiki?curid=515198", "text": "वेनेरा 3\n\nवेनेरा 3 (Venera 3), शुक्र ग्रह के लिए सोवियत संघ का एक लैंडर था। हालांकि शुक्र के वायुमंडलीय मापन के अपने अभियान मे यह विफल हो गया, पर किसी अन्य ग्रह की धरती को छुने वाली यह पहली मानव निर्मित वस्तुं बन गई। दुर्भाग्य से, एक खराबी ने इसे शुक्र के किसी भी वैज्ञानिक डेटा को प्रेषित करने से रोक दिया | यह 15 नवम्बर,1965 को बैकोनुर, कज़ाख़िस्तान से रवाना हुआ, और 1 मार्च 1966 को शुक्र से टकराया |\n", "id": "515198", "title": "वेनेरा 3"}
{"url": "https://hi.wikipedia.org/wiki?curid=515211", "text": "संघट्ट प्राचल\n\nसंघात प्राचल () (इम्पेक्ट पैरामीटर) formula_1 उस लम्बवत दूरी को कहा जाता है जो प्रक्षेप्य पर लगने वाले क्षेत्र के केन्द्र बिन्दु formula_2 व प्रक्षेप्य के पथ के मध्य होती है। (चित्र देखें)। यह बहुधा नाभिकीय भौतिकी (रदरफोर्ड प्रकीर्णन देखें) व चिरसम्मत यांत्रिकी में काम मे लिया जाता है।\n\nसंघात प्राचल का प्रकीर्णन कोण θ से निम्न सम्बन्ध होता है।\nजहाँ formula_4 प्रक्षेप्य का वेग है जब वह केन्द्र से बहुत दुर होता है और formula_5 केन्द्र से निम्नतम दूरी है।\n\n", "id": "515211", "title": "संघट्ट प्राचल"}
{"url": "https://hi.wikipedia.org/wiki?curid=515284", "text": "मुस्लिम स्टूडेंट्स आर्गेनाइजेशन ऑफ़ इंडिया\n\nमुस्लिम स्टूडेंट्स आर्गेनाइजेशन ऑफ़ इंडिया हिंदुस्तानी सुन्नी नौजवानो की मुल्क की सबसे बड़ी तंजीम है। जिसको सन 1977 में Advocate इस्माईल वाफा ने अलीगढ मुस्लिम यूनिवर्सिटी में स्थापित किया था।\nहज़रत सय्यद मुहम्मद अमीन मिया कादरी और शैख़ अबूबक़र अहमद kanthapuram के जेरे सरपरस्ती और हज़रत अख्तर रजा खान अजहरी मिया की दुआओं से यह तंजीम मुल्क के कोने कोने में पहुँच चुकी है!\nमुस्लिम नौजवानों में मुल्क से मुहब्बत और दीन से वाबस्तगी करना इसका अहम् मकसद है जिस पर यह कोशां है ! इस समय संगठन के दो लाख से अधिक सदस्य हैं, तथा सय्यद मुहम्मद क़ादिरी संगठन के राष्ट्रीय अध्यक्ष है। \nकुरान के आयात, \" कुनू माअससादेकीन\" यानी सच्चों के साथ हो जाओ यह इसका स्लोगन है और अल्हम्दुलिल्लाह इस तंजीम के ज़ेरे साए हजारों तलबा -ए - इस्लाम को सीधी राह मिली है। \n\nइस वक़्त तंजीम की शाखें अलीगढ मुस्लिम यूनिवर्सिटी, जामिया मिल्लिया इस्लामिया यूनिवर्सिटी और जामिया हमदर्द समेत उत्तर प्रदेश, दिल्ली, राजस्थान, गुजरात, मध्य प्रदेश, असम, बंगाल, ओडीसा, झारखण्ड उत्तराखंड, छत्तीसगढ़, मणिपुर, आन्धरा प्रदेश, महाराष्ट्र में काम कर रही हैं।\nइसके अलावा केरला, तमिलनाडू, कर्नाटका में सुन्नी स्टूडेंट्स फेडरेशन SSF काम कर रही है जो एम् एस ओ ऑफ़ इंडिया की सिस्टर आर्गेनाइजेशन है।\n\nwww.msoofindia.net\n", "id": "515284", "title": "मुस्लिम स्टूडेंट्स आर्गेनाइजेशन ऑफ़ इंडिया"}
{"url": "https://hi.wikipedia.org/wiki?curid=515293", "text": "रदरफोर्ड प्रकीर्णन\n\nरदरफोर्ड प्रकीर्णन\n\nरदरफोर्ड प्रकीर्णन अर्नेस्ट रदरफोर्ड द्वारा 1911 में प्रतिपादित भौतिक परिघटना है, जिसे बाद में परमाणु का रदरफोर्ड मॉडल (प्रतिमान) नाम से जाना जाने लगा और बाद में बोर मॉडल। रदरफोर्ड प्रकीर्णन को कई बार कुलाम्ब प्रकीर्णन की विशेष अवस्था भी कहा जाता है क्योंकि यह केवल स्थैतिक (कुलाम्ब) बलों पर लागू होता है और कणों के मध्य न्यूनतम दूरी इसके विभव द्वारा निर्धारित होती है। सोने के नाभिक (gold nuclie) व अल्फा कणों के मध्य चिरसम्मत रदरफोर्ड प्रकीर्णन प्रत्यास्थ प्रकीर्णन का एक उदाहरण है क्योंकि इसमें आपतित कण व प्रकीर्णित कण के ऊर्जा व वेग समान होते हैं।\n\nअनुप्रस्थ काट अवकलज केन्द्रीय बल के अधीन एक कण की अन्योन्य क्रिया को गति के समीकरणों से व्युत्पन किया जा सकता है। व्यापक रूप में गति की समीकरण के अनुसार यदि कोई दो कण किसी केन्द्रीय बल के अधीन अन्योन्य क्रिया करते हैं तो उन्हें द्रव्यमान केंद्र व उन कणों की पारस्परिक गति से अप-युग्मित किया जा सकता है। \n\nबिनट समीकरण के अनुसार\n\nजहाँ formula_2, formula_3 नाभिक से अनन्त दूरी (जहाँ नाभिक के विद्युत क्षेत्र का प्रभाव नगण्य हो) और formula_4 संघट्ट प्राचल है।\n\nउपरोक्त समीकरण का व्यापक हल निम्न है\n\nऔर सीमा शर्तें निम्न हैं\n\nमाना\n\nतब प्रकीर्णन कोण θ का मान, समीकरण में formula_8 लिखने पर\n\nइसे हल करने पर \"b\" का निम्न मान प्राप्त होता है-\n\nप्रकीर्णन अनुप्रस्थ काट ज्ञात करने के लिए, इसे निम्न प्रकार से परिभाषित किया जाता है\n", "id": "515293", "title": "रदरफोर्ड प्रकीर्णन"}
{"url": "https://hi.wikipedia.org/wiki?curid=515366", "text": "ऋग्वैदिक भाषा\n\nउत्तर वैदिक काल से पहले का वह काल जिसमें ऋग्वेद की ऋचाओं की रचना हुई थी इन ऋचाओं की जो भाषा थी वो ऋग्वैदिक भाषा कहलाती है। ऋग्वैदिक भाषा हिंद यूरोपीय भाषा परिवार की एक भाषा है। इसकी परवर्ती पुत्री भाषाएँ अवेस्ता पुरानी फ़ारसी पालि प्राकृत और संस्कृत हैँ।\nऋग्वैदिक भाषा के मूल मातृभाषी हिंद-इरानी आर्य थे।\n\nजैसे होमेरिक ग्रीक क्लासिकल ग्रीक से भिन्न है वैसै ऋग्वैदिक भाषा\nसंस्कृत भाषा से भिन्न है। तिवारी ([1955] 2005) ने दोनोँ के बीच अंतर को निम्न सिद्धांत स्वरूप सूचित किया:\n\n\n\n\n\n\n\n\n\n\n१९वीं शताब्दी में अवस्ताई फ़ारसी और ऋग्वैदिक भाषा दोनों पर पश्चिमी विद्वानों की नज़र नई-नई पड़ी थी और इन दोनों के गहरे सम्बन्ध का तथ्य उनके सामने जल्दी ही आ गया। उन्होने देखा के अवस्ताई फ़ारसी और ऋग्वैदिक भाषा के शब्दों में कुछ सरल नियमों के साथ एक से दुसरे को अनुवादित किया जा सकता था और व्याकरण की दृष्टि से यह दोनों बहुत नज़दीक थे। अपनी सन् १८९२ में प्रकाशित किताब \"अवस्ताई व्याकरण की संस्कृत से तुलना और अवस्ताई वर्णमाला और उसका लिप्यन्तरण\" में भाषावैज्ञानिक और विद्वान एब्राहम जैक्सन ने उदहारण के लिए एक अवस्ताई धार्मिक श्लोक का ऋग्वैदिक भाषा में सीधा अनुवाद किया।\n\n", "id": "515366", "title": "ऋग्वैदिक भाषा"}
{"url": "https://hi.wikipedia.org/wiki?curid=515368", "text": "फ़\n\nफ़ f देवनागरी वर्णमाला का एक अघोष अर्धओष्ठ्य संघर्षी व्यंजन है। प्रायः इसे अंग्रेजी या फ़ार्सी-अरबी से ली गयी शब्दोँ के लिए प्रयोग किया जाता है।\n\n", "id": "515368", "title": "फ़"}
{"url": "https://hi.wikipedia.org/wiki?curid=515370", "text": "यूरोविज़न संगीत प्रतियोगिता\n\nयूरोविज़न संगीत प्रतियोगिता एक अंतरराष्ट्रीय वार्षिक संगीत प्रतियोगिता है जिसमें यूरोपीय ब्रॉडकास्टिंग यूनियन के सक्रिय सदस्य राष्ट्र हिस्सा लेते हैं। प्रतिभागी देश प्रदर्शन के लिए एक गाने को चुनता है जिसका टेलिविज़न और रेडियो पर सीधा प्रसारण होता है तथा प्रतियोगिता के सबसे प्रसिद्ध गाने को निर्धारित करने के लिए अन्य देशों के गानों के लिए वोट डालता है।\n", "id": "515370", "title": "यूरोविज़न संगीत प्रतियोगिता"}
{"url": "https://hi.wikipedia.org/wiki?curid=515380", "text": "यूरोपीय ब्रॉडकास्टिंग यूनियन\n\nयूरोपीय ब्रॉडकास्टिंग यूनियन अन्तर्राष्ट्रीय दूरसंचार संघ के पश्चात विश्व का सबसे बड़ा सार्वजनिक सेवा मीडिया संस्थाओं का गठबंधन है। इसके 56 देशों में 74 सक्रिय सदस्य और अन्य 22 देशों में 35 सहयोगी सदस्य हैं। इसका यूरोपीय संघ के साथ कोई सम्बंध नहीं है।\n\n", "id": "515380", "title": "यूरोपीय ब्रॉडकास्टिंग यूनियन"}
