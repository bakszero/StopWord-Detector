{"url": "https://hi.wikipedia.org/wiki?curid=529599", "text": "विकिसूक्ति\n\nविकिसूक्ति विकिमीडिया फ़ाउण्डेशन द्वारा संचालित परियोजनाओं में से विकि-आधारित परिवार का एक सदस्य है। यह भी मीडियाविकि सॉफ़्टवेयर पर ही चलता है। यह परियोजना डेनियल ऑल्स्टन की परिकल्पना पर आधारित एवं ब्रायन वाइबर द्वारा कार्यान्वित इस परियोजना का लक्ष्य विशिष्ट व्यक्तियों, पुस्तकों, फ़िल्मों एवं लोकोक्तियों से प्राप्त एक वृहत उद्धरण संग्रह जुटाना तथा उनके लिये ब्यौरेवार संदर्भ सहित जानकारी तथा रोपण सूचना एकत्रित करना। हालांकि कई ऑनलाइन उद्धरण संग्रह पहले ही उपलब्ध हैं, किन्तु विकिसूक्ति उन कुछ विशेष में से एक है जो अपने उपयोक्ताओं को योगदान करने की सुविधा भी उपलब्ध कराता है। विकिसूक्ति के पृष्ठ उल्लेखनीय व्यक्तित्त्वों के विकिपीडिया पर बने लेखों से अन्तर्कड़ियों द्वारा जुड़े हुए हैं।\n\nमूल परियोजना पूर्णतया अंग्रेज़ी में आरंभ की गयी थी, जुलाई २००४ में एक अन्य संस्करण द्वारा अतिरिक्त भाषाओं को भी इसमें सम्मिलित करना आरंभ किया गया।\n\nजुलाई २००४ में लगभग ७० उपडोमेन आरंभ की गयीं। २८ नवम्बर २०१० के आंकड़ों के अनुसा, २५ संस्करण हुए, प्रत्येक में १००० से अधिक लेख थे। सबसे बड़ा विकिसूक्ति २२,६०० लेखों सहित पोलिश विकिसूक्ति था, जिसके बाद अंग्रेज़ी, इतालवी, जर्मन, पुर्तगाली एवं रूसी परियोजनाएं थीं जिनमें ५००० से अधिक लेख थे। इसके बाद स्लोवाक, बल्गारियाई, बोस्नियाई, तुर्की, स्लोवेनियाई एवं फ़्रांसीसी (जो दिसंबर २००६ में पुनर्रारंभ हुआ था) रहे। ५३ भाषाई संस्करणों में १०० या अधिक लेख थे।\n\n\n", "id": "529599", "title": "विकिसूक्ति"}
{"url": "https://hi.wikipedia.org/wiki?curid=529608", "text": "विकिमीडिया परियोजना\n\nविकिमीडिया परियोजना विकिमीडिया फ़ाउण्डेशन द्वारा चलायी गई एक परियोजना होती है।\n\nविकिमीडीया फ़ाउन्डेशन साइट मैट्रिक्स] के अनुसार क्रम दिया गया है:\nविकिमीडिया परियोजनाएं एक विकिमीडिया परियोजनाओं के भाषा विशेष संस्करणों की पहचान करने हेतु भाषा कूट का प्रयोग करती है। ये कूट प्रायः उपडोमेन रूप में प्रयोग किये जाते हैं, जैसे कि विकिपीडिया संस्करणों के लिये ये wikipedia.org के अन्तर्गत्त उपडोमेन्स होती हैं। हिन्दी विकिपीडिया की अन्तर्कड़ियाँ उसी कूट द्वारा क्रमित की एवं ढूंढी जाती हैं।\n\nये कूट ISO 639-1 एवं ISO 639-3 द्वारा परिभाषित कूटों से लगभग पूरी तरह मेल खाते हैं तथा किस भाषा कूट का प्रयोग करना है अधिकांशतः आईईटीएफ़ भाहा टैग नीति से संगत होता है।\n\nएक कूट भाहा कूट ('be-x-old') नहीं होता, किन्तु एक विशिष्ट ऑर्थोग्राफ़ी को इंगित करता है।\n\nपरियोजनाओं के कई संस्करणों के कई कूट आईएसओ ६३९ से मेल नहीं खाते हैं, या आईएसओ६३९ में दिये अर्थ से उनकी पाठ सामग्री भिन्न है। \n\nइस कारण से कूट आंशिक रूप से \"अप्रयोगनीय\" भी हो जाते हैं।\n\nनिम्न कूटों को मार्क-अप हेतु परिवर्तित किया गया है:\n\n\n\nविकिडाटा में एक विकिमीडिया गुण कूट \" (Wikimedia language code)\" नामक गुण स्थापित है।\n\n\n", "id": "529608", "title": "विकिमीडिया परियोजना"}
{"url": "https://hi.wikipedia.org/wiki?curid=529612", "text": "गिरीश पंकज\n\nगिरीश पंकज हिन्दी के एक व्यंग्यकार हैं। इनके दस व्यंग्य संग्रह, पाँच उपन्यास समेत विभिन्न विधाओं में चालीस पुस्तकें प्रकाशित हैं। इन्हें व्यंग्य लेखन के लिए \"अट्टहास सम्मान\", \"श्री लाल शुक्ल व्यंग्य सम्मान\", \"लीलारनी सम्मान\" समेत अनेक सम्मान, पुरस्कार प्राप्त हुये हैं। \n", "id": "529612", "title": "गिरीश पंकज"}
{"url": "https://hi.wikipedia.org/wiki?curid=529619", "text": "राष्ट्रीय विज्ञान संग्रहालय परिषद्\n\nराष्ट्रीय विज्ञान संग्रहालय परिषद (रा.वि॰सं॰प.), भारत सरकार के संस्कृति मंत्रालय के अधीन एक स्वशासित संगठन है जिसका मूल उद्देश्य विज्ञान संचार है। यह विज्ञान संचार के क्षेत्र में एक प्रमुख संस्थान है और इसका मुख्यालय कोलकाता पश्चिम बंगाल में है। यह संस्थान पूरे देश के विभिन्न क्षेत्रों में फैले 25 विज्ञान संग्रहालयों / केन्द्रों और केन्द्रीय गवेषणा और प्रशिक्षण प्रयोगशाला, कोलकाता का प्रबंधन करता है। इसके अतिरिक्त इसने अब तक 23 विज्ञान केन्द्रों को विकसित किया है जिन्हें विभिन्न राज्यों और केन्द्र शासित प्रदेशों को सुपुर्द किया जा चुका है।\n\nरा.वि॰सं॰प. विज्ञान केन्द्रों और संग्रहालयों का विश्व में सबसे बड़ा व्यवस्था-तंत्र (नेटवर्क) है। ये विज्ञान केन्द्र प्रयोग आधारित शिक्षण परिवेश प्रदान करते हैं। प्रत्येक वर्ष 12.5 करोड़ आगंतुक जिसमें लगभग 3.5 करोड़ विद्यार्थी होते हैं, इन विज्ञान केन्द्रों का दौरा करते हैं।\n", "id": "529619", "title": "राष्ट्रीय विज्ञान संग्रहालय परिषद्"}
{"url": "https://hi.wikipedia.org/wiki?curid=529624", "text": "यहोवा के साक्षी\n\nयहोवा के साक्षी () ईसाई धर्म का एक संप्रदाय है जिसकी धार्मिक मान्यताएँ मुख्यधारा ईसाईयत से भिन्न हैं। संस्था के अनुसार विश्व भर में उसके 8.2 मिलियन (82.2 लाख) अनुयायी इंजीलवाद (धर्म प्रचार) में लगे हुए हैं, सम्मेलन उपस्थिति 12 मिलियन (1.2 करोड़) तथा वार्षिक स्मृति उपस्थिति 19.86 मिलियन (1.98 करोड़) से अधिक है। \n\nयहोवा के साक्षी पदानुक्रमित व्यवस्था में बटे होते हैं। सबसे निचले स्तर पर मंडली होती है जिसमें लगभग 100 सदस्य होते हैं। प्रत्येक मंडली में बाइबल की \"गहरी समझ\" रखनेवाला तजुरबेकार पुरुष 'प्राचीन' के तौर पर कार्य करता है। प्राचीन अपनी मंडली की देखरेख करता है। मंडलियों के ऊपर सर्किट होता है जो तकरीबन 20 मंडलियों से मिलकर बनता है। इसके ऊपर ज़िला होता है जिसमें करीब 10 शामिल होते हैं।\n", "id": "529624", "title": "यहोवा के साक्षी"}
{"url": "https://hi.wikipedia.org/wiki?curid=529647", "text": "बरसीम\n\nबरसीम (वानस्पतिक नाम: \"Trifolium alexandrinum\") चारे की वार्षिक फसल है। इसकी खेती अधिकांशतः सिंचित उपोष्ण जलवायु वाले क्षेत्रों में भैंस एवं अन्य पशुओं के चारे के लिए की जाती है। प्राचीन मिस्र में यह एक महत्वपूर्ण फसल थी। भारत में बरसीम उन्नीसवीं शताब्दी में आरम्भ में आयी। अमेरिका और यूरोप में भी इसकी खेती होती है।\n\nबरसीम का पौधा 30 से 60 सेमी लम्बा होता है।\n\n", "id": "529647", "title": "बरसीम"}
{"url": "https://hi.wikipedia.org/wiki?curid=529648", "text": "ओलिंगीटो\n\nओलिंगीटो (स्पैनिश: Olinguito; \"छोटी ओलिंगो\" वैज्ञानिक नाम: \"Bassaricyon neblina\"), एक स्तनधारी जीव है। यह एक नयी जीव प्रजाति है जिसकी खोज की घोषणा 15 अगस्त 2013 को की गयी है। इस प्रजाति का वंश \"\"बासारिस्योन\"\" और कुल \"\"प्रोसाइओनिडी\"\" (रैकून कुल) है।यह प्रजाति कोलम्बिया और ईक्वाडोर के पर्वतीय वनों में वास करती है।\nओलिंगीटो अपने जीनस या वंश में आने वाली अन्य ओलिंगो प्रजातियों और किंकाजू (ओलिंगो के समान दिखने वाला यह जीव इसका निकट संबंधी नहीं है)). से भिन्न है। इसका औसत वजन 900 ग्राम (2 पौंड) है जो इसे सबसे छोटा प्रोसाइओनिड बनाता है। यह एक सर्वाहारी फलाहारी है और पर कभी कभी यह कीटों और फूलों के रस का भक्षण भी करता है और छोटे फालसों के आकार के मेंगनों के रूप में मल त्याग करता है। माना जाता है कि ओलिंगीटो एक एकान्तप्रिय, रात्रिचर जीव है। ऐसा लगाता है कि ओलिंगीटो एक विशुद्ध वृक्षवासी है। मादा ओलिंगीटो के पास स्तनों की एक जोड़ी होती है और शायद एक बार में एक ही संतान को जन्म देते हैं।\n\nकेंद्रीय कोलम्बिया से लेकर पश्चिमी ईक्वाडोर तक के मेघवन क्षेत्र में लिए गये प्रजातियों के नमूनों से इनके जंगलों में होने की पुष्टि हुई है। माना जाता है कि यह प्रजाति फिलहाल खतरे में नहीं है, लेकिन अनुमान है कि इस जानवर के संभावित निवास क्षेत्र का लगभग 40 प्रतिशत से अधिक क्षेत्र वनविहीन हो गया है।\n\nओलिंगीटो की खोज की घोषणा 15 अगस्त 2013 को प्राकृतिक इतिहास का स्मिथसोनियन राष्ट्रीय संग्रहालय में स्तनधारियों के रखवाले क्रिस्टोफर हेल्गन, प्राकृतिक विज्ञान का उत्तरी केरोलिना संग्रहालय के ओलिंगो विशेषज्ञ रोलैण्ड केज़ और सहयोगियों ने संयुक्त रूप से की। हेल्गन ने शिकागो के फील्ड संग्रहालय में रखे प्रजाति के नमूनों की खोज की और एक नई प्रजाति की पुष्टि करने के लिए डीएनए परीक्षण का सहारा लिया।\n\nइस प्रजाति की पहचान करने वाले शोधकर्ता इसके किसी भी विशिष्ट स्थानीय नाम को पता लगाने में असमर्थ रहे। \n\nयह प्रजाति पिछले 35 सालों में. दोनों अमेरिकाओं में कार्निवोरा गण के अंतर्गत ढूँढी जाने वाली स्तनधारियों की पहली प्रजाति है। इस खोज से पहले भी ओलिंगीटुओं को नियमित रूप से देखा गया है, यहां तक कि कई दशकों से इन्हें सार्वजनिक रूप से प्रदर्शित भी किया गया पर यह एक अन्य प्रजाति के सदस्य हैं इसका पता अभी चला है। इसको अभी तक इसके समान दिखने वाले ओलिंगो ही संबंधी माना जाता रहा था। ऐसा ही एक उदाहरण \"रिंगर्ल\" नामक ओलिंगीटो का है जो लगभग एक वर्ष तक वाशिंगटन, डीसी, के राष्ट्रीय चिड़ियाघर में रहा साथ ही उसे कई अन्य चिड़ियाघरों में भी भेजा गया। शोधकर्ताओं ने बिना यह जाने कि वो एक अलग प्रजाति है उसका प्रजनन अन्य ओलिंगो के साथ कराने के कई असफल प्रयास भी किये।. रिंगर्ल की मृत्यु 1976 में हो गयी।\n\nओलिंगीटो वंश \"\"बासारिस्योन\"\" में आने वाली अन्य प्रजाति ओलिंगो की तुलना में छोटे आकार के होते हैं। ओलिंगीटो, ओलिंगो से अधिक समूरी (रोयेंदार) होता है इसका दंत विन्यास भी ओलिंगो से भिन्न होता है। इसकी छोटी पूंछ और छोटे कान भी इसे ओलिंगो से अलग करते हैं। यह उत्तरी एण्डीज़ में समुद्र तल से 1500 मीटर से लेकर 2750 मीटर की ऊँचाई पर पाया जाता है, जो कि साधारण ओलिंगो के पर्यावास की तुलना में काफी ज्यादा है।\n\n", "id": "529648", "title": "ओलिंगीटो"}
{"url": "https://hi.wikipedia.org/wiki?curid=529650", "text": "उष्णकटिबन्धीय वन अनुसंधान संस्थान, जबलपुर\n\nउष्णकटिबंधीय वन अनुसंधान संस्थान, जबलपुर (TFRI) भारतीय वानिकी अनुसंधान एवं शिक्षा परिषद के अधीन आठ क्षेत्रीय संस्थानों में से एक है। संस्थान 1988 में अस्तित्व में आया। संस्थान मध्य प्रदेश, छत्तीसगढ, महाराष्ट्र तथा उड़ीसा सहित मध्य क्षेत्र के उष्णकटिबंधीय वनों की वानिकी तथा पारिस्थितिकी से संबंधित समस्याओं पर अनुसंधान के मुख्य केंद्र के रूप में अपने आप को विशेष बना लिया है।\n\n", "id": "529650", "title": "उष्णकटिबन्धीय वन अनुसंधान संस्थान, जबलपुर"}
{"url": "https://hi.wikipedia.org/wiki?curid=529651", "text": "कुरुद\n\nकुरुद भारतीय राज्य छत्तीसगढ़ के धमतरी जिले की नगर पंचायत एवं कस्बा है।\nकुरुद पर स्थित है। इसकी मासत से औसत ऊंचाई २९८ मीटर है।\n", "id": "529651", "title": "कुरुद"}
{"url": "https://hi.wikipedia.org/wiki?curid=529652", "text": "उष्णकटिबन्धीय जलवायु\n\nउष्णकटिबन्धीय क्षेत्रों की जलवायु उष्णकटिबन्धीय जलवायु कहलाती है। यह जलवायु अशुष्क (non-arid) होती है तथा वर्ष के बारहों महीने औसत ताप 18 °C (64 °F) से अधिक रहता है। उष्णकटिबन्धीय क्षेत्रों का ताप पूरे वर्ष लगभग समान बना रहता है।\n", "id": "529652", "title": "उष्णकटिबन्धीय जलवायु"}
{"url": "https://hi.wikipedia.org/wiki?curid=529660", "text": "महाद्वीपीय जलवायु\n\nमहाद्वीपीय जलवायु (Continental climate) वह जलवायु है जिसमें वर्ष में तापमान में बहुत अधिक उतार-चढ़ाव होता है। इन क्षेत्रों के आसपास जलराशि के बड़े भण्डारों की कमी के कारण ऐसा होता है। प्रायः शीत ऋतु में तापमान इतना कम होता है कि हर वर्ष कुछ अवधि के लिए बर्फ जम जाती है जबकि ग्रीष्म ऋतु में तापमान मध्यम रहता है। \n\n", "id": "529660", "title": "महाद्वीपीय जलवायु"}
{"url": "https://hi.wikipedia.org/wiki?curid=529662", "text": "भारत के जलवायु प्रदेश\n\nभारत विशाल देश है। अतः इसके भिन्न-भिन्न क्षेत्रों की जलवायु में भी बहुत असमानता है। भारत के विभिन्न क्षेत्र चार प्रकार के जलवायु-समूह की जलवायु का अनुभव करते हैं। इनको पुनः सात जलवायवीय प्रकारों में बाटा जा सकता है। \n", "id": "529662", "title": "भारत के जलवायु प्रदेश"}
{"url": "https://hi.wikipedia.org/wiki?curid=529664", "text": "राष्ट्रीय कृषिवानिकी अनुसंधान केन्द्र\n\nराष्ट्रीय कृषिवानिकी अनुसंधान केन्द्र (रा.कृ.वा.अनु.के.) झांसी, भारतीय कृषि अनुसंधान परिषद के कृषिवानिकी कार्यक्रम के अन्तर्गत वर्ष 1988 में स्थापित किया गया। यह केन्द्र उत्तर प्रदेश के झांसी नगर रेलवे स्टेशन से करीब 10 कि॰मी॰ की दूरी पर स्थित है और ‘‘कृषिवानिकी’’ के नाम से जाना जाता है। \n\n\n\n\n\n\n\n\n", "id": "529664", "title": "राष्ट्रीय कृषिवानिकी अनुसंधान केन्द्र"}
{"url": "https://hi.wikipedia.org/wiki?curid=529671", "text": "उकठा रोग\n\nउकठा रोग (Wilting) में पौधों की पत्तियाँ और मुलायम भाग सूखने लगते हैं और उनमें दृढ़ता नहीं रह जाती। यह रोग अरहर, गन्ना, चना आदि बहुत से पौधों में होता है। इसके बहुत से कारण हो सकते हैं।\n\n", "id": "529671", "title": "उकठा रोग"}
{"url": "https://hi.wikipedia.org/wiki?curid=529698", "text": "शैवालीकरण\n\nजैव उर्वरक (biofertilizer) के रूप में बड़े स्तर पर नील हरित शैवाल की वृद्धि करने की प्रक्रिया को शैवालीकरण कहते हैं। इस संकल्पना का प्रारम्भ भारत में हुआ था लेकिन इस तकनीक का वास्तविक रूप में विकास जापान में किया गया। भारत सरकार के जैव प्रौद्योगिकी विभाग द्वारा वर्ष 1990 में शैवालीकरण के लिए उत्तर प्रदेश, तमिलनाडु, पश्चिम बंगाल तथा नई दिल्ली में एक विशेष कार्यक्रम किया गया था।\n\nशैवालों की प्रकृति पर्यावरण-मित्र होती है जिसके कारण शैवालों को जैव उर्वरक के रूप में इस्तेमाल किया जा सकता है। शैवालों के इस्तेमाल से खासकर धान की उपज में काफी वृद्धि देखी गयी है।\n\n", "id": "529698", "title": "शैवालीकरण"}
{"url": "https://hi.wikipedia.org/wiki?curid=529705", "text": "फाइलेरिया\n\nफाइलेरिया (Filariasis या philariasis) परजीवी द्वारा होने वाला रोग है जो धागा के समान दिखने वाले 'फाइलेरिओडी' (Filarioidea) नामक निमेटोड के कारण होता है। यह प्रायः संक्रामक उष्णकटिबन्धीय रोग है।\n\nफाइलेरिया के आठ प्रकार के नेमाटोड ज्ञात हैं जो मानवों को अपना निशाना बनाते हैं। \n\n", "id": "529705", "title": "फाइलेरिया"}
{"url": "https://hi.wikipedia.org/wiki?curid=529713", "text": "ताना झील\n\nताना झील (अंग्रेज़ी: , अम्हारी: ) पूर्वी अफ़्रीका के इथियोपिया देश की सबसे बड़ी झील है और नीली नील नदी का स्रोत है। यह इथियोपिया के अम्हारा प्रदेश में अबीसीनिया के पठार के पश्चिमोत्तरी भाग में स्थित है।\n\n", "id": "529713", "title": "ताना झील"}
{"url": "https://hi.wikipedia.org/wiki?curid=529721", "text": "वंस अपॉन अ टाइम इन मुंबई-दोबारा\n\nवंस अपॉन अ टाइम इन मुंबई-दोबारा (संक्षिप्त रूप में \"OUATIMD\") 2013 की भारतीय क्राइम गैंगस्टर फ़िल्म है जिसका निर्देशन मिलन लूथरिया ने किया है। इस फ़िल्म की निर्माता एकता कपूर और शोभा कपूर हैं। यह 2010 में प्रदर्शित फ़िल्म वंस अपॉन ए टाईम इन मुम्बई की उत्तरकृत्ति है। फ़िल्म में मुख्य भूमिका में अक्षय कुमार, सोनाक्षी सिन्हा और इमरान ख़ान हैं एवं सोनाली बेंद्रे सहायक कलाकार की भूमिका में हैं।\n\nफ़ील्म के गीतों को मुख्यतः सकारात्मक प्रतिक्रिया ही मिली।\n\n", "id": "529721", "title": "वंस अपॉन अ टाइम इन मुंबई-दोबारा"}
{"url": "https://hi.wikipedia.org/wiki?curid=529724", "text": "पर्वतीय पारिस्थितिकी\n\nपर्वतीय पारिस्थितिकी, पारिस्थितिकी की एक शाखा है जिसके अंतर्गत पहाड़ों अथवा पृथ्वी पर उपस्थित अन्य उच्च ऊंचाई वाले क्षेत्रों में जीवन प्रणालियों का अध्ययन किया जाता है। जैसे जैसे ऊँचाई में वृद्धि होती है, जलवायु में परिवर्तन आते हैं और तापमान तेजी से गिरता है, जिसके कारण यहां उपस्थित पारिस्थितिकी प्रणालियां भी प्रभावित होती हैं। इस वजह से, पर्वतीय पारिस्थितिक तंत्रों का ऊंचाई के अनुसार जीवन के क्षेत्रों के रूप में स्तरीकरण किया जाता है। जहां मध्यम ऊंचाई पर घने वन पाये जाते हैं, वहीं ऊंचाई बढ़ने के साथ जलवायु कठोर हो जाती है और वनस्पति, घास के मैदानों से लेकर टुन्ड्रा प्रदेशों में तबदील हो जाती है। \n", "id": "529724", "title": "पर्वतीय पारिस्थितिकी"}
{"url": "https://hi.wikipedia.org/wiki?curid=529747", "text": "कोलख़ोज़\n\nकोलख़ोज़ या कॉलख़ोज़ (रूसी: ) सोवियत संघ में एक प्रकार की सामूहिक कृषि प्रणाली के खेतों को कहा जाता था। इसके साथ-साथ सोवियत संघ में सरकारी खेत भी हुआ करते थे, जो सोवख़ोज़ कहलाते थे। १९१७ की अक्तूबर समाजवादी क्रांति के बाद कई किसानों ने सामूहिक कृषि आरम्भ कर दी थी और कई स्थानो पर कोलख़ोज़ स्वयं ही उभर आए थे। स्टालिन के काल में बहुत बड़े पैमाने पर इस प्रणाली पर ज़ोर दिया गया और स्वतंत्र कृषकों को ज़बरदस्ती कोलख़ोज़ों में संगठित किया गया।\n\n'कोलख़ोज़' शब्द 'कोलेक्तिवनोए ख़ोज़्याय्स्त्वो' () का संक्षिप्त रूप है जिसका रूसी भाषा में अर्थ 'सामूहिक खेत' है। इसमें बिन्दु-वाले 'ख़' के उच्चारण पर ध्यान दें क्योंकि यह बिन्दु-रहित 'ख' से अलग है और ख़रीद, ख़राब और ख़बर जैसे शब्दों में पाया जाता है।\n\nकोलख़ोज़ पर काम करने वाले लोगों को 'कोलख़ोज़निक' बुलाया जाता था। सैद्धांतिक तौर पर उन्हें कोलख़ोज़ की उपज और मुनाफ़े का एक भाग दिया जाता था लेकिन वास्तविकता में बहुत से कोलख़ोज़निकों को कोई भी हिस्सा नहीं मिलता था। कोलख़ोज़ की पैदावार केवल सरकार को ही बेची जा सकती थी और वह भी सरकार द्वारा निर्धारित दामों पर, जो बहुत कम होते थे। इस उपज को सरकार अच्छे दाम पर बाज़ारों में बेचती थी जो सोवियत सरकार के लिए आय का अच्छा स्रोत था। कोलख़ोज़निक को एक छोटा-सा भूमि का टुकड़ा और कुछ पशु अपने लिए भी दिए जाते थे।\n\nसरकार ने सभी सोवियत नागरिकों के साथ-साथ कोलख़ोज़निकों को भी पासपोर्ट दिए हुए थे और उन्हें कोलख़ोज़ छोड़ने की अनुमति नहीं थी। १९६९ तक किसी कोलख़ोज़ में पैदा हुए बच्चों को बड़े होकर उसी कोलख़ोज़ पर काम करना होता था। सरकार कोलख़ोज़ों को पैदावार का एक वार्षिक लक्ष्य देती थी। उस से कम उपज होने पर किसानों को दण्ड दिया जाता था, जिसमें उनकी निजि खेत व जानवरों के ज़ब्त होने से लेकर उन्हें श्रम-कारावास की एक वर्ष तक की सज़ा दी जाती थी।\n\n१९९१ में सोवियत संघ टूट गया और कोलख़ोज़ प्रणाली का भी अन्त हो गया।\n\n", "id": "529747", "title": "कोलख़ोज़"}
{"url": "https://hi.wikipedia.org/wiki?curid=529761", "text": "भारत के सामाजिक-आर्थिक मुद्दे\n\nभारत विश्व का क्षेत्रफल अनुसार सातवाँ सबसे बड़ा और जनसंख्या अनुसार दूसरा सबसे बड़ा एक दक्षिण एशियाई राष्ट्र है। इसकी विकासशील अर्थव्यवस्था वर्तमान समय में विश्व की दस सबसे बड़ी अर्थव्यवस्थाओं में से एक है। 1991 के बड़े आर्थिक सुधारों के पश्चात भारत सबसे तेजी से बढ़ती प्रमुख अर्थव्यवस्थाओं में से एक बन गया तथा इसे नव औद्योगीकृत देशों में से एक माना जाता है। आर्थिक सुधारों के पश्चात भी भारत के समक्ष अभी भी कई सामाजिक चुनौतियाँ है जिनमें से प्रमुख सामाजार्थिक मुद्दे हैं: गरीबी, भ्रष्टाचार, नक्सलवाद व आतंकवाद, कुपोषण और अपर्याप्त सार्वजनिक स्वास्थ्य सेवा।\n\nभारत में सामाजार्थिक मुद्दों से सम्बन्धित आँकड़ों का अभिलेख भारत सरकार का सांख्यिकी और कार्यक्रम कार्यान्वयन मंत्रालय रखता है। 1999 में स्थापित इस मंत्रालय का राष्ट्रीय प्रतिदर्श सर्वेक्षण कार्यालय हर वर्ष सामाजार्थिक सर्वेक्षण करता है जो कि दौरों के रूप में किया जाता है। इस सर्वेक्षण में थोड़े बहुत क्षेत्रों को छोड़ कर सम्पूर्ण भारत को शामिल किया जाता है। जिन क्षेत्रों को इस सर्वेक्षण से बहार रखा जाता है उनमें सम्मिलित हैं नागालैंड के वे आंतरिक गाँव जो बस मार्ग से पाँच किलोमीटर से अधिक दूरी पर स्‍थित हैं व अण्डमान और निकोबार द्वीपसमूह के वे गाँव जो पूर्ण रूप से अगम्‍य हैं।\n\nभारत में गरीबी व्यापक है, देश में अनुमानतः विश्व के एक तिहाई गरीब निवास करते हैं। विश्व बैंक की 2010 में आई एक रिपोर्ट के अनुसार भारत की पूरी आबादी का 32.7% हिस्सा अन्तराष्ट्रीय गरीबी रेखा $1.25 के नीचे जीवन व्यतीत करता है और 68.7% आबादी प्रतिदिन $2 से भी कम में अपना जीवन निर्वाह करती है।\n\nभारत में भ्रष्टाचार एक प्रमुख मुद्दा है और इससे देश की अर्थव्यवस्था पर प्रतिकूल प्रभाव पड़े हैं। ट्रांसपेरेंसी इंटरनेशनल द्वारा 2005 में कराए गए एक अध्ययन में पाया गया था कि सफलतापूर्वक सार्वजनिक कार्यालयों में अपना काम निकालने के लिए 62% से भी अधिक भारतीयों को प्रत्यक्ष रूप से रिश्वत देने या किसी तरह के प्रभाव का सहारा लेने का अनुभव था। 2008 में इसी तरह की रिपोर्ट में पाया गया कि 40% भारतीयों को सरकारी कार्यालयों में रिश्वत देने या किसी तरह के निजी सम्पर्क का सहारा लेने का अनुभव था। 2012 में ट्रांसपेरेंसी इंटरनेशनल के भ्रष्टाचार सूचकांक में शामिल किए गए 176 देशों में से भारत विश्व का 94वां सबसे भ्रष्ट देश था।\n\nभारत बहुत समय से आतंकवाद का शिकार रहा है। गृह मंत्रालय के अनुसार आतंकवाद देश के लिए एक महत्वपूर्ण खतरा बना हुआ है। भारत के कई राज्य आतंकवाद या नक्सलवाद से प्रभावित रहे हैं, इनमें प्रमुख रूप से शामिल हैं: जम्मू और कश्मीर, उड़ीसा, छत्तीसगढ़, झारखण्ड और उत्तर-पूर्व के सात बहन राज्य। 2012 में देश के 640 जिलों में से कम से कम 252 जिले विद्रोही और आतंकवादी गतिविधियों से विभिन्न स्तर पर पीड़ित थे।\n", "id": "529761", "title": "भारत के सामाजिक-आर्थिक मुद्दे"}
{"url": "https://hi.wikipedia.org/wiki?curid=529769", "text": "पुष्पा गुजराल साइंस सिटी\n\nपुष्पा गुजराल साइंस सिटी, भारत में सबसे बड़ी विज्ञान नगरियों में से एक है। इस विज्ञान नगरी का नाम भारत के पूर्व प्रधानमंत्री श्री इन्द्र कुमार गुजराल की मां के नाम पर रखा गया है। यह भारत के राज्य पंजाब के कपूरथला जिले में जालंधर-कपूरथला मार्ग पर स्थित है और यह विज्ञान नगरी भारत के दूसरी सबसे बड़ी विज्ञान नगरी है। इस विज्ञान नगरी का मुख्य उद्देश्य मज़े और मनोरंजन के साथ साथ शिक्षा प्रदान करना है। यह नगरी सीखने के आनन्द का अनुभव करने के लिए संग्रहालय में आने वाले सभी उम्र के लोगों को आकर्षित करती है। पुष्पा गुजराल साइंस सिटी जिज्ञासा और शिक्षा का एक लोकप्रिय मिश्रण है। जालंधर में पुष्पा गुजराल साइंस सिटी को 72 एकड़ के क्षेत्र में बनाया गया है।\n\nउत्तरी भारत में पुष्पा गुजराल साइंस सिटी अपनी तरह की सबसे बड़ी परियोजना है। यहां के प्रमुख आकर्षणों में एक 18 फुट ऊँचा डायनासोर और एक जीएसएलवी प्रक्षेपास्त्र का मॉडल शामिल हैं। संग्रहालय में 26 लाख टाइल्स से बना है एक विशाल ग्लोब भी स्थित है। यहाँ पर बच्चों का पार्क भी है जिसमें विभिन्न झूले, सवारियां, ट्रेम्पोलिन आदि बच्चों को आकर्षित करतें हैं। इसके अलावा यहां एक कृत्रिम झील भी है जिसमें पर्यटक नौका विहार का आनन्द ले सकते हैं। \n\nसाइंस सिटी की आधारशिला पूर्व प्रधानमंत्री श्री इन्द्र कुमार गुजराल द्वारा 17 अक्टूबर 1997 को रखी गयी थी। साइंस सिटी के पहले चरण का उद्घाटन पंजाब के राज्यपाल महामहिम लेफ्टिनेंट जनरल (सेवानिवृत) एस एफ रोड्रिग्स ने 19 मार्च 2005, को किया था। पहले चरण के प्रमुख आकर्षणों में अंतरिक्ष थिएटर, लेजर थिएटर, 3 डी थिएटर, फ्लाइट सिम्युलेटर और विज्ञान संबंधी मजेदार प्रदर्श शामिल थे।\n\nसाइंस सिटी परियोजना की कुल लागत 100 करोड़ रुपए है। यह भारत सरकार और पंजाब सरकार की एक संयुक्त परियोजना है। भारत सरकार ने जहां पूंजी व्यय (इमारतें और प्रदर्श) के लिए 70 करोड़ रुपये का योगदान दिया है वहीं पंजाब सरकार ने भूमि और अन्य बुनियादी ढांचागत सुविधाओं के रूप में 30 करोड़ की राशि प्रदान की है।\n", "id": "529769", "title": "पुष्पा गुजराल साइंस सिटी"}
{"url": "https://hi.wikipedia.org/wiki?curid=529834", "text": "नरवाना\n\nनरवाना हरियाणा राज्य के जींद जिले में एक शहर है।\n\nनरवाना 29.616667 ° उत्तर 76.116667 ° ई [1] में स्थित है। औसत ऊंचाई 213 मीटर (702 फीट) है।\n\nभारत की 2011 जनगणना में नरवाना की आबादी 50,435 थी। पुरुषों और महिलाओं की जनसंख्या 23,362 से 27,073. नरवाना की एक औसत साक्षरता दर 77.22% है, जो 74.04% के राष्ट्रीय औसत से अधिक है।\n\nनरवाना अच्छी तरह से रेल और सड़क नेटवर्क के साथ जुड़ा हुआ है। \nसड़क नेटवर्क पर यह राष्ट्रीय राजमार्ग 65 द्वारा राज्य की राजधानी चंडीगढ़ तथा प्रमुख नगरों हिसार, सिरसा, कैथल आदि से जुड़ा है। राष्ट्रीय राजमार्ग 71 द्वारा यह देश की राजधानी दिल्ली, हरियाणा के प्रमुख नगरों रोहतक, जींद व पंजाब के प्रमुख नगरों लुधियाना, संगरुर आदि से जुड़ा हुआ है। \n\nरेल मार्ग पर यह सीधा दिल्ली से जुड़ा है तथा दिल्ली जाखल मार्ग पर स्थित है। दिल्ली, लुधियाना, बठिण्डा (भटिण्डा) के लिये यहां से ट्रेन मिलती हैं। कुरुक्षेत्र के लिये एक अलग रूट है जो कैथल आदि से होकर निकलता है। \n\nओम प्रकाश चौटाला, रणदीप सुरजेवाला\n", "id": "529834", "title": "नरवाना"}
{"url": "https://hi.wikipedia.org/wiki?curid=529835", "text": "क़ुरग़ोनतेप्पा\n\nक़ुरग़ोनतेप्पा (ताजिक: ), जिसे सोवियत संघ के ज़माने में कुर्गान-त्युबे (ताजिक: ) कहा जाता था, दक्षिणपश्चिमी ताजिकिस्तान में स्थित एक शहर है जो उस देश के ख़तलोन प्रान्त की राजधानी भी है। यह ताजिकिस्तान की राष्ट्रीय राजधानी दूशान्बे से १०० किमी दूर वख़्श नदी के किनारे बसा हुआ है। क़ुरग़ोनतेप्पा ताजिकिस्तान का चौथा सबसे बड़ा नगर है और एक आधुनिक ओद्योगिक केन्द्र है। इस क्षेत्र में ताजिकिस्तान की सरकार के राजनैतिक विरोध में कई अभियान चले हैं।\n\n'क़ुरग़ोनतेप्पा' में बिन्दु-वाले 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। इसी शब्द में बिन्दु-वाले 'क़' अक्षर का उच्चारण भी 'क' से मिलता-जुलता लेकिन भिन्न है और 'क़ीमत' व 'क़ानून' जैसे शब्दों में मिलता है। मध्य एशिया में 'क़ुरग़ोन' या 'कुर्गान' इस क्षेत्र की ऐतिहासिक संस्कृतियों द्वारा बनाए जाने वाले कृत्रिम टीलों को कहते थे जिनमें अक्सर सांस्कृतिक या राजसी महत्व की वस्तुएँ दफ़नाई जाती थी, हालांकि अन्य इसका अर्थ 'क़िला' भी निकाला जाता है। यह शब्द मध्य एशिया के अन्य नगरों व क्षेत्रों के नामों में भी मिलता है, मसलन चीन द्वारा नियंत्रित शिनजियांग प्रान्त के ताशक़ुरग़ान शहर के नाम में। 'तेप्पा' या 'तेपे' भी मध्य एशिया में 'टीले' को कहते हैं। क़ुरग़ोनतेप्पा से लगभग १२ किमी दूर ७वीं शताब्दी में बने 'अजीना तेप्पे' नामक एक प्रचीन बौद्ध मठ के खंडहर स्थित हैं जहाँ मिली मूर्तियों और प्रतिमाओं की अजंता से समानता बताई जाती है।\n\nसोवियत काल में उस समय की सरकार ने ताजिकिस्तान के अन्य भागों से ताजिक लोगों के साथ-साथ सोवियत संघ के अन्य हिस्सों से उज़बेक, तातार, रूसी, काज़ाख़ और अन्य समुदायों के सदस्य लाकर इस क्षेत्र में बसाए थे। इस कारणवश क़ुरग़ोनतेप्पा का जातीय मिश्रण ताजिकिस्तान के अन्य शहरों की तुलना में अधिक है।\n\n", "id": "529835", "title": "क़ुरग़ोनतेप्पा"}
{"url": "https://hi.wikipedia.org/wiki?curid=529845", "text": "५९ कन्या तारा\n\n५९ कन्या या ५९ वर्जिनिस (59 Virginis), जिसे ई वर्जिनिस (e Virginis), ग्लीज़ ५०४ (Gliese 504) और जी॰जे॰ ५०४ (GJ 504) भी कहते हैं, एक G-श्रेणी का मुख्य अनुक्रम तारा है। यह पृथ्वी से लगभग ५७ प्रकाश-वर्ष की दूरी पर स्थित है और आकाशे में कन्या तारामंडल के क्षेत्र मे नज़र आता है। वैज्ञानिकों को इस तारे में दिलचस्पी है क्योंकि यह हमारे सूरज से मिलता-जुलता G-श्रेणी का तारा है और सन् २०१३ में इसके इर्द-गिर्द परिक्रमा करता एक ग़ैर-सौरीय ग्रह पाया गया था। जी॰जे॰ ५०४ बी (GJ 504 b) द्वारा नामांकित इस ग्रह का रंग गुलाबी है और यह सूरज-जैसे तारों के ग्रहीय मंडलों में तब तक पाए गए ग्रहों में से सबसे कम द्रव्यमान रखता था।\n\n", "id": "529845", "title": "५९ कन्या तारा"}
{"url": "https://hi.wikipedia.org/wiki?curid=529849", "text": "सिवियर एक्यूट रेस्पिरेटरी सिंड्रोम\n\nसिवियर एक्यूट रेस्पिरेटरी सिंड्रोम अथवा सार्स () सार्स कोरोनावाइरस द्वारा जनित श्वसन से संबंधित रोग है। नवम्बर २००२ और जुलाई २००३ के बीच, दक्षिणी चीन में सार्स रोग प्रकोप आरम्भ हुआ जिसके परिणामस्वरूप विभिन्न देशों में 8273 लोग संक्रमित हुए एवं 775 लोगों की मृत्यु हो गयी थी, इसमें सबसे अधिक संख्या हाँगकांग की रही। विश्व स्वास्थ्य संगठन (डब्ल्यूएचओ) के अनुसार (9.6% मृत्यु)। २००३ के पूर्वार्द्ध में कुछ ही सप्ताह में सार्स विभिन्न ३७ देशों के व्यक्तियों में फैल गया।\nइस रोग की शुरुआत एक अंतरराष्ट्रीय व्यापारी चेन से हुई जो वियतनाम आने से पहले हॉन्ग कॉन्ग में रुके थे।\n", "id": "529849", "title": "सिवियर एक्यूट रेस्पिरेटरी सिंड्रोम"}
{"url": "https://hi.wikipedia.org/wiki?curid=529874", "text": "पियर द फर्मा\n\nपियरे द फेर्मा (Pierre De Fermat ; १७ अगस्त १६०१ ई. - १२ जनवरी १६६५ ई.) फ्रांसीसी वकील एवं गणितज्ञ थे।\n\nफर्मा का जन्म १७ अगस्त १६०१ ई. को बोमॉन्ट द लोमाग्ने में हुआ था। फर्मा अपने अंतिम प्रमेय के कारण अधिक प्रसिद्ध हो गए। इन्होंने अंतिम प्रमेय में बताया कि x+y=z) किसी भी घनात्मक पूर्णांक से संतुष्ट नहीं होता, यदि n >2 हो। यद्यपि फर्मा ने लिखा है कि उन्होंने उपर्युक्त समीकरण सिद्ध कर दिया था किंतु साधारणतया यह विश्वास किया जाता है कि उनकी उपपत्ति में अशुद्धि है। १९९५ तक इस समीकरण की शुद्ध उपपत्ति प्राप्त नहीं हो सकी थी, यद्यपि बहुत से गणितज्ञों ने इसे सिद्ध करने का प्रयास किया। विश्लेषात्मक ज्यामिति (analytical geometry) एवं प्रायिकता (probability) पर किए गए कार्य के कारण फर्मा बहुत प्रसिद्ध हैं। १२ जनवरी १६६५ ई. को इनका देहांत हो गया।\n\n", "id": "529874", "title": "पियर द फर्मा"}
{"url": "https://hi.wikipedia.org/wiki?curid=529879", "text": "जी॰जे॰ ५०४ बी ग्रह\n\nजी॰जे॰ ५०४ बी (GJ 504 b) कन्या तारामंडल के ५९ कन्या तारे (उर्फ़ ५९ वर्जिनिस या जी॰जे॰ ५०४) की परिक्रमा करता हुआ एक गैस दानव ग्रह है। अगस्त २०१३ में मिले इस ग्रह का द्रव्यमान (मास) हमारे सौर मंडल के बृहस्पति ग्रह से लगभग ४ गुना अनुमानित किया गया है। अन्दाज़ा लगाया जाता है कि यदि इस ग्रह को आँखों द्वारा सीधा देखा जा सकता तो इसका रंग गाढ़ा गुलाबी प्रतीत होता। ५९ कन्या तारा सूरज से मिलता-जुलता G-श्रेणी का मुख्य अनुक्रम तारा है और जिस समय जी॰जे॰ ५०४ बी की खोज हुई थी वह सूरज-जैसे तारों के ग्रहीय मंडलों में तब तक पाए गए ग्रहों में से सबसे कम द्रव्यमान रखता था। वैज्ञानिक अनुमान लगाते हैं कि यह अपने तारे से लगभग ४३.५ खगोलीय ईकाईयों की दूरी पर स्थित कक्षा में उसकी परिक्रमा कर रहा है। यह ग्रहीय मंडल पृथ्वी से लगभग ५७ प्रकाश वर्ष की दूरी पर है।\n\n", "id": "529879", "title": "जी॰जे॰ ५०४ बी ग्रह"}
{"url": "https://hi.wikipedia.org/wiki?curid=529885", "text": "ओस्टवाल्ड तनुता नियम\n\nविल्हेल्म ओस्टवाल्ड की तनुता का नियम (Ostwald’s dilution law) किसी दुर्बल विद्युत अपघट्य (जैसे अम्ल, क्षार आदि) के आयनिक स्थिरांक (dissociation constant) तथा आयनन की मात्रा (degree of dissociation) के बीच एक सम्बन्ध बताने वाला नियम है। \n\nजहाँ:\n", "id": "529885", "title": "ओस्टवाल्ड तनुता नियम"}
{"url": "https://hi.wikipedia.org/wiki?curid=529889", "text": "चीनी मिट्टी\n\nचीनी मिट्टी (या, केओलिनाइट / Kaolinite) एक प्रकार की सफेद और सुघट्य मिट्टी हैं, जो प्राकृतिक अवस्था में पाई जाती है। इसका रासायनिक संघटन जलयुक्त ऐल्यूमिनो-सिलिकेट (AlO. 2SiO. 2HO) है। चीनी मिट्टी को 'केओलिन' भी कहते हैं। चीनी भाषा में केओलिन का अर्थ 'पहाड़ी डाँडा' होता है। डांडे बहुधा फेल्सपार खनिज के होते हैं और इस फेल्सपार का रासायनिक विघटन होने के कारण चीन मिट्टी या \"केओलिन\" इन्हीं डाँडों में पाई जाती है, बल्कि उस सफेद और सुघट्य मिट्टी को भी कहते हैं जो विघटन के स्थान से बहकर किसी अन्य स्थान में जमा हो जाती है। इसलिये चीनी मिट्टी दो प्रकार की होती है : \n\nचीनी मिट्टी का उपयोग बर्तन, प्याले, कटोरी, थाली, अस्पताल में काम में लाए जानेवाले सामान, बिजली के पृथक्कारी (इंसुलेटर), मोटरगाड़ियों के स्पार्क प्लग, तापसह ईटें इत्यादि बनाने में होता है। रबर, कपड़ा तथा कागज बनाने में चीनी मिट्टी को पूरक की तरह उपयोग में लाते हैं। कभी कभी इसे दवा के रूप में भी खिलाते हैं। हैजा इत्यादि बीमारी में \"केओलिन\" दी जाती है।\n\nभारत में चीनी मिट्टी बिहार की राजमहल पहाड़ियों और पथरगट्टा नामक स्थान के पास, दिल्ली के आसपास की पहाड़ियों में तथा केरल में त्रिवेंद्रम के पास कुंडारा नामक स्थान में अच्छी और प्रचुर मात्रा में मिलती है। राजस्थान में कई स्थानों पर (विशेषकर पहाड़ियों पर), मध्यप्रदेश, बंबई, गुजरात, चेन्नै, बंगाल और आंध्रप्रदेशों में भी चीनी मिट्टी बहुतायत से पाई जाती है। असम और पंजाब में भी चीनी मिट्टी प्रचुर मात्रा में पाई जाने की संभावना है।\n\nमृद्भाण्ड (pottery) उद्योग में उपयागी हाने के लिय चीनी मिट्टी के कुछ अन्य गुण भी होने चाहिए जैसे, \n\nइन गुणों को ध्यान में रखते हुए उपर्युक्त दो प्रकार की चीनी मिट्टी का आगे और भी वर्गीकरण किया जा सकता है, जैसे:\n\n१. वह चीनी, मिट्टी जो आग में पकाने पर सफेद रहती है और वह चीनी मिट्टी जो आग में पकाने पर सफेद नहीं रहती; \n\n२. सूखने और पकाने पर अधिक सिकुड़नेवाली चीनी मिट्टी और कम सिकुड़नेवाली चीनी मिट्टी; \n\n३. ऊँचे ताप पर गल जानेवाली और न गलनेवाली चीनी मिट्टी; \n\n४. विशेष सुघट्य और कम सुघट्य मिट्टी तथा \n\n५. छोटे कणोंवाली मिट्टी और बड़े कणोंवाली मिट्टी।\n\nविशेष प्रकार के गुणोंवाली मिट्टी ही विशेष प्रकार के उद्योग में अधिक उपयोगी सिद्ध होती हे, जैसे ऊँचे ताप को सह सकनेवाली मिट्टी का उपयोग तापसह ईटों के बनाने में होता है। मकान इत्यादि बनाने के लिये पकाने पर सुंदर और लाल हो जानेवाली मिट्टी अधिक उपयोगी है। प्याले, कटोरी इत्यादि बनाने में आग में पकाने पर सफेद रहनेवाली मिट्टी को ही लोग अधिक पसंद करते हैं। कपड़ा, कागज या रबर बनाने के उद्योग में खूब छोटे कणोंवाली सफेद मिट्टी की ही अधिक माँग है।\n\nउपयोग में लाने के पहले चीनी मिट्टी को अपद्रव्यों से मुक्त करना पड़ता है। यह क्रिया चीनी मिट्टी को पानी से 'धोकर' की जाती है। इसके लिए चीनी मिट्टी को पानी में मिलाकर नालियों में बहाया जाता है। अपद्रव्य भारी होने के कारण नीचे बैठ जाते हैं और चीनी मिट्टी पानी के साथ बह जाती है। कुछ दूर बहने के बाद इस चीनी-मिट्टी-युक्त पानी को एक टंकी में जमा कर लिया जाता है। कुछ समय के बाद चीनी मिट्टी भी पानी में नीचे बैठ जाती है। ऊपर का पानी निकाल लिया जाता है और मिट्टी सुखा ली जाती है।\n\n", "id": "529889", "title": "चीनी मिट्टी"}
{"url": "https://hi.wikipedia.org/wiki?curid=529890", "text": "अक्साई चिन झील\n\nअक्साई चिन झील (अंग्रेज़ी: ; चीनी: , , अकेसाईचिन हू) लद्दाख़ के अक्साई चिन क्षेत्र में स्थित एक बन्द जलसम्भर झील है। इस इलाक़े को भारत अपने जम्मू व कश्मीर राज्य का अभिन्न अंग मानता है, लेकिन इसपर चीन का नियंत्रण है जो इसे शिंजियांग प्रान्त के ख़ोतान विभाग के भाग के रूप में प्रशासित करता है। झील १५ किमी लम्बी और ६-८ किमी चौड़ी है और कुनलुन पर्वत शृंखला से दक्षिण में स्थित है। कारगिलिक (शिंजियांग) से ल्हात्से (तिब्बत) जाने वाला चीनी राष्ट्रीय राजमार्ग २१९ झील से लगभग २० किमी दक्षिण से गुज़रता है।\n\nअक्साई चिन झील में जल 'अक्साई चिन' नामक नदी से आता है। हालांकि झील को चीन शिंजियांग प्रान्त में प्रशासित करता है, तिब्बत की सीमा झील से केवल २० किमी पूर्व में ही पड़ती है और इस बन्द जलसम्भर का पूर्वी भाग तिब्बत के रुतोग ज़िले में सम्मिलित है।\n\n", "id": "529890", "title": "अक्साई चिन झील"}
{"url": "https://hi.wikipedia.org/wiki?curid=529899", "text": "चुटु राजवंश\n\nचुटु वंश के शासकों ने दक्षिण भारत के कुछ भागों पर ईसा पूर्व पहली शताब्दी से लेकर तीसरी शताब्दी (ईसा पश्चात) तक शासन किया। उनकी राजधानी वर्तमान कर्नाटक के उत्तर कन्नड जिले के बनवासी में थी। अशोक के शिलालेखों को छोड़ दें तो चुटु शासकों के शिलालेख ही कर्नाटक से प्राप्त सबसे प्राचीन शिलालेख हैं।\n\nचुटु सातवाहन साम्राज्य के छिन्न भिन्न हो जाने के पश्चात् जो राज्य बने उनमें चुटु उस समय सबसे अधिक शक्तिशाली थे। इनका राज्य कुंतल (दक्षिणी पठार के दक्षिण-पश्चिम) में था। इनका संबंध सातवाहनों के सामंत (महाभोजों) से था। कुछ विद्वान् इनकी उत्पत्ति पर मौन हैं और कुछ चुटुकुल को सातवाहन कुल की शाखा बतलाते हैं। किंतु इन मतों के लिये सुनिश्चित प्रमाण का अभाव है। प्रारंभ में ये सातवाहनों के सामंत के रूप में शासन करते रहे होंगे।\n\nचुटुकुलानन्द ने, जिसके सिक्के कारवार में उपलब्ध हुए हैं, यज्ञसातकर्णि के बाद सातवाहनों की शक्ति के ह्रास का लाभ उठाकर कुंतल में अपना राज्य स्थापित किया। इस वंश के हारीतिपुत्र विष्णुकड चुटुकुलानंद साकर्णि का वनवासि का अभिलेख तीसरी शताब्दी के पूर्वार्ध का है। कुछ विद्वान् कन्हेरी के एक अभिलेख में आए नामों के समीकरण के आधार पर, जो सर्वमान्य नहीं है, चुटु लोगों का अधिकार उत्तर में अपरांत तक मानते हैं। इसी प्रकार अनंतपुर और चुद्दपह से प्राप्त हारीति नाम के सिक्कों के आधार पर कुछ विद्वान् चुटु लोगों का अधिकार पूर्व की ओर फैला हुआ बतलाते हैं। चौथी शताब्दी के पूर्वार्ध में मलवल्लि के अभिलेख से इस वंश के श्विस्कंदवर्मन् और उनके पूर्ववर्ती (संभवत: पिता) विष्णुकंड्डचुटुसातकर्णि का नाम मिलता है। इस समय ये संभवत: पल्लवों के सामंत बन गए थे। चौथी शताब्दी के मध्य में कदंब नरेश मयूरशर्मन् ने कुंतल पर अधिकार कर चुटुवंश का अंत किया।\n\nचुटुकुल के राज्य में शासनव्यवस्था सातवाहनों की व्यवस्था से अभिन्न थी। करों के नाम वही हैं। इस वंश के नरेशों की उपाधि 'राजन्' थी। राज्य 'आहारों' में विभक्त था। 'हारीतिपुत्र' नाम सातवाहनों के काल के सदृश ही मातृपरक सामाजिक व्यवस्था का परिचायक है।\n\nचुटु सिक्के अधिकतर मूलानन्द के काल में ढाले गए थे और सीसे के बने होते थे। इनपर बौद्ध धर्म से सम्बन्धित चिह्न मिलते हैं, जैसे कि स्तूप, त्रिरत्न, इत्यादि।\n\n", "id": "529899", "title": "चुटु राजवंश"}
{"url": "https://hi.wikipedia.org/wiki?curid=529911", "text": "परवाणू\n\nपरवाणू हिमाचल प्रदेश के सोलन जि़ला मे़ चंडीगढ़-शिमला मार्ग पर स्थित है। यह एक औद्योगिक नगर है। इसकी सीमा हरियाणा के पंचकूला ज़िले से मिलती है। \nपरवाणू को हरियाणा के कालका, पिंजोर से मात्र एक नदी ही विभाजित करती है। वास्तविकता में पिंजोर, कालका व परवाणू लगभग मिले-जुले से ही हैं।\n\nपरवाणू चंडीगढ़-शिमला मार्ग पर स्थित है। चंडीगढ़ से इसकी दूरी लगभग ३५ किमी, पंचकूला से २० किमी है। कसौली के लिये यहां से एक अलग रास्ता भी है, जिससे बिना धर्मपुर की तरफ जाए कसौली पंहुच सकते हैं। \n\nचंडीगढ़-शिमला विश्व धरोहर रेल मार्ग भी यहां से निकलता है। रेलवे स्टेशन का नाम टकसाल है। \n\n२००१ कि जनगणना के अनुसार परवाणू की जनसंख्या 8609 है।. पुरुष - 61%, महिलाएं - 39%। साक्षरता दर - 73%, जो कि राष्ट्रीय औसत 59.5% से अधिक है। : पुरुष साक्षरता दर 74% व महिला साक्षरता दर 71% है। . 12% जनसंख्या 6 वर्ष से कम आयु की है।\n\nपरवाणू मुख्यतः टिम्बर ट्रेल के लिये प्रसिद्ध है जो कि शिमला मार्ग पर है। यहां पर्यटक रज्जु मार्ग (रोप-वे, केबल कार) पर यात्रा का आनंद उठा सकते हैं।\nशिमला मार्ग पर ही ढल्ली मीट के अचार के लिये प्रसिद्ध है। \n\nThe town is divided into 6 different sectors spread randomly across the Shivalik Range in a radius of about 4 km. While sectors 1A, 4 and 6 are totally residential the other sectors 1, 2, 3 & 5 are Industrial with only a few residential areas. Parwanoo is essentially an industrial town with almost 80% of the local population engaged with the industries in one way or other. It is home to the largest fruit processing unit of HPMC and the HP Agro Industries have a Cattle Feed Unit and a Pesticide Unit located here. It also has a Large ESI hospital. Prominent hotels are Shivalik View, Windsmoor and Shelly.\n\nTo cash in on its proximity to Chandigarh and Panchkula the government set up industrial sectors and gave incentives that invited many small scale units to set up shop here. The incentives include exemption from taxes and financing incentives for expansion of existing projects.\n\nThe various schools in the town are:\n", "id": "529911", "title": "परवाणू"}
{"url": "https://hi.wikipedia.org/wiki?curid=529919", "text": "रणदीप सुरजेवाला\n\nरणदीप सिंह सुरजेवाला (जन्म 3 जून 1967) कांग्रेस से संबद्ध भारतीय राजनेता हैं तथा हरियाणा के कैथल से विधायक हैं। भूपेंद्र सिंह हुड्डा नीत कांग्रेस सरकार में 2009 से 2014 तक वे मन्त्रीमण्डल के सदस्य रह चुके हैं। वे हरियाणा के सबसे कम आयु के मंत्री रहे हैं। \n2005 में उन्हें यातायात व संसदीय कार्य मंत्री बनाया गया। बाद में उनके पास जलापूर्ति व सैनीटेशन, संसदीय कार्य, इलेक्ट्रोनिक व सूचना प्रौद्योगिकी, विज्ञान व प्रौद्योगिकी, तथा जन निर्माण (भवन व सड़कें) मंत्रालय भी रहे। 2014 के चुनावों में कांग्रेस प्रदेश में तीसरे स्थान पर रही किंतु रणदीप अपनी सीट से पुनः निर्वाचित होने में सफल रहे। \n\nरणदीप सिंह सुरजेवाला का जन्म 3 जून 1967 को चंडीगढ़ में हुआ। इनके पिता का नाम शमशेर सिंह सुरजेवाला तथा माता का नाम विद्या है। उस समय इनके पिता हरियाणा के कृषि व सहकारिता मंत्री थे। इनकी तीन बड़ी बहनें हैं- मधु दलाल, पूनम चौधरी और नीरू। \n\nउनकी प्रारंभिक शिक्षा नरवाना के आदर्श बाल मंदिर व आर्य उच्चतर माध्यमिक विद्यालय में हुई। १९८१-८५ में वाणिज्य में स्नातक डी ए वी स्कूल से तथा १९८५-८८ में विधि में स्नातक विधि विभाग, पंजाब विश्वविद्यालय, चंडीगढ़ से किया। यहीं से ही इन्होने राजनीति विज्ञान में स्नातकोत्तर भी किया। \n\nइनके पिता श्री शमशेर सिंह सुरजेवाला हरियाणा के एक प्रसिद्ध राजनीतिज्ञ हैं, जो कि 1967, 1977, 1982, 1991 तथा 2005 में हरियाणा विधान सभा के तथा 1993 में संसद सदस्य रहे।\n\nएक वकील के तौर पर रण दीप ने अपनी प्रैक्टिस 21 वर्ष की आयु में 1988 में दिल्ली की एक वकालत फर्म श्रॉफ एंड कंपनी से शुरू की, जिसे १९९१ से पंजाब व हरियाणा उच्च न्यायालय में जारी रखा। \n\n17 वर्ष की आयु में उन्हें हरियाणा प्रदेश युवा कांग्रेस का जनरल सचिव नियुक्त किया गया। उन्हें १९९२ में पंजाब विश्वविद्यालय, चण्डीगढ़ के सबसे युवा सीनेटर नियुक्त किया गया। विधि विभाग में वे फैकल्टी सलाहकार समिति के सदस्य भी रहे। १९९५-९६ से वे पंजाब विश्वविद्यालय, चंडीगढ़ के सिंडीकेट के सबसे कम उम्र के सदस्य रहे। वे पंजाब विश्वविद्यालय, चंडीगढ़ की संयुक्त सलाहकार समिति, युवा मामलों की समिति तथा अकैडेमिक काऊंसिल के सदस्य भी रहे। १९९०-९५ के बीच वे हरियाणा लायर्स फोरम के चेयरमैन भी रहे। १९८७-९० के दौरान वे अपने पिता के साथ, जो कि उस समय पार्टी अध्यक्ष थे, हरियाणा में कांग्रेस को मजबूत करने में लगे रहे। \n\nअप्रैल १९८६ में वे हरियाणा प्रदेश युवा कांग्रेस के सबसे कम आयु के सह-सचिव और फिर सचिव भी बने। मार्च २००० में वे भारतीय युवा कांग्रेस के राष्ट्रीय अध्यक्ष बनने वाले प्रथम हरियाणवी बने। वे इस पद पर फरवरी २००५ तक रहे जो कि भारतीय युवा कांग्रेस के इतिहास में सबसे लंबा कार्यकाल था। अगस्त २००४ में वे अखिल भारतीय कांग्रेस कमेटी के सचिव नियुक्त हुए-सबसे कम आयु के। हरिय़ाणा विधान सभा चुनाव से ठीक पहले दिसंबर २००४ में, ३७ वर्ष की आयु में, वे हरिय़ाणा प्रदेश कांग्रेस कमेटी का पदभार संभालने वाले सबसे कम आयु के कार्यकारी अध्यक्ष नियुक्त हुए। \n\n२० अगस्त २००२ में युवा कांग्रेस ने एक ही दिन में १४०८९ यूनिट के रक्तदान का आयोजन करके विश्व रिकार्ड बनाया। \n\nइन्होने 6 बार हरियाणा विधान सभा के लिए चुनाव लड़े- 1993 उप चुनाव, 1996, 2000, 2005, 2009 व 2014 में। 1996 और 2005 चुनावों में उन्होंने ओम प्रकाश चौटाला को हराया जो कि तत्कालीन मुख्यमंत्री थे। 2014 के चुनावों में कांग्रेस प्रदेश में निराशाजनक प्रदर्शन करते हुए तीसरे स्थान पर रही किंतु रणदीप अपनी सीट से पुनः निर्वाचित होने में सफल रहे।\n\nमार्च २००५ में रणदीप को यातायात व नागरिक उड्डयन, जन निर्माण विभाग (जलापूर्ति व सैनीटेशन) तथा संसदीय कार्यों के विभाग देते हुए हरियाणा के मुख्यमंत्री श्री भूपेंद्र सिंह हुड्डा ने इन्हें हरियाणा के सबसे कम उम्र के कैबिनेट मंत्री बनाया। सितंबर २००७ से उनके पास ऊर्जा, जन निर्माण विभाग (जलापूर्ति व सैनीटेशन) तथा संसदीय कार्य मंत्रालय रहे, तथा वह नागरिक उड्डयन पर नीति निर्माण हेतु बनी स्थायी समिति के अध्यक्ष भी बने। नवंबर २००९ से उनके पास जलापूर्ति व सैनीटेशन, संसदीय कार्य, इलेक्ट्रोनिक व सूचना प्रौद्योगिकी, विज्ञान व प्रौद्योगिकी, तथा जन निर्माण (भवन व सड़कें) मंत्रालय है।\n\n\nरणदीप का विवाह गायत्री से हुआ तथा इनके दो पुत्र हैं- अर्जुन और आदित्य।\n\n", "id": "529919", "title": "रणदीप सुरजेवाला"}
{"url": "https://hi.wikipedia.org/wiki?curid=529921", "text": "हरियाणवी सांग\n\nसांग हरियाणवी संस्कृति की पहचान है।\nपौराणिक व ऐतिहासिक कहानियां गीत व नाटक के माध्यम से सुनाई जाती है।", "id": "529921", "title": "हरियाणवी सांग"}
{"url": "https://hi.wikipedia.org/wiki?curid=529926", "text": "घनाक्षरी\n\nघनाक्षरी या कवित्त एक वार्णिक छन्द है। हिन्दी साहित्य में घनाक्षरी के प्रथम दर्शन भक्तिकाल में होते हैं। निश्चित रूप से कहना कठिन है कि हिन्दी में घनाक्षरी वृत्तों का प्रचलन कब से हुआ। घनाक्षरी छंद में मधुर भावों की अभिव्यक्ति उतनी सफलता के साथ नहीं हो सकती जितनी ओजपूर्ण भावों की।\n\nइस छन्द में चार चरण होते हैं और प्रत्येक चरण में १६, १५ के विराम से ३१ वर्ण होते हैं। प्रत्येक चरण के अन्त में गुरू वर्ण होना चाहिये। छन्द की गति को ठीक रखने के लिये ८, ८, ८ और ७ वर्णों पर यति रहना चाहिये। जैसे –\n\nघनाक्षरी छंद का उदाहरण \"चन्दा झा\" रचित \"मिथिला भाषा रामायण \" से दिया जा सकता है।\n\n\" नाव अरि लाब नहि,उतरक दाब नहि,\n\nएक बुद्धि आब नहि,साग़र अपार में।\n\nवीर अरि छोट नहि, संग एक गोट नहि,\n\nलंका लघु कोट नहि, विदित संसार में। \"\n\nDhanakshri chand...\n\n", "id": "529926", "title": "घनाक्षरी"}
{"url": "https://hi.wikipedia.org/wiki?curid=529946", "text": "ज्योतिसर\n\nज्योतिसर हरियाणा के कुरुक्षेत्र जिले में स्थित एक कस्बा है। यह एक हिन्दू तीर्थ है जो कुरुक्षेत्र-पहोवा मार्ग पर थानेसर से पाँच किमी पश्चिम में स्थित है। माना जाता है कि यहीं पर भगवान कृष्ण ने अर्जुन को गीता का उपदेश दिया था। 'ज्योति' का अर्थ 'प्रकाश' है तथा 'सर' का अर्थ 'तालाब'। \n\nयहाँ एक बरगद का वृक्ष है जिसके बारे में मान्यता है कि इसी वट वृक्ष के नीचे कृष्ण ने अर्जुन को उपदेश दिया था और यहीं अर्जुन को अपना विराट रूप दिखाया था।\n\n", "id": "529946", "title": "ज्योतिसर"}
{"url": "https://hi.wikipedia.org/wiki?curid=529947", "text": "सन्निहित सरोवर\n\nसन्निहित सरोवर हरियाणा के कुरुक्षेत्र में स्थित एक पवित्र सरोवर है। यह कुरूक्षेत्र में कैथल मार्ग पर श्री कृष्ण संग्रहालय के पास स्थित है। कहा जाता है कि यहाँ पर महाभारत युद्ध के बाद पांडवों ने सभी दिवंगतों की मुक्ति के लिए पिंड-दान आदि कार्य किया था। यहाँ एक विशाल सरोवर का निर्माण किया गया है जिसके चारों ओर रात्रि के लिए प्रकाश व्यवस्था भी की गई है।\n\nसन्निहित सरोवर के बारे में मान्यता है कि यहीं सात सरस्वती नदियाँ मिलती हैं। इस सरोवर के जल में अमावस्या को स्नान करना पुण्यकारी माना जाता है।\n", "id": "529947", "title": "सन्निहित सरोवर"}
{"url": "https://hi.wikipedia.org/wiki?curid=529959", "text": "माल्टो भाषा\n\nमालटो या पहाड़िया पूर्व भारत के बिहार, झारखंड, पश्चिम बंगाल व उड़ीसा राज्यों और बंग्लादेश के कुछ छोटे क्षेत्रों में बोली जाने वाली एक उत्तरी द्रविड़ भाषा है। इसकी कुमारभाग पहाड़िया और सौरिया पहाड़िया नामक दो उपभाषाएँ हैं जिन्हें कुछ भाषावैज्ञानिक दो सम्बन्धित लेकिन स्वतंत्र भिन्न भाषाएँ समझते हैं। कुमारभाग पहाड़िया झारखंड और पश्चिम बंगाल तथा उड़ीसा के कुछ सीमित क्षेत्रों में, जबकि सौरिया पहाड़िया बिहार और पश्चिम बंगाल में तथा बंग्लादेश के सीमित इलाक़ों में बोली जाती हैं। इन दोनों के शब्दों में ८०% की सामानता मापी गई है। मालटो भारत की सबसे उत्तरी द्रविड़ भाषा है।\n\n\n", "id": "529959", "title": "माल्टो भाषा"}
{"url": "https://hi.wikipedia.org/wiki?curid=529965", "text": "बिस्मिल\n\nबिस्मिल (तुर्क: Bismil) तुर्की के दियारबाकिर राज्य का एक जिला है। 2012 की जनगणना के मुताबिक इसकी कुल जनसंख्या (ग्रामीण व शहरी क्षेत्र को मिलाकर)1,11,746 है। यहाँ के अधिकांश निवासी कुर्द लोग हैं। इस जिले के मुख्यालय का नाम भी बिस्मिल के ही नाम पर रखा गया है। ठीक उसी तरह जैसे भारत में शाहजहाँपुर जिला व उसके मुख्यालय दोनों का ही नाम शाहजहाँपुर है। बिस्मिल शहर की जनसंख्या 60,150 है। इस शहर के मेयर केमिले एमिनोग्लू हैं जो पीस एण्ड डिमोक्रेसी पार्टी से ताल्लुक रखते हैं। \nसन् 1936 में कोन्या से भारी संख्या में तुर्की भागकर आये विस्थापित कुर्द लोगों को बसाने के लिये इस जिले को बनाया गया था।\n\nतुर्की के दक्षिणी-पूर्वी आनातोलिया क्षेत्र के दियारबाकिर प्रान्त के पूर्व में स्थित इस जिले का क्षेत्रफल 1,737.28 वर्ग किलोमीटर (670.77 वर्ग मील) है। भौगोलिक दृष्टि से यह समुद्र तल से 550 मीटर की ऊँचाई पर अवस्थित है। \n\nबिस्मिल जिले का मुख्यालय अपने खूबसूरत पार्कों के लिये भी जाना जाता है।\n\n", "id": "529965", "title": "बिस्मिल"}
{"url": "https://hi.wikipedia.org/wiki?curid=529994", "text": "मृद्भाण्ड\n\nमृद्भाण्ड (पॉटरी / Pottery) का शाब्दिक अर्थ है- मिट्टी के बरतन। किन्तु विस्तृत अर्थ में इसकी मुख्य तीन श्रेणियाँ है: मिट्टी के बरतन, पत्थर के बरतन, पोर्सलीन के बरतन।\n", "id": "529994", "title": "मृद्भाण्ड"}
{"url": "https://hi.wikipedia.org/wiki?curid=530000", "text": "पासा\n\nपासा या गोटी चौसर नाम के एक भारतीय खेल में फेंका जाने वाला चार फलकों वाला मुख्यत: लकड़ी या हड्डी का बना हुआ टुकड़ा होता है जिस पर चारो ओर चिन्दियाँ बनी होती हैं। हिन्दी मुहावरों में \"पासा पलटना\" काफी मशहूर है जिसका मतलब होता है हारी हुई बाजी जीतना। इसी प्रकार इस शब्द से जुड़ा हुआ एक दूसरा मुहावरा है \"पासा फेंकना\" जिसका अर्थ होता है भाग्य आजमाना। \n", "id": "530000", "title": "पासा"}
{"url": "https://hi.wikipedia.org/wiki?curid=530001", "text": "खपरैल\n\nकिसी मिट्टी, पत्थर, धातु, काच आदि कठोर पदार्थ से बने टुकड़े को खपरे या खपरैल (टाइल) कहते हैं। ग्रामीण भारत में घरों पर छाया का मुख्य साधन है, उपयोग प्रायः छत, फर्श, दीवार आदि ढकने में होता है।\n\nभारतवर्ष में मिट्टी की पकाई हुई खपरैल तथा चौके तीन प्रकार के बनाए जाते है :\n\n\nइनके अलावा चीनी मिट्टी के ग्लेज किए हुए तथा सीमेंट के चौके फर्श तथा दीवाल पर जड़ने के लिए भी बनाए जाते हैं, जो कई आकृतियाँ तथा रंगों के होते हैं। \n\nछत छाने के लिए ऐसबेस्टस तथा अन्य वस्तुओं के भी तरह तरह के चौके अथवा टाइलें भिन्न-भिन्न आवश्यकताओं के लिए प्रयोग में आती हैं जैसे संगमरमर, स्लेट, टेराकोटा इत्यादि के चौके।\n\nमिट्टी के चौके और खपरैल प्राय: उसी प्रकार बनाई जाती हैं जैसे ईंट पर इनके बनाने में अधिक मेहनत और ध्यान देना पड़ता है। इन खपरैलों तथा चौकों की तरह तरह की डिजाइनों के लिए फर्मा बहुत सावधानी से तथा सच्चा बनाना पड़ता है और उनके पकाने और निकासी में बहुत सावधानी रखनी पड़ती है।\n\nभारत में छत छाने के लिए स्थानीय देशी खपरैल से लेकर स्यालकोट, इलाहाबाद, मंगलोर इत्यादि में अच्छे मेल की खपरैल काफी बनती थीं, पर इनका प्रचलन अब धीरे-धीरे सीमेंट कंक्रीट तथा प्रबलित ईटों (reinforecd-bricks) के कारण कम होता जा रहा है।\n\nदेशी खपरैलों में दो प्रकार की खपरैलें अधिक प्रचलित हैं। एक में दो अधगोली नालीदार खपरैलें एक दूसरे पर आैंधाकर रख दी जाती हैं। दूसरे में दो चौकोर चौके, जिनके किनारे, थोड़ा सा ऊपर मुड़े रहते हैं, अगल बगल रखकर उन दोनों के ऊपर एक अधगोली खपरैल उलटकर रख दी जाती है, जिससे दोनों चौकों के बीच की जगह ढक जाए। करीब १,२०० खपरैलें १०० वर्गफुट छत छाने के लिए अपेक्षित होती हैं।\n\nमँगलोर चौके चिपटे होते हैं। इनमें आपस में एक दूसरे को फँसाने के लिए खाँचा बना रहता है। करीब १३० दक्षिणी चौके या १०० कानपुरी चौके १०० वर्गफुट छत छाने के लिए आवश्यक होते हैं।\n\nइलाहाबादी टाइल से एकहरी या दोहरी छवाई की जाती है। उभरे हुए भाग (ridge), कटि प्रदेश (hip) तथा निम्न भूमि (valley) के लिए विशेष टाइलें बनानी पड़ती हैं। नाली के लिए जो टाइल या चौके बनते हैं, या तो चिपटे\n\nबनाकर सुखाने तथा पकाने से पहले लकड़ी के गोल फर्मे पर मोड़ लिए जाते हैं, अथवा आरंभ में ही अधगोले के आकार में मशीन द्वारा ढाल लिए जाते हैं। ग्लेज़ किए हुए चीनी मिट्टी के चौके महँगे होते हैं और स्नानागार अस्पताल तथा अन्य स्थानों पर सौंदर्य तथा सफाई के विचार से फर्श या दीवाल में सीमेंट द्वारा बैठा दिए जाते हैं। अब सीमेंट के मोज़ेइक टाइल भी बहुत बनने लगे हैं और इनका प्रचलन दिन पर दिन बढ़ता जा रहा है। ये सब कई डिजाइनों तथा रंगों के बनते हैं और इनसे बने फर्श बहुत सुंदर लगते हैं।\n", "id": "530001", "title": "खपरैल"}
{"url": "https://hi.wikipedia.org/wiki?curid=530004", "text": "प्रबलित मिट्टी\n\nप्रबलित मिट्टी (Reinforced Soil या Mechanically stabilized earth / MSE) से आशय उस मिट्टी से है जो किसी कृत्रिम विधि से प्रबलित (reinforce) करके बनायी गि हो। इसका उपयोग दीवारों, पुलों, बांधों आदि में किया जा सकता है। यद्यपि मिट्टी को प्रबलित करने का मूलभूत सिद्धान्तों का उपयोग आदिकाल से होता आ रहा है किन्तु अपने वर्तमान रूप में इसका विकास १९६० के दशक में हुआ। प्रबलित करने के लिए बहुत सी चीजों का उपयोग किया जा सकता है जिसमें इस्पात और जिओसिंथेटिक्स प्रमुख हैं। \n", "id": "530004", "title": "प्रबलित मिट्टी"}
{"url": "https://hi.wikipedia.org/wiki?curid=530011", "text": "मिज़ो समझौता\n\nमिज़ो समझौता (Mizo Accord) भारत सरकार और मिज़ो नैश्नल फ़्रन्ट (ऍम॰ऍन॰ऍफ़॰) के बीच ३० जून १९८६ को हुआ एक समझौता था। ऍम॰ऍन॰ऍफ़॰ ने १९५० के दशक में भारत-सरकार के मिज़ोरम के प्रति ग़ैर-संवेदनशील प्रशासन से उत्तेजित होकर एक अलगाववादी अभियान आरम्भ किया था। हालांकि यह अभियान असफल था लेकिन इसके कारण मिज़ो समाज विस्तृत हिन्सा से पीड़ित था। इस समझौते के अंतरगत ऍम॰ऍन॰ऍफ़॰ ने भारतीय संविधान के तहत कार्य करने की घोषणा करी और हिन्सा त्याग दी। भारत सरकार ने बदले में ऍम॰ऍन॰ऍफ़॰ से सम्बन्धित उग्रवादियों को मुख्यधारा में प्रवेश करवाने की सहायता की घोषणा करी। मिज़ोरम को संघक्षेत्र से बढ़ाकर पूर्ण राज्य का दर्जा दे दिया गया।\n\nसमझौता मिज़ोरम में शान्ति लाने में सफल रहा और वहाँ उग्रवाद लगभग ख़त्म हो गया। ऍम॰ऍन॰ऍफ़॰ एक राजनैतिक दल के रूप में जारी रही और उसके नेता, पू लालडेन्गा, मिज़ोरम के मुख्यमंत्री रहे। मिज़ोरम में तेज़ी से विकास हुआ है और अब उसका साक्षरता दर लगभग केरल के बराबर और सभी अन्य भारतीय राज्यों से ऊँचा है।\n\n", "id": "530011", "title": "मिज़ो समझौता"}
{"url": "https://hi.wikipedia.org/wiki?curid=530017", "text": "नेफ़ा\n\nनेफ़ा (NEFA), जो नॉर्थ-ईस्ट फ़्रंटियर एजेंसी (North-East Frontier Agency, अर्थ: उत्तर-पूर्व सीमांत प्रदेश) का संक्षिप्तिकरण था, ब्रिटिश राज काल का और स्वतंत्र भारत में १९७२ तक का एक प्रशासनिक विभाग था। १९७२ में यह अरुणाचल प्रदेश नामक केन्द्र प्रशासित क्षेत्र बन गया और फिर १९८७ में इसे पूर्ण राज्य का दर्जा मिल गया। १९७४ तक इसका प्रशासनिक मुख्यालय शिलांग था लेकिन उसके बाद बदलकर ईटानगर हो गया।\n\n", "id": "530017", "title": "नेफ़ा"}
{"url": "https://hi.wikipedia.org/wiki?curid=530022", "text": "धारक भित्‍ति\n\nउस भित्ति (दीवार) को धारक भित्ति (Retaining wall) कहते हैं जो अप्राकृतिक प्रवणता (स्लोप) वाली मिट्टी को कटकर गिरने से बचाने के लिए निर्मित की जाती हैं। उदाहरण के लिए, किसी पहाड़ी स्थान पर सड़क के किनारे धारक भित्ति बनानी पड़ती है ताकि सड़क पर मिट्टी और पत्थर न गिरने पाएँ।\n\nयह भित्ति कांक्रीट, ईंट, पत्थर, आदि से बनायी जाती है। धारक भित्ति का उपयोग अन्य कार्यों के लिए भी किया जाता है, जैसे बेसमेण्ट का निर्माण, नालियाँ बनाने में आदि। पानी आदि रोकने के लिए भी इसका प्रयोग होता है। इन भित्तियों पर क्षैतिज दिशा में भी बल लगता है जो भित्ति द्वारा रोकी गई मिट्टी की प्रकृति पर निर्भर करता है।\nअतः धारक भित्ति के डिजाइन में इन क्षैतिज बलों की गणना महत्वपूर्ण है।\n", "id": "530022", "title": "धारक भित्‍ति"}
{"url": "https://hi.wikipedia.org/wiki?curid=530023", "text": "कंगला महल\n\nकंगला महल (Kangla Palace) मणिपुर की राजधानी इम्फाल में स्थित एक पुराना महल है। यह इम्फाल नदी के दोनों (पूर्वी और पश्चिमी) किनारों पर विस्तृत है लेकिन अब इसके अधिकतर भाग के खंडहर ही बचे हैं। मणिपुरी भाषा में 'कंगला' का अर्थ 'सूखी भूमि' होता है और यह महल प्राचीनकाल में मणिपुर के मेइतेइ राजाओं का निवास हुआ करता था। मणिपुर के प्राचीन इतिहास-ग्रंथ 'चेइथारोल कुम्माबा' के अनुसार इस स्थान पर महल ३३ ईसवी काल से खड़ा था हालांकि यहाँ समय के साथ-साथ नए निर्माण होते रहे।\n\n", "id": "530023", "title": "कंगला महल"}
{"url": "https://hi.wikipedia.org/wiki?curid=530029", "text": "कछारी खंडहर\n\nकछारी खंडहर नागालैण्ड के दीमापुर क्षेत्र में स्थित कुछ ऐतिहासिक निर्माणों के खंडहर हैं। यह १०वीं सदी ईसवी में कछारी राज्य के ज़माने में बनाए गए थे और इनमें मुख्य रूप से स्तम्भों की दो शृंखलाएँ देखने को मिलती है। इन स्तम्भों को बनाने का उद्देश्य क्या था, इस प्रश्न को लेकर इतिहासकारों में एकमत नहीं है। १३वीं शताब्दी में अहोम लोगों के इस क्षेत्र पर आक्रमण करके यहाँ पर कछारी राज को हमेशा के लिए नष्ट कर दिया। वर्तमान में स्तम्भों की दशा अच्छी नहीं है - कुछ खड़े हुए हैं लेकिन बहुत से ढह भी रहे हैं।\n\n", "id": "530029", "title": "कछारी खंडहर"}
{"url": "https://hi.wikipedia.org/wiki?curid=530043", "text": "एलसी परिपथ\n\nLC परिपथ में प्रेरकत्व तथा संधारित्र होते हैं। इनको 'अनुनादी परिपथ' या 'टैंक परिपथ' या 'ट्युण्द परिपथ' भी कहते हैं। L और C मिलकर एक वैद्युत अनुनादी की तरह काम करते हैं (जो स्वरित्र का वैद्युत एनालॉग है)। \n\nLC का उपयोग किसी नियत आवृत्ति का वैद्युत संकेत उत्पन्न करने के लिया किया जाता है। इसके अलावा इसे किसी जटिल संकेत में से किसी निश्चित आवृत्ति के संकेत को चुनने (फिल्टर करने) के लिए भी काम में लाया जाता है। इस कारण LC परिपथ बहुत से एलेक्ट्रानिक युक्तियों में प्रयुक्त होते हैं, जैसे रेडियो में कंपित्र (आसिलेटर), फिल्टर, ट्यूनर और आवृत्ति मिश्रक (frequency mixers) के रूप में प्रयोग किया जाता है।\n\nLC परिपथ एक आदर्शीकृत परिपथ है जो इस मान्यता पर बनाया गया है कि इस परिपथ में प्रतिरोध अनुपस्थित या शून्य है और इस कारण ऊर्जा का ह्रास शून्य है। किन्तु किसी भी व्यावहारिक LC परिपथ में कुछ न कुछ ऊर्जा ह्रास अवश्य होगा। यद्यपि कोई भी परिपथ शुद्ध रूप में LC नहीं है फिर भी इस आदर्श परिपथ का अध्ययन समझ विकसित करने के लिए उपयोगी है। \n\n</BR>\n</BR>\nformula_1\n\nformula_2\n\nformula_3\n\nformula_4\n\nformula_2\n\nformula_6\n\nLC परिपथ का कम्पन की आवृत्ति L तथा C के मान पर निर्भर करती है। कम्पन की कोणीय आवृत्ति (रेडियन प्रति सेकेण्ड) निम्नलिखित सूत्र से दी जाती है।\n\nतथा आवृत्ति हर्ट्ज में,\n\nअनुनाद की स्थिति में (अर्थात् अनुनाद आवृत्ति पर),\n\nस्पष्ट है कि यदि ऊर्जाह्रास से रहित परिपथ हो (अर्थात् केवल R और L हों) तो\n\n", "id": "530043", "title": "एलसी परिपथ"}
{"url": "https://hi.wikipedia.org/wiki?curid=530056", "text": "डी-वर्ग प्रवर्धक\n\nडी-वर्ग प्रवर्धक (क्लास - D एम्प्लिफायर) वह प्रवर्धक है जिसके निर्गम चरण में लगी एलेक्ट्रॉनिक युक्तियाँ स्विच की तरह काम करके आवश्यक आउटपुट प्रदान करती हैं। इस कारण यह सबसे अधिक दक्षता वाला प्रवर्धक है। इसके निर्गम चरण में प्रायः पॉवर मॉसफेट का उपयोग किया जाता है जो या तो पूर्णतः चालू (ऑन) होतीं हैं या पूर्णतः बन्द (ऑफ)। आन से ऑफ या ऑफ से ऑन होने में आदर्शतः शून्य समय लगता है।\n\nडी-वर्ग प्रवर्धक प्रायः श्रव्य आवृत्ति के शक्ति प्रवर्धक के रूप में काम में लाये जाते हैं। \n\n\n", "id": "530056", "title": "डी-वर्ग प्रवर्धक"}
{"url": "https://hi.wikipedia.org/wiki?curid=530065", "text": "रव\n\nरव या 'शोर' (noise) का सामान्य अर्थ 'अवांछित ध्वनि' से है।\n\nकिन्तु भौतिकी तथा एनालॉग एलेक्ट्रॉनिकी में रव से अभिप्राय 'किसी विद्युत संकेत में अवांछित यादृच्छ संकेत का जुड़ना' है। यदि रव से युक्त इस संकेत को ध्वनि में परिवर्तित किया जाय तो ये अवांछित संकेत शोर के रूप में प्रकट होंगे। इसी तरह यदि किसी विडियो संकेत में रव जुड़ जाय तो वह पर्दे पर छबि के साथ 'स्नो' के रूप में दिखेगा। यदि किसी संकेत पर रव की मात्रा बहुत अधिक हो जाय तो मूल अर्थ ही बदल जाय, भ्र्ष्ट हो जाय या पूर्णतः गायब हो जाय। किसी संकेत में मौजूद उपयोगी सूचना तथा अप्रासंगिक अनुपयोगी रव की मात्रा के अनुपात को सिगनल-रव अनुपात (Signal-to-noise ratio) कहते हैं जो एक अत्यन्त उपयोगी मापदण्ड है।\n", "id": "530065", "title": "रव"}
{"url": "https://hi.wikipedia.org/wiki?curid=530101", "text": "कान्कुन\n\nकान्कुन (स्पेनिश: Cancún, स्पेनिश उच्चारण: \"कांकून\") मेक्सिको के दक्षिणपूर्व में स्थित राज्य क्विंटाना रू का एक प्रमुख शहर है और यह युकातान प्रायद्वीप के पूर्वोत्तर तट पर स्थित है। यह एक विश्व प्रसिद्ध पर्यटन स्थल होने के साथ साथ बेनितो जुआरेज़ नगरपालिका का मुख्यालय भी है। यह शहर कैरिबियाई सागर तट पर स्थित है और मेक्सिको के पूर्वी छोरों में से एक है। कान्कुन कैरिबियाई तट पर मेक्सिको के प्रसिद्ध सैरगाह गलियारे रिविएरा माया के ठीक उत्तर में स्थित है।\n", "id": "530101", "title": "कान्कुन"}
{"url": "https://hi.wikipedia.org/wiki?curid=530102", "text": "मातृकेन्द्रित परिवार\n\nमातृकेन्द्रित परिवार (matrifocal family) से आशय ऐसी परिवार-व्यवस्था से है जिसमें माताएँ ही परिवार की मुखिया होती हैं जबकि पिता की भूमिका बच्चों का पालनपोषण एवं घर की देखभाल आदि कम महत्वपूर्ण कार्यों तक सीमित होती है।\n", "id": "530102", "title": "मातृकेन्द्रित परिवार"}
{"url": "https://hi.wikipedia.org/wiki?curid=530103", "text": "मातृतंत्र\n\nमातृतंत्र (Matriarchy) से अभिप्राय ऐसे समाज से है जिसमें स्त्रियों (मुख्यतः माताओं) की केन्द्रीय भूमिका हो। ऐसे समाज का राजनैतिक नेतृत्व, नैतिक प्राधिकार एवं सम्पत्ति का अधिकार आदि स्त्रियों के पास होता है। कभी-कभी इसे 'स्त्रीतंत्र' (gynarchy) भी कहते हैं।\n\n", "id": "530103", "title": "मातृतंत्र"}
{"url": "https://hi.wikipedia.org/wiki?curid=530108", "text": "सम्पत्ति का अधिकार\n\nसम्पत्ति का अधिकार से आशय 'निजी सम्पत्ति का अधिकार' प्रदान करने से है। यह एक मानवाधिकार है किन्तु अलग अलग देशों ने अपने विवेकानुसार इस अधिकार को विविध प्रकार से सीमित किया हुआ है। सम्पत्ति का अधिकार संयुक्त राष्ट्रसंघ के मानवाधिकारों की सार्वभौम घोषणा के धारा ७ में वर्णित है।\n", "id": "530108", "title": "सम्पत्ति का अधिकार"}
{"url": "https://hi.wikipedia.org/wiki?curid=530118", "text": "बटेर\n\nबटेर या वर्तक (quail) भूमि पर रहने वाले जंगली पक्षी हैं। ये ज्यादा लम्बी दूरी तक नहीं उड़ सकते हैं और भूमि पर घोंसले बनाते हैं। इनके स्वादिष्ट माँस के कारण इनका शिकार किया जाता है। इस कारण बटेरों की संख्या में बहुत कमी आ गई है। भारत सरकार ने इसी वजह से वन्य जीवन संरक्षण कानून, 1972 के तहत बटेर के शिकार पर प्रतिबन्ध लगा दिया है।\n\nबटेर पालन कम लागत, सुगम रख-रखाव तथा पालन-पोषण के साथ और बिना किसी धार्मिक प्रतिबंध के साथ सम्भव है। हम सभी इस बात को जानते हैं कि आहार को संतुलित बनाने के लिए पशुधन से प्राप्त होने वाले प्रोटीन जैसे - दूध, माँस, अंडे की जरूरत पूरी करने के लिए पशुओं की महत्ता सभी जानते हैं। बटेर कम लागत पर हमारे लिए माँस और अंडे की जरूरत पूरी करता है। इस वजह से यह कहना सही है कि ‘‘पालें बटेर, बटोरें फायदे ढेर‘‘।\n\nवर्ष भर के अंतराल में ही मांस के लिए बटेर की 8-10 उत्पादन ले सकते हैं। चूजे 6 से 7 सप्ताह में ही अंडे देने लगते हैं। मादा प्रतिवर्ष 250 से 300 अंडे देती है। 80 प्रतिशत से अधिक अंडा उत्पादन 9-10 सप्ताह में ही शुरू हो जाता है। इसके चूजे बाजार में बेचने के लिए चार से पांच सप्ताह में ही तैयार हो जाते हैं। एक मुर्गी रखने के स्थान में ही 10 बटेर के बच्चे रखे जा सकते हैं। इसके साथ ही रोग प्रतिरोधक होने के चलते इनकी मृत्यु भी कम होती है। इन सबसे महत्वपूर्ण यह है कि बटेर को किसी भी प्रकार के रोग निरोधक टीका लगाने की जरूरत नहीं होती है। एक किलोग्राम बटेर का मांस उत्पादन करने के लिए दो से ढाई किलोग्राम राशन की आवश्यकता होती है। बटेर के अंडे का भार उसके शरीर का ठीक आठ प्रतिशत होता है जबकि मुर्गी व टर्की के तीन से एक प्रतिशत ही होता है।\n", "id": "530118", "title": "बटेर"}
{"url": "https://hi.wikipedia.org/wiki?curid=530120", "text": "तीतर\n\nतीतर कुल के पक्षी हैं जिसे अंग्रेज़ी में आम भाषा में कहते हैं। भारत की भाषाओं में और में कोई भेद नहीं है और इन दोनों को तीतर ही कहा जाता है। विश्व भर में इसकी कई प्रजातियाँ हैं और इनमें से कुछ प्रजातियाँ सिर्फ़ भारत में ही पाई जाती हैं।\n\n", "id": "530120", "title": "तीतर"}
{"url": "https://hi.wikipedia.org/wiki?curid=530122", "text": "कुट्टिम\n\nकुट्टिम (pavement) पत्थर या खपरैल से बनी संरचना है जो फर्श या किसी मार्ग पर लगायी जाती है। \n\n", "id": "530122", "title": "कुट्टिम"}
{"url": "https://hi.wikipedia.org/wiki?curid=530150", "text": "सफ़ेद गिद्ध\n\nसफ़ेद गिद्ध () \"(Neophron percnopterus)\" पुरानी दुनिया (जिसमें दोनों अमरीकी महाद्वीप शामिल नहीं होते) का गिद्ध है जो पहले पश्चिमी अफ़्रीका से लेकर उत्तर भारत, पाकिस्तान और नेपाल में काफ़ी तादाद में पाया जाता था किन्तु अब इसकी आबादी में बहुत गिरावट आयी है और इसे अंतर्राष्ट्रीय प्रकृति संरक्षण संघ ने संकटग्रस्त घोषित कर दिया है। भारत में जो उपप्रजाति पाई जाती है उसका वैज्ञानिक नाम \"(Neophron percnopterus ginginianus)\" है। उत्तर भारत के अलावा भारत में अन्य जगह यह प्रवासी पक्षी है।\n\nइसकी विभिन्न उपजातियों के रंगों में मामूली फेरबदल दिखने को मिलती है तथा जिन क्षेत्रों में यह रहता है उसके आधार पर भी रंगों में अन्तर पाया जाता है जैसे चेहरे का रंग ज़र्द पीले से लेकर नारंगी तक हो सकता है और पंखों का रंग सलेटी से लेकर कत्थई रंग का हो सकता है। इसके डैनों का अन्दरुनी अगला भाग और गले से लेकर पूँछ तक का अन्दरुनी भाग सफ़ेद होता है और उड़ते समय निचे से देखने वाले को यह सफ़ेद नज़र आता है। इसी कारण से इसका हिन्दी नाम सफ़ेद गिद्ध पड़ा।\n\nसफ़ेद गिद्ध अपने अन्य प्रजाति के पक्षियों की तरह मुख्यतः लाशों का ही सेवन करता है लेकिन यह अवसरवादी भी होता है और छोटे पक्षी, स्तनपायी और सरीसृप का शिकार कर लेता है। अन्य पक्षियों के अण्डे भी यह खा लेता है और यदि अण्डे बड़े होते हैं तो यह चोंच में छोटा पत्थर फँसा कर अण्डे पर मारकर तोड़ लेता है।\n\nदुनिया के अन्य इलाकों में यह चट्टानी पहाड़ियों के छिद्रों में अपना घोंसला बनाता है लेकिन भारत में इसको ऊँचे पेड़ों पर, ऊँची इमारतों की खिड़कियों के छज्जों पर और बिजली के खम्बों पर घोंसला बनाते देखा गया है। पत्थर से अण्डे तोड़ने के अलावा इसको एक अन्य औज़ार का इस्तेमाल करते हुये भी देखा गया है। घोंसला बनाते समय यह छोटी टहनी चोंच में पकड़कर जानवरों की खाल के बालों को टहनी में लपेटकर अपने घोंसले में रखता है जिससे घोंसले का तापमान बाहर के तापमान से अधिक रहता है।\nयह जाति आज से कुछ साल पहले अपने पूरे क्षेत्र में पर्याप्त आबादी में पायी जाती थी। १९९० के दशक में इस जाति का ४०% प्रति वर्ष की दर से ९९% पतन हो गया। इसका मूलतः कारण पशु दवाई डाइक्लोफिनॅक (diclofenac) है जो कि पशुओं के जोड़ों के दर्द को मिटाने में मदद करती है। जब यह दवाई खाया हुआ पशु मर जाता है और उसको मरने से थोड़ा पहले यह दवाई दी गई होती है और उसको सफ़ेद गिद्ध खाता है तो उसके गुर्दे बंद हो जाते हैं और वह मर जाता है। अब नई दवाई मॅलॉक्सिकॅम आ गई है और यह हमारे गिद्धों के लिये हानिकारक भी नहीं हैं। जब इस दवाई का उत्पादन बढ़ जायेगा तो सारे पशु-पालक इसका इस्तेमाल करेंगे और शायद हमारे गिद्ध बच जायें।\nभारत सरकार ने अब पशुओं के लिए डाइक्लोफिनॅक (diclofenac) दवाई का इस्तेमाल बन्द करवा दिया है।\n\n", "id": "530150", "title": "सफ़ेद गिद्ध"}
{"url": "https://hi.wikipedia.org/wiki?curid=530169", "text": "नाम तमिलर पार्टी\n\nनाम तमिलर पार्टी (), तमिलनाडु के एक राजनीतिक पार्टी। इसे सीमान ने स्थापित किया था।\n", "id": "530169", "title": "नाम तमिलर पार्टी"}
{"url": "https://hi.wikipedia.org/wiki?curid=530175", "text": "हीरोन का सूत्र\n\nज्यामिति में हीरोन का सूत्र (Heron's formula) त्रिभुज की तीनों भुजाएँ ज्ञात होने पर उसका क्षेत्रफल निकालने का एक सूत्र है। इसे 'हीरो का सूत्र' (Hero's formula) भी कहते हैं। सूत्र का यह नाम अलेक्जैण्ड्रिया के हीरोन के नाम पर पड़ा है।\n\nइस सूत्र के अनुसार, यदि किसी त्रिभुज की तीन भुजाएँ a, b और c हों तो उसका क्षेत्रफल\n\nजहाँ \"s\" उस त्रिभुज का अर्धपरिमाप है, अर्थात्\n\nहीरोन का सूत्र चक्रीय चतुर्भुज का क्षेत्रफल निकालने के लिए ब्रह्मगुप्त के सूत्र की एक विशेष स्थिति (केस) है। ब्रह्मगुप्त का सूत्र यह है:\nजहाँ, \n\nएक त्रिभुज की भुजाएँ 3, 25 तथा 26 हैं। \n\nइसका अर्धपरिमाप = (3 + 25 + 26)/2 = 27\n\nइसका क्षेत्रफल formula_5\n\nपार्श्व चित्र में formula_6 त्रिभुज का आधार है तथा formula_7 उसकी ऊँचाई। अतः इस त्रिभुज का क्षेत्रफल formula_8\n\nकोज्या सूत्र के अनुसार, formula_9 \n\nअतः formula_10 ,\n\nअतः\n\nformula_11\n", "id": "530175", "title": "हीरोन का सूत्र"}
{"url": "https://hi.wikipedia.org/wiki?curid=530178", "text": "ब्रह्मगुप्त का सूत्र\n\nब्रह्मगुप्त का सूत्र किसी चक्रीय चतुर्भुज का क्षेत्रफल निकालने का सूत्र है यदि उसकी चारों भुजाएँ ज्ञात हों। उस चतुर्भुज को चक्रीय चतुर्भुज कहते हैं जिसके चारों शीर्षों से होकर कोई वृत्त खींचा जा सके।\n\nयदि किसी चक्रीय चतुर्भुज की भुजाएँ a, b, c, तथा d हों तो उसका क्षेत्रफल\n\nजहाँ s उस चक्रीय चतुर्भुज का अर्धपरिमाप है, अर्थात्\n\nज्ञातव्य है कि हीरोन का सूत्र, ब्रह्मगुप्त के सूत्र की एक विशेष स्थिति है जब d=0. क्योंकि एक भुजा के शून्य हो जाने पर चतुर्भुज, त्रिभुज बन जाता है और प्रत्येक त्रिभुज 'चक्रीय' है (सभी त्रिभुजों के तीनों शीर्षों से होकर वृत्त खींचा जा सकता है।)।\n\nउपर्युक्त नियम ब्राह्मस्फुटसिद्धान्त के गणिताध्याय के क्षेत्रव्यवहार के श्लोक १२.२१ में वर्णित है-\n\n\n\n\nमाना चक्रीय चतुर्भुज ABCD की भुजाएँ p, q, r, s हैं। अतः ABCD का क्षेत्रफल त्रिभुज ADB तथा BCD के क्षेत्रफल के योग के बराबर होगा।\n\nचूंकि ABCD चक्रीय चतुर्भुज है, अतः\n\nतथा\n\nत्रिभुज ADB अत्था BDC में कोज्या सूत्र लगाने पर\n\nचूँकि :formula_9 अतः cos C = -cos A ; अतः\n\nयह मान समीकरण (१) में रखने पर,\n\nformula_21 रखने पर\nइतिसिद्धम्\n\nयदि दिया हुआ चतुर्भुज चक्रीय चतुर्भुज न हो तो उसके क्षेत्रफल के लिये व्यंजक दिया जा सकता है।\n\nमाना किसी चतुर्भुज की भुजाएँ a, b, c, हैं तथा उसके आमने-सामने के कोणों का योग 2θ हो तो\nयह ब्रेटश्नीडर का सूत्र (Bretschneider's formula) कहलाता है।\n\n\n", "id": "530178", "title": "ब्रह्मगुप्त का सूत्र"}
{"url": "https://hi.wikipedia.org/wiki?curid=530202", "text": "शेखर गुरेरा\n\nसम्पादकीय कार्टूनिस्ट शेखर गुरेरा (पूरा नाम : चंद्रशेखर गुरेरा) एक भारतीय कार्टूनिस्ट हैं। इन्हें भारत सरकार के पत्र सूचना कार्यालय से मान्यता प्राप्त है। इन्हें दैनिक पाकेट कार्टून के माध्यम से भारत के राजनीतिक एवं सामाजिक परिवेश पर चंद पंक्तियों में सटीक एवं गुदगुदाती टिप्पणियों के लिए जाना जाता है। इनके दैनिक कार्टून अंग्रेजी, हिन्दी और क्षेत्रीय भाषा के दैनिक समाचार पत्रों: द पायनियर, पंजाब केसरी, नवोदय टाइम्स, हिंदसमाचार एवं जगबानी में प्रकाशित होते हैं। इन्होंने अपने कार्टून जीवन की शुरुआत १९८४ में बतौर स्नातक कर रहे विज्ञान के एक छात्र, फ्रीलांसर के रूप में की थी।\n\nशेखर गुरेरा का जनम ३० अगस्त १९६५ को मोगा, पंजाब, भारत में हुआ। १९८६ में मुलतानी मल मोदी कालेज, पटियाला, पंजाब से विज्ञान में स्नातक डिग्री प्राप्त की और १९९० में ललितकला महाविद्यालय, नई दिल्ली से एप्लाइड आर्ट्स में एक डिग्री प्राप्त की।\n\nगुरेरा का पहला कार्टून १९७३ के दौरान बतौर एक पुरस्कार के संबंधित खबर, \"वीर प्रताप\" समाचारपत्र में प्रकाशित हुआ था। स्कूली शिक्षा के दौरान चित्रकला को बतौर रुचि जारी रखा। बतौर व्यवसाय, कार्टूनिस्ट का पहला कार्टून १९८४ के दौरान पंजाब केसरी में फ्रीलांसर रहते प्रकाशित हुआ जब गुरेरा विज्ञानं में स्नातक कर रहे थे।\n\n\n\n\n", "id": "530202", "title": "शेखर गुरेरा"}
{"url": "https://hi.wikipedia.org/wiki?curid=530221", "text": "पोस्ट आफिस बॉक्स (विद्युत)\n\nपोस्ट आफिस बक्स (Post Office Box), ह्वीटस्टोन सेतु (Wheatstone bridge) का एक रूप है। यह पहले डाकखाने में तारों का प्रतिरोध ज्ञात करने में प्रयुक्त होता था, इसी कारण उसका नाम 'पोस्ट आफिस बक्स' पड़ गया।\n\nप्रतिरोध मापन के कई ढंग प्रयोग में लाए जाते हैं। किंतु अधिकांश ढंग ह्वीटस्टोन सेतु (Wheatstone bridge) के सिद्धांत पर ही आधारित हैं। इसमें चार प्रतिरोधक लगे रहते हैं जिनमें से तीन ज्ञात रहते हैं और चौथे को निकालना रहता है। दो प्रतिरोधक एक श्रेणी में और शेष दोनों को एक दूसरी श्रेणी में जोड़कर दोनों श्रेणियों को समांतर क्रम में जोड़ दिया जाता है। इसमें एक धारामापी और बैटरी रहते हैं। एक विसर्पी (खिसकनेवाली) कुंजी द्वारा धारामापी का एक ऐसा स्पर्श बिंदु ज्ञात करते हैं जिससे कुंजी का स्पर्श हो जाने पर गैलवैनोमीटर में कोई विक्षेप नहीं होता, अर्थात् उसमें कोई धारा प्रवाहित नहीं होती। ऐसी दशा में उस बिंदु को शून्यविक्षेप स्थिति (null point) कहते हैं और व्हीटस्टोन सेतु संतुलित कहलाता है। यदि तीन प्रतिरोधकों के मान ज्ञात हों तो चौथे के मान का ज्ञात कर सकते हैं।\n\nप्रत्येक निष्पत्ति भुजाओं में १०,१०० और १००० ओम के प्रतिरोधक श्रेणीक्रम में जुड़े रहते हैं। तीसरी भुजा में १ ओम से लेकर ४००० ओम तक के प्रतिरोधक श्रेणीक्रम में लगे रहते हैं। प्रतिरोधक बाहर से जोड़ा जाता है और बैटरी भी बाहर से ही जोड़ी जाती है। गैलवैनोमीटर और बैटरी परिपथों में एक एक कुंजी (plug key) लगी रहती हैं। अज्ञात प्रतिरोधक का मान निकालने के पहले गैलवेनोमीटर तथा बैटरी को जोड़ देते हैं। इसके उपरांत ऊपर की संगत भुजाओं में १०,१० ओम की प्रतिरोध लगाकर, तीसरी भुजा में से कुछ प्रतिरोध लगाते हैं। फिर बैटरी की कुंजी का दबाकर गैलवेनोमीटर वाली कुंजी को दबाते हैं और गैलवेनोमीटर में विपेक्ष देखते हैं। इस प्रयोग को तीसरी भुजा के प्रतिराध को बढ़ाते हुए बार-बार करते हैं। जिस समय तीसरी भुजा में १ ओम का अंतर करने से गैलवैनोमीटर का विक्षेप एक दिशा से दूसरी दिशा में बदल जाए तो समझ लेना चाहिए कि अज्ञात प्रतिरोधक का मान उन्हीं दोनों मानों के बीच में है। फिर ऊपरवाली संगत भुजाओं में क्रमश: १०० ओम १० ओमवाले अवरोध रखकर प्रयोग करते हैं। जिस दशा में दाब कुंजियों के दबाने पर गैलवैनोमीटर में कोई विक्षेप न हों उस समय सेतु संतुलित होता है और चौथे प्रतिरोध का मान सूत्र से निकाल लेते हैं।\n\nव्हीटस्टोन (Wheatstone) सेतु के सिद्धांत पर बने हुए अन्य प्रतिरोधमापी यंत्रों में से कुछ निम्नलिखित हैं :\n\n(१) मीटर सेतु (Meter bridge),\n", "id": "530221", "title": "पोस्ट आफिस बॉक्स (विद्युत)"}
{"url": "https://hi.wikipedia.org/wiki?curid=530226", "text": "कॅप्लर-६९ तारा\n\nकॅप्लर-६९ (Kepler-69) पृथ्वी से २,७०० प्रकाश-वर्ष की दूरी पर आकाश में हंस तारामंडल के क्षेत्र में स्थित एक हमारे सूरज के जैसा G-श्रेणी का मुख्य अनुक्रम तारा है। १८ अप्रैल २०१३ को वैज्ञानिकों ने इसके इर्द-गिर्द दो ग्रहों की मौजूदगी ज्ञात होने की घोषणा करी। शुरु में उनका अनुमान था कि इनमें से एक 'कॅप्लर-६९सी' द्वारा नामांकित ग्रह इस ग्रहीय मंडल के वासयोग्य क्षेत्र में स्थित है लेकिन बाद में यह स्पष्ट हुआ कि यह वास-योग्य क्षेत्र से अन्दर है। इसका अर्थ था कि यह हमारे सौर मंडल के शुक्र जैसी परिस्थितियाँ रखता होगा और यहाँ जीवन का पनप पाना बहुत कठिन है।\n\nकॅप्लर-६९ G-श्रेणी का तारा है। इसका द्रव्यमान (मास) हमारे सूरज का ८१% और व्यास हमारे सूरज के व्यास का ९३% है। इसका सतही तापमान ५६३८ कैल्विन है जो हमारे सूरज के ५७७८ कैल्विन के सतही तापमान के आसपास ही है। पृथ्वी से इसकी चमक (सापेक्ष कांतिमान) लगभग +१३.७ मैग्नीट्यूड मापी गई है जो इतनी धुंधली है कि बिना दूरबीन के नहीं देखी जा सकती।\n\n", "id": "530226", "title": "कॅप्लर-६९ तारा"}
{"url": "https://hi.wikipedia.org/wiki?curid=530231", "text": "बिस्मिल (बहुविकल्पी)\n\n", "id": "530231", "title": "बिस्मिल (बहुविकल्पी)"}
{"url": "https://hi.wikipedia.org/wiki?curid=530235", "text": "काकोरी (मंगल ग्रह)\n\nकाकोरी (मंगल ग्रह) पृथ्वी से करोड़ों मील दूर मंगल ग्रह पर स्थित एक क्रेटर का नाम है। इसका व्यास 29.7 किलोमीटर है और यह मंगल ग्रह के अक्षांश 41.8 व देशांतर 29.9 पर स्थित है। सन् 1976 में इसका नामकरण भारत के एक ऐतिहासिक शहर काकोरी के नाम पर किया गया था। \n\nलखनऊ से लगभग बीस मील दूर काकोरी रेलवे स्टेशन के पास 9 अगस्त 1925 को केवल दस भारतीय क्रान्तिकारियों ने रामप्रसाद 'बिस्मिल' के नेतृत्व मे ब्रिटिश राज के दौरान सरकारी खजाना लूट लिया था। सम्राट बनाम रामप्रसाद 'बिस्मिल' व अन्य क्रान्तिकारियों पर चलाये गये इस ऐतिहासिक मुकद्दमे को काकोरी काण्ड के नाम से जाना जाता है।\n\nक्रान्तिकारियों द्वारा स्थापित हिन्दुस्तान रिपब्लिकन ऐसोसिएशन नामक पार्टी के लिये फ़ण्ड एकत्र करने में इन युवकों को अच्छी खासी कठिनाई हो रही थी। अंग्रेज़ों के डर से कोई इन्हें चन्दा देता न था और युवकों के अपने घरों की माली हालत अच्छी न थी। आखिरकार इन्होंने आयरलैण्ड के क्रान्तिकारियों का तरीका अपनायातेहुए और पार्टी के लिये पैसा उगाहने की नीयत से पहली डकैती 25 दिसम्बर 1924 (क्रिसमस) की रात को \"बमरौली\" में डाली जिसका नेतृत्व बिस्मिल ने किया था।।\n\nबमरौली, बिचपुरी व द्वारकापुर में डाली गयी डकैतियों में कुछ खास रकम हाथ न आने के बाद ही पार्टी ने सरकारी खजाना लूटने की योजना बनायी। काकोरी स्टेशन के पास हुई इस डकैती में यद्यपि क्रान्तिकारियों को 10000 रुपयों से कम राशि ही हाथ लगी थी परन्तु ब्रिटिश सरकार ने मुकदमें में 10 लाख रुपये खर्च किये। पार्टी के 40 सदस्यों को पूरे हिन्दुस्तान से गिरफ़्तार किया गया। सरकार का तख्ता पलटने की साजिश में 4 को फाँसी व 16 अन्य क्रान्तिकारियों को कठोर कारावास सजा दी गयी। \n\nकाकोरी की घटना कोई मामूली घटना न थी। इतिहासकारों के अनुसार इस घटना ने भारतीय स्वतन्त्रता संग्राम की दशा और दिशा दोनों ही बदल दीं। 1927 में बिस्मिल अशफ़ाक, रोशन व राजेन्द्र की फाँसी के बीस बरस बाद ही हिन्दुस्तान आज़ाद हो गया। \n\n", "id": "530235", "title": "काकोरी (मंगल ग्रह)"}
{"url": "https://hi.wikipedia.org/wiki?curid=530239", "text": "विद्युतदर्शी\n\nविद्युत्दर्शी (Electroscopoe) का प्रयोग विद्युत आवेश के संसूचन और मापन में होता है। विद्युत्दर्शी सबसे प्राचीन विद्युत उपकरण है। सन् १७८७ के पहले कई प्रकार के विद्युत्दर्शी बने जो मुख्यत: आवेशित पिथ गुट का (सरकंडे के गूदे की गोली) के प्रतिकर्षण का उपयोग करते थे। \n\nसन् १७८७ में ही ऐब्राहिम बेनेट (Abrahim Benett) ने स्वर्णपत्र विद्युत्दर्शी (Goldleaf electroscope) बनाया जिसका प्रयोग आज तक होता है। एक अत्यंत पतला स्वर्णपत्र पीतल की चपटी छड़ी से लटका रहता है। इस पीतल के छड़ के ऊपरी भाग में एक गोल चकती लगी रहती है। यह स्वर्णपत्र वाला छड़ एक धातु के बक्स में ऐंबर (amber) द्वारा विद्युत रोधी करके लगा रहता है। यह बक्स पृथ्वी से संबंद्ध रहता है और इसमें एक खिड़की बनी रहती है जिसके द्वारा स्वर्णपत्र का निरीक्षण हो सकता है। यदि चकती को किसी आवेशित वस्तु से छू दिया जाए तो छड़ और स्वर्णपत्र दोनों ही आवेशित हो जाते हैं। पारस्परिक प्रतिकर्षण के कारण स्वर्णपत्र छड़ से दूर हट जाता है। स्वर्णपत्र का विक्षेप अवेश की मात्रा का समानुपाती होता है। स्वर्णपत्र का विक्षेप एक पैमाने पर नापा जा सकता है। विक्षेप के विशुद्ध ज्ञान के लिए सूक्ष्मदर्शी का प्रयोग करते हैं। कुछ विद्युत्दर्शी में पीतल की छड़ के नीचे वाले छोर पर दो स्वर्णपत्र लगे रहते हैं। आवेश तथा विभव निम्नलिखित सूत्र से संबंधित हैं -\n\nस्वर्णपत्र के विक्षेप से आवेश की मात्रा का मापन हो सकता है और विद्युद्दर्शी की धारिता निश्चित होती है। अत: विभव का भी मापन हो सकता है।\n\nसाधारण स्वर्णपत्र विद्युद्दर्शी की धारिता बहुत कम होती है; इस कारण यह विभव के प्रतिकम सुग्राही होती है। उसकी सुग्राहिकता बढ़ाने के लिए केवल एक पत्र और साथ में एक संधारित्र का भी प्रयोग करते हैं। ऐसे विद्युतदर्शी को संघारित्र विद्युत्दर्शी (Condenslng electroscope) कहते हैं।\n\nरेडियो एक्टिवता के अविष्कार के बाद यह पता चला कि कुछ वस्तुओं से ऐसी किरणें निकलती हैं जो किसी आवेशित पिंडों को निरावेशित करती हैं। यदि किसी रेडियोएक्टि तत्व के पास एक आवेशित विद्युद्दर्शी रखा जाए तो वह निरावेशित होने लगेगा और स्वर्णपत्रिका विक्षेप घटने लगेगा। विक्षेप घटने की दर रेडियोएक्टिव किरणों की शक्ति की समानुपाती होगी। इस कारण विद्युत्दर्शी का प्रयोग बहुत होने लगा और अब कई सुधरे प्रकार के विद्युत्दर्शी बनने लगे हैं। उनमें से सी. टी. आर. विल्सन (C. T. R. Wilson) का तिरछा स्वर्णपत्र विद्युत्दर्शी विशेष उल्लेखनीय है।\n\nइसमें एक पट्टिका पर जो सूक्ष्ममापी पेच से आगे पीछे चलाई जा सकती है, २०० वोल्ट का विभव लगाया जाता हैं। एक अत्यंत पतला स्वर्णपत्र, एक पीतल के छड़ के छोर पर लगा रहता है। दोनों ही एक धातु के बक्स में ऐंवर (amber) द्वारा पृथ्क्कृत करके लगाये रहते हैं। यह धातु का बक्स टेढ़ा रखा जाता है और इसमें काँच की एक खिड़की बनी रहती है जिसके द्वारा स्वर्णपत्र का निरीक्षण किया जाता है। पहले स्वर्णंपत्रवाले छड़ को धातु के बक्स से जोड़ दिया जाता है और बक्स को इतना टेढ़ा किया जाता है कि स्वर्णपत्र काँच की खिड़की के सामने आकर सूक्ष्मदर्शी में दिखाई पड़ने लगे। इसके बाद स्वर्णपत्र वाली छड़ को उस आवेशित पिंड से संबद्ध कर दिया जाता है जिसका आवेश, विभव या निरावेश, पिंड से होने की दर ज्ञात करना रहता है। यह उपकरण अत्यंत सुग्राही होता है और इसकी सुग्राहिता बक्स के टेढ़ेपन, बक्स के आयतन, पट्टिका के विभव और उसकी स्वर्णपत्र से दूरी पर निर्भर रहती है। इससे आवेश में १०-१६ कूलॉम प्रति सेकंड परिवर्तन नापा जा सकता है।\n", "id": "530239", "title": "विद्युतदर्शी"}
{"url": "https://hi.wikipedia.org/wiki?curid=530243", "text": "काकोरी (बहुविकल्पी)\n\n", "id": "530243", "title": "काकोरी (बहुविकल्पी)"}
{"url": "https://hi.wikipedia.org/wiki?curid=530244", "text": "विद्युत्मापी\n\nविद्युत्मापी विद्युत आवेश या विभवान्तर मापने वाला विद्युत उपकरण है। यह कई तरह का होता है। आधुनिक विद्युत्मापी निर्वात नलिका पर या ठोस अवस्था एलेक्ट्रॉनिक युक्तियों पर आधारित होते हैं और १ फेम्टोअम्पीयर तक की धारा भी मापने में सक्षम हैं। विद्युत्दर्शी भी समान सिद्धान्तों पर कार्य करता है किन्तु अधिक सरल उपकरण है किन्तु यह केवल आवेश या विभवान्तर के सापेक्ष परिमाण का ज्ञान देता है।\n\nइस उपकरण से दो आवेशित चालकों के बीच आकर्षण बल के मापन द्वारा आवेश, विभव इत्यादि का मापन होता है। इसमें एक संरक्षक वलय (Guard ring) संधारित्र होता है जिसमें संरक्षक वलय तथा धातु की दो पट्टिकाएँ होती हैं। पहली पट्टिका एक कमानी द्वारा सूक्ष्ममापी पेंच से जुड़ी होती है और ऊपर नीचे चलाई जा सकती है। संरक्षक वलय अपने स्थान पर निश्चित रहता है और दूसरी पट्टिका एक अन्य सूक्ष्ममापी पेंच से ऊपर नीचे चलाई जा सकती है। पहली पट्टिका का पृष्ठ सर्वदा एक सूक्ष्मदर्शी से देखा जा सकता है। सब पट्टिकाओं को पृथ्वी से संबद्ध कर देने के पश्चात् एक न्यून भार जिसका द्रव्यमान मान लें m है पहली पट्टिका पर रखा जाता है जिसके कारण वह नीचे खिसक जाती है, अब पेंच से इसे ऊपर लाकर संरक्षक वलय के समतल में छोड़ देते हैं। भार को हटाते ही कमानी की लचक के कारण पहली पट्टिका ऊपर चली जाती है। यह स्पष्ट है कि पहली पट्टिका संरक्षक वलव को पहली पट्टिका के समतल में लाने के लिए उतना ही बल नीचे की ओर से लगाना पड़ेगा जितना भार था। अब पहली पट्टिका और संरक्षक वलय को एक बैटरी या डायनेमो से निश्चित विभव देकर उस बिंदु से संबद्ध किया जाता है जिसका विभव ज्ञात करना हो। दोनों पट्टिकाओं में विभवांतर होने के कारण उनमें आकर्षण होता है, जिसका मान दोनों पट्टिकाओं की दूरियाँ बदलकर मात्रा m.g के बराबर किया जाता है तथा सूक्ष्ममापी के पाठ्यांक को पढ़ लिया जाता है।\n\nविभवान्तर का मूल्य स्थिर वैद्युत मात्रक में नपता है। विभवांतर का मूल्य लंबाई और द्रव्यमान में निकलता है और ये मौलिक राशियाँ हैं। इसी कारण इस उपकरण को निरपेक्ष विद्युन्मापी (Absolute electrometer) कहते हैं।\n\nकेल्विन (Kelvin) ने आकर्षित पट्टिका विद्युन्मापी से भी अधिक सुग्राही एक विद्युन्मापी बनाया जिसे वृत्त पाद-विद्युन्मापी कहते हैं। कुछ दिनों बाद डालेजेलेक (Dolezelk) ने इसमें सुधार किया जिससे इसकी सुग्राहिता और यथार्थता बहुत बए गई। \n\nइसमें एक चपटे बेलनाकार धातु के बक्स के चार बराबर वृत्त पाद (वृत चतुर्यांश) लगे रहते हैं। ये पाद खोखले होते हैं और एक आधार पर एबर (amber) या स्फटिक (quartz) द्वारा विद्युत्रोधी बनाकर जड़े रहते हैं। सम्मुख पाद आपस में तार से संबद्ध रहते हैं। एक अत्यंत हल्की और पंखी की आकृति की ऐल्युमिनियम या धातु आवेष्ठित कागज की पत्ती पादों के बीच लटकी रहती है। इस पत्ती को सुई कहते हैं। यह पत्ती एक स्फटिक के सूत्र द्वारा इस प्रकार लटकाई जाती है कि पादों के बीच समांतर रूप से लटकती रे। इस सूत्र में एक गोलीय दर्पण लगा रहता है। जब पत्ती घूमती है तब इस सूत्र में ऐंठन आ जाती है और विक्षेप कोण को इस दर्पण और दीप तथा पैमाना की सहायता से नापा जा सकता है। पूरा उपकरण धातु के एक बक्स में बंद रहता है, इससे वह वाह्य विद्युत् क्षेत्र के प्रभाव से बचा रहता है। इस बक्स में एक खिड़की होती है जिसके द्वारा दर्पण का विक्षेप देखा जा सकता है।\n\nयदि दो वृत्त पादों के बीच कुछ विभवांतर हो और सूई पर एक निश्चित विभव हो तो विद्युत् क्षेत्र के प्रभाव से सूई पर एक बलयुग्म कार्य करता है और सूई को घुमाता है। लटकानेवाले सूत्र में ऐंठन के कारण सूई एक निश्चित विक्षेप के बाद रुक जाती है। विक्षेप पादों के विभवांतर या विभवांतर के वर्ग के समानुपाती होता है। यह विद्युन्मापी दो प्रकार से प्रयोग में लाया जाता है।\n\n\n\nइस दशा में विक्षेप विभवांतर के वर्ग के समानुपाती होता है अत: इससे प्रत्यावर्तीं विभवांतर भी नापा जा सकता है। इसी विद्युन्मापी से आवेश, विभव, धारिता और परावैद्युतांक नियतांक (Dielecrtic Constant) इत्यादि नापे जा सकते हैं।\n\nजब दो बिंदुओं के बीच का विभवांतर साधारण वोल्टमापी से नापा जाता है तो उनमें विद्युत्धारा बहती है और बिंदुओं के बीच आंतरिक प्रतिरोध के कारण वोल्टता कम हो जाती है। अत: साधारण वोल्टमापी विभव सर्वदा कम नापेगा। विशेष रूप से तब जब बिंदुओं के बीच उच्च प्रतिरोध हो। यह दोष विद्युन्मापी में नहीं है, परंतु इसका प्रयोग बहुत कठिन है। इससे शीघ्र मापन नहीं हो सकता। इसके अतिरिक्त यह उपकरण उच्च आवृत्तिवाले प्रत्यावर्ती विभव को नहीं नाप सकता। इलेक्ट्रानिकी विद्युन्मापी और निर्वात नलिका वोल्टमापी इन सभी दोषों से रहित और अत्यंत सुग्राही होते हैं। इलेक्ट्रॉन नली वोल्टमापी या विद्युन्मापी कई प्रकार के होते हैं, परंतु उनका मूल सिद्धांत ट्रायौड नली को संसूचक (Detector) रूप में प्रयोग करने पर निर्भर है। ट्रायोड नली का तंतु फिलामेंट अल्प विभव द्वारा गरम किया जाता है। अल्प विभव के ऋणात्मक सिरे से पर्याप्त ऋणात्मक ग्रिड बायस (Grid bias) संबद्ध रहता है। ग्रिडबायस उतना होना चाहिए कि ट्रायोड नली संसूचक का कार्य करे। उच्च विभव और उससे संबंद्ध हुए प्रतिरोधकों को ऐसा समंजित किया जाता है कि दिष्ट धारामापी में शून्य विक्षेप हो। इसके बाद अज्ञात विभव को ग्रिड और तंतु वाले सिरों (input terminal) से संबद्ध करने पर मापी में कुछ विक्षेप होता है। उस विक्षेप के मूल्य से विभव का मूल्य ज्ञात हो जाता है। यथार्थ में मापी के विक्षेप का अंशांकन ज्ञात विभव द्वारा पहले ही कर लिया जाता है। इस उपकरण की निम्न विशेषताएँ हैं : \n\n\n\n", "id": "530244", "title": "विद्युत्मापी"}
{"url": "https://hi.wikipedia.org/wiki?curid=530248", "text": "कर्ण झील\n\nकर्ण झील हरियाणा के करनाल शहर के पास स्थित है।\nयह राज्य की राजधानी चंडीगढ तथा राष्ट्रीय राजधानी दिल्ली दोनों से लगभग १२५ किमी की दूरी पर है। इस कारण से यह स्थान इन दो महत्वपूर्ण स्थानों के यात्रियों के लिये विश्राम स्थल का कार्य करता है। \n\n\nमहाभारत के प्रमुख पात्र कर्ण को यह दुर्योधन ने इस प्रदेश का राज्य सौंपा था। ऐसी मान्यता है कि इस झील में कर्ण स्नान किया करते थे तथा इसी स्थान पर उन्होंने अपने कवच कुण्डल भगवान ईंद्र को दान किए थे, जिसके परिणामस्वरूप इतिहास में वे दानवीर कर्ण के नाम से प्रसिद्ध हुए। \n\nमान्यता है कि इस स्थान को कर्ण ताल कहा जाता था, जो कालांतर मे करनाल कहा जाने लगा।\n\nकर्ण झील पर मिलने वाला खाना \n", "id": "530248", "title": "कर्ण झील"}
{"url": "https://hi.wikipedia.org/wiki?curid=530250", "text": "विभवमापी (मापक उपकरण)\n\nविभवमापी (potentiometer) एक विद्युत उपकरण है जो किसी परिपथ के दो बिन्दुओं के बीच विभवान्तर मापने के काम आता है। जब तक चल कुण्डली वोल्टमापी या आंकिक वोल्टमापी का विकास नहीं हुआ था, तब तक विभवमापी से ही विभवान्तर मापा जाता था। इसी लिए इसके नाम में 'मीटर' या 'मापी' आया हुआ है। विभवान्तर मापन की यह विधि सन् १८४१ में जोनन क्रिश्चियन पोगेनड्रॉफ द्वारा बतायी गयी थी। विभवमापी एक आदर्श वोल्टमीटर के कार्य करता हैं।\n\nयह यंत्र विभवांतर नापने के प्रयोग में तो लाया ही जाता है किंतु साथ ही साथ इससे धारामान एवं प्रतिरोध भी ज्ञात किया जा सकता है। यदि एक स्थिर धारा एक लंबे और समान तार से प्रवाहित हो और उस तार की एक एक लंबाई का प्रतिरोध प हो, तो तार की एक लंबाई का विभवांतर व = ध x प (ओम के नियम से) तार के एक समान रहने के कारण उस तार की लंबाई ल का विभवांतर = ध x प x ल। अब यदि हम किसी सेल (Cell) को, जिसका विद्युत् वाहक बल ब है, किसी गैलवैनोमीटर से श्रेणीबद्ध करके विभवमापी के बिंदु क और ख के बीच जोड़ दें तो उस धारामापी में कुछ धरा बहेगी और विक्षेप होगा। यह धारा विभवमापी के बिंदुओं के विभवांतर और सल के विभवांतर के अंतर की समानुपाती होगी, क्योंकि दोनों विभव एक दूसरे विपरीत दिशा में धारा भेजने का काम कर रहे हैं। यदि बिंदु ख को तार पर खिसकाया जाए, तो बिंदुओं क और ख के बीच का विभवांतर बद लेगा। इस प्रकार तार की एक ऐसी लंबाई होगी जब विंदुओं क और ख के बीच विभवांतर ठीक सेल के विद्युत वाहक बल क बराबर होगा और उस समय धारामापी में कोई विक्षेप नहीं होगा। यदि उस तार की लंबाई ल१ हो, तो व१ = ध x प x ल१। इसी प्रकार यदि किसी प्रामाणिक सेल से, जिसका विद्युतवाक बल व२ है, प्रयोग किया जाए और गैलवैनोमापी में शून्य विक्षेप के लिए आवश्यक तार की लंबाई ल२ हो तो व२ = ध x प x ल२ अस्तु, यदि धारा दोनों प्रयोगों में स्थिर रहे तो\n\nऔर अज्ञात विद्युत् वाहक बल का विभवांतर,\n\nकिसी विभवमापी से जितना न्यूनतम विभवांतर नप सकता है उस यंत्र की 'सुग्राहिता' कहलाता है और जो उच्चतम विभवांतर नपता है उसे परास (Range) कहते हैं। यदि किसी विभवमापी के १०० सेमी. तार का प्रतिरोध १० ओम हो और उसमें ०.०१ ऐंपियर की धारा प्रवाहित हो तो सार के दोनों सिरों के बीच की वोल्टता ०.१ वोल्ट होगी। उस में तार को नापने योग्य न्यूनतम लंबाई (मान लें एक मिमी.) के सिरों के बीच का विभवांतर ०.०००१ वोल्ट होगा, जिसे विभवमापी की सुग्राहिता कहेंगे। सन् १८८५ में फ्लेमिंग ने एक अत्यंत यथार्थ और सुग्राही विभवमापी का सिद्धांत बताया। उसी सिद्धांत पर क्रांपटन ने एक विभवमापी बनाया जो क्रांपटन विभवमापी के नाम से प्रसिद्ध है। यह अत्यंत यथार्थ और सुग्राही होता है।\n\nदिष्ट धारा विभवमापी की भांति ही प्रत्यावर्त्ती धारा विभवमापी भी विभवांतर नापता है। दोनों प्रकार के यंत्रों में, अज्ञात विभावंतर को विभवमापी के मुख्य परिपथ के आंशिक विभवांतर से पूर्णतया संतुलित कर लिया जाता है, किंतु प्रत्यावर्ती धारा का विभवमापी में संतुलन से लाया हुआ विभव केवल परिमाण में ही बराबर नहीं होना चाहिए वरन् प्रावस्था (phase) में विपरीत दिशा में भी होना चाहिए और इसके लिए दो स्वतंत्र समंजन आवश्यक हैं। प्रत्यावर्ती धारा विभवमापी दो वर्गों में विभाजित किए जा सकते हैं जिन्हें हम ध्रुवीय (Polar) और निर्देंशांकी (Coordinate) कहते हैं।\n\n", "id": "530250", "title": "विभवमापी (मापक उपकरण)"}
{"url": "https://hi.wikipedia.org/wiki?curid=530264", "text": "विद्युत-मापी\n\nविद्युत-मापी (Electricity meters) या 'ऊर्जामापी' सामान्यत: उन सभी उपकरणों को कहा जाता है विद्युत ऊर्जा का माप करने के लिए प्रयुक्त होते हैं। विद्युत-मापी प्रायः किलोवाट-घण्टा (kWh) में अंशांकित (कैलिब्रेटेड) होते हैं।\n\nकुछ विद्युत् मापी विशेष कार्यों के लिए व्यवस्थित होते हैं, जैसे महत्तम माँग संसूचक (Maximum Demand indicator), जिसमें मीटर के साथ ऐसा काल अंशक होता है जो निश्चित अवधि में अधिकतम ऊर्जा का निर्देश करे। कुछ विद्युत-मापी ऐसे भी होते हैं जो महत्तम लोड (पीकलोड) के समय में स्वयं लोड को काट दें।\n\nकिसी निश्चित अवधि में उपयुक्त होनेवाली विद्युत् ऊर्जा की माप करने के लिए यह आवश्यक है कि विद्युत्मापी परिपथ में धारा, वोल्टता तथा शक्ति गुणांक (power factor) तीनों की उचित माप करने में तथा उन्हें समाकलित (इंटिग्रेट) करके किसी निश्चित अवधि में खर्च होनेवाली ऊर्जा का मापन कर सकने में समर्थ हो। इस प्रकार किसी भी विद्युतमापी में दो अंशक होते हैं : \n\nशक्ति अंशक, दिष्ट धारा (D.C.) एवं प्रत्यावर्ती धारा (A.C.) में भिन्न भिन्न प्ररूप का होता है। दिष्ट धारा में, शक्ति गुणांक न होने के कारण (वस्तुत: डीसी में शक्ति गुणांक =१), शक्ति अंशक का केवल धारा तथा वोल्टता का गुणन करने में समर्थ होना पर्याप्त है। यदि वोल्टता को स्थिर मान लिया जाए (जैसा साधारणतया होता है), तो केवल धारा मापन से ही कार्य चल सकता है। इस रूप में विद्युत्मापी वस्तुत: ऐंपियर-घंटा (ampere hour) मीटर हो जाता है। यह केवल यही बताता है कि निश्चित अवधि में कितनी धारा प्रयुक्त की गई है। इस प्रकार एक ऐंपियर-घंटा से तात्पर्य है कि निश्चित वोल्टता पर १ घंटे में १ ऐंपियर धारा उपभुक्त की गई हैं। यद्यपि बनावट में ऐसे उपकरण सरल होते हैं, तथापि स्पष्टत: वोल्टता के घटने बढ़ने से उनके द्वारा निर्देशित ऊर्जा में गलती हो जाती है। तब भी अपने सरल बनावट के कारण, सामान्य उपयोगों के लिए ये बहुत उपयुक्त होते हैं। \n\nउपरोक्त प्रकार के मीटर में एक बंद प्रकोष्ठ में ऐलुमिनियम का एक डिस्क (disc) संबद्ध रहता है, जिससे उसका चलन स्वतंत्र रूप में हो सके। प्रकोष्ठ में पारा भरा होता है और डिस्क पारे के उत्प्लावन पर अवलंबित रहता है। आपेक्षिक घनत्व १३.६ होने के कारण, पारा डिस्क पर काफी उत्क्षेप लगाता है, जिससे वेयरिंग (bearing) पर दाब कम हो जाती है और डिस्क को घूमने में सुविधा रहती है। डिस्क के दोनों ओर दो चुंबक होते हैं, जिनमें से एक चालन चुंबक (driving magnet) कहलाता है: और दूसरा ब्रेक चुंबक (brake magnet)। घुराग्र (pivot) धारा के वाहक का भी कार्य करता है। धारा घुराग्र से होकर डिस्क में अरीय (radially) बहती है और वहाँ से पारे में होकर प्रकोष्ठ पर के स्थिर टर्मिनल में जाती है। इस प्रकार परिपथ पारे में होकर पूरा होता और चालन चुंबक की उत्तेजक कुंडली (exciting coil) में से प्रवाहित होती हुई धारा डिस्क पर चालन बल (driving force) आरोपित करती है। डिस्क परिभ्रमण के लिए स्वमंत्र होने के कारण घूमने लगता है। उसका ब्रेक चुंबक के क्षेत्र में परिभ्रमण, उसपर ब्रेक बल आरोपित करता है। ब्रेक-चुंबक की स्थिति का व्यवस्थापन करने से डिस्क की गति में परिवर्तन किया जा सकता है। यदि मोटर ठीक न चल रहा हो, तो रोक चुंबक की स्थिति का व्यवस्थापन करके ठीक किया जा सकता है।\n\nदूसरे प्रकार के ऐंपियर घंटा मापियों में धारा के विद्युत् अपघटनी (electrolytic) प्रभाव का उपयोग किया जाता है। किसी निश्चित अवधि में, विद्युत् अपघट्य में से पारित होती हुई धारा जितना अवशेष जमा करती है, उसका परिमाण परिपथ में उपभोग की गई ऊर्जा के अनुपात में होता है। परंतु इस प्ररूप के मीटरों की बनावट मजबूत नहीं होती और उन्हें बार बार व्यवस्थित (set) करना पड़ता है। अत: इस प्ररूप के मीटर अधिक चलन में नहीं हैं।\n\nदिष्ट धारा के मीटरों में शक्ति अंशक वाटमीटर जैसे ही होते हैं। इनमें वस्तुत: दो परिपथ होते हैं, \n\nइन दोनों कुंडलियों की धारा एवं वोल्टता के क्षणिक मानों द्वारा प्रभावित होने के कारण, अंशक का चलनतंत्र परिपथ में औसत शक्ति का परिचायक होता है। \n\nप्र.धा. मीटर, मुख्यत:, दो प्ररूप के होते हैं :\n\n१. प्रेरण प्ररूप (induction Type)\n\n२. डायनेमोमीटर प्ररूप (Dynamometer Type)\n\nदोनों मीटर वास्तव में अपने अपने प्ररूप के वाटमीटर पर ही आधारित होते हैं। शक्तिअंशक के साथ कालअंशक जोड़ देने से ही उनसे ऊर्जा का मापन किया जा सकता है। कालअंशक वास्तव में घड़ी की भाँति होता है, जो निश्चित अवधि में शक्ति का समाकरलन कर ऊर्जा का निर्देश करता है। वाटमीटर में संकेतक (pointer) द्वारा शक्ति का निर्देश ही किया जा सकता है। जबकि विद्युत् मापी में डिस्क के परिभ्रमण गिनने से ऊर्जा का मापन होता है। डिस्क अथवा ड्रम के परिभ्रमण गिनने के लिए एक गणकतंत्र होता है, जिससे कुल ऊर्जा का मान पढ़ा जा सकता है।\n\nएक दूसरे प्ररूप के मीटर में वस्तुत: मोटर का छोटा अंग ही काम में लाया जाता है। इसमें धारा कुंडली, उत्तेजक के रूप में होती है और वोल्टता कुंडली, आर्मेचर के रूप में। आर्मेचर से साथ कम्यूटेटर (commutator) भी होता है और संस्पर्श करनेवाले दो बुरुश होते हैं। इस प्रकार वह मीटर, वस्तुत: मोटर का छोटा रूप ही है। इसे इस कारण 'मोटर मीटर' ही कहा जाता है, परंतु यह अधिक महँगा होने के कारण और देखभाल (maintenance) की कठिनाइयों के कारण, बहुत कम प्रयोग में लाया जाता है।\n\nत्रिफेज परिपथों में ऊर्जा मापन भी त्रिफेज शक्ति मापन के आधार पर ही किया जाता है। त्रिफेज वाटमीटर की भाँति, इनमें भी शक्ति अंशक दो भागों में संघटित होता है और संयोजन (connection) भी दो वाटमीटर द्वारा शक्तिमापन के आधार पर किया जाता है। इस प्रकार इसमें ६ टर्मिनल हाते हैं और उन्हें त्रिफेज वाटमीटर की भाँति ही संयोजित किया जाता है। केवल काल अंशक तथा गणन तंत्र जोड़ देने से यह ऊर्जा का मापन कर सकता है।\n\nसूक्ष्म एलेक्ट्रॉनिकी एवं माइक्रोकंट्रोलर आदि के विकास ने एलेक्ट्रानिक ऊर्जामीटरों का विकास सम्भव बना दिया है। इनका डिस्प्ले LCD या LED पर आधारित होता है। कुछ मीटर पाठ्यांक को दूरस्थ स्थानों पर संचारित भी करने की क्षमता रखते हैं। इसके अलावा एलेक्ट्रानिक ऊर्जामापी सप्लाई तथा लोड के कुछ अन्य प्राचलों (पैरामीटर्स) को भी रेकार्ड कर सकते हैं, जैसे- अधिकतम मांग, वोल्टेज, शक्ति गुणांक, रिएक्टिव शक्ति आदि। \n", "id": "530264", "title": "विद्युत-मापी"}
{"url": "https://hi.wikipedia.org/wiki?curid=530271", "text": "ऐम्पियर घंटा\n\nऐम्पियर-घंटा (ampere-hour या amp-hour ; संकेत Ah, AHr, A·h, A h) विद्युत आवेश की इकाई है। एक एम्पीयर-घण्टा 3600 कूमॉम्ब के बराबर होता है। एम्पीयर-घंटा का उपयोग विद्युतरासायनिक मापनों में प्रायः होता है (जैसे बैटरी की क्षमता, विद्युत लेपन आदि)।\n\nएम्पीयर-घंटा का हजारवाँ भाग मिलीऐम्पीयर-घंटा (mAh या mA·h) कहलाता है जो प्रायः प्रयुक्त होते हुए देखने को मिलता है। मिलीऐम्पीयर-सेकेण्ड (mAs or mA·s) का प्रयोग एक्स-किरणिमेजिंग में होता है।\n", "id": "530271", "title": "ऐम्पियर घंटा"}
{"url": "https://hi.wikipedia.org/wiki?curid=530285", "text": "समझ झरोखा\n\nसमझ झरोखा बच्चों की एक हिन्दी पत्रिका है। यह भोपाल से निकलनेवाली मासिक पत्रिका है। मध्यप्रदेश में आदिवासी शैक्षणिक संस्थाओं में अध्ययन करने वाले बच्चों के बौद्धिक विकास के लिए आदिम जाति कल्याण विभाग के अंतर्गत संचालित वन्या द्वारा मासिक बाल पत्रिका समझ झरोखा का प्रकाशन किया जा रहा है।\n \n", "id": "530285", "title": "समझ झरोखा"}
{"url": "https://hi.wikipedia.org/wiki?curid=530299", "text": "डॉ आभा रानी\n\nडॉ॰ आभा रानी (जन्म: १५ अगस्त १९५५ कानपुर नगर) रांची विश्वविद्यालय, रांची के एस . एस. मेमोरियल कॉलेज रांची के हिन्दी विभाग की अध्यक्षा तथा उत्तर प्रदेश हिन्दी संस्थान की साहित्यकार निर्देशिनी में स्थापित हिन्दी साहित्यकार हैं। डॉ॰ आभा रानी विश्व स्तर पर ख्यातिप्राप्त अंतर्राष्ट्रीय जर्नल SOCRATES के संपादक मण्डल में भी सम्मलित हैं।\n\n\nविभिन्न राष्ट्रीय एवं अंतर्राष्ट्रीय जर्नल पत्र पत्रिकाओं में कई लेख अनेकों शोधपत्र प्रकाशित।\nजब हम दलित शब्द का इस्तेमाल करते हैं तो सहज ही हमारे सम्मुख एक ऐसे दीन हीन, लाचार, शोषित, कृषकाय वर्ग की छवि उभरती है जो हमारे समाज में सबसे निचली सीढ़ी पर खड़ा हुआ संघर्षरत वर्ग है। समाज में किसी संभ्रांत व्यकित को यदि हम मजाक में भी दलित कह देंगे तो उसे वह बात गोली की तरह लगेगी। सामान्य तौर पर हम दलित का अर्थ शूद्र वर्ण वाले व्यकित समाज के तौर पर लेते हैं। किन्तु आज इस दलित-विमर्श पर विचार व्यक्त करते हुए मुझे घोर आश्चर्य हो रहा है कि इस भूमंडलीकरण के दौर में जहाँ हर व्यकित उपभोक्ता मात्र है और सकल विश्व बाजार के रूप में देखा जा रहा है वहाँ दलित-विमर्श की आखिर आवश्यकता क्यों महसूस की गयी? इसका सीधा सा उत्तर मेरी समझ में आया कि आज हम भले अपने आपको इक्कसवीं शताब्दी का कहें किन्तु हमारी मानसिकता (खासतौर पर भारतीयों की) आज भी 18वीं शती की ही है। हम अपने स्वार्थ के कारण अपने को आधुनिक मान रहे हैं। वस्तुत: आज भी हम मनु स्मति के विचारों को हृदय से स्वीकार किए हुए हैं।\n\nप्रकृति ने मनुष्य को तीन प्रकार की शक्तियां प्रदान की हैं- (1) शारीरिक (2) मानसिक या बौद्धिक (3) आध्यातिमक इन तीनों प्रकार की शकितयों का विकास ही संस्कृति का मूल लक्ष्य है। भारतीय संस्कृति की गंगा का उत्स वैदिक वाड.मय है। वेद भाारतीयों के पवित्र धर्म ग्रन्थ हैं। वे इन्हें र्इश्वरीय ज्ञान मानते हैं और स्वतन्त्र और अंतिम प्रमाण के रूप में स्वीकार करते हैंं वेद कालीन भारतीय आर्यों ने इस शकितयों के सामंजस्य पूर्ण विकास को अपना लक्ष्य बनाया।\n\nThis paper is a reflection of Indian culture and civilization in the lights of holy Vedas. The author in this paper considers the Holy Vedas as the origin of enriched and spiritual civilization of India. The Vedas (\"knowledge\") are a large body of texts originating in ancient India. Composed in Vedic Sanskrit, the texts constitute the oldest layer of Sanskrit literature and the oldest scriptures of India. The Vedas are apauruṣeya (\"not of human agency\").They are supposed to have been directly revealed, and thus are called śruti (\"what is heard\"), distinguishing them from other religious texts, which are called smṛti (\"what is remembered\"). The Rigveda, containing hymns to be recited by the hotar, or presiding priest; The Yajurveda, containing formulas to be recited by the adhvaryu or officiating priest; The Samaveda, containing formulas to be sung by the udgatar or priest that chants; The Atharvaveda, a collection of spells and incantations, apostrophic charms and speculative hymns.\n\nप्रस्तुत शोध-पत्र निर्गुण प्रेम मार्गी सूफ़ी संत कवियों, ज्ञान मार्गी संत काव्य धारा एवं निर्गुण प्रेम मार्गी सूफ़ी संत काव्य धारा के मध्य साम्य एवं वैषम्य को प्रस्तुत करता है। \n", "id": "530299", "title": "डॉ आभा रानी"}
{"url": "https://hi.wikipedia.org/wiki?curid=530335", "text": "मद्रास दिवस\n\nमद्रास दिवस (या मद्रास डे) तमिलनाडु राज्य की राजधानी मद्रास शहर (चेन्नई) में मनाया जाने वाला एक समारोह दिवस है। यह हर वर्ष 22 अगस्त के दिन मनाया जाता है और इसको यह नाम शहर के नाम पर मिला है। 1639 में इसी दिन ईस्ट इंडिया कंपनी ने कोरोमंडल तट पर जमीन खरीदी थी जहाँ उन्होंने मद्रास शहर की नींव रखी। यह जमीन सेंट जॉर्ज फोर्ट के निर्माण के लिए ब्रिटिश ईस्ट इण्डिया कंपनी द्वारा चन्द्रागिरी के महराजा से खरीदी गई थी। इस दिवस पर कई आयोजन आयोजित किए जाते हैं जिनमें शहर के नागरिक हिस्सा लेते हैं।\n", "id": "530335", "title": "मद्रास दिवस"}
{"url": "https://hi.wikipedia.org/wiki?curid=530342", "text": "प्राणवाद\n\nएक सामान्य अवैयक्तिक शक्ति पर विश्वास प्राणवाद (Animatism) कहलाता है। इसे 'सप्राणवाद', 'सचेतनवाद', 'जीवात्मावाद' आदि भी कहते हैं। उपरोक्त विश्वास के लिए 'एनिमेटिज्म' नामक शब्द ब्रितानी नृविज्ञानशास्त्री रॉबर्ट मैरेट द्वारा प्रयुक्त हुआ था।\n\nदार्शनिक भाषा में प्राणवाद वह सिद्धांत है जिसके अनुसार भौतिक पदार्थों एवं प्राकृतिक घटनाओं के अंतस्थल में भी (जिनकी व्याख्या वैज्ञानिक व्यक्ति एकमात्र नैसर्गिक नियमों के अन्वेषण और प्रतिपादन द्वारा करते हैं) इच्छाशक्ति के अस्तित्व पर विश्वास किया जाता है।\n\nकुछ व्यक्ति जड़ प्रपंच अथवा प्राकृतिक पदार्थों में आत्माओं (spirits) या जीवात्माओं (souls) का तो अस्तित्व स्वीकार नहीं करते, परंतु उनमें भी एक प्रकार का व्यक्तित्व और इच्छाशक्ति या समीहा (will) मानते हैं। उदाहरणार्थ, वे यह तो नहीं कहेंगे कि कीट पंतगों, पेड़ पौधों ग्रह उपग्रहों या तारागण आदि में मनुष्य की जैसी आत्माएँ हैं, परंतु वे यह विश्वास अवश्य करते हैं कि इस प्रकार के पदार्थों में भी इच्छाशक्ति या समीहा होती है। मानवों की ऐसी ही आस्था को प्राणवाद कहते हैं।\n\nकुछ विचारकों एवं आधुनिक वैज्ञानिकों की दृष्टि में सर्वजीववाद या जड़समीहावाद मानव का एक प्रारंभिक विश्वासमात्र है, प्रमाणपुष्ट सिद्धांत नहीं। उनके अनुसार वह मनुष्य के उन मानसिक प्रयत्नों में से एक है जो उसने अपने बौद्धिक जीवन के शैशवकाल में जड़ जगत् के क्रियाकलाप को समझने के लिए किए। चूँकि उसने अपनी अनेक शारीरिक क्रियाओं को अपनी व्यक्तिगत समीहा से समुद्भूत या संचालित होती हुई अनुभव किया था, अत: यह उसके लिए स्वाभिक ही था कि वह समय समय पर घटनेवाली या सतत होनेवाली प्राकृतिक घटनाओं का भी उद्गम एक प्रकार की व्यक्तिगत समीहा या इच्छाशक्ति को ही माने। परंतु उसकी यह मान्यता या आस्था मानवीय क्रियाओं और प्राकृतिक घटनाओं के अपर्याप्त एवं केवल बाह्य सादृश्य पर ही आधारित होने के कारण तार्किक दृष्टि से समीचीन नहीं समझी जाती और उसे आवश्यक एवं संबंधित तथ्यों के निरीक्षण न करने के दोष से युक्त भी कहा जा सकता है। जब स्वयं मनुष्य के शरीर की भी अनेक क्रियाएँ, जैसे हृदय की गति, रक्त का संचरण, पाचनक्रिया आदि, उसकी ऐच्छिक क्रियाएँ नहीं कही जा सकतीं, तो फिर यह कैसे कहा जा सकता है कि वृक्षादि के विकास एवं ग्रहों के गमनादि की क्रियाएँ समीहापूर्वक संचालित होती हैं?\n", "id": "530342", "title": "प्राणवाद"}
{"url": "https://hi.wikipedia.org/wiki?curid=530344", "text": "एकियूरा\n\nएकियूरा (Echiura ; एकवचन : एकियूरस) या 'सर्पपुच्छ' समुद्री जन्तुओं का एक छोटा समूह है। इस जन्तु-समूह को पहले एनेलिडा संघ के अन्तर्गत माना जाता था किन्तु अब इन्हें एक अलग संघ के रूप में मान्यता प्राप्त है। तथापि डीएनए के जातिवृत्‍तीय (phylogenetic) विश्लेषण से यही निष्कर्ष निकलता है कि इन्हें एनेलिडा के अन्तर्गत ही रखा जाना चाहिए।\n\nएकियूरा सामान्यत: केवल समुद्र में रहते हैं और अधिकतर उष्णकटिबंधी (tropical) और उपोष्णकटिबंधी (subtropical) प्रदेश में समुद्रतल पर चट्टानों के सुराख में और पत्थरों के बीच पतली फाँक में छिपे रहते हैं। एकियूरस बालू या कीचड़ में दो मुँह वाली नलियों का निर्माण करता है और उसी में रहता है। सर्पपुच्छों की आदत है कि ये अपना निवासस्थान बारंबार बदलते रहते हैं।\n\nइस समूह के जंतु कृमि के रूप के होते हैं। सर्पपुच्छों में एक विशिष्ट मुखपूर्वी पालि (preoral lobe) होती है, परंतु खंडीभवन (segmentation) के केवल चार शेष चिह्न रहते हैं। इनका शरीर रंगीन, थैलीनुमा या बेलनाकार होता है। शरीर के अग्रिम मुखपूर्वी भाग में एक अत्यधिक संकुंचनशील शुंड (proboscis) होता है, जो आसानी से खंडयुक्त हो जाता है। शुंड के अधर (ventral) भाग में एक रोमाभ खाँच (ciliated groove) होती है, जिसके पिछले भाग में उस स्थान पर जहाँ से शुंड देह से निकलता है, मुखद्वार होता है। बोनेलिया (Bonellia) में यह शुंड लंबा होता है और छोर पर दो फाँकों में बँटा होता है। एकियूस (Echiurus) में शुंड छोटा और लटकता हुआ होता है। सामान्यत: एक जोड़ा ऐंठे हुए सांकुश शूक अधर भाग में मुँह के थोड़ा पीछे स्थित होते हैं। एकियूरस में एक या दो पंक्ति सांकुश शूक (hooked setae) देह के पश्च (posterier) भाग में भी होते हैं। इन्हें गुदा शूक (Analsetae) कहते हैं।\n\nदेहभित्ति की मांसपेशियाँ एक पत्तर के समान होती हैं, या कई पूलों (bundles) में संगृहीत रहती हैं। त्वचा पर अनेक छोटे छोटे पैपिला (papillae) होते हैं। देह गुहा के पश्च छोर में दो विशिष्ट रचनाएँ होती हैं, जिन्हें गुदा आशय (anal vesicles) कहते हैं। गुदा आशय लंबी नलियों के आकार के होते हैं और कई शाखाओं में विभक्त रहते हैं। ये गुदा आशय देहगुहा में फैले रहते हैं और उत्सर्जन अंगों का काम करते हैं। गुदा आशय की भित्ति में अनेक पक्षाभिकामय छिद्र होते हैं, जो देहगुहा में खुलते हैं। इन्हें परिमित वृक्कक (nephridia) माना जाता है।\n\nदेहगुहा में कोई विशेष आंत्र योजनी (mesentery) नहीं होती, परंतु देहभित्ति के प्रत्येक भाग से ऊतक सूत्र (stands of tissue) देहगुहा में एक तरफ से दूसरी तरफ फैले रहते हैं और आहार नली की भित्ति से जुड़े रहते हैं। देहगुहा विस्तीर्ण होती है और इसमें तरल होता है, जिसमें बहुत से कण होते हैं। ऐसा समझा जाता है कि इन कणों में हीमोग्लोबिन होता है।\n\nसर्पपुच्छों की आहारनली एक लंबी ऐंठी हुई नली की तरह होती है और कई पृथक् भागों में विभाजित रहती है। एक सहायक आँत (accessory intestine) या साइफन भी होता है। सहायक आँत आहारनली के अग्रभाग (anterior) से निकलती है और आंत्र के पश्चभाग में खुलती है। मलाशय की भीतरी उपकला (epithelium) में अनेक एककोशिक ग्रंथियाँ होती हैं। दोनों गुहा आशय मलाशय के दोनों तरफ खुलते हैं। गुदा देह के अग्रिम भाग में होते है।\n\nसंवहन तंत्र (vascular system) में एक पृष्ठवाहिका (dorsal vessel) आहार नली के अग्र भाग में होती है और एक अधर अधितंत्रिकीय वाहिका (ventral supra-neural vessel) होती है। इन दोनों वाहिकाओं में अग्र भाग और पिछले भाग में संबंध रहता है।\n\nएकियूरस में लिंग पृथक् होते हैं। नर और मादा बाहर से समरूप होते हैं। बोनेलिया में नर और मादा का बाह्य स्वरूप बहुत भिन्न होता है। बोनेलिया में नर बहुत छोटे होते हैं और ये मादा के शरीर पर, या शरीर के अंदर, परजीवी की तरह रहते हैं। नर के शुक्राणु (spermatozoa), देहगुहा की उपकल के अस्तर (epithelial lining) के उस भाग में जो अधर अधितंत्रिकीय वाहिका के ऊपर रहता है, उत्पन्न या उद्भूत होते हैं। ये युग्मक (gametes) देहगुहा में स्फुटित होते हैं, जहाँ वे परिपक्व होते हैं और अग्र वृक्कक के रास्ते बाहर निकलते हैं। अग्र वृक्कक शरीर के अगले भाग में सूराख द्वारा बाहर खुलते हैं। नर की आहार नली बाहर नहीं खुलती। बोनेलिया का रंग हरा होता है। यह हरा रंग एक वर्णक के कारण होता है, जिसको बोनेलिन कहते हैं। बोनेलिन क्लोरोफिल से बहुत भिन्न होता है।\n\nसर्पपुच्छों की केंद्रीय तंत्रिका में एक अधर तंत्रिका रज्जु (ventral nerve cord) होती है, जो पूर्णरूप से देहभित्ति के भीतर होती है। अग्र भाग में यह रज्जु दो भागों में विभाजित हो जाती है और दोनों भाग ग्रासनली (oesophagus) को घेरकर शुंड के अग्र भाग में जुड़ जाते हैं। तंत्रिकाओं की विशेषता यह होती है कि इनमें गुच्छिका शोथ (ganglionic swellings) नहीं होते हैं और तंत्रिका कोशिकाएँ (nerve cells) पूरे तंत्र में एक रूप से वितरित रहती हैं। रज्जु के अधर भाग में एक पतली नली होती है। यह नली रज्जु के पश्च भाग और अधिग्रसिका गुच्छिका (supra oesophageal ganglion) में नहीं होती है। सर्पपुच्छ में कोई विशेष ज्ञानेंद्रिय नहीं होती।\n\nएकियूरोइडिया और साइपनकुलोइडिया में कुछ समानतओं के कारण दोनों समूहों को मिलाकर एक वर्ग (class), फ़ाइरिया (Gephyrea), बना दिया गया था। इन दोनों समूहों की समानताएँ, विशेष रूप से वृक्ककों की रचना, देहगुहा के विस्तीर्ण लक्षण और अधर तंत्रिका रज्जु के अकेलेपन में, हैं। परंतु ऊपर दी हुई समानताओं के बावजूद कई गहरी असमानताएँ भी हैं, जैसे साइपनकुलोइडिया में मुखपूर्वी पालि तथा गुदा आशय और सांकुश शूक का पूर्ण अभाव। एकिपूरोइडिया और साइपनकुलोइडिया में डिंभ और प्रौढ़ दोनों में खंडीभवन का पूर्ण अभाव होता है। इन कारणों से दोनों वर्गों को एक वर्ग में रखना उचित नहीं है और बहुत से लेखकों ने साइपनकुलोइडिया को एक अलग संघ माना है।\n\nसर्पपुच्छ वर्ग तीन गणों में विभाजित हैं : \n\nएकियूरोइनिया में २३ वंश (genus) और ९७ जातियाँ हैं। ज़ेनोप्नूस्त में चार जातियाँ हैं और हिंटरामायोटा में केवल एक जाति है।\n", "id": "530344", "title": "एकियूरा"}
{"url": "https://hi.wikipedia.org/wiki?curid=530350", "text": "निहारी\n\nनिहारी () पाकिस्तान, भारत और बांग्लादेशी पकवान है। इसे समान्यतः कम पकाये हुए गौमांस, अथवा मेमने अथवा बकरी के मास के सहित इनके मस्तिष्क या अस्थि मज्जा साथ परोसा जाता है।\n\nशब्द \"निहारी\" की व्युत्पत्ति अरबी शब्द \"नहार\" () से हुई जिसका अर्थ \"दिन\" अथवा सुबह से हिता है जो सुर्योदय के पश्चात की प्रार्थना अर्थात भोर प्रार्थना के समय से होता है। यह पकवान मुख्यतः सुबह के समय खाया जाता है।\n\nकुछ स्रोतों के अनुसार: निहारी का उत्पत्ति मुग़ल साम्राज्य के पतन के समय अट्ठारवीं सदी के दौरान पुरानी दिल्ली (जामा मस्जिद एवं दरियागंज इलाकों में) हुआ। मुसलमान नवाब शुबह जल्दी उठकर निहारी का सेवन करते थे और बाद में लम्बे समय तक विराम करने के पश्चात दोपहर की नमाज पढ़ने जाते थे। उसके बाद यह मजदूर लोगों में भी प्रचलन में आ गयी और नाश्ते के रूप में प्रसिद्ध भोजन बना।\n\nअन्य वैकल्पिक कथाओं के अनुसार यह वर्तमान उत्तर प्रदेश के लखनऊ की शाही रसोइयों से होते हुए प्रसिद्धि हासिल करने के बाद मुस्लिम नवाबों की रसोई में पहुँचा।\n\nनिहारी दक्षिण एशियाई मुसलमानों के समग्र भोजन के साथ विकसित हुआ। यह बांग्ला देश के कुछ भागो, मुख्यतः ढाका चिटगाँव में पुराने समाय से लोकप्रिय है। लोग एक पूरी रात के लिए इसे पकाते थे और सुबह सूर्योदय के समय इसका भोजन किया करते थे। यह पाकिस्तान में राष्ट्रीय व्यंजन के रूप में प्रसिद्ध खाद्य है। भोजन परोसते समय इसे थाली में चरपराहट और स्वाद के लिए रखा जाता है। यह भोजन में मूल रूप से चरपराहट और बनावट पर असंख्य विविधताएँ लाने में सहायक है।\n\nनिहारी का उपयोग जुकाम, नासास्त्राव और बुखार के समय घरेलू उपचार की तरह किया जाता है। पुरानी मनगढ़ंत कथाओं के अनुसार सैकड़ों वर्ष पूर्व दिल्ली में हाकिमों द्वारा इसे दवा के रूप में दिया जाता था।\n\nनिहारी मुख्यतः दिल्ली के मुस्लिमों का व्यंजन था जो पाकिस्तान की स्वतंत्रता के पश्चात बहुत से रसोइये कराची सहित कुछ पूर्वी भागों (जो अब बांग्लादेश में हैं) में विस्थापित हो गये और भोजनालय स्थापित कर लिए। कराची में, निहारी ने पुरी तरह से सफलता प्राप्त की और शीघ्र ही पुरे पाकिस्तान में लोकप्रिय हो गया।\n\nनिहारी का हैदराबादी रूप में गोस्त अस्थि और जीभ को साथ में परोसा जाता है। निहारी के अन्य रूपों में कई ब्राण्ड कम्पनियों द्वारा शिघ्र पकने वाले मसाला व्यंजनों के प्रसार के कारण लोकप्रिय व्यंजन है।\n\nलखनऊ में निहारी को बहुपरती कुल्चा के रूप में परोसा जाता है। यह गोल दरवाजा, चौक क्षेत्र के निकट की टुण्डे कबाब की दुकानों पर उपलब्द्ध है।\n\n\"नल्ली निहारी\" इसका ही एक और रूपांतरण है जो मज्जा अस्ति के साथ बनाया जाता है।\n\n", "id": "530350", "title": "निहारी"}
{"url": "https://hi.wikipedia.org/wiki?curid=530355", "text": "निकोबार द्वीपसमूह\n\nनिकोबार द्वीपसमूह है द्वीपसमूह भारत में। ये हिन्द महासागर में है और 150 किलोमीटर की दूरी आचेह, सुमात्रा से। अंडमान सागर है निकोबार द्वीपसमूह और थाईलैंड के बीच। ये 1,300 किलोमीटर की दूरी के बारे में स्थित भारत मुख्यभूमि से। राजनीतिक रूप से ये द्वीपसमूह अण्डमान और निकोबार द्वीपसमूह का हिस्सा है।\n\nयूनेस्को ने बड़ा निकोबार को घोषित किया एक बायोस्फियर भंडार के विश्व नेटवर्क। \n\nनिकोबार द्वीपसमूह में 1,648.13 वर्ग किलोमीटर है और 36,844 लोग उनपर रहते हैं। द्वीपों में ही, तीन तरह के क्षेत्रों\nहोते हैं:\n\nउत्तरी समूह:\nकेंद्रीय समूह:\nदक्षिणी समूह:\nइंदिरा प्वाइंट (6°45'10\"N 93°49'36\"E) है भारत का सबसे दक्षिणी जगह। \n\nनिकोबार द्वीपों है महान द्वीप चाप का हिसा है चाप के द्वारा बनाई गई की टक्कर इंडो-ऑस्ट्रेलियाई प्लेट के यूरेशियाई प्लेट के साथ। ये टक्कर ने हिमालय को बनाया और इन्डोनेशियाई द्वीपों को उठा लिया। \n\nपर 31 मई, 2013 को यह सूचना मिली थी कि निकोबार द्वीप समूह घोषित किया गया है के रूप में विश्व बायोस्फीयर रिजर्व द्वारा यूनेस्को.\n\n", "id": "530355", "title": "निकोबार द्वीपसमूह"}
{"url": "https://hi.wikipedia.org/wiki?curid=530365", "text": "वैद्युत तथा एलेक्ट्रानिक मापक यंत्र\n\nनीचे वैद्युत तथा एलेक्ट्रॉनिक मापक यंत्रों की सूची दी गयी है:\n", "id": "530365", "title": "वैद्युत तथा एलेक्ट्रानिक मापक यंत्र"}
{"url": "https://hi.wikipedia.org/wiki?curid=530372", "text": "इज़राइल की संस्कृति\n\nइज़राइल की संस्कृति विविध और गत्यात्मक है जिसमें पश्चिमी सांस्कृतिक प्रभाव के साथ-साथ पूर्वी संजातीय और धार्मिक परंपराओं का संश्लेषण संयोजित है। 1948 में आधुनिक इज़राइल राष्ट्र की स्थापना से बहुत पहले ही इज़राइली संस्कृति की जड़ें विकसित हो चुकि थीं। इसमें प्रवासी यहूदियों के इतिहास, 19वीं सदी के अन्तिम वर्षों में शुरू हुए ज़ियोनिस्ट आंदोलन की विचारधारा के साथ-साथ अरब इज़राइली आबादी व अन्य अल्पसंख्यकों के इतिहास और परंपराओं की झलक दिखती है।\n\nतेल अवीव और येरुशलम को इज़राइल के मुख्य सांस्कृतिक केन्द्र माना जाता है। \"न्यूयॉर्क टाइम्स\" ने तेल अवीव को \"शांत भूमध्य की राजधानी\" वर्णित किया गया है, लोनली प्लैनेट ने रात के जीवन के लिए इसे शीर्ष दस शहरों में स्थान दिया है और नेशनल ज्योग्राफिक ने इसे शीर्ष दस समुद्र तट के शहरों में से एक कहा है।\n\nइज़राइल में 200 से अधिक संग्रहालय हैं जो दुनिया में प्रति व्यक्ति संग्रहालयों की संख्या के अनुसार सबसे अधिक है। इन संग्रहालयों में सलाना लाखों आगंतुक आते हैं। मुख्य कला संग्रहालय तेल अवीव, येरुशलम, हाइफ़ा और हेर्ज़लिया में हैं। इज़राइल फिलहार्मोनिक ऑर्केस्ट्रा देश भर के आयोजन स्थलों के साथ-साथ विश्व के कई अन्य देशों में अपनी संगीत कला की प्रदर्शनी करता है। देश के लगभग हर शहर के अपने ऑर्केस्ट्रा हैं और ज्यादातर संगीतकारों की पृष्ठभूमि पूर्व सोवियत संघ है। इज़राइल के पारंपरिक लोक नृत्यों में होरा और येमेनाइट नृत्य शामिल हैं। इज़राइल की आधुनिक नृत्य कम्पनियाँ जैसे बातशेवा डांस कंपनी दुनिया भर में अत्यधिक प्रशंसित हैं। राष्ट्रीय थियेटर हबीमा 1917 में स्थापित किया गया था। इज़राइली फ़िल्म निर्माताओं और अभिनेताओं ने कई अंतरराष्ट्रीय फिल्म समारोहों में पुरस्कार जीते हैं। 1980 के दशक के बाद से इज़राइली साहित्य का व्यापक रूप से अनुवाद किया गया है और कई इज़राइली लेखकों को अंतरराष्ट्रीय मान्यता हासिल हुई है।\n", "id": "530372", "title": "इज़राइल की संस्कृति"}
{"url": "https://hi.wikipedia.org/wiki?curid=530383", "text": "केल्विन सेतु\n\nकेल्विन सेतु (Kelvin bridge) छोटे प्रतिरोध (१ ओम से कम) को मापने वाला विद्युत उपकरण है। इसे 'केल्विन द्विसेतु' (Kelvin double bridge) भी कहते हैं। कुछ देशों में इसे 'थॉमसन सेतु' के नाम से भी जाना जाता है।\n\nएक ओम से कम प्रतिरोध का मापन करने वाले उपकरण प्रायः 'लघु-प्रतिरोध ओह्ममापी', 'मिली-ओममापी' या 'माइक्रो-ओममापी' कहलाते हैं। कुछ वाणिज्यिक रूप से उपलब्ध केल्विन-सेतु १ माइक्रो ओम से लेकर 25 Ω तक के प्रतिरोधों के मापन में २% तक की मापन-यथार्थता देने में सक्षम हैं। \n\nइस सेतु का कार्य ह्वीटस्टोन सेतु जैसा ही है। इसमें अन्तर केवल यह है कि इसमें कुछ अतिरिक्त प्रतिरोध भी हैं। ये कम मान वाले अतिरिक्त प्रतिरोध मापन की त्रुटियों को कम करने के उद्देश्य से लगाए गये हैं।\n\nकेल्विन-सेतु में दो 'अनुपाती भुजाएँ' (ratio arms) हैं। बाहरी अनुपाती भुजाओं में ज्ञात प्रतिरोध हैं जबकि आन्तरिक अनुपाती भुजाओं का उपयोग धारामापी के एक सिरे को समुचित बिन्दु पर जोड़ने में किया जाता है।\n\nप्रतिरोधों को समंजित (ऐडजस्ट) करने के बाद जब यह सेतु संतुलित हो जाता है (धारामापी का विक्षेप शून्य हो जाता है) उस दशा में,\n\nप्रतिरोध \"R\" का मान जितना कम हो सके उतना ही अच्छा है (जिस प्रतिरोध को मापना है, उससे कम मान का होना चाहिए)। इसीलिए इसे मोटे कॉपर रॉड से बनाया जाता है। यदि formula_2 की शर्त पूरी होती है तो (तथा \"R\" का मान छोटा है), तो समीकरण का अन्तिम पद नगण्य हो जाएगा तथा,\n\nजो व्हीटस्टोन सेतु के तुल्य है।\n\n\n", "id": "530383", "title": "केल्विन सेतु"}
{"url": "https://hi.wikipedia.org/wiki?curid=530388", "text": "लक्ष्मीशंकर मिश्र\n\nडॉ लक्ष्मीशंकर मिश्र 'निशंक' (21 अक्टूबर 1918 - ३० दिसम्बर २०११) हिन्दी के साहित्यकार थे। वे 'साहित्य भूषण' के साथ ही हिन्दी संस्थान का 'भारत भारती' जैसे सर्वोच्च सम्मानों से सम्मानित थे।\n\nश्री लक्ष्मीशंकर मिश्र का जन्म उत्तर प्रदेश के हरदोई जनपद के भगवंतनगर में हुआ था। लखनऊ विश्वविद्यालय से स्नातक करने के बाद उन्होंने आगरा विश्वविद्यालय से स्नातकोत्तर की डिग्री ली। हिन्दी में सवैया साहित्य पर उन्होंने शोध किया। इसके बाद कान्यकुब्ज डिग्री कालेज में 1979 तक उन्होंने शिक्षक के रूप में कार्य किया।\n\n\n\n\n\n\n\n", "id": "530388", "title": "लक्ष्मीशंकर मिश्र"}
{"url": "https://hi.wikipedia.org/wiki?curid=530390", "text": "हिन्दी संस्थान\n\n\n\n", "id": "530390", "title": "हिन्दी संस्थान"}
{"url": "https://hi.wikipedia.org/wiki?curid=530395", "text": "विश्व हिन्दी संस्थान\n\nविश्व हिन्दी संस्थान कनाडा की एक हिन्दीसेवी संस्था है। यह 'प्रयास' नामक एक हिंदी ई-पत्रिका प्रकाशित करती है। इसके अतिरिक्त यह संस्था लंबे समय से हिंदी सेवा में संलग्न हिंदी कवियों तथा साहित्यकारों को “आजीवन हिंदी सेवा सम्मान” द्वारा सम्मानित करती है। \n\n", "id": "530395", "title": "विश्व हिन्दी संस्थान"}
{"url": "https://hi.wikipedia.org/wiki?curid=530398", "text": "पूर्वोत्तर हिन्दी अकादमी, शिलांग\n\nपूर्वोत्तर हिन्दी अकादमी मेघालय की राजधानी शिलांग स्थित एक हिन्दीसेवी संस्था है। इसकी स्थापना 1990 में हुई थी। अकादमी वहाँ के अहिन्दी भाषी लोगो के मन में हिन्दी के प्रति लगाव की भावना जगा कर उन्हें हिन्दी से जोड़ने के लिए प्रयासरत है। यह संस्था पूर्वोत्तर की स्थानीय भाषाओं जैसे खासी, बोरो, असमी, मणिपुरी और बांग्ला के विकास और समन्वय के लिए भी काम कर रही है।\n\n", "id": "530398", "title": "पूर्वोत्तर हिन्दी अकादमी, शिलांग"}
{"url": "https://hi.wikipedia.org/wiki?curid=530406", "text": "फ्रेडरिक प्रथम (पवित्र रोमन सम्राट्)\n\nफ्रेडरिक प्रथम (११२३-११९०) जर्मनी का पवित्र रोमन सम्राट् था। वह सुआबिया के ड्यूक फ्रेडरिक का पुत्र था।\n\nफ्रेडरिक प्रथम ११५२ में अपने चाचा कॉनरैड तृतीय के उत्तराधिकारी के रूप में गद्दी पर बैठा। राज्य की स्वतंत्रता और अंततोगत्वा संपूर्ण इटली पर प्रभुत्व स्थापित करना उसकी महत्वाकांक्षाएँ थीं। ११५४ में उसने इटली पर पहला आक्रमण किया। ११५५ में रोम में पोप आद्रियाँ द्वारा सम्राट् के रूप में अपना अभिषेक करा लिया। ११५८ के दूसरे आक्रमण में उसने ब्रेसिया और मिलाँ पर अधिकार कर लिया। जर्मनी लौटकर उसने बोहेमिया हथिया लिया और पोलैंड से कर वसूल करने लगा। पोप आद्रियाँ की मृत्यु के पश्चात् उसने अलेक्ज़ैडर तृतीय के विरुद्ध क्रमश: तीन पोपों को अनधिकारिक रूप से निर्वाचित कराया। इसपर अलेक्जेंडर तृतीय ने उसे और उसके पोप विक्टर को धर्मच्युत कर दिया। ११६२ में मिलाँ को उजाड़ दिया; इसके बाद तो लंबार्डी के सभी नगरों ने उसके सामने हथियार डाल दिए।\n\n११७६ में कोमों में मिलाँ की सेनाओं से बुरी तरह पराजित हुआ। ११८३ में उसने पोप और लंबार्डी के नगरों से संधियाँ कीं। ग्रीस की ओर उसके बढ़ते हुए कदम रोक दिए गए। फिर वह एशिया माइनर की ओर मुड़ा। इसी अभियान में नदी में डूबने से उसकी मृत्यु हो गई।\n", "id": "530406", "title": "फ्रेडरिक प्रथम (पवित्र रोमन सम्राट्)"}
