{"url": "https://hi.wikipedia.org/wiki?curid=531271", "text": "देवघाट\n\nदेवघाट नेपाल के गण्डकी अञ्चल के तनहुँ जिले में स्थित एक ग्राम विकास समिति है। नेपाल की सन् २००१ की जनगणना के अनुसार देवघाट की जनसंख्या ७६२० है। \n\nयह कस्बा सेती गण्डकी तथा कृष्णा गण्डकी नदियों के संगम पर स्थित है तथा हिन्दू धर्म में सबसे पवित्र स्थानों में से एक है। यह नारायणगढ़ से ७ किमी, सौरहा से २० किमी तथा काठमाण्डू से १५० किमी दक्षिण-पश्चिम में स्थित है। यहाँ के गुरुकुलों में से एक महेश संस्कृत गुरुकुल महत्त्वपूर्ण शैक्षिक संस्था एवं आश्रम हैं।\n", "id": "531271", "title": "देवघाट"}
{"url": "https://hi.wikipedia.org/wiki?curid=531274", "text": "भूरी छाती वाला तीतर\n\nभूरी छाती वाला तीतर () (Arborophila mandellii) तीतर परिवार का एक पक्षी है जो ब्रह्मपुत्र के उत्तर में स्थित पूर्वी हिमालय का मूल निवासी है और भारत के अरुणाचल प्रदेश, सिक्किम तथा पश्चिम बंगाल (केवल दार्जीलिंग के क्षेत्र में) में, भूटान में, तथा दक्षिण-पूर्वी तिब्बत में जाना जाता है।\nमिशमी भाषा (अरुणाचल प्रदेश की एक भाषा) में इसको पाओ-अर कहते हैं।\nजब यह पक्षी पहली बार पहचाना गया था तो यह मान्यता थी कि यह केवल भूटान और दोआर के इलाकों में ही पाया जाता है, लेकिन और शोध के बाद इसके आवास का क्षेत्र और विस्तृत पाया गया और यह पाया गया कि यह न सिर्फ़ भूटान और दोआर में वरन् अरुणाचल प्रदेश, सिक्किम तथा पश्चिम बंगाल (केवल दार्जीलिंग के क्षेत्र में) में तथा दक्षिण-पूर्वी तिब्बत में भी पाया जाता है। यह सदाबहार वनों, जिसमें बांस के वन भी शामिल हैं, में उगी झाड़ में रहता है और शायद ३५० मी. से लेकर २,५०० मी. की ऊँचाई तक रहता है, लेकिन हाल के शोधों से यह तय है कि १,७०० से २,००० मी. की ऊँचाई तक तो निश्चित ही पाया जाता है।\n\nइस जाति के बारे में जानकारी की कमी है लेकिन पुराने नमूनों के आधार पर यह कहा जा सकता है कि इसकी लंबाई अमूमन २१.६ से.मी. होती है और नर और मादा में कोई ज़्यादा अन्तर नहीं होता है। इसके गले में एक सफ़ेद रंग का त्रिकोण होता है और उसके नीचे एक काली पड़ी लकीर होती है जिसके नीचे छाती भूरी-लाल होती है। पंख, पीठ और अन्य जगहों में थोड़ा हरापन होता है जिसकी वजह से ऊँची घास में इसका दिखना लगभग असंभव हो जाता है।\n\n", "id": "531274", "title": "भूरी छाती वाला तीतर"}
{"url": "https://hi.wikipedia.org/wiki?curid=531277", "text": "राजस्थान की रूपरेखा\n\nयह रूपरेखा राजस्थान के बारे में एक सामयिक पथप्रदर्शक है।\n\nराजस्थान – क्षेत्रफल की दृष्टि से भारत गणराज्य का सबसे बड़ा राज्य है। यह भारत के उत्तर-पश्चिम इलाके में स्थित है। इसमें थार रेगिस्तान नामक बहुत विशाल बंजर भूभाग शामिल है जिसे ग्रेट (great) भारतीय रेगिस्तान भी कहा जाता है जो पश्चिम में पाकिस्तान की सीमा तक सतलुज-सिंधु नदी घाटी तक फैला हुआ है। राजस्थान की सीमाएँ दक्षिण-पश्चिम में गुजरात उत्तर-पूर्व में हरियाणा एवं उत्तर प्रदेश तथा उत्तर में पंजाब से लगती हैं। राजस्थान, भारत के 10.4% भूभाग में फैला हुआ है जिसका कुल क्षेत्रफल 342,239 वर्ग किलोमीटर है।\n\n\nराजस्थान निम्न क्षेत्रों में स्थित है:\n\n\n\n\n\n", "id": "531277", "title": "राजस्थान की रूपरेखा"}
{"url": "https://hi.wikipedia.org/wiki?curid=531296", "text": "धोसी पहाड़ी\n\nअरावली पर्वत श्रृंखला के अंतिम छोर पर उत्तर-पश्चिमी हिस्से में एक सुप्त ज्वालामुखी है, जिसे धोसी पहाड़ी के नाम से जाना जाता है। यह उत्तरी अक्षांश 28*03'39.47\" और पूर्वी देशान्तर 76*01'52.63\" पर स्थित इकलौती पहाड़ी है, जो कई महत्वपूर्ण और रहस्यमयी कारणों से चर्चित रहती है। इस पहाड़ी का उल्लेख विभिन्न धार्मिक पुस्तकों में भी मिलता है जैसे महाभारत, पुराण आदि।\nधोसी पहाड़ी भारत में स्थित है, यह दक्षिण हरियाणा एवं उत्तरी राजस्थान की सीमाओं पर स्थित है। पहाड़ी का हरियाणा वाला भाग महेंद्रगढ़ जिले में स्थित है एवं सिंघाणा मार्ग पर नारनौल से ५ किमी दूरी पर है और राजस्थान वाला भाग झुन्झुनू में स्थित है।\nमहाभारत महाकाव्य के अनुसार इस पहाड़ी की उत्पत्ति त्रेता युग में हुई थी। लगभग 5100 वर्ष पूर्व पांडव भी अपने अज्ञातवास के दौरान यहां आए थे। विश्व के सबसे पुराने धर्म यानी सनातन धर्म के शुरूआती विकास से लेकर आयुर्वेद की महत्वपूर्ण खोज च्यवनप्राश का नाता धोसी पहाड़ी से है। एक सुप्त ज्वालामुखी की संरचना होते हुए भी भूगर्भशास्त्री इसे ज्वालामुखीय संरचना मानने से इंकार करते हैं। भूगर्भशास्त्रियों का कहना है कि पिछले 2 मिलियन सालों में अरावली पर्वत श्रृंखला में कोई ज्वालामुखी विस्फोट नहीं हुआ, इसलिए इसे ज्वालामुखी संरचना मानना सही नहीं है। पहाड़ी की तलहटी में धुंसरा गांव मौजूद है। इतिहास के जानकारों के अनुसार धुंसरा वैश्य और ब्राह्मण हैं, जो कि च्यवन और भृगु ऋषि के वंशज हैं।\n", "id": "531296", "title": "धोसी पहाड़ी"}
{"url": "https://hi.wikipedia.org/wiki?curid=531297", "text": "जनसंख्या नियंत्रण\n\nकृत्रिम तरीकों का उपयोग करके जनसंख्या वृद्धि की दर को बदलने को जनसंख्या नियन्त्रण कहते हैं। कुछ वर्ष पहले तक जनसंख्या वृद्धि की दर को बढ़ाने का लक्ष्य होता था किन्तु अब जनसंख्या वृद्धि की दर को कम करना लक्ष्य है। \n\n१९५० से १९८० के बीच की अवधि में पूरे विश्व की जनसंख्या में वृद्धि तथा गरीबी, पर्यावरण बिगड़ने, तथा राजनैतिक स्थायित्व आदि पर इसके बुरे प्रभावों को देखते हुए जनसंख्या वृद्धि की दर को कम करने के प्रयत्न आरम्भ किये गये।\n\nजनसंख्या नियन्त्रण की कुछ प्रमुख विधियाँ निम्नलिखित हैं-\n\n\n", "id": "531297", "title": "जनसंख्या नियंत्रण"}
{"url": "https://hi.wikipedia.org/wiki?curid=531301", "text": "काली आँधी\n\nकाली आँधी (उर्दू: کالی آندھی) धूल भरी उस आँधी अथवा प्रचंड वायु अथवा अल्पकालिक झंझा को कहते हैं जो वसन्त ऋतु के बाद भारतीय उपमहाद्वीप के सिन्धु-गंगा के मैदान में देखने को मिलती है। ये सामान्यतः अल्पकालिक होती हैं लेकिन दिन के समय में अन्धेरा करने के लिए पर्याप्त होती हैं जिससे नुकसान एवं दुर्घटनाएँ घटित होती हैं। उत्तरी भागों में ये मानसुन के समय और इसके आने का संकेत भी मानी जाती हैं।\n", "id": "531301", "title": "काली आँधी"}
{"url": "https://hi.wikipedia.org/wiki?curid=531315", "text": "मरू प्रदेश\n\nमरू प्रदेश उत्तर-पश्चिम भारत का प्रस्तावित राज्य है जो राजस्थान के कुछ भूभागों को मिलाकर बनाने का प्रयास है। प्रस्तावित राज्य में बाडमेर, बीकानेर, चुरू, गंगानगर, हनुमानगढ़, जैसलमेर, झुन्झुनू, ओसियां (जोधपुर की एक तहसील), नागौर और सीकर को शामिल हैं।\n", "id": "531315", "title": "मरू प्रदेश"}
{"url": "https://hi.wikipedia.org/wiki?curid=531316", "text": "राजस्थानी भाषा आंदोलन\n\nराजस्थानी भाषा आन्दोलन 1947 से कार्यरत राजस्थानी भाषा के अधिक से अधिक प्रचार एवं मान्यता दिलाने के लिए प्रयासरत आन्दोलन है।\n\n", "id": "531316", "title": "राजस्थानी भाषा आंदोलन"}
{"url": "https://hi.wikipedia.org/wiki?curid=531349", "text": "लाल गले वाला तीतर\n\nलाल गले वाला तीतर () (Arborophila rufogularis) तीतर कुल का एक पक्षी है जो दक्षिण तथा दक्षिण पूर्व एशिया में व्यापक रूप से पाया जाता है।\n\nयह पक्षी ६ से १२ के झुण्ड में रहता है और डराये जाने पर पास के पेड़ों की शाखाओं पर बैठ जाता है। इसकी बोली की आसानी से नकल हो जाती है और अगर झुण्ड बिखर गया हो तो उसे इसकी बोली से आसानी से वापस बुलाया जा सकता है। इसी वजह से नेपाल के लेपचा इसका शिकार करते समय इसको अपने पास बुला पाते हैं। इसका घोंसला ज़मीन पर बिछा सूखी पत्तियों का ढेर ही होता है।\n\nइस पक्षी के भारत की अन्य भाषाओं में नाम इस प्रकार हैं:-\nयह पक्षी बांग्लादेश, भूटान, चीन, भारत, लाओस, म्यानमार, नेपाल, थाइलैंड तथा वियतनाम में पाया जाता है। यह पहाड़ों की तलहटी में ही रहना पसन्द करता है और कम ही ६००० फ़ीट से ज़्यादा की ऊँचाई में देखा जाता है।\nयह पक्षी छोटे कीड़े-मकोड़े, घोंघे, बीज और छोटे फल खाता है। ज़मीन में पड़ी सूखी पत्तियों को कुरेदकर यह कीड़ों की तलाश करता है।\n\n", "id": "531349", "title": "लाल गले वाला तीतर"}
{"url": "https://hi.wikipedia.org/wiki?curid=531360", "text": "अभिजीत गुप्ता\n\nअभिजीत गुप्ता (जन्म 16 अक्टूबर 1989) भारतीय शतरंज ग्रांडमास्टर पदवी के साथ भारतीय खिलाड़ी हैं। यह राजस्थान के भीलवाड़ा ज़िले के हैं।\n", "id": "531360", "title": "अभिजीत गुप्ता"}
{"url": "https://hi.wikipedia.org/wiki?curid=531375", "text": "गिरि गंगा\n\nगिरि गंगा मंदिर हिमाचल प्रदेश में, शिमला रोहड़ू मार्ग पर स्थित कस्बे खड़ा पत्थर से एक पगडंडी के रास्ते लगभग ४-५ किमी दूर एक पहाड़ी की चोटी पर यह मंदिर स्थित है।\n\nयह मंदिर गिरि गंगा नदी के तट पर है। \n\nहिमाचल प्रदेश पर्यटन विकास निगम का यात्री निवास खड़ा पत्थर में है, जिसका नाम गिरि गंगा पर रखा गया है।\n\nमान्यता है कि इस मंदिर की स्थापना दुर्वासा ऋषि ने की थी।\n\nशिमला रोहड़ू मार्ग पर स्थित। \n", "id": "531375", "title": "गिरि गंगा"}
{"url": "https://hi.wikipedia.org/wiki?curid=531378", "text": "सराहन बुशहर\n\nसराहन उत्तर भारतीय राज्य हिमाचल प्रदेश की तत्कालीन बुशहर रियासत में स्थित एक कस्बा है जो मुख्यतः श्री भीमाकाली मंदिर के लिए प्रसिद्ध है। राष्ट्रीय राजमार्ग २२ (हिंदुस्तान तिब्बत मार्ग) पर स्थित रामपुर बुशहर यहां का निकटतम बड़ा नगर है। श्रीखंड महादेव पर्वत के दर्शन भी यहां से होते हैं।\n", "id": "531378", "title": "सराहन बुशहर"}
{"url": "https://hi.wikipedia.org/wiki?curid=531382", "text": "सुनेत्रा गुप्ता\n\nसुनेत्रा गुप्ता एक उपन्यासकार और युनिवर्सिटी ऑफ़ ऑक्स्फ़ोर्ड में मीमांसात्मक रोगशास्त्र की प्रोफ़ेसर है जिनकी रुचि मलेरिया, ऍच आई वी, इन्फ़्लूएन्ज़ा और बॅक्टेरियाई मेनिंग्टिस जैसे संक्रामक रोगों के कारणकार्ताओं का पता लगाना है।\n\nसुनेत्रा गुप्ता का जन्म कोलकाता, भारत हुआ था। उनहोंने जीव विज्ञान में प्रिन्स्टन विश्वविद्यालय से डिग्री और युनिवर्सिटी ऑफ़ लंडन से पी ऍच डी प्राप्त की थी। \nगुप्ता युनिवर्सिटी ऑफ़ ऑक्स्फ़ोर्ड के प्राणि विज्ञान विभाग में मीमांसात्मक रोगशास्त्र की प्रोफ़ेसर हैं। वह यूरोपीय सलाहकार बोर्ड की सदस्या हैं।\n\nउन्हें लंदन की जूलॉजिकल सोसायटी द्वारा वैज्ञानिक पदक से सम्मानित किया गया है और रॉयल सोसाइटी लंदन की और वैज्ञानिक अनुसंधान के लिए. उनहें रोज़लिण्ड फ्रेंकलिन पुरस्कार दिया गया। उनकी उपन्यासों को साहित्य अकादमी पुरस्कार और दक्षिणी कला साहित्य पुरस्कार के लिए चुना गया है। उनकी उपन्यासों को वोडाफोन क्रॉसवर्ड बुक अवार्ड के लिये नामांकित किया गया और ऑरेंज पुरस्कार के लिये भी प्रथम नामांकन सूची में भी उनपर विचार किया गया है।\n\n.गुप्ता का चित्र प्रतिष्ठित रॉयल सोसाइटी की ग्रीष्मकालीन विज्ञान प्रदर्शनी में प्रमुख महिला वैज्ञानिकों जैसे मैडम क्यूरी के साथ जुलाई 2013 में रखा गया था।\n\nगुप्ता ने सबसे पहले अपनी उअपन्यासों को बंगाली में लिखा था। वह रवींद्रनाथ टैगोर की कविताओं की अनुवादक थीं। उन्होंने कई उपन्यास लिखे हैं जिनमें अक्टूबर 2012 में उनकी पाँचवीं उपन्यास सो गुड इन ब्लैक दक्षिण एशियाई साहित्य के डीएससी पुरस्कार के लिए प्रथम नामांकन सूचि में किया गया था।\n\n", "id": "531382", "title": "सुनेत्रा गुप्ता"}
{"url": "https://hi.wikipedia.org/wiki?curid=531403", "text": "एम के अलगिरि\n\nएम. के। अलगिरि () भारत के चौदहवीं लोकसभा के सदस्य हैं वे तमिल नाडु के मदुरई लोकसभा क्षेत्र से चुनकर आये हैं एवं संसद में द्रविड़ मुन्नेत्र कलगम के प्रतिनिधि हैं।\n", "id": "531403", "title": "एम के अलगिरि"}
{"url": "https://hi.wikipedia.org/wiki?curid=531408", "text": "सफ़ेद गाल वाला तीतर\n\nसफ़ेद गाल वाला तीतर () (Arborophila atrogularis) तीतर कुल का एक पक्षी है जो पूर्वोत्तर भारत, चीन, म्यानमार तथा बांग्लादेश में पाया जाता है।\nभारत और बांग्लादेश में यह कई अलग नामों से जाना जाता है, जैसे:-\n\nयह मध्यम आकार का पक्षी होता है। नर और मादा दोनों एक जैसे दिखते हैं, हालांकि मादा नर से थोड़ी छोटी होती है। इसकी लंबाई लगभग २५ से २८ से. मी. होती है और वज़न लगभग २०० से २८५ ग्राम होता है।\n\nयह पूर्वोत्तर भारत और शायद बांग्लादेश की छोटी-छोटी पहाड़ियों के वनों में रहना पसन्द करता है और कभी-कभी बाँस के जंगलों में भी पाया जाता है। ज़्यादातर यह जंगलों में पानी के स्रोतों या नालों के पास ही रहना पसन्द करता है और वहीं भोजन की तलाश करता है।\nइसके आहार में छोटे कीट, बीज, छोटे फल और पौधों की कोमल जड़ें भी शामिल हैं। कीड़े ढूंढ़ते समय यह अपने पैरों से ज़मीन पर पड़ी सूखी पत्तियों को निरन्तर हटाते रहता है। \n", "id": "531408", "title": "सफ़ेद गाल वाला तीतर"}
{"url": "https://hi.wikipedia.org/wiki?curid=531414", "text": "सी सी आई\n\nकार्टूनिस्ट्स क्लब ऑफ इंडिया : भारतीय कार्टूनिस्टों के बीच सांस्कृतिक और व्यावसायिक गतिविधियों को बढ़ावा देने, भारत में कार्टून कला की सार्थकता एवं सकारात्मकता के लिए एक प्रगतिशील मंच प्रदान करने के लक्ष्य से भारतीय कार्टूनिस्टों का एक पंजीकृत संगठन\n\"कार्टूनिस्ट्स क्लब ऑफ इंडिया\" की स्थापना, अखबारों से जुड़े और फ्रीलांस कार्टूनिस्टों द्वारा २ अप्रैल १९९१ में हुर्इ। इन कार्टूनिस्टों में राजधानी दिल्ली के अलावा भारत के अन्य भागों के भी स्थापित कार्टूनिस्ट सम्मिलित हुये। साधनों के अभाव के बावजूद कार्टूनिस्ट क्लब का सबसे पहला सफल आयोजन १९९२ में दिल्ली की श्रीधरानी आर्ट गैलरी में प्रसिद्ध कार्टूनिस्ट अहमद और कुट्टी के कार्टूनों की सफल प्रदर्शनी थी। हिन्दुस्तान टाइम्स के सहयोग से हुये इस समारोह में तत्कालीन सूचना राज्य मंत्री अजित पांजा के हाथों दोनों अग्रणी कार्टूनिस्टों का सम्मान किया गया। इस आयोजन को दूरदर्शन और समस्त बड़े अखबारों ने प्रमुखता के साथ स्थान दिया। दिल्ली के हर प्रकार के प्रबुद्ध लोगों, कार्टून प्रेमियों और कला प्रेमिओं में इस आयोजन को लेकर कितनी उत्सुकता थी इसका अन्दाज गैलरी में उमड़ी भीड़ से हो रहा था।\n", "id": "531414", "title": "सी सी आई"}
{"url": "https://hi.wikipedia.org/wiki?curid=531439", "text": "सडाको ससाकी\n\nसन् १९४५ में जापान के हिरोशिमा पर अमरीका एक एटम बम गिराया। इसकी वजह से सडाको ससाकि (जापानी: 佐々木 禎子) ल्यूकेमिया का शिकार हो गई। उसने काग़ज़ के हज़ार सारस बनाने की कोशिश की क्योंकि जापान में कहते हैं कि अगर आप हज़ार सारस बनाये, आपकी एक ख़्वाहिश सच होगी। उसके पास बहुत काग़ज़ नहीं था, तो जो मिल सकी उस काग़ज़ का इस्तेमाल किया। उसकी दोस्त चिज़ूको हामामोतो भी उसको काग़ज़ लाया। सडाको ने हज़ार सारस बनाये मगर बेहतर नहीं हुई और मरी। वह बस बारह साल की थी।\n\nएलानॉर कॉर ने सडाको के बारे में एक किताब \"सडाको और हज़ार काग़ज़ के सारस\" लिखी। इस किताब में सडाको ने बस ६४४ सारस बनाये, फिर मरी। उसके दोस्त दूसरे ३५६ सारस बनाये और उसके साथ सारे हज़ार सारस रखे।\n", "id": "531439", "title": "सडाको ससाकी"}
{"url": "https://hi.wikipedia.org/wiki?curid=531466", "text": "डेविड फ़्रॉस्ट\n\nसर डेविड पराडिन फ़्रॉस्ट, OBE (7 अप्रैल 1939 – 31 अगस्त 2013) एक अंग्रेज़ दूरदर्शन प्रस्तोता, पत्रकार, कॉमेडी लेखक, लेखक थे।\n\nकैम्ब्रिज विश्वविद्यालय से स्नातक करने के पश्चात १९६२ में उन्हें यूके के एक टेलीविजन में कार्यक्रम 'दैट वॉज द वीक दैट वॉज' की मेजबानी का मौका मिला जिसमें उन्हें बहुत ख्याति भी प्राप्त हुई।\nफ़्रॉस्ट का जन्म ७ अप्रैल १९३९ को केण्ट में एक फ्रांसीसी प्रोटेस्टेन्ट मूल के मेथोडिज़्म मंत्री के पुत्र के रूप में हुआ। डेविड फ्रॉस्ट ने कैम्ब्रिज यूनिवर्सिटी से पढ़ाई की। वहाँ वे फुटलाइट्स क्लब के सेक्रेटरी बने और इस दौरान उनकी मुलाक़ात कॉमेडी जगत के भविष्य के सितारों पीटर कुक, ग्राहम चैपमैन और जॉन बर्ड से हुई। विश्वविद्यालय के बाद उन्होंने आईटीवी के लिए काम किया और फिर बीबीसी के बहुचर्चित कार्यक्रम \"दैट वॉज द वीक दैट वॉज\" से जुड़े, जो 1962 से 1963 तक चला। सप्ताह भर के समाचारों पर व्यंग्यपूर्ण अंदाज़ से नज़र रखने वाला ये कार्यक्रम काफ़ी लोकप्रिय हुआ। इस शो ने जॉन चीज़, जॉन बेट्जेमैन और डेनिस पॉटर जैसे प्रतिष्ठिक पटकथा लेखकों को जन्म दिया। इसके बाद वो बीबीसी के बार्ने जोन्स ने \"ब्रेकफ़ास्ट विद फ्रॉस्ट\" कार्यक्रम का संपादन करने लगे जिसे उन्होंने अनवरत 10 वर्षों से ज़्यादा समय तक किया। उन्होंने 50 वर्षों से ज़्यादा समय तक इसे बेहतरीन तरीक़े से निभाया।\nअंतरराष्ट्रीय स्तर पर उनकी चर्चा उस ख़ास इंटरव्यू के लिए होती है, जो उन्होंने अमरीका के पूर्व राष्ट्रपति रिचर्ड निक्सन के साथ किया था।\n\n", "id": "531466", "title": "डेविड फ़्रॉस्ट"}
{"url": "https://hi.wikipedia.org/wiki?curid=531470", "text": "देसिया मुरपोक्कु द्रविड़ कड़गम\n\nदेशीया मुरपोक्कु द्रविड़ कलगम जिसे तेमुतिका नाम से भी जाना जाता है, तमिलनाडु की एक प्रमुख राजनीतिक दल है। विजयकान्त अभी इसके प्रमुख है।\n\n", "id": "531470", "title": "देसिया मुरपोक्कु द्रविड़ कड़गम"}
{"url": "https://hi.wikipedia.org/wiki?curid=531473", "text": "फुकुओका\n\nफुकुओका जापान के क्यूशू द्वीप का सबसे बड़ा नगर तथा फुकुओका प्रीफ्रैक्चर की राजधानी है। इस नगर की डिजाइन १९७२ में हुई थी। गरमी में औसत ताप लगभग २१ डिग्री सेल्सियस तथा जाड़े का औसत ताप लगभग ७ डिग्री सेल्सियस रहता है। वर्षा ६० इंच से ८० इंच के बीच होती है। इसके आसपास वाले क्षेत्र में धान, तंबाकू, शकरकंद तथा रेशम उद्योग के लिए शहतूत उगाए जाते हैं। यहाँ जलयान भी बनाए जाते हैं। यह व्यापार का केंद्र बन गया है।\n", "id": "531473", "title": "फुकुओका"}
{"url": "https://hi.wikipedia.org/wiki?curid=531474", "text": "मासानोबू फुकुओका\n\nमासानोबू फुकुओका (जापानी भाषा: 福岡 正信?) (2 फ़रवरी 1913 – 16 अगस्त 2008) जापान के एक किसान तथा दार्शनिक थे जिन्होने विश्व को प्राकृतिक खेती का दर्शन दिया।। \n\nफुकुओका ने जापानी भाषा में अनेकों पुस्तकें, वैज्ञानिक शोधपत्र एवं अन्य साहित्य लिखा। वे १९७० के बाद से ही टेलीविजन पर भी आते रहते थे। वे प्रकृति के सिद्धान्तों के पक्षधर थे। \n\n", "id": "531474", "title": "मासानोबू फुकुओका"}
{"url": "https://hi.wikipedia.org/wiki?curid=531475", "text": "छितकुल\n\n\"छितकुल\" (या चितकुल) समुद्र तल से 3,450 मीटर की ऊंचाई पर हिमाचल प्रदेश के किन्नौर ज़िले में स्थित यह बास्पा घाटी का अंतिम और सबसे ऊंचा ग्राम है। बास्पा नदी के दाहिने तट पर स्थित इस ग्राम में ‍स्थानीय देवी माथी के तीन मंदिर बने हुए हैं। कहा जाता है कि माथी के सबसे प्रमुख मंदिर को 500 वर्ष पहले गढ़वाल के एक निवासी ने बनवाया गया था।\n\nइस स्थान की खूबसूरती की अतुल्य है।\n\nराष्ट्रीय राजमार्ग पर 22 से करछम तक, वहां से राक्छम, सांगला होते हुए छितकुल।\n", "id": "531475", "title": "छितकुल"}
{"url": "https://hi.wikipedia.org/wiki?curid=531478", "text": "लीलावती (बहुविकल्पी)\n\n'लीलावती' से निम्नलिखित का बोध होता है:\n\n\n\n\n\n\n\n\n\n", "id": "531478", "title": "लीलावती (बहुविकल्पी)"}
{"url": "https://hi.wikipedia.org/wiki?curid=531532", "text": "संख्यात्मक समाकलन\n\nसंख्यात्मक विश्लेषण में किसी निश्चित समाकल का संख्यात्मक मान निकालने की कलनविधियाँ संख्यात्मक समाकलन (numerical integration) के अन्तर्गत आतीं हैं। इसके वितार के रूप में, कभी-कभी अवकलल समीकरणों के संख्यात्मक हल को भी 'संख्यात्मक समाकलन' का नाम दे दिया जाता है।\n\nसंख्यात्मक समाकलन की मूल समस्या निम्नलिखित प्रकार के निश्चित समाकलों का सन्निकट संख्यात्मक हल निकालना है:\n\nसंख्यात्मक समाकलन का उपयोग आरम्भिक मान वाले अवकल समीकरणों के लिए भी प्रयुक्त होता है, अर्थात्\n\nदिए होने पर \"y\"(\"b\") का मान निकालना भी समाकल निकालने के जैसा ही है। \n\nयदि \"f(x)\" a, b के बीच किसी बिन्दु पर सिंगुलर न हो तथा समाकलन की सीमाएँ सीमित हों तो इसके संख्यात्मक समाकल का मान निकालने की बहुत सी विधियाँ मौजूद हैं। यदि समाकल की सीमाएँ सीमित न हों तो भी चर परिवर्तन (variable transformation) का उपयोग करके सीमाओं को सीमित किया जा सकता है और समाकल का संख्यात्मक मान निकाला जा सकता है। (नीचे देखें)\n\nसंख्यात्मक समाकल की आवश्यकता कई कारणों से पड़ती है। सबसे बड़ा कारण यह है कि बहुत से फलनों का वैश्लेषिक समाकल निकालना असम्भव है या बहुत कठिन है। इसके विपरीत संख्यात्मक समाकलन की विशेषता यह है कि एक ही कलन विधि से सभी प्रकार के फलनों का निश्चित समाकल निकाला जा सकता है जो कम्प्यूटर प्रोग्रामिंग की दृष्टि से अत्यन्त उपयुक्त है।\n\nयह सबसे सरलीकृत विधि है। यह 'खुली विधि' कहलाती है क्योंकि इसमें सीमान्त बिन्दुओं [a,b] पर फलन के मान का उपयोग नहीं किया जाता है। ओपेन इसके अनुसार,\n\nयह एक 'बन्द विधि' है। \n\nयह भी एक 'बन्द विधि' है। \n\nयदि दिए हुए निश्चित समाकल का अवकाश अनन्त है या अर्ध-अनन्त है तो इसका संख्यात्मक मान निकालने के लिए मानक विधियों का सीधे प्रयोग नहीं किया जा सकता क्योंकि सम्बन्धित गणना भी अनन्त हो जाएगी।\n\nइसके लिए कई विधियाँ मौजूद हैं। जब सम्पूर्ण वास्तविक रेखा पर समाकल निकालना हो तो इसके लिए गाउस-हर्माइट तकनीक उपयुक्त है। जब धनात्मक वास्तविक रेखा पर समाकल निकालना हो तो इसके लिए गाउस-लागुअर समाकल (Gauss-Laguerre quadrature) का प्रयोग किया जा सकता है। \n\nचरों का परिवर्तन करके तथा अनन्त सीमाओं को सीमित सीमाओं में बदलकर निम्नलिखित प्रकार से समाकल निकाला जा सकता है।\n\nअर्ध-अनन्त (semi-infinite) अवकाश के लिए निम्नलिखित चर-परिवर्तन उपयोगी है:\n", "id": "531532", "title": "संख्यात्मक समाकलन"}
{"url": "https://hi.wikipedia.org/wiki?curid=531537", "text": "सीमाओं की सूची\n\nयहाँ कुछ प्रमुख एवं महत्वपूर्ण गणितीय फलनों की सीमाएँ (limit) दी गई हैं। \"a\" और \"b\" दोनों नियतांक हैं (\"x\" के सापेक्ष)।\n\nयदि formula_32 रेडियन में हो तो:\n", "id": "531537", "title": "सीमाओं की सूची"}
{"url": "https://hi.wikipedia.org/wiki?curid=531540", "text": "पर्वतीय बांस का तीतर\n\nपर्वतीय बांस का तीतर (Bambusicola fytchii) तीतर के कुल का एक पक्षी है। \nयह पक्षी चीन, थाइलैंड, बांग्लादेश, भारत, म्यानमार, लाओस तथा वियतनाम में विद्यमान है।\nयह पक्षी बांस के जंगलों में पानी के पास, ऊँचे घास के मैदानों में तथा उन स्थानों में जहाँ जंगल काटे जा चुके हैं और बांस के जंगल उगा दिये गये हैं, वहाँ रहना पसन्द करता है। पूरा दिन यह झाड़ में छिपकर व्यतीत कर लेता है और सुबह तड़के या देर शाम को ही भोजन की तलाश में बाहर निकलता है। ख़तरा होने पर ही यह उड़ता है और फिर जल्दी ही ज़मीन पर आकर छिप जाता है।\nइस पक्षी को कचार भाषा में दाओबुइ लाइ, कुकी भाषा में वेंगटे तथा मणिपुरी भाषा में वाकरेक के नामों से जाना जाता है।\n", "id": "531540", "title": "पर्वतीय बांस का तीतर"}
{"url": "https://hi.wikipedia.org/wiki?curid=531544", "text": "निश्‍चित समाकलों की सूची\n\nगणित में निश्चित समाकल\n\n\"xy\"-समतल के ग्राफ \"f\", \"x\"-अक्ष, तथा \"x\" = \"a\" और \"x\" = \"b\" रेखाओं से घिरे हुए क्षेत्र के क्षेत्रफल के बराबर होता है। (\"x\"-अक्ष के ऊपर का क्षेत्रफल धनात्मक लेते हैं जबकि \"x\"-अक्ष के नीचे का क्षेत्र ऋणात्मक)\n\nformula_17\n\nformula_18\n\nformula_19\n\nformula_20\n\nformula_21\n\nformula_22\n\nformula_64\n\nformula_65\n\nformula_66\n\nformula_67\n\nformula_68\n\n", "id": "531544", "title": "निश्‍चित समाकलों की सूची"}
{"url": "https://hi.wikipedia.org/wiki?curid=531560", "text": "अतुल्य भारत\n\nअतुल्य भारत () भारतीय पर्यटन विभाग एक अभियान है, जो देश विदेश में भारत का प्रतिनिधित्व करता है। इस अभियान का उद्देश्य है भारतीय पर्यटन को वैश्विक मंच पर पदोन्नत करना। \n\nअतुल्य भारत शीर्षक को आधिकारिक तौर पर अमिताभ कांत द्वारा ब्रांडेड किया गया और फिर, केन्द्रीय पर्यटन मंत्रालय के तहत संयुक्त सचिव द्वारा वर्ष-2002 में प्रोत्साहित किया गया था।\n\nभारत विश्व के पाँच शीर्ष पर्यटक स्थलों में से एक है। इसीलिए भारतीय पर्यटन विभाग ने सितंबर 2002 में 'अतुल्य भारत' नाम से एक नया अभियान शुरू किया था। सरकार और एक्सपीरियेंस इंडिया सोसायटी ने शुरुआती चरण के पहले तीन माह का खर्च वहन किया था। यह संस्था ट्रैवेल एजेंट्स से जुड़ी हुई है। इस अभियान के तहत हिमालय, वन्य जीव, योग और आयुर्वेद पर अंतर्राष्ट्रीय समूह का ध्यान खींचा गया। देश के पर्यटन क्षेत्र के लिए इस अभियान से संभावनाओं के नए द्वार खुले हैं। देश की पर्यटन क्षमता को विश्व के समक्ष प्रस्तुत करने वाला अपने किस्म का यह पहला प्रयास था। पर्यटन के क्षेत्र में विकास इसके पहले राज्य सरकारों के अधीन हुआ करता था। राज्यों में समन्वय के स्तर पर भी बहुत थोड़े प्रयास दिखते थे। देश के द्वार विदेशी सैलानियों के लिए खोलने का काम यदि सही और सटीक विपणन ने किया तो हवाई अड्डों से पर्यटन स्थलों के सीधे जुड़ाव ने पर्यटन क्षेत्र के विकास में महत्त्वपूर्ण भूमिका निभाई है। आज सैलानी पर्यटन के लिहाज़ से सुदूर स्थलों की सैर भी आसानी से कर सकते हैं। निजी क्षेत्रों की विमान कंपनियों को देश में उड़ान भरने की इजाज़त ने भी महत्त्वपूर्ण भूमिका अदा की है।\n\nमार्च 2006 में वीजा एशिया प्रशांत 4 द्वारा जारी कारोबारी आंकड़ों के मुताबिक, भारत में अंतरराष्ट्रीय पर्यटन कारोबार के मामले में एशिया प्रशांत क्षेत्र में सबसे तेजी से बढ़ते बाजार के रूप में उभरा है। अंतरराष्ट्रीय पर्यटकों के डाटा के अनुसार वर्ष 2005 की चौथी तिमाही (अक्टूबर से दिसंबर) में भारत में US$ 372 बिलियन का कारोबार हुआ था, जो वर्ष 2004 की चौथी तिमाही की तुलना में 25% अधिक था। इस क्षेत्र में दूसरे पायदान पर चीन है, जो वर्ष 2005 की चौथी तिमाही में US$ 784 बिलियन अंतरराष्ट्रीय पर्यटकों से कारोबार करने में सफल रहा था, जो वर्ष 2004 की चौथी तिमाही की तुलना में 23% अधिक था। इस लिहाज से भारतीय पर्यटन विभाग और पर्यटन मंत्रालय के लिए यह अत्यंत सुखद बात है, जो अपने लंबे समय से चल रहे 'अतुल्य भारत' संचार अभियान के माध्यम से पर्यटन के उच्च बाजार को लक्षित करने में सफल हुआ था। ‘अतुल्‍य भारत’ ब्रांड लाइन की शुरूआत से वर्ष 2010 में देश में विदेशी पर्यटन आगमन 2.38 मिलियन से बढ़कर 5.58 मिलियन हो गया और वर्ष 2009 में घरेलू पर्यटक यात्राएं 269.60 मिलियन से बढ़कर 650.04 मिलियन हो गई।\nभारत में पर्यटन सबसे बड़ा सेवा उद्योग है, जहां इसका राष्ट्रीय सकल घरेलू उत्पाद (GDP) में 6.23% और भारत के कुल रोज़गार में 8.78% योगदान है। भारत में वार्षिक तौर पर 5 मिलियन विदेशी पर्यटकों का आगमन और 562 मिलियन घरेलू पर्यटकों द्वारा भ्रमण परिलक्षित होता है। 2008 में भारत के पर्यटन उद्योग ने लगभग US$100 बिलियन जनित किया और 2018 तक 9.4% की वार्षिक वृद्धि दर के साथ, इसके US$275.5 बिलियन तक बढ़ने की उम्मीद है। \nभारत में पर्यटन के विकास और उसे बढ़ावा देने के लिए पर्यटन मंत्रालय नोडल एजेंसी है और \"अतुल्य भारत\" अभियान की देख-रेख करता है।\n\n\"विश्व यात्रा और पर्यटन परिषद\" के अनुसार, भारत, सर्वाधिक 10 वर्षीय विकास क्षमता के साथ, 2009-2018 से पर्यटन का आकर्षण केंद्र बन जाएगा. \"यात्रा एवं पर्यटन प्रतिस्पर्धा रिपोर्ट 2007\" ने भारत में पर्यटन को प्रतियोगी क़ीमतों के संदर्भ में 6वां तथा सुरक्षा व निरापदता की दृष्टि से 39वां दर्जा दिया है। होटल के कमरों की कमी के रूप में, लघु और मध्यमावधि रुकावट के बावजूद, 2007 से 2017 तक पर्यटन राजस्व में 42% उछाल की उम्मीद है।\n\nभारत में केवल गोवा, केरल, राजस्थान, उड़ीसा और मध्यप्रदेश में ही पर्यटन के क्षेत्र में उल्लेखनीय प्रगति नहीं हुई है, बल्कि उत्तराखंड, हिमाचल प्रदेश, उत्तर प्रदेश, झारखंड, आंध्र प्रदेश और छत्तीसगढ़ के पर्यटन को भी अच्छा लाभ पहुँचा है। हिमाचल प्रदेश में पिछले वर्ष 6.5 मिलियन पर्यटक गए थे। यह आंकड़ा राज्य की कुल आबादी के लगभग बराबर बैठता है। इन पर्यटकों में से 2.04 लाख पर्यटक विदेशी थे। आंकड़ों के लिहाज़ से देखें तो प्रदेश ने अपेक्षा से कहीं अधिक सफल प्रदर्शन किया।\nभारत सरकार के पर्यटन मंत्रालय द्वारा वर्ष-2012 में कराए गए एक राष्ट्रव्यापी सर्वेक्षण के तहत कोणार्क सूर्य मंदिर, मीनाक्षी मंदिर, तवांग मठ, जैसलमेर दुर्ग और नालंदा विश्वविद्यालय को भारत के सात आश्चर्यजनक स्थलों के रूप में चिह्नित किया गया था। पर्यटन मंत्रालय के अतुल्य भारत अभियान के तहत इन सात आश्चर्यजनक स्थलों की घोषणा की गई थी।\n\nयूनेस्को द्वारा विश्‍व विरासत घोषित किए गए भारतीय सांस्‍कृतिक और प्राकृतिक स्‍थलों की सूची -\n\nवर्ष-2002 में शुरू किया गया ‘अतुल्य भारत’ अभियान, देश को एक पर्यटन स्थल बनाने में मददगार साबित हुआ। इसके बाद बड़ी संख्या में पर्यटक भारत की तरफ रुख कर रहे हैं। लेकिन एक क्षेत्र ऐसा भी है, जो महसूस करता है कि वो इस सुअवसर से वंचित रह गया है। “उत्तरपूर्व ‘अतुल्य भारत’ अभियान का हिस्सा नहीं बन पाया। “विचार ये है कि अगर आपने उत्तरपूर्व नहीं देखा, तो स्वर्ग नहीं देखा,” टाटा कंसल्टेंसी सर्विसेज़ की प्रिया एम.वर्गीस ने कहा, जो इस परियोजना पर काम कर रही हैं। वो दावा करती हैं कि ये क्षेत्र ठीक वैसा है, जिसकी चाह पर्यटकों को रहती है। उत्तरपूर्व भारत में, पर्यटन उद्योग निम्न आधार से शुरुआत कर रहा है। सरकारी आंकड़े दिखाते हैं कि भारत में 2002 में आए विदेशी पर्यटकों की संख्या 2.38 मिलियन थी, लेकिन जब ‘अतुल्य भारत’ अभियान शुरू किया गया, पिछले वर्ष ये आंकड़ा बढ़कर रिकॉर्ड 6.29 मिलियन हो गया, इसके बावजूद उत्तरपूर्व में पर्यटकों की संख्या अब भी नगण्य है। उदाहरण के लिए, महज़ 389 विदेशी पर्यटकों ने ही 2010 में उत्तरपूर्वी राज्य मणिपुर का दौरा किया, ताज़ातरीन वर्ष जिसके लिए राज्यों के आंकड़े उपलब्ध हैं-ये आंकड़े देश के बाकी राज्यों के मुकाबले सबसे कम हैं। कुल मिलाकर, इस क्षेत्र ने 0.3 फीसदी अंतर्राष्ट्रीय और 0.9 फीसदी घरेलू पर्यटकों को आकर्षित किया। मशहूर ट्रेकिंग स्थल और रहस्यमय ढंग से आकर्षित करने वाले सिक्किम में 2010 में करीब 90,000 पर्यटक आए, जिसमें 20,000 से ज्यादा विदेशी थे। लेकिन बाकी बचे सात राज्य, जो सिक्किम से ज्यादा दूरस्थ हैं, उनके लिए मार्केटिंग संबंधी चुनौती ज्यादा बड़ी हैं। केरल में एक तुलनीय ब्रांडिग पहल (गॉड्स ओन कंट्री, भगवान का अपना देश) ने दक्षिण भारतीय इस राज्य को अंतर्राष्ट्रीय पर्यटन मानचित्र पर पहुंचाने में मदद की, उत्तरपूर्व भारत के लिए इसे दोहराना एक कठिन पहेली साबित हो सकता है। जबकि, इस क्षेत्र में काफी-कुछ चल रहा है-अनछुई प्रकृति और विविधतापूर्ण देशज संस्कृति प्रचार हेतु इसके मज़बूत मार्केटिंग बिंदु हैं-इसके कुछ नकारात्मक पहलू भी हैं। यो लोनली प्लानेट गाइड पुस्तक में संक्षेप में कहा गया है: “गुस्सा दिलाने वाले (पर्यटन) परमिट…..और ‘ज़रूर देखने ’ वाले स्थलों की कमी के अलावा, यहां ज़रूरत से ज्यादा सुरक्षा संबंधी चिंताएं हैं, जो ज्यादातर पर्यटकों को उत्तरपूर्व से दूर रखती हैं।”\n\nइसकी भरपाई के लिए, 2010 में परिषद ने टाटा कंसल्टेंसी सर्विसेज़ लिमिटेड को आठ उत्तर-पूर्वी स्थलरूद्ध राज्यों, जो बाकी भारत से भूमि के एक छिपटी और अल्पविकास द्वारा जुड़े हुए हैं, में पर्यटकों को आकर्षित करने के तरीके सुझाने का ज़िम्मा सौंपा गया है।\n\n\n", "id": "531560", "title": "अतुल्य भारत"}
{"url": "https://hi.wikipedia.org/wiki?curid=531569", "text": "ध्यान (क्रिया)\n\nध्यान एक क्रिया है जिसमें व्यक्ति अपने मन को चेतना की एक विशेष अवस्था में लाने का प्रयत्न करता है। ध्यान का उद्देश्य कोई लाभ प्राप्त करना हो सकता है या ध्यान करना अपने-आप में एक लक्ष्य हो सकता है।\n'ध्यान' से अनेकों प्रकार की क्रियाओं का बोध होता है। इसमें मन को विशान्ति देने की सरल तकनीक से लेकर \nआन्तरिक ऊर्जा या जीवन-शक्ति (की, प्राण आदि) का निर्माण तथा करुणा, प्रेम, धैर्य, उदारता, क्षमा आदि गुणों का विकास आदि सब समाहित हैं।\n\nअलग-अलग सन्दर्भों में 'ध्यान' के अलग-अलग अर्थ हैं। ध्यान का प्रयोग विभिन्न धार्मिक क्रियाओं के रूप में अनादि काल से किया जाता रहा है।\n\nमहर्षि पतंजलि के योगसूत्र में ध्यान भी एक सोपान है।\n\nचित्त को एकाग्र करके किसी एक वस्तु पर केन्द्रित कर देना ध्यान कहलाता है। प्राचीन काल में ऋषि मुनि भगवान का ध्यान करते थे। ध्यान की अवस्था में ध्यान करने वाला अपने आसपास के वातावरण को तथा स्वयं को भी भूल जाता है। ध्यान करने से आत्मिक तथा मानसिक शक्तियों का विकास होता है। जिस वस्तु को चित मे बांधा जाता है उस मे इस प्रकार से लगा दें कि बाह्य प्रभाव होने पर भी वह वहाँ से अन्यत्र न हट सके, उसे ध्यान कहते है।\n\nऐसा पाया गया है कि ध्यान से बहुत से मेडिकल एवं मनोवैज्ञानिक लाभ होते हैं।\n\nबेहतर स्वास्थ्य\n\nउत्पादकता में वृद्धि\n\nआत्मज्ञान की प्राप्ति\n\nछोटी-छोटी बातें परेशान नहीं करतीं\n\nवैज्ञनिकों के अनुसार ध्यान से व्यग्रता का ३९ प्रतिशत तक नाश होता है और मस्तिष्क की कार्य क्षमता बढ़ती है। बौद्ध धर्म में इसका उल्लेख पहले से ही मिलता है।\n\n\n", "id": "531569", "title": "ध्यान (क्रिया)"}
{"url": "https://hi.wikipedia.org/wiki?curid=531571", "text": "ध्यान (योग)\n\nध्यान हिन्दू धर्म, भारत की प्राचीन शैली और विद्या के सन्दर्भ में महर्षि पतंजलि द्वारा विरचित योगसूत्र में वर्णित अष्टांगयोग का एक अंग है। ये आठ अंग यम, नियम, आसन, प्राणायाम, प्रत्याहार, धारणा, ध्यान तथा समाधि है। ध्यान का अर्थ किसी भी एक विषय की धारण करके उसमें मन को एकाग्र करना होता है। मानसिक शांति, एकाग्रता, दृढ़ मनोबल, ईश्वर का अनुसंधान, मन को निर्विचार करना, मन पर काबू पाना जैसे कई उद्दयेशों के साथ ध्यान किया जाता है। ध्यान का प्रयोग भारत में प्राचीनकाल से किया जाता है।\n\nध्यान करने के लिए व्यक्ति की रुचि के अनुसार अनेक प्रकार की पद्धति है जिसमें से कुछ पद्धतियाँ निम्न प्रकार की है:-\nध्यान करने के लिए स्वच्छ जगह पर स्वच्छ आसन पे बैठकर साधक अपनी आँखे बंध करके अपने मन को दूसरे सभी संकल्प-विकल्पो से हटाकर शांत कर देता है। और ईश्वर, गुरु, मूर्ति, आत्मा, निराकार परब्रह्म या किसी की भी धारणा करके उसमे अपने मन को स्थिर करके उसमें ही लीन हो जाता है। जिसमें ईश्वर या किसीकी धारणा की जाती है उसे साकार ध्यान और किसीकी भी धारणा का आधार लिए बिना ही कुशल साधक अपने मनको स्थिर करके लीन होता है उसे योग की भाषा में निराकार ध्यान कहा जाता है। गीता के अध्याय-६ में श्रीकृष्ण द्वारा ध्यान की पद्धति का वर्णन किया गया है।\n\nध्यान करने के लिए पद्मासन, सिद्धासन, स्वस्तिकासन अथवा सुखासन में बैठा जा सकता है। शांत और चित्त को प्रसन्न करने वाला स्थल ध्यान के लिए अनुकूल है। रात्रि, प्रात:काल या संध्या का समय भी ध्यान के लिए अनुकूल है। ध्यान के साथ मन को एकाग्र करने के लिए प्राणायाम, नामस्मरण (जप), त्राटक का भी सहारा लिया जा सकता है। ध्यान में ह्रदय पर ध्यान केन्द्रित करना, ललाट के बीच अग्र भाग में ध्यान केन्द्रित करना, स्वास-उच्छवास की क्रिया पे ध्यान केन्द्रित करना, इष्टदेव या गुरु की धारणा करके उसमे ध्यान केन्द्रित करना, मन को निर्विचार करना, आत्मा पे ध्यान केन्द्रित करना जैसी कई पद्धतियाँ है। ध्यान के साथ प्रार्थना भी कर सकते है। साधक अपने गुरु के मार्गदर्शन और अपनी रुचि के अनुसार कोई भी पद्धति अपनाकर ध्यान कर सकता है।\n\nध्यान के अभ्यास के प्रारंभ में मन की अस्थिरता और एक ही स्थान पर एकांत में लंबे समय तक बैठने की अक्षमता जैसी परेशानीयों का सामना करना पड़ता है। निरंतर अभ्यास के बाद मन को स्थिर किया जा सकता है और एक ही आसन में बैठने के अभ्यास से ये समस्या का समाधान हो जाता है। सदाचार, सद्विचार, यम, नियम का पालन और सात्विक भोजन से भी ध्यान में सरलता प्राप्त होती है।\n\nध्यान का अभ्यास आगे बढ़ने के साथ मन शांत हो जाता है जिसको योग की भाषा में चित्तशुद्धि कहा जाता है। ध्यान में साधक अपने शरीर, वातावरण को भी भूल जाता है और समय का भान भी नहीं रहता। उसके बाद समाधिदशा की प्राप्ति होती है। योगग्रंथो के अनुसार ध्यान से कुंडलिनी शक्ति को जागृत किया जा सकता है और साधक को कई प्रकार की शक्तियाँ प्राप्त होती है। पतंजलि योग में मुख्य आठ प्रकार की शक्तियों का वर्णन किया गया है।\n\n", "id": "531571", "title": "ध्यान (योग)"}
{"url": "https://hi.wikipedia.org/wiki?curid=531574", "text": "ध्यान (बहुविकल्पी)\n\nध्यान -अंग्रेजी के 'अटेंशन' के पर्यायवाची के रूप में\n\nध्यान (क्रिया) - अंग्रेजी के 'मेडिटेशन' के पर्यायवाची के रूप में\n\nध्यान (योग) - हिन्दू धर्म के सन्दर्भ में ध्यान महर्षि पतंजलि द्वारा विरचित योगसूत्र में वर्णित अष्टांगयोग का एक अंग है।\n\nध्यान चंद - भारतीय फील्ड हॉकी के भूतपूर्व खिलाडी एवं कप्तान", "id": "531574", "title": "ध्यान (बहुविकल्पी)"}
{"url": "https://hi.wikipedia.org/wiki?curid=531576", "text": "नारलाई\n\nनारलाई भारतीय राज्य राजस्थान के पाली ज़िले की देसुरी तहसील का एक गाँव है।\n\nयह रणकपपुर से ३६ किमी दूरी पर स्थित है। यहाँ पर विभिन्न हिन्दू और जैन मन्दिर हैं। यहाँ के आदिनाथ (जैन) और भगवान शिव के मन्दिर महत्वपूर्ण रूप से प्रसिद्ध मन्दिर हैं। इन मंदिरों की छत को भित्ति चित्रों के साथ सजाया गया है।\n\n२००१ की जनगणना के अनुसार नारलाई की जनसंख्या 6,190 है, जहाँ कुल पुरुषों की संख्या 2,968 और महिलाओं की संख्या 3,222 है।\n\n", "id": "531576", "title": "नारलाई"}
{"url": "https://hi.wikipedia.org/wiki?curid=531582", "text": "शुद्ध देसी रोमांस\n\nशुद्ध देसी रोमांस, जिसे अन्तर्राष्ट्रीय स्तर पर रेण्डम देसी रोमांस () शीर्षक से जारी किया गया, मनीष शर्मा द्वारा निर्देशित एवं आदित्य चोपड़ा द्वारा निर्मित हिन्दी फ़िल्म है। सुशांत सिंह राजपूत, परिणीति चोपड़ा और नवोदित वाणी कपूर इसमें मुख्य भूमिका में हैं। फ़िल्म ६ सितम्बर २०१३ को प्रदर्शित की गयी। इसे २०१३ के टोरंटो फ़िल्म महोत्सव में प्रदर्शित किया जायेगा।\nरघुराम उर्फ़ रघु (सुशांत सिंह राजपूत) जयपुर में एक पर्यटक गाइड है। उसकी बारातों में केटरिंग की भूमिका निभाने वाले गोयल (ऋषि कपूर) से उसकी मित्रता है। रघु विवाह पूर्व की घबराहट से गुजरता है। उसका विवाह तारा (वाणी कपूर) से तय होता है। वो बारात लेकर वाणी के नगर की ओर रवाना होता है। बारात में गोयल और गायत्री (परिणीति चोपड़ा) भी शामिल है। गायत्री एक ऐसी लड़की है जो खुली सोच रखती है और अपना जीवन अपने सिद्धान्तों पर जीती है। इससे रघु बहुत ही प्रभावित होता है। वो यात्रा के दौरान ही गायत्री से घुल मिल जाता है और तारा के शहर पहुंचते पहुंचते गायत्री से प्यार करने लगता है और तारा को छोड़कर भाग खड़ा होता है। जल्द ही रघु और गायत्री 'लिव इन पार्टनर' की तरह रहने लगते हैं। कुछ दिनों बाद रघु, गायत्री से शादी करने का फै़सला करता है। लेकिन इससे पहले ही उसे गायत्री छोड़कर भाग जाती है। कुछ दिनों बाद रघु की मुलाक़ात अजीबोगरीब परिस्थिति में एक बार फिर से तारा से होती है। तारा उससे मिलती है और जल्द ही दोनों में प्यार हो जाता है। दोनों के बीच सब कुछ ठीक चल रहा होता है कि एक दिन अचानक फिर से गायत्री रघु की ज़िंदगी में दस्तक देने लगती है।\n\nगीतों की संगीत रचना का कार्य सचिन-जिगर की जोड़ी ने किया है। फ़िल्म में ४ गाने ध्वन्यात्मक हैं एवं अन्य सभी वाद्य विषयक हैं। गानों में टेक्नो और बोसा के मिश्रण के साथ-साथ राजस्थानी फोक को भी कूट-कूट कर भरा है।\n\n", "id": "531582", "title": "शुद्ध देसी रोमांस"}
{"url": "https://hi.wikipedia.org/wiki?curid=531596", "text": "आयरिश लोग\n\nआयरलैण्ड के लोगों को आयरिश लोग कहा जाता है।\n", "id": "531596", "title": "आयरिश लोग"}
{"url": "https://hi.wikipedia.org/wiki?curid=531616", "text": "अफ़ग़ान चर्च\n\nचर्च सेंट जॉन इंजीलवादी, जिसे सामान्यतः अफ़ग़ान चर्च के नाम से जाना जाता है दक्षिणी मुम्बई में स्थित ईसाई चर्च है, जिसका निर्माण 1938 में प्रथम अफ़गान युद्ध की विनाशकारी हार के मृतकों की याद में ब्रिटेन द्वारा बनाया गया। चर्च मुम्बई के कोलाबा क्षेत्र के नेवी नगर में स्थित है।\n", "id": "531616", "title": "अफ़ग़ान चर्च"}
{"url": "https://hi.wikipedia.org/wiki?curid=531630", "text": "अब्दुल राशिद ग़ाज़ी\n\nअब्दुल राशिद ग़ाज़ी (; ca. 1964 – 10 जुलाई 2007) एक इस्लामी पाकिस्तानी मौलवी थे। वो मुहम्मद अब्दुलाह ग़ाज़ी के पुत्र एवं अब्दुल अज़ीज़ ग़ाज़ी के छोटे भाई थे। वो पाकिस्तानी प्रान्त पंजाब के राजनपुर ज़िले के रोझन कस्बे में माज़री जनजाति की सादवानी गौत्र में जन्मे थे। 10 जुलाई 2007 को इस्लामाबाद की लाल मस्जिद की घेराबंदी के समय गाज़ी की मौत हो गई।\n", "id": "531630", "title": "अब्दुल राशिद ग़ाज़ी"}
{"url": "https://hi.wikipedia.org/wiki?curid=531638", "text": "नाथपा झाकड़ी जलविद्युत परियोजना\n\nनाथपा झाकड़ी जलविद्युत परियोजना हिमाचल प्रदेश में राष्ट्रीय राजमार्ग २२ - हिन्दुस्तान तिब्बत मार्ग पर, सतलुज नदी पर स्थित है। इस परियोजना को मई,2004 में कमीशन किया गया था तथा आधिकारिक तौर पर 28 मई,2005 को प्रधानमंत्री श्री मनमोहन सिंह ने इसे राष्ट्र को समर्पित किया।\n\nनाथपा झाकड़ी पनबिजली स्टेशन की क्षमता 1500 मेगावाट है और यह देश का सबसे बड़ा जलविद्युत प्लांट है। नाथपा झाकड़ी प्लांट प्रति वर्ष 6950.88 (6612) मिलियन यूनिट बिजली का उत्पादन करने के लिए डिजाइन किया गया है। इस प्लांट से विद्युत का आबंटन उत्तर भारतीय राज्यों हरियाणा, हि.प्र., पंजाब, जम्मू एवं कश्मीर, राजस्थान, उत्तर प्रदेश, उत्तराखण्ड तथा दिल्ली व चंडीगढ़ के सभी शहरों को होता है।\n\nनाथपा झाकड़ी जलविद्युत परियोजना पर 8187 करोड़ रुपए की लागत आई। इसे विश्व बैंक से सहायता प्राप्त है।\n\n\nइस परियोजना को विश्व की सबसे लंबी जल सुरंग होने का श्रेय प्राप्त है।\n\nवर्ष 2011-12 और 2012-13 में उत्कृष्ट प्रदर्शन के लिए भारत के सबसे बड़े पनबिजली स्टेशन, नाथपा झाकड़ी को क्रमश: कांस्य व रजत शील्ड से पुरस्कृत किया गया। ये प्रतिष्ठित पुरस्कार केंद्रीय बिजली राज्य मंत्री श्री ज्योतिरादित्य सिंधिया ने 4 फ़रवरी 2014 को सतलुज जल विद्युत निगम लिमिटेड (एसजेवीएनएल) के सीएमडी श्री आर. पी. सिंह और श्री संजीव सूद, महाप्रबंधक (एनजेएचपीएस) को प्रदान किए। \n", "id": "531638", "title": "नाथपा झाकड़ी जलविद्युत परियोजना"}
{"url": "https://hi.wikipedia.org/wiki?curid=531646", "text": "मोरशिखा\n\nमोरशिका (वानस्पतिक नाम: Celosia cristata) एक पौधा है जिसका फूल मोर (या मुर्गे) के शिखा जैसा दिखता है। इसलिए हिन्दी में इसे 'मुर्गे का फूल' या 'लाल मुर्गा' भी कहते हैं। यह पौधा घर के अन्दर और बाहर समान रूप से उगाया जा सकता है। इस पौधे का उपयोग प्रायः सजाने के लिए किया जाता है। इसकी पत्तियाँ और फूल सब्जी के रूप में भी प्रयुक्त होते हैं। भारत, पश्चिमी अफ्रीका, दक्षिणी अफ्रीका में सब्जी के रूप में इनकी खेती होती है।\n\n", "id": "531646", "title": "मोरशिखा"}
{"url": "https://hi.wikipedia.org/wiki?curid=531651", "text": "रुंग-कुता विधियाँ\n\nसंख्यात्मक विश्लेषण में रुंगा-कुटा विधियाँ (Runge–Kutta methods) साधारण अवकल समीकरणों को हल करने की पुनरावृत्तिमूलक विधियाँ हैं। इनका विकास जर्मनी के गणितज्ञों सी रुङ्गा तथा एम डब्ल्यू कुटा ने १९०० ई के आसपास किया था। यह एक विधि नहीं बल्कि इसमें कई विधियाँ हैं।\n\nइसे 'क्लासिकल रुंगा-कुटा विधि' या प्रायः \"RK4\" भी कहा जाता है। यह चार आर्डर वाली विधि है।\n\nमान लीजिए कि एक साधारण अवकल समीकरण (आरम्भिक मान समस्या) निम्नलिखित है:\n\nयह विधि निम्नलिखित सूत्र से समझी जा सकती है:\n\n\"n\" = 0, 1, 2, 3, . . . , तथा\n\nh का उचित धनात्मक मान लेकर इस विधि को बारबार प्रयोग करके t के किसी भी मान के लिए y का सन्निकट मान निकाल सकते हैं।\n\nमाना formula_4 का हल निकालना है। दिया हुआ है कि formula_5\n\nइस अवकल समीकरण का ठीक-ठीक हल (इग्जैक्ट सलुशन) formula_6 है।\n\nहम formula_7 लेकर इसका हल निकालते हैं।\n\nइससे formula_12 पर formula_13 प्राप्त होता है।\n\nइसी तरह हम t के विभिन्न मानों के लिये x का मान प्राप्त करते जाते हैं, जो निम्नांकित सारणी में दिखाये गये हैं-\nध्यान दें कि इस अवकल समीकरण के विशुद्ध हल से formula_14 पर formula_15 मिलेगा, जबकि इस विधि से formula_16 प्राप्त हुआ है जो विशुद्ध मान के काफी करीब है। इससे भी अधिक परिशुद्ध मान की गणना के लिये 'स्टेप साइज' को 0.1 के बजाय और कम रखना पड़ेगा।\n\nये विधियाँ RK4 के सामान्यीकृत रूप हैं। यह निम्नलिखित रूप में है:\nजहाँ\n\nकिसी विशेष विधि को प्राप्त करने के लिए पहले \"s\" (चरणों की संख्याँ) तय करनी पड़ती है। इसके अनुसार गुणांक \"a\" (1 ≤ \"j\" < \"i\" ≤ \"s\"), \"b\" (\"i\" = 1, 2, ..., \"s\") और \"c\" (\"i\" = 2, 3, ..., \"s\") तय किए जाते हैं। मैट्रिक्स [\"a\"] को \"रुंगा-कुटा मैट्रिक्स\" कहते हैं। \"b\" तथा \"c\" को भार (weights) एवं नोड (nodes) कहते हैं। ये संख्याएँ निम्नलिखित सारणी के रूप में व्यवस्थित की जातीं हैं जिसे 'बूचर टेबुल' कहते हैं।\n\nरुंगा कुटा विधि एकरूप (consistent) होगी यदि\nयदि हम किसी विधि को \"p\" आर्डर वाला बनाना चाहते हैं तो कुछ और आवश्यकताएँ इसमें जुड़ जाती हैं। उदाहरण के लिए 2-चरण तथा 2-आर्डर की विधि प्राप्त करने के लिए निम्नलिखित शर्त आएगी:\n\n", "id": "531651", "title": "रुंग-कुता विधियाँ"}
{"url": "https://hi.wikipedia.org/wiki?curid=531657", "text": "अस्पष्ट समीकरण\n\nगणित में R(x1..., xn) = 0 जैसे सम्बन्ध को अस्पष्ट समीकरण (implicit equation) कहते हैं जहाँ R अनेक चरों का फलन है। उदाहरण के लिए, formula_1 ईकाई त्रिज्या वाले एक वृत्त का समीकरण है। इसी तरह formula_2 भी एक अस्पष्ट समीकरण है।\n", "id": "531657", "title": "अस्पष्ट समीकरण"}
{"url": "https://hi.wikipedia.org/wiki?curid=531660", "text": "पुनरावृत्ति\n\nकिसी प्रक्रिया को बारबार दोहराना पुनरावृत्ति (Iteration) कहलाता है। यह कार्य किसी लक्ष्य/परिणाम की प्राप्ति के लिए हो सकता है। पुनरावृत्ति का प्रयोग विभिन्न क्षेत्रों में होता है।\n\nसंख्यात्मक विश्लेषण में पुनरावृत्ति का प्रयोग खूब किया जाता है। अनेक कलनविधियाँ पुनरावृत्तिमूलक (Iterative) हैं। उदाहरण के लिए न्यूटन विधि।\n", "id": "531660", "title": "पुनरावृत्ति"}
{"url": "https://hi.wikipedia.org/wiki?curid=531663", "text": "मनोविकृतिविज्ञान\n\nमनोविकृतिविज्ञान (psychopathology) शब्द का कई अर्थों में उपयोग किय जाता है। इसमें से एक अर्थ यह है: \" मानसिक रोग, मानसिक विपत्ति (mental distress) तथा असामान्य/दुरनुकूलक व्यवहार का अध्ययन।\" इस अर्थ में 'साइकोपैथोलॉजी' शब्द का मनोरोगविज्ञान में प्रायः उपयोग होता है जहाँ 'पैथोलॉजी' का अर्थ 'रोग प्रक्रिया' से लिया जाता है।\n\n\n", "id": "531663", "title": "मनोविकृतिविज्ञान"}
{"url": "https://hi.wikipedia.org/wiki?curid=531671", "text": "करछम वांगतू परियोजना\n\nयह परियोजना हिमाचल प्रदेश में राष्ट्रीय राजमार्ग 22 - हिन्दुस्तान तिब्बत मार्ग पर, सतलुज नदी पर स्थित है।\nयह परियोजना प्रमुख औद्यौगिक समूह जे पी ग्रुप द्वारा संचालित है। \nइस जल सुरंग का एक सिरा करछम में है और दूसरा वांगतू में।\n\nकरछम में सांगला घाटी से आती हुई बास्पा नदी सतलुज में मिल जाती है। \nकरछम अत्य़ंत सुंदर सांगला घाटी का द्वार है। \n", "id": "531671", "title": "करछम वांगतू परियोजना"}
{"url": "https://hi.wikipedia.org/wiki?curid=531700", "text": "नारायम\n\nनारायम (मलयालम: നാരായം/नारायं) ; संस्कृत: नाराचः) लेखन का एक प्राचीन उपकरण का नाम है जो भारत, श्री लंका एवं अन्य दक्षिण एशियाई देशों तथा आसपास के अन्य देशों में प्राचीन काल से प्रयुक्त होता आ रहा है। यद्यपि यह स्वरूप एवं कार्य में आजकल के पेन जैसा ही हूता था, किन्तु रंगीन स्याही का प्रयोग करके लिखने के बजाय यह किसी तल (प्रायः ताड़पत्र) पर खरोंचकर अक्षरों के निशान बनाता था। संक्षेप में, नारायम् लोहे का लम्बा टुकड़ा होता है जिसका सिरा नुकीला होता है। इसका निर्माण इस प्रकार से किया जाता है कि लेखक के हाथ में सुविधापूर्वक बैठ सके और पकड़ने या लिखने में कठिनाई न आये।\n", "id": "531700", "title": "नारायम"}
{"url": "https://hi.wikipedia.org/wiki?curid=531701", "text": "असद भोपाली\n\nअसद भोपाली (जन्म: 10 जुलाई 1921, मृत्यु: 9 जून 1990), बॉलीवुड के एक गीतकार हैं। असद का जन्म भोपाल में 10 जुलाई 1921 को हुआ था। उनके पिता का नाम मुंशी अहमद खान था और असद उनकी पहली संतान थे। उनका जन्म नाम असादुल्लाह खान था। उन्होंने फारसी, अरबी, उर्दू और अंग्रेजी में औपचारिक शिक्षा प्राप्त की थी। असद अपनी शायरी के चलते धीरे धीरे असद भोपाली के नाम से मशहूर हो गये। 28 साल की उम्र में यह गीतकार बनने के लिए बंबई आ गये, लेकिन अपनी पहचान बनाने के लिए उन्हें पूरे जीवन संघर्ष करना पड़ा।\n\nउन्होंने पहले पहल 1949 की फिल्म \"दुनिया\" के लिए दो गीत लिखे, जिन्हे मोहम्मद रफी (रोना है तो चुपके चुपके रो) और सुरैया (अरमान लूटे दिल टूट गया) की आवाज में रिकॉर्ड किया गया था। इन्हे प्रसिद्धि इनके बी आर चोपडा की फिल्म अफसाना के गीतों से मिली। असद ने अपने समय के सबसे प्रमुख संगीत निर्देशकों जैसे कि श्याम सुन्दर, हुस्नलाल-भगतराम, सी. रामचंद्र, खय्याम, धनी राम, मानस मुखर्जी, लक्ष्मीकांत-प्यारेलाल, कल्याणजी-आनंदजी और हेमंत मुखर्जी के साथ काम किया है।\n\nअसद की दो पत्नियां और नौ बच्चे थे, जिनमें से गालिब असद फिल्म उद्योग का हिस्सा हैं।\n\n1990 में असद को उनके द्वारा फिल्म मैंने प्यार किया के लिए लिखे गीत कबूतर जा जा जा के लिए प्रतिष्ठित फिल्मफेयर पुरस्कार दिया गया, हालांकि, तब तक वह पक्षाघात होने से अपाहिज हो गये थे। 9 जून 1990 को उनका निधन हो गया।\n\nअसद भोपाली द्वारा लिखे कुछ लोकप्रिय गीत\n\n", "id": "531701", "title": "असद भोपाली"}
{"url": "https://hi.wikipedia.org/wiki?curid=531736", "text": "पैलेस ऑन व्हील्स\n\nपैलेस ऑन व्हील्स भारत की एक विलासदायी रेलगाड़ी है। इसको भारतीय रेल द्वारा राजस्थान राज्य में पर्यटन को बढ़ावा देने के उद्देश्य से चलाया गया था।\n\nइस रेल सेवा को अगस्त २००९ में नवीनीकृत कर पुनः लॉन्च किया गया था, जिसमें पहले से अलग नयी सजावट, यात्रा कार्यक्रम एवं भोजन सूची थी। वर्ष २०१० में इसे विश्व की सबसे विलासदायी रेलगाड़ियों की सूची में चौथा स्थान दिया गया था।\n\n\"पैलेस ऑन व्हील्स\" का आरंभ १९८२ के भारतीय गणतंत्र दिवस, २६ जनवरी को किया गया था।\n\nयहाम \"पैलेस ऑन व्हील्स \"की संकल्पना इसके यानों के शाही अंदाज से ली गयी थी, जिनका निर्माण उद्देश्य पहले राजपूताना, गुजरात एवं अन्य रजवाड़ों के शासकों एवं ब्रिटिश भारत के वाइसरॉय तथा हैदराबाद के निज़ाम के लिये किया गया था।\n\nदिल्ली निवासी आंतरिक सज्जा विशेषज्ञ (इंटीरियर डिज़ाइनर) मोनिका खन्ना ने इस रेलगाड़ी की आंतरिक सज्जा की है।\n\nइस गाड़ी में १४ कोच होते हैं। प्रत्येक का नाम भारत के पूर्व रजवाड़ों पर रखा गया है और यह उनकी शैली से प्रभावित भी है। इनके नाम हैं: अलवर, भरतपुर, बीकानेर, बूंदी, धौलपुर, डूंगरगढ़, जैसलमेर, जयपुर, झालावाड़, जोधपुर, किशनगढ़, कोटा, सिरोही एवं उदयपुर। इन प्रत्येक कोच में चार केबिन हैं (जिन्हें कंपनी द्वारा सैलून या चैम्बर कहा गया है) जो विलासिता की सुविधाओं से परिपूर्ण हैं।\n\nगाड़ी में दो रेस्तरां भी हैं: \"द महाराजा\" एवं \"द महारानी\", जिनमें राजस्थानी परिवेश मिलता है किन्तु भोजन सूची में भारतीय के साथ साथ यूरोपीय, चीनी, एवं कॉण्टिनेण्टल खानपान भी उपलब्ध हैं। इनके अलावा अब गाड़ी में स्पा, पार्लर और जिम जैसी आधुनिक सुविधाएं भी उपलब्ध हैं।\n\nयह गाड़ी नई दिल्ली से अपनी आठ-दिवसीय यात्रा पर निकलती है। इस यात्रा के दौरान ये राजस्थान में घूमती हुई जयपुर, जैसलमेर, जोधपुर, सवाई माधोपुर,चित्तौड़गढ़, उदयपुर, बीकानेर एवं उत्तर प्रदेश में आगरा रुकती है। पहले-पहल आरंभ हुई\" पैलेस ऑन व्हील्स\" का टिकट केवल डॉलर में ही मिलता था, किन्तु अब ये भारतीय रुपये में भी उपलब्ध है।\n", "id": "531736", "title": "पैलेस ऑन व्हील्स"}
{"url": "https://hi.wikipedia.org/wiki?curid=531749", "text": "रुचि सांघवी\n\nरुचि सांघवी (जन्म २० जनवरी १९८२) प्रथम अभियन्ता हैं जिन्हें सामाजिक नेटवर्किंग वेबसाईट फेसबुक ने नियुक्त किया गया। \nवो फेसबुक पर प्रधान उत्पाद प्रबंधक हैं।\n", "id": "531749", "title": "रुचि सांघवी"}
{"url": "https://hi.wikipedia.org/wiki?curid=531758", "text": "संजीव भिखचंदानी\n\nसंजीव भिखचंदानी एक भारतीय व्यवसायी एवं नौकरी डाट काम के फाउंडर और सीईओ हैं।\n", "id": "531758", "title": "संजीव भिखचंदानी"}
{"url": "https://hi.wikipedia.org/wiki?curid=531774", "text": "मानसर सरोवर\n\nजम्मू से ६२ कि.मी दूर स्थित मानसर झील एक सुंदर सरोवर है जिसको जंगलों से ढंके पहाड़ घेरे हुए हैं। यह झील लगभग १ मील लम्बी और आधा मील चौड़ी है। जम्मू से निकटस्थ स्थित शहर से बाहर के भ्रमण के लिये एक लोकप्रिय स्थान है। इस स्थान की हिन्दू धर्म में मान्यता भी है और इसकी पवित्रता और कथाएं मानसरोवर झील से जुड़ी हुई हैं।\n\nमानसर झील के पूर्वी तट पर एक शेषनाग को समर्पित मन्दिर है, यह वो नाग है जो भगवान विष्णु के लिये शेष शय्या बनाता है और इसके कई सिर कहलाते हैं। इस स्थान पर एक बड़ा शिलाखण्ड है जिसके ऊपर कई लोहे की जंजीरें बंधी हुई हैं। ये संभवतः शेषनाग के स्वागत में प्रतीक्षारत छोटे सांपों के प्रतीक हैं। नवविवाहित युगल को इस झील की तीन परिक्रमा करना शुभ और लाभदायक माना जाता है। \n\nइसी परिसर में दो अन्य प्राचीन मन्दिर भी हैं जो उमापति महादेव और नृसिंह भगवान को समर्पित हैं और कुछ दूरी पर एक देवी दुर्गा का मन्दिर भी है जहां बहुत से दर्शनार्थी शृद्धालु आते हैं। त्योहारों के अवसर पर लोग झील में डुबकी भी लगाते हैं। कई हिन्दू परिवार यहां अपने लड़कों का मुंडन संस्कार भी करवाने आते हैं। मानसर झील में राज्य पर्यटन विभाग द्वारा नौकायन की सुविधा भी उपलब्ध है।\n\nमानसर झील एक अन्य सड़क से भी जुड़ती है, जो पठानकोट को सीधे उधमपुर से जोड़ती है। उधमपुर राष्ट्रीय राजमार्ग १अ पर बसा सामरिक दृष्टि से महत्त्वपूर्ण शहर है। मानसर या सांबा से उधमपुर का एक छोटा मार्ग भी है जो जम्मू शहर के बाहर से निकल जाता है और मानसर झील से निकलता है। एक अन्य छोटा सरोवर भी मानसर झील से जुड़ा है, सुरिन्सर सरोवर। यह जम्मू शहर से २४4 कि.मी दूर उसी बायपास मार्ग पर स्थित है।\n", "id": "531774", "title": "मानसर सरोवर"}
{"url": "https://hi.wikipedia.org/wiki?curid=531781", "text": "भारतीय अर्थव्यवस्था की समयरेखा\n\nयहाँ भारतीय उपमहाद्वीप के आर्थिक इतिहास की प्रमुख घटनाएँ संक्षेप में दी गई हैं।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n", "id": "531781", "title": "भारतीय अर्थव्यवस्था की समयरेखा"}
{"url": "https://hi.wikipedia.org/wiki?curid=531796", "text": "सीसीआई\n", "id": "531796", "title": "सीसीआई"}
{"url": "https://hi.wikipedia.org/wiki?curid=531801", "text": "पारु मुजफ्फरपुर\n\nपारु मुजफ्फरपुर जिलें का एक प्रखण्ड है। यह मुजफ्फरपुर जिला मुख्यालय के पश्चिम दिशा में स्थित है। यह मुजफ्फरपुर जिला का बहुत बड़ा प्रखण्ड है। इस प्रखण्ड में 16 पंचायत है। इस प्रखण्ड में सभी प्रशासनिक संस्थाएं मौजूद है।", "id": "531801", "title": "पारु मुजफ्फरपुर"}
{"url": "https://hi.wikipedia.org/wiki?curid=531807", "text": "नईदुनिया\n\nनईदुनिया नईदुनिया मिडिया लिमिटेड द्वारा संचालित एक दैनिक हिन्दी समाचार पत्र है। भारत की स्वतन्त्रता से कुछ दिन पूर्व 5 जून 1947 को इसकी स्थापना इन्दौर में हुई।\n\n\"नई दुनिया\" का प्रकाशन इंदौर से ५ जून १९४७ को कृष्णचन्द्र मुदकल तथा कृष्णकांत व्यास के सद्प्रयत्नों से आरम्भ हुआ। उस समय यह एक छोटा सा सायंकालीन दैनिक था। मध्यप्रदेश बनने के बाद `नई दुनिया' ने अपने रायपुर (१९५२) और जबलपुर (१९५९) संस्करण प्रारम्भ किये लेकिन वे १९७१ में बन्द कर दिये गए। हालांकि बाद में छत्तीसगढ़ अलग राज्य बनने के बाद नई दुनिया का रायपुर और बिलासपुर संस्करण का प्रकाशन आरंभ हुआ।\n\n`नई दुनिया' की भव्य साज-सज्जा, सरल भाषा, उत्कृष्ट सम्पादकीय तथा ताजा समाचारों ने उसे न केवल मध्यप्रदेश का सर्वाधिक प्रसारित पत्र बना दिया बल्कि उसे देश के श्रेष्ठ हिन्दी दैनिकों की श्रेणी में बिठा दिया है। इसके प्रधान सम्पादक राहुल बारपुते ने पत्रकारिता के श्रेष्ठ आदर्श, मानदण्ड स्थापित किये। इसके अलावा स्व राजेंद्र माथुर, प्रभाष जोशी जैसे देश के नामचीन पत्रकारों ने भी नई दुनिया से अपनी पहचान बनाई। मध्यप्रदेश में अनेक साहित्यकार, लेखक, कवि इस पत्र के साथ जुड़े हुए हैं। भारतीय भाषाओं के बड़े समाचार पत्रों में उत्कृष्ट छपाई के लिए कई पुरस्कार `नई दुनिया' को मिले हैं। देश के हिन्दी दैनिक समाचार-पत्रों में `नई दुनिया' ने सर्व प्रथम आफसेट मुद्रण पद्धति अपनाई। राजेन्द्र माथुर भी इसके प्रधान सम्पादक रहे हैं।\n\n", "id": "531807", "title": "नईदुनिया"}
{"url": "https://hi.wikipedia.org/wiki?curid=531809", "text": "देशबन्धु\n\nदेशबन्धु हिन्दी भाषा में प्रकाशित एक समाचार पत्र है। इसकी स्थापना १९५९ में रायपुर में की गयी, जो अब छतीसगढ़ की राजधानी है।\n", "id": "531809", "title": "देशबन्धु"}
{"url": "https://hi.wikipedia.org/wiki?curid=531810", "text": "हरिभूमि\n\nहरिभूमि हिन्दी भाषा में प्रकाशित होने वाला एक दैनिक समाचार पत्र है जो भारत में हरियाणा, छत्तीसगढ़ और मध्य प्रदेश में प्रकाशित होता है। इसकी स्थापना १९९६ में हुई जो वर्तमान में हरियाणा में रोहतक से, छत्तीसगढ़ में बिलासपुर, रायपुर एवं रायगढ़ से, मध्य प्रदेश में जबलपुर से और दिल्ली से प्रकाशित होता है। हरिभूमि ग्रुप की शुरुआत 5 सितंबर 1996 को साप्ताहिक हिंदी पत्रिका के रूप में हुई थी। बाद में नवंबर 1997 में यह दैनिक हिंदी अखबार के रूप में हरियाणा से रोहतक एडिशन के रूप में लांच किया गया। रोहतक एडिशन के जरिए पूरे हरियाणा राज्य की खबरें प्रकाशित की जाने लगीं।\n\nअप्रैल 1998 में हरिभूमि मीडिया ग्रुप ने दिल्ली संस्करण की शुरूआत की और दिल्ली के साथ फरीदाबाद और गुड़गांव की खबरें प्रकाशित की जाने लगीं।\n\nमार्च 2001 में हरिभूमि ग्रुप ने छत्तीसगढ़ में प्रवेश किया और बिलासपुर एडिशन की शुरूआत की। जून 2002 में बिलासपुर औऱ रायपुर में ग्रुप के ऑफिस शुरू किए गए। रायपुर एडिशन ने उड़ीसा के भी काफी क्षेत्र की खबरें प्रकाशित करनी शुरू कीं।\n\nअक्टूबर 2008 में मध्य प्रदेश से हरिभूमि जबलपुर की शुरूआत की गई। इसी साल छत्तीसगढ़ में रायगढ़ एडीशन की भी शुरूआत की गई।\n\nजनवरी से दिसंबर 2014 तक प्रसार और पाठक संख्या :\n\nआईआरएस के आंकड़ों के अनुसार हरिभूमि छत्तीसगढ़ में प्रथम स्थान पर है।\n\nहरिभूमि मीडिया ग्रुप दैनिक समाचारपत्र के अलावा विभिन्न प्रकार के साप्ताहिक सप्लीमेंट भी उपलब्ध कराता है। इनमें महिलाओं के लिए 'सहेली', बच्चों के लिए 'बालभूमि', युवाओं के लिए 'मंजिल', रविवार स्पेशल 'रविवार भारती', मनोरंजन के लिए 'रंगारंग' तथा सांस्कृतिक मैग्जीन 'चौपाल' प्रकाशित करता है।\n\nहरिभूमि मीडिया ग्रुप के फाउंडर कैप्‍टेन अभिमन्यु सिंधु तथा ग्रुप एडिटर डॉ॰ कुलबीर छिकारा हैं।\n", "id": "531810", "title": "हरिभूमि"}
{"url": "https://hi.wikipedia.org/wiki?curid=531820", "text": "आर्थिक साम्राज्यवाद\n\nवर्तमान अर्थनीतिक परिप्रेक्ष्य में आर्थिक साम्राज्यवाद (Economic imperialism) से आशय आर्थिक सिद्धान्तों को सामाजिक विज्ञान के अन्य सम्बन्धित क्षेत्रों में भी लागू करने का क्रमबद्ध प्रयत्न करना है। इस तरह के प्रयत्न के परिणामस्वरूप कई नई विधाओं (disciplines) का जन्म हुआ।\n", "id": "531820", "title": "आर्थिक साम्राज्यवाद"}
{"url": "https://hi.wikipedia.org/wiki?curid=531821", "text": "सप्तवर्षीय युद्ध\n\nसप्तवर्षीय युद्ध (Seven Years' War) एक विश्वयुद्ध था जो 1754 तथा 1763 के बीच लड़ा गया। इसमें 1756 से 1763 तक की सात वर्ष अवधि में युद्ध की तीव्रता अधिक थी। इसमें उस समय की प्रमुख राजनीतिक तथा सामरिक रूप से शक्तिशाली देश शामिल थे। इसका प्रभाव योरप, उत्तरी अमेरिका, केंद्रीय अमेरिका, पश्चिमी अफ्रीकी समुद्रतट, भारत तथा फिलीपींस पर पड़ा। भारतीय इतिहास के सन्दर्भ में इसे तृतीय कर्नाटक युद्ध (Third Carnatic War / 1757–63) कहते हैं। विश्व के दूसरे क्षेत्रों में इसे 'द फ्रेंच ऐण्ड इण्डियन वार' (उत्तरी अमेरिका, 1754–63); मॉमेरियन वार (स्वीडेन तथा प्रुसिया, 1757–62); तृतीय सिलेसियन युद्ध (प्रुसिया तथा आस्ट्रिया, 1756–63) आदि के नाम से जाना जाता है। \n", "id": "531821", "title": "सप्तवर्षीय युद्ध"}
{"url": "https://hi.wikipedia.org/wiki?curid=531828", "text": "कीनियाई भारतीय\n\nकीनियाई भारतीय कीनिया के वो नागरिक हैं जिन के पूर्वज दक्षिण एशियाई राष्ट्र भारत के मूल निवासी थे। शुरुआत में अधिकतर भारतीयों को गिरमिटिया मजदूरों के तौर पर कीनिया लाया गया था। वर्तमान समय में हजारों कीनियाई अपनी पैतृक जड़ें भारत से जुड़ी पाते हैं। ये मुख्यतः देश की राजधानी नैरोबी और दूसरे सबसे बड़े शहर मोम्बासा के प्रमुख शहरी क्षेत्रों में और कुछ ग्रामीण क्षेत्रों में रहते हैं। 1963 में देश को ब्रटिश शासन से स्वतंत्रता प्राप्त हुई, परन्तु इसके पश्चात भारतीयों को वहाँ नस्लीय उत्पीड़न का सामना करना पड़ा। राष्ट्रीय अर्थव्यवस्था में अहम भूमिका निभाने वाले भारतीयों की कानूनी स्थिति में समय के साथ-साथ सुधार आया है।\n\nभारतीयों ने आधुनिक कीनिया में प्रव्रजन 1896 से 1901 के बीच युगांडा रेलवे के निर्माण के साथ आरम्भ किया, जब लगभग 32,000 गिरमिटिया मजदूरों को ब्रिटिश भारत से इस परियोजना के लिए विशेष रूप से पूर्वी अफ़्रीका लाया गया था। यह रेलवे अभियांत्रिकी की उल्लेखनीय उपलब्धि साबित हुई, परन्तु इसकी वजह से 2,500 या हर एक मील ट्रैक बिछाने में चार मजदूरों की मृत्यु हुई।\n\nरेलवे के निर्माण के पश्चात इनमें से कई मजदूरों ने यहीं बसने का निर्णय लिया और अपने परिवारों को भारत से तब के पूर्वी अफ़्रीकी संरक्षित राज्य में ले आए। ये शुरुआती आबादकार मुख्य रूप से भारत के गुजरात और पंजाब राज्यों के मूल निवासी थे। रेलवे के निर्माण के कारण राज्य के अंदरुनी क्षेत्र भी व्यापार के लिए उपलब्ध हो गए और कई तटीय शहरों को छोड़ कर उधर जाने लगे। अधिकतर ने नैरोबी को अपना घर बनाया जो 1905 से ब्रिटिश संरक्षित राज्य की राजधानी थी। काले अफ़्रीकी मूल निवासियों की तुलना में भारतीयों को नैरोबी में रहने की कानूनी तौर पर अनुमति थी, जो कि उस समय तेजी से बढ़ता सफ़ेद आबादकारों का नगर था।\n\n1920 के दशक तक कीनियाई भारतीयों की आबादी में काफ़ी इज़ाफ़ा हो चुका था और उन्होंने कीनिया उपनिवेश के विकासशील राजनीतिक जीवन में अपनी भूमिका की माँग की। 1920 में भारतीयों ने अंग्रेज़ो द्वारा विधान परिषद में प्रस्तावित दो सीटों को लेने से इनकार कर दिया क्योंकि यह उपनिवेश में उनकी कुल आबादी के अनुपात से कम थीं। 1927 तक यूरोपीय और भारतीय प्रतिनिधियों के\nबीच तनाव बना रहा और इसका अंत तब हुआ जब भारतीयों के लिए परिषद में यूरोपीय लोगों की ग्यारह सीटों की तुलना में पाँच सीटें आरक्षित की गईं। दोनों ही दलों ने अफ़्रीकी प्रतिनिधित्व पर प्रतिबंध रखा।\n\nकीनिया को 1963 में ब्रिटेन से स्वतंत्रता प्राप्त हुई और इसके पश्चात अफ़्रीकी और भारतीयों के सम्बन्धों में अस्थिरता बढ़ती चली गई। भारतीयों और यूरोपीय लोगों को सरकार द्वारा दो वर्ष का समय दिया गया जिसमें उन से कीनियाई नागरिकता स्वीकार करने और ब्रिटिश पासपोर्ट त्यागने के लिए कहा गया। उस समय कीनिया में उपस्थिति 180,000 भारतीयों and 42,000 यूरोपीयों में से समय सीमा तक केवल 20,000 ही नागरिकता के लिए आवेदन कर पाए। परिणामस्वरूप अफ़्रीकी नागरिकों के मन में भारतीयों और यूरोपीयों के प्रति द्वेष और अविश्वास बढ़ने लगा और जिन्होंने कीनियाई नागरिकता स्वीकार नहीं की उन्हें देशद्रोही माना जाने लगा। \n\nजिन्होंने कीनियाई नागरिकता ली उन्हें उस समय शासन कर रही सरकार द्वारा भेदभाव का शिकार होना पड़ा। सिविल सेवाओं में भारतीयों को बर्खास्त कर अफ्रीकियों को भर्ती किया जाने लगा। इस प्रकार के उत्पीड़न के कारण कई भारतीय अपने ब्रिटिश पासपोर्ट के आधार पर यूनाइटेड किंगडम में बस गए। अब लंदन और लेस्टर में अच्छी संख्या में कीनियाई भारतीय रहते हैं।\n\nवर्तमान समय में कीनिया में 100,000 से अधिक भारतीय रहते हैं। समय के साथ-साथ उनकी कानूनी स्थिति में सुधार हुआ है। देश की कुल जनसंख्या में एक प्रतिशत से भी कम होने के बावजूद भारतीयों का राष्ट्रीय अर्थव्यवस्था में अहम योगदान है। मुख्यतः आबादी व्यापार और खुदरा क्षेत्र में संलग्न है और इनकी अपेक्षाकृत समृद्ध स्थिति है।\n\n", "id": "531828", "title": "कीनियाई भारतीय"}
{"url": "https://hi.wikipedia.org/wiki?curid=531839", "text": "बेरी\n\nबेरी निम्न में से एक हो सकता है:\n\n", "id": "531839", "title": "बेरी"}
{"url": "https://hi.wikipedia.org/wiki?curid=531850", "text": "एक विमीय समष्टि\n\nगणित और भौतिक विज्ञान में \"n\"-संख्याओं के एक अनुक्रम को \"n\"-विमीय समष्टि के रूप में मान सकते हैं। जब \"n\"=1 हो तो इस तरह के सभी समुच्चय एक-विमीय युक्लिडीय समष्टि का निर्माण करते हैं।\nएक विमीय अधिगोलक बिन्दुओं के समूह के रूप, कभी-कभी इसे शून्य-विमीय गोला भी कहा जाता है क्योंकि इसके तल की विमा शून्य होती है। इसकी लम्बाई\nजहाँ formula_2 त्रिज्या है।\n\nप्रमुख पद्धातियाँ संख्या रेखा और कोण हैं।\n", "id": "531850", "title": "एक विमीय समष्टि"}
{"url": "https://hi.wikipedia.org/wiki?curid=531853", "text": "चतुर्विम समष्टि\n\nचतुर्विम समष्टि मुख्यतः त्रिविम समष्टि का ही व्यापकीकरण है। इसका गणितज्ञों और दार्शनिकों द्वारा लगभग दो सदियों तक अध्ययन किया गया। सामान्यतः जब त्रिविम समष्टि में समय जोड़कर चतुर्थ विमा का अध्ययन किया जाता है लेकिन व्यापक रूप में किसी भी विमा का किसी एक राशी के साथ नामकरण नहीं किया जा सकता अतः इसे \"n\"-विमीय समष्टि की उस अवस्था को कहा जा सकता है जब \"n\" का मान 4 हो।\n", "id": "531853", "title": "चतुर्विम समष्टि"}
{"url": "https://hi.wikipedia.org/wiki?curid=531864", "text": "पुनरुज्जीवित भाषाओं की सूची\n\nपुनरुज्जीवित भाषा (revived language) से आशय उस भाषा से है जो पूर्णतः मृत या लगभग मृत होने के बाद किसी व्यक्ति या समूह के योजनाबद्ध प्रयास से पुनः अपनी पुरानी अवस्था या उसके कुछ अंश को प्राप्त कर ली हो। \n\n\n", "id": "531864", "title": "पुनरुज्जीवित भाषाओं की सूची"}
{"url": "https://hi.wikipedia.org/wiki?curid=531874", "text": "गणितीय वित्त\n\nगणितीय वित्त (Mathematical finance) अनुप्रयुक्त गणित की एक शाखा (प्रक्षेत्र) है जो वित्त-बाजार (financial markets) से संबंधित है। बहुत से विश्वविद्यालयों में गणितीय वित्त की शिक्षा दी जाती है।\n", "id": "531874", "title": "गणितीय वित्त"}
{"url": "https://hi.wikipedia.org/wiki?curid=531901", "text": "ऊष्मागतिकी के सिद्धान्त\n\n19वीं शताब्दी के मध्य में ऊष्मागतिकी के दो सिद्धांतों का प्रतिपादन किया गया था, जिन्हें उष्मागतिकी के प्रथम एवं द्वितीय सिद्धांत कहते हैं। 20वीं शताब्दी के प्रारंभ में दो अन्य सिद्धांतों का प्रतिपादन किया गया है जिन्हें उष्मागतिकी का शून्यवाँ तथा तृतीय सिद्धांत कहते हैं।\n\n\n", "id": "531901", "title": "ऊष्मागतिकी के सिद्धान्त"}
{"url": "https://hi.wikipedia.org/wiki?curid=531902", "text": "स्कॉल (चंद्रमा)\n\nस्कॉल (Skoll) ( ) या सेटर्न XLVII (अस्थायी पदनाम S/2006 S 8), शनि का एक प्रतिगामी अनियमित चंद्रमा है। इसकी खोज की घोषणा 5 जनवरी और 30 अप्रैल 2006 के मध्य लिए गए अवलोकनों से, 26 जून 2006 को स्कॉट एस शेपर्ड, डेविड सी. जेविट और जान क्लेयना द्वारा हुई थी।\n\nस्कॉल व्यास में करीब 6 किलोमीटर है (0.04 का एक माना हुआ ऐल्बीडो) और शनि की परिक्रमा 17.6 गीगा मीटर (दस लाख किलोमीटर) की औसत दूरी से 869 दिवसों में करता है। इसकी कक्षा मामूली झुकी हुई और अत्यधिक चपटी है। \n\nयह अप्रेल 2007 में स्कॉल पर नामित हुआ जो कि नोर्स पौराणिक में एक भीमकाय भेडिया है, फर्नीसल्फ्र का पुत्र और हाती का जुडवा भाई है। \n", "id": "531902", "title": "स्कॉल (चंद्रमा)"}
{"url": "https://hi.wikipedia.org/wiki?curid=531906", "text": "तितरम\n\n\"तितरम\" उत्तर भारतीय राज्य हरियाणा के कैथल जिले में स्थित एक गांव है। यह गांव राष्ट्रीय राजमार्ग 65 और राज्य राजमार्ग 11-ए के महत्वपूर्ण जंक्शन पर कैथल से मात्र 8 कि.मी. दूरी पर स्थित है। इस बिंदु को तितरम मोङ के रूप में जाना जाता है। यह माना जाता है कि प्राचीन भारतीय धार्मिक ग्रंथों तैत्रीय संहिता और तैत्तिरीयोपनिषद की रचना इसी गांव के आस-पास हुई थी।\n\n2011 की जनगणना के अनुसार तितरम गांव की आबादी 4309 है जो 752 परिवारों में रहते हैं।इनमें से 2341 पुरूष जबकि 1968 महिलाएं हैं।इस गांव की साक्षरता दर लगभग 70% है।पुरूष साक्षरता 79.35% है, जबकि महिला साक्षरता दर 57.14% है।पंचायती राज अधिनियम तथा भारत के संविधान के अनुसार यह गांव सरपंच (गांव के प्रधान) द्वारा प्रशासित किया जाता है।\n\nइस गांव की आबादी में मुख्यत: कुंडू(कुन्डू) गोत्र के जाट हैं। चमार (हरिजन), कुम्हार (पॉटर) और लोहार (विश्वकर्मा) आदि कुछ अन्य जातियां (सामाजिक समूह) इस गांव में हैं।\n\nपहले यहां की अधिकांश आबादी कृषि द्वारा जीवनयापन करती थी लेकिन अब कैथल शहर के नजदीक होने तथा उच्च शिक्षा तक पहुँच के कारण नौकरी और छोटे पैमाने पर व्यापार के अवसरों में विभिन्न अन्य विकल्प तलाश रही है।एक जवाहर नवोदय विद्यालय गांव में 1987 में स्थापित किया गया था जो कैथल-जींदं राज्यमार्ग पर स्थित है।इसके अतिरिक्त यहाँ एक सरकारी हाई स्कूल और 2 सरकारी प्राथमिक विद्यालय लड़कों और लड़कियों के लिए अलग-अलग से है।\nचंदना, प्योदा, देवबन और हरसोला आदि अन्य आसपास के गांव हैं।\n", "id": "531906", "title": "तितरम"}
{"url": "https://hi.wikipedia.org/wiki?curid=531912", "text": "अनिल शास्त्री\n\n[[चित्र:\nअनिल शास्त्री ([[अंग्रेजी]]: Anil Shastri) भारत के द्वितीय प्रधान मन्त्री [[लाल बहादुर शास्त्री]] के द्वितीय पुत्र हैं। वे भारतीय राष्ट्रीय काँग्रेस के वरिष्ठ नेताओं में से एक हैं। काँग्रेस पार्टी में वे अपनी स्पष्टवादिता (साफगोई) के लिये विशेष रूप से जाने जाते हैं। 1989 में वे वाराणसी से [[लोक सभा]] के सांसद चुने गये और भारत सरकार के वित्त मन्त्रालय में मन्त्री भी रहे।\n[[चित्र:Https://commons.wikimedia.org/wiki/File:Congress leader.jpg|अंगूठाकार|कांग्रेस नेता]]\n\nवर्तमान समय में वे काँग्रेस कार्यकारिणी के विशिष्ट आमन्त्रित सदस्य हैं। \nअनिल शास्त्री का जन्म [[लखनऊ]] में लाल बहादुर शास्त्री और ललिता शास्त्री के यहाँ हुआ। उन्होंने [[दिल्ली]] के सेण्ट कोलम्बिया स्कूल और सेण्ट स्टीफन कॉलेज से शिक्षा ग्रहण की। बाद में उन्होंने ऐस्ट्रिज बिजिनेस स्कूल यू०के० से ऐडवांस मैनेजमेण्ट प्रोग्राम का कोर्स भी किया।\n[[चित्र:Https://commons.wikimedia.org/wiki/File:Lal bahadur shastri.jpg|अंगूठाकार|अनिल शास्त्री के पिता]]\nउनका विवाह मंजू श्रीवास्तव से 24 फ़रवरी 1973 को हुआ जिनसे उनके तीन बेटे हैं - आदर्श, लगन और मुदित। दो बेटे [[गुड़गाँव]] में सर्विस करते हैं तथा सबसे छोटा [[मुंबई]] में एक रिटेल शॉप का काम देखता है। \n\nस्वयं अनिल शास्त्री ने भी [[स्नातक]] करने के बाद पूरे सत्रह साल एक कॉरपोरेट ऑफिस में काम किया। वहाँ से त्यागपत्र देकर वे [[राजनीति]] में आ गये।.एक बार [[कांग्रेस]] के टिकट पर लोकसभा का चुनाव जीता और दो साल तक मन्त्री भी रहे। इस समय वे अपने परिवार सहित [[नोएडा]] में स्थायी रूप से रह रहे हैं।\n\nप्रबन्धन के क्षेत्र में उच्चतर शिक्षा प्रदान करने हेतु उनकी अहम भूमिका रही है। अनिल शास्त्री अपने पिता के नाम पर सीमित साधनों से शुरू किये गये लालबहादुर शास्त्री इन्स्टीट्यूट ऑफ मैनेजमेण्ट दिल्ली के चेयरमैन तथा लालबहादुर शास्त्री इन्स्टीट्यूट ऑफ मैनेजमेण्ट एण्ड टेक्नॉलोजी [[बरेली]] के अध्यक्ष हैं। इसके अतिरिक्त लालबहादुर शास्त्री नेशनल मेमोरियल ट्रस्ट के ट्रस्टियों में भी उनका नाम शामिल हैं। यह ट्रस्ट कई सामाजिक व सांस्कृतिक गतिबिधियों को संचालित करता है।\n\n\n[[श्रेणी:सांसद]]", "id": "531912", "title": "अनिल शास्त्री"}
{"url": "https://hi.wikipedia.org/wiki?curid=531913", "text": "कृष्णा तेरे देश में\n\nकृष्णा तेरे देश में 2001 में प्रदर्शित शिव कुमार द्वारा निर्देशित एवं निर्मित भारतीय फ़िल्म है। फ़िल्म संगीत रविन्द्र जैन ने दिया है।\n\n", "id": "531913", "title": "कृष्णा तेरे देश में"}
{"url": "https://hi.wikipedia.org/wiki?curid=531929", "text": "राणा भगवानदास\n\nन्यायमूर्ति (सेवानिवृत्त) राणा भगवानदास (20 दिसम्बर 1942 - 23 फ़रवरी 2015), पाकिस्तानी न्यायपालिका के एक उच्च सम्मानित व्यक्ति पाकिस्तानी सर्वोच्य न्यायालय के न्यायधीश एवं कार्यवाहक मुख्य न्यायधीश थे। वो पाकिस्तान में २००७ के न्यायिक संकट और संक्षिप्त समय के लिए जब पदधारी इफ़्तिख़ार मोहम्मद चौधरी २००५ और २००६ के दौरान विदेश यात्रा पर गये तब कार्यवाहक मुख्य न्यायाधीश का कार्यभार सम्भालाऔर इस प्रकार वो प्रथम हिन्दू और दूसरे गैर-मुस्लिम व्यक्ति हैं जिन्होंने पाकिस्तान के उच्चतम न्यायालय के प्रमुखा का कार्यभार सम्भाला। राणा भगवानदास ने पाकिस्तान के संघीय लोक सेवा आयोग के अध्यक्ष के रूप में भी कार्य किया था। 2009 में वो संघीय नागरिक सेवा के चयन के लिए पैनल के प्रमुख का कार्य भी किया।\nराणा भगवानदास का जन्म २० दिसम्बर १९४२ को सिंध के नसीराबाद, कराची के एक हिन्दू परिवार में हुआ। उन्होंने कानून की पढ़ाई की और इस्लामी अध्ययन में मास्टर्स डिग्री प्राप्त की। २३ फ़रवरी २०१५ को उनका निधन हो गया।\n9 मार्च 2007 को पाकिस्तानी राष्ट्रपति मुशर्रफ़ ने मुख्य न्यायाधीश चौधरी को \"गैर-कार्यात्मक\" घोषित किया और पाकिस्तान की सुप्रीम न्यायिक परिषद (एसजेसी) को उनके खिलाफ एक आरोप अग्रेषित किये। अतः न्यायाधीश भगवानदास को कार्यवाहक मुख्य न्यायाधीश का स्थान प्राप्त होना चाहिए लेकिन उन्होंने कुछ दिन अज्ञात रहने के बाद बताया कि वो ह्बारत की यात्रा पर गये हुए हैं। 15 मार्च 2007 को उनका तत्कालीन ठिकाना घोषित करने के लिए पाकिस्तान सरकार के आग्रह पर उच्चतम न्यायालय में याचिका दायर की गयी। वो 23 मार्च को पुनः घर गये। वो पाकिस्तान में हो रही घटनाओं से परिचित थे। भारत से लौटने के पश्चात उन्होंने कार्यवाहक उच्चन्याधीष का पद ग्रहण किया। उनका कार्यकाल 24 मार्च से 20 जुलाई 2007 तक जारी रहा जब तक कि पाकिस्तान के उच्चतम न्यायालय ने इफ़तिखार मुहम्मद चौधरी को उनके पद पर पुनः स्थापित किया।\n", "id": "531929", "title": "राणा भगवानदास"}
{"url": "https://hi.wikipedia.org/wiki?curid=531935", "text": "ओरेसंड सेतु\n\nओरेसण्ड सेतु (, , संयुक्त संकरित नाम: \"Øresundsbron\") स्कैनिया, (दक्षिणतम स्वीडन) एवं डेनमार्क के बीच बना एक द्विमार्गीय रेलमार्ग एवं द्विमार्गीय सड़क सेतु-सुरंग है। यह मार्ग रज्जु कर्षण सेतु रूप में लगभग 8 कि.मी (5 मील) स्वीडिश तट से एक कृत्रिम द्वीप पेबरहोम तक जाता है, जो इस जलडमरुमध्य के बीचोंबीच स्थित है। इस कड़ी का दूसरा भाग एक 4 कि.मी (2.5 मील) लंबी सुरंग द्वारा पेबरहोम से एक डेनिश द्वीप अमेजर तक जाता है। ओरेसण्ड सेतु यूरोप का सबसे लंबा सड़क एवं रेल सेतु है। इसके द्वारा दो बड़े महानगरीय क्षेत्रों: डेनमार्क की राजधानी कोपनहेगन और स्वीडन के महानगर, माल्मो को जोड़ता है। इस सेतु के द्वारा स्कैंडिनेविया के रेल एवं सड़क मार्ग जाल मध्य एवं पश्चिमी यूरोप से जुड़ते हैं। \n\nअन्तर्राष्ट्रीय यूरोपियाई मार्ग ई२० इसी सड़क द्वारा और ओरसंड रेलमार्ग भी इसी रेलकड़ी द्वारा जुड़ते हैं। ग्रेट बेल्ट फ़िक्स्ड लिंक द्वारा ज़ीलैंड को फ़नेन और अन्ततः जटलैंड प्रायद्वीप से जोड़ने के बाद ओरेसंड सेतु के पूरा होने के बाद से मध्य और पश्चिमी यूरोप स्कैंडिनेविया से रेल एवं सड़कमार्ग द्वारा जुड़ गए हैं। ओरेसंड सेतु की अभिकल्पना डेनिश वास्तुकार जोड़ी डिस्सिंग एवं वेट्लिंग ने की थी।\n\nइस सेतु को दो भागों में बनाने और दूसरे भाग को भी सेतु न उठाकर सुरंग बनाने के जटिल एवं अतिरिक्त व्यय का मुख्य कारण निकटवर्ती कोपनहेगन विमानक्षेत्र के वायु यातायात मार्ग में हस्तक्षेप से बचने, जलमार्ग द्वारा जलपोतों के लिये बाधा न बनकर उन्हें खुला पहले जैसा जलमार्ग देने एवं शीतऋतु में बह कर आने वाले हिमखण्ड से जलडमरुमध्य को बाधित होने से बचाना था। ओरेसण्ड सेतु डेनमार्क-स्वीडन अन्तर्राष्ट्रीय सीमा पार करता है, पर शेन्जन समझौते एवं नॉर्डिक पासपोर्ट संघ के अनुसार प्रायः यहां कोई पासपोर्ट जाँच नहीं की जाती है। कभी कभार यादृच्छिक कस्टम जाँच स्वीडन प्रवेश के टोल बूथ्स पर की जाती है, पर डेनमार्क प्रवेश पर वह भी नहीं होती।\n\nओरेसंड सेतु को २००२ का IABSE उत्कृष्ट संरचना पुरस्कार (\"आउटस्टैण्डिंग स्ट्रक्चर अवार्ड\") मिला था।\n\nमई २०१२ में, टोल शुल्क इस प्रकार से थे (एक ओर बिना किसी छूट के, वैट 25% सहित) डेनिश क्रोन (DKK), स्वीडिश क्रोना (SEK) एवं यूरो (EUR) में:\n\n", "id": "531935", "title": "ओरेसंड सेतु"}
{"url": "https://hi.wikipedia.org/wiki?curid=531950", "text": "रिश्ते (टीवी चैनल)\n\nरिश्ते, एक नि:शुल्क हिंदी टीवी चैनल है।यह चैनल अपने सहयोगी चैनल कलर्स पर प्रसारित कार्यक्रमों का पुनर्प्रसारण करता है।\n\n\n", "id": "531950", "title": "रिश्ते (टीवी चैनल)"}
{"url": "https://hi.wikipedia.org/wiki?curid=531952", "text": "स्नातकोत्तर चिकित्सा शिक्षा एवं अनुसंधान संस्थान चण्डीगढ़\n\nस्नातकोत्तर चिकित्सा शिक्षा एवं अनुसंधान संस्थान (PGIMER) भारत का एक चिकित्सा एवं अनुसंधान संस्थान है। यह चण्डीगढ़ में है। इसमें शैक्षिक सुविधाएँ, चिकित्सा अनुसंधान एवं प्रशिक्षण सुविधाएँ उपलब्ध हैं। इसको १९६० मैं एक उत्कृष्ट स्नातकोत्तर केंद्र के रूप में परिकल्पित किया गया था और लक्ष्य किया गया था कि यहाँ चिकित्सा के सभी विषयों में विशेषज्ञ प्रशिक्षित होंगे तथा स्नातकोत्तर चिकित्सा शिक्षण को विकसित करने पर अनुग्रह होगा।\n\n\n", "id": "531952", "title": "स्नातकोत्तर चिकित्सा शिक्षा एवं अनुसंधान संस्थान चण्डीगढ़"}
{"url": "https://hi.wikipedia.org/wiki?curid=531954", "text": "ऊष्मागतिकी का शून्यवाँ नियम\n\nऊष्मागतिकी के अध्ययन में एक नई भावना का समावेश होता है, वह ताप की भावना है। यदि किसी पिंड (बॉडी) के गुणधर्म इस बात पर निर्भर न रहें कि वह कितना गरम अथवा ठंडा है तो उसका पूरा परिचय पाने के लिए उसके आयतन अथवा उसके घनत्व के ज्ञान की ही आवश्यकता होती है। जैसे यदि हम कोई द्रव लें तो यांत्रिकी में यह माना जाता है कि उसके ऊपर दाब बढ़ाने पर उसका आयतन कम होगा। दाब का मान निश्चित करते ही आयतन का मान भी निश्चित हो जाता है। इस तरह इन दो चर राशियों में से एक स्वतंत्र होती है और दूसरी आश्रित अथवा परंतत्र।\n\nपरंतु प्रत्यक्ष अनुभव से हम जानते हैं कि आयतन यदि स्थिर हो तो भी गरम या ठंडा करके दाब को बदला जा सकता है। इस प्रकार दाब तथा आयतन दोनों ही स्वतंत्र चर राशियाँ हैं। आगे चलकर आवश्यकतानुसार हम अन्य चर राशियों का भी समावेश करेंगे।\n\nऔर आगे बढ़ने के पहले हम ऐसी दीवारों की कल्पना करेंगे जो विभिन्न द्रवों को एक दूसरे से अलग करती हैं। ये दीवारें इतनी सूक्ष्म होंगी कि इन द्रवों की पारस्परिक अंतरक्रिया को निश्चित करने के अतिरिक्त उन द्रवों के गुणधर्म के ऊपर उनका अन्य कोई प्रभाव नहीं होगा। द्रव इन दीवारों के एक ओर से दूसरी ओर न जा सकेगा। हम यह भी कल्पना करेंगे कि ये दीवारें दो तरह की हैं। एक ऐसी दीवारें जिनसे आवृत द्रव में बिना उन दीवारों अथवा उनके किसी भाग को हटाए हम कोई परिवर्तन नहीं कर सकते और उन द्रवों में हम विद्युतीय या चुंबकीय बलों द्वारा परिवर्तन कर सकते हैं क्योंकि ये बल दूर से भी अपना प्रभाव डाल सकते हैं। ऐसी दीवारों को हम \"स्थिरोष्म\" दीवारें कहेंगे।\n\nदूसरे प्रकार की दीवारों को हम \"उष्मागम्य\" (डायाथर्मानस) दीवारें कहेंगे। ये दीवारें ऐसी होंगी कि साम्यावस्था में इनके द्वारा अलग किए गए द्रवों की दाब तथा आयतन के मान स्वेच्छ नहीं होंगे, अर्थात् यदि एक द्रव की दाब एवं आयतन और दूसरे द्रव की दाब निश्चित कर दी जाए तो दूसरे द्रव का आयतन भी निश्चित हो जाएगा। ऐसी अवस्था में पहले द्रव की दाब एवं आयतन P1 और V1 तथा दूसरे द्रव की दाब एवं आयतन P2 और V2 में एक संबंध होगा जिसे हम निम्नांकित समीकरण द्वारा प्रकट कर सकते हैं :\n\n\nयह समीकरण उन द्रवों के तापीय संबंध का द्योतक है। दीवार का उपयोग केवल इतना है कि पदार्थ एक ओर से दूसरी ओर नहीं जा सकता। अनुभव द्वारा हम यह भी जानते हैं कि यदि एक द्रव के साथ अन्य द्रवों की तापीय साम्यावस्था हो तो स्वयं इन द्रवों में आपस में तापीय साम्यावस्था होगी। इसी को उष्मागतिकी का शून्यवाँ सिद्धांत कहते हैं।\n\nयदि तापीय साम्यवस्थावाले तीन द्रवों के दबाव तथा आयतन क्रमश: (P1, V1), (P2, V2), तथा (P3,V3) हों तो इनमें समीकरण (1) की भाँति निम्नलिखित समीकरण होंगे :\n\n\nपरंतु उष्मागतिकी के शून्यवें सिद्धांत के अनुसार इन समीकरणों इन समीकरणों में केवल दो ही स्वतंत्र हैं, अर्थात् पहले दोनों समीकरणों की तुष्टि के फलस्वरूप तीसरे की तुष्टि भी अवश्यंभावी है। यह तभी संभव है जब इन समीकरणों का रूप इस प्रकार हो :\n\n\nइनमें से किसी एक द्रव का उपयोग तापमापी के रूप में किया जा सकता है और उस द्रव के फलन के मान को हम प्रायोगिक ताप की भाँति प्रयुक्त कर सकते हैं। यदि पहले द्रव को तापमापी माना जाए तथा उसके फलन का मान t हो तो दूसरे द्रव के लिए हमें जो समीकरण मिलेगा अर्थात् f2 (p2 V2) = t वह दूसरे द्रव का दशासमीकरण (इक्वेशन ऑव स्टेट) कहा जाएगा।\n\nयों तो द्रव के किसी भी गुण का उपयोग तापमापी के लिए किया जा सकता है परंतु p तथा V के जिस संबंध का उपयोग किया जाए वह जितना ही सरल होगा उतना ही ताप नापने में सुगमता होगी। हम जानते हैं कि समतापीय अवस्था में अल्प दाबवाली गैस की दाब एवं आयतन का गुणनफल अचर होता है। अतएव pV = R0 को ताप नापने के लिए उपयोग में लाया जा सकता है और इस संबंध का उपयोग किया भी जाता है। परंतु यदि (दाब x अयातन) अचर हो तो (दाब x आयतन) का वर्गमूल अथवा (दाब x आयतन) का वर्ग भी अचर होगा। किंतु इनका उपयोग नहीं किया जाता। pV = R0 का उपयोग करने में क्या लाभ है यह आगे चलकर प्रकट होगा।\n\n", "id": "531954", "title": "ऊष्मागतिकी का शून्यवाँ नियम"}
{"url": "https://hi.wikipedia.org/wiki?curid=531956", "text": "ऊष्मागतिकी का प्रथम नियम\n\nउष्मागतिकी के शून्यवें सिद्धांत में ताप की भावना का समावेश होता है। यांत्रिकी में, विद्युत् या चुंबक विज्ञान में अथवा पारमाण्वीय विज्ञान में, ताप की भावना की कोई आवश्यकता नहीं प्रतीत होती। उष्मागतिकी के प्रथम सिद्धांत द्वारा ऊष्मा की भावना का समावेश होता है। जूल के प्रयोग द्वारा यह सिद्ध होता है कि किसी भी पिंड को (चाहे वह ठोस हो या द्रव या गैस) यदि स्थिरोष्म दीवारों से घेरकर रखें तो उस पिंड को एक निश्चित प्रारंभिक अवस्था से एक निश्चित अंतिम अवस्था तक पहुँचाने के लिए हमें सर्वदा एक निश्चित मात्रा में कार्य करना पड़ता है। कार्य की मात्रा पिंड की प्रारंभिक तथा अंतिम अवस्थाओं पर ही निर्भर रहती है, इस बात पर नहीं कि यह कार्य कैसे किया जाता है। यदि प्रारंभिक अवस्था में दाब तथा आयतन के मान p0 तथा V0 हैं तो कार्य की मात्रा अंतिम अवस्था की दाब तथा आयतन पर निर्भर रहती है, अर्थात् कार्य की मात्रा p तथा V का एक फलन है। यदि कार्य की मात्रा का W हैं तो हम लिख सकते हैं कि\n\nW = U - U0 (4)\n\nयह समीकरण एक राशि U की परिभाषा है जो केवल उस पिंड की अवस्था पर ही निर्भर रहती है न कि इस बात पर कि वह पिंड उस अवस्था में किस प्रकार पहुँचा है। इस राशि को हम पिंड की आंतरिक ऊर्जा कहते हैं। यदि कोई पिंड एक निश्चित अवस्था से प्रारंभ करके विभिन्न अवस्थाओं में होते हुए फिर उसी प्रारंभिक अवस्था में आ जाए तो उसकी आंतारिक ऊर्जा में कोई अंतर नहीं होगा, अर्थात्\n\nf dU = 0 (5)\n\nऔर (dU) एक यथार्थ अवकल (परफ़ेक्ट डिफ़रेन्शियल) है।\n\nयदि कोई पिंड एक अवस्था से दूसरी अवस्था में जाए तो (U-U0-W) का मान सर्वदा शून्य के बराबर नहीं होगा। यदि प्रत्येक अवस्था के लिए U का मान ज्ञात कर लिया गया है तो यह अंतर ज्ञात किया जा सकता है। यदि पिंड की दीवारों का कोई भाग उष्मागम्य है तो सर्वदा इस अंतर के बराबर उष्मा उस पिंड को देनी पड़ेगी। यदि उष्मा की मात्रा Q है तो\n\nQ = U - U0 - W (6)\n\nइस समीकरण में Q उन्हीं एककों में नापा जाएगा जिसमें W, परंतु यदि हमने Q का एकक पहले ही निश्चित कर लिया है तो हम इस समीकरण द्वारा इन दोनों एककों का अनुपात ज्ञात कर सकते हैं। इस प्रकार जूल के प्रयोग द्वारा हम उष्मा का यांत्रिक तुल्यांक निकाल सकते हैं। इस प्रयोग में Q शून्य के बराबर होता है और (U-U0) का मान उष्मा के एककों में ज्ञात किया जाता है।\n\nसमीकरण (6) उष्मागतिकी के प्रथम सिद्धांत का गणितीय रूप है। इसमें W वह कार्य है जो बाहर से उस पिंड पर किया जाता है। यदि यह पिंड स्वयं कार्य करे, जिसका परिणाम dW हो और किसी प्रक्रम (प्रोसेस) में निकाय की आंतरिक ऊर्जा जिस परिमाण में बढ़े वह dU हो तो गिनती उष्मा उस निकाय को दी जाएगी वह तो dQ होगी और\n\ndQ = dU + dW (7)\n\nऔर आगे बढ़ने के पहले हम एक ऐसे प्रक्रम का वर्णन करेंगे जिसका उपयोग उषमागतिकी में बहुत किया जाता है। इसे प्राय: स्थैतिक (सिस्टम) के आयतन को एक अत्यणु परिमाण dV से परिवर्तित करें तो इसका ताप भी थोड़ा परिवर्तित हो जाएगा। साम्यावस्था प्राप्त होने पर इसके आयतन में मान ले हम थोड़ा और अत्यणु परिवर्तित करें। इस तरह हम धीरे धीरे अवस्था 1 से अवस्था 2 में पहुँच जायँगे। यदि हमारे परिवर्तनों का परिमाण धीरे-धीरे शून्य की ओर बढ़े तो अंत में 1 से 2 तक परिवर्तन कहते हैं। ऐसे प्रक्रम का यह भी लक्षण है कि विस्थापनों, किए गए कार्य एवं अवशोषित उष्मा के चिह्नों को उलटकर इस निकाय को अवस्था 2 से कारण इन प्रक्रमों को उत्क्रमणीय प्रक्रम कहते हैं। जो प्रक्रम उत्क्रमणीय नहीं होते उन्हें अनुत्क्रमणीय प्रक्रम कहते हैं।\nयह सरलता से सिद्ध किया जा सकता है कि यदि किसी निकाय की दाब p हो तो एक उत्क्रमणीय प्रक्रम में यह जो कार्य करेगा वह pdV के बराबर होगा। अतएव उष्मागतिकी के प्रथम सिद्धांत को हम इस तरह भी लिख सकते हैं :\n\ndQ = dU + pdV (8)\n", "id": "531956", "title": "ऊष्मागतिकी का प्रथम नियम"}
{"url": "https://hi.wikipedia.org/wiki?curid=531957", "text": "ऊष्मागतिकी का द्वितीय नियम\n\nऊष्मागतिकी का द्वितीय सिद्धान्त प्राकृतिक प्रक्रमों के अनुत्क्रमणीयता को प्रतिपादित करता है। यह कई प्रकार से कहा जा सकता है। आचार्यों ने इस नियम के अनेक रूप दिए हैं जो मूलत: एक ही हैं। यह ऊष्मागतिक निकायों में 'एण्ट्रोपी' (Entropy) नामक भौतिक राशि के अस्तित्व को इंगित करता है।\n\nऊपर हमने द्वितीय सिद्धांत का प्रतिपादन किया है जो क्लाजिउस आदि के अनुसार है। इसके अतिरिक्त कैराथियोडोरी ने स्वयंताथ्यिक प्रतिपादन दिया है।\n\n", "id": "531957", "title": "ऊष्मागतिकी का द्वितीय नियम"}
{"url": "https://hi.wikipedia.org/wiki?curid=531958", "text": "ऊष्मागतिकी का तृतीय नियम\n\nऊष्मागतिकी का तृतीय नियम कभी-कभी इस प्रकार से कहा जाता है:\n\nशून्य केल्विन ताप पर निकाय अपनी न्यूनतम सम्भव ऊर्जा वाली अवस्था में होगा, तथा ऊष्मागतिकी के तृतीय नियम का यह कथन तभी सत्य होगा यदि विशुद्ध क्रिस्टल (perfect crystal) की केवल एक ही न्यूनतम ऊर्जा वाली अवस्था हो। एण्ट्रॉपी का सम्बन्ध सभी सम्भव सूक्ष्म अवस्थाओं की संख्या से है। चूंकि शून्य केल्विन ताप पर केवल एक सूक्ष्म-अवस्था उपलब्ध है, अतः एण्ट्रॉपी अवश्य ही शून्य होगी।\n\nनर्स्ट-साइमन (Nernst-Simon) का कथन इस प्रकार है:\n\n", "id": "531958", "title": "ऊष्मागतिकी का तृतीय नियम"}
{"url": "https://hi.wikipedia.org/wiki?curid=531961", "text": "स्कैनिया\n\nस्कैनिया (स्वीडिश भाषा में ) स्वीडन के २५ गैर-प्रशसनिक प्रान्तों में से दक्षिणतम प्रान्त है, जहां स्कैंडिनेवियाई प्रायद्वीप की दक्षिणतम छोर पर एक प्रायद्वीप सहित कुछ द्वीप भी हैं। यहां की सबसे बड़ी नगरी है माल्मो, जो स्वीडन देश का तीसरा बड़ा शहर भी है तथा स्केन काउण्टी का प्रशसनिक केन्द्र भी है।\n", "id": "531961", "title": "स्कैनिया"}
{"url": "https://hi.wikipedia.org/wiki?curid=531962", "text": "माल्मो\n\nमैल्मो म्युनिसिपैलिटी () स्वीडन के स्केन काउंटी का एक शहर है।\n\n", "id": "531962", "title": "माल्मो"}
{"url": "https://hi.wikipedia.org/wiki?curid=531969", "text": "पेबरहोम\n\nपेबरहोम (शाब्दिक अर्थ \"\"पेप्पर द्वीप\"\", अर्थात मिर्च आकार वाला छोटा द्वीप), एक छोटा सा कृत्रिम द्वीप है और डेनमार्क के ओरेसंड में स्थित है। यह टार्न्बी नगरपालिका का भाग है और इसका निर्माण ओरेसंड सेतु के लिये किया गया था जिसके द्वारा डेनमार्क को स्वीडन से जोड़ा गया है। यह एक छोटे किन्तु इससे बड़े प्राकृतिक द्वीप सॉल्टहोम (जिसका अर्थ है \"सॉल्ट\" अर्थात नमक द्वीप) के निकटस्थ है और उसी के पूरक नाम मिर्च द्वीप पर इसका नामकरण किया गया है।\n", "id": "531969", "title": "पेबरहोम"}
{"url": "https://hi.wikipedia.org/wiki?curid=531975", "text": "पश्चिमी यूरोप\n\nपश्चिम यूरोप क्षेत्र में यूरोप महाद्वीप के पश्चिमी राष्ट्र आते हैं। लगभग १९४५-१९९१ तक चले शीत युद्ध के समय में प्रचलित एक अन्य परिभाषा के अनुसार पश्चिम यूरोपीय संघ से संबद्ध राष्ट्रों के क्षेत्र को पश्चिम यूरोप कहते थे, जो अब यूरोपीय संघ का ही भाग है। पश्चिमी यूरोपीय संघ १९४८ के समय असाम्यवादी यूरोपीय राष्ट्रों द्वारा संगठित एक सुरक्षात्मक संगठन था और ये ईस्टर्न ब्लॉक या वारसा संधि के विरुद्ध संगठित हुआ था। \n\nपशिमी यूरोप के राष्ट्र अत्यधिक आय वाले विकसित राष्ट्र हैं, जिनमें अधिकांश जनतांत्रिक सरकार द्वारा शासित हैं और मिश्रित अर्थ-व्यवस्था के संग नाटो एवं यूरोपीय संघ के भी सदस्य हैं।\n\nसंयुक्त राष्ट्र सांख्यिकीय विभाग के अनुसार पश्चिमी यूरोप मात्र ९ राष्ट्रों का समूह है।\n\nशीत युद्ध (१९४५-१९९१) काल में \"पश्चिमी यूरोप\" के अन्तर्गत्त आने वाले अधिकांश राष्ट्रों की ससंख्या इस प्रकार से है।.\nसंयुक्त राष्ट्र सांख्यिकी विभाग प्रकाशन के २०११ संस्करण के अनुसार निम्न नौ राष्ट्र पश्चिम यूरोप में गिने जाते हैं सिवाय संयुक्त राष्ट्र क्षेत्रीय समूह के जिनके अनुसार इस शब्द में उत्तरू एवं दक्षिणी यूरोप भी आते हैं:\n", "id": "531975", "title": "पश्चिमी यूरोप"}
{"url": "https://hi.wikipedia.org/wiki?curid=531979", "text": "मध्य यूरोप\n\nमध्य यूरोप, यूरोप महाद्वीप का वह क्षेत्र है जो विभिन्न परिभाषाओं में बंधे पश्चिमी एवं पूर्वी भागों के बीच बसा है। यह शब्दावली कई बार बदली व सुधारी गई है, मुख्यतः शीत युद्ध के अंत में। अंतिम परिभाषा के अनुसार यूरोप को दो मुख्य भागों में बांटा गय है – पूर्वी एवं पश्चिमी और मध्य यूरोप को दोनों में आधा आधा बांटा गया है।\n\nमध्य यूरोप की अवधारणा अभी विवादों के अन्तर्गत्त है, अतः वाइज़ेग्रैड समूह के अनुसार इसके सदस्य मध्य यूरोप में माने जाते हैं:\n\nअधिकांश स्रोय्तों के अनुसार निम्न राष्ट्र मध्य यूरोप में आते हैं:\n\nकुछ स्रोतों के अनुसार पड़ोसी क्षेत्र भी सांस्कृतिक, ऐतिहासिक या भौगोलिक कारणों से मध्य यूरोप में गिने जाते हैं:\n\nनिम्न राष्ट्रों के कुछ भाग भी कई बार मध्य यूरोप में गिने जाते हैं:\n\n\nमानव विकास सूचकांक के घटते क्रम में राष्ट्र निम्न हैं (2013 आंकड़े):\n\n\nमध्य यूरोपीय देशों में वैश्वीकरण सूचकांक इस प्रकार से है (2013 आंकड़े)\n\n", "id": "531979", "title": "मध्य यूरोप"}
{"url": "https://hi.wikipedia.org/wiki?curid=531992", "text": "लाछुंग नदी\n\nलाछुंग नदी पूर्वोत्तर भारत के सिक्किम राज्य की एक नदी है जिस पर लाछुंग शहर स्थित है। लाछुंग नदी तिस्ता नदी की एक सहायक नदी है।\n", "id": "531992", "title": "लाछुंग नदी"}
{"url": "https://hi.wikipedia.org/wiki?curid=531998", "text": "ग्रेट बेल्ट फ़िक्स्ड लिंक\n\nग्रेट बेल्ट फ़िक्स्ड लिंक () सेतु डेनमार्क के ज़ीलैंड द्वीप को फ़नेन द्वीप से जोड़ता है। इसमें ज़ीलैंड से स्प्रोगो द्वीप तक सड़क का रज्जु कर्षण सेतु है और रेल की सुरंग है और आगे स्प्रोगो द्वीप से फ़नेन तक बॉक्स गर्डर सेतु है। \"ग्रेट बेल्ट ब्रिज\" (डेनिश: \"Storebæltsbroen\") प्रायः कर्षण सेतु को ही इंगित करता है, हालांकि इसका अर्थ आगे के बॉक्स-गर्डर सेतु या पूरे सेतु कड़ी के लिये भी लगाया जा सकता है। कर्षण सेतु को ईस्ट ब्रिज कहते हैं, जो विश्व का तीसरा सबसे बड़े मुख्य स्पैन वाला (1.6 कि.मी) और एशिया के बाहर सबसे बड़ा कर्षण सेतु है। इसकी अभिकल्पना डेनिश वास्तुकारों डिस्सिंग+वेट्लिंग ने की थी।\n\nइस कड़ी के चालू होने के बाद से ग्रेट बेल्ट फ़ेरी सेवा बंद हो गई है, जो इससे पूर्व तक इस ग्रेट बेल्ट को पार करने का मुख्य साधन थी। लगभग ५ दशकों की चर्चा और वाद-विवाद के बाद इस कड़ी को अन्ततः बनाने का निर्णय १९८६ में लिया गया। इसका मूल उद्देश्य निर्माण पूर्ण होने से ३ वर्ष पूर्व तक ही रेल कड़ी को तैयार कर सेवा आरंभ कर देने का था, किन्तु रेल यातायात १९९७ और सड़क परिवहन १९९८ में ही आरंभ हो पाया। इसकी अनुमानित लागत DKK 2.14 करोड़ (1988 के अनुसार) थी, और यह निर्माण डेनिश इतिहास में सबसे बड़ी निर्माण परियोजना रहा।\n\n", "id": "531998", "title": "ग्रेट बेल्ट फ़िक्स्ड लिंक"}
{"url": "https://hi.wikipedia.org/wiki?curid=532001", "text": "कोपनहेगन विमानक्षेत्र\n\nकोपनहेगन विमानक्षेत्र, कास्त्रुप () (; ) डेनमार्क की राजधानी कोपनहेगन, पूरे ज़ीलैंड, ओरेसंड क्षेत्र एवं दक्षिणी स्वीडन के एक बड़े भाग (न केवल स्कैनिया) को सेवा देने वाला प्रमुख अन्तर्राष्ट्रीय विमानक्षेत्र है। यह अब तक का स्कैंडिनेविया का व्यस्ततम विमानक्षेत्र है (2.15 करोड़ यात्री प्रतिवर्ष २०१२ में), हालांकि अन्तर्देशिय यात्री अपेक्षाकृत कम (२० लाख यात्री प्रतिवर्ष के निकट २०१२ में) ढोता है।\n\nयह विमानक्षेत्र अमेजर द्वीप पर स्थित है और मुख्य कोपनहेगन शहर से मात्र दक्षिण में तथा ओरेसंड सेतु के दूसरी ओर स्थित माल्मो नगर से मात्र पश्चिम में स्थित है। यह विमानक्षेत्र टार्न्बी नगरपालिका के अधीन आता है, एवं कुछ भाग निकटवर्ती ड्रेजर नगरपालिका के अधीन है। यह नॉर्डिक राष्ट्रों में सबसे बड़ा एवं यूरोप के सबसे पुराने विमानक्षेत्रों में से एक है।\n", "id": "532001", "title": "कोपनहेगन विमानक्षेत्र"}
{"url": "https://hi.wikipedia.org/wiki?curid=532005", "text": "ज़ीलैंड\n\nज़ीलैंड, जिसे सीलैंड (; भी कहते हैं) डेनमार्क का सबसे बड़ा (7,031 कि.मी²) और सघन आबादी वाला (लगभग २५ लाख) द्वीप है। (विश्व का 96वां बड़ा द्वीप तथा ३५वां अधिक जनसंख्या वाला द्वीप है।) यह फ़नेन से ग्रेट बेल्ट सेतु द्वारा जुड़ा है लोल्लैण्ड, फ़ॉल्स्टर (और २०२१ से जर्मनी भी) से स्टोर्स्ट्रॉम सेतु द्वारा एवं स्वीडन से अमेजर होते हुए ओरेसंड सेतु द्वारा जुड़ा हुआ है।\n\nडेनमार्क की राजधानी कोपनहेगन, आंशिक रूफ से ज़ीलैंड के पूर्वी तट पर तथा आंशिक रूप से अमेजर द्वीप पर बसी है। द्वीप के अन्य शहरों में रोस्किल्ड, नॅस्ट्वेड एवं एल्सिनोर हैं।\n", "id": "532005", "title": "ज़ीलैंड"}
{"url": "https://hi.wikipedia.org/wiki?curid=532010", "text": "जटलैंड प्रायद्वीप\n\nजटलैण्ड प्रायद्वीप ( ) या अन्य ऐतिहासिक नाम सिम्ब्रियन प्रायद्वीप ( ) यूरोप का एक प्रायद्वीप है और जर्मनी एवं डेनमार्क के बीच बंटा हुआ है। इसके नाम ज्यूट्स एवं सिम्ब्री से व्युत्पन्न हैं।\n", "id": "532010", "title": "जटलैंड प्रायद्वीप"}
{"url": "https://hi.wikipedia.org/wiki?curid=532017", "text": "फ़नेन\n\nफ़नेन (, ), अपने क्षेत्रफ़ल 3099,7 कि.मी² (1196,8 वर्ग मील) के साथ डेनमार्क का तीसरा बड़ा द्वीप है। इससे बड़े द्वीप हैं ज़ीलैंड और वेंडसिज़ल थाई। यह विश्व का १६३वां बड़ा द्वीप है। यह देश के मध्य भाग में स्थित है और यहां की जनसंख्या 466,284 (2013 अनुसार) है। यहां का प्रमुख नगर है ओडेन्स जो सागर से यदा-कदा प्रयोग की जा रही नहर से जुड़ा है। शहर का शिपयार्ड मुख्य ओडेन्स शहर के बाहर स्थित है। \n\nप्रशासनिक रूप से फ़नेन दक्षिणी डेनमार्क का भाग है। १९७० से २००६ तक फ़नेन द्वीप फ़नेन काउण्टी का सबसे बड़ा भाग रहा था, जिसके अलावा इसमें कई अन्य छोटे द्वीप भी आते थे।\n\nसन्दर्भ\n\nबाहरी कड़ियाँ\n", "id": "532017", "title": "फ़नेन"}
{"url": "https://hi.wikipedia.org/wiki?curid=532022", "text": "स्वीडिश क्रोना\n\nक्रोना (बहुवचन: \"क्रोनोर\"; चिह्न: kr या केवल :- ; कूट: SEK) १८७३ से स्वीडन की मुद्रा रही है। इसके आईएसओ कूट \"SEK\" एवं मुद्रा चिह्न \"kr\" दोनों ही प्रयोग में रहे हैं। इन चिह्नों में से पहला मान के पूर्व या पश्चात लगाया जाता है, वहीं दूसरा मान के पश्चात ही लगाया जाता है। अंग्रेज़ी में कई बार इसे स्वीडिश क्रोन भी कह दिया जाता है क्योंकि क्रोना का शाब्दिक अर्थ स्वीडिश भाषा में मुकुट होता है। अप्रैल २०१० के आंकड़ों के अनुसार स्वीडिश क्रोना विश्व की व्यापार में सबसे अधिक प्रयोग की गई विश्व की मुद्रा थी।\n\nएक क्रोना को १०० ओरे में (एकवचन या बहुवचन कुछ भी हो, जब मुद्रा के लिये प्रयोग किया जाये, अन्यथा बहुवचन है ओरेन) बांटा जा सकता है। वैसे ३० सितंबर २०१० से सभी ओरे सिक्के प्रयोग से हटा लिये गए हैं। सामान क्रय करते हुए उसका मूल्य ओरे में हो सकता है, किन्तु नकद भुगतान करते हुए उसे निकटवर्ती क्रोना में किया जाता है।\n", "id": "532022", "title": "स्वीडिश क्रोना"}
{"url": "https://hi.wikipedia.org/wiki?curid=532025", "text": "पार्थेनियम\n\nपार्थेनियम (Parthenium) फूलने वाले पौधों का एक वंश (genus) है। यह आस्टेरेसी कुल (Asteraceae) में आता है। इसकी कुछ उल्लेखनीय प्रजातियाँ हैं : गाजर घास, P. argentatum) तथा P. hysterophorus।\n", "id": "532025", "title": "पार्थेनियम"}
{"url": "https://hi.wikipedia.org/wiki?curid=532079", "text": "जावा भाषा\n\n\"कम्प्यूटर प्रोग्रामिंग में प्रयुक्त 'जावा' नामक भाषा के लिए देखें - जावा (प्रोग्रामिंग भाषा) \" \n\nजावा भाषा (जावा भाषा में : ꦧꦱꦗꦮ बासा जावा; इण्डॉनेशियाई भाषा : बहासा जावा) इण्डोनेशिया के जावा द्वीप के पूर्वी एवं केन्द्रीय भाग के लोगों की भाषा है। पश्चिमी जावा के उत्तरी भाग में भी कुछ स्थानों पर यह भाषा बोली जाती है। जावा भाषा लगभग 7.55 करोड़ लोगों की मातृभाषा है जो इण्डोनेशिया के कुल जनसंख्या के लगभग ३०% हैं। मलेशिया, सिंगापुर तथा सूरीनाम में भी कुछ लोगों द्वारा यह भाषा बोली जाती है।\n\nजावा भाषा अपने पड़ोसी भाषाओं मलय, सुन्दनी (Sundanese), मदुरी (Madurese), बाली आदि से मिलती जुलती है। इसे वर्गीकृत करना कठिन है। इसे आस्ट्रेलियाई-एशियाई परिवार में रखा गया है। संस्कृत का इस पर अमिट प्रभाव है। पुरानी जावा-अंग्रेजी शब्दकोश में २५५००० प्रविष्टियाँ हैं जिनमें से १२६०० सम्स्कृत मूल के हैं। पुरानी जावा भाषा के साहित्यिक रचनाओं में २५% से अधिक शब्द संस्कृत के हैं। जावा के लोगों के नाम में भी संस्कृत की छाप देखी जा सकती है। संस्कृत शब्दों का आज भी खूब प्रयोग होता है। जावा भाषा पर डच और मलय भाषाओं का भी प्रभाव पड़ा है किन्तु संस्कृत जितना बिलकुल नहीं।\n\nजावाभाषा की लिपि जावा लिपि है जो ब्राह्मी से व्युत्पन्न है। \n\n", "id": "532079", "title": "जावा भाषा"}
{"url": "https://hi.wikipedia.org/wiki?curid=532088", "text": "महाकाव्य (एपिक)\n\nवृहद् आकार की तथा किसी महान कार्य का वर्णन करने वाली काव्यरचना को महाकाव्य (epic) कहते हैं। \n\nमहाकाव्य विश्व के प्रत्येक प्राचीन देश की सभ्यता-संस्कृति की अभिव्यक्ति का प्रबल माध्यम रहा है। भारत के 'रामायण’ और 'महाभारत' और उधर यूनानी कवि होमर के ‘इलियड’ और ‘ओडिसी’ इसके उज्जवल प्रमाण हैं। इन महाकाव्यों के कथानक अपने-अपने देश के राष्ट्रीय इतिहास पर आधृत अवश्य हैं किन्तु उनमें जातीय मिथकों का अन्तर्गुंफन आरंभ से अंत तक मिलता है। ‘इलियड’ और ‘ओडिसी’ में यूनान की मिथक कथाएँ अनुस्यूत हैं और रामायण-महाभारत में भारतीय मिथकों-मुख्यतः वैदिक मिथकों का ताना-बाना आरंभ से अंत तक बना हुआ है। रचना का रूप-आकार धारणा करने से पहले लौकिक-अलौकिक तत्त्वों से गुंफित ये कथाएं मौखिक परंपरा के रूप में प्रचलित रही थीं। अतः इन महाकाव्यों की रचना सार्वजनिक प्रस्तुति के उद्देश्य से वाचक-शैली में की गई है। रामायण में तो इस तथ्य का स्पष्ट रूप में उल्लेख ही कर दिया गया है कि लव और कुश ने जनसमाज तथा राजसभा में इसका वाचक किया था। \n\nमौखिक परंपरा से संबद्ध रहने के कारण इन महाकाव्यों के कलेवर का निरंतर विकास होता रहा है। इसलिए मूलतः एक कवि के कृतित्व से मुद्रांकित होने पर भी ये अपने मूल रूप की रक्षा नहीं कर सके हैं। इसी दृष्टि से उन्हें विकसनशील महाकाव्य कहा गया है। मध्यकाल में रचित ‘बियोवुल्फ' (Beowulf) और हिन्दी में ‘पृथ्वीराज रासो’ इसी कोटि के महाकाव्य हैं। मूलतः वाल्मीकि और व्यास ऋषियों की रचना होने के कारण भारत में ये आर्ष महाकाव्य के नाम से प्रसिद्ध रहे हैं। इन रचनाओं में महाकाव्य विधा के विकास का पहला रूप मिलता है। \n\nललित काव्य की एक विधा का रूप धारण कर महाकाव्य साहित्यशास्त्र का विषय बन गया और आचार्यों ने साहित्य की अन्य विधाओं की भाँति उसे भी लक्षणवद्ध कर दिया। यूरोप में अरस्तू, इतालवी भाषा के कतिपय आचार्यों, बाद में डॉ॰ जॉन्सन आदि और आधुनिक युग में अनेक काव्य-मर्मज्ञों ने महाकाव्य का स्वरूप-विवेचन किया है। भारत में प्राचीनों में भामह, दंडी, रुद्रट और विश्वनाथ आदि ने विस्तार के साथ महाकाव्य के लक्षण प्रस्तुत किए हैं और आधुनिक साहित्य-मर्मज्ञों ने भी भारतीय तथा पाश्चात्य काव्य-चिंतन के आलोक में उसके स्वरूप का तात्विक विवेचन किया है।\n\nउपर्युक्त तत्त्व-विवेचन का सार-संक्षेप सामान्यः इस प्रकार है-\n\n\n\n\n\n\nसंक्षेप में महाकाव्य के लक्षण इस प्रकार हैं-\n\n1. ये महाकाव्य अपने देश की जातीय और युगीन सभ्यता-संस्कृति के वाहक होते हैं।\n\n2. इनमें ऐतिहासिक घटनाओं के साथ मिथकों का अंतर्गुफन रहता है।\n\n3. इन महाकाव्यों के केन्द्र में युद्ध रहता है जो व्यक्तिगत तथा वंशगत सीमाओं से ऊपर उठकर जातीय युद्ध का रूप धारण कर लेता है। भारतीय महाकाव्यों में ये 'धर्मयुद्ध' के रूप में लड़े गए हैं। इलियड और ओडिसी में ये युद्ध मूलतः जातीय युद्ध हैं- धर्मयुद्ध नहीं। इसका कारण यह है कि यूनानी चिंतक भाग्यवादी रहा है किन्तु यहाँ भी धर्म की पराजय और अधर्म की विजय को मान्यता नहीं दी गई।\n\n4. रचनाबद्ध होने से पहले इनकी मूलवर्ती घटनाएं मौखिक परंपरा के रूप में रहती हैं।\n\n5. इसलिए सार्वजनिक प्रस्तुति के साथ किसी-न-किसी रूप में इनका प्रत्यक्ष अथवा अप्रत्क्ष संबंध रहता है। अतः इनकी शैली पर वाचन-शैली का प्रभाव अनिवार्यतः लक्षित होता है।\n\n", "id": "532088", "title": "महाकाव्य (एपिक)"}
{"url": "https://hi.wikipedia.org/wiki?curid=532091", "text": "2020 ग्रीष्मकालीन ओलम्पिक\n\n2020 ग्रीष्मकालीन ओलम्पिक, आधिकारिक तौर पर XXXII ओलम्पियाड के खेल, एक अन्तराष्ट्रीय योजनाबद्ध बहु-खेल प्रतियोगिता है जिसका आयोजना 24 जुलाई से 9 अगस्त 2020 के बीच टोक्यो, जापान, में होना है। खेलों की मेजबानी के लिए तीन शहरों ने अपनी बोली पेश की थी: टोक्यो, मैड्रिड और इस्तांबुल। ओलम्पिक खेलों की संस्था अन्तर्राष्ट्रीय ओलम्पिक समिति ने 7 सितम्बर 2013 को ब्यूनस आयर्स, अर्जेंटीना, में अपने 125वें अधिवेशन में टोक्यो को मेजबान शहर घोषित किया था।\n\n", "id": "532091", "title": "2020 ग्रीष्मकालीन ओलम्पिक"}
{"url": "https://hi.wikipedia.org/wiki?curid=532107", "text": "मुण्डा भाषाएँ\n\nमुण्डा एक भाषापरिवार है जिसे भारत तथा बांग्लादेश के लगभग १ करोड़ लोग बोलते हैं। यह ऑस्ट्रो-एशियाई भाषा-परिवार की एक शाखा है। इसका अर्थ है कि मुण्डा भाषा वियतनामी भाषा और खमेर भाषा से सम्बंधित है। हो, मुण्डारी और सन्ताली इस भाषासमूह की मुख्य भाषाएँ हैं। भारत में मुण्डा के अलावा ऑस्ट्रो-एशियाई परिवार की दो अन्य शाखाएँ मिलती हैं: निकोबारी भाषाएँ तथा खसिक भाषाएँ।\n\n\n", "id": "532107", "title": "मुण्डा भाषाएँ"}
{"url": "https://hi.wikipedia.org/wiki?curid=532114", "text": "मध्य प्रदेश की जनजातियाँ\n\nमध्य प्रदेश में एक अच्छी खासी जनसंख्या जनजातीय है। इस प्रदेश की जनसंख्या का लगभग २०.२७% जनजातीय लोग हैं। (लगभग १.२२ करोड़, २००१ की जनगणना के अनुसार)। मध्य प्रदेश में 46 अनुसूचित जनजातियाँ हैं \n\n\n", "id": "532114", "title": "मध्य प्रदेश की जनजातियाँ"}
{"url": "https://hi.wikipedia.org/wiki?curid=532119", "text": "छोटी जंगली मुर्गी\n\nछोटी जंगली मुर्गी () (Galloperdix spadicea) फ़ीज़ेन्ट कुल का पक्षी है जो भारत का ही मूल निवासी है। इसकी पूँछ तीतर (जो स्वयं फ़िज़ेन्ट कुल का पक्षी है) की तुलना में लंबी होती है और जब यह ज़मीन पर बैठा होता है, तो इसकी पूँछ साफ़ दिखाई देती है। हालांकि इसका मुर्गी से दूर का भी संबन्ध नहीं है, लेकिन भारत में इसे जंगली मुर्गा ही माना जाता है। \nभारत की अन्य भाषाओं में इस पक्षी के नाम इस प्रकार हैं:-\n\nइस पक्षी के नर और मादा चेहरे और उसके आस-पास थोड़ा भिन्न दिखते हैं। नर की लंबाई ३५ से ३७ से.मी. और वज़न ३४० से ३७० ग्राम होता है जबकि मादा का आकार छोटा होता है और वह कम ही ३३ से.मी. की लंबाई पार कर पाती है। नर की टांगों में दो से तीन नुकीले नाख़ून-नुमा उभार होते हैं और मादा की टांगों में एक से दो उभार होते हैं, जिससे इसको इसका अंग्रेज़ी नाम \"Spurfowl\" मिला है।\nयह पक्षी भारत में ही पाया जाता है जहाँ यह गंगा के दक्षिण में ही देखा गया है और मध्य भारत में भी कम ही देखने को मिलता है जबकि दक्षिण भारत में इसकी आबादी काफ़ी है और स्थिर भी है। यह घने जंगलों और बांस के इलाकों में रहना पसन्द करता है। रात को आराम के लिए यह पेड़ों की शाखाओं की शरण लेता है।\nयह विभिन्न प्रकार के अनाज एवं बीज खाता है और छोटे कीड़े इसे बहुत पसन्द हैं। यह भोजन के लिए खुले में आना पसन्द नहीं करता है और घने झुरमुट में ही अपना भोजन ढूंढ लेता है। \nयह मार्च और अप्रैल के महीनों में प्रजनन करता देखा गया है। \n", "id": "532119", "title": "छोटी जंगली मुर्गी"}
{"url": "https://hi.wikipedia.org/wiki?curid=532127", "text": "शब्दसंग्रह\n\nकिसी भाषा, किसी विषय या किसी व्यक्ति द्वारा प्रयुक्त शब्दों के समुच्चय को शब्दसंग्रह (Lexicon) कहते हैं। जिन ग्रन्थों में इन शब्दों का संग्रह किया जाता है उन्हें भी 'लेक्सिकोन' कहा जाता है। \n\n", "id": "532127", "title": "शब्दसंग्रह"}
{"url": "https://hi.wikipedia.org/wiki?curid=532129", "text": "ओग्युस्तें लुई कौशी\n\nओग्युस्तें लुई कोशी (Augustin Louis Cauchy / 21 अगस्त 1789 – 23 मई 1857 ई.) फ्रांस के गणितज्ञ थे। वे गणितीय विश्लेषण के अग्रदूत थे। इसके अलावा उन्होने अनन्त श्रेणियों के अभिसार/अपसार, अवकल समीकरण, सारणिक, प्रायिकता एवं गणितीय भौतिकी में भी उल्लेखनीय दोगदान दिया। वे फ्रांस की विज्ञान अकादमी के सदस्य तथा 'इकोल पॉलीटेक्निक' (इंजीनियरी महाविद्यलय) के प्रोफेसर भी थे। कौशी के नाम पर जितने प्रमेयों एवं संकल्पनाओं (concepts) का नामकरण हुआ है, उतना किसी और गणितज्ञ के नाम पर नहीं। उन्होने अपने जीवनकाल में ८०० शोधपत्र तथा पाँच पाठ्यपुस्तकें लिखी। \n\nइनका जन्म २१ अगस्त १७८९ ई. को पेरिस में हुआ। १८१० ई. में वे एकॉल से इंजीनियर बनकर शैरबुर चले गए; वहाँ लाप्लास की मेकानिक सेलैस्त (Mecanique Celeste) और लाग्रांज की फौंक्स्योंजनालितिक (Fonctions Analytiques) का अध्ययन करते रहे। तीन वर्ष पश्चात् स्वास्थ के कारण ये पेरिस लौटे और लाप्लास और लाग्रांज के आग्रह पर इंजीनियरी त्याग गणित को अपनाया।\n२३ मार्च १८५७ ई. को उनका देहांत हुआ।\n\nकौशी उर्वरबुद्धि एवं परम व्युत्पन्न गणितज्ञ थे। उन्होंने श्रेणियों, काल्पनिक राशियों, संख्याओं के सिद्धांत, अवकल समीरकणों, प्रतिस्थापन के सिद्धांत, फलनों के सिद्धांत, सारणिकों, समिश्र-फलन, गणितीय खगोलशास्त्र, प्रकाशिकी और प्रत्यास्थता इत्यादि की शुद्ध एवं अप्रयुक्त दोनों शाखाओं पर अन्वेषण किए। १८२१ ई. में अपने ‘कूर दानलीज द लेकौल रॉयाल पोलितेक्निक' (Coursa Analyse de 1 Eole Royal Polytechnique) को प्रकाशित कर इन्होंने विश्लेषण में अंकगणितीकरण युग का श्रीगणेश किया। सर्वप्रथम कोशी ने ही टेलर के प्रमेय का निर्दोष प्रमाण दिया और चलन कलन के मूल सिद्धांतों की अपने नवीन फलन के सिद्धांत एवं सीमा के नियम पर आधारित अतिशोधित व्याख्या प्रदान की। \n\nउनके प्रमुख कार्यों की सूची नीचे दी गई है:\n\n", "id": "532129", "title": "ओग्युस्तें लुई कौशी"}
{"url": "https://hi.wikipedia.org/wiki?curid=532131", "text": "जावा मोटरसाइकिल\n\nजावा मोटरसाइकिल (अंग्रेजी में Ideal Jawa) स्वतन्त्र भारत में बनी 250 सीसी क्षमता वाली टू स्ट्रोक रेसिंग मोटरसाइकिल थी। सन् 1960 में मैसूर शहर (वर्तमान कर्नाटक प्रान्त) में फारूक ईरानी द्वारा स्थापित आइडियल जावा (इण्डिया) लिमिटेड ने इसे चेकोस्लोवाकिया की कम्पनी जावा मोटर्स से लाइसेंस लेकर बनाया था। उस समय 250 सीसी मॉडल में ईंधन की खपत के लिहाज से यह सर्वोत्तम मोटरसाइकिल थी जो 3 लीटर पेट्रोल में 100 किलोमीटर की दूरी तय करती थी। 1970 से लेकर 1990 के दशक तक पूरे 30 साल रेसिंग मोटरसाइकिलों में इसका कोई मुकाबला नहीं था। दो स्ट्रोक और दो साइलेंसर वाली यह अनूठी मोटरसाइकिल थी जिसके सभी कलपुर्जे कवर्ड हुआ करते थे। इसकी सबसे बड़ी विशेषता यह थी कि इसके किक स्टार्टर से ही गीयर बदलने का काम हो जाता था। इसके अलावा इसका रखरखाव भी बहुत ही सस्ता और आसान था। अमूमन इसे किसी मोटर मकेनिक के पास ले जाने की जरूरत ही नहीं पड़ती थी। 1960 से 1974 तक पूरे पन्द्रह साल जावा ब्राण्ड से यह भारत में बनायी गयी बाद में ब्राण्ड और मॉडल बदल कर येज़दी हो गया। परन्तु भारतीय बाजार में ग्लोबलाइजेशन एवं विश्व व्यापार संगठन के कठोर मापदण्डों के कारण सन् \n1996 में इसकी निर्माता कम्पनी को इसका उत्पादन बन्द करने के लिये बाध्य होना पड़ा।\n\nयद्यपि जावा मोटरसाइकिल बनाने वाली कम्पनी को बन्द हुए बरसों हो चुके हैं फिर भी मैसूरवासियों के लिये आज भी जावा मोटर साइकिल सिर्फ़ एक बाइक ही नहीं बल्कि बहुत कुछ है। जावा शब्द इसके चेकोस्लोवाकियन संस्थापक जानीक फ्रांटिसेक और वांडरर के नाम के पहले दो-दो अक्षरों जा और वा को मिलाकर बनाया गया था। आज भी कर्नाटक प्रान्त में रहने वालों को इस मोटर साइकिल के नाम में मैसूर के एक प्रतापी राजा जायचमाराजेन्द्र वाडियार की स्मृति झलकती है। मैसूर राज्य में आज भी प्रति वर्ष अन्तर्राष्ट्रीय जावा येज़दी दिवस बड़ी धूमधाम से मनाया जाता है जिसमें सन् 1945 के चेक जावा मॉडल से लेकर येज़दी 350 तक की सैकड़ों विण्टेज मोटरसाइकिलें सड़कों पर दौड़ती नज़र आती हैं। \nभारत में स्थापित इस कम्पनी द्वारा शुरुआत में जावा के केवल दो ही मॉडल बाजार में लाये गये जिनका लाइसेंस जावा मोटर्स चेकोस्लोवाकिया से लिया गया था:\nमूल रूप से चेकोस्लोवाकिया की एक कम्पनी जावा मोटर्स से लाइसेंस प्राप्त कर यह मोटरसाइकिल भारत में बनायी गयी थी। \"फॉरएवर बाइक-फॉरएवर वैल्यू\" के आकर्षक विज्ञापन के साथ भारतीय बाजारों में उतारी गयी यह मोटर साइकिल युवाओं की पहली पसन्द थी। इसके पुर्ज़े चेकोस्लोवाकिया से ही आयात किये जाते थे। बाद में इसकी निर्माता कम्पनी आइडियल जावा (इण्डिया) लिमिटेड ने अपना ब्राण्ड जावा से बदल कर येज़दी कर दिया। \n\nभारत की इस कम्पनी ने ये मोटरसाइकिलें न केवल देश में बेचीं अपितु तुर्की, नाइजीरिया, श्रीलंका, मिस्र और ग्वाटेमाला जैसे 61 देशों को निर्यात भी कीं। सफेद रंग की येज़दी रोडकिंग मोटरसाइकिल तो ग्वाटेमाला में केवल पुलिस के प्रयोग हेतु ही निर्यात की जाती थी।\n\nकालान्तर में इसका एक और मॉडल येज़दी 250 MT नाम से बनाया गया। यह मॉडल विशेष रूप से पर्वतारोहियों की जरूरतों को ध्यान में रखकर बनाया गया था। इसे वेनेज़ुएला को निर्यात किया जाता था।\n\nभारत में इसकी निर्माता कम्पनी ने शोलावरम में एक रेसिंग टीम भी बनायी हुई थी जो इस मोटरसाइकिल को नेशनल मोटरसाइकिल रैली चैम्पियनशिप में भेजा करती थी। सबसे उल्लेखनीय बात यह है कि कई वर्षों तक लगातार सभी मुकाबलों में जावा मोटरसाइकिल ही जीतती रही। \"जावा को केवल जावा ही हरा सकती है, कोई दूसरी मोटरसाइकिल नहीं\" यह जुमला उन दिनों एक मुहावरा बन गया था। \n1996 में जब आइडियल जावा (इण्डिया) लिमिटेड कम्पनी भारत में बन्द हुई उस समय वहाँ 175 सीसी, मोनार्क, डीलक्स, रोडकिंग और क्लासिक II जैसे कई मॉडलों का उत्पादन जारी था। इतनी आकर्षक मोटरसाइकिल बनाने वाली कम्पनी के बन्द हो जाने का कारण भारत में प्रदूषण मानकों पर कठोर नियन्त्रण व उत्पादन फैक्ट्री में लेबर प्रॉब्लेम का होना बताया जाता है। जबकि वस्तुस्थिति यह है कि भारतीय बाजार में ग्लोबलाइजेशन के चलते विश्व व्यापार संगठन के कठोर मापदण्डों के कारण ऐसा हुआ।\n\nभारत में जावा मोटरसाइकिल बनाने का लाइसेंस देने से पूर्व सन् 1952 से 1958 तक जावा मोटर्स कम्पनी ने 500 सीसी OHC टाइप 15 मोटरसाइकिल भी बनायी थी। यह फोर स्ट्रोक मोटरसाइकिल थी परन्तु अत्यधिक मँहगी होने व अविश्वसनीय गुणवत्ता के कारण कामयाब नहीं हुई। इसकी असफलता से सीख लेकर बाद में जावा ने टू स्ट्रोक मॉडल में 250 सीसी की कई बाइक्स भारत में बनायीं। 3 लीटर पेट्रोल में 100 किलोमीटर की दूरी तय करने वाली जावा व येज़दी मोटरसाइकिलें अपने बेहतर मापदण्डों व आकर्षक मॉडलों के कारण कई दशकों तक न केवल देशी अपितु विदेशी बाजार में भी छायी रहीं।\n\nभारत में भले ही जावा मोटरसाइकिल का उत्पादन बन्द हो गया हो परन्तु यूनाइटेड किंगडम में आज भी इसका एक समुन्नत मॉडल जावा 350 सीसी टू स्ट्रोक \"क्लासिक\" व \"स्पोर्टस 2012\" जैसे दो नामों से लॉन्च किया गया है। पूरी तरह से इलेक्ट्रॉनिक इग्नीशन, इलेक्ट्रिक स्टार्टर व ऑटोमैटिक पम्प ऑयल इंजेक्शन जैसी अत्यानुधिक सुविधाओं से युक्त जावा का यह मॉडल आयरलैण्ड द्वारा अपने यहाँ आयातित करके यूरोप के अधिकांश देशों में बेचा जाता है।\nइसकी निर्माता कम्पनी आइडियल जावा (इण्डिया) लिमिटेड द्वारा नेशनल नोटरसाइकिल रैली चैम्पियनशिप के लिये विशेष रूप से बनायी गयी फैक्ट्री-टीम के अलावा मैसूर में इसके शौकीनों ने जावा फ्राइण्ड्स क्लब भी बनाया हुआ है। इस क्लब के द्वारा प्रति वर्ष जुलाई के दूसरे रविवार को अन्तर्राष्ट्रीय जावा दिवस धूमधाम से मनाया जाता है जिसमे केवल जावा और येज़दी मोटरसाइकिलें ही शामिल की जाती हैं।\nआइडियल जावा की मैसूर स्थित भारतीय निर्माता कम्पनी द्वारा येज़दी के नाम से बनायी गयी मोटरसाइकिलों के चित्र:\n\n\n", "id": "532131", "title": "जावा मोटरसाइकिल"}
{"url": "https://hi.wikipedia.org/wiki?curid=532132", "text": "तार्केक (चंद्रमा)\n\nतार्केक (Tarqeq) ( ), जो सेटर्न LII (अस्थायी पदनाम S/2007 S 1) के रूप में भी जाना जाता है, शनि का एक प्राकृतिक उपग्रह है। इसकी खोज की घोषणा 5 जनवरी 2006 और 22 मार्च 2007 के मध्य लिए गए प्रेक्षणों के आधार पर, 13 अप्रैल 2007 को स्कॉट एस शेपर्ड, डेविड सी. जेविट, जान क्लेयना और ब्रायन जी मार्सडेन द्वारा हुई थी। यह इनुइट चंद्र देवता तार्केक पर नामित हुआ है, और अनियमित उपग्रहों के इनुइट समूह का एक सदस्य है। व्यास मे यह करीब सात किलोमीटर है।\n\nतार्केक की कक्षा 0.1081 की विकेन्द्रता के साथ 49.90° (क्रांतिवृत्त से; 49.77° शनि के विषुववृत्त से) के झुकाव पर स्थित है, और अर्ध्य-मुख्य अक्ष 17.9106 गीगामीटर है। इसकी कक्षीय अवधि 894.86 दिवसों की है। \n", "id": "532132", "title": "तार्केक (चंद्रमा)"}
{"url": "https://hi.wikipedia.org/wiki?curid=532141", "text": "हाथी छाप\n\nहाथी छाप हाथी की लीद से बनने वाले कागज की एक ब्रांड है। इसका निर्माण कार्य राजस्थान, भारत में होता है। इसका नामकरण भी इसके उत्पादन पदति से प्रेरित है। भारत के अलावा हाथी की लीद से कागज निर्माण का कार्य श्रीलंका और दक्षिण अफ़्रीका में भी होता है।\n\nहाथी छाप की स्थापन उद्यमी महिमा मेहरा और उनके वाणिज्यिक साथी साथी विजेंद्र शेखावत ने 2003 में दिल्ली में की। प्रथम चार वर्षों तक उन्होंने कागज का निर्यात जर्मनी में किया। 2007 में ये भारत में स्थापित हुआ।\n\nलीद की सफाई करना एक महत्वपूर्ण प्रक्रिया है। हाथी लीद को पूर्णतया बड़े जल टैंकों में धोया जाता है। लीद को धोने बाद निकलने वाले जल को कृषि कारु में उर्वरक के रूप में काम में लिया जाता है और धुली हुई लीद को सुखाकर कागज निर्माण के काम लोया जाता है।\n\nकुछ वर्षों पूर्व विजेन्द्र शेखावत जयपुर में एक पहाड़ी पर स्थित मन्दिर में गये। जब वो पहाड़ी के किनारे घुम रहे थे, तो उन्होंने देखा कि तीर्थयात्री हाथी की पीठ पर सवारी करना पसन्द करते हैं। उन्होंने भूमि पर शुष्क हाथी लीद के साथ हाथियों की जोड़ियाँ देखी। इससे ही उन्हें प्रेरणा मिली कि यह शुष्क लीद कैसे उनके कच्चे फाइबर जैसी दिखती है जिनसे वो कागज़ निर्माण करते हैं।\n\nबाद में विभिन्न प्रयोगों द्वारा उन्होंने हाथी लीद से काम में लेने लायक कागज का निर्माण किया और बाद में इसे हाथी छाप नाम दिया गया।\n\n\nहाथी की लीद से विभिन्न उत्पादों का निर्माण होता है।\n", "id": "532141", "title": "हाथी छाप"}
{"url": "https://hi.wikipedia.org/wiki?curid=532145", "text": "कोट कासिम\n\nकोट कासिम भारतीय राज्य राजस्थान के अलवर जिले का एक कस्बा है। यह एक तहसिल भी है। इसका मूल नाम कोट क़ासिम (क़ासिम का किला) है लेकिन वर्तमान में इसे कोट कासिम उच्चारित किया जाता है। कोटकासिम अहिरवाल में आता है और यहाँ पर अधिकतर अहिर हैं।\n\nकोट कासिम उत्तरी अक्षांश 28° 01' 45\" एवं पूर्वी देशान्तर 76° 43' 15\" पर स्थित है और राजस्थान के अलवर जिले में उन्नयन पर स्थित है।\n\nकोट कासिम राष्ट्रीय राजधानी क्षेत्र में स्थित है जो दिल्ली के दक्षिण में, राज्य की राजधानी जयपुर से उत्तर में, अलवर नगर से उत्तर में, रेवाड़ी नगर से पूर्व में, धारुहेड़ा दक्षिण में, भिवाडी से दक्षिण में और अलवर के ही अन्य नगर तिजारा से उत्तर में है।\n\nयहाँ से गड़हीबोलनी गाँव से होते हुए सुगमता से राष्ट्रीय राजमार्ग ८ (दिल्ली-जयपुर-मुम्बई राष्ट्रीय राजमार्ग) तक पहुँचा जा सकता है। कोट कासिम नियमित बसों द्वारा रेवाड़ी, धारुहेड़ा, भिवाड़ी, तिजारा और अलवर से जुड़ा हुआ है।\n\nकोटकासिम 2001 की जनगणना के अनुसार एक गाँव की श्रेणी में था जिसकी जनसंख्या 1,000 से कम थी। वर्तमान में गाँव में कुछ सौ की आबादी है जिसमें मुख्यतः अहिर, जाट और अन्य जातियाँ शामिल हैं।\n\nकोट कासिम के नजदीकी गाँव लाडपुर \n7 km Kheri \nKhanpur ahiran5 km\n(1.6 किमी), घीकका \n(1.8 किमी), कनहाड़का (2.3 किमी), श्रीचन्दपुरा (4.4 किमी), पुर (4.4 किमी), बघाणा (6.0 किमी), गुनसर (7.4 किमी) हैं।\n\nसमान पिन कोड (301702) वाले अन्य गाँव पुर, उजोली, लाडपुर, इक्रोतिया, पालपुर हैं।\n", "id": "532145", "title": "कोट कासिम"}
{"url": "https://hi.wikipedia.org/wiki?curid=532153", "text": "कुकस\n\nकुकस जयपुर के निकट स्थित औद्यौगिक कस्बा है। यह आमेर के किले से लगभग 10 किमी दूर है। कुकस में रिको औद्योगिक क्षेत्र के विकास के कारण क्षेत्र का विकास आरम्भ हो गया जिससे महाविद्यालयों और वाणिज्यिक क्षेत्रों का विकास औद्योगिक पार्क में होने लगा। कुकस दिल्ली राष्ट्रीय राजमार्ग पर स्थित है।\n\nरिको (RIICO) की उन्नति ने यहाँ कई महाविद्यालयों के विकास में सहायता मिली:\n\nयहाँ पर पहुँचने के सिमित साधन यातायात साधन हैं। सरकारी बस सेवा की सहायता से सिन्धी कैम्प से जयपुर बस स्टैण्ड और बड़ी चौपड़ बस स्टोप तक पहुँचा जा सकता है।\n\nक्षेत्र के एक होटल निम्न प्रकार हैं:\n", "id": "532153", "title": "कुकस"}
{"url": "https://hi.wikipedia.org/wiki?curid=532160", "text": "राजस्थानी लोग\n\nराजस्थानी लोग भारत के राजस्थान (\"राजाओं की भूमि\") क्षेत्र के मूल निवासियों को कहा जाता है। यद्दपि राजस्थानी लोगों की विभिन्न उपजातियता पायी जाती है लेकिन भारतीय उपमहाद्वीप के सभी क्षेत्रों में राजस्थानी लोगों को मारवाड़ी (\"राजस्थान के मारवाड़ क्षेत्र के लोग\") के नाम से जाता है। उनकी भाषा राजस्थानी इण्डो आर्यन भाषा का पश्चिमी भाग है। \n", "id": "532160", "title": "राजस्थानी लोग"}
{"url": "https://hi.wikipedia.org/wiki?curid=532172", "text": "प्रशांत राज सचदेव\n\nप्रशान्त राज सचदेव मुम्बई से एक अभिनेता एवं मॉडल हैं जिन्होंने रामगोपाल वर्मा की फ़िल्म \"रामगोपाल वर्मा की 'आग' \" (जो रमेश शिप्पी की फ़िल्म शोले की पुनर्कृत्ति है) से अपना फ़िल्मी जीवन आरम्भ किया। उनकी दूसरी फ़िल्म टॉस है जो 28 अगस्त 2009 को जारी की गयी।\nउनका जन्म 9 जनवरी 1981 को मुम्बई में हुआ। उनकी शिक्षा बॉम्बे स्कॉटिश स्कूल, माहिम, दिल्ली पब्लिक स्कूल, नई दिल्ली (1998), श्री वेंकटेश कॉलेज, दिल्ली विश्वविद्यालय (2001) और ली स्ट्रेसबर्ग थिएटर एन्ड फ़िल्म इंस्टीट्यूट, न्यूयॉर्क (2010) से हुई।\n\n", "id": "532172", "title": "प्रशांत राज सचदेव"}
{"url": "https://hi.wikipedia.org/wiki?curid=532173", "text": "लव सिन्हा\n\nलव सिन्हा एक भारतीय अभिनेता हैं जिन्होंने हिन्दी फ़िल्म \"शादियाँ\" (2010) में मुख्य कलाकार की भूमिका निभाई थी। वो शत्रुघन सिन्हा के पुत्र एवं सोनाक्षी सिन्हा के भाई हैं।\n\nवो शत्रुघन सिन्हा और पूनम सिन्हा के पुत्र हैं। दबंग फ़िल्म की मसहूर अभिनेत्री सोनाक्षी सिन्हा उनकी बहन है और उनके भाई का नाम कुश सिन्हा है।\n\n", "id": "532173", "title": "लव सिन्हा"}
{"url": "https://hi.wikipedia.org/wiki?curid=532182", "text": "ज़ंजीर (2013 फ़िल्म)\n\nज़ंजीर (तेलुगू शीर्षक तूफान) 2013 की भारतीय एक्शन फ़िल्म है जिसका निर्देशन अपूर्व लाखिया ने किया है, जिसे एक साथ ही हिन्दी और तेलुगू में जारी किया गया है। फ़िल्म में बॉलीवुड में नवोदित टॉलीवुड अभिनेता राम चरण सहित प्रियंका चोपड़ा मुख्य भूमिका में हैं। प्रकाश राज ने \"वांटेड\", \"सिंघम\" और \"दबंग 2\" जैसी सफल फ़िल्में देने के बाद इस फ़िल्म में काम किया है। यह 1973 की इसी नाम से बनी फ़िल्म की पुनः कृत्ति है। फ़िल्म का हिन्दी संस्करण चीनी में \"चियलो कज्लग\" के रूप में रुपान्तरित किया गया है। फ़िल्म के तेलुगू संस्करण का अनुवाद मलयालम में क्या गया है जिसके जारी करने की तिथि अभी निर्धारित नहीं हुई है। हिन्दी एवं तमिल संस्करणों को 6 सितम्बर 2013 को जारी कर दिया गया।\nविजय खन्ना (राम चरण तेजा) एक ईमानदार और सिद्धांतवादी पुलिस अफ़सर है। लेकिन कई बार अपनी ईमानदारी की वजह से वो भ्रष्ट तंत्र में मुश्किल में पड़ जाते हैं। उनका कई बार तबादला कर दिया जाता है और एक बार बदली करके उन्हें मुम्बई भेज दिया जाता है जहां एक हत्या की जाँच में लगाया जाता है। इस हत्याकांड की चश्मदीद गवाह माला (प्रियंका चोपड़ा) हैं। उनकी आंखों के सामने एक व्यक्ति को ज़िन्दा जला दिया जाता है। जांच के दौरान उनकी मुलाक़ात एक ग़ैर-क़ानूनी तरीक़े से काम कर रहे कार डीलर शेर ख़ान (संजय दत्त) और बिज़नेस मैन की आड़ में रह रहे अपराधी रुद्र प्रताप तेजा (प्रकाश राज) से होती है। इस बीच विजय, माला को पुलिस की मदद करने के लिए तैयार कर लेते हैं और दोनों एक दूसरे के बेहद क़रीब भी आ जाते हैं। हत्या की जांच से धीरे-धीरे विजय को पता चलता है कि जिस शख़्स की हत्या हुई वो ग़ैर-क़ानूनी तेल माफ़िया का राज़ फ़ाश करना चाहता था और इस वजह से उसकी हत्या कर दी जाती है। इस सारे कांड के पीछे है रुद्र प्रताप तेजा विजय खन्ना के साथ भी बचपन में कुछ ऐसा ही होता है। जब वो आठ साल का होता है तब उसके मां-बाप की हत्या कर दी जाती है। विजय कई सालों बाद तक इस हत्याकांड की ख़ौफ़नाक यादों से उबर नहीं पाता. इस बीच विजय खन्ना की बहादुरी और ईमानदारी से प्रभावित होकर शेर ख़ान अपने बुरे धंधे छोड़ देता है और उनकी मदद करने का फ़ैसला करता है।\n\n", "id": "532182", "title": "ज़ंजीर (2013 फ़िल्म)"}
{"url": "https://hi.wikipedia.org/wiki?curid=532185", "text": "हूं वांट्स टू बी ए मिलेनियर?\n\n'हूं वांट्स टू बी ए मिलेनियर?' () एक ब्रितानी मूल का अन्तर-राष्ट्रीय गेम शो (खेल प्रदर्शन) है जिसका निर्माण डेविड ब्रिग्स, माइक व्हाइटहिल और स्टीवन नाइट ने किया। कौन बनेगा करोड़पति सहित इस शो के अब तक 81 संस्करण बन चुके हैं।\n\n", "id": "532185", "title": "हूं वांट्स टू बी ए मिलेनियर?"}
{"url": "https://hi.wikipedia.org/wiki?curid=532193", "text": "प्रसारण विषय-वस्तु शिकायत परिषद\n\nप्रसारण विषय वस्तु शिकायत परिषद (अंग्रेजी: Broadcasting Content Complaints Council) या संक्षेप में \"बीसीसीसी\", भारतीय सूचना और प्रसारण मंत्रालय के परामर्श से भारतीय प्रसारण प्रतिष्ठान (आईबीएफ) द्वारा स्थापित एक आत्म-नियामक संस्था है, जिसके अंतर्गत सभी गैर-खबर सामान्य मनोरंजन चैनल आते हैं। जून 2011 से, न्यायमूर्ति अजीत प्रकाश शाह इसके अध्यक्ष हैं।\n\nन्यायमूर्ति शाह के अलावा 13 सदस्यीय बीसीसीसी में अभिनेत्री और सामाजिक कार्यकर्ता शबाना आज़मी, जेएनयू के समाजशास्त्री प्रोफेसर आनंद कुमार, पूर्व सूचना एवं प्रसारण सचिव भास्कर घोष, वरिष्ठ पत्रकार वीर संघवी, पांच राष्ट्रीय आयोगों के प्रतिनिधि (महिला, बाल अधिकार, अनुसूचित जाति, पिछड़ा वर्ग और अल्पसंख्यक) और प्रसारण उद्योग के चार प्रतिनिधि शामिल हैं।\n\nबीसीसीसी, अब तक टीवी कार्यक्रमों की विषय वस्तु से संबंधित आठ परामर्श जारी कर चुका है। इनमें 'महिलाओं का चित्रण', 'बच्चों के साथ व्यवहार’, 'पुरस्कार समारोहों का प्रसारण', 'जानवरों / वन्य जीवों से वयवहार', 'बच्चों का लैंगिकीकरण’, 'टीवी हास्य कार्यक्रम’, ‘बच्चों का स्वास्थ्य एवं सुरक्षा’ तथा बच्चों के अथवा कार्टून चैनलों पर प्रसारित होने वाले कार्यक्रम शामिल हैं।\n", "id": "532193", "title": "प्रसारण विषय-वस्तु शिकायत परिषद"}
{"url": "https://hi.wikipedia.org/wiki?curid=532200", "text": "गणित का कालक्रम\n\nयहाँ शुद्ध एवं अनुप्रयुक्त गणित के इतिहास की प्रमुख घटनाएँ कालक्रम में दी गई हैं। \n\n\n\n\n\n\n\n\n\n\n\n\n", "id": "532200", "title": "गणित का कालक्रम"}
