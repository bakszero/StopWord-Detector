{"url": "https://hi.wikipedia.org/wiki?curid=570967", "text": "गोस्वामी हरिकृष्ण शास्त्री\n\nसन १९०९ ईस्वी में महापुरा (जयपुर) में जन्मे गोस्वामी हरिकृष्ण शास्त्री साहित्य, न्याय-शास्त्र और वेदांत दर्शन के जाने माने अध्येता विद्वान, तंत्र-विद्या के ज्ञाता, संस्कृत गद्य और पद्य के जाने-माने लेखक और आशुकवि थे। इनके पिता का नाम गोपीकृष्ण गोस्वामी और माता का नाम ऐनादेवी था। इनका विवाह मध्यप्रदेश के टीकमगढ़ में ओरछा राजगुरुओं के परिवार में हुआ। \nकवि शिरोमणि भट्ट मथुरानाथ शास्त्री के साले गोस्वामी हरिकृष्ण शास्त्री तैलंग ब्राह्मणों के आत्रेय गोत्र में कृष्ण-यजुर्वेद के तैत्तरीय आपस्तम्ब में मूलपुरुष श्रीव्येंकटेश अणणम्मा और शिवानन्द गोस्वामी के वंशज थे।\n\nमूलतः 'दिव्यालोक' नामक मौलिक संस्कृत महाकाव्य की रचना के लिए जाने जाते गोस्वामी हरिकृष्ण शास्त्री ने ‘आदर्श्यौदार्यम्’ (नाटक), ‘वंशप्रशस्ति’ (अपने वंश का इतिहास) और 'ललित कथा कल्पलता' (संस्कृत-कहानी संग्रह) के अलावा करीब २५ पुस्तकों की रचना की है। लगभग सभी विधाओं में साहित्य सर्जन किया है, यहाँ तक कि मौलिक रचनाओं के अलावा उन्होंने अन्य भाषाओँ की प्रसिद्ध कृतियों का संस्कृत में अनुवाद भी किया। इनमें आचार्य चतुरसेन शास्त्री का उपन्यास ‘आम्रपाली’ तथा रवीन्द्रनाथ टैगोर का उपन्यास ‘चोखेर बाली’ (जिसे ‘उद्वेजिनी’ नाम से अनुवादित किया), ‘आँख की किरकिरी’ आदि उल्लेखनीय हैं। इनकी रचनाओं की विविधता से प्रभावित होकर केन्द्रीय साहित्य अकादमी की प्रसिद्ध संस्कृत पत्रिका ‘संस्कृत प्रतिभा’ के तत्कालीन संपादक डॉ॰ राघवन आग्रह करके इनसे पत्रिका के लिए लगभग सभी अंकों में गद्य अथवा पद्य रचना लिखवाते थे। सन १९४५ से 1979 तक इनकी रचनाएँ देश की विभिन्न संस्कृत पत्रिकाओं में छपती रहीं।\n\nसंस्कृत के प्रसिद्ध विद्वान देवर्षि कलानाथ शास्त्री के अनुसार इनकी एक अन्य विशेषता यह भी थी कि वे प्रत्येक वसंत ऋतु में वसंत के स्वागत में कविता, गद्य या नीति अवश्य लिखते थे। उनकी वसंत का स्वागत करती ऐसी ही एक रचना का अंश है – “किंशुककदम्बकुञ्ज गुंजितमधुपपुंज लोचनललामलोकमनोहरवसन्त प्रियवर वसन्त”, जिसे पढ़ कर कवि निराला की याद आजाती है। ये बहुत से ऐसे पद्य लिखते थे जिनके प्रथम अक्षरों से किसी का नाम या कोई वाक्य बन जाये। आशुकवि होने के कारण संस्कृत सम्मेलनों में वे ऐसी प्रशस्तियां मिनटों में पद्यबद्ध करके सुना दिया करते थे। इन्होंने अपने पूर्वज शिवानन्द गोस्वामी के ग्रन्थ 'सिंह सिद्धांत सिन्धु' पर भी शोधात्मक लेखन और सम्पादन भी किया।।\nअहमदाबाद में रह कर इन्होंने रामानंद दर्शन पर अनेक लेख एवं पुस्तकें लिखीं और अपनी उत्तरावस्था अपने पूर्वजों के जागीरी ग्राम महापुरा में व्यतीत करते हुए रवीन्द्रनाथ टैगोर की 'गीतांजलि' सहित कुछ अन्य रचनाओं का संस्कृत में अनुवाद किया।\n\nगोस्वामी हरिकृष्ण शास्त्री ने चरित्र काव्य के रूप में उपन्यास विधा की विशिष्ट शैली में जगद्गुरु स्वामी रामानन्दाचार्य जी का ‘आचार्य विजय’ नाम से जीवन चरित्र लिखा, जिसमें न केवल उनके सिद्धान्त, बल्कि उनका पूरा जीवन वृत्त, दर्शन, शास्त्रार्थों, उपदेश यात्राओं, शिष्यों, मान्यताओं तथा श्रीरामानंद संप्रदाय के इतिहास का भी सम्पूर्णता के साथ समावेश है। रामानंद सम्प्रदाय के विद्वान मानते हैं कि संस्कृत जगत में ‘श्रीशिवराजविजय’ के बाद सुललित प्रबंध के रूप में यदि कोई अन्य ग्रन्थ है तो वह गोस्वामी जी द्वारा लिखित कालजयी ग्रन्थ ‘आचार्य विजय’ ही है, जो पहली बार अयोध्या से १९७७ में प्रकाशित हुआ था। इस विशाल गद्यकाव्य में ५९ परिच्छेद हैं, जहाँ बीच बीच में पद्य भी हैं। अतः इसे ‘चम्पूकाव्य’ भी कहा जा सकता है। बहुमुखी प्रतिभा के धनी हरिकृष्ण शास्त्री का संस्कृत में लिखे इस ग्रन्थ के माध्यम से रामानंद संप्रदाय को योगदान इतना महत्वपूर्ण माना गया कि संप्रदाय के कुछ पीठाधीश्वरों ने इसके हिंदी अनुवाद के साथ पुनः प्रकाशन की योजना बनाई जिसके तहत रेवासा धाम, सीकर तथा हंसा प्रकाशन के द्वारा सन २०११ में ‘श्रीआचार्यविजय’ (हिंदी अनुवाद) के नाम से यह ग्रन्थ उपलब्ध हुआ।\n\nविवाह के बाद गोस्वामी हरिकृष्ण शास्त्री टीकमगढ़ (मध्य प्रदेश) में शिक्षाविभाग में अध्यापक हो गए थे, किन्तु १९४५ में पिता की मृत्यु के बाद वे जयपुर लौट आये। अपने पैतृक गाँव महापुरा में इन्होंने सबसे पहले जो 'संस्कृत पाठशाला' स्थापित की थी, वही आज राजकीय स्नातकोत्तर संस्कृत कॉलेज है।।\n\nइन्होंने राजस्थान सरकार के जागीर कमिश्नर कार्यालय, आयुर्वेद विभाग आदि में भी सेवा की और बाद में वे राजस्थान संस्कृत शिक्षा निदेशालय बन जाने पर साहित्याध्यापक, प्रोफ़ेसर तथा उदयपुर, अजमेर, नाथद्वारा आदि कई राजकीय संस्कृत महाविद्यालयों के प्राचार्य रहे। वे राजस्थान राजकीय सेवा से सन १९६७ में सेवानिवृत्त होकर संस्कृत साहित्य की सेवा में लग गए।\n\nगोस्वामी हरिकृष्ण शास्त्री के वैदुष्य से प्रभावित होकर अनेक संप्रदायों, महंतों व पीठाधीश्वरों ने उन्हें सम्मान देकर अपना “शास्त्री” बनाया। अमरेली, कामवन आदि पुष्टिमार्गीय (वल्लभाचार्य) पीठों में वे गोस्वामी सुरेश बावा जैसे अनेक आचार्यों एवं महंतों के गुरु रहे। उसके बाद उन्होंने अहमदाबाद के पास पालड़ी में स्थित श्रीरामानंद सम्प्रदाय के कौशलेन्द्र मठ में वेदांत के विभागाध्यक्ष बन कर अपार ख्याति अर्जित की। यहीं उनसे अनुरोध किया गया था कि वे जगद्गुरु स्वामी रामानन्दाचार्य का संस्कृत में विशाल जीवन चरित्र लिखें।\n\nगोस्वामी हरिकृष्ण शास्त्री को १९७८ में राजस्थान संस्कृत अकादमी ने उनके काव्य ‘दिव्यालोक’ पर 'माघ पुरस्कार' प्रदान दिया और 'गोस्वामी-सभा' द्वारा इन्हें 'गद्य-पद्य-\nसम्राट' की उपाधि प्रदान की गई।। राजस्थान सरकार की योजना के अंतर्गत संस्कृत दिवस के अवसर पर उन्हें विशिष्ट विद्वान के रूप में भी सम्मानित किया गया।\n\nगोस्वामी हरिकृष्ण शास्त्री के व्यक्तित्व एवं कृतित्व पर शोध कार्य भी हुआ है तथा डॉ॰ सरला शर्मा को उनके शास्त्रीजी पर शोध प्रबंध पर राजस्थान विश्वविद्यालय द्वारा पी.एचडी. की उपाधि प्रदान की गई।\n\nइनका देहावसान १९७९ में महापुरा में हुआ।।\n\nhttp://www.sanskrit.nic.in/DigitalBook/I/Inventory%20of%20Sanskrit%20Scholars.pdf / page 86\n", "id": "570967", "title": "गोस्वामी हरिकृष्ण शास्त्री"}
{"url": "https://hi.wikipedia.org/wiki?curid=570968", "text": "जनार्दन गोस्वामी\n\nजनार्दन गोस्वामी संस्कृत में कई ग्रंथों के लेखक और महापुरा की आमेर महाराजा बिशनसिंह द्वारा प्रदत्त जागीर के निवासी शिवानन्द गोस्वामी के अनुज और तैलंग ब्राह्मणों के आत्रेय गोत्र में १७ वीं सदी में जन्मे कृष्ण-यजुर्वेद के तैत्तरीय आपस्तम्ब में मूलपुरुष श्रीव्येंकटेश अनंम्मा के वंशज थे- जिनकी छठी पीढ़ी में जगन्निवासजी (प्रथम) के परिवार में जिनका जन्म शिवानन्द गोस्वामी के बाद हुआ।\nकलानाथ शास्त्री एवं घनश्याम गोस्वामी ने १९७७ (और पंडित कंठमणि शास्त्री ने १९४७ में) तेलंगाना से आये विद्वान तैलंग ब्राह्मणों द्वारा समय-समय पर लिखे संस्कृत/ वृजभाषा ग्रंथों की सूची प्रकाशित की है, जिसमें जनार्दन गोस्वामी के लिखे निम्नांकित ग्रन्थ सूचीबद्ध हैं इनमें से कुछ की पांडुलिपियाँ सिटी पैलेस स्थित भूतपूर्व जयपुर राजदरबार के विशाल पुस्तक-संग्रह {पोथीखाना} में हैं।\n\nउत्तरदेशीय, दाक्षिणात्य तैलंग(गोस्वामी) महापुरास्थ आत्रेय कुल व तैलंग समाज की प्रथम मातृसत्तात्मक वंशावली \"वंश-वल्लरी\" का संकलन, संपादन - चेतन गोस्वामी। \nवि.सं.2073, प्रकाशन वर्ष-2017\n", "id": "570968", "title": "जनार्दन गोस्वामी"}
{"url": "https://hi.wikipedia.org/wiki?curid=570969", "text": "कर्मकांड\n\nहिन्दुओं में विभिन्न अवसरों पर की जाने वाली पारम्परिक पूजा-ऋचा का क्रियात्मक रूप कर्मकांड कहलाता है। \n\nपंडित श्रीराम शर्मा आचार्य ने एक पुस्तक में जहाँ कर्मकांडों का महत्व और औचित्य प्रतिपादित किया है वहीं वृन्दवानस्थ पंडित विजय प्रकाश शास्त्री जैसे कुछ विद्वानों के अनुसार वेद में कर्मकांड, उपासनाकांड और ज्ञानकांड - इन तीनों का वर्णन मिलता है। वेद के कुल एक लाख मंत्र हैं- चार हजार ज्ञान कांड के, सोलह हजार उपासना कांड के और सबसे ज्यादा अस्सी हजार कर्मकांड के हैं। इसलिए कर्मकांड को प्रधान स्थान प्राप्त है। इस प्रकार वेद के तीन भाग हैं। ‘‘तीन कांड एकत्व शान - वेद। वेद के कर्मकांड भाग में यज्ञादि विविध अनुष्ठानों का विशेष रूप से वर्णन मिलता है अतः यज्ञ कर्मकांड ही वेदों का मुख्य विषय है। वेदों का मुख्य विषय होने के कारण कर्मकांड में मंत्रों का प्रयोग (उच्चारण) किया जाता है। वेद मंत्रों के बिना कर्मकांड नहीं हो सकता और कर्मकांड के बिना मंत्रों का ठीक-ठीक सदुपयोग नहीं हो सकता। \nअतः स्पष्ट है कि वेद हैं तो कर्मकांड है और कर्मकांड है तो वेद हैं। विष्णु धर्मोत्तर पुराण (2/04) में वर्णन आता है वेदास्तु यज्ञार्थ मभिप्रवृत्ताः। इस वचन से तथा भगवान मनु के दुदोह यज्ञ सिद्धयमि 1/23 इस वाक्य से स्पष्ट सिद्ध है कि वेदों का प्रादुर्भाव कर्मकांड, यज्ञ, अनुष्ठान के लिए हुआ है। जिस प्रकार वेद दुरूह हैं उसी प्रकार वेदांग भूत कर्मकांड भी अत्यंत दुरूह है। जिस प्रकार वेद में उपास्य देवता हैं उसी प्रकार कर्मकांड में भी उपास्य देवता हैं। जिस प्रकार वेद उपास्य वेद किसी पुरूष के द्वारा न बनाया हुआ। नित्य और अनादि है- पराशर स्मृति में वर्णन आता है।\n\nनकश्चिद्वेद च वेदसमन्र्ता चतुर्मुखः। नकश्चिद्वेदकर्ता च वेद स्मर्ता चतुर्मुखः।। वेद को बनाने वाला कोई नहीं है। चतुर्मुख ब्रह्मा ने वेद का स्मरण किया। ठीक उसी प्रकार यज्ञ अनुष्ठान, कर्मकांड भी अपौरूषेय, नित्य और अनादि हैं। ऋग्वेद के प्रथम मंत्र ‘अग्निमीडे पुरोहितम’’ में यज्ञ (कर्मकांड) पद आया है अतः सिद्ध होता है कि वेद से भी प्राचीन कर्मकांड है। कर्मकांड वैदिक संस्कृति का प्रधान अंग है। कर्मकांड से ही समस्त मनुष्यों की कामनायें सिद्ध होती हैं। कर्मकांड, मनुष्यों की इच्छित कामना एवं कल्याण व लौकिक सुख-शांति तथा मन में संकल्पित अनेकानेक इच्छाओं को पूर्ण करता है। हमारे धर्माचार्यों ने मनुष्य के लिए जितने भी धर्म कहे हैं वे सभी कर्मकांड लक्षण से संयुक्त हैं| प्राचीन ऋषि महर्षियों ने शास्त्रों के अनुसार ही अपना जीवन यज्ञमय बनाया था। वे यज्ञ कर्मकांड द्वारा अपना और जगत का कल्याण किया करते थे। वस्तुतः कर्मकांड में अपूर्व शक्ति है। 'कर्मकांड से जो जिस वस्तु की प्राप्ति के लिए इच्छा करता है वह उसको वही वस्तु देता है।' ‘‘यो यदिच्छति तस्य तत्’’। (कठोपनिषद) 12/16 अतः स्पष्ट है कि संसार में ऐसी कोई वस्तु नहीं है जो कर्मकांड के द्वारा प्राप्त न हो सके। कर्मकांड से केवल लौकिक, धनधान्य, संतति आदि वस्तुओं की ही नहीं अपितु पारलौकिक ‘मोक्ष’ आदि पदार्थों की भी प्राप्ति होती है। इस श्रेष्ठ कर्म के विधि-विधान भी अत्यंत कठिन हैं। कर्मकांड के तीन विशेष अंग है। 1. कंडी 2. पिंडी व 3. चंडी कंडी (कुष्कंडिका): हवन से पूर्व जो कर्म हैं वह कंडी हैं। पिंडी: श्राद्धादि में जो पिण्डादि क्रिया होती है उसको पिंडी कहते हैं। चंडी: भगवती दुर्गा जी की उपासना के जो अनुष्ठान व अन्य क्रियाएं हैं उनको चंडी कहते हैं। जो साधक कर्मकांड के इन तीन अंगों से भली भांति परिचित है, गुरु परंपरा से जिसने शिक्षा प्राप्त की है वह कर्मकांड कराने व आचार्य कहलाने का अधिकारी हो सकता है। ‘‘श्रम मात्रैक केवलं’’ वह सिर्फ श्रम मात्र है। कहा गया है इसलिए नियमित रूप से सन्ध्या वन्दनादि करने वाले, वेदपाठी व नित्य ही अपने अनुष्ठान में रत ब्राह्मण द्वारा संपन्न की गई कर्मकांड क्रिया ही फलीभूत होती है।\n", "id": "570969", "title": "कर्मकांड"}
{"url": "https://hi.wikipedia.org/wiki?curid=570981", "text": "राजस्थान अभिलेखागार\n\nबीकानेर स्थित राजस्थान राज्य अभिलेखागार देश के सबसे अच्‍छे और चर्चित अभिलेखागारों में से एक है। इस अभिलेखागार की स्‍थापना 1955 में हुई और यह अपनी विपुल व अमूल्‍य अभिलेख निधि के लिए प्रतिष्ठित है। अभिलेखागार देश का पहला ई अभिलेखागार है। 26 सितम्बर 2013, को जारी इनकी वेबसाइट के जरिए दूर दराज से शोध करने वाले विद्यार्थी और इतिहासकार सिर्फ एक क्लिक पर 35 लाख अभिलेखों का अध्ययन कर सकते हैं। वेबसाइट के जरिए बीकानेर रियासत के 12 लाख, जयपुर रियासत के 11 लाख और जोधपुर रियासत के 7.5 लाख 'अभिलेख' ऑनलाइन किए गए हैं। इसके साथ ही अलवर और सिरोही के महत्वपूर्ण रजिस्ट्री अभिलेखों और ऐतिहासिक फरमानों को भी डिजिटलाइज किया गया है। ई-रिकॉर्डिंग के रूप में यहाँ बैठ कर 246 स्वाधीनता सेनानियों के संस्मरण भी सुने जा सकते हैं।\n\nयहां संरक्षित दुर्लभ दस्‍तावेजों की सुव्‍यवस्थित व्‍यवस्‍था काबिलेतारीफ है। अपने समृद्ध इतिहास स्रोतों और उनके बेहतर प्रबंधन, रखरखाव के चलते ही शायद इसे देश के सबसे व्यवस्थित अभिलेखागारों में से एक माना जाता है। इस अभिलेखागार की तीन विशेषताएं हैं, एक तो यहां उपलब्‍ध सामग्री- इस लिहाज से निसंदेह रूप से यह देश के सबसे समृद्ध अभिलेखागारों में से एक है। दूसरा- उपलब्‍ध सामग्री को संरक्षित/सुरक्षित रखने के तौर-तरीके और तीसरा इसका प्रबंधन। इन सबका एक साथ मिलना अपने आप में बड़ी बात है।\n\nआजादी से पूर्व रियासतकालीन तथा मुगलकालीन इतिहास स्रोतों के विविध स्‍वरूप यहां सुरक्षित तथा संरक्षित हैं। यही कारण है कि राजस्‍थान और भारतीय इतिहास पर काम करने वाले देशी विदेशी शोधार्थिओं और जिज्ञा‍सुओं का यहां निरंतर आना जाना बना रहता है। इस अभिलेखागार में विभिन्‍न स्‍वरूपों में संग्रहित मूल स्रोत सामग्री नयी पीढी के लिए सौगात से कम नहीं है। यहां मुगलकालीन फरमान, निशान, मंसूर, अर्जदास्‍त, ताम्रपत्र, रजत पत्र, सियाह हजूर, अखबारात, वकील रपटें, तोजियां बहियां, रूक्‍के, परवाने, पट्टे व दरबारी पत्र संग्रहीत तथा संरक्षित हैं। इस अभिलेखागार के संदर्भ-पुस्‍तकालय की बात ही की जाए तो वहां 51 विषयों के अनुसार व्‍यवस्थित 50 हजार किताबें हैं। आजादी-पूर्व की रियासतों के दुलर्भ प्रकाशन, विविध जनसंख्‍या रपटें, रिसर्च जर्नल तथा शोध पत्रिकाएं इसमें शामिल हैं।\n\nबदलते वक्‍त के साथ इस अभिलेखागार में उपलब्‍ध दुर्लभ दस्‍तावेजों के कंप्‍यूटरीकरण (डिजिटलीकरण) का काम भी शुरू हो गया है। यह देश का पहला अभिलेखागार है, जो पुरा दस्तावेजों को ऑनलाइन करने जा रहा है। प्रथम और द्वितीय चरण में करीब 50 लाख दस्तावेजों का डिजिटलीकरण करके इसी वर्ष नवंबर तक ऑनलाइन कर दिया जाएगा। तीसरे चरण में एक करोड़ से ज्यादा दस्तावेजों के डिजिटलीकरण करने का बड़ा काम होगा, जिसमें तीन साल लग जाएंगे।\nबदलते वक्‍त के साथ अभिलेखागार को अद्यतन करने की अनेक योजनाएं जारी हैं। इनमें दुर्लभ दस्‍तावेजों का डिजिटलीकरण या कंप्‍यूटरीकरण शामिल है। माइक्रोफिल्‍म बनाने का काम भी इस दिशा में उठाया गया कदम है ताकि दुर्लभ दस्‍तावेजों की आयु को और बढाया जा सके। इन्‍हें और बेहतर ढंग से संरक्षित किया जा सके। बीकानेर स्‍टेट के पट्टा रिकार्ड की प्रतिलिपि जारी करने के लिए एकल खिड़की योजना है तो स्‍वतंत्रता सेनानी चित्र गैलरी बनाने की दिशा में भी काम जारी है। इसी तरह एक महत्‍वाकांक्षी योजना यहां आर्काइवल म्‍यूजियम बनाने की है। \n\nइसी तरह सभी दस्तावेजों की माइक्रोफिल्म भी बनाई जा रही है। इससे दस्तावेज अगले 500 साल तक सुरक्षित रहेंगे। अभी बीकानेर संभाग के करीब डेढ़ लाख रियासतकालीन पट्टों का डिजिटलीकरण करने का काम पूरा हो चुका है। दूसरे चरण में 25 लाख पर काम चल रहा है। 16 लाख दस्तावेजों का डिजिटलीकरण हो चुका है। नवंबर तक इन्हें नेट पर डाल दिया जाएगा। राज्य सरकार की वेबसाइट पर अभिलेखागार की ‘डिपार्टमेंट ऑफ आर्काइव्ज’ पर ये दस्तावेज उपलब्‍ध हो सकेंगे।\nविदेशी शोधार्थी भी आते हैं।\n\nसंस्कृति व सभ्यता की दृ‌ष्टि से खास पहचान रखने वाले बीकानेर के अभिलेखागार में हर वर्ष करीब 500 शोधार्थी विभिन्‍न विषयों पर शोध करने आते हैं। यहां शोध के लिए आने वाले शोधार्थियों में विदेशी छात्र भी शामिल हैं। रियासतकालीन समय में कच्चे घरों पर की जाने वाली रंग-बिरंगी छपाई एवं पशु पक्षियों के शिकार की घटनाओं पर आज भी विदेशों से विद्यार्थी यहां आकर शोध करते हैं। विदेशों से आने वाले शोधार्थी रियासतकाल में होने वाले आय-व्यय एवं उनके काम करने की प्रक्रिया पर ज्यादा शोध करते हैं।\n\nवर्ष 2008-09 में बीकानेर के अभिलेखागार में 10 विदेशी विद्यार्थियों ने विभिन्‍न विषयों पर शोध कर पीएच॰डी॰ की डिग्री हासिल की है। देश के प्रतिष्ठित विश्वविद्यालयों से विद्यार्थी यहां आते हैं जिसमें नई दिल्ली के जवाहर लाल नेहरू यूनिवर्सिटी, जामिया मिलिया, अलीगढ़ मुस्लिम यूनिवर्सिटी, पंजाब की चंडीगढ़ यूनिवर्सिटी, बनारस विश्वविद्यालय प्रमुख हैं। वर्ष 2004 से पहले यहां आने वाले शोधार्थियों की संख्या बहुत कम थी लेकिन जैसे-जैसे यहां पर रियासतकालीन अभिलेखों को नया रूप दिया जा रहा है वैसे-वैसे शोधार्थियों की संख्या भी बढ़ रही है।\n\nवैसे बीकानेर में पर्यटन की दृ‌ष्टि से कई संभावनाएं हैं जिसमें यहां का अभिलेखागार भी प्रमुख है। अगर आने वाले समय में इसे पर्यटकों के लिए खोल दिया जाए तो पर्यटकों की संख्या में तो इजाफा होगा ही, साथ ही सरकार को राजस्व भी मिलेगा।\n\nअभी अभिलेखागार के निदेशक डा। महेंद्र खड़गावत हैं। \n\nराजस्थान शासन के एक संकल्प के अनुसार \"हमारी समृद्ध प्राचीन सांस्कृतिक विरासत के संरक्षण के लिए पुरालेखों का संरक्षण और ई-तालिका बनाना, अत्यंत महत्वपूर्ण और प्राथमिक काम है। लगभग 75,000 पट्टा अभिलेख व 4 लाख बहिया ऐसी है जो कि गैर सूचीबद्ध है। इन संग्रह अभिलेख के अलावा वहाँ कुछ दुर्लभ पट्टा और फारमैन है, जिसे भावी पीढ़ी के लिए इस तरह के अभिलेख स्कैनिंग द्वारा संरक्षित किये जाने की जरूरत है। इसके अलावा ऐसे पुरालेखों जो अत्यधिक ध्वस्तहालत में है, उनके संरक्षण और प्रबंधन प्रक्रिया के बारे में जागरूकता पैदा करने की आवश्यकता है। राज्य पुरालेख की जिम्मेदारी वस्तुओं की पहचान और जानकारी संकलन की होगी। आँकड़ा प्रविष्टि का कार्य डिजिटलीकरण के कार्य के समानांतर किया जाएगा। जैसे ही डिजिटलीकरण का काम समाप्त होगा, उन छवियों को औऱ आँकड़ों अभिलेखों के साथ जोड़ दिया जाएगा और एनआईसी के ई-सूचीबद्ध सॉफ्टवेयर का प्रयोग कर आँकड़ा कोष बनाया जाएगा। एनआईसी/एनआईसीएसआई इस सॉफ्टवेयर का प्रस्तुतिकरण, खोज तंत्र और नेविगेशन सुविधा का उपयोग कर जानकारी की पुनर्प्राप्ति करने के लिए अनुकूलित करेगी।\"c\n\n\n[Sep 26, 2013, इ-पेपर \n", "id": "570981", "title": "राजस्थान अभिलेखागार"}
{"url": "https://hi.wikipedia.org/wiki?curid=570993", "text": "हयात रीजेंसी चेन्नई\n\nहयात रीजेंसी चेन्नई, भारत में तेयनमपेट, चेन्नई के अन्ना सलाई में स्थित एक पांच सितारा लक्जरी होटल है। १९८६ में परिकल्पित किया गया और होटल का निर्माण १९९० के दशक में शुरू किया था। हालांकि, पूरा होने में लगभग दो दशकों लग जे और होटल ५.५० अरब रुपए की लागत पर १० अगस्त २०११ को खोला गया। ८३ जमीन भूमि पर बनाया गया, यह दक्षिण भारत में पहली हयात होटल है और इस्में ३२७ कमरे हैं।\n१९ ४२ में शहर के एक नक्शे से यह पता लगाया जा सकता है कि यह संपत्ति \"तेयनम्पेट विला\" नामक एक घर था जो कि १९ ४० में पी एस विश्वनाथ अय्यर को आई सीएस द्वारा आवंटित एक सरकारी संपत्ति थी। यह क्षेत्र तो १९५० के दशक में \"अब्बोट्स्बरी\" जो की एक सामुदायिक भवन था इस्के द्वारा कब्जा कर लिया गया था, जो, जल्द ही तारापोर संपत्ति बनने के बाद, पुट्टपर्ती के साई बाबा को उपहार में दिया गया था, जो बाद में मगुन्ता सुब्बारामी रेड्डी, बालाजी ग्रुप होटल के संस्थापक को बेच दिया गया। इस संरचना को ध्वस्त कर दिया था और यहां एक लक्जरी होटल का निर्माण किया गया जिस्में ३२० कमरे और वाणिज्यिक अंतरिक्ष की २५०,००० वर्ग फुट का एक हेलिपैड बनाया गया.साल १९८९ में ओबेराय समूह और बालाजी ग्रुप के सहयोग के साथ, २.९० अरब रुपय की लागत से संरचना निर्माण शुरू कर दिया गया था।\n\nहालांकि, मगुन्ता सुब्बारामी रेड्डी की हत्या के बाद, यह ग्रूप एक वित्तीय संकट में फंस गया और इस्का काम के ७५ प्रतिशत पूरा होने पर रोक दिया गया था। इसे शुरू में मगुन्ता ओबेराय नामित परियोजना दिया गया था। नतीजा यह हुआ की ओबेराय ने इस परियोजना को उसी वर्ष वापस ले लिया है और यह समय में पूरा नहीं हो पाया। सराफ समूह द्वारा अधिग्रहण के साथ होटल ८ अगस्त २०११ को हयात रीजेंसी चेन्नई के रूप में खोला गया था।\nहोटल में कुल ३२७ कमरें और लगभग ६००,००० वर्ग फुट जगह को शामिल किया गया है और बहुमुखी सम्मेलन और घटना के लिए जगह और पानी की सुविधाओं और ग्रीन भूनिर्माण के साथ एक सूरज से भरे आलिंद लॉबी के २०,००० से अधिक वर्ग फुट (१,९०० वर्ग मीटर) को निर्मित किया है। इस होटल में ४० से अधिक राष्ट्रीय और अंतरराष्ट्रीय कलाकारों द्वारा बनाई गई। देश में सार्वजनिक रूप से प्रदर्शित कला प्रतिष्ठानों का सबसे बड़ा संग्रह भी शामिल है।\nपहली तीन मंजिलें; भूतल के और पहली मंजिल के आधे और दूसरी मंजिल के पूरे सहित, होटल के निर्माण का एक बुटीक शॉपिंग मॉल के रूप में विकसित किया गया और १.२० अरब रुपय की लागत से रमानी होटल्स लिमिटेड द्वारा विकसित रामी मॉल के रूप में नामित किया गया।\n९ से २८ नवम्बर २०१३ तक भारत में पहली बार विश्व शतरंज चैम्पियनशिप २०१३ के लिए यह होटल को आयोजित था।\n", "id": "570993", "title": "हयात रीजेंसी चेन्नई"}
{"url": "https://hi.wikipedia.org/wiki?curid=571002", "text": "बालकृष्ण विट्ठल दास दोषी\n\nअहमदाबाद के प्रसिद्ध वास्तुविद बालकृष्ण विट्ठल दास दोषी (B.V.Doshi) (जन्म 26 अगस्त 1927-) भारत के एक जाने माने वास्तुविद और नगर नियोजक हैं। जयपुर का विद्याधर नगर उन्हीं की वास्तुरचना है। अनेक प्रसिद्ध कामों के अलावा उन्होंने प्रख्यात चित्रकार हुसेन के साथ मिल कर अहमदाबाद में में एक कला-दीर्घा \"अमदाबाद नीं गुफा\" '(हुसेन-दोषी गुफा)' का निर्माण भी किया।\n", "id": "571002", "title": "बालकृष्ण विट्ठल दास दोषी"}
{"url": "https://hi.wikipedia.org/wiki?curid=571026", "text": "पल पल इंडिया\n\nमानव प्रकृति के मन में हमेशा कुछ नया जानने और समझने के साथ कुछ कर गुजरने कि उत्कंठा . लोग अपने इर्द-गिर्द से लेकर दुनिया के किसी भी कोने में इस वक़्त क्या घटित हो रहा है, जानना चाहते हैं . जिज्ञासा के इस अंतर्विरोध को सुलझाने में इन्टरनेट माध्यम सबसे अधिक महत्त्वपूर्ण भूमिका निभा रहा है। खासतौर पर अपनी भाषा एवं बोली में जानकारी पाने कि ललक काफी बढ़ी है \nयही कारण है कि भारतीय उपमहाद्वीप के हिंदी भाषी राज्यों में इन्टरनेट की तकनीक को समझने एवं अपनाने की चाहत बढ़ी है। आलम यह है कि आज हर आदमी, चाहे वो नेता हो या प्रशासनिक सेवा से जुड़े अधिकारी, व्यापारी, वकील, डाक्टर अथवा युवा छात्र समुदाय, आम लोगों से जुड़े मुद्दों की समग्र जानकारी तुरंत पाना चाहते हैं . पारम्परिक मीडिया उनकी जानने कि इस भूख को मिटाने में असफल सिद्ध हो चुका है। सामाजिक, राजनीतिक एवं सरकारी नीतिगत प्रक्रियाओं कि सम्पूर्ण व विस्तृत सुचना पर अपनी तत्काल प्रतिक्रिया और विचार देना परम्परागत मीडिया के लिए संभव नहीं हो पा रहा है। इन्टरनेट मीडिया के दुतरफा सवांद और त्वरित टिप्पणी कि प्रक्रिया ने इस माध्यम को काफी लोकप्रिय बना दिया है। जाहिर है इन्टरनेट समाचार माध्यम ही उनकी इस भूख को मिटा सकता है।\nकई वर्षों के सामाजिक और तकनीकी अनुसंधान के बाद ‘पल-पल इंडिया डॉट कॉम 24 घंटे चालू रहने वाली एक ऐसा हिंदी समाचार वेबसाइट है, जिसमें ताजातरीन घटनाओं के समाचारों पर एवं जीवन उपयोगी सभी विषयों की सामग्री पर कोई भी व्यक्ति जब चाहे तब अपने विचार या टिप्पणियों को बेझिझक दोटूक शब्दों में व्यक्त कर सकता है। लोकतान्त्रिक भारत देश के शहरी और ग्रामीण नागरिक अपनी आवाज उठाने एवं देश ही नहीं बल्कि दुनिया का ध्यान भी अपनी ओर आकर्षित कर सकते हैं।", "id": "571026", "title": "पल पल इंडिया"}
{"url": "https://hi.wikipedia.org/wiki?curid=571035", "text": "बिग मैजिक\n\nबिग मैजिक एक हिन्दी हास्य प्रधान टीवी चैनल है। यह भारत के एक बड़े दर्शक वर्ग को अपनी ओर आकर्षित करने में सफल रहा है। दिसम्बर 2016 में ज़ी मनोरंजन उद्योग ने इस चैनल का अधिग्रहण कर लिया है जिस कारण अब बिग मैजिक ज़ी टीवी के कार्यक्रमों का पुनः प्रसारण भी करता है। \n\n\n", "id": "571035", "title": "बिग मैजिक"}
{"url": "https://hi.wikipedia.org/wiki?curid=571041", "text": "ढूंढारी\n\nजयपुर और उसके आसपास का क्षेत्र ढूंढार कहा जाता है और इस क्षेत्र में बोली जाने वाली बोली ढूंढारी है।\n", "id": "571041", "title": "ढूंढारी"}
{"url": "https://hi.wikipedia.org/wiki?curid=571075", "text": "मनौस\n\nमनौस (), उत्तरी ब्राजील में अमज़ोनस के राज्य की राजधानी है। नगर फोर्त सओ जोसे दो रिओ नेग्रो के रूप में 1693-94 में स्थापित किया गया था। यह नीग्रो और सोलिमोएस नदियों के संगम पर स्थित है। 20,00,000 की आबादी के साथ, यह Amazonas के सबसे अधिक आबादी वाला नगर है।\n\nमनौस अमेज़न वर्षावन के बीच में स्थित है और नगर मुख्य रूप से नाव या हवाई जहाज के माध्यम से पहुँचजा सकता है। नगर ब्राजील अमेज़न के पशु और वनस्पति यात्रा करने के लिए मुख्य प्रवेश द्वार है। दुनिया में कुछ स्थानों पर पौधे, पक्षी, कीट और मछलियों की एक ऐसी किस्म है। यह \"अमेज़न के दिल\" और \"वन का नगर\" के रूप में जाना जाता है।\n\n", "id": "571075", "title": "मनौस"}
{"url": "https://hi.wikipedia.org/wiki?curid=571080", "text": "जिहाद अल-निकाह\n\nजिहाद अल-निकाह हाल के वर्षों में इस्लाम धर्म के कुछ इराकी सम्प्रदायों की अवधारणा है जिसके तहत कोई मुस्लिम महिला विवाहेतर शारीरिक संबंध बना सकती है। जिहाद को न्यायोचित तरीका मानने वाले कुछ सलफ़ी सुन्नी मुस्लिम संगठन जिहाद अल-निकाह का समर्थन करते हैं। \n\nहाल के समय में खाड़ी के अधिकांश समाचारपत्रों ने \"जिहाद अल-निकाह\" खंडन किया है। \n\n", "id": "571080", "title": "जिहाद अल-निकाह"}
{"url": "https://hi.wikipedia.org/wiki?curid=571095", "text": "रावी (टीवी कार्यक्रम)\n", "id": "571095", "title": "रावी (टीवी कार्यक्रम)"}
{"url": "https://hi.wikipedia.org/wiki?curid=571116", "text": "महीसागर\n\nमहीसागर बिग मैजिक पर प्रसारित होने वाला एक चुलबुला कार्यक्रम है जिसमे माडर्न सास और देशी बहू की नौंकझोक संबंधित हास्य को प्रदर्शित किया जाता है। \n", "id": "571116", "title": "महीसागर"}
{"url": "https://hi.wikipedia.org/wiki?curid=571177", "text": "हुमा क़ुरैशी (पत्रकार)\n\nहुमा क़ुरैशी एक मुक्त पत्रकार हैं जो संस्कृति, साहित्य फ़िल्म, भोजन, बनावट, घर, सम्पति, यात्रा और जीवन शैली से सम्बंधित लेख लिखती हैं।\n\nक़ुरैशी द गार्डियन और ओबजर्वर नामक समाचार पत्रों की उपभोक्ता टीम की सदस्या भी रह चुकी हैं।\n\nहुमा को तीन माह के प्रशिक्षण के बाद 'द ओबजर्वर' ने उन्हें संवाददाता की नौकरी का प्रस्ताव दिया। उन्होंने २०१० में स्वतंत्र पत्रकारिता आरम्भ करने से पहले द गार्डियन के लिए भी पांच वर्षों तक काम किया।\nउन्होंने द गार्डियन, द आई, द टाइम्स, वीमन & होम आदि के लिए भी सम्पादकीय लिखे। हुमा ने बीबीसी एशियन नेटवर्क के लिए भी काम किया।\n\nहुमा ने निम्न पुरस्कार जीते;\n", "id": "571177", "title": "हुमा क़ुरैशी (पत्रकार)"}
{"url": "https://hi.wikipedia.org/wiki?curid=571179", "text": "हुमा क़ुरैशी (अभिनेत्री)\n\nहुमा क़ुरैशी (; जन्म २८ जुलाई १९८६) हिन्दी सिनेमा में काम करने वाली भारतीय अभिनेत्री हैं। उन्होंने फ़िल्मों में अभिनय करने से पहले नाटकों में भी अभिन्य किया और वो एक मॉडल हैं। कुछ वर्षों नाटकों में काम करने के बाद वो मुम्बई चली गई और हिन्दुस्तान यूनीलीवर के साथ टेलीविज़न प्रचार के लिए दो वर्ष का समझौता किया। सैमसंग मोबाइल के विज्ञापन को फिल्माये जाते समय अनुराग कश्यप ने उनकी अभिन्य क्षमता को देखा और फिल्मों में काम दिया। हुमा कुरैशी की आने वाली फिल्‍म 'पार्टिशन: 1947' है।\n\n\n", "id": "571179", "title": "हुमा क़ुरैशी (अभिनेत्री)"}
{"url": "https://hi.wikipedia.org/wiki?curid=571181", "text": "हुमा क़ुरैशी\n\nहुमा क़ुरैशी निम्न में से कोई एक हो सकती हैं:\n", "id": "571181", "title": "हुमा क़ुरैशी"}
{"url": "https://hi.wikipedia.org/wiki?curid=571187", "text": "सबवे सर्फर्स\n\nसबवे सर्फर्स एक अत्यंत लोकप्रिय कभी न खत्म होने वाली दौड़ का खेल है, जो डेनमार्क के असार्वजनिक कंपनी किलू तथा सिबो गेम्स द्वारा सहविकसित है तथा २०१२ में शुरू की गई थी। धीरे धीरे इसके प्रशंसकों की संख्या बढ़ती जा रही है। प्रशंसकों के अनुसार यह नशे जैसा है।\n\nइस खेल का विषय विश्व भ्रमण (World Tour) है, जिस कारण हर कुछ दिनों में दुनिया के एक नए शहर जैसे न्यूयार्क, सिडनी, रोम, के साथ नया संस्करण तथा सीमित दिनों के लिये नए किरदार के साथ खेल के बाज़ार में उपलब्ध होता है। यह गेम किंडल, विंडोज़ फोन, आइओएस तथा एन्ड्रॉयड अॉपरेटिंग सिस्टम के मंचों पर उपलब्ध है। इसके मुख्य तीन किरदार जैक, ट्रिकी और फ्रेश ये तीनों एक क्रोधी पुलिस अफ़सर तथा उसके वफादार कुत्ते को चकमा देकर बचने के लिये बंद रेल की पटरियों पर दौड़ते हैं, जिसमें वह बीच बीच में मिलने वाली वस्तुएँ जैसे जैट पेक, सूपर जूता, सिक्का चुंबक, २× और ६× गुणक तथा सूपर कूद आदि की क्षणिक सहायता का भी लाभ लेते हैं। आप सोने के सिक्के असली पैसों से खरीद सकते हैं। सबवे सर्फर्स तीन आयामी ग्राफिक्स (3D) वाला खेल है तथा एक कहानी समेटा हुआ आर्केड खेल है जिसमें आप कुछ प्रयास के बाद निपुण हो सकते हैं।\n\nइसे खेलना अत्यंत आसान है जिसमें आप कुछ समय बाद पारंगत हो सकते हैं। दौड़ने हेतु किसी बटन को दबाने की आवश्यकता नहीं है। स्क्रीन में अपनी उँगली को दाएँ, बाएँ तथा ऊपर, नीचे सरकाकर बधाओं से तथा टकराने से बचें। नए किरदारों को मुक्त करने हेतु आपको सिक्कों की आवश्यकता होगी जिसे आप या तो खेल कर जमा करें अथवा एक अन्य विकल्प भी उपलब्ध है जिसमें आप अपने असली रुपयों द्वारा चाबियाँ तथा सिक्के खरीद सकते हैं। साप्ताहिक शिकार को समयावधि में संपन्न कर अतिरिक्त सिक्के जीत सकते हैं, तथा दैनिक चुनौतियों को प्रतिदिन पूरा कर सूपर रहस्यमय डब्बा प्राप्त कर सकते हैं। इसके अतिरिक्त खेलते हुए रहस्यमय डब्बे प्राप्त होते हैं जिससे आपको अतिरिक्त सिक्के मिल सकते हैं।\n\nनए संस्करणों में ट्रॉफी भी प्राप्त होती है जिसे भाग्यवश ही आप सूपर सहस्यमय डब्बों से प्राप्त कर सकते हैं। आपके उत्तम खेलों के लिये अब खेल में पुरस्कारों से सम्मानित किया जाता है। अपने फेसबुक खाते से लॉग इन करके आप अपने मिमित्रों के बनाए हुए स्कोरों को \"उच्च स्कोर\" में देख सकते हैं तथा \"टॉप रन\" में जिसकी दौड़ सबसे इच्छा होता है उन्हें सम्मानित किया जाता है। यह मनोरंजन का एक अच्छा साधन है।\n\nइस खेल के किरदार निम्नांकित हैं।\nनीचे सबवे सर्फर्स के अक्टूबर २०१२ से अब तक के संस्करण दिये गये हैं।\n\nयह सबवे सर्फर्स का सबसे पहला संस्करण है जिसमे ज़ोम्बी जैक नामक किरदार आया जो सीमित था, तथा यह सबवे सर्फर्स के मुख्य किरदार जैक का ज़ोम्बी अवतार था। इस संस्करण का आरंभ अक्टूबर २०१२ में हुआ। इसका मुख्य विषय पाश्चात्य त्यौहार हैलोवीन का था।\n\nयह हैलोवीन के दो महीने बाद आरंभ हुआ दूसरा संस्करण है जिसमें सीमित किरदार एल्फ ट्रिकी था जिसमें ट्रिकी नामक किरदार ने एल्फ के कपड़े पहने थे। इसका आरंभ दिसम्बर २०१२ में हुआ।\n\nयह संस्करण सबवे सर्फर्स के वर्ल्ड टूर का पहला संस्करण तथा क्रम में तीसरा है। इसमें सीमित किरदार के रूप में टोनी नामक किरदार आया। यहीं से इस खेल की लोकप्रियता में बढ़ोत्तरी हुई। इसका आरंभ ५ जनवरी सन् २०१३ को हुआ।\n\nयह संस्करण उपयोगकर्ताओं में अत्यंत लोकप्रिय रहा तथा वर्ल्ड टूर न्यूयार्क की उत्तम सफलता के परिणाम स्वरूप आया। इसमें कार्मेन (Carmen) नामक सीमित किरदार दिखाई दिया। इसका आरंभ ३१ जनवरी २०१३ को किया गया।\n\nयह वर्ल्ड टूर के तृतीय संस्करण के रूप में आया जिसमें रॉबर्टो नामक सीमित किरदार दिखा। इसका विषय रोम नामक शहर था तथा इसका आरंभ २८ फ़रवरी २०१३ को हुआ।\n\nसबवे सर्फर्स वर्ल्ड टूर की शृंखला अपने चतुर्थ पायदान पर सिडनी जा पहुँचा। इस संस्करण में किम् नामक सीमित किरदार दिखाई पड़ा। अभी तक यह खेल सिक्कों तक सीमित था परंतु इस संस्करण में नई वस्तु के रूप में चाबी आई जिसका उपयोग किरदार के वस्त्रों के लिये किया जाता है। इसका आरंभ ४ अप्रैल २०१३ को हुआ।\n\nअपने पाचवे चरण में सबवे सर्फर्स टोक्यो, जापान पहुँचे। इस संस्करण में हारुमी नामक सीमित किरदार दिखाई दी। इसका आरंभ २ मई २०१३ को हुआ।\n\nयह सबवे सर्फर्स का सातवाँ संस्करण तथा वर्ल्ड टूर का छठवाँ चरण था जिसमें निक नामक सीमित किरदार आया। इस संस्करण में जेक के लिये दो वस्त्र (आउटफिट्स) ब्लैक आउटफिट जो मुफ्त था, तथा स्टार आउटफिट जिसकी कीमत ३० चाबियाँ थीं वे डालीं गईं। इसका आरंभ २ जून २०१३ को किया गया।\n\nइसमें वर्ल्ड टूर पेरिस शहर जा पहुँचा तथा इसमें कोको नामक नया सीमित किरदार आया। यह भी लोकप्रिय संस्करण रहा। जिसका आरंभ १ जुलाई २०१३ को हुआ।\n\nइस वर्ल्ड टूर का अगला कदम बीजिंग पर पड़ा जो उपयोगकर्ताओं में मनोरंजक सिद्ध हुआ। इसमें सन नामक एक चीनी सीमित किरदार के रूप में दिखा। इसमें एक नई वस्तु पावर जम्पर भी आई जिसकी सहातया से किरदार बहुत ऊँचा कूद कर सिक्के ले सकता था। इसकी सुरुवात अगस्त २०१३ में हुई।\n\nयह सबवे सर्फर्स का सितंबर २०१३ में आया संस्करण था जिसका विषय मॉस्को शहर था। इसमे सीमित किरदार एलेक्स दिखाई दिया। यह भी अत्यंत प्रचलित रहा।\n\nयह सबवे सर्फर्स का द्वितीय हैलोवीन संस्करण था। इसमें एडी नामक नया सीमित किरदार आया। पुलिस ने फ्रेंकस्टाइन नामक प्रेत का रूप बनाया था।\nइसका आरंभ १७ अक्टूबर २०१३ को हुआ।\n\nयह वर्ल्ड टूर का ग्यारहवाँ चरण था तथा द्वितीय हॉलीडे (क्रिसमस) संस्करण था। इसमें नया सीमित किरदार जेमाइ दिखा। पुलिस अफ़सर ने सॉन्टाक्लोज़ का पोशाक धरण किया था उसके कुत्ते ने बारहसिंगे का रूप लिया था। इसका आरंभ २१ नवम्बर २०१३ को हुआ।\n\nसबवे सर्फर्स का वर्ल्ड टूर मुम्बई, भारत जा पहुँचा जिसमें जय नामक एक नया सीमित भारतीय किरदार आया। इसकी सुरुआत दिसंबर २०१३ को हुई।\n\nवर्ल्ड टूर मिआमी का पहला संस्करण २०१३ में आया तथा इसका यह दूसरा संस्करण जनवरी २०१४ में आया जिसमें सबसे पहला सीमित किरदार जिसे एक पोशाक प्राप्त थी, वह आया। इसमें स्पीड आउटफिट के साथ निक पुन: एक बार सीमित किरदार के रूप में दिखा।\n\nयह वर्ल्ड टूर शृंखला का चौदहवाँ संस्करण था जिसका विषय सिओल (Seoul) नामक शहर था। इसमें सीमित किरदार के रूप में मीना नामक लड़की अपने रोबो पोशाक (Robo Outfit) के साथ दिखी। इसका आरंभ १४ फ़रवरी २०१४ को हुआ था।\n\nयह न्यूयार्क का दोबारा भ्रमण था। इसमें टोनी नामक नया सीमित किरदार दिखा तथा अन्य किरदारों के लिये नये पोशाक भी जोड़े गए। इसका आरंभ ६ मार्च २०१४ को हुआ।\n\nवर्ल्ड टूर मेक्सिको जा पहुँचा। यह संस्करण बहुत प्रचलित है तथा इसमे सीमित किरदार के रूप में रोज़ा (Rosa) नामक लड़की अपने भेड़िये के पोशाक (Fox Outfit) के साथ दिखी। इसका आरंभ २७ मार्च २०१४ को हुआ।\n\nयह रोम का २०१४ का संस्करण है जो रोम का द्वितीय भ्रमण है। इसमें सीमित किरदार के रूप में रॉबर्टो का पुन: आगमन हुआ तथा इसमें उसे फॉन पोशाक (Fan Outfit) दिया गया। इसका आरंभ १६ अप्रैल २०१४ को हुआ।\n\nयह सबवे सर्फर्स का वैंकूवर (Vancouver) भ्रमण था जिसमें एक सिपाही लड़की अॉलीविया सीमित किरदार के रूप में दिखी। इसका आरंभ ८ मई २०१४ को हुआ।\n\nयह टोकियो का द्वितीय भ्रमण था जिसमें हारूमी नामक लड़की अपने नए बिल्ली के पोशाक (Meow Outfit) में पुन: एक बार दिखी। इसका आरंभ २८ मई २०१४ को हुआ।\n\nसाओ पाउलो (São Paulo) वर्ल्ड टूर का बीसवाँ संस्करण है तथा इसमें सीमित किरदार एडीसन अपने शहरी पोशाक (Urban Outfit) के साथ दिखा। इसका आरंभ १९ जून २०१४ को हुआ।\n\nपुन: एक बार विश्व भ्रमण का समूह फ्रांस, पैरिस पहुँचा जो इसका इक्कीसवाँ संस्करण है। इसमें कोको नामक किरदार पुन: दिखाई दी परंतु इस संस्करण में उन्हें चित्रकार की पोशाक (Art Outfit) दी गई। साथ ही प्रिंस को भी चमकदार पोशाक (Shine Outfit) दिया गया। पैरिस स्पेशल रोज़ नामक बोर्ड दिखा साथ ही एक नया बोर्ड टेलीपोर्टर दिखा जिसकी शक्ति थी कि अगर आप किसी अन्य पटरी पर जाना चाहते हों तो बाएँ अथवा दाएँ जाएँ परंतु इस बोर्ड से वहाँ तक जल्दी पहुँचा जा सकता है, यह एक जगह से अदृश्य होकर दूसरी जगह पहुँच जाता है। \nइसका आरंभ १० जुलाई २०१४ को हुआ।\n\nइस बार पुन: एक नए शहर के साथ बाइसवाँ संस्करण बाजार में आया जिसमें विश्व भ्रमण समूह लॉस एन्जलीस पहुँचा। इस संस्करण में वेन (Wayne) नामक नया सीमित किरदार अपने मुखिया पोशाक (Chief Outfit) के साथ आया। इस संस्करण में निंजा नामक किरदार को ज्वाला पोशाक (Flame Outfit) दिया गया तथा हॉलीवुड स्पेशल लिमिटेड बोर्ड क्रूज़र (Cruiser) दिखा। इसका आरंभ ३१ जुलाई २०१४ को हुआ।\n\nयह बीजिंग का द्वितीय विश्व भ्रमण है जिसमें पुन: सन अपने नए स्पॉट पोशाक (Spot Outfit) के साथ सीमित किरदार के रूप में आया। इस संस्करण में स्टारबोर्ड तथा सूपर हीरो नामक बोर्डों में बदलाव (Board Upgrades) किये गए। इसका आरंभ ३० अगस्त २०१४ को हुआ।\n\nअपने चौबीसवें संस्करण में वर्ल्ड टूर ईजिप्ट (मिस्र) की राजधानी काहिरा (Cairo) जा पहुँचा। इस संस्करण में जास्मीन नामक लड़की अपने प्राचीन मिस्र के पोशाक में दिखी। जास्मीन के दूसरे पोशाक का नाम सफारी पोशाक (Safari Outfit) था। इस संस्करण में क्रॉक (Croc) नामक सीमित बोर्ड आया तथा ग्रेट वाइट को \"स्पीड अप\" नामक विशेष शक्ति और सूपरहीरो बोर्ड को \"सूपर जम्प\" नामक विशेष शक्ति दी गई। इस संस्करण का आरंभ १७ सितंबर २०१४ को हुआ।\n\nअपने इस संस्करण में वर्ल्ड टूर न्यू ऑर्लियंस जा पहुँचा। यह न्यू ऑर्लियंस का द्वितीय हैलोवीन सत्र का संस्करण है जिसमें एडी नामक किरदार अपने नए ट्रिक पोशाक के साथ तथा पंपकिन नामक हॉवरबोर्ड पुन: दिखा। इस संस्करण में भी स्टारबोर्ड में नवीन बदलाव हुए तथा साथ ही साथ बिग काहुना नामक बोर्ड में भी बदलाव हुए। यह एंड्रायड हेतु ९ अक्टूबर २०१४ को तथा आइओएस हेतु १५ अक्टूबर २०१४ को उपलब्ध हुआ।\n\nइसी प्रकार से यह खेल सभी उपयोगकर्ताओं का मनोरंजन कर रहा है।\n\n\n", "id": "571187", "title": "सबवे सर्फर्स"}
{"url": "https://hi.wikipedia.org/wiki?curid=571188", "text": "व्यक्तित्व का वर्गीकरण\n\nविभिन्न प्रकार के व्यक्तियों का मनोवैज्ञानिक वर्गीकरण व्यक्तित्व प्ररूप (Personality type) कहलाता है। कभी-कभी व्यक्तित्व प्ररूप और व्यक्तित्व विशेषक (personality traits) को अलग-अलग माना जाता है।\n\nव्यक्ति के व्यक्तित्व का अध्ययन करने के लिए मनोवैज्ञानिक सदियों से प्रयत्न करते रहे हैं। नये-नये सिद्धांतों की खोज और व्यक्ति को विभिन्न वर्गों में रखकर व्यक्तित्व का अध्ययन करने का प्रयत्न किया गया। ईसा के चार सौ वर्ष पूर्व प्रसिद्ध दार्शनिक व चिकित्सक हिप्पोक्रेट्स ने कायरस (humours) के आधार पर व्यक्ति के व्यक्तित्व को चार भागों में बांटा। अपने अध्ययन में उसने मनुष्य में चार रसों की उपस्थिति मानी, ये चार रस हैं-\n\nहिप्पोक्रेट्स के अनुसार इन चारों में से एक काय रस की व्यक्ति में प्रधानता होती है और उसके अनुसार उसकी चित्त-वृत्ति होती है। इसी तरह आयुर्वेद में भी वात, कफ, पित्त के आधार पर व्यक्ति के चित्त की प्रकृति का वर्णन किया गया है। भगवद्गीता में भी तीन गुणों सत्, रज, तम के आधार पर व्यक्ति के व्यक्तित्व का वर्गीकरण किया गया है। इस शताब्दी के मनोवैज्ञानिकों ने भी विभिन्न सिद्धांतों द्वारा व्यक्तित्व का अध्ययन करने का प्रयत्न किया।\n\n\n\n\n\n\n\nव्यक्तित्व का सम्पूर्ण अध्ययन करने के लिए कई सिद्धांतों का प्रतिपादन हुआ। इन सिद्धांतों को पांच वर्गों में\nरखा जा सकता है- \nउपरोक्त पांच प्रकार के सिद्धांतों से व्यक्ति के व्यक्तित्व का वर्गीकरण और अध्ययन किया जा सकता है।\n", "id": "571188", "title": "व्यक्तित्व का वर्गीकरण"}
{"url": "https://hi.wikipedia.org/wiki?curid=571191", "text": "वैश्लेषिक मनोविज्ञान\n\nवैश्लेषिक मनोविज्ञान (Analytical psychology या Jungian psychology) मनोविज्ञान की एक शाखा है जिसका आरम्भ स्विस मनोविकारविज्ञानी कार्ल युंग (Carl Jung) ने किया। यह सिग्मुंड फ़्रोइड के मनोविश्लेषी सम्प्रदाय (psychoanalytic school) से बिल्कुल भिन्न है। वैश्लेषिक मनोविज्ञान का मुख्य ध्येय सार्थक जीवन है जिसमें जीवन के परार्ध (second half) में व्यक्तित्व विकास तथा समाज को पर्याप्त योगदान देने पर विशेष ध्यान दिया जाता है। आत्म-ज्ञान, परिवर्तन तथा आत्मसिद्धि के चक्रीय प्रक्रम को लगातार चलाकर इसे प्राप्त किया जाता है।\n", "id": "571191", "title": "वैश्लेषिक मनोविज्ञान"}
{"url": "https://hi.wikipedia.org/wiki?curid=571207", "text": "हिन्दी–उर्दू विवाद\n\nहिन्दी–उर्दू विवाद १९वीं सदी में आरम्भ हुआ भाषाई विवाद है। इस विवाद के अनुसार उर्दू और हिन्दी को एक भाषा (हिन्दुस्तानी देखें।) का दर्जा देने और उत्तर एवं उत्तर प्रश्चिमी भारत में एक मानक भाषा के रूप में निर्मित किया जाना चाहिए। यद्यपि यह विवाद \"आधिकारिक\" रूप से १९५० में भारत सरकार द्वारा हिन्दी को राजभाषा घोषित करने के बाद आरम्भ हुआ। वर्तमान समय में कुछ मुस्लिमों के अनुसार हिन्दुओं ने उर्दू को परित्यक्त किया जबकि कुछ हिन्दुओं का विश्वास है कि मुस्लिम राज के दौरान उर्दू को कृत्रिम रूप से जनित किया गया।\n\nहिन्दी और उर्दू हिन्दी भाषा की खड़ी बोली की रूप को कहा जाता है और यह लगभग भारत की ४५% जनसंख्या की भाषा है जिसे विभिन्न हिन्दी, हिन्दुस्तानी और उर्दू के रूप में जाना जाता है।\n\nहिंदी और उर्दू हिंदी की खड़ी बोली के दो भिन्न साहित्यिक रूप हैं। खड़ी बोली का एक फ़ारसीकृत रूप, जो विभिन्नता से हिंदी, हिंदुस्तानी और उर्दू कहलाता था, दक्षिण एशिया के दिल्ली सल्तनत (1206-1526 AD) और मुगल सल्तनत (1526–1858 AD) के दौरान आकार लेने लगी। ईस्ट इंडिया कंपनी ने आधुनिक भारत के हिंदी बोलने वाले उत्तरी प्रांतों में फ़ारसी भाषा की जगह उर्दू लिपि में लिखित उर्दू को सरकारी मानक भाषा का दर्रजा दे दिया, अंगरेज़ी के साथ।\n\nउन्नीसवीं सदी के आखिरी चंद दहाइयों में उत्तर पश्चिमी प्रांतों और अवध में हिंदी उर्दू विवाद का प्रस्फुटन हुआ, हिंदी और उर्दू के समर्थक क्रमश देवनागरी और फ़ारसी लिपि में लिखित हिंदुस्तानी की हिमायत जो कर रहे थे। हिंदी के आंदोलन जो देवनागरी का विकास और आधिकारिक दर्जे को हिमायत दे रहे थे उत्तरी हिंद में स्थापित हुए। बाबू शिव प्रसाद और मदनमोहन मालवीय इस आंदोलन के आरंभ के उल्लेखनीय समर्थक थे। इस के नतीजे में उर्दू आंदोलनों का निर्माण हुआ, जिन्हों ने उर्दू के आधिकारिक दर्जे को समर्थन दिया; सैयद अहमद ख़ान उन का एक प्रसिद्ध समर्थक था।\n\nसन् 1900 में, सरकार ने हिन्दी और उर्दू दोनो को समान प्रतीकात्मक दर्जा प्रदान किया जिसका मुस्लिमों ने विरोध किया और हिन्दूओं ने खुशी व्यक्त की। हिन्दी और उर्दू का भाषायी विवाद बढ़ता गया क्योंकि हिन्दी में फारसी-व्युत्पन्न शब्दों के तुल्य औपचारिक और शैक्षिक शब्दावली का मूल संस्कृत को लिया गया। इससे हिन्दू-मुस्लिम मतभेद बढ़ने लगे और महात्मा गांधी ने मानकों का पुनः शुद्धिकरण करके पारम्परिक शब्द हिन्दुस्तानी के अन्दर उर्दू अथवा देवनागरी लिपि काम में लेने का सुझाव दिया। इसका कांग्रेस के सदस्यों तथा भारत के स्वतंत्रता आंदोलन में शामिल कुछ नेताओं ने समर्थन किया। इसके फलस्वरूप 1950 में भारतीय संविधान के लिए बनी संस्था ने अंग्रेज़ी के साथ उर्दू के स्थान पर हिन्दी को देवनागरी लिपि में राजभाषा के रूप में स्वीकार किया।\n\nदोनो समुदायों (हिन्दी और मुस्लिम) में मतभेद का मुख्य कारण अपनी-अपनी सांस्कृतिक विचारों का प्रसार करने सम्बंधी आकांक्षायें हो सकती हैं जो भारत की स्वतंत्रता के दौरान खुले विवाद के रूप में उभरी। मुस्लिम अपनी सांस्कृतिक प्रेरणा स्रोत मुस्लिम उम्मा को मानते हैं जबकि हिन्दू सामान्यतः वैदिक और पौराणिक संस्कृति को अपना प्रेरणा स्रोत मानते हैं। मुस्लिम शासन (जिसके संस्थापक पश्चिमी एशिया से थे) के दौरान इस्लाम धर्म स्वीकार करने वाले लोगों ने उस संस्कृति को अपना लिया। फारसी भाषा को उस समय मध्य एशिया जैसे इस्लामी क्षेत्रों में सबसे महत्त्वपूर्ण और प्रतिष्ठित भाष मानी जाती थी। भारत में इस्लाम शासन के संस्थापक विभिन्न जातीयता के थे जैसे तूर्क, मंगोल, अरबी, अफ़्गान आदि तथा उन सबने फारसी को ही अपनी सामान्य भाषा एवं अदालती भाषा के रूप में काम में लिया। हिन्दुओं ने इसे विदेशी संस्कृति के रूप में देखा। समय के साथ संस्कृत भाषा, धोती और आयुर्वेद जैसे विषयों को हिन्दू धर्म से जोड़कर देखा जाने लगा और फ़ारसी भाषा, यूनानी चिकित्सा पद्धति को मुस्लिमों से जोड़कर देखा जाने लगा। इससे दोनो समुदायों के व्यंजनों और संस्कृति में और अधिक अन्तर आने लग गया।\n\nअट्ठारहवीं सदी और उसके बाद से भारतीय उपमहाद्वीप के मुस्लिम शासित भागों में उर्दू को अदालती भाषा (न्यायलय की भाषा) बन गयी। यह अरबी, फ़ारसी और तुर्कीयाई भाषा के प्रभाव वाली तथा दिल्ली एवं इसके आस-पास के क्षेत्रों में बोली जाने वाली खड़ीबोली से विकसित हुई। जैसे जैसे मुस्लिम शासन उत्तरी भारत में बढ़ा वैसे वैसे उर्दू अन्य स्थानों की मूल भाषाओं के साथ जुड़ती गयी और वहाँ के मूल शब्दों के स्थान पर कुछ फारसी शब्द स्थापित हो गये। इसी तरह समय के साथ-साथ यह एक नयी भाषा के रूप में विकसित हो गयी। हिन्दी भी खड़ीबोली से ही विकसित हुई, यद्यपि इसमें अधिकतर शब्द घरेलू बोली और संस्कृत से आये।\n\nविभिन्न कारकों के प्रभाव से हिन्दी और उर्दू में दूरियाँ बढ़ायी। मुस्लिम शासकों ने उर्दू को देवनागरी लिपि के स्थान पर उर्दू लिपि में लिखना चुना। इसी समय में मुख्यतः १८वीं और १९वीं सदी में उर्दू भाषा ने अपना विकास लिखित उर्दू साहित्य के रूप में किया। इसके कारण उन हिन्दुओं में विभाजन आरम्भ हो गया जो हिन्दुस्तानी को देवनागरी में लिखते थे और अन्य जो हिन्दुस्तानी को उर्दू लिपि में लिखने लग गये थे। उन्नीसवीं सदी के उत्तरार्द्ध में हिन्दी विकास के आन्दोलनों ने विवाद को और बढ़ा दिया।\n\nप्रो॰ पॉल आर॰ ब्रास ने अपनी पुस्तक \"लैंग्वेज, रिलिजन एंड पॉलिटिक्स इन नॉर्थ इंडिया\" (Language, Religion and Politics in North India; हिन्दी: उत्तर भारत में भाषा, धर्म और राजनीति), \n\nसन् 1837 में, ब्रितानी ईस्ट इण्डिया कम्पनी ने विभिन्न प्रान्तों में फ़ारसी भाषा के स्थान वहाँ की घरेलू भाषा से आधिकारिक (राजभाषा) और न्यायालयी भाषा के रूप में मान्यता प्रदानी की। हालांकि भारतीय उपमहाद्वीप के उत्तरी क्षेत्रों में फ़ारसी भाषा को प्रतिस्थापित करने के लिए हिन्दी को देवनागरी में रखने के स्थान पर उर्दू को उर्दू लिपि में राजभाषा और न्याय भाषा के रूप में लागू किया। विवाद का सबसे तात्कालिक कारण १८६० के दशक में उत्तर भारत में विरोधी भाषायी निति को माना जाता है। यद्यपि तत्कालीन सरकार ने विद्यालयी शिक्षा में हिन्दी और उर्दू दोनों को ही माध्यम के रूप में प्रोत्साहित किया था लेकिन उस समय हिन्दी अथवा नागरी लिपि को राजकार्यों में हतोत्साहित किया था। इससे सरकारी नौकरियों में हिन्दी और उर्दू माध्यम में शिक्षित विद्यार्थियों में संघर्ष का कारण बन गया जिसने बाद में साम्प्रदायिक रूप ले लिया।\n\nसन् 1867 में भारत में ब्रितानी राज के दौरान आगरा और अवध के संयुक्त प्रान्त में कुछ हिन्दुओं ने उर्दू के स्थान पर हिन्दी को राजभाषा बनाने की मांग की। बनारस के बाबू शिव प्रसाद नागरी लिपि के समर्थकों में से शुरुआती एक समर्थक थे। \"न्यायालय के ज्ञापन पत्रों\" के अनुसार १८६८ में उन्होंने भारत के मुस्लिम शासकों पर उन्हें जबर्दस्ती फारसी सिखाने का दोषी बताया। सन् १८९७ में मदनमोहन मालवीय ने \"कोर्ट करैक्टर एंड प्राइमरी एजुकेशन इन नार्थ वेस्टर्न प्रोविन्सेस एंड अवध\" (उत्तर पश्चिमी प्रान्तों और अवध में न्यायालय अक्षर और प्राथमिक शिक्षा) नाम से कथन और दस्तावेजों का एक संग्रह प्रकाशित किया जिसमें उन्होंने हिन्दी के लिए मजबूर प्रकरण बना दिया। \n\nउन्नीसवीं सदी के उत्तरार्द्ध तथा बीसवीं सदी के पूर्वार्द्ध में विभिन्न हिन्दी आंदोलन हुये जिसमें १८९३ में बनारस में नागरीप्रचारिणी सभा, १९१० में इलाहाबाद में हिन्दी साहित्य सम्मेलन, १९१८ में दक्षिण भारत प्रचार सभा और १९२६ में राष्ट्र भाषा प्रचार समिति प्रमुख हैं। इन आंदोलनों को १८८१ में प्रोत्साहित किया गया जब बिहार के नजदीक के क्षेत्रों में राजभाषा के रूप में देवनागरि लिपि में हिन्दी के स्थान पर फ़ारसी लिपि में उर्दू को मान्यता प्रदान की गयी। उन्होंने विभिन्न नगरों में शिक्षा आयोग को ६७,००० लोगों के हस्ताक्षर वाले ११८ स्मृतिपत्र जमा करवाये। हिन्दी समर्थकों का तर्क था कि यहाँ बहुसंख्यक आबादी हिन्दी बोलती है अतः नागरी लिपि का प्रस्ताव बेहतर शिक्षा तथा सरकारी पदों पर नियुक्ति की सम्भावना बढायेगी। उनका यह भी तर्क था कि उर्दू लिपि दस्तावेजों को अस्पष्ट, जाल-साजी का प्रोत्साहन तथा जटिल अरबी एवं फ़ारसी शब्दों के उपयोग को प्रोत्साहित करेगी।\n\nअंजुमन तरक़्क़ी-ए-उर्दू जैसे संगठनों का उर्दू की वकालत करने के लिए निर्माण हुआ। उर्दू की वकालत करने वालों का तर्क थ कि हिन्दी लिपि को तेजी से नहीं लिखा जा सकता और इसमें मानकीकरण एवं शब्दावली की कमी की भी समस्या है। उनका यह भी तर्क था कि उर्दू भाषा का उद्भव भारत में ही हुआ है जिसे अधिकत्तर लोग धाराप्रवाह के साथ बोल सकते हैं और यह तकरार भी शामिल किय कि इसके शिक्षा के क्षेत्र में विस्तार के लिए इसे राजभाषा का दर्जा देना आवश्यक है।\n\nसाम्प्रदायिक हिंसा भड़कने लग गयी और यह तेजतर्रार हो गया। सैयद अहमद खान ने एक बार कहा, \"मैं हिन्दुओं और मुस्लिमों को एक हीं आँख से देखता हूँ & उन्हें एक दुल्हन की दो आँखों की तरह देखता हूँ। राष्ट्र से मेरा अर्थ केवल हिन्दू और मुस्लिम है तथा और कुछ भी नहीं। हम हिन्दू और मुस्लिम एक साथ एक ही सरकार के अधिन समान मिट्टी पर रहते हैं। हमारी रुचि और समस्यायें भी समान हैं अतः दोनों गुटों को मैं एक ही राष्ट्र के रूप में देखता हूँ।\" भाषायी विवाद से क्रोधित वाराणसी के गर्वनर मिस्टर शेक्सपीयर ने एक बार कहा, \"मुझे अब यकीन हो गया है कि हिन्दू और मुस्लिम कभी भी एक राष्ट्र में नहीं रह सकते जैसे कि उनके धर्म और जीवन का तरिका एक दूसरे से पूर्णतः पृथक हैं।\"\n\nउन्नीसवीं सदी के अन्तिम तीन दशकों में उत्तर पश्चिमी प्रान्तों तथा अवध में कई बार विवाद भड़का। भारत सरकार ने शिक्षा की प्रगति की समीक्षा के लिए हंटर आयोग की स्थापना की जिसे हिन्दी और उर्दू की वकालत करने और उनके अपने-अपने कारणों के लिए काम में लिया।\n\nहिन्दी और उर्दू दोनों में भाषायी और सांस्कृतिक दूरियाँ बढ़ रही थी। भाषायी आधार पर हिन्दी में संस्कृत से तथा उर्दू में फारसी, अरबी और तुर्की से शब्द रेखांकित किये जाते रहे। सांस्कृतिक रूप से उर्दू मुस्लिमों की तथा हिन्दी को हिन्दुओं से जोड़कर देखा जाने लगा। 1920 के दशक में गांधीजी ने इस विस्तार अन्तर पर दुख व्यक्त किया और उन्होंने दोनों भाषाओं के पुनः विलय करके हिन्दुस्तानी को नागरी और फारसी दोनों लिपियों में लिखने का आह्वान किया। यद्यपि वो हिन्दुस्तानी बैनर तले हिन्दी और उर्दू को लाने के अपने प्रयास में असफल रहे लेकिन इसे गैर-हिन्दी क्षेत्रों में लोकप्रिय कर दिया।\n\nयह तर्क दिया जाता है कि हिन्दी–उर्दू विवाद ने दक्षिण एशिया में मुस्लिम पृथक्करण के बीज बोये। कुछ लोगों का तर्क है कि सैयद अहमद ने इस विवाद से काफी पहले ही पृथक्करण अलगाववादी विचार व्यक्त किये थे।\n\nअप्रैल 1900 को, उत्तर-पश्चिमी प्रान्त की औपनिवेशिक सरकार ने नागरी और फ़ारसी-अरबी दोनों लिपियों को समान दर्जा देने का आदेश जारी किया। इस आदेश का उर्दू समर्थकों ने काफी विरोध किया और हिन्दी समर्थकों ने समर्थन किया। हालांकि आदेश में उससे भी अधिक प्रतीकात्मक यह था कि इसने नागरी लिपि के उपयोग के लिए कोई विशेष प्रावधान नहीं रखा है। फारसी-रबी ने उत्तर पश्चिमी प्रान्त में अपना प्रमुख स्थान बनाये रखा और अवध राज्य में स्वतंत्रता तक इसे मुख्य लेखन भाषा के रूप में जारी रखा।\n\nमद्रास प्रैज़िडन्सी के तत्कालीन मुख्यमंत्री चक्रवर्ती राजगोपालाचारी ने हिन्दुस्तानी को माध्यमिक स्तर की शिक्षा में अनिवार्य भाषा के रूप में जोड़ना प्रस्तावित किया यद्यपि बाद में उन्होंने 1965 में मद्रास गैर-हिन्दी आंदोलन के समय हिन्दी के प्रस्ताव का विरोध किया। बाल गंगाधर तिलक ने राष्ट्रवादी आंदोलन के आवश्यक अंक के रूप में देवनागरी लिपि का समर्थन किया। कांग्रेस और स्वतंत्रता आंदोलनकारियों ने भी अपनी भाषा सम्बंधी नितियों में वैकल्पिक भाषा का विकल्प रखा। स्वतंत्रता आंदोलन को में स्थिति सुधारने के लिए धार्मिक और राजनेताओं, समाज सुधारकों, लेखकों और बुद्धिजीवियों ने हिन्दी का समर्थन किया। हिन्दी को 1950 में भारतीय संविधान संस्था ने अंग्रेज़ी के साथ आधिकारिक भाषा का दर्जा प्राप्त हुआ।\n\n", "id": "571207", "title": "हिन्दी–उर्दू विवाद"}
{"url": "https://hi.wikipedia.org/wiki?curid=571250", "text": "मीठा जल\n\nमीठा जल अथवा ताजा जल प्राकृतिक रूप से पृथ्वी पर पाया जाने वाला वह पानी है जो समुद्री और समुद्रतटीय लैगूनों के नमक मिश्रित जल से अलग है। इसे ऐसे जल के रूप में परिभाषित किया जाता है जिसमें 0.5 भाग प्रति हजार से कम लवण घुले हुए हों।\nयह पृथ्वी पर कई रूपों में पाया जाता है जैसे हिम टोपियों के रूप में ध्रुवीय क्षेत्रों में या ऊंचे पर्वतों पर, नदियों में प्रवाहित धरातलीय जल, जमीन के नीचे स्थित भूगर्भिक जल, मिट्टी में उपलब्ध नमी के रूप में मृदा जल, झीलों तालाबों और पोखरों में स्थित जल इत्यादि के रूप में।\n\nवस्तुतः मीठा जल या ताजा जल शब्द समुद्री खारे जल से अलग सारा जल है जो पृथ्वी पर पाया जाता है।\nयह पेय जल का समानार्थी नहीं है और पेय जल इसका एक हिस्सा मात्र है। वास्तव में पृथ्वी पर उपलब्ध मीठे जल का काफ़ी हिस्सा पीने योग्य नहीं है क्योंकि उसमें रासायनिक अथवा जैविक दूषण पाया जाता है। \n", "id": "571250", "title": "मीठा जल"}
{"url": "https://hi.wikipedia.org/wiki?curid=571251", "text": "नेटाल, रिओ ग्रांड डो नॉर्ट\n\nनेटाल (, \"क्रिसमस\"), ब्राजील में एक पूर्वोत्तर राज्य रियो ग्रांडे दो नोर्टे की राजधानी और सबसे बड़ा नगर है। 2010 के ब्राजील के जनगणना के अनुसार, मुख्य नगर की 806,203 की कुल आबादी थी और इसके ग्रेटर नेटाल में 1,351,004। नेटाल में कई पर्यटक आकर्षण है और यह आपने तटों के लिए, अपने ऐतिहासिक स्मारकों और इमारतों के लिए, अपनी प्राकृतिक सुंदरता के लिए प्रसिद्ध है और यह अपनी ऑफ सीजन कार्निवल के लिए भी प्रसिद्ध है। यह अफ्रीका और यूरोप के लिए ब्राजील का सबसे करीबी हिस्सा है।\n\n", "id": "571251", "title": "नेटाल, रिओ ग्रांड डो नॉर्ट"}
{"url": "https://hi.wikipedia.org/wiki?curid=571254", "text": "धरातलीय जल\n\nधरातलीय जल या सतही जल वह जाल है जो पृथ्वी की सतह पर सरिताओं, नदियों, झीलों, तालाबों और आर्द्रभूमियों इत्यादि में पाया जाता है। इसे समुद्री जल, भूजल और वायुमण्डलीय जल से अलग समझा जा सकता है। यह जल चक्र का अभिन्न एवं महत्वपूर्ण हिस्सा है। \n\nजल को संसाधन के रूप में देखा जाए तो मानव उपयोग में आने वाला ज्यादातर जल धरातलीय जल ही है। इसका कारण यह है कि धरातलीय जल का ज्यादातर हिस्सा मीठा जल है और मानव उपयोग योग्य है। साथ ही यह आसानी से उपलब्ध और दोहन योग्य भी है। साथ ही इसमें मनुष्य की क्रियाओं द्वारा काफ़ी प्रदूषण भी हुआ है।\n\n", "id": "571254", "title": "धरातलीय जल"}
{"url": "https://hi.wikipedia.org/wiki?curid=571257", "text": "बेलेम\n\nबेलेम () ब्राजील का एक नगर है और देश के उत्तर में पैरा राज्य की राजधानी और सबसे बड़ा नगर है। यह एक व्यस्त बंदरगाह, हवाई अड्डे और बस स्टेशन के साथ अमेज़न नदी के लिए प्रवेश द्वार है। नगर पैरा नदी के तट पर स्थित है। 2010 के ब्राजील के जनगणना के अनुसार, मुख्य नगर की 13,92,031 की आबादी है और महानगरीय क्षेत्र की आबादी 21,01,883 है। नगर को पुर्तगाली कप्तान फ्रन्चिस्को कल्देरिअ कस्तेलो ब्रन्को द्वारा 12 जनवरी 1616 को स्थापित किया गया था। बेलेम का बंदरगाह एल्यूमीनियम, लौह अयस्क और अमेज़न जंगल में खनन कर रहे हैं जो अन्य धातुओं का निर्यात करता है।\n\n", "id": "571257", "title": "बेलेम"}
{"url": "https://hi.wikipedia.org/wiki?curid=571259", "text": "बुलाकी दास कल्ला\n\nबुलाकी दास कल्ला (जन्म: ४ अक्टूबर १९४९) राजस्थान के भारतीय राष्ट्रीय कांग्रेस के राजनीतिज्ञ हैं। वो अशोक गहलोत सरकार में मंत्री रह चुके हैं।\n\n", "id": "571259", "title": "बुलाकी दास कल्ला"}
{"url": "https://hi.wikipedia.org/wiki?curid=571260", "text": "एरिना पानतनाल\n\nएरिना पानतनाल क्युएबा, ब्राजील में एक नया स्टेडियम है। नए स्टेडियम २०१४ फीफा विश्व कप की मेजबानी करने के लिए निर्माण किया गया था। स्टेडियम की 41,112 की क्षमता है।\n\n", "id": "571260", "title": "एरिना पानतनाल"}
{"url": "https://hi.wikipedia.org/wiki?curid=571265", "text": "अवप्रवाह मण्डल\n\nअवप्रवाह मण्डल या अवप्रवाह क्षेत्र (अंग्रेज़ी: Hyporheic zone) नदी की तली के नीचे का वह क्षेत्र है जिसमें जल का प्रवाह गोलाश्मों और कंकड़ पत्थर के बीच से होता है और एक तरह से यह न तो स्वतंत्र धरातलीय प्रवाह होता है न ही भूजल प्रवाह। इस प्रवाह की दिशा भी वही होती है जो नदी की होती है।\n\nसामान्यतः नदी का प्रवाह उसी जल को माना जाता है जो तली के ऊपर और किनारों के बीच जलधारा के रूप में बहता है। किन्तु नदी की तली के नीचे भी पानी उसी दिशा में प्रवाहित होता रहता है जिसे अवप्रवाह कहा जाता है। किन्ही विशिष्ट दशाओं में यह प्रवाह नदी के दृष्टिगोचर जलधारा-प्रवाह से अधिक भी हो सकता है।\n\nइसका सबसे अच्छा उदाहरण हिमालय की कई नदियाँ हैं जो पर्वतीय ढालों से मैदान में उतरते समय तराई के इलाकों में जमीन के नीचे बहती है तथा भाबर में पुनः धरातलीय सतह पर उनका आविर्भाव होता है। इस प्रकार ये नदियाँ तराई के क्षेत्र में अवप्रवाह के रूप में बहती हैं। एक दूसरा उदाहरण कार्स्ट प्रदेशों की नदियाँ हैं जो अपनी कुल लम्बाई में कभी-कभी काफ़ी दूरी धरातल के नीचे होकर प्रवाहित होती है।\n\nअवाप्रवाह मण्डल नामक यह पेटी नदीजल और भूजल के बीच की स्थिति है।\n\nअवप्रवाह शब्द का अंग्रेजी पर्याय hyporheic flow है जिसका सर्व प्रथम प्रयोग Traian Orghidan ने जर्मन भाषा के अपने लेख में किया। उन्होंने यह शब्द ग्रीक भाषा के hypo (सतह के नीचे) और rheos (प्रवाह) को मिलाकर गढ़ा था।\n\nअवप्रवाह शब्द अधोप्रवाह (Underflow) से अलग है जो भूजल के प्रवाह के लिये इस्तेमाल होता है।\n", "id": "571265", "title": "अवप्रवाह मण्डल"}
{"url": "https://hi.wikipedia.org/wiki?curid=571275", "text": "निम्बाहेड़ा\n\nचित्तौड़ जिले का एक नगरपालिका क़स्बा, जिले का उपखंड मुख्यालय, जहाँ एक सीमेंट फेक्ट्री भी स्थापित है।\nhttp://www.censusindia.gov.in/default.aspx", "id": "571275", "title": "निम्बाहेड़ा"}
{"url": "https://hi.wikipedia.org/wiki?curid=571279", "text": "कार्स्ट\n\nकार्स्ट स्थलाकृतियाँ (Karst topography) सामान्यतः घुलनशील चट्टानों वाले क्षेत्रों में जल की क्रिया द्वारा बनी स्थलाकृतियाँ हैं। इनका नामकरण यूगोस्लाविया के कार्स्ट प्रदेश के आधार पर हुआ है जहाँ ये स्थलरूप बहुतायत से पाए जाते हैं। भारत में ऐसी स्थलाकृतियाँ रीवाँ के पठार, राँची पठार और चित्रकूट के पास पायी जाती हैं। गुप्तधाम कन्दरा एक ऐसी ही गुफा है जो कार्स्ट प्रक्रमों द्वारा निर्मित है। भारत में कार्स्ट स्थलाकृति का प्रभाव बस्तियों के बनने और उनके प्रतिरूप पर भी पड़ा है\n\nकार्स्ट स्थलरूपों में कुछ प्रमुख हैं: \n", "id": "571279", "title": "कार्स्ट"}
{"url": "https://hi.wikipedia.org/wiki?curid=571296", "text": "नादानियाँ\n\nनादानियाँ एक टीवी कार्यक्रम हैं।\n", "id": "571296", "title": "नादानियाँ"}
{"url": "https://hi.wikipedia.org/wiki?curid=571301", "text": "अकबर बीरबल\n\nअकबर बीरबल भारतीय ऐतिहासिक हास्य टेलीविजन धारावाहिक है। इसका प्रसारण 28 अप्रैल 2014 को आरम्भ हुआ। किकु शारदा और विशाल कोटियान इसमें प्रमुख अभिनय भूमिका में हैं। कार्यक्रम लोकप्रचलित अकबर बीरबल कहानियों पर आधारित है। \n\nबादशाह अकबर एक महान मुगल सम्राट है जो एक बार शिकार खेलते हुए जंगल में भटक गए थे। तब महेशदास नामक व्यक्ति ने उन्हें रास्ता दिखाया। बादशाह उससे बहुत प्रभावित हुए और उसे अपने महल में बुलाकर अपने नवरत्नों में शामिल कर लिया। अकबर ने महेश दास को राजा बीरबल नाम दिया। कार्यक्रम की कहानी अकबर बीरबल, राज परिवार और दरबारियों के इर्द-गिर्द घूमती रहती है। बीरबल हमेशा विभिन्न समस्याओं का अपनी बुद्धि से सटीक हल ढूंढ लेता है। बादशाह, बीरबल की तारीफ़ करते हुए कहते रहते है - हर मुश्किल का हल अकबर बीरबल।\n\n", "id": "571301", "title": "अकबर बीरबल"}
{"url": "https://hi.wikipedia.org/wiki?curid=571306", "text": "रानी की वाव\n\nरानी की वाव भारत के गुजरात राज्य के पाटण में स्थित प्रसिद्ध बावड़ी (सीढ़ीदार कुआँ) है। 22 जून 2014 को इसे यूनेस्को के विश्व विरासत स्थल में सम्मिलित किया गया।\n\nपाटण को पहले 'अन्हिलपुर' के नाम से जाना जाता था, जो गुजरात की पूर्व राजधानी थी। कहते हैं कि रानी की वाव (बावड़ी) वर्ष 1063 में सोलंकी शासन के राजा भीमदेव प्रथम की प्रेमिल स्‍मृति में उनकी पत्नी रानी उदयामति ने बनवाया था। सोलंकी राजवंश के संस्‍थापक मूलराज थे। सीढ़ी युक्‍त बावड़ी में कभी सरस्वती नदी के जल के कारण गाद भर गया था। यह वाव 64 मीटर लंबा, 20 मीटर चौड़ा तथा 27 मीटर गहरा है। यह भारत में अपनी तरह का अनूठा वाव है।\nवाव के खंभे सोलंकी वंश और उनके वास्तुकला के चमत्कार के समय में ले जाते हैं। वाव की दीवारों और स्तंभों पर अधिकांश नक्काशियां, राम, वामन, महिषासुरमर्दिनी, कल्कि, आदि जैसे अवतारों के विभिन्न रूपों में भगवान विष्णु को समर्पित हैं।\n\n'रानी की वाव' को विश्व विरासत की नई सूची में शामिल किए जाने का औपचारिक ऐलान कर दिया गया है। 11वीं सदी में निर्मित इस वाव को यूनेस्को की विश्व विरासत समिति ने भारत में स्थित सभी बावड़ी या वाव (स्टेपवेल) की रानी का भी खिताब दिया है। इसे जल प्रबंधन प्रणाली में भूजल संसाधनों के उपयोग की तकनीक का बेहतरीन उदाहरण माना है। 11वीं सदी का भारतीय भूमिगत वास्तु संरचना का अनूठे प्रकार का सबसे विकसित एवं व्यापक उदाहरण है यह, जो भारत में वाव निर्माण के विकास की गाथा दर्शाता है। सात मंजिला यह वाव मारू-गुर्जर शैली का साक्ष्य है। ये करीब सात शताब्दी तक सरस्वती नदी के लापता होने के बाद गाद में दबी हुई थी । इसे भारतीय पुरातत्व सर्वे ने वापस खोजा। भारतीय पुरातत्व सर्वेक्षण (एएसआई) ने सायआर्क और स्कॉटिस टेन के सहयोग से वाव के दस्तावेजों का डिजिटलाइजेशन भी कर लिया है।\n\n\n", "id": "571306", "title": "रानी की वाव"}
{"url": "https://hi.wikipedia.org/wiki?curid=571310", "text": "पाटण, गुजरात\n\nपाटण भारत के गुजरात प्रदेश का जिला एवं जिला-मुख्यालय है। यह मध्यकाल में गुजरात की राजधानी हुआ करता था। इस नगर में बहुत से ऐतिहास स्थल हैं जिनमें हिन्दू एवं जैन मन्दिर, रानी की वाव आदि प्रसिद्ध हैं।\n\nपाटण का प्राचीन नाम 'अन्हिलपुर' है। प्राचीन काल में इसे मुसलमानों ने खंडहर बना दिया था, उन्हीं खंडहरों पर पुन: नवीन पाटन ने प्रगति की है। महाराज भीम की रानी उद्यामती का बनवाया भवन खंडहर अवस्था में अब भी विद्यमान है। नगर के दक्षिण में एक प्रसिद्ध खान सरोवर है। एक जैन मंदिर में वनराजा की मूर्ति भी दर्शनीय है। नवीन पाटन मराठा लोगों के प्रयास का फल है। यह सरस्वती नदी से डेढ किमी की दूरी पर है। जैन मंदिरों की संख्या यहाँ एक सौ से भी अधिक है, पर ये विशेष कलात्मक नहीं हैं। खादी के व्यवसाय में इधर काफी उन्नति हुई है।\n\n\n", "id": "571310", "title": "पाटण, गुजरात"}
{"url": "https://hi.wikipedia.org/wiki?curid=571335", "text": "राम नारायणन\n\nराम नारायणन (३ अप्रैल १९४९ – २२ जून २०१४) भारतीय तमिल फ़िल्म निर्देशक एवं निर्माता थे। उन्होंने ३६ वर्षों में १२५ फ़िल्मों का निर्माण करके विश्व-कीर्तिमान स्थापित किया। २३ जून २०१४ को सिंगापुर में उनका हृदयाघात से निधन हो गया।\n\n", "id": "571335", "title": "राम नारायणन"}
{"url": "https://hi.wikipedia.org/wiki?curid=571354", "text": "हंसराज कॉलेज\n\nराजधानी में दिल्ली विश्वविद्यालय से सम्बद्ध एक सुप्रतिष्ठित बहुसंकाय-स्नातकोत्तर महाविद्यालय है।\nहंसराज कॉलेज (एचआरसी) (हिंदी: हंस राज कॉलेज) नई दिल्ली, भारत में दिल्ली विश्वविद्यालय का एक घटक कॉलेज है। कॉलेज विज्ञान, लिबरल आर्ट्स और कॉमर्स में पढ़ाई प्रदान करता है। १९४८ में इसकी नींव के बाद से, कॉलेज ने उल्लेखनीय पूर्व छात्रों का निर्माण किया है जो राष्ट्रीय और अंतरराष्ट्रीय स्तर पर अपने क्षेत्रों में प्रमुख नेता हैं। यह दिल्ली विश्वविद्यालय का पहला कॉलेज और पहला केन्द्रीय विश्वविद्यालय कॉलेज है जो अपने परिसर में एक विशाल राष्ट्रीय ध्वज फहराया जाता है, जिसे भारतीय ध्वज फाउंडेशन (एनजीओ) द्वारा शुरू किया गया था। २५ जनवरी २०१७ को हंसराज एलुन्नस और भारत के ध्वज फाउंडेशन के संस्थापक द्वारा ध्वज फहराया गया था, श्री नवीन जिंदल। हंस राज कॉलेज की स्थापना डी.ए.वी। १९४८ में कॉलेज प्रबंधन समिति ने २६ जुलाई को प्रमुख भारतीय शिक्षक और राष्ट्रवादी महात्मा हंसराज की याद में शुरुआत में पुरुषों के लिए एक संस्थान के रूप में शुरू किया गया था, कॉलेज में १९७८ सह-शैक्षिक बन गया। विज्ञान में एसईआरएफ के बाद स्टीफंस में और वाणिज्य के लिए हंसराज दिल्ली विश्वविद्यालय का दूसरा सबसे अच्छा कॉलेज है। यह डीएवी ग्रुप के सबसे बड़े संस्थानों में से एक है, जो भारत में ७०० से अधिक संस्थानों को संचालित और प्रबंधित करता है। ५००० से अधिक छात्रों के साथ, यह दिल्ली विश्वविद्यालय के सबसे बड़े कॉलेजों में से एक है\nhttps://www.hansrajcollege.com\n", "id": "571354", "title": "हंसराज कॉलेज"}
{"url": "https://hi.wikipedia.org/wiki?curid=571390", "text": "बजरंग बहादुर सिंह\n\nराजा बजरंग बहादुर सिंह (१९०५-१९७३) राजनीतिज्ञ एवं स्वतन्त्रता संग्राम सेनानी थे। वे हिमाचल प्रदेश के उपराज्यपाल व अवध की तालुकदारी रियासत भदरी (वर्तमान में, प्रतापगढ़ जिला में) के राजा थे। वे महात्मा गांधी के असहयोग आंदोलन में सक्रिय रहे।\n\nवर्ष १९२६ में राजा बजरंग बहादुर सिंह का विवाह अजयगढ़ के महाराजा पुण्य प्रताप सिंह और महारानी रुक्मणी देवी की पुत्री रानी गिरिजा देवी से हुआ। उदय प्रताप सिंह राजा बजरंग बहादुर के भतीजे है।\n\nबतौर स्वतंत्रता संग्राम सेनानी राजा बजरंग बहादुर सिंह कई आंदोलनों में सक्रिय भूमिका निभाई। स्वतंत्रता संग्राम के इतिहास में इनकी रियासत भदरी का कई स्थानों पर ज़िक्र है। महात्मा गाँधी के असहयोग आंदोलन का राजा भदरी ने समर्थन किया और असहयोग आंदोलन में अपनी सक्रिय भूमिका दर्ज कराते हुए बजरंग बहादुर सिंह ने विदेशी वस्त्रो का बहिष्कार कर कपड़ों की होली जलायी।\n\nस्वतंत्रता प्राप्ति के बाद वर्ष १९५५ में राजा बजरंग बहादुर हिमाचल प्रदेश के उपराज्यपाल बने। १ जनवरी १९५५ को उपराज्यपाल पद पर नियुक्ति हुई और १३ अगस्त १९६३ तक इस पद पर कार्यरत रहे।\n", "id": "571390", "title": "बजरंग बहादुर सिंह"}
{"url": "https://hi.wikipedia.org/wiki?curid=571399", "text": "राजा उदय प्रताप सिंह\n\nराजा उदय प्रताप सिंह (जन्म: १९३३) अवध के भूतपूर्व भदरी रियासत के वर्तमान उत्तराधिकारी है। वे एक पर्यावरणविद एवं विश्व हिंदू परिषद के हिंदूवादी नेता तथा राष्ट्रीय स्वयंसेवक संघ के मानद पदाधिकारी हैं। वे प्रधानमंत्री इंदिरा गांधी से विवादों के कारण भी जाने गए। वे उत्तर प्रदेश के राजनेता रघुराज प्रताप सिंह उर्फ़ राजा भैया के पिता है।\n\nउदय प्रताप सिंह ने देश के प्रतिष्ठित द दून स्कूल, देहरादून से शिक्षा प्राप्त की। बाद में जापान से उन्होंने कृषि में स्नातक पूरा किया। राजा उदय सिंह को जापान से पर्यावरण विशेषज्ञ की उपाधि मिली।\nउदय प्रताप सिंह कट्टर हिंदुवादी छवि के व्यक्ति है। विश्व हिंदू परिषद तथा राष्ट्रीय स्वयंसेवक संघ को अपनी अथाह संपत्तिया दान में दिया है। हमेशा से वे संघ के एक सक्रिय कार्यकर्ता रहे है। उत्तर प्रदेश मे सर्वप्रथम प्लास्टिक की थैलियों पर प्रतिबंध लगाने का श्रेय राजा उदय प्रताप सिंह को प्राप्त है। बतौर पर्यावरणविद इन्होंने प्रकृति नामक संस्था की स्थापना की है, जिसका मूल उद्देश्य प्रकृति एंव पर्यावरण को संरक्षित तथा प्रदुषण मुक्त करना है। उदय सिंह कई विद्यालयों के संस्थापक, संरक्षक हैं, उदाहरण के तौर पर भदरी स्थित बजरंग इंटर कालेज, डेरवा स्थित भद्रेश्वर इंटर कालेज आदि। लोग इन्हें बाबा साहेब, राजा साहेब, महाराज आदि आदरसूचक शब्दों से संबोधित करते है।\n\nस्वतंत्रता पूर्व नेहरू गाँधी परिवार और भदरी परिवार के अच्छे ताल्लुकात थे। बजरंग बहादुर सिंह बतौर स्वतंत्रता सेनानी, पंडित जवाहर लाल नेहरू के साथ कई बार दिखे। राजा बजरंग की पत्नी रानी गिरिजा देवी इंदिरा गाँधी से काफ़ी नजदीक थी। जब उदय सिंह भदरी के प्रमुख हुए, नेहरू गाँधी परिवार से इनके ताल्लुकात खराब होते गए। इंदिरा गाँधी के शासन मे राजा उदय प्रताप सिंह ने अपनी रियासत भदरी को भारत का स्वतंत्र राज्य घोषित कर दिया था। तब तत्कालीन प्रधानमंत्री इंदिरा गाँधी मजबूरन कुंड़ा में सैन्य दल भेजा गया।\n\nवर्ष २००२ में, तत्कालीन मुख्यमंत्री मायावती ने आतंकवाद निरोधक क़ानून का उपयोग करते हुए उदय सिंह के बेटे विधायक रघुराज प्रताप सिंह उर्फ़ राजा भैया को के साथ साथ ७० वर्षीय उदय प्रताप सिंह व भतीजे अक्षय प्रताप सिंह को जेल भेजवाया। हालाकि बाद में इनके भतीजे अक्षय को जमानत मिल गई, लेकिन उदय प्रताप और राजा भैया को जमानत नहीं मिली। इस दौरान इन्हें लगभग एक वर्ष जेल में रहना पड़ा।\n", "id": "571399", "title": "राजा उदय प्रताप सिंह"}
{"url": "https://hi.wikipedia.org/wiki?curid=571408", "text": "भाटुन्द\n\nभाटुन्द राजस्थान के पाली जिले मे स्थित एक गाँव है। यह गाँव पाली जिले के बाली ब्लाक से 25 किमी दूर है। गाँव की जनसंख्या 6000 लगभग है। गाँव से 3 किमी दूर डाकनावा एक प्रमुख ढाणी है। चेतन बालाजी इसी ढाणी क्षेत्र मे स्थित है। गाँव मे एक सूर्य मन्दिर है जिसे सदियों पुराना माना जाता है।\n\nगाव अरावली पर्वत के पश्चिम मे व जवाई बाध के पूर्व मे स्थित है।\n", "id": "571408", "title": "भाटुन्द"}
{"url": "https://hi.wikipedia.org/wiki?curid=571429", "text": "खारा जल\n\nखारा जल अथवा नमकीन पानी प्रकृति में पाए जाने वाले नमक युक्त जल को कहते हैं। सामान्यतः जल में घुले नमक में सोडियम क्लोराइड की प्रधानता होती है लेकिन अन्य लवण भी महत्वपूर्ण होते हैं। पानी में घुले नमक की मात्रा को लवणता कहते हैं और यह सामन्यतः ग्राम/किलोग्राम जल या अंश प्रतिहजार (‰) के रूप में व्यक्त की जाती है। खारा जल मुख्यतः समुद्री जल के रूप में पाया जाता है लेकिन अन्य रूपों brackish जल जिसकी लवणता समुद्री जल से कम होती है तथा briny जल के रूप में भी पाया जाता है जिनकी लवणता समुद्री जल से काफ़ी आधिक पाई जाती है।\n", "id": "571429", "title": "खारा जल"}
{"url": "https://hi.wikipedia.org/wiki?curid=571430", "text": "जल अधिकार\n\nजल अधिकार से आशय उस विधिक अधिकार से है जिसके अंतर्गत एक व्यक्ति को किसी जल स्रोत से पानी प्राप्त करने का अधिकार हो। वस्तुतः बार-बार यह रेखांकित किया गया है कि स्वच्छ जल की प्राप्ति व्यक्ति के जीवन से जुड़ी है और इसीलिए जीवन के अधिकार कि तरह यह भी व्यक्ति का मौलिक अधिकार है कि वह स्वच्छ जल प्राप्त कर सके।\n\nजुलाई, 2010 में संयुक्त राष्ट्र महासभा ने स्वच्छ जल की उपलब्धता को एक मानव अधिकार बनाने का प्रस्ताव मंजूर किया जिसमें 163 सदस्य देशों में से 122 ने इसके पक्ष में मतदान किया, जबकि 41 सदस्य देशों ने मतदान में भाग नहीं लिया था। सितंबर, 2010 में मानवाधिकार परिषद ने आम सहमति से प्रस्ताव पारित कर इस बात की पुष्टि कर दी कि जल एवं स्वच्छता व्यक्तियों के लिये मौलिक अधिकार हैं और इनका सुनिश्चित कराया जाना सबकी जिम्मेवारी है। \n\nसंयुक्त राष्ट्र महासभा के मानवाधिकार परिषद के इस प्रस्ताव में कहा गया- \n\nरेडियो रूस के अनुसार जल एवं स्वच्छता के अधिकार पर संयुक्त राष्ट्र महासभा की एक बैठक में सन २०११ में एक बार फिर बान की मून ने कहा कि बहुत से देशों की सरकारों ने पहले ही जल एवं स्वच्छता के अधिकार को अपने संविधान तथा कानूनों में शामिल किया है। और जिन्होंने ऐसा नहीं किया है, उन्हें बिना देरी किए इस दिशा में कदम उठाने की जरूरत है।\n", "id": "571430", "title": "जल अधिकार"}
{"url": "https://hi.wikipedia.org/wiki?curid=571432", "text": "जल विवाद\n\nजल विवाद एक ऐसी दशा है जिसमें पानी के उपयोग को लेकर दो या दो से अधिक राष्ट्रों, प्रान्तों या समूहों के बीच प्रतिस्पर्धा और संघर्ष की स्थितियाँ बन जाती हैं।\n", "id": "571432", "title": "जल विवाद"}
{"url": "https://hi.wikipedia.org/wiki?curid=571537", "text": "ओबेरॉय होटल एंड रिसॉर्ट्स\n\nओबेरॉय ग्रूप एक होटल कंपनी है जिस्का प्रधान कार्यालय दिल्ली में स्थापित है। ओबेराय की स्थापना १९३४ में किया गया और पांच देशों में३० होटल और तीन जहाज़ चला रही है। यह दुनिया में सबसे सजाया होटल चेनों में से एक माना जाता है और यात्रा + आराम, कोंडे नास्ट ट्रैवलर, फोर्ब्स और गैलीलियो से विभिन्न पुरस्कार प्राप्त किया है।\nओबेराय वन्य्विलास, रणथंभौर को २०१२ में कोंडे नास्ट ट्रैवलर, संयुक्त राज्य अमेरिका के पाठकों द्वारा एशिया में शीर्ष १५ रिसॉर्ट्स में स्थान दिया गया है। इस के अलावा, ओबेराय अमर्विलास, आगरा को दुनिया में ५ वां सबसे अच्छे होटल का स्थान दिया गया है। ओबेराय राजविलास, जयपुर को दुनिया में १३ वीं सबसे अच्छे होटल का स्थान दिया गया और ओबेराय उदयविलास, उदयपुर को दुनिया में ४ वां सबसे अच्छे होटल का स्थान दिया गया। इसी सर्वेक्षण में एशिया में शीर्ष ४ होटलों में वे शुमार है। ओबरॉय होटल्स एंड रिसॉर्ट्स को २००७ में संयुक्त राज्य अमेरिका के बाहर सर्वश्रेष्ठ होटल चेन के रूप में और २००८ में ब्रिटेन के बाहर सर्वश्रेष्ठ होटल चेन के रूप में सम्मानित किया गया। ट्राइडेंट होटलस को 'बेस्ट फर्स्ट क्लास होटल ब्रांड' का स्थान गैलीलियो एक्सप्रेस ट्रेवल वर्ल्ड अवार्ड्स में २००४ के बाद से लगातार चार साल तक दिया गया। मुंबई के ओबेराय होटल को सीएनबीसी आवाज ट्रैवल अवार्ड्स द्वारा २००८ में 'भारत में बेस्ट बिजनेस होटल' का स्थान दिया गया।\nराय बहादुर मोहन सिंह ओबेराय समूह के संस्थापक अध्यक्ष ने साल १९३४ को एक अंग्रेज से दो प्रापर्टी– थी क्लार्कस दिल्ली और थी क्लार्कस शिमला को खरीदा। बाद में आये वर्षों में अपने दो बेटों, तिलक राज सिंह ओबरॉय और पृथ्वी राज सिंह ओबरॉय के सहायता के साथ भारत में और विदेशों में ओबेराय समूह का विस्तार जारी रखा। थी ओबेराय गुरगावं के अलावा, ओबेराय ब्रांड के अधीकार में १८ लक्श्वरी होटेल्स और३ लक्श्वरी जहाज भारत, मॉरीशस, ईगिप्त, इन्डोनेशिया और सौदी अरेबिया में है।\nओबेराय परिवार के अध्यक्ष और इसके कुलपति, श्री पीआरएस ओबेराय को ईआईएच लिमिटेड में३२.११% हिस्सेदारी के साथ में बहुमत शेयरधारक भी है। ३० अगस्त २०१० को ईआईएच लिमिटेड का स्टेकसेल १,०२१ करोड रुपए को हुआ और इस्का उद्यम मूल्य ७,२०० करोड़ रुपए हुआ। हाल ही में रिलायंस की हिस्सेदारी आईटीसी के हिस्से से आगे बडा और रिलायंस इंडस्ट्रीज के लिए कुल २०% पर खड़ा था।\n\nभारत में: \n\nइंडोनेशिया में: \n\nमॉरीशस में: \n\nमिस्र में: \n\nसऊदी अरब में: \n\nयू॰ए॰ई॰ में: \n\nट्राइडेंट होटल \nभारत में: \n", "id": "571537", "title": "ओबेरॉय होटल एंड रिसॉर्ट्स"}
{"url": "https://hi.wikipedia.org/wiki?curid=571545", "text": "हरिवंश सिंह\n\nकुँवर हरिवंश सिंह उत्तर प्रदेश के प्रतापगढ़ लोक सभा के वर्तमान सांसद है। वे २०१४ लोक सभा चुनाव में १६ मई २०१४ को प्रतापगढ़ लोक सभा निर्वाचन क्षेत्र से निर्वाचित किये गए। वे अपना दल राजनैतिक पार्टी से संलग्न है, जिसका गठबंधन २०१४ लोक सभा चुनाव के लिए भारतीय जनता पार्टी की राष्ट्रीय जनतांत्रिक गठबंधन से था। वे नवी मुंबई के एक व्यवसायी है, जौनपुर इनका पैतृक स्थान है।\n", "id": "571545", "title": "हरिवंश सिंह"}
{"url": "https://hi.wikipedia.org/wiki?curid=571556", "text": "पाटन (बहुविकल्पी)\n\nपाटन या पाटण से निम्नलिखित का बोध होता है-\n\n\n", "id": "571556", "title": "पाटन (बहुविकल्पी)"}
{"url": "https://hi.wikipedia.org/wiki?curid=571604", "text": "अंजुमन प्रकाशन\n\nयह हिन्दी पुस्तकों के एक प्रमुख प्रकाशक हैं।\n\n\nप्रकाशन सन २०१३ में इलाहाबाद उत्तरप्रदेश में वीनस केसरी द्वारा स्थापित किया गया\n\nअंजुमन प्रकाशन द्वारा मुख्य रूप से साहित्यिक पुस्तकों का प्रकाशन किया जाता है\n", "id": "571604", "title": "अंजुमन प्रकाशन"}
{"url": "https://hi.wikipedia.org/wiki?curid=571609", "text": "एरिना दास दूनास\n\nएरिना दास दूनास (टिब्बा एरेना) नेटाल, ब्राजील में एक फुटबॉल स्टेडियम है। यह पोपुलुस के खेल वास्तुकार क्रिस्टोफर ली द्वारा तैयार किया गया था। स्टेडियम ब्राजील में आयोजित २०१४ फीफा विश्व कप के लिए फुटबॉल मैच की मेजबानी करेगा। यह पुराने मछदओ स्टेडियम की जगह में बनाया गया था। \n\n", "id": "571609", "title": "एरिना दास दूनास"}
{"url": "https://hi.wikipedia.org/wiki?curid=571611", "text": "वर्षण\n\nवर्षण या अवक्षेपण एक मौसम विज्ञान की प्रचलित शब्दावली है जो वायुमण्डलीय जल के संघनित होकर किसी भी रूप में पृथ्वी की सतह पर वापस आने को कहते हैं। वर्षण के कई रूप हो सकते हैं जैसे वर्षा, फुहार, हिमवर्षा, हिमपात और ओलावृष्टि इत्यादि। अतः वर्षा वर्षण का एक रूप या प्रकार है।\n\nवर्षण का महत्व जलविज्ञान में भी है क्योंकि किसी भी जलसम्भर का जल बजट तय करने में इसकी प्रमुख भूमिका होती है।\n", "id": "571611", "title": "वर्षण"}
{"url": "https://hi.wikipedia.org/wiki?curid=571613", "text": "एरिना दा बाईजादा\n\nएरिना दा बाईजादा (), कुरितिबा, पराना में एक फुटबॉल स्टेडियम है। स्टेडियम की मौजूदा क्षमता 39,631 है। जब ब्राजील को २०१४ फीफा विश्व कप की मेजबानी का अधिकार मिला तब इस स्टेडियम को मेजबान के रूप में चुना गया था। स्टेडियम पर नवीनीकरण का काम कई बार विलंब किया गया था, क्योंकि के नवीकरण के दौरान सुरक्षा नियमों की गैर निम्नलिखित के कारण। अंत में 18 फ़रवरी 2014 पर फीफा ने विश्व कप के मैचों की मेजबानी के लिए स्टेडियम को मंजूरी दी।\n\n", "id": "571613", "title": "एरिना दा बाईजादा"}
{"url": "https://hi.wikipedia.org/wiki?curid=571660", "text": "अपवाह\n\nअपवाह या धरातलीय अपवाह (अंग्रेज़ी: ) जल की वह मात्रा है जो पृथ्वी की सतह पर गुरुत्वाकर्षण के प्रभाव में ढाल का अनुसरण करते हुए जलधाराओं, सरिताओं, नालों और नदियों के रूप में प्रवाहित होता है। किसी नदी बेसिन या किसी भी भौगोलिक इकाई का अपवाह उस इकाई में होने वाले वर्षण में से निस्यन्दन, वाष्पीकरण, मृदा-जल-धारण इत्यादि द्वारा होने वाले क्षय को घटा कर निकाला जा सकता है। सरिताओं और नदियों का अपवाह उनके बेसिन के आकार पर भी निर्भर करता है।\n\nअपवाह का मापन और इसके प्रतिरूपों का अध्ययन किसी भौगोलिक क्षेत्र के जल तन्त्र या जल चक्र को समझने के लिये अत्यंत आवश्यक है। इसी लिये जल संसाधनों के क्षेत्रीय अथवा वैश्विक अध्ययन में अपवाह का महत्त्वपूर्ण स्थान होता है।\n\nबहता हुआ जल कई प्रकार के स्थलरूपों का निर्माण भी करता है जिन्हें जलीय स्थलरूप कहते हैं। इनमें प्रमुख हैं वी-आकार की घाटी, जलप्रपात, क्षिप्रिका, बाढ़ मैदान, विसर्प, डेल्टा इत्यादि।\n\nनिर्धारित जलमार्गों का अनुसरण करता हुआ बहता जल इनके जाल द्वारा जो तंत्र बनाता है उसे अपवाह तन्त्र कहते हैं। इस अपवाह तंत्र का ज्यामितीय विन्यास यह बताता है कि यह किस प्रकार का अपवाह तंत्र है या इसका अपवाह प्रतिरूप क्या है।\nकिसी क्षेत्र का अपवाह तंत्र उस क्षेत्र की स्थलाकृति और जलवायु पर निर्भर होता है\n\n", "id": "571660", "title": "अपवाह"}
{"url": "https://hi.wikipedia.org/wiki?curid=571662", "text": "रन्ध्राकाश\n\nरन्ध्राकाश अथवा रन्ध्राकाशता किसी ठोस पदार्थ, जैसे कि चट्टान या मिट्टी, के कणों के बीच की खाली जगह को कहते हैं। यह भूजल के अध्ययन में एक महत्वपूर्ण कारक है और पानी के लिये चट्टानों की पारगम्यता इसी रंध्राकाश की मात्रा के ऊपर निर्भर होती है। किसी चट्टान संस्तर के जलभरा के रूप में स्थापित होने के लिये यह आवश्यक है कि उसकी पारगम्यता और रंध्राकाश दोनों अधिक हों।\n\nसतह के समीप के मण्डल में मृदा जल इसी मृदा के अन्दर पाए जाने वाले रन्ध्राकाश में स्थित होता है।\n", "id": "571662", "title": "रन्ध्राकाश"}
{"url": "https://hi.wikipedia.org/wiki?curid=571667", "text": "वैदिक विद्यालय\n\nवैदिक विद्यालय Vedic Vidyalay एक स्वयंसेवी संस्था है जो वेदों के ज्ञान, भारतीय भाषाओं और भारतीय संस्कृति के प्रचार-प्रसार में स्वार्थरहित लगी है। इसका लक्ष्य है भारतीय भाषाओं संस्कृत, हिन्दी, तमिल, तेलुगु, मराठी और अन्य प्रमुख भाषाओं का बढ़ावा देना। संस्था सप्ताहांत और सांय कक्षाओं, स्कूलों में वैकल्पिक विषय, भाषा दिन और उत्सवों (जैसे संस्कृत दिवस, हिन्दी दिवस, तमिल दिवस, वार्षिक उत्सव आदि) द्वारा इस लक्ष्य को प्राप्त करने में प्रतिबद्ध है।\n\nइसके अलावा दूसरे ज्ञान के विषय जैसे गणित, रेखागणित, बीजगणित, नक्षत्रविद्या, शिल्प इत्यादि का बढ़ावा, संस्कृत को फिर से बोलचाल की भाषा की तरह जीवित करना। \n\nसप्ताहांत और सांय कक्षा विषयों जैसे योग, नृत्य यादि का ज्ञान एक जगह और समय में प्रदान करना। स्थानीय स्कूलों के साथ मिलकर इन विषयों को स्कूलों के नियमित पाठ्यक्रम में सम्मिलित करवाना। वैदिक सिद्धान्तों (जैसे वैदिक गणित) को स्कूलों के नियमित पाठ्यक्रम में सम्मिलित करना। विश्व में भारतीय संस्कृति की समझ पैदा करना।\n\nइस समय विद्यालय की अमेरिका में सात नगरों में कक्षाएं चलती हैं। इस समय संस्था में निम्न विषयों की कक्षाएं चलती हैं :\n\nवैदिक विद्यालय गणित और संस्कृत को समाज में बढ़ावा देती है\nटीवी एशिया के कम्युनिटी राउन्डअप में वैदिक विद्यालाय के वैदिक उत्सव की एक झलक यहाँ देखें।\nसबसे अच्छा गणित का कार्यक्रम\n\nवैदिक विद्यालय स्वलिखित पुस्तकें प्रयोग करता है कुछ पुस्तके:\n\n", "id": "571667", "title": "वैदिक विद्यालय"}
{"url": "https://hi.wikipedia.org/wiki?curid=571675", "text": "अजब गजब घर जमाई\n\nअजब गजब घर जमाई एक भारतीय हास्य नाटक टेलीविज़न धारावाहिक है जिसका प्रसारण 19 मई 2014 को आरम्भ हुआ।\n\n", "id": "571675", "title": "अजब गजब घर जमाई"}
{"url": "https://hi.wikipedia.org/wiki?curid=571677", "text": "क्षिप्रिका\n\nक्षिप्रिका (Rapid) नदी के मार्ग का वह हिस्सा है जहाँ किसी अवरोध के कारण ढाल सामान्य की अपेक्षा अधिक तीव्र होता है और जल प्रवाह अत्यधिक तीव्र होता है। यह जलप्रपात और सामान्य प्रवाह के बीच की स्थिति होती है और सामान्यतः यहाँ नदी की तली कठोर चट्टानों की होती है। जलप्रपात और क्षिप्रिकाओं का पाया जाना नदी की युवावस्था का द्योतक है।\n\nक्षिप्रिकाओं का महत्व राफ्टिंग और श्वेतजल अवलोकन जैसे जल के मनोरंजन उपयोगों के कारण है। क्षिप्रिकाओं का वर्गीकरण भी राफ्टिंग में आने वाले खतरे के अनुसार किया जाता है।\n\n", "id": "571677", "title": "क्षिप्रिका"}
{"url": "https://hi.wikipedia.org/wiki?curid=571679", "text": "बिहार के प्राचीन इतिहास के स्रोत\n\nप्राचीन बिहार की जानकारी के लिये पुरातात्विक साहित्य, यात्रा वृतान्त व अन्य देशी स्रोत उपलब्ध हैं। प्राचीन शिलालेख, सिक्‍के, पट्टे, दानपत्र, ताम्र पत्र, राजकाज सम्बन्धी खाते-बहियों, दस्तावेज, विदेशी यात्रियों के यात्रा वृतान्त, स्मारक, इमारतें आदि विशेष महत्वपूर्ण होता है। ऐतिहासिक स्मारक या पुरातात्विक सामग्री व अन्य वस्तुएँ बिहार में उपलब्ध हैं।\n\nबिहार का उल्लेख वेदों, पुराणों, महाकाव्यों आदि ग्रन्थों में मिलता है। प्राचीन बिहार में मगध साम्राज्य के अनेक शासकों व जैन, बौद्ध धर्म सम्बन्धित जानकारियाँ ग्रन्थों से मिलती हैं। अनेक प्राचीन सामग्री का विवरण भारत के अनेक स्थानों एवं चीन, तिब्बत, अरब, श्रीलंका, बर्मा व दक्षिण-पूर्व एशियाई देशों आदि में उपलब्ध होती हैं।\n\nछात्र एवं विदेशी यात्रियों के आगमन, बौद्ध-जैन धर्म के प्रचारकों, दक्षिण-पूर्व एशिया के देशों से होने वाले व्यापार आदि के कारण प्राचीन बिहार के अनेक स्थानों, पाटलिपुत्र, वैशाली. बोधगया, नालन्दा, राजगीर, पावापुरी, अंग आदि से व्यापक सम्पर्क थे।\n\nबिहार में सिंहभूम, हजारीबाग, रांची, सन्थाल परगना, मुंगेर आदि में पूर्व एवं मध्य प्रस्तर युगीन अवशेष तथा प्राचीनतम औजार प्राप्त हुए हैं।\n\n\nमौर्यकालीन अभिलेख लौरिया नंदनगढ़, लौरिया अरेराज, रामपुरवा आदि स्थानों से प्राप्त हुए हैं तथा आहत सिक्‍के की प्राप्ति से गुप्तकालीन जानकारियाँ मिलती हैं। प्राचीन स्मारकों, स्तम्भों, अभिलेखों व पत्रों में प्राचीन बिहार की ऐतिहासिक झलक मिलती है।\n\nपुरातात्विक स्रोतों में राजगीर, नालन्दा, पाटलिपुत्र एवं बराबर पहाड़ियों की पहाड़ियों में प्राचीन कालीन प्रमुख स्मारक मिले हैं।\n\nप्राचीन बिहार के ऐतिहासिक स्रोतों में साहित्यिक स्रोत अत्यन्त महत्वपूर्ण हैं जो आठवीं सदी ई.पू. में रचित शतपथ ब्राह्मण, परवर्ती काल के विभिन्‍न पुराण, रामायण, महाभारत, बौद्ध रचनाओं में अंगतुर निकाय, दीर्घ निकाय, विनयपिटक, जैन रचनाओं में भगवती सूत्र आदि से प्राप्त होते हैं।\n\nबिहार का ऐतिहासिक स्रोत वेदों, पुराणों, महाकाव्यों आदि से प्राप्त होते हैं जो निम्न विवरणीय हैं-\n\nप्राचीन विश्‍व के सबसे प्राचीन माने जाने वाली कृति वेद संहिता है। ऋग्वेद, अथर्ववेद, यजुर्वेद तथा सामवेद में बिहार का उल्लेख मिलता है।\n\n\nपुराण - अठारह पुराणों में मत्स्य, वायु तथा ब्रह्मांड पुराण बिहार के ऐतिहासिक स्रोत के लिए महत्वपूर्ण हैं। इन पुराणों से शुंगवंशीय शासक पुष्यमित्र का वर्णन मिलता है जिसने ३६ वर्षों तक शासन किया। पुराणों में उत्तर युगीन मौर्ययुगीन शासकों के शासन की जानकारी प्राप्त होती है।\n\nपतंजलि महाभाष्य- मौर्य युगीन साम्राज्य की समाप्ति के बाद शुंग वंश का प्रतापी राजा पुष्यमित्र हुआ, जिसके पुरोहित पतंजलि थे। पतंजलि ने उनकी वीरता, कार्यकुशलता तथा भवनों पर आक्रमण की चर्चा अपनी महाभाष्य में की है।\n\nमालविकाग्निमित्रम्‌- यह कालिदास द्वारा रचित नाटक है जिसमें शुंगकालीन राजनीतिक गतिविधियों का उल्लेखनीय वर्णन मिलता है। कालिदास यवन की आक्रमण का चर्चा करते हैं और पुष्यमित्र को अग्निमित्र के पुत्र सिन्ध पर आक्रमण कर यवन को पराजित किया था।\n\nयेरावली- इसकी रचना जैन लेखक मेरुतुंग ने की थी। इसमें उज्जयिनी के शासकों की वंशावली है तथा पुष्यमित्र के बारे में उल्लेख किया गया है कि उसने ३६ वर्षों तक शासन किया था।\n\nदिव्यादान- इस बौद्धिक ग्रन्थ में पुष्यमित्र को मौर्य वंश का अन्तिम शासक बतलाया गया है।\n\nपाणिनी की अष्टाध्यायी- यह पाँचवीं सदी पूर्व संस्कृत व्याकरण का अपूर्व ग्रन्थ है।\n\nकौटिल्य का अर्थशास्त्र- यह ग्रन्थ मौर्यकालीन इतिहास का महत्वपूर्ण स्रोत है।\n\nमनुस्मृति ग्रन्थ- मनुस्मृति सबसे प्राचीन और प्रमाणित मानी गयी है, जिसकी रचना शुंग काल में हुई थी। यह ग्रन्थ शुंगकालीन भारत की राजनीतिक, सामाजिक एवं धार्मिक दशा का बोध कराता है।\n\nमनुस्मृति के प्रमुख टीकाकार, भारवि, मेघातिथि, गोविन्दराज तथा कल्लण भट्ट हैं। यह टीकाकार हिन्दू समाज के विविध पक्षों के विषय में अच्छी जानकारी प्राप्त किये होते हैं।\n\nबौद्ध ग्रन्थों में त्रिपिटक, विनयपिटक, सुतपिटक तथा अभिधम्म पिटक महत्वपूर्ण हैं, जिसमें अनेकों ऐतिहासिक सामग्री उपलब्ध होती है। निकाय तथा जातक में बौद्ध धर्म के सिद्धान्त तथा कहानियों का संग्रह है। जातकों में बुद्ध के पूर्वजन्म की कहानी है।\n\nह्वेनसांग का मित्र हीली ने ह्वेनसांग की जीवनी से हर्षकालीन भारत की दशा की महत्वपूर्ण जानकारियाँ प्राप्त होती हैं। इत्सिंग सातवीं शताब्दी के अन्त में भारत आया था। उसने अपने विवरण में नालन्दा विश्‍वविद्यालय, विक्रमशिला विश्‍वविद्यालय तथा अपने समय के भारत की दशा का वर्णन किया है।\n\n\nफाह्यान- यह गुप्त नरेश चन्द्रगुप्त द्वितीय विक्रमादित्य के दरबार में आया था।\n\nह्वेनसांग- यह हर्षवर्धन के शासन काल में आया था तथा उसने १६ वर्षों तक निवास कर विभिन्‍न स्थानों की यात्रा की।\n\nअरब व्यापारियों तथा लेखकों के विवरण से पूर्व मध्यकालीन समाज एवं संस्कृति के विषय में जानकारी प्राप्त होती है।\n\n\nविद्यापति की रचनाएँ कीर्तिलता, कीर्तिपताका हैं, ज्योतिरीश्‍वर की वर्ण रत्‍नाकर एवं चन्द्रशेखर की रचनाएँ हैं जो उत्तरी बिहार के मिथिला क्षेत्र के इतिहास के स्रोत से प्राप्त होती हैं।\n\nपुरातत्व सम्बन्धी साक्ष्य- प्राचीन बिहार के ऐतिहासिक स्रोत का प्रमुख स्रोत पुरातत्व सम्बन्धी साक्ष्य भी अत्यन्त महत्वपूर्ण है। पुरातत्व सम्बन्धी साक्ष्य में अभिलेख सम्बन्धी, मुद्रा सम्बन्धी तथा स्मारक सम्बन्धी तीन प्रमुख स्रोत हैं।\n\nअभिलेखीय स्रोत- अभिलेखों का ऐतिहासिक महत्व साहित्यिक साक्ष्यों में पाषाण शिलाओं, स्तम्भों, ताम्रपत्रों, दीवारों, मुद्राओं एवं प्रतिमाओं आदि पर खुदे हुए मिले हैं।\n\n\nमन्दिर इमारतें, स्मारक आदि के तहत स्तम्भ, दुर्ग, राजप्रासाद, भग्नावशेष आदि इतिहास की महत्वपूर्ण जानकारी प्रदान करते हैं। इनसे राजनीतिक व धार्मिक व्यवस्था तथा राजव्यवस्था की जानकारी मिलती है।\n\nबिहार के मध्यकालीन इतिहास की जानकारी हेतु अभिलेख, स्मारक, सिक्‍के, चित्र और अनेक प्राचीन ऐतिहासिक वस्तुएँ उपलब्ध हैं। विविध स्रोतों में जिला गजेटियर, लैण्ड सर्वे एवं सेटलमेण्ट रिपोर्ट आदि प्रमुख हैं।\n\n\nइस प्रकार विविध स्रोतों में राजकाज की बहियाँ, खाते पट्टे, फरमान, सनद, फाइलें, राजकीय दस्तावेज, विभिन्‍न भाषाओं में रचित पत्र-पत्रिकाएँ व अन्य कागजात प्रमुख हैं।\n\nमुद्राएँ- प्राचीन ऐतिहासिक स्रोत में सिक्‍के प्रमुख स्रोत हैं, जिसकी प्राचीनता ८वीं शती ई.पू. तक मानी जाती है।\n\nआहत सिक्‍के सबसे प्राचीनतम सिक्‍के कहे जाते हैं जिन्हें साहित्य में कोषार्पण भी कहा गया है। बिहार के अनेक स्थानों से खुदाई में सिक्‍के मिले हैं, जिनसे बिहार के इतिहास की जानकारी मिलती है।\n\nस्मारक- ऐतिहासिक स्रोतों में स्मारक भी एक महत्वपूर्ण स्रोत हैं। इनके अन्तर्गत प्राचीन इमारतें, मन्दिर, मूर्तियाँ, विहार, स्तूप आदि आते हैं।\n\n\n\n\nप्राचीन बिहार के ऐतिहासिक स्रोतों से विशेष जानकरियाँ भारत में आने वाले विदेशी यात्रियों एवं लेखकों के विवरण से मिलती हैं। इन लेखकों में यूनानी, चीनी तथा अरबी-फारसी लेखक विशेष रूप से उल्लेखनीय हैं।\n\nयूरोपियों यात्रियों में राल्च फिच, एडवर्ड टेरी मैनरीक, जॉन मार्शल, पीटर मुण्डी मचुकी, टैबेमियर, बॉरी और विशप हेवर ने अपने यात्रा वृतान्त में बिहार के सम्बन्ध में वर्णन किया है।\n\nमेगस्थनीज, डायमेक्स तथा डायोनिसियस आदि को यूनानी शासकों द्वारा पाटलिपुत्र के मौर्य दरबार में भेजे गये थे।\n\nमेगस्थनीज-यह बिहार आने वाला प्रथम और प्रसिद्ध यात्री था जो सेल्यूकस का राजदूत बनकर मौर्य सम्राट चन्द्रगुप्त मौर्य के दरबार में आया था। मेगस्थनीज ने अपनी पुस्तक ‘इण्डिका’ में पाटलिपुत्र नगर और उसके प्रशासन की विस्तृत चर्चा की है।\n\nडिमॉलिक्स-डिमॉलिक्स बिन्दुसार के दरबार में यूनानी शासक का राजदूत बनकर आया।\n\nफाह्यान-फाह्यान ३९८ ई. में चन्द्रगुप्त विक्रमादित्य द्वितीय के शासनकाल में आने वाला प्रथम चीनी यात्री था। उसने ४१४ ई. तक भारत में रहकर नालन्दा, पटना, वैशाली आदि स्थानों का भ्रमण किया।\n\nह्वेन त्सांग- ह्वेनसांग चीनी यात्री हर्षवर्धन के शासनकाल में आया था। उसने अपनी यात्रा वृतान्त सी. यू. की में किया है।\n\nइत्सिंग- ७वीं शदी में आने वाला दूसरा चीनी यात्री था जो ६७३-६९२ ई. तक भारत में रहा। उसने नालन्दा बिहार में शिक्षा ग्रहण की।\n\nमुल्ला तकिया- मुल्ला तकिया ने अकबर के शासनकाल में जौनपुर से बंगाल तक की यात्रा की और सल्तनत काल में बिहार के इतिहास का अध्ययन किया।\n\nअब्दुल लतीफ- मध्यकालीन बिहार में यात्रा करने वाला ईरानी था, जो गंगा नदी के रास्ते आगरा से राजमहल तक गया था। इसने सासाराम, पटना, मुंगेर तथा सुल्तानगंज का जीवन्त दृश्य की भूरि-भूरि प्रशंसा की है।\n\nमुहम्मद सादिक- १६९१ ई. में उसके पिता पटना में दीवान खलीफा के पद पर नियुक्‍त हुए उसी समय मुहम्मद सादिक आया और अपने यात्रा विवरण का उल्लेख “सुबहे सादिक\" में किया।\n\nमुल्ला बहबहानी- यह एक ईरानी धर्माचार्य था जिन्होंने बिहार के राजमहल, भागलपुर, मुंगेर, पटना और सासाराम आदि शहरों का वर्णन अपने यात्रा वृतान्त मिरात-ए-अहवल-ए-जहाँनामा में किया है। वह पहली बार १८०७ ई. में पटना आया। वह पटना को जयतुल हिन्द (भारत का स्वर्ग) कहता था।\n\n", "id": "571679", "title": "बिहार के प्राचीन इतिहास के स्रोत"}
{"url": "https://hi.wikipedia.org/wiki?curid=571684", "text": "गुरुमुख निहाल सिंह\n\nसरदार गुरुमुख निहाल सिंह राजस्थान के प्रथम राज्यपाल थे। तथा पूर्व दिल्ली के मुख्यमंत्री रह चुके है। वे भारतीय राष्ट्रीय कांग्रेस के राजनेता है।\n", "id": "571684", "title": "गुरुमुख निहाल सिंह"}
{"url": "https://hi.wikipedia.org/wiki?curid=571711", "text": "जोहैनीज़ श्मिट\n\nजोहैनीज़ श्मिट (Johannes Schmidt ; सन् १८७७ - १९३३), डेन्मार्क के जीववैज्ञानिक थे जिन्होने १९२० में पता लगाया कि ईल मछली अण्दे देने के लिये सरगासो सागर (लीवर्ड और बाहामा द्वीपों के मध्य) में प्रवास करतीं हैं। इसके पहले उत्तरी अमेरिका और यूरोप के लोगों को इस बात पर आश्चर्य होता आया था कि उनके मछली पकदने के स्थानों में शिशु ईल क्यों नहीं मिलती।\n\nजोहैनीज़ श्मिट का जन्म जीगरस्प्रिस (Jaegerspris) में तथा शिक्षा कोपेनहेगेन में हुई थी। सन् १८९९ में इन्होंने अज्ञात वनस्पतियों की खोज में स्याम देश (थाईलैंड) को अभियान कर, वैज्ञानिक जीवन आरंभ किया। सन् १९१० में कार्ल्सबर्ग संस्थान की प्रयोगशाला में हॉप (hop) के जैव तथा जीवरासायनिक अनुसंधान में आप लगे रहे, परंतु विज्ञान को आपकी सबसे बड़ी देन सागर विज्ञान के क्षेत्र में थी। कुछ समय तक ये सागर अन्वेषण के लिए गठित, अंतर्राष्ट्रीय परिषद् के सदस्य रहे। आपकी रुचि मछलियों के विकास की ओर थी।\n\nएक सागरयात्रा में सुदूर अंध महासागर में आपने मीठे जलवासी ईल (eel) मछली के डिंभक (लार्वा) पाए और उन्हें एकत्र किया। इससे प्रेरित होकर, इन्होंने भिन्न आयुओं के डिंभकों की खोज आरंभ की तथा यह सिद्ध करने में सफल हुए कि नदियों के मीठे जल की ईल मछली के अंडे देने का स्थान, जिसकी दीर्घकाल से खोज थी, लीवर्ड और बाहामा द्वीपों के मध्य स्थित है।\n\nसागर विज्ञान के क्षेत्र में इस महत् खोज के सिवाय, आपकी सागरयात्राओं तथा मछलियों के बच्चों संबंधी जीवनसांख्यिकीय अनुसंधानों से, सागरों के प्राणीसमूह तथा मत्स्यों के बारे में हमारी जानकारी में अतीव वृद्धि हुई।\n", "id": "571711", "title": "जोहैनीज़ श्मिट"}
{"url": "https://hi.wikipedia.org/wiki?curid=571713", "text": "हैंस श्पेमान\n\nहैंस श्पेमान (Hans Spemann ; सन् १८६९ - १९४१), जर्मनी के भ्रूणविज्ञानी थे जिन्हें १९३५ में चिकित्साविज्ञान का नोबेल पुरस्कार प्रदान किया गया। उन्होने जिस प्रभाव का अध्ययन किया था उसे आजकल 'भ्रूण प्रेरण' (embryonic induction) कहा जाता है।\n\nहैंस श्पेमान का जन्म स्टटगार्ट (Stuttgort) में हुआ था और इन्होंने हाइडेलबर्ग, म्यूनिख तथा वर्टस् बुर्ख (Würzburg) में शिक्षा पाई थी।\n\nसन् १९०८ में रॉस्टॉक में, सन् १९१४ में कैसर विल्हेल्म इंस्टिट्यूट में तथा सन् १९१९ से फ्राइबुर्ख इम ब्राइसगॉउ (Freiburg im Brisgou) में ये प्रोफेसर नियुक्त हुए।\n\nश्पेमान विलक्षण प्रयोगकर्ता थे। इन्होंने भ्रूण के ऊतकों के रोपण की एक रीति का विकास किया। उभयचरों के भ्रूणविकास निर्धारण के कालिक तथा स्थैतिक संबंधों की खोज के लिए अपने अनेक प्रयोग किए। ये भ्रूणों में संगठनकेंद्रों के आविष्कर्ता थे। इन्होंने कोरकरंध्र (blastopore) के ओष्ठ के संगठन कर्म का सप्रयोग निदर्शन किया। इस उपलब्धि ने अन्य जीवों में इसी प्रकार के संगठनकेंद्रों का पता लगाने तथा पहचानने की रीतियों से संबंधित रासायनिक अध्ययनों को जन्म दिया। सन् १९३५ में आपकी खोजों के उपलक्ष्य में आपको नोबेल पुरस्कार प्रदान किया गया।\n", "id": "571713", "title": "हैंस श्पेमान"}
{"url": "https://hi.wikipedia.org/wiki?curid=571714", "text": "मार्टिन शोंगावर\n\nमार्टिन शोंगावर (Martin Schongauer ; १४४० - १४९१) जर्मनी का नक्काशीकार तथा चित्रकार था। उसके बनाये चित्र तथा उसकी ख्याति दूर-दूर तक पहुँची थी। इटली में वह 'बेल मार्टिनो' तथा मार्टिनो डी अन्वेर्सा (Martino d'Anversa) के नाम से जाना जाता था। \n\nमार्टिन का पिता सुनार था, पर अपने पुत्र को कला की दिशा में प्रेरित करने में उसने विशेष उत्साह दिखाया। कोलमार के एक बड़े ही मशहूर 'इनग्रेविंग स्कूल' में उसका दाखिला करा दिया गया, जहाँ से कितने ही विशिष्ट कलाकार बनकर निकल चुके थे। फ्लांडर्स के समकालीन कलाकारों, विशेषकर रोगर वान डेर वेडेन (Rogier van der Weyden) की कलाटेकनीक और चित्रणशैली का उसके कृतित्व पर विशेष प्रभाव पड़ा। कोलमार की सेंट मार्टिन चर्च की भव्य वेदिका पर 'वर्जिन और बालक क्राइस्ट' की लहलहाए खिले पुष्पों के मध्य एक बड़ी ही भव्य आकृति उसने अंकित की। चित्रकला से अधिक वह नक्काशी में दक्ष था। उसने अनेक ऐसी सुंदर कलाकृतियाँ प्रस्तुत कीं जिनकी न सिर्फ जर्मनी में बल्कि इटली, इंग्लैड, फ्रांस और स्पेन में भी खूब बिक्री हुई। उसके विषय हमेशा धार्मिक और भावनापरक होते थे। ताँबे पर उसके ११३ चित्रांकन उपलब्ध हैं जिनपर उसका नाम भी खुदा है। मृत्यु तथा ईसा-माँ के राज्यारोहण संबंधी चित्रमाला के अतिरिक्त मनोरागों के निदर्शन में रेखाओं की सुसंयोजना, प्रतिपाद्य विषय को सूक्ष्मता से आँकने तथा सघन एवं सुंदर आकृतियों के निर्माण में उसकी विशेष मौलिकता दृष्टिगत होती है। \n", "id": "571714", "title": "मार्टिन शोंगावर"}
{"url": "https://hi.wikipedia.org/wiki?curid=571733", "text": "ज़िंदगी (टीवी चैनल)\n\nजिंदगी (उर्दू: ; अंग्रेज़ी: Zindagi) ज़ी एंटरटेनमेंट एंटरप्राइजेस लिमिटेड का एक मनोरंजन चैनल है। इस चैनल के शुरुआती दिनों में पाकिस्तान से सिंडिकेटेड कार्यक्रम जो या तो वहाँ जारी हैं अथवा जो दो तीन वर्ष पहले दिखाए जा चुके हैं, उनको प्रसारित किया जावेगा तथा कुछ समय पश्चात इसमें हिंदी कार्यक्रमों की पेशकश होगी।\n\nयह एक भारतीय मनोरंजन चैनल है जिसमें पाकिस्तान के कुछ कार्यक्रम प्रसारित किये जा रहे हैं।\nवीज़ा इंसानों को लगता है, कहानियों को नहीं...\n\nखुशी, गम, आंसू और मुस्कान आज भी पासपोर्ट की मुहर से आज़ाद हैं।..\n\nचलिए जी के देखें वो ज़िंदगी जो सरहद के दोनों तरफ आबाद है।\nइसमें कुछ ऐसे कार्यक्रम प्रसारित हो रहे हैं जिसमें रोजमर्रा का पाकिस्तानी जीवन, प्रेम आदि के विषय हैं। ज़ी एंटरटेनमेंट के चेयरमैन सुभाष चंद्रा ने इस चैनल के विषय में पाकिस्तान के प्रधानमंत्री नमाज़ शरीफ से मुलाकात की, तथा इस चैनल की एक छलक भी उनके समक्ष पेश की। यह केवल मनोरंजन चैनल नहीं बल्कि पाकिस्तान में रह रहे लोगों के जीवन से संबंधित है, इससे ज़ी की विचारधारा वसुधैव कुटुंबकम् सार्थक सिद्ध हो रही है। \n\nप्रारंभ में जिंदगी गुल्ज़ार है और औन-ज़ारा नामक लोकप्रिय पाकिस्तानी धारावाहिक का प्रसारण हुआ। जिंदगी गुल्ज़ार है में काशफ़ और ज़ारुन नामक किरदार की कहानी बताई जा रही है जो बहुत अलग अलग परिवार से ताल्लुक़ रखते हैं। दूसरा धारावाहिक औन-ज़ारा का स्रोत पाकिस्तानी लेखक इफ़्तिख़ार की रचना है तथा यह रोमांटिक कॉमेडी शो है। औन के किरदार में पाकिस्तानी अभिनेता औस्मुन बट नज़र आएँगे और ज़ारा के किरदार में विडियो जॉकी अभिनेत्री माया अली नज़र आएँगी।\nइन धारावाहिकों पर इमरान अपनी राय देते हुए कहते हैं, \"\"पाक़िस्तान को लेकर बहुत गलतफ़हमी है, जैसे हमारे यहां सारी लड़कियां बुर्के में नहीं रहती, हम किसी को मिलते हैं तो सलाम वालेकुम के साथ हैलो भी कहते हैं। यहां भी फ़ैशन इंडस्ट्री है और खाने के रेस्तरां हैं। काफ़ी कुछ है जो लोग नया जानेंगे।\"\"\n\nजारी कार्यक्रम निम्नांकित हैं\n\nइस चैनल के लिये नई टीम का चयन हुआ है प्रियंका दत्ता को व्यवसाय प्रमुख तथा वनिता जैन को प्रोग्रामिंग हेड के रूप में चुना गया। सुमोना रॉय सेन को मार्केटिंग की मुखिया के रूप में चुना गया तथा विज्ञापन सेल्स के नेतृत्व के लिये राहुल शर्मा चयनित हुए।\n\nशैलजा रेजरीवाल कंटेंट चयनकर्ता हैं। ज़ी एंटरटेनमेंट एन्टरप्रइजेस के प्रबंध निर्देशक पुनीत गोयनका ने कहा, \"\"हम एक पूरी तरह से नई सोच वालों का पीछा कर रहे हैं तो एक नई सोच वाली टीम लाना तार्किक है।\"\"\n\nइसमें भारत के लिये प्रासंशिक कंटेंट का उपयोग होगा तथा इसकी प्रोग्रामिंग सभी हिन्दी जीईसी से भिन्न है। इसका संबंध पारिवारिक ड्रामा, कॉमेडी, रोमांस आदि से होगा।\n\nगोयनका ने कहा इसके धारावाहिक या तो चल रहे हैं अथवा आज से दो तीन वर्ष पूर्व पूरे हो चुके हैं। गोयनका कहते हैं, \"\"हम चार शोज़ से शुरू करेंगे जिससे हमें एक दिन में लगभग चार घंटे का कंटेंट मिल जाएगा। बाद में इसे बढ़ाते जाएंगे। शोज़ मुख्यतया एक घंटे के होंगे।\"\" कंटेंट तथा लक्षित ग्रुप के संदर्भ में गोयनका ने कहा, \"\" हम इसे लक्षित ग्रुप नहीं, एक सोच कहते हैं। और हमारी मूल सोच प्रगतिशील है। यह काम और परिवार के बीच संतुलन साधने की कोशिश कर रही महिलाओं के बारे में है। वे ही इस चैनल की मूल दर्शक होंगी।\"\"\n\nऐसे कंटेंट के लिये एक ब्रैंड न बनाकर उनके चैनल निर्माण की आवश्यकता के संदर्भ में पूछा गया तब गोयनका ने कहा, \"\"वर्तमान में ज़ी टीवी के दर्शकों की सोच को हम पारंपरिक कहकर परिभाषित करते हैं। ऐसी कहानियों के लिए सिर्फ एक बैंड भर बनाना भारतीय खाने के साथ चीनी व्यंजनों का घालमेल करने जैसा होगा। यहां हम भारतीय टीवी क्षेत्र में अब तक नदारद ऐसी एक नई श्रेणी लाने की कोशिश कर रहे हैं। सो, इसके लिए पूरे प्रयास की आवश्यकता थी।\"\"\nउनसे प्रश्न किया गया कि क्या उर्दू भाषा का जो प्रभाव कार्यक्रमों पर है उससे दर्शकों में अड़चन होगी?, तब उन्होंने कहा कि, \"\"शोध के दौरान हमें जवाब देनेवालों ने वास्तव में इसे पसंद किया है और भाषा की सराहना भी की है। यह चैनल की एक खासियत है जो हमारे पक्ष में काम करेगी ऐसा हमारा मानना है।\"\"\n\nज़ी एंटरटेनमेंट इसके विस्तार की योजना बना रही है। वे इसे समूचे भारत तथा भविष्य में भारत से बाहर तक इसके विस्तार की योजना बना चुकी है तथा सब्सक्रिप्शन फीस २५.८१ रुपए रखी गई है। गोयनका कहते हैं, \"\"हम लॉन्च के पहले दिन से ही ९५ प्रतिशत से ज़्यादा पहुंच का लक्ष्य रख रहे हैं। यह केबल और डीटीएच पर उपलब्ध होगा। हम बाद में एनआरआई या दक्षिण एशियाई दर्शकों के लिए अन्य देशों में चैनल को ले जाएंगे।\"\"\n\nउन्हें अंतर्राष्ट्रीय बाजारों से कार्यक्रम दिखाने के राइट्स भी प्राप्त है तथा गोयनका के अनुसार इसके कंटेंट किसी अन्य चैनलों पर भी मिल सकते हैं परंतु सबसे अच्छा प्रदर्शन ज़िंदगी पर ही मिलेगा। वे कहते हैं, \"\"अंतरराष्ट्रीय स्तर पर भी यह पाकिस्तानी चैनलों पर दिखाया जाता है तो इस कंटेंट को नहीं देख पाए हों, ऐसे भारतीय दर्शकों की एक बड़ी संख्या हो सकती है।\"\"\n\nगोयनका का कहना है कि यह आम जनता के लिये न होकर खास वर्ग के लिये है। उन्होंने कहा, \"\"हमारे शोध के अनुसार खास वर्ग के दर्शकों का आधार पिछले कुछ वर्षों में बढ़कर अहम हो गया है और उनके लिए एक विशेष उत्पाद की ज़रूरत है।\"\"\nयह ज़ी टीवी अथवा स्टार प्लस से प्रतिस्पर्धी नहीं है। गोयनका के अनुसार पुराने समय में ज़ी टीवी आदि के कार्यक्रम एक छोटे जन समूह के लिये निर्मित थी जो समृद्ध थे तथा जिनके पास टीवी जैसे साधन उपलब्ध थे परंतु आज के समय में उन्हें खास समृद्ध वर्ग की जनता को ध्यान में रखकर कंटेंट चयन करना होता है।\n\nयह चैनल बाजार में पैठ बनाने की एक नवीनतम रणनीति को लेकर उतरा है।\nचैनल के क्रियेटिव हेड शैलजा केजरीवाल मानती हैं कि इसके प्रारंभ से सब कुछ एक झटके में परिवर्तित होगा ऐसा नहीं है परंतु यह डेली सोप तथा सास बहू वले धारावाहिकों को जो लोग देख देखकर ऊब चुके हैं यह उनके लिये कुछ नया तथा आवश्यक देखने की पहल है।\n\nधारावाहिकों की कहानियाँ विभिन्न उपन्यासों पर आधारित है तथा अकारण वस्तुएँ डालकर उन्हें नहीं खींचा गया है। शैलजा के अनुसार, \"\"अगला पड़ाव होगा जहां भारतीय और पाकिस्तानी निर्माता मिलकर धारावाहिक बनाएंगे लेकिन दर्शकों की प्रतिक्रिया के बाद ही ऐसा हो पाएगा।\"\"\n", "id": "571733", "title": "ज़िंदगी (टीवी चैनल)"}
{"url": "https://hi.wikipedia.org/wiki?curid=571745", "text": "नेतृत्व के सिद्धांत\n\nनेतृत्व में सक्षम छात्रों ने, विशेष सिद्धांतों, स्थितिजन्य संपर्क, कार्य, व्यवहार, अधिकार, दर्शन और मूल्यों करिश्मा और दूसरों के बीच बुद्धिमत्ता को उजागर किया है।\n\nविशेषता सिद्धांत व्यवहार के विभिन्न प्रकार और प्रभावशाली व्यक्तित्व से सम्बंधित प्रवृत्तियों का वर्णन करने की कोशिश करता है। यह शायद नेतृत्व का प्रथम शैक्षणिक सिद्धांत है। थॉमस कार्लाइल(1841), को हम विशेषता सिद्धांत के अग्रदूत कह सकते हैं। जिन लोगों ने अपनी प्रतिभा, कौशल और शारीरिक विशेषताओं का प्रयोग कर अधिकार प्राप्त किया है उनका वर्णन यहाँ किया गया है।रोनाल्ड हेफेटेज़(1994) ने उन्नीसवीं शताब्दी की परम्परा को दृष्टीपात करते हुए समाज के इतिहास को महान पुरुषों के इतिहास से जोड़ने की कोशिश की है।\n\nविशेषता सिद्धांत के समर्थकों ने नेतृत्व की विशेषताओं को दृष्टिपात किया और कहा कि कुछ निश्चित विशेषताओं के पालन करने से प्रभावशाली नेतृत्व कायम हो सकता है। शेले किर्क्पात्रिक्क औरएडविन ए लोके(1991) ने विशेषता सिद्धांत के उदाहरण दिए। वे तर्क करते हैं कि \"प्रमुख नेता में कुछ और गुण शामिल हैं: ड्राइव (एक व्यापक शब्द है, जिसमेंउपलब्धि, प्रेरणा, महत्वाकांक्षा, शक्ति, तप और पहल भी शामिल है), नेतृत्व प्रेरणा (नेतृत्व करने की इच्छा तो रखते हैं पर अधिकार प्राप्त करना नहीं चाहते है); (क्योंकि यह अपने आप में एक अंत है), ईमानदारी, अखंडता, आत्मविश्वास (जो भावनात्मक स्थायित्व के साथ आता है), संज्ञानात्मक क्षमता और व्यापार की जानकारी से जुड़ा है। \nउनके शोध के अनुसार, \"करिश्मा, रचनात्मकता और नम्यता के लिए कम स्पष्ट सबूत है\".\n\nहालांकि विशेषता सिद्धांत के लिए एक सहज ज्ञान युक्त अपील की गयी है, इन सिद्धांतों को साबित करने में अनेक कठिनाईयां उत्पन्न हो सकती है और ये विपक्षीयों को बार बार इस की चुनौती देते हैं। विशेषता सिद्धांत के सबसे \"मजबूत\" संस्करण के अनुसार, \"नेतृत्व विशेषताएँ \" सहज हैं और कुछ लोग नेतृत्व विशेषताओं से युक्त होकर अपनी मनोवैज्ञानिक विशेषताओं से \"जन्मतः नेता' होते हैं। इस सिद्धांत के अध्ययन से हम बता सकते हैं किनेतृत्व विकासपहचान करने के साथ-साथ नेतृत्व गुणों को मापता है, सक्षम नेताओं को अक्षम नेताओं के बीच फर्क को पहचानता है और फिर सक्षम लोगों को प्रशिक्षण देता है। [8]\n\nविशेषता दृष्टिकोण की आलोचना के जवाब में, सिद्धांतकारों ने नेतृत्व को व्यवहारों का एक समूह कहा है, 'सफल नेताओं' के व्यवहार का अनुसंधान करते हुए, उनकी व्यवहार कुशलता और उनके नेतृत्व की व्यापक शैली को पहचानना हैं।डेविड मंक्लील्लैंड ने नेतृत्व प्रतिभा को सिद्धांतों के एक समूह के रूप में देखा है न कि एक प्रेरक रूप में. उन्होंने कहा कि सफल नेताओं को अधिकार की आवश्यकता हो सकती है, संबद्धता कम मात्रा में और उच्च मात्रा में \"गतिविधि निषेध\" (कुछ इसे आत्म नियंत्रण भी कहते हैं) की आवश्यकता हो सकती हैं। [11]\n\nकर्ट लेविन, रोनाल्ड लिपित्त और राल्फ व्हाइट ने 1939 में नेतृत्व शैली और नेतृत्व प्रदर्शन के प्रभाव पर थोडा बहुत काम किया था। शोधकर्ताओं ने ग्यारह वर्षीय लड़कों के समूह पर विभिन्न प्रकार के कार्य क्षेत्रों में उनके प्रदर्शन का मूल्यांकन किया। प्रत्येक समूह में, नेता का प्रभाव, उनके निर्णय, उनकी प्रशंसा और आलोचना, समूह कार्यों के प्रबंधन (प्रबंधन परियोजना) में तीन शैलियों को देखा गया है :(1) सत्तावादी (2) लोकतांत्रिक (3) अहस्तक्षेप.\"सत्तावादिता \" में नेता हमेशा निर्णय अकेले लेते हैं, उसके आदेशों का सख्त अनुपालन करने की मांग करते हैं और उठाये गए प्रत्येक कदम के लिए आदेश देते हैं ; भविष्य के कदम एक बड़े पैमाने पर अनिश्चित थे। जरूरी नहीं है नेता हर काम में भागीदार बने, पर वे प्रायः काम करने में अलग होते है और सामान्यतः व्यक्तिगत प्रशंसा और काम के लिए आलोचना भी प्रदान करते हैं। \"लोकतांत्रिक कार्य\" को सामूहिक निर्णय प्रक्रिया कह कर नेताओं द्वारा सहायता प्रदान की गयी विशेषता कहा गया है। काम ख़तम करने से पहले, नेता से, सामूहिक चर्चाओं से, तकनीकी सलाह के परिप्रेक्ष्य से लाभ प्राप्त कर सकते हैं। सदस्य अपनी पसंद के अनुसार सामूहिक रूप से परिश्रम-विभाजन का फैसला ले सकते थे। इस स्थिति में प्रशंसा और आलोचनावस्तुनिष्ठ हैं और वास्तविक रूप से काम किये बिना, उद्देश्य की पूर्ति किसी भी सदस्य द्बारा होती हैं। \"अहस्ताक्षेपवादिता\" ने बिना नेता के भागीदारी के सदस्यों को सामूहिक नीति निर्धारण में आजादी दे दी है। नेता श्रम विभाजन में भाग नहीं लेते हैं, वे जब तक कहा नहीं जाता तब तक काम में भाग नहीं लेते और बहुत कम स्तुति करते हैं। इसका परिणाम यह हुआ कि लोकतांत्रिक शैली को सबसे ज्यादा पसंद किया गया।\n\nप्रबंधकीय ग्रिड नमूना भी व्यवहार सिद्धांत पर आधारित है। इस नमूने को रॉबर्ट ब्लेक और जेन मौतोन ने 1964 में पांच अलग नेतृत्व शैलियों के सुझाव अनुसार बनाया है, यह लोगों के लिए नेताओं के प्रति जो व्याकुलता है और लक्ष्य प्राप्ति के लिए उनकी व्याकुलता है उस के आधार पर बनाई गयी थी।\n\nस्थितिजन्य सिद्धांत भी नेतृत्व के लक्षण सिद्धांत की एक प्रतिक्रिया के रूप में दिखाई देता है। जैसा कि कार्लाईल ने सुझाव दिया, सामाजिक वैज्ञानिकों का तर्क था कि इतिहास महान पुरुषों के हस्तक्षेप के परिणाम से भी अधिक था।हरबर्ट स्पेन्सर (1884) का कहना था कि व्यक्ति समय की उपज है। यह सिद्धांत बताती है कि विभिन्न परिस्थितियों में विभिन्न विशेषताएँ दिखाई देतीं हैं। सिद्धांतों के इस समूह से, किसी भी नेता की कोई एक इष्टतम मनोवैज्ञानिक रूपरेखा नहीं होती.इस सिद्धांत के अनुसार एक व्यक्ति वास्तव में जब एक नेता के रूप में व्यवहार करता है, उसका एक सबसे बडा कारण उस स्थिति पर निर्भर करता है जिसमें वह कार्य करता है।\"\n\nकुछ सिद्धांतकारों ने विशेषता और स्थितिजन्य दृष्टिकोण का विश्लेषण करना शुरू किया। लेविन एट अल के अनुसंधान के आधार पर यह कहा जा सकता है कि शिक्षाविदों ने नेतृत्व विधान के वर्णनात्मक ढंग को सामान्य बनाने को कोशिश की, उन्होंने उनकी तीन नेतृत्व शैलियां बताईं और किस सन्दर्भ में वे कैसे काम करते है उसकी पहचान भी की. इस \"सत्तावादी नेतृत्व शैली,\" ने उदाहरण के लिए, संकट के समय तो मंजूरी दी, पर दैनंदिन प्रबंधन में अपने अनुयायियों का मन और दिल नहीं जीत पाये. \"लोकतांत्रिक नेतृत्व\" शैली को आवश्यक परिस्थिति में और अधिक आम सहमति प्राप्त है। \"अहस्तक्षेप सिद्धांत \" को उसे प्राप्त स्वतन्त्रता के कारण सराहा जाता है। क्योंकि इसमें नेता भाग नहीं लेता इसीलिये उसे दीर्घ कालीन और संगठानात्मक समस्याओं के समय 'विफल' कहा जाता है। इस कारण सिद्धान्तकारों ने नेतृत्व शैली को परिस्थितिवश आकस्मिक कहा है और इसे कभी-कभी आकस्मिक सिद्धांत भी कहा है। आजकल चार मुख्य आकस्मिकता नेतृत्व सिद्धांत दिखाई देते हैं: फीड्लर आकस्मिकता, वरूम-येत्तोन निर्णय पथ-लक्ष्य सिद्धांत और हेर्सेय-बलानचार्ड स्थितिजन्य सिद्धांत.\n\nइस फीड्लर आकस्मिकता नमूना में नेता की प्रभावशीलता को मुख्य माना जाता है, इसी कारण फ्रेड फीद्लर ने इसे \"परिस्थितिवश आकस्मिक सिद्धांत\" कहा. यह नेतृत्व शैली और स्थितिजन्य अनुकूल बातचीत के परिणाम (बाद में इसे \"स्थिति नियंत्रण\"कहा जाता है) से उत्पन्न होता है। यह सिद्धांत हमें दो प्रकार के नेताओं के बारे में बताता है : वे जो लोगों के साथ अच्छे सम्बन्ध विकसित कर कार्य पूरा करते हैं, \"(रिश्ता उन्मुख)\" और दूसरे वे जो कार्य को पूरा करने को ही अपना मुख्य कर्तव्य समझते है \"(कार्य उन्मुख)\" .फीड्लर के अनुसार, कोई आदर्श नेता नहीं हैं। कार्य उन्मुख नेता और रिश्ता उन्मुख नेता दोनों भी प्रभावी हो सकते हैं यदि उनका नेतृत्व स्थितिवश हो. जब वहाँ एक अच्छे नेता-सदस्यीय रिश्ता है, एक उच्च संरचित कार्य है और उच्च नेता की स्थिति में अधिकार है, तो इस स्थिति को एक \"अनुकूल स्थिति\" माना जाता है। फीड्लर का मानना था कि कार्य उन्मुख नेता अनुकूल और प्रतिकूल परिस्थितियों में प्रभावी होते है। जबकि रिश्ता उन्मुख नेता मध्यवर्ती परिस्थितियों में सर्वश्रेष्ठ प्रदर्शन करते हैं।\n\nविक्टर वरूम, ने फिलिप येत्तोन (1973) और बाद में आर्थर जागो (1988), के सहयोग से नेतृत्व स्थितियों, का वर्णन करने के लिए एक वर्गीकरण किया। यह मानक निर्णय सिद्वांत में प्रयोग किया गया, जहाँ वह नेतृत्व शैली की स्थितियों के कारकों से जुडा और जो यह बताता था कि कौन सा प्रस्ताव किस स्थिति में उपयोगी होता है। यह प्रस्ताव निराला था क्योंकि यह प्रबंधक के उन विचारों से सहमत था जो विभिन्न वर्गों, उनके विचारों और स्थितियों पर निर्भर था। बाद में यही सिद्धांत आपात स्थिति सिद्धांत कहा गया।\n\nपथ-लक्ष्य सिद्धांतका नेतृत्व रॉबर्ट हाउस (1971) द्वारा विकसित किया गया। यह सिद्धांत विक्टर वरूम कीप्रत्याशा सिद्धांत पर आधारित था। और समर्थन ये सभी पर्यावरण के कारक और अनुयायी विशेषताओं के लिए प्रासंगिक हैं। इसफीड्लर आकस्मिकता सिद्धांत में, पथ-लक्ष्य सिद्धांत के विपरीत चार नेतृत्व व्यवहार तरल होते हैं, नेता स्थिति और आवश्यकतानुसार किसी भी सिद्धांत का पालन कर सकते हैं। पथ-लक्ष्य सिद्धांत कोसापेक्ष सिद्धांत और व्यावहारिक नेतृत्व सिद्धांत दोनों कहेंगे क्योंकि यह परिस्थितियों पर निर्भर करता है और नेता और अनुयायियों के बीच परस्पर व्यवहार पर बल देता है।\n\nहेर्सेय और बलानचार्ड द्वारा प्रस्तावित परिस्थिति नेतृत्व नमूने ने चार नेतृत्व शैलियों और चार अनुयायी-विकास स्तरों को प्रस्तावित किया है। प्रभावशीलता के लिए, नमूने की निश्चितता, नेतृत्व शैली अनुयायीता-विकास को पूरी तरह मेल खाना चाहिए। इस नमूने में, नेतृत्व का व्यवहार केवल नेता के लक्षण ही नहीं लेकिन अनुयायियों की विशेषताएँ बन जाती हैं।\n\n(हकक्मन और वाल्टन, 1986; मेक्ग्राथ, 1962) एक विशेष और उपयोगी सिद्धांत है, विशिष्ट नेता व्यवहारों को संबोधित करने के लिए उपयोगी है जो संगठनात्मक या इकाई प्रभावशीलता में योगदान देता है। यह सिद्धांत यह तर्क देता है कि नेता का मुख्य काम है कि समूह की आवश्यकता के लिए जो भी जरूरी है उसका ध्यान रखना, इसलिए एक नेता ने समूह की प्रभावशीलता और एकता के लिए हमेशा अच्छा काम किया है। (फ्लेइश्मन एट अल,1991, हकक्मन और वेग्मन,2005; हकक्मन और वाल्टन, 1986). हालांकि कार्यात्मक नेतृत्व सिद्धांत सबसे अक्सर दल नेतृत्व (जक्कारो, रित्त्मन और मार्क्स, 2001) के लिए लागू कर दिया गया है, यह प्रभावी ढंग से व्यापक संगठनात्मक नेतृत्व के रूप में भी अच्छी तरह से (जक्कारो, 2001) लागू किया गया है। कार्यात्मक नेतृत्व पर साहित्य सारांश (के लिए कोज्लोव्सकी एट अल देखें)(1996), जक्कारो एट अल. (2001), ह्क्क्मन और वाल्टन (1986, ह्क्क्मन और वेग्मन (2005), मोर्गेसों (2005), क्लेन, जेइग्रेट, नाइट और जीओं (2006) ने गौर किया कि नेता संगठन की प्रभावशीलता को बढावा के प्रदर्शन में पाँच व्यापक कार्य करता है। इन कार्यों में शामिल हैं: (1) पर्यावरण निगरानी, (2) आधीनस्थ गतिविधियों का आयोजन, (3) आधीनास्थों का शिक्षण और प्रशिक्षण, (4) दूसरों को प्रेरित करना और (5) समूह कार्यों में सक्रिय रूप से भाग लेना.\n\nविभिन्न नेतृत्व व्यवहार इन कार्यों को सुविधाजनक रूप से करने की उम्मीद रखते हैं। प्रारंभिक काम में नेता ने व्यवहार की पहचान, फेइश्मन, (फेइश्मन, 1953) अधीनस्थ कर्मचारियों के अपने पर्यवेक्षकों के व्यवहार को दो व्यापक श्रेणियों के संदर्भ में विचार करने के लिए और संरचना की शुरुआत के रूप में माना है। इसमें विचार व्यवहार प्रभावी संबंधों को बढ़ावा देना भी शामिल हैं। इस तरह के व्यवहार के उदाहरण एक अधीनस्थ या दूसरों के प्रति एक सहायक तरीके से अभिनय के लिए चिंता का प्रदर्शन होता है। शुरुआती संरचना में नेता की कार्रवाई और विशेष रूप से कार्य सिद्धि केंद्रित है। इसमें भुमिका स्पष्टीकरण, प्रदर्शन के मानकों को निर्धारित करना और उन मानकों के प्रति जवाबदेही शामिल हो सकते हैं।\n\nकारर्वाही नेता (बर्न्स,1978) \nके पास इतने अधिकार होते हैं कि वह अपने दल के प्रदर्शन या अप्रदर्शन के लिए कुछ विशेष कार्य कर सकता है और इनाम या सज़ा दे सकता है। प्रबंधक को यह अवसर देता है कि वह अपने समूह का नेतृत्व करे और उसका समूह उसके नेतृत्व का पालन करने को सहमत होता है ताकि एक निर्धारित लक्ष्य पूरा हो सके और उसके बदले में उनको कुछ मिले.नेता को अधिकार इसलिए दिया जाता है कि वह मूल्यांकन कर सके, अपने अधीनस्थ कर्मचारियों से सही कार्य करवाते हुए उनको प्रशिक्षण दें, ऐसे समय में जब कि उत्पादकता वांछित स्तर से कम है और इनाम प्रभावशीलता परिणाम मिलने पर दिया जाता हो।\n\nरूपांतरण नेता (बर्न्स, 2008) अपने दल को प्रभावी और कुशल होने को प्रेरित करता है। लक्ष्य प्राप्त करने के लिए संचार ही आधार है जबतक समूह अंतिम इच्छित परिणाम या लक्ष्य प्राप्ति नहीं कर लेता.यह नेता ज्यादातर प्रत्यक्ष दिखाई देता है और काम करवाने के लिए आदेशों की श्रृंखला का उपयोग करता है। रूपांतरण नेता बड़ी वस्तुओं पर ध्यान केन्द्रित करते हैं, जो उन लोगों की देखभाल के लिए है जो उनके घेरे में रहते हैं। नेता हमेशा उपायों के लिए देखते हैं जो संगठन की सहायता से कंपनी के लक्ष्य को प्राप्त कर सके।\n\nनेतृत्व विशेष रूप से भावनाओं से पूर्ण प्रक्रिया है जो सामाजिक प्रभाव की प्रक्रिया को भावनाओं के साथ ले चलती है।[0}[33]. एक संगठन में, नेताओं की मनोदशा का समूह पर कुछ असर पड़ता है। इन प्रभावों में तीन स्तरों को वर्णित किया जा सकता है:[34]\n\nग्राहक सेवा के शोध में यह पाया गया कि नेता की सकारात्मक मनोदशा समूह के प्रदर्शन को बेहतर बनाती है। जबकि अन्य क्षेत्रों में एक और निष्कर्ष पाया गया।\n\nनेता की मनोदशा के अलावा, उसका व्यवहार अन्य कर्मचारियों के लिए एक सकारात्मक और नकारात्मक भावनाओं का स्रोत है। नेता ऐसी स्थितियों और घटनाओं को बनाता है जो भावनात्मक प्रतिक्रिया को जन्म देता है। उत्तेजित घटनाओं के समय कुछ नेताओं का अपने कर्मचारियों के साथ व्यवहार का प्रदर्शन उन्हीं प्रभावशाली घटनाओं का परिणाम हैं। नेता कार्यस्थल उत्तेजित घटनाओं को आकार देते हैं। उदाहरण के लिए - प्रतिक्रिया देते हैं, कार्य का आबटन करते हैं, संसाधन वितरण करते हैं। क्योंकि उनकी भावात्मक स्थिति से कर्मचारी के व्यवहार और उत्पादकता पर सीधा प्रभाव पड़ता है, इसी लिए संगठनात्मक नेताओं के भावनात्मक परिस्थिति को जानना आवश्यक हो जाता है।\nभावुक बुद्धिमत्ता, समझने की क्षमता, अपने और दूसरों की मनोदशा और भावनाओं को संभाल लेना संगठनों में प्रभावी नेतृत्व को प्रभावशाली बनाता है। जिम्मेदारी ही नेतृत्व है।\n", "id": "571745", "title": "नेतृत्व के सिद्धांत"}
{"url": "https://hi.wikipedia.org/wiki?curid=571748", "text": "नेतृत्व की शैलियाँ\n\nनेतृत्व की शैली (leadership style) से तात्पर्य नेता द्वारा दिशा देने, योजनाओं को लागू करने तथा लोगों को प्रोत्साहित करने की शैली से है। नेतृत्व की बहुत सी शैलियाँ हैं जो राजनितिक, व्यावसायिक या अन्य क्षेत्रों में प्रदर्शित होतीं हैं।\n\nकुछ मुख्य नेतृत्व शैलियाँ ये हैं-", "id": "571748", "title": "नेतृत्व की शैलियाँ"}
{"url": "https://hi.wikipedia.org/wiki?curid=571781", "text": "राजस्थान में चुनाव\n\nराजस्थान में चुनाव १९५२ से आरम्भ हुये। उन चुनावों में राजस्थान से लोकसभा और विधानसभा के लिए सदस्यों का चुनाव हुआ। राजस्थान में कुल २५ लोकसभा और २०० विधान सभा निर्वाचन क्षेत्र हैं।\n\nराजस्थान विधानसभा के पहले चुनाव १९५२ में हुये।\n", "id": "571781", "title": "राजस्थान में चुनाव"}
{"url": "https://hi.wikipedia.org/wiki?curid=571790", "text": "नेय्मर\n\nनेय्मर डा सिल्वा सैंटोस जुनिओर (; 5 फ़रवरी 1992 मे जन्म) सामान्यतः नेय्मर के रूप में जाने जाते है, ला लीगा में स्पेनिश क्लब एफ सी बार्सिलोना के लिए खेलने वाले ब्राजील के एक फुटबॉल खिलाड़ी है। 19 की उम्र में, नेय्मर ने 2011 वर्ष दक्षिण अमेरिकी फुटबॉलर पुरस्कार जीता और वही पुरस्कार 2012 मे भी जीता। उन्होंने अपने त्वरण, गति, ड्रिब्लिंग, परिष्करण और दोनों पैरों से क्षमता के लिए जाना जाता है। उनकी खेल शैली उसहे प्रशंसा अर्जित की है, प्रशंसकों, मीडिया और पूर्व खिलाड़ियों ने पूर्व दिग्गज ब्राजील खिलाड़ी पेले से उसकी तुलना की, खुद पेले ने नेय्मर \"एक शानदार खिलाड़ी\" कहा और रोनाल्डिन्हो ने कहा \"वह दुनिया में सबसे अच्छा होगा\"।\n\n", "id": "571790", "title": "नेय्मर"}
