{"url": "https://hi.wikipedia.org/wiki?curid=560180", "text": "मध्यकालीन भारतीय इतिहास की जानकारी के स्रोत\n\nमध्ययुग में अनेक ऐतिहासिक ग्रंथ लिखे गये, जिनसे हमें इस युग की राजनीतिक घटनाओं के बारे में जानकारी मिलती है। मुसलमानों के सम्पर्क में आने के बाद भारतीय भी इस लोक की तरफ आकर्षित हुए। इस काल के ग्रंथों में सभ्यता एवं संस्कृति का उल्लेख बहुत कम हुआ है। प्रो॰यू.एन. डे के अनुसार, ‘‘सल्तनतकालीन लेखकों के वर्णन से यह स्पष्ट हो जाता है कि वे अपने स्वामी का यशगान करने और इस्लाम की विजयों के प्रति धार्मिक उत्साह के कारण सामाजिक व राजनीतिक संस्थाओं की ओर ध्यान नहीं देते थे।’’\n\nइन साहित्यों में तत्कालीन इतिहास की सामाजिक, राजनैतिक, आर्थिक, धार्मिक नीति की विषद् जानकारी मिलती है। इन साहित्यिक स्रोतों को दो भागों में विभाजित किया गया है- सल्तनतकालीन साहित्य एवं मुगलकालीन साहित्य।\n\nसल्तनतकालीन ऐतिहासिक ग्रंथों से राजनैतिक, सामाजिक तथा सांस्कृतिक स्थिति के बारे में जानकारी मिलती है। ये ग्रंथ अरबी तथा फारसी भाषा में लिखे गये थे। कुछ सुल्तानों ने अपने जीवन का वर्णन अपने द्वारा रचित ग्रंथों में किया है। ये ग्रंथ ऐतिहासिक जानकारी के महत्त्वपूर्ण स्रोत हैं। सल्तनतकालीन ग्रंथ निम्नलिखित हैं-\n\nयह अरबी भाषा में लिपिबद्ध है। इससे मुहम्मद-बिन-कासिम से पहले तथा बाद के सिन्ध के इतिहास का ज्ञान होता है। इसका फारसी भाषा में भी अनुवाद किया गया है।\n\nइस ग्रंथ का रचयिता अलबरूनी था। वह अरबी तथा फारसी भाषाओं का विद्वान था। यह ग्रंथ फारसी भाषा में लिपिबद्ध है। अलबरूनी विदेशी था तथा भारत में उसने महमूद गजनवी के यहां नौकरी कर ली। वह चिकित्साशास्त्र, धर्म, दर्शन तथा गणित में रूचि रखता था। वह हिन्दू धर्म तथा दर्शन का भी अच्छा ज्ञाता था।\n\nअलबरूनी ने अपने सबसे महत्त्वपूर्ण ग्रंथ ‘तारीख-उल-हिन्द’ में महमूद के भारत आक्रमण तथा उनके प्रभावों का वर्णन किया है। उसने हिन्दी धर्म, साहित्य तथा विज्ञान का भी सुन्दर वर्णन किया है। इस प्रकार इस ग्रंथ से महमूद के आक्रमणों तथा तत्कालीन सामाजिक स्थिति के बारे में जानकारी मिलती है। सचाऊ ने इस ग्रंथ को अंग्रेजी में अनुवादित किया है।\n\nयह ग्रंथ हसन निजामी ने लिखा था। वह गौरी के साथ भारत आया था। इस ग्रंथ से 1192 ई. से 1218 ई. तक के इतिहास के बारे में जानकारी मिलती है। इसमें विभिन्न स्थानों, मेलों व मनोरंजन का भी वर्णन है तथा सल्तनतकालीन सामाजिक व्यवस्था के बारे में जानकारी मिलती है, जो अस्पष्ट है। यू.एन. डे के अनुसार, ‘‘यद्यपि पुस्तक की शैली अत्यधिक कलात्मक और अलंकृत है, पर इसमें वर्णित सामान्य तथ्य साधारणतः सत्य है।’’\n\nइस ग्रंथ का रचयिता मिनहाज-उस-सिराज है। इसमें गोरी के आक्रमणों से लेकर 1260 ई. तक की प्रमुख राजनीतिक घटनाओं का वर्णन है। लेखक का वर्णन पक्षपातपूर्ण रहा है। उसने गोरी एवं इल्तुमिश के वंशों का निष्पक्ष वर्णन नहीं किया है तथा बलबन की आंख मूंदकर प्रशंसा की गयी है। इसके बाद भी यह ऐतिहासिक दृष्टि से काफी महत्त्वपूर्ण ग्रंथ है। इसमें घटनाएं क्रमबद्ध रूप से वर्णित की गयी है तथा इनकी तिथियां सत्य हैं। यह गुलाम वंश का इतिहास जानने का एक महत्त्वपूर्ण साधन है। फरिश्ता ने इसे ‘एक अति उच्चकोटि का ग्रंथ’ माना है। एलफिस्टन, स्टेवार्ट तथा मार्ले ने भी इसकी काफी प्रशंसा की है। रेवर्टी ने इसे अंग्रेजी में अनुवादित किया है।\n\nअमीर खुसरो मध्यकालीन भारत के बहुत बड़े विद्वान थे। उनका पूरा नाम अबुल हसन यामिन उद्-दीन खुसरो था। वह छह सुल्तानों के दरबार में रहे थे। उसने बलबन से लेकर मुहम्मद तुगलक तक का इतिहास लिखा है। उसने युद्ध में भी भाग लिया था। उसके ग्रंथ ऐतिहासिक दृष्टि से अमूल्य हैं, जो इस प्रकार हैं-\n\nअमीर खुसरो ने 1289 ई. में लिखी। इस पुस्तक में कैकुबाद तथा बुगरा खां की भेंट का वर्णन किया है। इससे तत्कालीन राजनीतिक, सामाजिक एवं सांस्कृतिक जीवन के बारे में महत्त्वपूर्ण जानकारी मिलती है। इससे दिल्ली नगर की स्थिति, मुख्य भवन, दरबार का ऐश्वर्य, मद्यपान गोष्ठियों, संगीत तथा नृत्य के बारे में महत्त्वपूर्ण जानकारी मिलती है तथा कैकुबाद व बुगरा खां के चरित्र पर भी प्रकाश पड़ता है।\n\n1291 ई. में रचित यह पुस्तक अमीर खुसरो के तीसरे दीवान ‘गुर्रतुल कमाल’ का भाग है। यह साधारण शैली में लिखी गयी है। इसमें जलालुद्दीन की आरंभिक सफलताओं का वर्णन है।\n\nइस ग्रंथ में खुसरो ने अलाउद्दीन के पुत्र खिज्र खां तथा गुजरात नरेश कर्ण की पुत्री देवल रानी की प्रेमकथा तथा विवाह का वर्णन किया है। इसमें खिज्र खां की हत्या, अलाउद्दीन की बीमारी एवं मलिक काफूर की विजयों का भी वर्णन है। इसमें खुसरो ने यह भी बताया है कि वह मंगोलों द्वारा किस प्रकार बंदी बनाया गया।\n\nखुसरो ने यह ग्रंथ 1311 ई. में लिखा। ‘‘तारीख-ए-अलाई एक गद्यात्मक रचना है, जिसे ‘खजाइनुल फुतूह’ भी कहा जाता है। इस ग्रंथ में कृत्रिमता काफी है, लेकिन जो ठोस जानकारी उपलब्ध है, उसे देखते हुए हम कृत्रिमता को क्षमा कर सकते हैं।’’\n\nइस ग्रंथ में खुसरो ने अलाउद्दीन की 15 वर्ष की विजयों एवं आर्थिक सुधारों का वर्णन किया है। लेखक के वर्णन में पक्षपात की भावना दिखाई देती है। उसने अलाउद्दीन के सिर्फ गुणों पर प्रकाश डाला है, दोषों पर नहीं। उसने अलाउद्दीन के राज्यारोहण का वर्णन किया है, किन्तु जलालुद्दीन के वध का कोई उल्लेख नहीं किया है। इसके बाद भी यह महत्त्वपूर्ण ऐतिहासिक ग्रंथ है तथा तत्कालीन सामाजिक एवं सांस्कृतिक दशा की जानकारी का महत्त्वपूर्ण स्रोत है।\n\nयह खुसरो की अंतिम ऐतिहासिक कविता है। इसमें खुसरो खां के शासनकाल एवं पतन का तथा तुगलक वंश की स्थापना का वर्णन है।\n\nजियाउद्दीन बरनी के प्रमुख ऐतिहासिक ग्रंथ निम्न हैं-\n\nबरनी ने इस ग्रंथ में खिलजी तथा तुगलक वंश का आंखों देखा वर्णन लिखा है। इस ग्रंथ के बारे में उसने लिखा है, ‘‘यह एक ठोस रचना है, जिसमें अनेक गुण सम्मिलित हैं। जो इसे इतिहास समझकर पढ़ेगा, उसे राजाओं और मालिकों का वास्तविक वर्णन मिलेगा।’’ उसने राजनीतिक घटनाओं के अलावा सामाजिक, आर्थिक एवं न्यायिक सुधारों का भी वर्णन किया है। इसमें कवियों, दार्शनिकों तथा संतों की लम्बी सूची दी गयी है। बरनी ने जलालुद्दीन तथा अलाउद्दीन के पतन के कारणों का भी वर्णन किया है। बरनी इतिहास की विकृत करने के विरूद्ध था। डॉ॰ ईश्वरीप्रसाद के अनुसार, ‘‘मध्यकालीन इतिहासकारों में बरनी ही अकेला ऐसा व्यक्ति है, जो सत्य पर जोर देता है और चाटुकारिता तथा मिथ्या वर्णन से घृणा करता है।’’ इसके बाद भी इस ग्रंथ में तिथि सम्बन्धी दोष तथा धार्मिक पक्षपात देखने को मिलता है, किन्तु यह अमूल्य ऐतिहासिक कृति है। यू.एन. डे के अनुसार, ‘‘अपने दोषों के बाद भी यह पुस्तक तत्कालीन संस्थाओं के अध् ययन का मुख्य स्रोत है।’’\n\nबरनी ने उच्च वर्ग का मार्गदर्शन करने हेतु एवं फीरोज के समक्ष आदर्श उपस्थित करने हेतु इस ग्रंथ की रचना की। इस पुस्तक में शरीयत के अनुसार सरकार के कानूनी पक्ष का वर्णन है। इसमें मुस्लिम शासकों के लिए आदर्श राजनीतिक संहिता का वर्णन है। बरनी ने महमूद गजनवी को आदर्श मुस्लिम शासक माना है तथा मुसलमान सुल्तानों को उसका अनुकरण करने के लिए कहा है। बरनी कट्टर मुसलमान था, अतः उसने काफिरों का विनाश करने वाले को आदर्श मुस्लिम शासक माना है। उसने आदर्श शासन के लिए कुशल शासन प्रबंध भी आवश्यक बताया है। यदि बरनी के आदर्श शासक सम्बन्धी विचारों में से उसकी धर्मान्धता को निकाल दिया जाये, तो यह शासन प्रबंध में आदर्श सिद्ध हो सकते हैं।\n\nवस्तुतः बरनी की कृतियां ऐतिहासिक दृष्टि से अमूल्य हैं तथा ये बाद के इतिहासकारों के लिए प्रेरक रही हैं। इलियट एवं डाउसन ने ‘भारत का इतिहास’ (तृतीय खण्ड) में बरनी के कई उद्धरण दिये हैं तथा डॉ॰ रिजवी ने उसकी कृति ‘तारीख-ए-फीरोजशाही’ का हिन्दी अनुवाद किया है।\n\nइस ग्रंथ का रचयिता शम्स-ए-सिराज अफीफ था। वह दीवाने वजारत में कार्यरत था। वह सुल्तान के काफी नजदीक था। जहां बरनी की तारीख-ए-फीरोजशाही समाप्त होती है, वहीं अफीफ की तारीख-ए- फीरोजशाही शुरू होती है। इसमें उसे फीरोज तुगलक का 1357 ई. से 1388 ई. तक का इतिहास लिखा है। यह ग्रंथ 90 अध्यायों में बंटा हुआ है। इसमें फीरोज के चरित्र, अभियान, शासन प्रबन्ध, धार्मिक नीति तथा उसके दरबारियों का विस्तृत वर्णन है। यह ग्रंथ पक्षपातपूर्ण है, क्योंकि उसने फीरोज की अत्यधिक प्रशंसा की है। इसके बावजूद यह हमारी जानकारी का मुख्य स्रोत है। अफीफ के इस ग्रंथ से राजनीतिक घटनाओं के अलावा सामाजिक तथा धार्मिक स्थिति के बारे में भी जानकारी मिलती है। यह कृति बाद के इतिहासकारों के लिये प्रेरक रही है। डॉ॰ ईश्वरीप्रसाद के अनुसार, ‘‘अफीस में बरनी जैसी न तो बौद्धिक उपलब्धि है और न ही इतिहासकारों की योग्यता, सूझबूझ तथा पैनी दृष्टि ही। अफीफ एक घटना को तिथिक्रम से लिखने वाला सामान्य इतिहासकार है, जिसने प्रशंसात्मक दृष्टि से अपने विचार व्यक्त किये हैं। वह अत्यन्त अतिश्योक्तिपूर्ण शैली में सुल्तान की प्रशंसा करता है। उसमें इतनी अतिश्योक्ति है कि फीरोज के सत्कार्यों के वर्णन को पढ़कर सर हेनरी इलियट ने उसकी तुलना अकबर से कर डाली है।’’\n\nइस ग्रंथ का रचयिता फीरोज तुगलक स्वयं था। इससे उसके शासन प्रबन्ध तथा धार्मिक नीति की जानकारी मिलती है।\n\nयह ग्रंथ मोरक्को के यात्री इब्नबतूता ने लिखा है। यह उसका यात्रा-वृत्तांत है, जो अरबी भाषा में रचित है। इस ग्रंथ में उसने मुहम्मद तुगलक के दरबार, उसके नियम, रीति-रिवाजों, परम्पराओं, दास प्रथा एवं स्त्रियों की दशा का सुन्दर वर्णन किया है। उसका वर्णन पक्षपात की भावना से मुक्त है।\n\nमुगलकालीन ऐतिहासिक स्रोतों में राजकीय पत्र, डायरियां, फरमान, ऐतिहासिक ग्रंथ एवं विदेशी यात्रियों के विवरण प्रमुख हैं। मुगलकालीन फारसी साहित्य के मुख्य ग्रंथ इस तरह हैं-\n\nबाबर की आत्मकथा तुजुक-ए-बाबरी अथवा बाबरनामा अथवा बाबर के संस्मरण आदि नामों से प्रसिद्ध हैं। बाबर ने इसे चगताई तुर्की भाषा में लिखा। इस ग्रंथ से बाबर के शासनकाल तथा उसके जीवन के सम्बन्ध में अत्यन्त महत्त्वपूर्ण जानकारी मिलती है। बाबरनामा का फारसी भाषा में अनुवाद 1589 ई. में अब्दुर्रहीम खानखाना ने अकबर के आदेश पर किया था। श्रीमती बैवरिज ने इसका सुन्दर अंग्रेजी अनुवाद किया है। डॉ॰ मथुरालाल शर्मा ने इसका हिन्दी में संक्षिप्त अनुवाद किया है। संसार में बहुत कम ग्रंथों को बाबरनामा के समान प्रसिद्धि प्राप्त हुई है। बाबर दिन-भर थका देने वाली यात्राओं के बाद भी इसे लिखता था। यह अमूल्य ऐतिहासिक ग्रंथ है। लेनपूल के अनुसार, ‘‘तुजुक-ए-बाबरी ही केवल एक ऐसा ग्रंथ है, जिसमें दी गयी सामग्री की पुष्टि के लिए अन्य प्रमाणों की विशेष आवश्यकता नहीं है।’’ बाबरनामा से बाबर की विजयों, चरित्र, कार्यों एवं सफलताओं के सम्बन्ध में जानकारी मिलती है।\n\nइस ग्रंथ में भारत की राजनैतिक, आर्थिक, सामाजिक एवं धार्मिक स्थिति के बारे में सुन्दर वर्णन मिलता है। प्रकृति-प्रेमी होने के कारण बाबर ने इसमें तत्कालीन फल-फूल, भोजन, रहन-सहन का स्तर, नदी-नालों आदि के सम्बन्ध में भी विस्तृत वर्णन किया है। इस ग्रंथ से भारत तथा मध्य एशिया के बारे में महत्त्वपूर्ण जानकारी मिलती है।\n\nइसे बाबर की पुत्री तथा हुमायूं की बहन गुलबदन बेगम ने दो भागों में लिखा है। प्रथम भाग में बाबर की दशा द्वितीय में हुमायूं का इतिहास है। इस ग्रंथ से हुमायूं के शासनकाल के इतिहास की प्रामाणिक जानकारी मिलती है। मिसेज बैवरीज ने इस ग्रंथ का अंग्रेजी अनुवाद किया है। बैवरिज के अनुसार, ‘‘हिन्दुस्तान के मुगलकाल का जिन लोगों ने इतिहास लिखा है, उन्हें साधारणतः इस बात का ज्ञान नहीं कि गुलबदन बेगम ने भी किसी ग्रंथ की रचना की। इसका ज्ञान मिस्टर अर्सकिन को भी न रहा होगा, अन्यथा वह बाबर एवं हुमायूं के वंश का इतिहास अधिक शुद्ध रूप से लिखते।’’ रशब्रुक विलियम के अनुसार, ‘‘यह ग्रंथ पक्षपात से भरा हुआ है फिर भी, लेखिका ने इसमें अपने पिता की कुछ निजी स्मृतियां दी है।’’ इस ग्रंथ की एक प्रति ब्रिटिश म्युजियम में सुरक्षित है।\n\nयह ग्रंथ अकबरशाही अथवा 'तारीखे निजामी' भी कहलाता है। निजामुद्दीन अहमद ने अकबर के समय के 27 ग्रंथों को आधार बनाकर इसे लिखा था। यह ग्रंथ नौ भागों में विभक्त है। इसके दूसरे भाग में बाबर, हुमायूं व अकबर का इतिहास है, जबकि तीसरे भाग में प्रान्तीय राज्यों का इतिहास है।\n\nयह ग्रंथ अब्बास खां शेरवानी ने अकबर की आज्ञा से लिखा था। उसने इसका नाम ‘तोहफत-ए-अकबरशाही’ रखा था, किन्तु कुछ वर्षों बाद अहमद यादगार ने ‘तारीख-ए-सलातीन-ए-अफगान’ नामक ग्रंथ लिखा, उसने इस पुस्तक को ‘तारीख-ए-शेरशाही’ के नाम से संबोधित किया तथा वह इसी नाम से प्रसिद्ध है।\n\nइतिहासकारों ने तारीख-ए-शेरशाही को आधार बनाकर ही शेरशाह का इतिहास लिखा है। डॉ॰ निगम के अनुसार, ‘‘अब्बास खां ने अनेक घटनाओं से सम्बन्धित अपने सूचना स्रोतों का भी उल्लेख किया है। अतः इस पुस्तक के तथ्यों में कोई संदेह नहीं है। बड़ी-बड़ी घटनाओं की पुष्टि हुमायूं से सम्बन्धित अन्य इतिहासों से भी होती है। शेरशाह का सम्पूर्ण विवरण जितना विस्तारपूर्वक इस ग्रंथ में मिलता है, उतना किसी अन्य में नहीं।’’ अब्बास खां ने इस ग्रंथ को बड़ी बुद्धिमत्ता तथा सावधानी से लिखा है। उसने लिखा है कि, ‘‘जो कुछ इन विश्वसनीय पठानों के मुख से, जो साहित्य तथा इतिहास में निपुण थे और उनके राज्य के प्रारम्भ से अंत तक उनके साथ थे तथा विशेष सेवा के कारण विभूषित एवं सम्मानित थे, सुना था। अन्य मनुष्यों से जो कुछ छानबीन कर प्राप्त किया था, उसको मैंने लिखा। जो कुछ उनके विरूद्ध सुना था और जांच की कसौटी पर नहीं उतरा था, उसे त्याग दिया।’’\n\nइस ग्रंथ से शेरशाह के शासनकाल का विस्तृत इतिहास पता चलता है। इस ग्रंथ से शेरशाह के शासन- सुधारों, फरीद के जागीर-प्रबंध की बाबर से मुलाकात, हुमायूं से संघर्ष एवं हुमायूं की असफलता के कारणों का वर्णन है। अब्बास खां ने शेरशाह की राजस्व-प्रणाली, सैन्य-संगठन तथा न्याय-प्रबंध पर अच्छा प्रकाश डाला है तथा उसे जन हितैषी शासक बताया है।\n\nइस ग्रंथ की बड़ी त्रुटि यह है कि इसमें घटनाओं की तिथियां नहीं दी गई हैं। इसके बाद भी यह अमूल्य ऐतिहासिक ग्रंथ है। इलियट तथा डाउसन ने उसके विवरण को भारत का इतिहास (चतुर्थ भाग) में व्यवस्थित रूप से प्रस्तुत किया है।\n\nयह ग्रंथ अकबर के वजीर अबुल फजल ने लिखा था। वह 1575 ई. के लगभग अकबर के सम्पर्क में आया एवं उसका विश्वासपात्र बन गया। 1602 ई. में सलीम ने वीरसिंह बुन्देला द्वारा उसकी हत्या करवा दी। अबुल फजल बहुत बड़ा विद्वान था। अबुल फजल का ‘अकबरनामा’ तीन जिल्दों में है। प्रथम जिल्द में अकबर के पूर्वजों, उसके आरंभिक जीवन एवं उसके शासनकाल के 17 वर्ष तक का वर्णन है। द्वितीय जिल्द में 17 से 46वें वर्ष तक का इतिहास है। तीसरी जिल्द आइने-अकबरी है, जो पृथक ग्रंथ माना जाता है।\n\nअबुल फजल ने अकबर की अत्यधिक प्रशंसा की है। उसके ग्रंथ से तत्कालीन राजनीतिक घटनाओं के साथ सांस्कृतिक दशा का भी पता चलता है। उसने प्रत्येक महत्त्वपूर्ण घटना से पहले उसकी प्रस्तावना लिखी है। उसके विवरण से तत्कालीन धार्मिक स्थिति पर भी प्रकाश पड़ता है। वह अकबर की धार्मिक उदारता से अत्यधिक प्रभावित था। अतः उसने अकबर को ‘इंसाने-कामिल’ एवं ‘देवी प्रकाश’ की संज्ञा दी है। उसने अकबर की अत्यधिक प्रशंसा की है। अतः यह ग्रंथ निष्पक्ष नहीं कहा जा सकता। इस ग्रंथ की भाषा जटिल, आडम्बरपूर्ण एवं अलंकारिक है, किन्तु फिर भी यह अमूल्य ऐतिहासिक ग्रंथ है। एच.बैवरिज ने इस ग्रंथ का अंग्रेजी में अनुवाद किया है। सैय्यद अतहर अब्बास रिजवी तथा डॉ॰ मथुरालाल शर्मा ने भी इसका अनुवाद दिया है। इलियट तथा डाउसन ने भारत का इतिहास (छठा भाग) में इसका अनुवाद दिया है।\n\nयद्यपि यह अकबरनामा का तृतीय भाग है, तथापि इसे पृथक् ग्रंथ माना जाता है। इसमें अकबर के शासनकाल से सम्बन्धित आंकड़े तथा शासन-व्यवस्था सम्बन्धी अन्य नियमों का विस्तृत वर्णन है। अबुल फजल के इस ग्रंथ का ब्लोचमेन तथा गैरेट ने अंग्रेजी अनुवाद किया है। इससे तत्कालीन समय की राजनीतिक, सांस्कृतिक, साहित्यिक तथा आर्थिक स्थिति के बारे में विश्वसनीय जानकारी मिलती है।\n\nआईने-अकबरी के बारे में डॉ॰ अवधबिहारी पाण्डेय ने लिखा है, ‘‘एशिया अथवा यूरोप में कहीं भी ऐसी पुस्तक की रचना नहीं हुई है।’’ जे.एन. सरकार के अनुसार, ‘‘भारत में यह अपनी कोटि का प्रथम ग्रंथ है और इसकी रचना उस समय हुई थी, जिस समय नवनिर्मित मुगल शासन अर्द्ध-तरलावस्था में था।’’ के.एम. अशरफ ने लिखा है, ‘‘आईने अकबरी सामाजिक इतिहास का प्रतीक है।’’ ब्लोचमेन के अनुसार, ‘‘यह भिन्न-भिन्न प्रकार के अध्ययन का खजाना है।’’\n\nइस ग्रंथ का लेखक अब्दुल कादिर बदायूंनी था। वह अकबर के दरबार में इमाम था। बदायूंनी अरबी, फारसी एवं संस्कृत भाषा का पूर्ण ज्ञाता था। बदायूंनी एक कट्टर मुसलमान था, अतः उसने अकबर की उदार धार्मिक नीति की आलोचना की। उसने सम्राट के प्रशंसक अबुल फजल को चापलूस की संज्ञा दी। बदायूंनी ने अकबर की अतिश्योतिक्तपूर्ण आलोचना की। मुन्तखाब-उत-तवारीख तीन भागों में विभक्त है। पहले भाग में सुबुक्तगीन से हुमायूं तक का इतिहास है। दूसरे भाग में अकबर के शासनकाल की 1595-96 ई. तक की घटनाओं का वर्णन है। तीसरे भाग में तत्कालीन सूफियों, विद्वानों, हकीमों एवं कवियों की जीवनियां हैं। यह ग्रंथ ‘तारीखे-मुबारकशाही’ तथा ‘तबकाते अकबरी’ को आधार बनाकर लिखा गया है। इसका महत्त्व इसलिए है, क्योंकि इससे अकबर के शासनकाल के दूसरे पहलू का ज्ञान होता है।\n\nइसका रचयिता स्वयं जहांगीर था। इसे ‘इकबालनामा’, ‘तारीख-ए-सलीमशाही’ अथवा ‘जहांगीरनामा’ भी कहा जाता है। इसमें जहांगीर के आरंभिक 17 वर्षों के शासन की घटनाओं का वर्णन है। उसकी बीमारी के कारण मोतमिद खां ने इसे पूरा किया। इस ग्रंथ में हमें राजनीतिक घटनाओं के साथ-साथ तत्कालीन संगीत, साहित्य, चित्रकला तथा ललितकला के सम्बन्ध में भी जानकारी मिलती है। यह ग्रंथ जहांगीर के शासनकाल के इतिहास की जानकारी का मूल्यवान तथा विश्वसनीय स्रोत है।\n\nइस ग्रंथ की रचना कायस्थ जाति के भीमसेन ने फारसी भाषा में की। वह औरंगजेब की सेना में क्लर्क था। उसने उसकी सेना के साथ कई युद्धों में भाग लिया था। मुगल सेना द्वारा पनहाला का दुर्ग घेरे जाने पर उसने सैनिक सेवा छोड़ दी तथा इस ग्रंथ की रचना शुरू की। इस ग्रंथ में वर्णित घटनाएं सत्य हैं। लेखक ने ऐतिहासिक व्यक्तियों के चरित्र का यथार्थता में चित्रण किया है। इस ग्रंथ में चापलूसी देखने को नहीं मिलती। अतः जे.एन. सरकार ने उसे महान संस्मरण लेखक माना है।\n", "id": "560180", "title": "मध्यकालीन भारतीय इतिहास की जानकारी के स्रोत"}
{"url": "https://hi.wikipedia.org/wiki?curid=560189", "text": "अजीत प्रसाद जैन\n\nअजीत प्रसाद जैन (1902 - 1977) भारतीय राज्य उत्तर प्रदेश के सहारनपुर से उत्तर प्रदेश कांग्रेस समिति के पूर्व अध्यक्ष, संविधान सभा के सदस्य, केंद्रीय मंत्री और केरल के राज्यपाल राज्यपाल थे।\n\nवो एमएम कॉलेज, चन्दौसी के पूर्व छात्र और संयुक्त प्रांत से संविधान सभा के लिए चुने गये। \nवो प्रथम लोकसभा में नेहरू मंत्रीमण्डल में केबिनेट मंत्री भी रहे।\nअजीत प्रसाद जैन का ३१ दिसम्बर १९७७ को ७५ वर्ष की आयु में निधन हुआ।\n\n", "id": "560189", "title": "अजीत प्रसाद जैन"}
{"url": "https://hi.wikipedia.org/wiki?curid=560225", "text": "आन्ध्र प्रदेश एक्सप्रेस\n\nआन्ध्र प्रदेश एक्सप्रेस एक सुपरफ़ास्ट दक्षिण केन्द्रीय रेलवे की ट्रेन है जो की आंध्र प्रदेश की राजधानी हैदराबाद तथा देश की राजधानी नयी दिल्ली को जोडती है। इसका सञ्चालन नियमित रूप से होता है तथा यह इस दूरी को पूरा करने में २७ घंटों का समय लेती है। इस दौरान यह आन्ध्र प्रदेश, महाराष्ट्र, मध्य प्रदेश, उत्तर प्रदेश, राजस्थान एवं हरियाणा से होकर के गुजरती है।\n\nभारतीय रेलवे नें इसे हैदराबाद से नयी दिल्ली जाने के दौरान १२७२३ तथा नयी दिल्ली से हैदराबाद जाने के दौरान १२७२४ क्रमांक दिया हुआ है। यह ट्रेन सेवा पहली बार मधु दंडवते के द्वारा १९७६ में शुरू की गयी थी।\n\n१९७८ में यह ट्रेन इस दूरी को मात्र २३ घंटे में ही पूरा कर लिया करती थी उसके बाद से इस ट्रेन का समय बढ़ गया इसका मुख्य कारण यह भी था कि उस समय इस ट्रेन के रूट के कई हिस्से (१६७० किमी में लगभग ३०० किमी) सिंगल लाइन थे। \nआन्ध्र प्रदेश एक्सप्रेस हैदराबाद दकन की और जाने के लिए नयी दिल्ली को हर शाम १७:३० घंटे पर छोडती है तथा अगले दिन १९:५० घंटे पर वहां पहुँचती है। अपनी वापसी की यात्रा के लिए यह ट्रेन हैदराबाद से हर सुबह ०६:२५ घंटे पर निकलती है तथा नयी दिल्ली में सुबह ०९:०५ घंटे पर अगली सुबह पहुँचती है।\nइस ट्रेन का परिपथ निम्नवत है-\n\nजैसा की सहज रूप से ही स्पष्ट है की यह ट्रेन आंध्रप्रदेश तथा उसके बाहिरी हिस्सों में बहुत अधिक रूकती है परन्तु नागपुर तथा भोपाल के बीच में यह बिना किसी रुकावट के जाती है। दक्षिण एक्सप्रेस की बहुत धीमी गति के चलते इस ट्रेन के हाल्ट इटारसी और बीना में बनाने की मांग की जा रही है। इस ट्रेन की औसत गति ६२ किमी प्रति घंटा है (हाल्ट्स को जोड़ के)।\n", "id": "560225", "title": "आन्ध्र प्रदेश एक्सप्रेस"}
{"url": "https://hi.wikipedia.org/wiki?curid=560226", "text": "फोल्डस्कोप\n\nफोल्डस्कोप एक प्रकाशीय सूक्ष्मदर्शी है जो सरल घटकों से बनाया जा सकता है। \n", "id": "560226", "title": "फोल्डस्कोप"}
{"url": "https://hi.wikipedia.org/wiki?curid=560227", "text": "स्नातकोत्तर\n\nस्नातकोत्तर, भारतीय शिक्षापद्धति में विश्वविद्यालय की दूसरी अथवा ग्रैजुएट के बाद (Post graduate) की उपाधि को कहा जाता है।\n", "id": "560227", "title": "स्नातकोत्तर"}
{"url": "https://hi.wikipedia.org/wiki?curid=560253", "text": "गोडार्ड स्पेस फ्लाइट सेंटर\n\nगोडार्ड स्पेस फ्लाइट सेंटर (Goddard Space Flight Center (GSFC)), 1 मई 1959 को नासा के पहले अंतरिक्ष उड़ान केंद्र के रूप में, स्थापित किया गया एक प्रमुख अंतरिक्ष अनुसंधान प्रयोगशाला है। \n", "id": "560253", "title": "गोडार्ड स्पेस फ्लाइट सेंटर"}
{"url": "https://hi.wikipedia.org/wiki?curid=560281", "text": "आयशा खन्ना\n\nआयशा खन्ना एक भारतीय अभिनेत्री है| उन्होंने बॉलीवुड फ़िल्म \"ढिश्कियाऊं\" से अभिनय आरम्भ किया।\nउन्हे फिल्म निर्देशक सनमजीत सिन्ह तल्वार से ढिश्कियाऊं फिल्म का प्रस्ताव मिलने से पहले वह एक पोशाक रूपकार के रूप मे काम किया करती थी|\n", "id": "560281", "title": "आयशा खन्ना"}
{"url": "https://hi.wikipedia.org/wiki?curid=560294", "text": "आधार अंक\n\nआधार अंक (अंग्रेज़ी में-Basis Point, बेसिस पॉईंट) एक प्रतिशत के सौंवें हिस्से (अर्थात् एक प्रति दस हज़ार) को कहा जाता है। इसे संक्षेप में बीपी (bp), बीप (beep) या बिप (bip) तथा संक्षिप्त बहुवचन को बिप्स (bips) से प्रदर्शित/संबोधित किया जाता है। कभी कभार (बहुत ही कम) इसे अंग्रेजी में परमाइरियाड (permyriad) भी कह दिया जाता है जिसका शाब्दिक अर्थ ही है प्रति दस हज़ार। \n\nलेकिन इन दोनों को शब्दों का प्रयोग एक समान नहीं है और परमाइरियाड संभवतः परेशानी खड़ी कर सकता है। उदाहरण के लिए १० आधार अंकों में यदि एक बढ़ाया जाए तो सामान्यतः समझा जाता है कि परिणाम ११ आधार अंक होगा; लेकिन यदि \nIf used interchangeably, the permyriad is potentially confusing because an increase of one basis point to a 10 basis point value is generally understood to mean an increase to 11 basis points; not an increase of one part in ten thousand, meaning an increase to 10.001 basis points. \n\nपरमाइरियाड को चिह्न से प्रदर्शित किया जाता है, जो कि दिखने में \"प्रतिशत\" के चिह्न के ही समान है किंतु अंत में दो शून्य के चिह्न अधिक हैं। \n\nएक आधार अंक की परिभाषा इस प्रकार है:\n\nआधार अंक का उपयोग अधिकतर एसे संदर्भ में सुविधाजनक तरीके से किया जाता है जहाँ एक प्रतिशत से कम के अन्तराल पर विचार किया जाना हो। इसका एक प्रमुख उदाहरण वित्तीय बाजारों में ब्याज दरें हैं जिनमें उतार चढ़ाव आमतौर पर एक प्रतिशत से कम हो सकते हैं। एसे में आधार अंकों मे बात करना अधिक सुविधाजनक होता है। यानी, 0.10% के अंतर को 10 आधार अंकों का परिवर्तन कहा जाएगा। उदाहरण के लिए यह व्यक्तव्य देखें- रिपो दर में 25 आधार अंकों की बढ़ोतरी करते हुए इसे 7.5 प्रतिशत से 7.75 प्रतिशत किया। दूसरे शब्दों में कहा जाए तो 100 आधार अंकों का अर्थ होगा एक प्रतिशत। \n\nLike percentage points, basis points avoid the ambiguity between relative and absolute discussions about interest rates by dealing only with the absolute change in numeric value of a rate. For example, if a report says there has been a \"1% increase\" from a 10% interest rate, this could refer to an increase either from 10% to 10.1% (relative, 1% of 10%), or from 10% to 11% (absolute, 1% plus 10%). If, however, the report says there has been a \"100 basis point increase\" from a 10% interest rate, then we know that the interest rate of 10% has increased by 1.00% (the absolute change) to an 11% rate.\n\nIt is common practice in the financial industry to use basis points to denote a rate change in a financial instrument, or the difference (spread) between two interest rates, including the yields of fixed-income securities.\n\nSince certain loans and bonds may commonly be quoted in relation to some index or underlying security, they will often be quoted as a spread over (or under) the index. For example, a loan that bears interest of 0.50% per annum above the London Interbank Offered Rate (LIBOR) is said to be 50 basis points over LIBOR, which is commonly expressed as \"L+50bps\" or simply \"L+50\".\n\nThe term \"basis point\" has its origins in trading the \"basis\" or the spread between two interest rates. Since the basis is usually small, these are quoted multiplied up by 10000, and hence a \"full point\" movement in the \"basis\" is a basis point. Contrast with pips in FX forward markets.\n\nThe relationship between percentage changes and basis points can be summarized as follows: 1 percentage point change = 100 basis points, and 0.01 percentage points = 1 basis point. \n\nSo, a bond whose yield increases from 5% to 5.5% is said to increase by 50 basis points; or interest rates that have risen 1 percentage point are said to have increased by 100 basis points.\n\n", "id": "560294", "title": "आधार अंक"}
{"url": "https://hi.wikipedia.org/wiki?curid=560299", "text": "१९८९ यूईएफए कप फाइनल\n\n१९८९ यूईएफए कप फाइनल एक फुटबॉल मैच था, जो इटली के नपोलि और जर्मनी के वीएफबी श्टुटगार्ट के बीच दो चरण मे खेला गया था। नपोलि फाइनल समग्र पर 5-4 से जीता।\n\nनपोलि समग्र पर 5-4 से जीत हासिल की\n", "id": "560299", "title": "१९८९ यूईएफए कप फाइनल"}
{"url": "https://hi.wikipedia.org/wiki?curid=560308", "text": "१९९० यूईएफए कप फाइनल\n\n१९९० यूईएफए कप फाइनल एक फुटबॉल मैच था, जो दो इतालवी टीमें जुवेंटस और फिओरेंटीना के बीच दो चरण मे खेला गया था। जुवेंटस फाइनल समग्र पर 3-1 से जीता।\n\nजुवेंटस समग्र पर 3-1 से जीत हासिल की\n", "id": "560308", "title": "१९९० यूईएफए कप फाइनल"}
{"url": "https://hi.wikipedia.org/wiki?curid=560343", "text": "कोलिन्स\n\nकोलिन्स (Collins या \"William Collins, Sons\") 1819 में स्थापित एक स्कॉटलैण्ड की प्रकाशक कम्पनी है जो अब हार्पर कोलिन्स का अंग है। इसकी स्थपना ग्लासगो के एक अध्यापक विलियम कोलिन्स ने की थी। आरंभ में ये धार्मिक (प्रेस्बीटरन) और शैक्षणिक किताबें निकालती थीं लेकिन 1950 में कई कहानियों तथा कल्पना-स्मृति जैसी किताबें निकालकर प्रसिद्ध हुई। 1990 में इसे अमेरिका के हार्पर एंड रो ने ख़रीदकर \"हार्पर-कोलिन्स\" (HarperCollins) बनाया। अभी ये दुनिया के ६ सबसे बड़े प्रकाशक समूहों में से एक है।\n", "id": "560343", "title": "कोलिन्स"}
{"url": "https://hi.wikipedia.org/wiki?curid=560397", "text": "जम्मू–सियालकोट लाइन\n\nजम्मू–सियालकोट रेलवे लाइन की सियालकोट से होकर वज़ीराबाद, पंजाब से जम्मू जाने वाली छोटी लाइन की शाखा थी। इसका निर्माण 1897 में हुआ और जम्मू और कश्मीर की पहली रेलवे लाइन थी। जब तक यह परिवहन मार्ग खुला था तब तक यह व्यापार और वाणिज्य के लिए काम में लिया जाता था। यह मार्ग मुख्यतः चीनी और शक्कर के व्यापार के काम में लिया जाता था। यह मार्ग भारत के विभाजन के बाद बन्द हो गया और 1971 में इसके स्थान पर पठानकोट से जम्मू तक एक अन्य ब्रॉडगेज लाइन का निर्माण कर दिया गया।\nयह रेल लाइन मीरां साहिब, रणबीर सिंह पोरा और सुचेतगढ़ कस्बों से गुजरती थी। सियालकोट से चलने वाली रेलगाड़ी स्थानीय समय सुबह ०८:०० बजे चलती थी और सुबह ११:०० बजे जम्मू पहूँचती थी।\nthumb|सियालकोट जंक्शन स्टेशन\n\nरेल लाइन सीमा के दोनों तरफ जीर्णावस्था में पहुँच चुकी है। पाकिस्तान की ओर रेल-लाइन सियालकोट छावनी स्टेशन तक कार्यकारी अवस्था में है। भारत की ओर रेल-लाइन पूर्णतया खो चुकी है। रणबीर सिंह पोरा में पुंछ शरणार्थियों ने लाइन और उसके आसपास की भूमि पर स्थापित हो गये। राज्य सरकार ने रणबीर सिंह पुरा स्टेशन को विरासत स्थल बनाने की योजना बनाई, यद्यपि योजना कभी निष्पादित नहीं हो सकी। पुरातात्विक अधिकारियों अथवा उत्तर रेलवे ने भी इसमें कोई रूचि नहीं दिखाई।\n\nवर्ष 2000 में, एक बहुत ही पुराना जम्मू रेलवे स्टेशन को कला केन्द्र बनाने के लिए ध्वस्थ कर दिया गया।\n\nट्रैन लाइन सीमा के दोनो तरफ के विभिन्न बुजुर्गों के लिए खिन्नता का स्रोत है। यह सुझाव कई बार आया कि भारत और पाकिस्तान के मध्य व्यापार के लिए यह मार्ग पुनः खोला जाये। पाकिस्तान के प्रथम राष्ट्रगान के लेखक एक हिन्दू जगन नाथ आज़ाद को हिंदुओं और मुसलमानों के बीच हिंसा फैलाने के कारण लाहौर छोड़ना पड़ा। जुलाई २००१ में, आगरा शिखर सम्मेलन में भारत और पाकिस्तान के मध्य लम्बित इस मसले को हल करने की कोशिश की गई। इससे आज़ाद को एक आशा की नई किरण दिखाई दी। लेकिन अन्ततः शिखर सम्मेलन इसे मूर्त रूप देने में असमर्थ रहा। पाकिस्तान रेल द्वारा दिसम्बर २०१३ में किये गए एक विस्तृत सर्वेक्षण में दर्शाया गया कि यह रेल लाइन व्यर्थ हो चुकी है और इसकी मरम्मत करने में अरबों रुपये खर्च होंगे।\n\n", "id": "560397", "title": "जम्मू–सियालकोट लाइन"}
{"url": "https://hi.wikipedia.org/wiki?curid=560408", "text": "पंडित दीनदयाल उपाध्याय शेखावाटी विश्वविद्यालय\n\nपंडित दीनदयाल उपाध्याय शेखावाटी विश्वविद्यालय (, पूर्व नाम : शेखावाटी विश्वविद्यालय) राजस्थान के सीकर जिले में एक नव स्थापित राज्य विश्वविद्यालय है। विश्वविद्यालय की स्थापना का एकमात्र उद्देश्य शेखावाटी अंचल के छात्रों की अध्ययन की जरूरतों को पूरा करने के लिए किया गया है।\n\nशेखावाटी विश्वविद्यालय राजस्थान विधान सभा द्वारा \" शेखावाटी विश्वविद्यालय, सीकर विधेयक, 2012\" पारित करके वर्ष 2012 में स्थापित किया गया था। शेखावाटी विश्वविद्यालय के क्षेत्राधिकार में राजस्थान राज्य के शेखावाटी अंचल सीकर, झुंझुनू और चूरू जिलें शामिल हैं।\n\nविश्वविद्यालय के परिसर के निर्माण के लिए राज्य राजमार्ग 8 पर गांव कटराथल के पास 30 एकड़ जमीन आवंटित की गयी है। वर्तमान में परिसर निर्माणाधीन है और विश्वविद्यालय सीकर शहर में एक अस्थायी परिसर में चल रहा है। \n\nविश्वविद्यालय सीकर जिला और आसपास के जिलों में छात्रों की जरूरतों को पूरा करने के लिए शैक्षणिक सत्र 2014-2015 के लिए सामाजिक विज्ञान के संकाय में स्नातकोत्तर पाठ्यक्रम शुरू करने की योजना बना रहा है।\n\n \n", "id": "560408", "title": "पंडित दीनदयाल उपाध्याय शेखावाटी विश्वविद्यालय"}
{"url": "https://hi.wikipedia.org/wiki?curid=560439", "text": "वेब डिजाइन\n\nवेब डिजाईन विभिन्न प्रकार के कौशलों तथा क्षेत्रों का पारिणामिक रूप होती है जिनकी आवश्यकता वेब साइट्स के निर्माण एवं उनके रख रखाव में पड़ती है। वेब डिजाईन के विभिन्न क्षेत्रों में ग्राफ़िक निर्माण, इंटरफ़ेस डिजाईन, उपभोक्ता अनुभव के अनुसार निर्माणन तथा सर्च इंजन ऑप्टिमाइजेशन आदि आते हैं। हालाँकि कई बार ऐसा होता है की विभिन्न व्यक्ति इन सभी कार्यों को अलग अलग संपन्न करते हैं पर कई निर्माता इन सभी कार्यों को अकेले ही पूर्ण करने की क्षमता रखते हैं। वेब डिज़ाइनरों से अपेक्षा की जाती है की वे बाजार में चल रही तकनीकों तथा उनकी उपयोगिता से अद्यतन रहें ताकि उसका भरपूर फायदा लोगों को मिलता रहे।\nहालाँकि वेब डिजाइनिंग का इतिहास अभी हाल का ही है पर इसे अन्य क्षेत्रों जैसे कि ग्राफ़िक डिजाईन आदि के साथ जोड़ा जा सकता है। वैसे वेब डिजाईन को इस क्षेत्र में एक तकनीकी लब्ध विन्दु की तरह से भी देखा जाता है। अगर आज की जीवनशैली को देखा जाए तो यह लोगों की जिंदगी का एक बहुत ही जरुरी हिसा बन चुकी है और बिना एनिमेटेड ग्राफ़िक्स, विभिन्न शैलियों, बैकग्राउंड तथा संगीत के बिना इन्टरनेट की कल्पना करना बड़ा ही कठिन है। \nसन १९८९ में सी-ई-आर-एन में काम करने के दौरान टिम बर्नर ली नें एक वैश्विक हाइपर टेक्स्ट परियोजना का प्रस्ताव रखा जो कि बाद में वर्ल्ड वाइड वेब बन गया। १९९१-१९९३ तक वर्ल्ड वाइड वेब का जन्म हुआ। तब टेक्स्ट-मात्र पेजों को एक सिंपल लाइन मोड ब्राउज़र की मदद से देखा जा सकता था। सन १९९३ में मार्क एंडरसन तथा एरिक बिना नें मोज़ेक ब्राउज़र का निर्माण किया। उस समय तक कई ब्राउज़र थे पर उनमें से अधिकांश यूनिक्स आधारित थे तथा सामान्य रूप से अधिक लोड लेते थे। उनमें ग्राफिक तत्वों जेसे की ध्वनि एवं चित्रों इत्यादि के लिए कोई जगह नहीं थी। मोज़ेक ब्राउज़र नें इस विचारधारा को तोड़ दिया। अक्टूबर १९९४ को डब्ल्यू३सी के बाद से वर्ल्ड वाइड वेब का विकास अपनी पूरी क्षमता के उपयोग के लिए हो गया।\nउत्पादन के अलग अलग हिस्सों के अनुसार वेब डिजाइनिंग में अलग अलग प्रकार के उपकरणों एवं तकनीकी का प्रयोग होता है। इन उपकरणों को समय समय पर नए नए प्रतिमानों के अनुसार अद्यतन किया जाता है ताकि वे मापदंडों पर खरे उतर सकें; परन्तु उनके पीछे का मूलभूत सिद्धांत वही रहता है। उपयोग किये जाने बाले उपकरणों में वेब ग्राफ़िक डिजाईन उपकरण तथा सर्च इंजन ऑप्टिमाइजेशन उपकरण आदि आते हैं। जहाँ वेब ग्राफ़िक डिजाईन उपकरणों के द्वारा ग्राफ़िक्स का निर्माण किया जाता है वहीँ सर्च इंजन ऑप्टिमाइजेशन उपकरणों के द्वारा सर्च इंजन में वरीयता तथा तत्संबंधी सुझाव मिलते हैं।\nवेब डिजाइनिंग से सम्बंधित कौशलों में निम्न आते हैं-\n\nइन सभी कौशलों का अनुप्रयोग उत्पाद को और अधिक प्रासंगिक तथा सफल बनने के लिए होता है। इन सभी कौशलों के लिए अलग अलग विशेषज्ञों की सहायता ली जाती है।\n\n", "id": "560439", "title": "वेब डिजाइन"}
{"url": "https://hi.wikipedia.org/wiki?curid=560480", "text": "मैं तेरा हीरो\n\nमैं तेरा हीरो डेविड धवन निर्देशित और बालाजी मोशन पिक्चर्स के बैनर तले शोभा कपूर, एकता कपूर द्वारा निर्मित २०१४ की हिन्दी रूमानी एक्शन-हास्य फ़िल्म है। वरुण धवन, इलियाना डी'क्रूज़ और नर्गिस फ़ख़री फ़िल्म में प्रमुख अभिनय भूमिका में हैं। फ़िल्म की प्रमुख फोटोग्राफ़ी ३० मई २०१३ को आरम्भ हुई और इसका फ़िल्मांकन ५ जुलाई २०१३ को आरम्भ हुआ जो १५ अक्टूबर को समाप्त हुआ। फ़िल्म ४ अप्रैल २०१४ को जारी हुई। यह तेलुगू फ़िल्म \"कंडीरीगा\" की पुनर्कृत्ति है। फ़िल्म का आधिकारीक ट्रैलर २३ जनवरी २०१४ को मुख्य कलाकारों की उपस्थिति में जारी किया गया।\n\nश्रीनाथ प्रसाद उर्फ़ सीनू (वरुण धवन) एक दिलफेंक लड़का है जिसका पढ़ाई में बिल्कुल मन नहीं लगता। उसे पढ़ाई के लिए बंगलौर भेज दिया जाता है। कॉलेज में उसकी मुलाक़ात सुनयना (इलियाना डी'क्रूज़) से होती है और वो उससे इश्क़ कर बैठता है। सुनयना को अंगद नेगी (अरुणोदय सिंह) भी बहुत पसंद करता है।\n\n\nएकता कपूर ने जनवरी २०१३ में ही अपनी बड़े बजट की फ़िल्म बनाने की घोषणा कर दी थी।\n\nबालाजी मोशन पिक्चर्स ने वरुण धवन, इलियाना डी'क्रूज़ और नर्गिस फ़ख़री को फ़िल्म में मुख्य कलाकारों के रूप में चुना।\n\nप्रारम्भिक फ़िल्मांकन बंगलौर, बैंकॉक और लंदन शामिल में ५ जुलाई २०१३ को आरम्भ हुआ। इसका अगला फ़िल्मांकन का कार्यक्रम अक्टूबर २०१३ में बैंकॉक में हुआ। फ़िल्म के बहुत से गाने बोस्को=केसर ने बैंकॉक में कोरियोग्राग किये। अभिनेता अनुपम खेर फ़िल्म में सहायक अभिनेता की भूमिका में हैं।\n", "id": "560480", "title": "मैं तेरा हीरो"}
{"url": "https://hi.wikipedia.org/wiki?curid=560482", "text": "भुंई आमला\n\nभुंई आंवला (वानस्पतिक नाम: \"Phyllanthus niruri\") अथवा भुंई आमला अथवा भूआमलकी एरन्ड कुल का लगभग 1.5 फीट से 2 फीट ऊंचा एक वर्षीय पौधा होता है जो बरसात के समय खेतों में खरपतवार के रूप में स्वयंमेव उगता दिखाई देता है। यद्यपि आंवला की तुलना में यह पौधा बहुत छोटा होता है परन्तु आवंला के पौधे जैसे पत्तों तथा पत्तों के पीछे छोटे-छोटे आंवला जैसे फल लगने के कारण संभवतया इसको जमीन का आंवला अथवा 'भुंई आमला' कहा जाता है। अधिकांशतः बंजर जमीनों के साथ-साथ खेतों में वर्षा ऋतु में खरपतवार के रूप में उगने वाले पौधे भुंई आमला का उत्पत्ति स्थल अमेरिका माना जाता है। \n\nभुंई आमला का सम्पूर्ण पंचांग (जड़, तना, पत्ती, पुष्प, फल) औषधीय उपयोग का होता है। भारतवर्ष में यह लगभग सभी क्षेत्रों में बहुतायत में खरपतवार के रूप में मिलता जिसे लोक परंपराओं के अनुसार लीवर से संबंधित विकारों विशेषतया पीलिया तथा हैप्टीटाइटस-बी के उपचार हेतु प्रयुक्त किया जाता है। इसके पत्तों में पौटाशियम की काफी अधिक मात्रा (लगभग 0.83 प्रतिशत) होने के कारण यह काफी अधिक मूत्रल (Diuretic) है। लीवर संबंधी विकारों के साथ-साथ भुंई आमला बुखार, मधुमेह, घनोरिया, आंखों की बीमारियों, खुजली तथा चर्मरोगों, फोड़ों, पेशाब से संबंधित विकारों जैसे पेशाब में खून आना, पेशाब में जलन होना आदि के उपचार हेतु भी प्रयुक्त किया जाता है। इसकी जड़ों से उपयोगी टांनिक बनाया जाता है। इसकी जड़े कब्ज में प्रयुक्त की जाती हैं। इसके मुख्य घटक फाइलेन्थिन तथा हाईपोफाइलेन्थिन हैं तथा इसकी सूखी शाक में फाइलेन्थिल तत्व की मात्रा 0.4% से 0.5% तक होती है। निःसंदेह भुंई आवला काफी अधिक औषधीय उपयोग का पौधा है विशेष रूप से हैप्टीटाइस-बी जैसी जानलेवा बीमारियों के उपचार में प्रभावी सिद्ध होने के कारण इस पौधे की उपयोगगिता और भी बढ़ गई है। \n\nयद्यपि अभी तक भुंई आवला प्राकृतिक रूप से ही काफी मात्रा में प्राप्त हो जाता रहा है तथा बड़े स्तर पर इसके कृषिकरण हेतु प्रयास नहीं किए गए हैं। परन्तु इसकी उपयोगिता तथा मांग को देखते हुए इसके कृषिकरण की आवश्यकता महसूस हो रही है क्योंकि अभी तक इसका बड़े स्तर तक कृषिकरण नहीं हो पाया है, इसका कृषिकरण काफी आसान है, यह काफी कम अवधि की फसल है, अतः इसकी खेती किसानों के लिए व्यवसायिक रूप से काफी लाभकारी सिद्ध हो सकती है। इसकी औषधीय उपयोगिता को देखते हुए इसके बाजार के निरंतर बढ़ते जाने की पर्याप्त संभावनाएं प्रतीत हो रही हैं।\n\nविभिन्न भाषाओं में भुंई आमला के नाम\n\n", "id": "560482", "title": "भुंई आमला"}
{"url": "https://hi.wikipedia.org/wiki?curid=560514", "text": "पथरचटा (खरपतवार)\n\nपत्थरचट्टा (वानस्पतिक नाम: ट्राइन्थिमा मोनोगाइना / Trianthema monogyna) खरीफ ऋतु का एकवर्षीय खरपतवार है। वर्षा ऋतु में यह बहुत बढता हैं व फूलता-फलता है। इसकी वृद्धि उपजाऊ तथा नम भूमि में बहुत अधिक होती है। भूमि में जड़ें गहराई तक जाती हैं। इसके तने फैलने वाले, बहुशाखीय व सरस होते हैं जिनकी लम्बाई २५-३० सेमी होती है। पत्तियां विभिन्न आकार की रसदार व मोटी होती हैं। पुष्प सलिटरी व्रत्तहीन, सफेद अथवा लालिमा युक्त होते हैं। फूल कैप्सूल के आकार का होता हैं तथा फल काले अनेक रखाओं से युक्त होते हैं।\n\n\n", "id": "560514", "title": "पथरचटा (खरपतवार)"}
{"url": "https://hi.wikipedia.org/wiki?curid=560515", "text": "अंजली भारती\n\nअंजली भारती (जन्म: 17 मार्च 1972, शाहजहाँपुर) भारत से हिन्दी की एक लेखिका हैं।\n\nअंजली भारती का पहला उपन्यास \"घर-परिवार और रिश्ते\" है, जिसे पहले सावित्री प्रकाशन और फिर बाद में आत्माराम एंड संस ने प्रकाशित किया।। उनके उपन्यास \"स्वयंसिद्धा\" को आत्माराम एण्ड सन्स ने मई ०२, २००७ को प्रकाशित किया था। यह उस स्त्री की कहानी है जिससे उसके अपनों ने ही सब कुछ छीन लिया था, उसने वह कुछ वापस पाया। पर अन्त में लगा कि सब कुछ पाकर भी कहीं कुछ शून्य है। वह शून्य जो समय के बीत जाने पर भी ज्यों का त्यों खड़ा है लेकिन मान है जो खड़ा है कि अपनी सामर्थ्य भर जीवन को जीया जाय।\n\nइसके अलावा उनकी कुछ और महत्त्वपूर्ण कृतियाँ क्रमश: \"नाभि-मुद्रा-योग\",\"दहक\",\"भारत तिब्बत चीन सामायिक चर्चा\"आदि है।\n", "id": "560515", "title": "अंजली भारती"}
{"url": "https://hi.wikipedia.org/wiki?curid=560516", "text": "अंजू बाला\n\nअंजू बाला भारत से हिन्दी की एक लेखिका हैं।\n\nउनका एक उपन्यास \"मेरी वनिता\" जनवरी ०१, २००५ में हुआ था।\n", "id": "560516", "title": "अंजू बाला"}
{"url": "https://hi.wikipedia.org/wiki?curid=560518", "text": "शमल भृंग\n\nशमल भृंग या गुबरैला या 'गोबड़ैला' (Dung beetle) एक भृंग (बीटल) है जो अपना पोषण अंशतः या पूर्णतः मल से करता है। \n", "id": "560518", "title": "शमल भृंग"}
{"url": "https://hi.wikipedia.org/wiki?curid=560522", "text": "शोभा डे\n\nशोभा डे (मूल नाम: शोभा राजाध्यक्ष, जन्म: 7 जनवरी 1948) एक भारतीय लेखिका, स्तंभकार और उपन्यासकार हैं।\nशोभा डे गिरगांव, मुंबई में दिनांक 7 जनवरी 1948 को एक गौड़ सारस्वत ब्राह्मण परिवार में पैदा हुई। उनके बचपन का नाम शोभा राजाध्यक्ष है। उन्होने क्वीन मैरी स्कूल, मुंबई से अपनी स्कूली शिक्षा पूरी की और मुंबई के सेंट जेवियर्स कॉलेज से मनोविज्ञान से स्नातक किया। वे कुछ वर्षों तक मॉडलिंग के पेशे से भी जुड़ी रही हैं।\nएक मॉडल के रूप में कुछ वर्षों तक कार्य करने के पश्चात 1970 में उन्होने पत्रकारिता के क्षेत्र में अपना कैरियर शुरू किया और तीन पत्रिकाओं क्रमश: स्टारडस्ट, सोसायटी और सेलिब्रिटी का संपादन किया। वे \"टाइम्स ऑफ इंडिया\" और \"द एशियन एज\" सहित मुख्यधारा के चार समाचार पत्रों में साप्ताहिक स्तंभ लिखती हैं। वे धारावाहिक \"स्वाभिमान\" सहित टेलीविजन पर कई लोकप्रिय धारावाहिक अथवा विज्ञापन लिख चुकी हैं। \n\n", "id": "560522", "title": "शोभा डे"}
{"url": "https://hi.wikipedia.org/wiki?curid=560523", "text": "खाद\n\nखाद वनस्पती जगत में पौसण और विकास के काम आने वाले विघतन को खाद कहते हैं ! जैविक रूप में प्रयुक्त जैव पदार्थों को जैविक खाद (Manure) कहते हैं। \n\nयह चार प्रकार की होती है-\n", "id": "560523", "title": "खाद"}
{"url": "https://hi.wikipedia.org/wiki?curid=560528", "text": "कम्पोस्ट\n\nकम्पोस्ट (Compost) एक प्रकार की खाद है जो जैविक पदार्थों के अपघटन एवं पुनःचक्रण से प्राप्त की जाती है। यह जैव कृषि का मुख्य घटक है। कम्पोस्ट बनाने का सबसे सरल तरीका है - नम जैव पदार्थों (जैसे पत्तियाँ, बचा-खुचा खाना आदि) का ढेर बनाकर कुछ काल तक प्रतीक्षा करना ताकि इसका विघटन हो जाय। विघटन में कुछ सप्ताह या महीने लगते हैं। उसके बाद वह ह्यूमस में बदल जाता है। कम्पोस्ट बनाने की आधुनिक विधि कई चरणों में पूर्ण होती है और प्रत्येक चरण में जल, वायु एवं कार्बन तथा नाइट्रोजन से समृद्ध पदार्थों को बड़े नपे-तुले ढंग से डाला जाता है।\n\n", "id": "560528", "title": "कम्पोस्ट"}
{"url": "https://hi.wikipedia.org/wiki?curid=560537", "text": "राष्‍ट्रीय खाद्य सुरक्षा अधिनियम\n\nराष्‍ट्रीय खाद्य सुरक्षा अधिनियम-2013 भारत सरकार द्वारा अधिसूचित एक कानून है जिसके माध्यम से भारत सरकार का उद्देश्य यह सुनिश्चित करना है कि देश में जनसाधारण को खाद्यान्न उपलब्ध हो सके।\n\nभारतीय संसद द्वारा पारित होने के उपरांत सरकार द्वारा 10 सितम्‍बर, 2013 को इसे अधिसूचित कर दिया गया।\n\nराष्‍ट्रीय खाद्य सुरक्षा अधिनियम का उद्देश्‍य लोगों को सस्‍ती दर पर पर्याप्‍त मात्रा में उत्‍तम खाद्यान्‍न उपलब्ध कराना है ताकि उन्हें खाद्य एवं पोषण सुरक्षा मिले और वे सम्‍मान के साथ जीवन जी सकें। \n\n\n2014 के आरम्भ तक हरियाणा, राजस्‍थान, दिल्‍ली और हिमाचल प्रदेश के 4 राज्‍यों में इस अधिनियम का कार्यान्‍वयन प्रारंभ हो चुका था तथा इस अधिनियम के अंतर्गत राज्‍यों को खाद्यान्‍न का आवंटन भी प्रारंभ हो चुका था।\n", "id": "560537", "title": "राष्‍ट्रीय खाद्य सुरक्षा अधिनियम"}
{"url": "https://hi.wikipedia.org/wiki?curid=560548", "text": "एग्रोपीडिया\n\nएग्रोपीडिया या कृषिविश्वकोश (agropedia) भारतीय कृषि से सम्बन्धित ज्ञान का एक आनलाइन भण्डार है। इस पर हिन्दी, अंग्रेजी तथा कुछ अन्य भारतीय भाषाओं में जानकारी है।\n\nयह परियोजना भारत सरकार द्वारा समर्थित एवं विश्व बैंक द्वारा प्रायोजित है। यह परियोजना १२ जनवरी २००९ को आरम्भ की गयी थी।\n\n\n", "id": "560548", "title": "एग्रोपीडिया"}
{"url": "https://hi.wikipedia.org/wiki?curid=560563", "text": "आर गांधी (डिप्टी गवर्नर)\n\n\"\"\n\nश्री आर गांधी को 03 अप्रैल 2014 से तीन वर्षों की अवधि के लिए भारतीय रिज़र्व बैंक का उप गवर्नर नियुक्त किया गया है। इससे पूर्व वे बैंक के कार्यपालक निदेशकों में से एक थे।\nश्री गाँधी को बैंकिंग परिचालन और विकास विभाग, गैर-बैंकिंग पर्यवेक्षण विभाग, शहरी बैंक विभाग, व्यय और बजट नियंत्रण विभाग, सूचना प्रौद्योगिकी विभाग, विधि विभाग, परिसर विभाग और जोखिम निगरानी विभाग दिए गए हैं।\n\nश्री गाँधी वर्ष 1980 में भारतीय रिज़र्व बैंक में नियुक्त हुए। यहाँ इन्होंने भुगतान प्रणाली और सूचना प्रौद्योगिकी, वित्तीय बाजार (मुद्रा, प्रतिभूति, फोरेक्स और पूंजी बाजार) परिचालन और विनियमन, मुद्रा परिचालन और प्रबंध, कार्मिक और मानव संसाधन प्रबंध, औद्योगिक ऋण तथा अंतर्राष्ट्रीय बैंकिंग जैसे विभिन्न क्षेत्रों विशेषज्ञता और अनुभव प्राप्त किया है। वे तीन वर्षों के लिए भारतीय प्रतिभूति और विनिमय बोर्ड (सेबी) में विशेष नियुक्ति पर भी रह चुके हैं। वे रिज़र्व बैंक के दो क्षेत्रीय कार्यालयों के प्रमुख भी रहे तथा उन्होंने बैंकिंग प्रौद्योगिकी विकास और अनुसंधान संस्थान, हैदराबाद के निदेशक का कार्यभार भी संभाला है। वे तीन वर्षों के लिए भारतीय रिज़र्व बैंक के गवर्नर के कार्यपालक सहायक भी रहे। वे भिन्न-भिन्न समयावधि में पांच वर्षों तक चार सार्वजनिक क्षेत्र के बैंकों के निदेशक मंडल में रिज़र्व बैंक द्वारा नामित निदेशक भी रहे। वे विभिन्न समितियों, कार्य समूहों और कार्य दलों से संबद्ध भी रहे हैं।\n\nश्री गाँधी का जन्म 1956 में हुआ। उन्होंने अन्नामलाई विश्वविद्यालय, तमिल नाडु से अर्थशास्त्र में स्नातकोत्तर डिग्री प्राप्त की है। उन्होंने प्रबंध सूचना प्रणाली में दि अमेरिकन यूनिवर्सिटी, वाशिंगटन और पूंजी बाजार में सिटी यूनिवर्सिटी ऑफ न्यूयॉर्क से स्नातकोत्तर स्तरीय प्रमाण-पत्र भी प्राप्त किए हैं। उन्होंने गणितीय अर्थशास्त्र, इकॉनोमेट्रिक्स, विकास बैंकिंग और अंतर्राष्ट्रीय अर्थशास्त्र पर दि अमेरिकन यूनिवर्सिटी और जॉर्ज वाशिंगटन यूनिवर्सिटी, वाशिंगटन से विशेष पाठ्यक्रम भी किए हैं। उनकी तकनीकी शिक्षा में आईबीएम एजुकेशन, सिडनीसे सिस्टम प्रोग्रामिंग में प्रमाण-पत्र पाठयक्रम और ओआरएसीएलई, एसेंबली लैंगवेज, नेटवर्किंग आदि शामिल हैं। उन्होंने गांधीवादी विचारधारा पर मदुरै विश्वविद्यालय, तमिल नाडु, भारत से प्रमाण-पत्र प्राप्त किया है।\n", "id": "560563", "title": "आर गांधी (डिप्टी गवर्नर)"}
{"url": "https://hi.wikipedia.org/wiki?curid=560609", "text": "सांवा घास\n\nसाँवा घास (वानस्पतिक नाम:Echinochloa crus-galli) एक खरपतवार है। यह खरीफ की फसलों के साथ उगती है।\n\n", "id": "560609", "title": "सांवा घास"}
{"url": "https://hi.wikipedia.org/wiki?curid=560610", "text": "अपराजिता\n\nअपराजिता (वानस्पतिक नाम:\"Clitoria ternatea\") एक खरपतवार है।\n\nअपराजिता लता वाला पौधा है। इसके आकर्षक फूलों के कारण इसे लान की सजावट के तौर पर भी लगाया जाता है। ये इकहरे फूलों वाली बेल भी होती है और दुहरे फूलों वाली भी। फूल भी दो तरह के होते हैं - नीले और सफेद।\n\nबंगाल या पानी वाले इलाकों में अपराजिता एक बेल की शक्ल में पायी जाती है। इसका पत्ता आगे से चौडा और पीछे से सिकुडा रहता है। इसके अन्दर आने वाले स्त्री की योनि की तरह से होते है इसलिये इसे ’भगपुष्पी’ और ’योनिपुष्पी’ का नाम दिया गया है। इसका उपयोग काली पूजा और नवदुर्गा पूजा में विशेषरूप में किया जाता है। जहां काली का स्थान बनाया जाता है वहां पर इसकी बेल को जरूर लगाया जाता है। गर्मी के कुछ समय के अलावा हर समय इसकी बेल फूलों से सुसज्जित रहती है।\n\n", "id": "560610", "title": "अपराजिता"}
{"url": "https://hi.wikipedia.org/wiki?curid=560611", "text": "बनधनिया\n\nबनधनिया (वानस्पतिक नाम:Spergula arvensis) एक खरपतवार है।\n", "id": "560611", "title": "बनधनिया"}
{"url": "https://hi.wikipedia.org/wiki?curid=560612", "text": "गूमा\n\nगूमा (वानस्पतिक नाम:Leucas aspera) एक खरपतवार है। यह लैमिनेसी कुल की है। यह एक आयुर्वेदिक औषधि भी है। औषधीय उपयोग- सिरदर्द, मधुमेह, पीलिया, मलेरिया। \n", "id": "560612", "title": "गूमा"}
{"url": "https://hi.wikipedia.org/wiki?curid=560615", "text": "डिगबोई तेल शोधनागार\n\nडिगबोई तेल शोधनागार (रिफाइनरी) को असम ऑइल कंपनी लिमिटेड द्वारा 1901 में डिगबोई में स्थापित किया गया था। यह एशिया की सबसे पुरानी और सबसे लम्बे समय से परिचालित तेल रिफाइनरी है। 1981 से इण्डियन ऑयल कॉर्पोरेशन लिमिटेड (आईओसी) ने असम तेल कंपनी लिमिटेड की रिफाइनरी और विपणन प्रबंधन अपने हाथ में लिया और एक अलग विभाग बनाया। यह विभाग तेल शोधन और विपणन दोनों अभियानों के लिए जिम्मेदार है। डिगबोई तेल शोधनागार में रिफाइनरी स्थापित क्षमता 0.50 एमएमटीपीए (मिलियन मीट्रिक प्रतिवर्ष टन) था। रिफाइनरी की शोधन क्षमता में जुलाई, 1996 में रिफाइनरी के आधुनिकीकरण से 0.65 एमएमटीपीए की वृद्धि हुई थी। 1999 में 1,70,000 टीपीए क्षमता का एक नया कोकिंग यूनिट चालू किया गया। माइक्रोक्रिस्टेलाइन मोम का उत्पादन बढ़ाने के लिए एक नए साल्वेंट डीवाक्सिंग यूनिट 2003 में स्थापित और चालू किया गया। रिफाइनरी भी डीज़ल की गुणवत्ता में सुधार करने के लिए 2002 में हाइड्रोट्रीटर-युओपी स्थापित किया है। \n\n", "id": "560615", "title": "डिगबोई तेल शोधनागार"}
{"url": "https://hi.wikipedia.org/wiki?curid=560619", "text": "डिगबोई\n\nडिगबोई भारत के असम राज्य के तिनसुकिया जिले के उत्तर पूर्वी हिस्से में स्थित एक छोटा सा नगर है। \n\n19वीं सदी के अंतिम वर्षों में यहाँ कच्चे तेल की खोज की गयी थी। डिगबोई असम के तेल नगरी के रूप में जाना जाता है। डिगबोई में एशिया में पहली बार तेल कुएँ का खनन हुआ था। 1901 में यहाँ एशिया की पहली रिफाइनरी को शुरू किया गया था। डिगबोई में अभी तक उत्पादन करने वाली कुछ सबसे पुराने तेल कुएँ हैं। भारत की स्वतंत्रता के दशकों बाद तक असम तेल कंपनी के लिए काम कर रहे ब्रिटिश पेशेवरों की एक महत्वपूर्ण संख्या थी। इसीलिए ब्रिटिश लोगों ने डिगबोई को अच्छी तरह से विकसित किया था तथा बुनियादी सुविधाओं से परिपूर्ण किया था। यहाँ मौजूद कुछ बंगले अभी तक ब्रिटिश काल की याद दिलाते हैं। यहाँ डिगबोई क्लब के भाग के रूप में अठारह होल्स का एक गोल्फ कोर्स है। \n\n१९वीं सदी के शुरुआती वर्षों में ब्रिटिश सरकार के लोगों ने तिनसुकिया के पूर्वी इलाकों में कोयले और काष्ठ उद्योग के लिए प्रवेश किया। तब यह इलाका घने जंगलों से भरा हुआ था। १८८२ में इंग्लैंड में पंजीकृत कंपनी असम रेलवे एंड ट्रेडिंग कंपनी (ए आर एंड टीसी) के इंजीनियर, डब्ल्यू. एल. लेक और कई मजदूर लेडो तक डिब्रू-सदिया रेलवे लाइन का विस्तार करने में व्यस्त थे। काम में अनेक हाथियों को भी इस्तेमाल किया जा रहा था। घने जंगल के बाहर निकलते हुए एक हाथी के तेल से सने पैरों को देखकर डब्ल्यू. एल. लेक जो कि कनाडा के थे, चिल्लाये “डिग बॉय ..डिग”.. संभवतः इसी तरह डिगबोई का नामकरण हुआ होगा. डिगबोई के नामकरण की शायद यह सबसे मजेदार कहानी है। परन्तु इसके कोई ठोस तथ्य नहीं है। \n\nअन्य कहानियों के अनुसार दिहिंग नदी की उपनदी डिगबोई नाला से डिगबोई का नाम पड़ा. हाथी के पैरों पर लगे तेल से कच्चे तेल के पता लगने की कहानी पर कुछ लोग यकीन नहीं करते. कुछ पुराने तथ्यों से पता चलता है की बरबिल अंचल से जमीन से तेल रिसने की घटना को कई ब्रिटिश अफसरों और इंजिनिरिओं ने प्रत्यक्ष किया था। ब्रिटिश सैन्य अधिकारी जो १८२५ में इन जंगलों में आये थे, उनकी डायरियों और चिठ्ठियों से पता चलता है की इन इलाकों में कच्चे तेल की मौजूदगी के बारे में उन्हें मालूम था। लेफ्टिनेंट आर. विलकॉक्स, मेजर ए. व्हाइट, कैप्टन फ्रांसिस जेनकींस, कैप्टन पी.एस. हीने आदि वे सब अफसर थे जिन्होंने अलग अलग समय में दिहिंग नदी, बरबिल और वर्तमान डिगबोई के आस पास कच्चे तेल होने का दावा किया था। 1828 में सी.ए. ब्रूस ने और 1865 में जियोलाजिकल सर्वे ऑफ़ इंडिया के एच.बी. मेडीकाट ने भी ऊपरी असम में कच्चे तेल देखने की बात कही थी। तब यह सारे इंजिनियर कोयले के लिए सर्वेक्षण कर रहे थे।\n\nइन्ही घटनाक्रमों के बीच एक उत्साही अंग्रेज़ इंजिनियर, डब्ल्यू. एल. लेक जो की तेल इंजीनियरिंग में भी रूचि रखता था, ब्रिटिश सरकार की कंपनी को तेल की खोज के लिए राजी कर लिया। १८८९ में खुदाई परियोजना को मंजूरी दी गई। इंजिनियर लेक ने उपकरण, बॉयलर, स्थानीय श्रमिकों और हाथियों को इकठ्ठा करना शुरू किया और सितंबर 1889 में तेल के पहली खुदाई की गयी। इस खुदाई को नवम्बर १८९० तक जारी रखा गया। कुछ लोगों का मानना है की इसी खुदाई के दौरान लेक ने किसी मजदूर से कहा होगा...“डिग बॉय ..डिग” यानी \"खोद लड़के ...खोद\" \n\nकुछ अन्य स्रोतों के मुताबिक कोलकाता की कंपनी मेकिलोप स्टीवर्ट एंड कंपनी के मिस्टर गुडएनफ ने नवंबर 1886 में तेल के लिए खुदाई का एक व्यवस्थित कार्यक्रम शुरू करने का बीड़ा उठाया था। डिगबोई के ३० किमी दक्षिण पूर्व में नाहरपुंग नामक स्थान में भारत में पहला तेल का कुआँ खोदा गया। यह १०२ फुट गहरा था था परन्तु इसमें से तेल नहीं निकला. लेकिन डिगबोई से २३ किमी उत्तर पश्चिम में माकुम नामक स्थान के द्वितीय तेल कुएँ से तेल निकला. \n\nघटनाक्रम कुछ भी रहे हो पर पेनसिल्वेनिया, संयुक्त राज्य अमेरिका में कर्नल ई.एल. ड्रेक को कच्चे तेल की खोज के २३ साल बाद कहीं कच्चे तेल कही पता चला था। तब भारत में शासन कर रहे ब्रिटिश सरकार के लिए बहुत उत्साहित करने वाली खबर थी।\n\n", "id": "560619", "title": "डिगबोई"}
{"url": "https://hi.wikipedia.org/wiki?curid=560647", "text": "बड़ी दुधी\n\nबड़ी दुधी (वानस्पतिक नाम:\"Euphorbia hirta\") एक खरपतवार है।\n\nबडी दुद्धी एकवर्षीय खरपतवार है। यह ऊँची भूमि में उगता है। वर्षा ऋतु में अधिक वृद्धि होती है। पत्तियां व तना तोड़ने पर दूध के रंग जैसा तरल पदार्थ निकलता हैं। जडें मूसला होती हैं लेकिन अधिक गहराई तक भूमि में नहीं जाती हैं। तना कमजोर होता है जो भूमि पर फैलकर बढता है तथा तने पर छोटे-छोटे बाल होते हैं। पत्तियां दीर्घायत (ओबलांग), लाल रंग लिए हुए तथा सिरा नुकीला होता है। फूल कम्पोजिट, फल कैप्सूल बाल युक्त , ०.१२५ सेमी लम्बे होते हैं।\n\n", "id": "560647", "title": "बड़ी दुधी"}
{"url": "https://hi.wikipedia.org/wiki?curid=560648", "text": "कनकउआ\n\nकनकउआ (वानस्पतिक नाम:\"Commelina benghalensis\" / कोमेलिना बेघालेंसिस ; अंग्रेजी : Tropical prider wort) एक खरपतवार है। इसे केना या 'कृष्ण घास' भी कहते हैं।\n\nइसे असम में 'कोनासियोलू', महाराष्ट्र में 'केना' तथा उड़ीसा में 'कंचारा कांकु' से जाना जाता है यह वार्षिक या बहुवर्षीय चौड़ी पत्ती श्रेणी की लता है, जो अधिकतम ४० सें.मी. ऊँची होती है। इसमें नीले रंग के फूल लगे होते हैं। यह बीज और भूस्तारी से प्रचरण करता है। बीज काला एवं खुरदुरी सतह वाला होता है। यह खरपतवार गीली भूमियों को अधिक पसंद करता है और वानस्पतिक प्रजनन विधि द्वारा तेजी से बढ़ता है। आरम्भिक अवस्था में यदि इसे नियन्त्रित न किया जाये, तो प्रतिस्पर्धा क्षमता ज्यादा होने के कारण उपज में ५०% तक कमी कर सकता है। \n", "id": "560648", "title": "कनकउआ"}
{"url": "https://hi.wikipedia.org/wiki?curid=560649", "text": "जंगली जई\n\nजंगली जई (वैज्ञानिक नाम:\"Avena fatua\") एक घास (खरपतवार) है।\n", "id": "560649", "title": "जंगली जई"}
{"url": "https://hi.wikipedia.org/wiki?curid=560650", "text": "जंगली सरसों\n\nजंगली सरसों (वैज्ञानिक नाम:Brassica arvensis) एक खरपतवार है जो देखने में सरसों जैसा होता है।\n", "id": "560650", "title": "जंगली सरसों"}
{"url": "https://hi.wikipedia.org/wiki?curid=560651", "text": "खट्टी मीठी घास\n\nखट्टी मीठी घास (वैज्ञानिक नाम:\"Oxalis acetosella\") एक खरपतवार है।\n", "id": "560651", "title": "खट्टी मीठी घास"}
{"url": "https://hi.wikipedia.org/wiki?curid=560655", "text": "वित्तीय आसूचना एकक (भारत)\n\nवित्तीय आसूचना एकक (भारत) (अंग्रेज़ी में - फाईनैंशियल इंटेलिजेंस यूनिट-इ़डिया, Financial Intelligence Unit-India) वित्त मंत्रालय के अधीन एक एजेंसी है जिसका कार्य संदेहयुक्त वित्तीय सौदों की सूचनाओं का संग्रहण, प्रोसेसिंग, विश्लेषण व अपसारण करना है। यह अपने आप में एक नियामक संस्था नहीं है अपितु सूचना संग्रहण के माध्यम से विभिन्न नियामकों यथा भारतीय रिज़र्व बैंक, सेबी आदि के साथ सहयोग करता है।\n\nइसकी स्थापना 18 नवम्बर 2004 को की गई थी। यह एक स्वतंत्र निकाय है जो कि सीधे आर्थिक आसूचना परिषद् (Economic Intelligence Council (EIC)) के अधीन है जिसके अध्यक्ष वित्तमंत्री होते हैं।\n\nइस एजेंसी का कार्य जिसका कार्य संदेहयुक्त वित्तीय सौदों की सूचनाओं का संग्रहण, प्रोसेसिंग व विश्लेषण करना तथा अर्थयुक्त जानकारी को संबंधित विभागों यथा विधि-प्रवर्तन, नियामक, खुफिया विभाग आदि तक पँहुचाना है। मनी लाँडरिंग व संबंधित अपराधों की रोकथाम के लिए कार्यरत अंतर्राष्ट्रीय एजेंसियों (यथा-फाईनैंशियल एक्शन टास्क फोर्स, एग्मोण्ट समूह आदि) के साथ समन्वय एवं सहयोग भी इस एजेंसी का प्रमुख कार्य है।\n\nजनवरी 2011 से श्री पी के तिवारी इस संस्था के निदेशक पद पर हैं। इससे पूर्व वे पीएफआरडीए के कार्यकारी निदेशक के पद पर थे।\n\nजानकारी संग्रहण हेतु फिननेट (https://finnet.gov.in/) का उपयोग किया जाता है।\n", "id": "560655", "title": "वित्तीय आसूचना एकक (भारत)"}
{"url": "https://hi.wikipedia.org/wiki?curid=560685", "text": "न्यूटन का शीतलन का नियम\n\nदूसरे शब्दों में, यह नियम कहता है कि, 'ऊष्मा अन्तरण गुणांक' (heat transfer coefficient) का मान नियत रहता है। वास्तव में यह नियम ऊष्मा चालन में तो बहुत सीमा तक सत्य है किन्तु संवहन द्वारा ऊष्मा के स्थानान्तरण की दशा में यह नियम अंशतः ही सत्य है (पूर्णतः नहीं)। संवहन के द्वारा ऊष्मा अन्तरण में ऊष्मा अन्तरण गुणांक पूर्णतः नियत नहीं होता बल्कि कुछ सीमा तक तापान्तर पर भी निर्भर करता है। और अन्ततः, विकिरण के द्वारा ऊष्मा स्थानान्तरण के केस में तो यह नियम और भी गलत है क्योंकि वहाँ ऊष्मा अन्तरण की दर वस्तु के ताप के चतुर्थ घात के समानुपाती होती है।\n", "id": "560685", "title": "न्यूटन का शीतलन का नियम"}
{"url": "https://hi.wikipedia.org/wiki?curid=560687", "text": "रुद्धोष्म प्रक्रम\n\nरुद्धोष्म प्रक्रम (एडियाबेटिक प्रॉसेस) किसी उष्मा गतिक निकाय में किए गए ऐसे प्रक्रम को कहते हैं, जिसमें परिवर्तन के समय निकाय और वाह्य वातावरण के बीच उष्मीय ऊर्जा का आदान-प्रदान न हो। (रुद्धोष्म = रुद्ध + ऊष्म = जिसमें ऊष्मा का आदान-प्रदान अवरुद्ध हो)\n\nरुद्धोष्म प्रक्रम की परिकल्पना अत्यन्त व्यावहारिक महत्व की है। तेजी से घटित होने वाले अनेकों रासायनिक व भौतिक प्रक्रम रुद्धोष्म प्रक्रम होते हैं या रुद्धोष्म प्रक्रम के सन्निकट होते हैं। किन्तु रुद्धोष्म प्रक्रम के पहले या बाद के प्रक्रम में ऊष्मा का आदान-प्रदान होता है।\n\nव्युत्क्रमणीय रुद्धोष्म प्रक्रम से होकर गुजरते हुए आदर्श गैस का गणितीय समीकरण निम्नलिखित है-\nwhere is pressure, is volume, and for this case where \n\n", "id": "560687", "title": "रुद्धोष्म प्रक्रम"}
{"url": "https://hi.wikipedia.org/wiki?curid=560689", "text": "सियालकोट\n\nसियालकोट पाकिस्तान के पंजाब प्रान्त के उत्तर-पूर्व में स्थित सियालकोट जिले का मुख्यालय एवं सैनिक छावनी है।\n\nनगर उत्तरी-पश्चिमी रेलमार्ग पर लाहौर से १०० किमी उत्तर-पूर्व में स्थित है। यह नगर अनेक व्यवसायों एवं उद्योगों का केंद्र है। नगर में १०वीं शताब्दी के एक किले के भग्नावशेष हैं जो एक टीले पर खड़े हैं। इतिहासकारों का अनुमान है कि यह टीला किले से अधिक प्राचीन है। कुछ इतिहासकारों ने नगर की पहचान प्राचीन 'शाकल नगर' से की है।\n\n", "id": "560689", "title": "सियालकोट"}
{"url": "https://hi.wikipedia.org/wiki?curid=560690", "text": "छोटी रेल लाइन\n\nछोटी रेल लाइन अथवा नैरो गेज रेलवे (अथवा नैरो रेल लाइन) एक रेलवे है जिसका रेल गेज मानक रेलवे गेज से से भी छोटा होता है। वर्तमान में मौजूदा छोटी रेल लाइनों की गेज और के मध्य स्थित है।\n", "id": "560690", "title": "छोटी रेल लाइन"}
{"url": "https://hi.wikipedia.org/wiki?curid=560696", "text": "हेस्टिंग्स इस्माय\n\nहेस्टिंग्स इस्माय (; 21 जून 1887 – 17 दिसम्बर 1965) ब्रितानी भारतीय सेना के अधिकारी और राजनयिक थे। उन्हें द्वितीय विश्वयुद्ध के दौरान विन्सटन चर्चिल के प्रमुख सैनिक सहायक के रूप में और १९५२ से १९५७ तक नाटो के प्रथम महासचिव के रूप में जाना जाता था।\n", "id": "560696", "title": "हेस्टिंग्स इस्माय"}
{"url": "https://hi.wikipedia.org/wiki?curid=560697", "text": "घात श्रेणी\n\nगणित में घात श्रेणी (एक चर में) एक अनन्त श्रेणी है जिसको निम्न रूप में लिखा जाता है:\n\nजहाँ \"a\" \"n\"वें पद के गुणांक को निरुपित करता है एवं \"c\" एक नियतांक है और \"x\", \"c\" के आसपास का एक बिन्दु है। यह श्रेणी सामान्यतः किसी ज्ञात फलन का टेलर श्रेणी विस्तार होता है।\n", "id": "560697", "title": "घात श्रेणी"}
{"url": "https://hi.wikipedia.org/wiki?curid=560699", "text": "विसरण समीकरण\n\nविसरण समीकरण एक आंशिक अवकल समीकरण है जो विसरण में प्रयुक्त पदार्थों के घनत्व गतिकी को वर्णित करती है। इस समीकरण को विसरण-सदृश व्यवहार करने वाली प्रक्रियाओं के लिए भी प्रयुक्त किया जाता है।\n\nसमीकरण को सामान्यतः निम्न प्रकार लिखा जाता है:\n\nजहाँ \"ϕ\"(r, \"t\") स्थिति r पर विसरित पदार्थ का घनत्व है और \"t\" समय एवं \"D\"(\"ϕ\", r) स्थिति r और घनत्व \"ϕ\" पर विसरण गुणांक तथा ∇ अवकल संकारण डेल को निरुपित करता है।\n", "id": "560699", "title": "विसरण समीकरण"}
{"url": "https://hi.wikipedia.org/wiki?curid=560702", "text": "वक्र-रेखी निर्देश तन्त्र\n\nज्यामिति में वक्र-रेखी निर्देश तन्त्र एक निर्देश तन्त्र है जो त्रिविम समष्टि में यह निर्देश तन्त्र तीन पृष्ठों (वक्र अथवा समतल) जो किसी एक बिन्दु पर प्रतिच्छेद करती हैं, का समुच्चय होता है।\n", "id": "560702", "title": "वक्र-रेखी निर्देश तन्त्र"}
{"url": "https://hi.wikipedia.org/wiki?curid=560704", "text": "कर्ल (गणित)\n\nसदिश कलन में कुंतल या कर्ल ((Curl) एक सदिश संकारक (ऑपरेटर) है जो किसी त्रिविम सदिश क्षेत्र के अत्यणु घूर्णन का वर्णन करता है। क्षेत्र के प्रत्येक बिन्दु पर कर्ल को एक सदिश राशि द्वारा निरुपित किया जाता है।\n\nत्रिबीमीय सदिश formula_1 या formula_2 के कर्ल को भिन्न भिन्न तरीकों से प्रदर्शित किया जाता है, जैसे-\n\nकिसी सदिश बिन्दु फलन F(x,y,z), का कर्ल निम्नलिखित है-\n\nइसको निम्नलिखित प्रकार से लिखा जा सकता है-\n", "id": "560704", "title": "कर्ल (गणित)"}
{"url": "https://hi.wikipedia.org/wiki?curid=560708", "text": "यूक्लिडीन समष्टि\n\nगणित और ज्यामिति में यूक्लिडीन समष्टि \"n\"-विमिय समष्टि को कहते हैं। इसका नामकरण यूनानी गणितज्ञ यूक्लिड के नाम पर किया गया।\n", "id": "560708", "title": "यूक्लिडीन समष्टि"}
{"url": "https://hi.wikipedia.org/wiki?curid=560711", "text": "इनुइत भाषा\n\nइनुइत भाषा मूल अमेरिकी भाषाओं के समूह से सम्बद्ध एक भाषा है जो मुख्यतः उत्तर अमरिकी आर्कटिक और उपार्कटिक लैब्राडोर में बोली जाती है। इस भाषा में स्वतंत्रता के लिए एक भी शब्द नहीं है। इस भाषा में 'स्वतंत्रता' का निकटतम शब्द 'अन्नाकपोक' है जिसका तात्पर्य 'पकड़ा नहीं गया' है।\n", "id": "560711", "title": "इनुइत भाषा"}
{"url": "https://hi.wikipedia.org/wiki?curid=560723", "text": "मुर्दहिया\n\nमुर्दहिया दलित साहित्यकार डॉ॰ तुलसीराम की आत्मकथा है, जिसके माध्यम से लेखक ने कई वर्षों से दलित आत्मकथाओं में साहित्य जगत के बंधे-बंधाये मानदण्डों को तोड़कर अपने जीवन से जुड़े उस सच्चे और कड़ुवे यथार्थ को सबके सामने उजागर करने का प्रयास किया है, जिसे उन्होंने स्वयं झेला।\n", "id": "560723", "title": "मुर्दहिया"}
{"url": "https://hi.wikipedia.org/wiki?curid=560759", "text": "अमरावती एक्सप्रेस\n\nअमरावती एक्सप्रेस भारत सरकार द्वारा शुरू की गयी दो ट्रेन सेवाओं का नाम है जिनके अनुक्रमांक अलग अलग हैं, दोनों का सञ्चालन एकदम अलग रूप से होता है, इनका क्षेत्र भी बहुत अलग है पर दोनों का नाम समान है।\nइस अनुक्रमांक में निम्न ट्रेनें आती हैं-\nइन ट्रेनों की सेवा सप्ताह में तीन बार प्रदान की जाती है अर्थात यह ट्रेन दोनों ही ओर से अपने गंतव्य के लिए सप्ताह में तीन बार निकलती है। इन ट्रेनों का परिचालन दक्षिण मध्य रेलवे के वेजवाडा अर्थात विजयवाडा नमक स्थान से गोवा तक आन्ध्र प्रदेश से होते हुए जाती है।\nइन दो सेवाओं को भी अमरावती एक्सप्रेस के नाम से ही जाना जाता है-\n\nइस ट्रेन की सेवा अपने दोनों स्रोत्र स्टेशन से अपने गंतव्य के लिए सप्ताह में चार बार प्रदान की जाती है। इसका परिचालन विजयवाडा, गुन्ताकाल, हुबली एवं मडगांव से होते हुए होता है। यह सेवा दक्षिणी पूर्वी रेलवे के खरगपुर नामक स्थान द्वारा प्रदान की जाती है। इसके आस पास के क्षेत्र गुंटूर, नरसरापेट, कम्बम, गिद्दालूरू, नन्द्याल, महानंदी, गुन्टुकाल एवं बेल्लरी आदि हैं।\nअमरावती एक्सप्रेस मछिलीपतनम एवं मोर्मुगो रेलवे ट्रैक पर चलती है। इस सेवा की शुरुआत सबसे पहले सन १९५० के लगभग गुंटूर एवं हुबली के बीच मीटर गेज़ पर की गयी थी। १९८७-१९९० के बीच में गुंटूर – हुबली फ़ास्ट पैसेंजर सेवा को अपग्रेड करके एक्सप्रेस सेवा में परिवर्तित कर दिया गया तथा इसका नाम अमरावती एक्सप्रेस कर दिया गया। सन १९९४ में इस ट्रेन की सेवा को बढ़ाकर विजयवाडा तक कर दिया गया।\n\nसन २००० के प्रारंभ के साथ, जैसे जैसे गेज़ परिवर्तन होता गया, इन ट्रेन सेवाओं को बढ़ाकर लोंडा, केसल रॉक तथा बाद में वास्को दा गामा तक कर दिया गया। बाद में सन २००० के मध्य में ट्रेन का सञ्चालन एक दैनिक ट्रेन के रूप में होनें लगा बाद में यात्रियों की बहुत ही ख़राब स्थिति की वजह से इसे सप्ताह में दो बार चलाया जाने लगा। २००३ की शुरुआत से इसे बढ़ाकर सप्ताह में तीन बार कर दिया गया तथा विजयवाडा एवं हुबली सेवा को सप्ताह में बचे हुए चार दिन चलाया जाने लगा।\n\nसन २०१० में इन दोनों ही ट्रेनों को अलग अलग नाम दे दिए गए एवं १२ फरबरी २०१३ को रेल मंत्री मलिकार्जुन करगे नें हुबली तथा विजयवाडा के बीच चलने वाली त्रिदिवसीय ट्रेन के सञ्चालन दिवसों की संख्या बढ़ाकर इसे दैनिक कर दिया।\nइस ट्रेन का नाम सातवाहन राज्य की ऐतिहासिक राजधानी अमरावती के नाम पर रखा गया है जो की वर्तमान समय में गुंटूर जिले में है। अमरावती को अपने स्तूपों के कारण दक्षिण भारत के साँची के नाम से भी जाना जाता है।\n१७२२५-१७२२६ अमरावती एक्सप्रेस गुन्टूकाल प्रखंड के गूटी नामक स्थान से विजयवाडा एवं हुबली के बीच डब्ल्यू-डी-एम्-३-ए डीजल लोकोमोटिव का प्रयोग करती है। वहीँ १८०४७-१८०४८ अमरावती एक्सप्रेस डीजल एवं विद्युतीकृत दोनों ही प्रकार के लोकोमोटिव का प्रयोग करती है।\n", "id": "560759", "title": "अमरावती एक्सप्रेस"}
{"url": "https://hi.wikipedia.org/wiki?curid=560762", "text": "इंडीगो\n\nइंडीगो (IndiGo) एक भारतीय एयरलाइन कंपनी है जिसका मुख्यालय भारत में गुडगांव में स्थित है। यह एक कम कीमत वाली यात्री सेवा तथा भारत की सबसे बड़ी विमानन सेवा है, जिसका मार्किट शेयर फरबरी २०१४ के आंकड़ो के अनुसार ३०.३% है। इंडिगो भारत में सबसे तेजी से विकसित हो रही सबसे कम कीमत की यात्री सेवा है। अपने नए ७८ एयरबस ए३२० एयरक्राफ्ट के बेड़े के साथ यह एयरलाइन ३६ गंतव्य स्थानों के लिए दैनिक ४८५ फ्लाइट्स की सेवा प्रदान करती है।\n\nइंडिगो की शुरुआत २००६ के प्रारंभ में इंटरग्लोब इंटरप्राइज के राहुल भाटिया तथा राकेश एस गंगवाल, जो कि यूनाइटेड स्टेट्स में रहने बाले अप्रवासी भारतीय हैं, के द्वारा हुई थी। इस के ५१.१२% स्टाक इंटरग्लोब के पास हैं तथा ४८% गंगवाल की वर्जिनिया स्थित कंपनी कैलम इन्वेस्टमेंट्स के पास हैं।\nफरबरी २०१२ तक इंडिगो बहुत ही तेजी से विकास कर रही थी तथा इसके लाभ में भी वृद्धि होती जा रही थी। यह ऐसा करने बाली भारत की एक मात्र एयर लाइन थी। इसने किंगफ़िशर को पहली वरीयता से प्रतिस्थापित कर दिया, अब किंगफ़िशर दूसरी सबसे बड़ी विमानन सेवा है।\nइंडिगो भारत तथा विदेशों में ३६ लक्ष्यों के लिए, ४८५ दैनिक उड़ानों के द्वारा अपनी सेवाएँ प्रदान करता है। पांच साल के सञ्चालन के बाद जनवरी २०११ में इंडिगो को विदेशों में सञ्चालन के लिए लाइसेंस मिल गया। इंडिगो की पहली अंतर्राष्ट्रीय विमानन सेवा की शुरुआत १ सितम्बर २०११ को दुबई से दिल्ली के लिए की गयी थी। बाद के कुछ एक सप्ताहों में यह अंतर्राष्ट्रीय सेवा बैंकाक, सिंगापुर, मस्कट एवं काठमांडू के लिए नयी दिल्ली एवं मुंबई से शुरू कर दी गयी।\nइंडिगो की सबसे बड़ी विशेषता इसकी रैंप सेवा है। अपंग लोगों की सुविधा के लिए इसमें रैंप सुविधा को इस प्रकार बनाया गया है कि लोग अपनी व्ह्रील चेयर पर बैठ के विमान के अन्दर तक आराम से जा सकें।\nइंडिगो के बेड़े में निम्नलिखित विमान शामिल हैं–\n\nकम कीमत की सेवा होने के कारण इंडिगो की किसी भी विमान सेवा में बिज़नस क्लास एवं फर्स्ट क्लास विभाग नहीं है। इसमें केवल सस्ती सीटों की सुविधा ही है। अपने किराये को कम करने के लिए इंडिगो किसी भी प्रकार के निशुल्क भोजन की सुविधा उड़ान के दौरान प्रदान नहीं करती है हालाँकि इसमें भुगतान करके सभी सामान खरीदने की सुविधा प्रदान की गयी है। \n", "id": "560762", "title": "इंडीगो"}
{"url": "https://hi.wikipedia.org/wiki?curid=560770", "text": "समतापी प्रक्रम\n\nउन ऊष्मागतिकीय प्रक्रमों (या परिवर्तनों) को समतापी प्रक्रम (isothermal process) कहते हैं जिनके अन्तर्गत निकाय का तापमान अपरिवर्तित रहे (Δ\"T\" = 0)। ऐसी स्थिति तब आती है जब निकाय किसी ऊष्मीय भण्डार (heat bath) के सम्पर्क में हो तथा प्रक्रिया इतनी धीमी गति से हो कि हीट-बाथ के साथ ऊष्मा का आदान-प्रदान करते हुए निकाय अपना तापमान लगभग नियत बनाए रख सके। \n\n", "id": "560770", "title": "समतापी प्रक्रम"}
{"url": "https://hi.wikipedia.org/wiki?curid=560782", "text": "वसुंधरा (टीवी धारावाहिक)\n\nवसुंधरा 2014 में सोनी टीवी पर प्रीमियर जो एक भारतीय टीवी नाटक श्रृंखला है। इसमे मुख्य भूमिका जया बच्चन ने की है।\nवसुंधरा एक ही माता पिता, परिवार चलाने के लिए और सबसे अच्छा करने के लिए इसे संभाल करने के लिए उसके संघर्ष का एक धारावाहिक है।", "id": "560782", "title": "वसुंधरा (टीवी धारावाहिक)"}
{"url": "https://hi.wikipedia.org/wiki?curid=560783", "text": "सैद्धान्तिक भौतिकी\n\nसैद्धान्तिक भौतिकी भौतिकशास्त्र की उस शाखा को कहते हैं जिसमें किसी प्राकृतिक परिघटना को युक्तिसंगत करने, समझाने और प्रागुक्त करने के लिए भौतिक वस्तुओं और निकायों के सारग्रहण और गणितीय मॉडल को काम में लिया जाता है।\n\n", "id": "560783", "title": "सैद्धान्तिक भौतिकी"}
{"url": "https://hi.wikipedia.org/wiki?curid=560787", "text": "देवेंद्र कुमार पाठक\n\nश्री देवेंद्र कुमार पाठक सीमा सुरक्षा बल (बीएसएफ) के वर्तमान महानि‍देशक हैं।\n\nश्री देवेंद्र कुमार पाठक भारतीय पुलि‍स सेवा १९७९ बैच के २३ आसाम मेघालय कैडर के अधि‍कारी हैं और इस पद को संभाने से पहले वे सीमा सुरक्षा बल के वि‍शेष महानि‍देशक के रूप में कार्यरत थे। सीआरपीएफ में अपने कार्यकाल के दौरान उन्हें नक्सल-विरोधी दस्ते \"कोबरा\" (कमाण्डो बटालियन फॉर रेसोल्यूट ऐक्शन) का गठन करने की जिम्मेदारी मिली। \n", "id": "560787", "title": "देवेंद्र कुमार पाठक"}
{"url": "https://hi.wikipedia.org/wiki?curid=560799", "text": "वीके मूर्ति\n\nवेंकटरामा पंडित कृष्णमूर्ति ()(ವೆಂಕಟರಾಮಾ ಪಂಡಿತ್ ಕೃಷ್ಣಮೂರ್ತಿ) (२६ नवम्बर १९२३ - ०७ अप्रैल २०१४) दादा साहब फाल्के सम्मान प्राप्त करने वाले प्रथम सिनेमाटोग्राफर (चलचित्रकार) थे। ७ अप्रैल २०१४ को उनका निधन हो गया।\n", "id": "560799", "title": "वीके मूर्ति"}
{"url": "https://hi.wikipedia.org/wiki?curid=560803", "text": "उन्निकृष्णन पुथूर\n\nउन्निकृष्णन पुथूर (१५ जुलाई १९३३ – २ अप्रैल २०१४) दक्षिण भारतीय राज्य केरल से मलयालम भाषा के उपन्यासकार और लघुकथा लेखक थे। उन्होंने १५ उपन्यास और लगभग ७०० लघुकथायें लिखी। उन्हें \"बालिक्कल्लू\" नामक उपन्यास लिखने के लिए १९६८ में केरल साहित्य अकादमी पुरस्कार से सम्मनित किया।\n", "id": "560803", "title": "उन्निकृष्णन पुथूर"}
{"url": "https://hi.wikipedia.org/wiki?curid=560835", "text": "शिबि\n\nपुरूवंशी नरेश शिबि उशीनर देश के राजा थे। वे बड़े परोपकारी धर्मात्मा राजा थे। उनके यहां से कोई याचक खाली हाथ नहीं लौटता था। इनकी संपति परोपकार के लिए थी और शक्ति आर्त की रक्षा के लिए। वे अजातशत्रु थे। इनकी प्रजा सुखी संतुष्ट थी। राजा सदैव भगवद अराधना में लीन रहते थे। शिबि अपनी त्याग बुद्धि के लिए बहुत प्रसिद्ध थे। \n\nशिबि की त्याग की भावना तात्कालिक और अस्थायी है या उनके स्वभाव का स्थायी गुण, इसकी परीक्षा करने के लिए इंद्र और अग्नि ने एक योजना बनायी। अग्नि ने एक कबूतर का रूप धारण किया और इन्द्र ने एक बाज का। कबूतर को अपना आहार बनाने के लिए बाज ने उसका शिकार करने के लिए पीछा किया। कबूतर तेजी से उड़ता हुआ राजा शिबि के चरणों में जा पड़ा और बोला- मेरी रक्षा कीजिए। शिबि ने उसे रक्षा का आश्वासन दिया। पीछे-पीछे बाज भी आ पहुंचा। उसने शिबि से कहा, महाराज! मैं इस कबूतर का पीछा करता आ रहा हूं और इसे अपना आहार बना कर अपनी भूख मिटाना चाहता हूं, यह मेरा भक्ष्य है। आप इसकी रक्षा न करें।\n\nशिबि ने बाज से कहा, मैंने इस पक्षी को अभय प्रदान किया है। इसे कोई मारे यह मैं कभी सह नहीं सकता। तुम्हें अपनी भूख मिटाने के लिए मांस चाहिए, सो मैं तुम्हें अपने शरीर से इस कबूतर के वजन के बराबर मांस काटकर देता हूं। उन्होंने एक तराजू मंगवाई और उसके एक पलड़े में कबूतर को रख दिया। दूसरे पलड़े में महाराज शिबि अपने शरीर से मांस काटकर डालने लगे। काफी मांस काट डाला किंतु कबूतर वाला पलड़ा तनिक भी नहीं हिला और अंत में महाराज शिबि स्वयं उस पलड़े पर जा बैठे और बाज से बोले, मेरा पूरा शरीर तुम्हारे सामने है, आओ भोजन करो।\n\nमहाराज शिबि की त्याग बुद्धि को स्वीकार करते हुए अग्नि और इंद्र अपने स्वाभाविक रूप में प्रकट हुए और महाराज शिबि को भी उठा कर खड़ा कर दिया। उन्होंने शिबि की त्याग भावना की बड़ी प्रशंसा की, आशीर्वाद दिया और फिर चले गए।\n\nउशीनरों का प्रदेश मध्यदेश था। कौषीतकि उपनिषद् में उशीनर, मत्स्यों, कुरु, पांचालों एवं वंशों की श्रेणी में परिगणित हुए हैं। महाभारत के अनुसार उशीनरों ने यमुना की पार्श्ववर्ती नदियों के किनारे यज्ञ किया था (महाभारत, ३,१३०,२१)। पाणिनि ने अपने कई सूत्रों में उशीनर देश का उल्लेख किया है (अष्टाध्यायी, २, ४, २०; ४, २, ११८)। उसकी राजधानी भोजनगर थी (महाभारत ४, ११८, २)। महाभारत तथा जातक कथाओं में उशीनर और उनके पुत्र शिवि का उल्लेख मिलता है।\n\n", "id": "560835", "title": "शिबि"}
{"url": "https://hi.wikipedia.org/wiki?curid=560846", "text": "मिकी रूनी\n\nमिकी रूनी (जन्म जोसफ यूल, जूनियर; २३ सितम्बर १९२० – ६ अप्रैल २०१४) एक अमेरिकी फ़िल्म अभिनेता और मनोरंजनकर्त्ता थे जो अपने पूर्ण जीवनकाल में फ़िल्मों, टेलीविज़न और रंगमंच में व्यतीत किया।\n\nउन्होंने जुवेनाइल एकेडमी अवार्ड, अकादमी मानद पुरस्कार, एमी और दो गोल्डन ग्लोब पुरस्कारों सहित विभिन्न पुरस्कार प्राप्त किये। एक बाल कलाकार के रूप में कार्य करते हुए युवावस्था में ही एंडी हार्डी का किरदार निभाने के लिए सुपरस्टार बन चुके थे। उन्होंने अपने जीवन का सबसे लम्बा समय अभिनेता के रूप में बिताया। उन्होंने १९२० के दशक से २०१० के दशक तक के १० दसकों के ९२ वर्ष सक्रिय रूप से फ़िल्म निर्माण में व्यतीत किये।\n\nअप्रैल २०१४ में उनके निधन तक रूनी मूक फ़िल्मों में काम करने वाले अन्तिम सितारों में से एक थे। १९३०-१९४० के दशक की विभिन्न फ़िल्मों के कलाकारों में से वो एकमात्र जीवित सदस्य थे।\n\nरूनी का जन्म जोसेफ यूल जूनियर के रूप में न्यूयॉर्क नगर के ब्रुकलीन में हुआ। उनके पिता जौ यूल (जन्म निनान जोसेफ एविल) ग्लासगो, स्कॉटलैण्ड से तथा उनकी माता नेली डब्ल्यू॰ (नी कार्टर) कैनसस सिटी, मिसौरी से थीं।\n\n", "id": "560846", "title": "मिकी रूनी"}
{"url": "https://hi.wikipedia.org/wiki?curid=560847", "text": "प्रजा परिषद\n\nप्रजा परिषद् भारत का एक राजनैतिक दल था जिसने जम्मू तथा कश्मीर को भारत के संविधान में विशेष दर्जा (धारा ३७०) देने के विरुद्ध संघर्ष किया। पंडित प्रेम नाथ डोगरा ने बलराज मधोक के साथ मिल कर प्रजा परिषद का गठन किया था। प्रजा परिषद ने नारा दिया, \"देश में दो प्रधान, दो विधान, दो निशान : नहीं चलेंगे, नहीं चलेंगे\"। १९७० में इस दल का भारतीय जनसंघ में विलय हो गया।\n\n\n", "id": "560847", "title": "प्रजा परिषद"}
{"url": "https://hi.wikipedia.org/wiki?curid=560884", "text": "उमाशंकर सिंह\n\nउमाशंकर सिंह (१७ जनवरी १९४० – २४ जनवरी २०१३) एक भारतीय राजनीतिज्ञ थे। वो महराजगंज (बिहार) लोकसभा निर्वाचन क्षेत्र से भारतीय सांसद थे।\n\n२४ जनवरी २०१३ को उनका निधन हो गया।\n", "id": "560884", "title": "उमाशंकर सिंह"}
{"url": "https://hi.wikipedia.org/wiki?curid=560888", "text": "एंड्रयू वीक्स\n\nएंड्रयू वीक्स (२६ जून १९४० – २१ जनवरी २०१३) वेस्टइंडीज़ से क्रिकेट अम्पायर थे। उन्होंने १९८३ से १९९० तक ४ टेस्ट मैचों में और १९८३ से १९८९ तक तीन एकदिवसीय मैच खेले। वो सेंट किट्स से प्रथम अंतरराष्ट्रीय क्रिकेट अम्पायर थे।\n", "id": "560888", "title": "एंड्रयू वीक्स"}
{"url": "https://hi.wikipedia.org/wiki?curid=560892", "text": "कमल बसु\n\nकमल बसु (१९१९ – २१ जनवरी २०१३) भारतीय राजनेता थे। वो कलकत्ता में १९८५ और १९९० में मेयर बने।\n\nउनका जन्म बंगाल के एक अग्रणी परिवार में हुआ। उन्होंने अर्थशास्त्र में स्कॉटिश चर्च कॉलेज से पढ़ाई की। उन्होंने कलकत्ता विश्वविद्यालय से राजनीति विज्ञान में स्नातकोत्तर की शिक्षा पूर्ण की।\n\nउन्होंने छोटी आयु में ही भारतीय कम्युनिस्ट पार्टी की सदस्यता प्राप्त की और पश्चिम बंगाल के दक्षिण २४ परगना जिला के डायमंड हार्बर से लोकसभा सांसद बने। १९६४ में, जब भाकपा टुकड़ों में बंट गई तब वो भारतीय कम्युनिस्ट पार्टी (मार्क्सवादी) (माकपा) से जुड़े। वो माकपा से कई दशकों तक जुड़े रहे।\n\nवो १९८५ में कलकत्ता से मेयर रहे। वो खेल और स्टेडियम समाज के संस्थापक सचिव के रूप में युवा भारती क्रीडांगन की स्थापना में सक्रिय भागीदार रहे।\n\nउनका २१ जनवरी २०१३ निजी नर्सिंग घर में निधन हो गया।\n", "id": "560892", "title": "कमल बसु"}
{"url": "https://hi.wikipedia.org/wiki?curid=560895", "text": "जसुबेन शिल्पी\n\nजसुबेन शिल्पी अथवा जसु शिल्पी (१० दिसम्बर १९४८ – १४ जनवरी २०१३) एक भारतीय कास्य-मूर्तिकार थीं। उन्होंने अपने जीवन में ५२५ अर्धप्रतिमाएँ और २२५ बड़ी प्रतिमाओं का निर्माण किया। उन्होंने लोकप्रिय रूप से \"भारत की कास्य महिला\" के नाम से जाना जाता था।\n\nउन्होंने अपने जीवन में ५२५ अर्धमूर्तियाँ और २२५ बड़े आकार की प्रतिमाओं का निर्माण किया। उनके कार्यों में मोहनदास कर्मचन्द गाँधी, रानी लक्ष्मीबाई, स्वामी विवेकानन्द और वल्लभ भाई पटेल की प्रतिमाएँ भी शामिल हैं। उनके द्वारा निर्मित मूर्तियाँ विभिन्न भारतीय राज्यों जैसे तमिल नाडु, महाराष्ट्र, कर्नाटक, केरल, राजस्थान, बिहार, उत्तराखण्ड में स्थापित हो चुकी हैं। उन्होंने अहमदाबाद नगर निगम से अनुबंध करके विभिन्न मूर्तियों का निर्माण किया जिन्हें नगर में स्थापित किया गया। उनके द्वारा निर्मित मोहनदास क्रमचन्द गाँधी और मार्टिन लूथर किंग की मूर्तियाँ फ्लोरिडा विश्वविद्यालय, जैक्सनविले, शिकागो और शेर्लोट का नगर, नॉर्थ केरोलिना में स्थापित किया गया।\n\nजसुबेन का १४ जनवरी २०१३ को पूर्णहृदरोध के कारण निधन हो गया।\n", "id": "560895", "title": "जसुबेन शिल्पी"}
{"url": "https://hi.wikipedia.org/wiki?curid=560968", "text": "पत्थरचूर\n\nपत्थरचूर या पाषाणभेद (वानस्पतिक नाम : \"Plectranthus barbatus\" तथा \"Coleus forskohlii\") एक औषधीय पादप है। \n\nकोलियस फोर्सकोली जिसे पाषाणभेद अथवा पत्थरचूर भी कहा जाता है, उन कुछ औषधीय पौधों में से है, वैज्ञानिक आधारों पर जिनकी औषधीय उपयोगिता हाल ही में स्थापित हुई है। भारतवर्ष के समस्त ऊष्ण कतिबन्धीय एवं उप-ऊष्ण कटिबन्धीय क्षेत्रों के साथ-साथ पाकिस्तान, श्रीलंका, पूर्वी अफ्रीका, ब्राजील, मिश्र, ईथोपिया तथा अरब देशों में पाए जाने वाले इस औषधीय पौधे को भविष्य के एक महत्वपूर्ण औषधीय पौधे के रूप में देखा जा रहा है। वर्तमान में भारतवर्ष के विभिन्न भागों जैसे तमिलनाडु, आंध्र प्रदेश, महाराष्ट्र, कर्नाटक तथा राजस्थान में इसकी विधिवत खेती भी प्रारंभ हो चुकी है जो काफी सफल रही है। \n\nविभिन्न भाषाओं में पाषाणभेद के नाम-\nगुण: यह औषधि रूप मे बहुत ही गुणकारी है \nकिडनी के सारे रोग इसे दुर होते हैं। यह एक सर्वश्रेष्ठ रक्त अवरोधक भी है।\n\n", "id": "560968", "title": "पत्थरचूर"}
{"url": "https://hi.wikipedia.org/wiki?curid=560972", "text": "बृहस्पति देव त्रिगुण\n\nबृहस्पति देव त्रिगुण (1920 - 2013) एक वैद्य अथवा आयुर्वेदिक चिकित्सक थे। वो पल्स निदान के विशेषज्ञ और पल्स निदान के आयुर्वेदिक तकनिज्ञ थे।\n\nउन्हें १९९२ में पद्म भूषण और २००३ में भारत सरकार का द्वितीय सर्वश्रेष्ठ नागरीक सम्मान पद्म विभूषण मिला।\n\nत्रिगुण अखिल-भारतीय आयुर्वेदिक कांग्रेस के अध्यक्ष और आयुर्वेद शोध के लिए केन्द्रिय परिषद के निदेशक तथा आयुर्वेद राष्ट्रीय अकादमी के अध्यक्ष सहित विभिन्न सरकारी पदों पर नियुक्त हुये। वो भारत के राष्ट्रपति के निजी चिकित्सक भी रहे। उन्होंने आयुर्वेदिक दवाओं के मानकीकरण तथा भारत के आयुर्वेदिक चिकित्सा महाविद्यालयों के प्रमाणीकरण के क्षेत्र में भी कार्य किया।\n\nत्रिगुण ने महाऋषि आयुर्वेद के विकास के लिए महर्षि महेश योगी और अन्य आयुर्वेदिक विशेषज्ञों के साथ सहयोग किया। उनकी प्राथमिक शिक्षा दिल्ली के हजरत निजामुद्दीन रेलवे स्टेशन के पास सराय काले खान में अभ्यास किया। उन्होंने विश्व के विभिन्न हिस्सों में यात्राएँ की और यूरोप में उन्होंने अपने आयुर्वेदिक क्लिनिक खोले। उनकी अमेरिका यात्रा में चिकित्सा संस्थानों जैसे यूसीएलए, हार्वर्ड और जॉन्स हॉप्किन्स में आयुर्वेद पर संभाषण किया।\n\nसन् २००३ में त्रिगुण को भारत सरकार ने द्वितीय सर्वोच्य नागरीक सम्मान पद्म विभूषण से सम्मानित किया।\n\nवैद्य बृहस्पति देव त्रिगुण का १ जनवरी २०१३ को सराय काले खान, निजामुद्दीन, नई दिल्ली स्थित उनके घर पर निधन हो गया। उनके पुत्र नरेन्द्र त्रिगुण और वैद्य देवेन्द्र त्रिगुण उसी स्थान पर उनके कार्य को आगे बढ़ा रहे हैं।\n\n", "id": "560972", "title": "बृहस्पति देव त्रिगुण"}
{"url": "https://hi.wikipedia.org/wiki?curid=560979", "text": "किशोर पवार\n\nकिशोर पवार (c. 1926 – 2 जनवरी 2013) भारतीय राजनीतिज्ञ और श्रमिक संघ नेता थे। \n\nवो जयप्रकाश नारायण के बहुत निकट थे और संयुक्त महाराष्ट्र आंदोलन तथा गोवा एवं हैदराबाद में भी स्वतंत्रता आंदोलनों में शामिल थे। २ जनवरी २०१३ को ८६ वर्ष की आयु में उनका अस्पताल में निधन हो गया।\n", "id": "560979", "title": "किशोर पवार"}
{"url": "https://hi.wikipedia.org/wiki?curid=560985", "text": "अमांची वेंकट सुब्रह्मण्यम\n\nअमांची वेंकट सुब्रह्मण्यम (2 जनवरी 1957 – 8 नवम्बर 2013) एक पत्रकार, अभिनेता, हास्य कलाकार, निर्माता और निर्देशक थे। वो अपने नाम के प्रथमाक्षरों एवीएस से जाने जाते हैं। उन्होंने लगभग ५०० फ़िल्मों में अभिनय किया।\n\nएवीएस का जन्म २ जनवरी १९५७ को भारतीय राज्य आन्ध्र प्रदेश के गुन्टूर जिले के तेनाली कस्बे में हुआ। उन्हें फ़िल्म उद्योग से १९९३ में फ़िल्म \"मिस्टर पेल्लम\" में निर्देशक 'बपू' ने परिचित करवाया। इस फ़िल्म के साथ वो तेलुगू सिनेमा के हास्य कलाकर के रूप में उभरे। उन्हें उनके इस अभिनय के लिए आन्ध्र प्रदेश सरकार ने नंदी पुरस्कार सहित विभिन्न पुरस्कारों से सम्मानित किया। उन्होंने टीवी शो और फ़िल्मों में दोनो जगह विभिन्न निजी और सरकारी पुरस्कार प्राप्त किये। वो 'अंकल' और 'ओरी नी प्रेमा बंगाराम कानु…!' फ़िल्मों के निर्माता रहे और \"सुपर हीरोज़\", \"ओरी नी प्रेमा बंगाराम कानु\", \"रूम मेट्स\" तथा \"कोठिमूका\" नामक चार फ़िल्मों में निर्देशक का कार्य किया।\n\nएवीएस का ८ नवम्बर २०१३ को उनके पुत्र के निवासस्थान मनिकोंडा, हैदराबाद में निधन हो गया।\n\nआन्ध्र प्रदेश सरकार ने उनकी पदार्पण फ़िल्म \"मिस्टर पेल्लम\" के लिए वर्ष १९९३ में नंदी पुरस्कार से सम्मनित किया।\n", "id": "560985", "title": "अमांची वेंकट सुब्रह्मण्यम"}
{"url": "https://hi.wikipedia.org/wiki?curid=561060", "text": "खड्ग\n\nखड्ग (संस्कृत) या खड़ग (अपभ्रंश) एक प्राचीन शस्त्र जिसे हम तलवार का रूप कह सकते हें। इसमें दो भाग होते हैं - मूठ और लंबा पत्र। तलवार के पत्र में केवल एक ओर धार होती हैं। ख्ड्ग के दोनों ओर धार होती है। इससे काटना और भोंकना, दोनों कार्य किए जाते हैं।\n\nखड्ग की उत्पत्ति के संबंध में एक पौराणिक कथा इस प्रकार है - दक्ष प्रजापति की साठ कन्याएँ थीं जिनसे सारी सृष्टि का निर्माण हुआ। उनसे देव, ऋषि, गंधर्व, अप्सरा ही नहीं हिरण्याक्ष और हिरण्यकश्यपु सदृश दैत्यों ने भी जन्म लिया। इन दैत्यों ने सब लोगों को तंग करना आरंभ किया तब देवों ने हिमालय पर एक यज्ञ किया। इस अग्नि की ज्वाला से नील वर्ण, कृशोदर, तीक्ष्णंदत एवं तेजपुंजयुक्त एक आयुध की उत्पत्ति हुई। उसके प्रभाव से सारी पृथ्वी थरथरा उठी। तब ब्रह्मा ने कहा कि मैंने लोकरक्षा के लिये इस खड्ग का निर्माण किया है।\n\nखड्ग के तीन प्रकार बताए गए हैं-\n\n५० अंगुल लंबे खड्ग को वराहमिहिर ने सर्वोत्तम माना है। इससे छोटे आकार के खड्गों को आकार के अनुसार तलवार, दीर्घक, नारसिंहक (कटार), कात्यायन, ऊना, भुजाली, करौली और लालक कहते हैं।\n\nखड्ग का उल्लेख मुख्यत: देवियों के आयुध के रूप में हुआ है। बौद्ध मंजुश्री के हाथ के खड्ग को 'प्रज्ञा खड्ग' कहा गया है। उससे अज्ञान का विनाश होता है।\n", "id": "561060", "title": "खड्ग"}
{"url": "https://hi.wikipedia.org/wiki?curid=561072", "text": "तेलेराँ\n\nतेलेराँ (Charles-Maurice de Talleyrand-Périgord [ʃaʀləmɔʀisdətaljɛʀɑ̃peʀigɔʀ] ; 2 फ़रवरी 1754 - 17 मई 1838) फ्रांस का प्रसिद्ध राजनयिक था। फ्रांस में उत्पन्न अग्रणी चतुर व्यक्तियों में तेलेराँ का स्थान प्रथम पक्ति में आता है। वह क्रान्तिकाल (1788 - 99) में बहुचर्चित प्रमुख व्यक्तित्व था। वह नेपोलियन के राज्य में तथा सम्राट् के आसीन होने पर किसी न किसी पद पर काम करता ही रहा। वह सामन्त वर्ग का था और चर्च का सदस्य भी था। एबे सिकार ने जिस निष्पक्षता से 1789 के पदासीन 134 बिशपों का मूल्यांकन किया है उनमें से केवल 15 को उसने सदाचारी धर्माधिकारियों में गिनाया है और रोहन, ब्रीएन तथा तेलेराँ जैसे बड़े-बड़े धर्माधिकारियों की उसने निन्दा की है। अनेक निष्पक्ष लेखकों ने एबे सिकार के मूल्यांकन से सहमति व्यक्त की।\n\nतेलेराँ बहुत चतुर और चालाक व्यक्ति था, राजनय का कुशल खिलाड़ी था और परिस्थितियों के अनुसार चालाकी से अपनी स्वामिभक्ति बदल लेता था। वह अवसरवादी राजनय में विश्वास करता था। क्रान्तिकाल में राष्ट्रीय सभा (नेशनल असेम्बली) के निर्माण के बाद जब 19 जून 1789 को पादरियों ने तृतीय स्टेट के साथ मिल जाने का फैसला किया तो आर्क बिशप तेलेराँ ने क्रान्ति को अपने पक्ष में मोड़ने का असफल प्रयास किया। प्रो॰ बालकृष्ण पंजाबी ने लिखा है -\n\nतेलेराँ गुप्त और नाटकीय राजनय में माहिर था। उसका व्यवहार बड़ा नाटकीय और कभी-कभी प्रभावशाली भी होता था। वह पक्का अवसरवादी था और धूर्ततापूर्ण चालाकी के कारण वह लगभग 50 वर्ष तक फ्रांस की राजनीति से सम्बन्धित रहा। क्रान्तिकाल में तेलेरां ने ‘संधोधित चर्च’ का पिता बनना स्वीकार कर लिया और 24 फरवरल, 1791 को उसका तथा अन्य सांविधानिक बिशश्पों का शुद्धि संस्कार बड़े ठाठ-बाट के साथ किया गया। एक राजनयज्ञ और एक आध्यात्मिक अधिकारी गुरु-दोनों ही रूपों में तेलेरां ने अपना राजनयिक कमाल दिखाया। जब 14 जुलाई 1790 को ‘बास्तील के पतन’ की वर्षगांठ मनाई गई तो एक विशाल चल समारोह का आयोजन किया गया और तिरंगे लबादे तथा सफेद वस्त्र धारण किए सैंकड़ों पुजारियों ने ‘नए चर्च के पिता’ तेलेरां के साथ धार्मिक गीत गाए। 14 जुलाई 1797 को पुनर्गठित मन्त्रि-परिषद् में तेलेरां ने विदेशमंत्री पद प्राप्त कर एक कुशल राजनयज्ञ के रूप में अपने को प्रतिष्ठित किया।\n\nफ्रांस के महान राजनयज्ञ तेलेरां और फ्रांस के राजनय पर टिप्पणी रते हुए डॉ॰ एम0पी0 राय ने लिखा है-\n\nनेपोलियन महान तेलेरां का प्रशंसक था। आज भी तेलेरां द्वारा लिखित सामग्री का अध्ययन किया जाता है। कुछ लोग तो सफल राजनय और तेलेरां को समानार्थक मानते हैं। फ्रांसीसी राजनय में कभी-कभी बड़प्पन का भी मित्याभाव रहा है। 1972 में प्रशान्त महासागर में अणु प्रशिक्षण के विरुद्ध न्यूजीलैण्ड सरकार द्वारा विरोध जताने तथा फ्रांसीसी जहाजों का बहिष्कार किए जाने के निर्णय पर फ्रांस सरकार ने तुरन्त न्यूजीलैण्ड के विरुद्ध व्यापारिक प्रतिबन्ध की आज्ञा दे दी थी।\n", "id": "561072", "title": "तेलेराँ"}
{"url": "https://hi.wikipedia.org/wiki?curid=561089", "text": "नतालिया पोकलोन्‍सकाया\n\nनतालिया पोकलोन्‍सकाया (; जन्म: १८ मार्च १९८०) क्रीमिया का अटॉर्नी जनरल हैं।\n", "id": "561089", "title": "नतालिया पोकलोन्‍सकाया"}
{"url": "https://hi.wikipedia.org/wiki?curid=561090", "text": "सेल्युकस\n", "id": "561090", "title": "सेल्युकस"}
{"url": "https://hi.wikipedia.org/wiki?curid=561103", "text": "आले नरेन्द्र\n\nआले नरेन्द्र () (21 अगस्त 1946 – 9 अप्रैल 2014) एक भारतीय राजनीतिज्ञ थे। वो भारत की तेरहवी और चौदहवी लोक सभा में सांसद रहे। उन्होंने १९९९ में निजामबाद और २००४ में मेडक लोक सभा निर्वाचन क्षेत्र का नेतृत्व किया। वो १९८३, १९८८ और १९९२ में तीन बार हिमायतनगर निर्वाचन क्षेत्र से विधायक रहे। वो कांग्रेस पार्टी के राज्य सभा सांसद भी रहे। वो तेलंगाना राज्यत्व के प्रमुख समर्थक थे।\n\n९ अप्रैल २०१४ को हैदराबाद के एक निजी अस्पताल में ६७ वर्ष की आयु में नरेन्द्र का निधन हो गया।\n\n", "id": "561103", "title": "आले नरेन्द्र"}
{"url": "https://hi.wikipedia.org/wiki?curid=561104", "text": "ए॰एन॰आर॰ रॉबिन्सन\n\nआर्थर नेपोलियन रेमंड रॉबिन्सन (16 दिसम्बर 1926 – 9 अप्रैल 2014) (जिन्हें ए॰एन॰आर॰ (अथवा रे) रॉबिन्सन के रूप में जाना जाता है।), काल्डर हॉल, टोबैगो में जन्मे १९ मार्च १९९७ से १७ मार्च २००३ तक त्रिनिदाद और टोबैगो के तीसरे राष्ट्रपति रहे। वो १८ दिसम्बर १९८६ से १७ दिसम्बर १९९१ तक त्रिनिदाद और टोबैगो के तीसरे प्रधानमंत्री रहे। उन्हें अन्तर्राष्ट्रीय पहचान अंतरराष्ट्रीय अपराध न्यायालय सम्बंधी प्रस्ताव ने दिलाई।\n\nराष्ट्रपति रॉबिन्सन प्रथम सक्रिय राजनीतिज्ञ थे जो राष्ट्राध्यक्ष के रूप में चुने गये और वो पहले राष्ट्रपति पद के उम्मीदवार थे जिन्हें निर्विरोध नहीं चुना गया (विपक्ष पीपुल्स नेशनल मूवमेंट (पीएनएम) के जस्टीस एंथनी लकी को राष्ट्रपति पद के रूप में निर्वाचित किया गया था।\n\nरॉबिन्सन का जन्म १९२६ में टोबैगो में जेम्स और इसाबेल्ल रॉबिन्सन के घर हुआ।\n\nरॉबिन्सन का पेट्रीसिया रावलिंस के साथ विवाह हुआ जिनसे उनके दो बच्चे डेविड और एन्न-मारगरेट हुए।\n\nरॉबिन्सन स्ट्रोक और प्रोस्टेट जैसी समस्याओं सहित विभिन्न रोगों के कारण अस्वस्थ थे और सेंट क्लेयर मेडिकल सेंटर, पोर्ट ऑफ स्पेन में भर्ती करवाये गये थे। लम्बी बिमारी के बाद ११ अप्रैल २०१४ को उनका अस्पताल में निधन हो गया।\n\n", "id": "561104", "title": "ए॰एन॰आर॰ रॉबिन्सन"}
{"url": "https://hi.wikipedia.org/wiki?curid=561113", "text": "फलकनुमा पैलेस\n\nफलकनुमा पैलेस भारत में स्थित हैदराबाद के बहुत ही अधिक श्रेष्ठ स्थानों में से एक है। यह पैगाह हैदराबाद स्टेट से सम्बन्ध रखता है जिस पर बाद में निजामों द्वारा अधिपत्य किया गया। यह फलकनुमा में ३२ एकड़ क्षेत्र पर बना हुआ है तथा चारमिनार से ५ किमी की दूरी पर है। इसका निर्माण नवाब वकार उल उमर द्वारा किया गया था जो कि हैदराबाद के प्रधानमन्त्री थे। फलकनुमा का तात्पर्य होता है- “असमान की तरह” अथवा “असमान का आइना”\n\nइस महल की रचना एक अंग्रेजी शिल्पकार ने की थी। इसकी रचना की आधारशिला ३ मार्च १८८४ को सर वाईकर के द्वारा रखी गयी थी। वे खुद्दुस के पर पोते तथा सर चार्ल्स डार्विन के मित्र वैज्ञानिक थे। इस निर्माण को पूरा होने में कुल ९ वर्षों का समय लगा। इसका निर्माण पूर्णतया इटेलियन पत्थर द्वारा हुआ था तथा यह ९३,९७१ वर्ग मीटर क्षेत्र को घेरे हुए है।\n\nसर बाइकर इस स्थान को अपने निजी निवास के तौर पर तब तक प्रयोग करते थे जब तक कि इसका अधिपत्य उनके पास रहा, बाद में यह पैलेस १८९७-९८ के लगभग हैदराबाद के निजाम को सौंप दिया गया। \nफलकनुमा पैलेस के निर्माण में इतनी अधिक लागत आयी कि एक बार तो सर बाइकर को भी अहसास हुआ की वे अपने लक्ष्य से कहीं ज्यादा खर्च कर चुके है। बाद में उनकी बुद्धिमान पत्नी लेडी उल उमरा की चालाकी से उन्होंने यह पैलेस निजाम को उपहार में दे दिया जिसके बदले में उन्हें इस पर खर्च किया हुआ पूरा पैसा मिल गया। बाद में निजाम नें इस महल को शाही अतिथि गृह की तरह से प्रयोग करना शुरू कर दिया क्यूंकि इससे पूरे शहर का नज़ारा देखने को मिलता था।\n\nटेलीफ़ोन तथा विद्युत् सिस्टम की सेवा इस पैलेस में सन १८८३ में ओस्लेर के द्वारा शुरू की गयी थी। आंकड़ो के अनुसार इस पैलेस में उपलब्ध स्विच बोर्ड्स भारत के उपलब्ध सबसे बड़े स्विच बोर्ड्स में से एक हैं।\nसन २००० तक यह पैलेस निजाम के परिवार की निजी संपत्ति थी तथा सामान्य जनता के लिए आम रूप से खुली नहीं थी।\nइस पैलेस में बिलियर्ड्स रूम भी है जिसे कि बोरो और वाट्स ने डिजाईन किया था। इसमें स्थित टेबल अपने आप में अद्भुत है क्यूंकि ऐसी दो टेबल्स का निर्माण किया गया था जिनमें से एक बन्किन्घम पैलेस में हैं तथा दूसरी यहाँ स्थित है।\n\nसन २००० में ताज होटल नें इस पैलेस को पुनः नवीनीकृत करना शुरू कर दिया। नए बदलावों के साथ इस होटल को नवम्बर २०१० में अतिथियों के लिए खोल दिया गया। इसके कमरों और दीवारों को फ्रांस से मगाए गए ओर्नेट फ़र्नीचर, हाथ के काम किये गए सामानों से तथा ब्रोकेड से सुसज्जित किया गया। इस पैलेस में १०१ सीट्स वाला भोजन गृह है जिसे कि संसार का सबसे बड़ा डाइनिंग हॉल माना जाता है। साथ ही साथ दरबार हॉल भी है जिसे विश्वस्तरीय शिल्प का अनुप्रयोग करके सुसज्जित किया गया है|\n", "id": "561113", "title": "फलकनुमा पैलेस"}
{"url": "https://hi.wikipedia.org/wiki?curid=561116", "text": "अरब के वैज्ञानिकों और विद्वानों की सूची\n\n", "id": "561116", "title": "अरब के वैज्ञानिकों और विद्वानों की सूची"}
{"url": "https://hi.wikipedia.org/wiki?curid=561120", "text": "ज़ाफ़र अल सादिक़\n\nसादिक ने अरस्तू की चार मूल तत्वों की थ्योरी से इनकार किया और कहा कि मुझे आश्चर्य है कि अरस्तू ने कहा कि विश्व में केवल चार तत्व हैं, मिटटी, पानी, आग और हवा. मिटटी स्वयं तत्व नहीं है बल्कि इसमें बहुत सारे तत्व हैं। इसी तरह जाफर अल सादिक ने पानी, आग और हवा को भी तत्व नहीं माना। हवा को भी तत्वों का मिश्रण माना और बताया कि इनमें से हर तत्व सांस के लिए ज़रूरी है। मेडिकल साइंस में इमाम सादिक ने बताया कि मिटटी में पाए जाने वाले सभी तत्व मानव शरीर में भी होते हैं। इनमें चार तत्व अधिक मात्रा में, आठ कम मात्रा में और आठ अन्य सूक्ष्म मात्रा में होते हैं। \n", "id": "561120", "title": "ज़ाफ़र अल सादिक़"}
{"url": "https://hi.wikipedia.org/wiki?curid=561126", "text": "लुंगी डांस\n\n\"लुंगी डांस\" २०१३ की बॉलीवुड फ़िल्म चेन्नई एक्सप्रेस का भारतीय रैपर यो यो हनी सिंह द्वारा गाया एक गाना है। यह गाना फ़िल्म के अन्य गानों के साथ आधिकारिक रूप से १ जुलाई २०१३ को जारी किया गया। यह गाना दक्षिण भारत के प्रमुख अभिनेता रजनीकान्त के सम्मान में गाया गया।\n\n\"लुंगी डांस\" एल्बम के नौवे गीत के रूप में जारी किया गया। फ़िल्म का मूल संगीत मुम्बई में जारी किया गया। गाने के प्रसारण अधिकार एक टीवी चैनल को ₹ ४८ करोड़ (अमरीकी डॉलर ७.७ मिलियन) में विक्रय किये। गाने को दक्षिण भारत की पारम्परिक पोषाक लुंगी के कारण काफी अधिक लोकप्रियता प्राप्त हुई।\n\nगाने के उत्साहवर्धक और क्रियात्मक बोल हैं। फ़िल्म के प्रमुख अभिनेता शाहरुख खान के अनुसार यह विशेष गाना दक्षिण भारतीय प्रमुख अभिनेता के सम्मान में था। उन्होंने कहा - \"मेरे अनुसार कालसमंजन अच्छा है। यदि आप चेन्नई एक्सप्रेस नामक फ़िल्म रजनी सर को अर्पित नहीं करते हो तो यह अधुरी है।\" गाने के बोल के उद्धरण में निम्न पंक्तियाँ शामिल हैं: \nऑल द रजनी फैन्स - थलैवा\nडोंट मिस द चांस - थलैवा\nऑल द रजनी फैन्स - थलैवा\nडोंट मिस द चांस - डू दिस\n\nलुंगी डांस, लुंगी डांस...\n\n\"लुंगी डांस\" को भारत में समीक्षकों से मिली जुली प्रतिक्रिया मिली। कोईमोई के मोहर बसु ने अपनी समीक्षा में लिखा - \"मैं पूर्णरूप से आश्वासित हूँ कि रजनी का प्रत्येक प्रसंशक लुंगी नहीं रखता और न ही तो उनकी पसंदीदा पोशाक लुंगी है और न ही वो नारियल में लस्सी मिलाते हैं! यह नहीं है कि मैं गाने के बोल से उम्मीद कर रहा था बल्कि गाने के बोल इतने अर्थहीन हैं कि लक्ष्यहीन दीपिका पादुकोन बहुत हताश करने वाली और बहुत अजीब गाने में अपनी टांग हिला रही हैं।\"\n", "id": "561126", "title": "लुंगी डांस"}
