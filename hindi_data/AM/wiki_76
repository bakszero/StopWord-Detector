{"url": "https://hi.wikipedia.org/wiki?curid=577205", "text": "शुनःशेप\n\nशुनःशेप ऐतरेय ब्राह्मण में स्थित एक आख्यान है। इसका सारांश यह है कि जब तक मृत्यु सामने न आये तब तक रूपान्तरण नहीं होता। यह आख्यान मानवीय लोभ, बेइमानी और उससे ऊपर उठने की क्षमता की कथा है।\n\nराजा हरिश्चंद्र अपनी सौ रानियों के बावजूद निस्संतान था। उसने वरुण देवता की उपासना की कि अगर मुझे पुत्र प्राप्ति हो तो पहला पुत्र आपको समर्पित करूंगा। उसे एक पुत्र की प्राप्ति हो गई, जिसका नाम रोहित रखा गया। लेकिन राजा ने जैसे ही पुत्र को सदेह देखा, उसकी नीयत में खोट आ गया। वह किसी न किसी बहाने रोहित को वरुण देवता को सौंपने की बात टालता रहा। पिता कहीं उसे सचमुच वरुण देव को नहीं अर्पित कर दें, इस डर से रोहित जंगल में भाग गया और हरिश्चन्द्र ने अपना प्रण पूरा नहीं किया, इसलिए वरुण ने उसे शाप दे दिया और वह बीमार हो गया। \n\nभाग्यवश जंगल में इधर-उधर घूमते रोहित को अजीगर्त नामक स्त्री एक गरीब ब्राह्मण के पास ले आई। उससे रोहित ने अपनी कहानी कही। अजीगर्त के तीन बेटे थे - शुन:पुच्छ, शुन:लांगूल और शुन:शेप। शुन:शेप मंझला पुत्र था और बचपन से ही बहुत समझदार और विवेकवान था। अजीगर्त ने लालच में आकर रोहित से कहा कि सौ गायों के बदले वह अपने एक पुत्र को बेचने को तैयार है। उस पुत्र को वह अपने बदले वरुण देवता को सौंप कर अपनी जान बचा सकता है। दूसरी ओर शुन:शेप ने सोचा, छोटा भाई मां का लाड़ला है, बड़ा भाई पिता का लाड़ला है, यदि मैं चला जाऊं तो दोनों में से किसी को कोई अफसोस नहीं होगा। इसलिए वह खुद ही रोहित के साथ जाने को तैयार हो गया। वरुण देव भी कोई कम लोभी नहीं थे। वे यह सोच कर प्रसन्न हो गए कि मुझे अपने अनुष्ठान के लिए क्षत्रिय बालक के बदले ब्राह्मण बालक मिल रहा है जो श्रेष्ठतर है। \n\nयज्ञ में नर बलि की तैयारी शुरू हुई, चार पुरोहितों को बुलाया गया। अब शुन:शेप को बलि स्तंभ से बांधना था। लेकिन इसके लिए उन चारों में से कोई तैयार नहीं हुआ, क्योंकि शुन:शेप ब्राह्मण था। तब अजीगर्त और सौ गायों के बदले खुद ही अपने बच्चे को यज्ञ स्तंभ से बांधने को तैयार हो गया। इसके बाद शुन:शेप को बलि देने की बारी आई। लेकिन पुरोहितों ने फिर मना कर दिया। ब्राह्मण की हत्या कौन करे? तब अजीगर्त और एक सौ गायों के बदले अपने बेटे को काटने के लिए भी तैयार हो गया। जब शुन:शेप ने देखा कि अब मुझे बचाने वाला कोई नहीं है, तो उसने ऊषा देवता का स्तवन शुरू किया। प्रत्येक ऋचा के साथ शुन:शेप का एक-एक बंधन टूटता गया और अंतिम ऋचा के साथ न केवल शुन:शेप मुक्त हो गया, बल्कि राजा हरिश्चंद भी श्राप मुक्त हो गए। इसी के साथ बालक शुन:शेप, ऋषि शुन:शेप बन गया, क्योंकि वह उसके लिए रूपांतरण की घड़ी थी।\n\nकुछ और विद्वानो के अनुसार शुन:शेप कौशिको के कुल मे उतपन्न महान तपस्वी विश्वामित्र ( विश्वरथ ) व विश्वमित्र के शत्रु शाम्बर की पुत्री उग्र की खोई हुयी सन्तान था जिसे भरतो (कौशिको ) के डर से लोपमुद्रा ने अजीतगर्त के पास छिपा दिया था। भरतो ने उग्र को मार दिया। \n\nभारतीय संस्कृति में पैदा हुए किसी भी मनुष्य का मन यावत् जीवन त्रिविध एषणाओं से बद्ध – सुबद्ध – रहता है। यह एक निर्विवाद हकीकत है। ये तीन एषणाओं का नाम है – 1. पुत्रैषणा, 2. वित्तैषणा और 3. लोकैषणा। इन तीनों में से जो वितैषणा है, वह मनुष्य-जीवन के व्यावहारिक जीवन से नाता रखती है। और जो लोकैषणा है, वह पूर्वमीमांसा-प्रोक्त यज्ञयागादि से प्राप्त होनेवाले स्वर्गलोक आदि मरणोत्तर लोक से सम्बन्ध रखती है। परन्तु जो पुत्रैषणा है, वह मनुष्यमात्र की पृथिवीलोक पर सदैव बने रहने की शाश्वत एवं सार्वभौम इच्छा का अकाट्य अङ्कुर है। और ऐसी पुत्रैषणा में पुत्र एवं पुत्री दोनों अभीष्ट है – यह बात तार्किक रूप से निहित है। लेकिन स्त्रीदेह की प्राकृतिक मर्यादाओं के कारण, स्त्रीदेह की अपेक्षा पुरुषदेह सबल होने के कारण समाज में पुरुष का महत्त्व बढता गया है और विश्व में बहुशः समाज पुरुषप्रधान आकारित होता रहा है। अतः मनुष्यमात्र के मन में पुत्रैषणा जड़ीभूत हो गई है। अतः ऐतरेयब्राह्मण में आयी हुई शुनःशेप की जो कथा है वह पुत्रैषणा-ग्रस्त जनमानस को अतीव सूचक रूप से मार्गदर्शक बनती है।।\n\nयद्यपि शुनःशेप की कथा को अद्यावधि दूसरे ही परिप्रेक्ष्य में देखी जाती है। जैसे कि – वेदकाल में नरमेध याग होते थे या नहीं। शुनःशेपाख्यान में वरुणदेवता को कोई मनुष्य का बलि चढाने की बात आती है, इस लिये दुनिया भर के विद्वानों ने एक ही बात को चर्चा का बिन्दु बनाया है कि वैदिक यज्ञ-यागादि में पशुबलि के साथ साथ मनुष्यों का भी बलि चढाया जाता था कि नहीं। - परन्तु इस आख्यान में अन्ततोगत्वा कोई भी मनुष्य का बलि तो नहीं चढाया जाता है। इस के कारण पुनर्विचार की नितान्त आवश्यकता है॥\n\nइस शुनःशेपाख्यान के प्रारम्भ में राजा हरिश्चन्द्रजी ने नारद को पूछा है कि – ज्ञानी एवं अज्ञानी दोनों प्रकार के लोग अपने औरस पुत्र की कामना करते है। तो मुझे यह बताओ कि पुत्र की कामना क्यों करनी चाहिये ? इस जिज्ञासा का समाधान देते हुये नारदजी ने कहा कि पुत्र तो परम व्योम में भी ज्योति-स्वरूप होता है। दूसरी और, इस आख्यान के अन्त में कहा गया है कि किसी भी राजा के राज्याभिषेक के प्रसङ्ग में यह आख्यान का पाठ करना चाहिये, एवं जिसको भी पुत्र की कामना हो इन लोगों को भी इस आख्यान का श्रवण करना चाहिये। \nशुनःशेप आख्यान के इस उपक्रम एवं उपसंहार को ध्यान में रखते हुये यदि देखा जाय तो इस आख्यान में तीन पुत्रों एवं तीन पिताओं की कथा प्रस्तुत हुई है। जैसा कि – प्रथम पिता की बात ऐसी हैः- इक्ष्वाकुवंश के राजा हरिश्चन्द्र को सो सो पत्नीयाँ होते हुये भी वे अपुत्र थे। (इन सो पत्नीओं से उनको पुत्री प्राप्त हुई थी कि नहीं ? यदि हुई थी तो उनका क्या किया गया था ? इस विषय में आख्यानकार मौन है।) परन्तु इन शत-सङ्ख्यक विवाहों के पीछे निश्चित रूप से, चालक परिबल के रूप में पुत्रैषणा ही रही होगी। नारद ने पुत्र के होने से जो जो लाभ मिलते है, उसको विस्तार से बताया है। उसको सुन कर हरिश्चन्द्र वरुणदेवता से किसी भी किंमत पर पुत्र की याचना करता है। पुत्र एक बार पैदा हो जाय और वह उसका मुखदर्शन करले तो वह कृतकृत्य हो जायेगा। और उसके बाद वह वरुण को पुत्र की बलि चढाने के लिये भी तैयार है। हरिश्चन्द्र को इस शर्त पर पुत्र मिल गया। यहाँ प्रस्तुत आख्यान की कथा से मालुम होता है कि मनुष्यमात्र में जो पुत्रैषणा है, वह आदमी को कदाचिच् अन्धश्रद्धा में डूबो देती है। देवताओं को बलिदान दे कर पुत्र प्राप्त किया जाता है – ऐसा मानना एक अज्ञान है। दूसरे स्तर पर यहाँ देखा जाता है कि पुत्र-प्राप्ति के बाद पिता हरिश्चन्द्र मोहान्ध भी हो जाते है और वरुण को बलिदान देने के वादा से बार बार पीछे हठ करते रहेते है। वरुणदेव जब भी बलि माँगने के लिये आते है तब वे एक के बाद एक बहाना दिखलाते हुये अपने पुत्र की बलि देने का टालते रहते हैं॥\n\nजो दूसरा पिता है वह सुयवस् का पुत्र अजीगर्त है। वह बेचारा भूख से पीडित है। उसके पास आश्रित के रूप में उनकी पत्नी और तीन पुत्र भी है। भूख के असाधारण एवं अपरिहार्य सङ्कट में फंस कर भी वह अपने किसी भी पुत्र को बाझार में बेच दे वह उचित नहीं है। अतः वह कुटुम्ब के धुरिण होने के नाते स्वयं ही बीक जाय तो वही ठीक माना जायेगा। परन्तु “ सभी को अपनी ही आत्मा सब से अधिक प्रिय होती है ”- इस क्रूर सत्य को ध्यान में लिया जाय और फिर सोचा जाय तो शायद तीन में से एक पुत्र को बेच देने की बात कदाचित् सह्य बन सकेगी। इसी तरह से, माता-पिता की युगों पुरानी एक निर्बलता भी कुबुल की जाय की पिता को ज्येष्ठपुत्र ही प्रिय होता है और माता को कनिष्ठपुत्र ही अधिक प्रिय होता है। तो बेचारा ‘ तपस्वी ’ मध्यमपुत्र ऐसी विषम परिस्थिति में निश्चित ही बलि का बकरा बन जाता है। इस तरह, क्षुधार्त पिता अजीगर्त राजा हरिश्चन्द्र से सो गायों को ले कर, उसके बदले में (विनिमय से) एक पुत्र को बेच दे तो वह कदाचित् – हाँ कदाचित् ही – अनिच्छा से न्यायिक बताया जा सकता है। किन्तु वही पिता अपने पुत्र (शुनःशेप) को यज्ञीय पशु के रूप में, हरिश्चन्द्र की यज्ञशाला में बाँधने को तैयार हो जाय और ऐसे अधम कृत्य के लिये दूसरी सो गायें माँग ले तो वह लोभीवृत्ति का परिणाम ही कहा जायेगा।\n\nआख्यानकार महीदास ऐतरेय ने लोभ की पराकाष्ठा भी बतायी है। यूप के साथ पुत्र शुनःशेप को बाँधने के बाद पिता अजीगर्त अपने पापकर्म से विरत नहीं होता है। यज्ञ में शुनःशेप का बलि के रूप में जब तक कोई वध नहीं करेगा, तब तक यज्ञ पूरा नहीं होगा। गाँव में से कोई भी चाण्डाल आकर एक मनुष्य का वध करने को तैयार नहीं है। अतः शुनःशेप का पिता अजीगर्त लोभवशात् इस पापकर्म के लिये तैयार होता है। उसने तीसरी सो गायों को माँग कर ले ली। तथा निर्दयता-पूर्वक अपने ही पुत्र का वध करने के लिये नंगी तलवार लेकर उठ चलता है। - यह चित्र एक लालची पिता की निर्घृणता को उद्घाटित करता है। दर्शनशास्त्रों में जो षड् रिपु के रूप में गिनाये गये है – काम, क्रोध, मद, मोह, लोभ और मत्सर – उनमें से उत्तरोत्तर रिपु का बलवत्तर होना माना गया है। अर्थात् पहेले कामादि चार रिपुओं से पाँचवा लोभ नामक रिपु अधिक बलवान् है। इस दृष्टि से देखा जाय तो दूसरे प्रकार के पिता ने लोभग्रस्त होकर, केवल पितृमर्यादा का ही भङ्ग नहीं किया है। परन्तु मानवमर्यादा का भी अतिक्रमण करके पापमार्ग पर सुदूर तक निकल गया है।\n\nतीसरे पिता के रूप में ऋषि विश्वामित्र है, जिनके एक-सो एक पुत्र थे। उनके होतृत्व में शुनःशेप का यज्ञ में बलि देना निश्चित हुआ था। उन्होंने अपने सम्मुख दयनीय दशा में बंधे हुए शुनःशेप को यज्ञीय-पशु के रूप में देखा है। उनकी दयनीय मनोयातना एवं निःसहायता भी प्रतिपल देखी है। और विकट परिस्थिति में देवों की उपासना का मार्ग पकडनेवाला, स्वयं ही अपना उद्धारक बनकर मृत्यु-पाश में से छुटने का प्रयास करनेवाला धैर्यवान् शुनःशेप उन्हों ने बारीकी से देखा है। प्रजापति, अग्नि, सविता, वरुण, विश्वेदेवा, अश्विनौ, इन्द्र और उषा – सभी वैदिक देवताओं को शुनःशेप अपने मन्त्रबल से क्रमशः प्रत्यक्ष करता जाता है। उनसे बातचीत भी करता है। ऐसा सच्चा विद्यावान् ब्राह्मणपुत्र किस ऋषि को पसंद नहीं आयेगा ? \nऋषि विश्वामित्र ने ऐसे शुनःशेप को ही अपनी विरासत – ज्ञानराशि – को सम्भालनेवाला समझा. और मन ही मन शुनःशेप को अपने पुत्र के रूप में उसको स्वीकार लिया। विश्वामित्र एक पिता के रूप में गुणज्ञाता व्यक्ति थे। उन्हों ने अपने प्रथम पचास पुत्रों को बुलायें और शुनःशेप को ज्येष्ठ-बन्धु के रूप में स्वीकारने को कहा। परन्तु उन पुत्रों ने पितृ-आज्ञा नहीं मानी। अतः विश्वामित्र ने उन पचासों को ‘ अपुत्र ’ जाहिर कर दिये। वे ऋषि-सम्पत्ति के दाय भाग से वञ्चित हो गये। इस के बाद, जो मधुच्छन्दा नामक इक्यानवाँ पुत्र था और उनके जो सभी अनुज थे, उन्हों ने शुनःशेप को अपना ज्येष्ठ भ्राता मान लिया। फिर विश्वामित्र ऋषि ने शुनःशेप को “ देवरात ” ( देवतायें जिसकी राति अर्थात् धन, सम्पत्ति है, वह ) नामसे उद्धोषित किया। पुत्रैषणा रखनेवाले मनुष्यों को चाहिये कि वे पेहेले विश्वामित्र जैसे गुणज्ञाता पिता बने। विश्वामित्र ने अपने शताधिक पुत्रों की अपेक्षा से श्रेष्ठ पुत्र के रूप में इस मन्त्रद्रष्टा शुनःशेप को ही पसन्द किया है और उसको अपने पुत्र के रूप में भी स्वीकार लिया है – यह बात बडी सूचक है। यदि ऐसा पुत्र मिला हो तो ही नारद ने जो कहा था कि – “ पुत्र परम व्योम में भी ज्योति होता है, ”- वह चरितार्थ हो सकता है, अन्यथा नहीं॥\n\nइस आख्यान में राजा हरिश्चन्द्र, दरिद्र अजीगर्त एवं ऋषि विश्वामित्र जैसे तीन पिताओं की तुलना करनी आवश्यक बनती है, वैसे ही तीन प्रकार के पुत्रों की भी तुलना करने योग्य है। जैसा कि – पहेला है राजा हरिश्चन्द्र का पुत्र रोहित। वह अपने पिता के प्रस्ताव का विरोध करता है और पितृ-आज्ञा को ठुकरा कर, प्राणों की रक्षा करने के लिये गृहत्याग करके वन में विचरण करने लगता है। इस के बाद पिता को जलोदर नामक रोग हुआ है – ऐसा सुन कर, पितृवात्सल्य से प्रेरित हो कर वह घर वापस आने का निर्णय करता है। परन्तु मार्ग में इन्द्रदेव मिल गये, (जो वरुण के दुश्मन थे,) उसके कहने में आ जाता है और वह बार बार दूसरों के (इन्द्र के) कहने में आकर वन में वापस लौट जाता है। \nइन शब्दों से इन्द्र ने जो उपदेश दिया था, इसका फल यह आता है कि हरिश्चन्द्र के पुत्र रोहित को वन-विचरण के दौरान, तीन पुत्रों को साथ में लेकर अन्न की तलाश में घुम रहे एक दरिद्र पिता अजीगर्त मिल गया। रोहित ने राजपुत्र होने के कारण, राजलक्ष्मी के जोर पर, अर्थात् बाप-कमाई के जोर पर, दरिद्र व्यक्ति के एक दीन-हीन पुत्र (शुनःशेप) को खरीद कर अपने साथ में ले कर राजमहल में वापस आता है। राजकुमार रोहित ने मन में ऐसा सोच रखा है कि इस दरिद्र-ब्राह्मणपुत्र का बलि दे कर, वरुण के पाश से पिता को वह मुक्त करा लेगा और अपने आप को भी मौत से मुक्ति मिल जायेगी। - यहाँ पर इन्द्र के कहेने में आकर बार बार वन-विचरण करते रहेते रोहित का, पहेले एक अनिर्णायक मनोबलवाले पुत्र के रूप में परिचय मिलता है और बाद में, स्वार्थी तथा बाप-कमाई का आश्रयण लेनेवाले राजपुत्र के रूप में परिचय मिलता है। संसार में यह पेहेले प्रकार का पुत्र है।। \nसंसार में जो दूसरे प्रकार का पुत्र होता है, वह ऋषि विश्वामित्र के अग्रज 50 पुत्रों हैं। वे विश्वामित्र जैसे मन्त्रद्रष्टा पिता की भी आज्ञा मानते नहीं है। पिता की विवेकबुद्धि की अवहेलना करनेवाले इन पुत्रों ने पैतृक-विरासत खो दी और शापित भी हुये। परिणामतः वे समाज में दस्युओं जैसा जीवन जीने लगते है। इक्यानवाँ मधुच्छन्दा नामक पुत्र और उनके अनुज 50 भ्रातृ-समूह ने पिता की आज्ञा मान ली। विश्वामित्र की दृष्टि में विश्वास करनेवाले इन पुत्रों ने शुनःशेप को अपने ज्येष्ठ भ्राता के रूप में स्वीकार कर लिया।।\nतीसरे प्रकार का जो पुत्र सदैव स्पृहणीय होता है, वह है शुनःशेप। पूरे आख्यान को पढ कर लगता है कि वह क्षुधा-पीडित व्यक्ति जरूर था, परन्तु नित्य विद्या-व्यासङ्ग करने वाला पुत्र था। क्योंकि वरुण के पाश से मुक्त होने के लिये जो मन्त्र ऋग्वेद के चतुर्थ मण्डल और पञ्चम मण्डल में आये हुये है इन सब को वह अच्छी तरह से जानता था। साथ में वह स्वयं भी, प्रथम मण्डल में संगृहीत अनेक मन्त्रों का द्रष्टा ऋषि भी है। अत एव वह ऋषि विश्वामित्र की दृष्टि में स्पृहणीय पुत्र बन जाता है। विश्वामित्र को अपने ही 101 औरसपुत्र थे। किन्तु उनको शुनःशेप जैसा मन्त्र-द्रष्टा पुत्र न होने का अफसोस था। अतः वह अपने औरसपुत्रों को बुला के शुनःशेप को ज्येष्ठ-बन्धु के रूप में स्वीकारने की आज्ञा देता है। उनकी दृष्टि में शुनःशेप जैसा पुत्र ही संग्राह्य एवं स्पृहणीय है।\nविश्वामित्र ने पूरी यज्ञक्रिया के दौरान देखा है कि शुनःशेप सही अर्थ में देवरात है। अग्नि, वरुण, इन्द्र, अश्विनौ, विश्वेदेवा एवं उषा इत्यादि देवतायें ही उनकी सम्पत्ति – राति – थे और उसी के बल उपर उसने अपनी मुक्ति हाँसील की है। \nयहाँ पर, शुनःशेप विद्या-व्यासङ्गी होने के कारण अमुक मन्त्र जानता है या नये मन्त्र देख (रच) सकता है – इतना ही कहना पर्याप्त नहीं है। उसने तो अपने पिता का पाप भी उनके मुँह पर कह दिया है। अर्थात् शुनःशेप सत्य का अपरोक्ष दर्शन भी कर सकता है और पिता के सम्मुख खडा रहे कर वह बता भी सकता है। वही उसकी महानता है। ऐसे सत्य को बोलने वाले को ही वरुण पाश से मुक्त करता है, दूसरे को नहीं। क्योंकि वरुण तो नीतिमत्ता का एवं ऋत का पालक देव कहा गया है। अतः वह सत्यनीति के द्रष्टा शुनःशेप को बन्धन से मुक्त कर देता है। ऐसा सत्यवक्ता पुत्र ही पिताओं के लिये परम व्योम में ज्योति स्वरूप बन सकता है। और ऐसे पुत्र की ही कामना रखनी चाहिये। अर्थात् पुत्रैषणा भी विवेकदृष्टि से नियन्त्रित होनी चाहिये। \n\nइस तरह से शुनःशेपाख्यान का मर्मोद्धाटन हो जाने के बाद, इस आख्यान का उपसंहार भी तुरंत समझ में आ जाता है कि - 1. किसी भी राजा के अभिषेक-प्रसङ्ग में इस आख्यान का पाठ करवाने की सूचना क्यूँ दी गई है ?। राज्य का वारिस प्राप्त करने के लिये अन्धश्रद्धा-ग्रस्त होना अनुचित है। 2. तथैव, पुत्र की इच्छा रखनेवालों को भी इस आख्यान का पाठश्रवण करना चाहिये – ऐसा जो उपसंहार में कहा गया है वह भी पूर्वोक्त तीन तरह के पुत्रों को ठीक से समझ लेने के लिए ही है।।\nयहाँ आनुषंगिक रूप से यह बताना भी जरूरी है कि इस आख्यान के उपक्रमोपसंहार को देखते हुए - “ वेदकाल में नरबलि दिया जाता था कि नहीं ? ” \nजैसी चर्चायें सारे संसार में आजदिन तक होती रही है, परन्तु वह चर्चा भ्रान्तदिशा में चल रही है – ऐसा प्रतीति होता है। \n\nअब प्रस्तुत अभिनव दृष्टि से देखा जाय तो पुत्रैषणा से पीडित इस संसार को शुनःशेप का सन्देश यही है कि स्त्रीभ्रूण-हत्या से विरत होने का अवसर आ गया है। कोई भी पुत्री मातपिता को नरक में नहीं ले जाती है और सब के सब पुत्र परम व्योम में ले जानेवाली सच्ची ज्योति नहीं बन सकते है।।\n\n\n", "id": "577205", "title": "शुनःशेप"}
{"url": "https://hi.wikipedia.org/wiki?curid=577207", "text": "ऋचा\n\nवेद के श्लोकों (मंत्रों) को ऋचा कहते हैं। 'ऋचा' की व्युत्पत्ति 'ऋक्' से हुई है जिसका अर्थ 'प्रशंशा करना' है।\n", "id": "577207", "title": "ऋचा"}
{"url": "https://hi.wikipedia.org/wiki?curid=577211", "text": "लट्ठमार होली\n\nभगवान कृष्ण की साथी राधा के जन्म स्थान बरसाना की लट्ठमार होली भारत के सबसे रंगीन पर्व होली मनाने के अपने अनूठे तरीके के लिए विश्वप्रसिद्ध है। बरसाने की लट्ठमार होली फाल्गुन मास की शुक्ल पक्ष की नवमी को मनाई जाती है।\nइस दिन नंदगाँव के ग्वाल बाल होली खेलने के लिए राधा रानी के गाँव बरसाने जाते हैं और विभिन्न मंदिरों में पूजा अर्चना के पश्चात नंदगांव के पुरुष होली खेलने बरसाना गांव में आते हैं और बरसाना गांव के लोग नंदगांव में जाते हैं। इन पुरूषों को होरियारे कहा जाता है। बरसाना की लट्ठमार होली के बाद अगले दिन यानी फाल्गुन शुक्ला दशमी के दिन बरसाना के हुरियार नंदगांव की हुरियारिनों से होली खेलने उनके यहां पहुंचते हैं। तब नंदभवन में होली की खूब धूम मचती है।\n\nदरअसल बरसाना की लठामार होली भगवान कृष्ण के काल में उनके द्वारा की जाने वाली लीलाओं की पुनरावृत्ति जैसी है। माना जाता है कि कृष्ण अपने सखाओं के साथ इसी प्रकार कमर में फेंटा लगाए राधारानी तथा उनकी सखियों से होली खेलने पहुंच जाते थे तथा उनके साथ ठिठोली करते थे जिस पर राधारानी तथा उनकी सखियां ग्वाल वालों पर डंडे बरसाया करती थीं। ऐसे में लाठी-डंडों की मार से बचने के लिए ग्वाल वृंद भी लाठी या ढ़ालों का प्रयोग किया करते थे जो धीरे-धीरे होली की परंपरा बन गया। उसी का परिणाम है कि आज भी इस परंपरा का निर्वहन उसी रूप में किया जाता है।\n\nजब नाचते झूमते लोग गांव में पहुंचते हैं तो औरतें हाथ में ली हुई लाठियों से उन्हें पीटना शुरू कर देती हैं और पुरुष खुद को बचाते भागते हैं। लेकिन खास बात यह है कि यह सब मारना पीटना हंसी खुशी के वातावरण में होता है। औरतें अपने गांवों के पुरूषों पर लाठियां नहीं बरसातीं. बाकी आसपास खड़े लोग बीच बीच में रंग बरसाते हुए दिखते हैं।\n\nइस होली को देखने के लिए बड़ी संख्या में देश-विदेश से लोग बरसाना आते हैं। यह लट्ठमार होली आज भी बरसाना की औरतों/ लड़कियों और नंदगांव के आदमियों/ लड़कों के बीच खेली जाती है।", "id": "577211", "title": "लट्ठमार होली"}
{"url": "https://hi.wikipedia.org/wiki?curid=577213", "text": "रावल ग्राम\n\nएक मान्यता के अनुसार यमुना के पास बसा प्राचीन गाँव जहाँ वृषभानु के यहाँ कृष्णप्रिया राधा का जन्म हुआ। \n", "id": "577213", "title": "रावल ग्राम"}
{"url": "https://hi.wikipedia.org/wiki?curid=577228", "text": "2014 राष्ट्रमण्डल खेल\n\n2014 राष्ट्रमण्डल खेल (आधिकारिक XX राष्ट्रमण्डल खेल) ग्लासगो, स्कॉटलैंड, में 23 जुलाई से 3 अगस्त 2014 के मध्य आयोजित हुआ। यह ओलंपिक व एशियाड खेलों के बाद तीसरा सबसे बड़ी बहु-खेल स्पर्धा है।\n\nयह स्कॉटलैंड में होने वाला अब तक का सबसे बड़ा बहु-खेल आयोजन रहा जिसमे 4,560 खिलाड़ी 17 विभिन्न खेलों में भाग लिया। स्कॉटलैंड में इससे पूर्व एडिनबरा में 1970 और 1986 के राष्ट्रमण्डल खेल आयोजित कर चुका है।\n\nइन खेलों ने संगठन, लोगों की उपस्तिथि तथा उत्साह के कारण काफी प्रशंसा पाई। राष्ट्रमण्डल खेल संघ के प्रमुख माइक हूपर ने इन खेलों की प्रशंसा करते हुए अब तक इतिहास का असाधारण खेल करार दिया। स्कॉटलैंड की धरती पर तीसरी बार आयोजित हुए इन खेलों में यूनाईटेड किंगडम के गृह देशों इंग्लैंड, वेल्स तथा मेजबान स्कॉटलैंड ने सबसे अधिक पदक पा कर सर्वश्रेष्ठ प्रदर्शन किया। इंग्लैंड ने 1986 के खेलों के बाद पदक तालिका में शीर्ष स्थान हासिल किया, जो कि स्कॉटलैंड में ही आयोजित हुए थे। किरिबाती ने राष्ट्रमण्डल खेल के इतिहास में अपना पहला पदक जीता, जो कि भारोत्तोलन की पुरुष 105 किग्रा स्पर्धा में स्वर्ण था। \n\nस्कॉटलैंड पहला ऐसा देश था जिसने 2004 में इन खेलों को आयोजित करने का विचार किया। सितम्बर 2004 में ग्लासगो बोली के लिए स्कॉटलैंड की तरफ से प्रतिभागी शहर बना। स्कॉटिश एक्सीक्यूटिव ने 16 अगस्त 2005 को तत्कालीन प्रथम मंत्री जैक मैकोन्नेल के साथ, जिन्हें यूनाईटेड किंगडम सरकार तथा सभी मुख्य स्कॉटिश पार्टियों का समर्थन प्राप्त था, ने अपना इन खेलों को आयोजित करने का अपना उद्देश्य घोषित किया। \n\nमार्च 2006 में बोली की प्रक्रिया प्रारंभ हुई। ग्लासगो ने अपनी बोली मेलबर्न में 2006 राष्ट्रमण्डल खेल के दौरान आधिकारिक रूप से नाइजीरियाईं राजधानी अबुजा और कनाडाई शहर हैलिफ़ैक्स के साथ राष्ट्रमण्डल खेल महासंघ को सौंपी। अक्टूबर 2006 में मतदान प्रतिनिधियों ने सुविधाएं देखने के लिए ग्लासगो शहर का दौरा किया। 16 जनवरी 2007 को ग्लासगो की बोली सफल घोषित की गई। हैलिफ़ैक्स ने बाद में 8 मार्च 2007 को अपनी बोली वापस ले ली।\n\nमेजबान शहर का अंतिम निर्णय 9 नवम्बर 2007 को कोलम्बो, श्रीलंका में राष्ट्रमण्डल खेल महासंघ के सभा में लिया गया, जहां 71 राष्ट्रकुल देशों के सदस्य मौजूद थे। इन सभी सदस्यों ने गुप्त मतदान द्वारा अपना पसंदीदा शहर चुना। मतदान का परिणाम इस प्रकार है\n\nइस टूर्नामेंट में 71 राष्ट्रमण्डल देशों के लगभग 4,500 खिलाड़ी भाग ले रहे हैं। 7 अक्टूबर 2013 को गाम्बिया ने इन खेलों में भाग लेने से मना कर दिया।\n\nइस राष्ट्रमण्डल खेल में कुल 17 खेलों में 261 पदक स्पर्धाएं हुई। इस बार रिकॉर्ड 22 पैरा-खेलों की स्पर्धाएं पाँच विभिन्न खेलों (एथलेटिक्स, साइकलिंग, लॉन बाॅल, तैराकी और भारोत्तोलन) में आयोजित होंगी। 2010 राष्ट्रमण्डल खेल में शामिल तीरंदाजी व टेनिस को इस टूर्नामेंट से हटा दिया गया है तथा ट्राईथलन और जूडो को जोड़ा गया है। कुछ 2010 में शामिल स्पर्धाओं को भी हटा दिया गया है जिनमे एथलेटिक्स की वॉकिंग स्पर्धा, सिंक्रनाइज़ तैराकी, ग्रीको-रोमन कुश्ती शामिल है। साथ ही निशानेबाजी की पदक स्पर्धाएं भी 2010 में 44 के मुकाबले 19 कर दी गयीं हैं। साइकलिंग में पर्वतारोही बाईकिंग भी जोड़ी गई है।\n\n\"सभी शामिल खेल और उसकी पदक स्पर्धाएं\" \n\n\n\n2014 राष्ट्रमण्डल खेल की समय सारिणी इस प्रकार है- \n\n</div> \n\n", "id": "577228", "title": "2014 राष्ट्रमण्डल खेल"}
{"url": "https://hi.wikipedia.org/wiki?curid=577233", "text": "कृष्णकुमार माथुर\n\nकृष्णकुमार माथुर (१८९३ - १९३६ ई०) प्रसिद्ध भारतीय भूविज्ञानी तथा विख्यात शिक्षाविशारद थे। \n\nकृष्णकुमार माथुर का जन्म १८९३ ई० में हुआ था। आप बड़े मेघावी छात्र थे। सभी परीक्षाओं में आप प्रथम श्रेणी में उत्तीर्ण हुए तथा सर्वदा आपने योग्यता छात्रवृत्तियाँ पाईं। सन् १९१५ में आप आगरा कालेज से बी० एस सी० परीक्षा में प्रथम स्थान प्राप्त कर १९१६ ई० में उच्च शिक्षा प्राप्त करने के लिये इंग्लैंड चले गए। लंदन विश्वविद्यालय में खनन तथा भूविज्ञान में बी० एस सी० ऑनर्स परीक्षा में सर्वप्रथम रहे और डिलाविचे पदक प्राप्त किया।\n\nलंदन से लौटने पर आप काशी हिंदू विश्वविद्यालय में प्रोफेसर नियुक्त हुए अैर भूविज्ञान का अध्यापन शुरू किया। जो भी आपके सपर्क में आया, उसपर आपके व्यक्तित्व की छाप पड़ी। काशी हिंदू विश्वविद्यालय की सेवा के समय दो सत्रों तक आप फकल्टी ऑव साइंस के डीन और अनेक संस्थाओं के सदस्य थे।\n\nभूविज्ञान के क्षेत्र में आपका कार्य अद्वितीय है। डेकन ट्रैप पर किया गया आपका शोध कार्य आज भी अप्रतिम है। आप मुंबई में १९३४ ई० में भारतीय विज्ञान काँग्रेस अधिवेशन में भूविज्ञान विभाग के अध्यक्ष थे। प्रो॰ माथुर बहुत से वैज्ञानिक संस्थाओं के सदस्य और कुछ के संस्थापकों में से थे। ४३ वर्ष की अल्प अवस्था में ही १८ जुलाई १९३६ ई० को लखनऊ में इनका देहावसान हो गया।\n", "id": "577233", "title": "कृष्णकुमार माथुर"}
{"url": "https://hi.wikipedia.org/wiki?curid=577238", "text": "दक्कन उद्भेदन\n\nदक्कन उद्भेदन अथवा दकन ट्रैप भारत के पश्चिमी हिस्से में एक प्रदेश है जहाँ की भूवैज्ञानिक संरचना क्रीटाशियस युग के के ज्वालामुखी उद्भेदन के दौरान बनी बेसाल्ट चट्टानों है और इस इलाके में बेसाल्ट के ऊपर बनी काली रेगुर मिट्टी पायी जाती है। यह 17°–24° उत्तर तथा 73°–74° पूर्व के मध्य स्थित है। यह विश्व के कुछ सबसे बड़े ज्वालामुखी निर्मित स्थलरूपों में से एक है।\n", "id": "577238", "title": "दक्कन उद्भेदन"}
{"url": "https://hi.wikipedia.org/wiki?curid=577241", "text": "माधवदास 'माधुरी'\n\nमाधवदास 'माधुरी' (लगभग संवत् १६५० - लगभग संवत १७१०) चैतन्य सम्प्रदाय के हिन्दी कवि थे। इनका नाम 'माधव दास' था और ये कपूर खत्री थे। कहीं अन्यत्र से आकर वृंदावन के पास माधुरीकुंड पर रहने लगे और अपना उपनाम 'माधुरी' रखा। \n\nवंशीवटमाधुरी, केलिमाधुरी, उत्कंठामाधुरी, वृंदावनमाधुरी, दानमाधुरी, मानमाधुरी, होरी माधुरी, प्रिया जी की बधाई आदि इनकी छोटी-छोटी रचनाएँ हैं, जिनका एक संग्रह 'माधुरी वाणी' नाम से प्रकाशित हो चुका है। दो रचनाओं में सं० १६८७ तथा सं० १६९९ रचनाकाल दिया है अत: इनका समय संवत् १६५०-१७१० तक निश्चित रूप से माना जा सकता है। यह चैतन्य संप्रदाय के थे, क्योंकि सभी रचनाओं में श्री चैतन्य महाप्रभु तथा रूपसनातन की वंदना की है।\n", "id": "577241", "title": "माधवदास 'माधुरी'"}
{"url": "https://hi.wikipedia.org/wiki?curid=577243", "text": "कमल नाथ\n\nकमल नाथ (जन्म 18 नवम्बर 1946) आज कांग्रेस के नेता है।\n\nकमल नाथ का जन्म 18 नवम्बर 1946 को उत्तर प्रदेश के औद्योगिक शहर कानपुर में हुआ था। देहरादून के दून स्कूल से पढ़ाई करने के बाद श्री कमलनाथ ने कोलकाता के सेंट ज़ेवियर कॉलेज से उच्च शिक्षा हासिल की। वो 34 साल की उम्र में वो छिंदवाड़ा से जीत कर पहली बार लोकसभा पहुंचे।\n", "id": "577243", "title": "कमल नाथ"}
{"url": "https://hi.wikipedia.org/wiki?curid=577261", "text": "नाभिकीय प्रायिकता क्षेत्र\n\nकिसी नाभिक के नाभिकीय प्रायिकता क्षेत्र (nuclear cross section) से आशय किसी नाभिकीय अभिक्रिया के होने की प्रायिकता से है। नाभिकीय प्रायिकता क्षेत्र का मान अधिक होने का मतलब है कि नाभिकीय अभिक्रिया के घटित होने की प्रायिकता अधिक है। नाभिकीय प्रायिकता क्षेत्र को σ से निरुपित किया जाता है। इसकी ईकाई बार्न (barn) है जो 10 m² के बराबर होती है। \n", "id": "577261", "title": "नाभिकीय प्रायिकता क्षेत्र"}
{"url": "https://hi.wikipedia.org/wiki?curid=577267", "text": "देवस्थान विभाग\n\nराजस्थान सरकार का राजकीय विभाग जो अधिसूचित ट्रस्टों / सरकारी और निजी मंदिरों के रख-रखाव, भोग-राग प्रबंध, पुजारियों की नियुक्ति और राजस्थान देवस्थान राज्य व अधीनस्थ सेवा अधिनियम 2000 के अंतर्गत कानूनी/ उत्तराधिकार संबंधी विवादों का निपटारा करने के लिए गठित किया गया है, जिसके कार्यक्षेत्र में राजस्थान राज्य और राजस्थान से बाहर स्थित ३९० सरकारी मंदिर और २०४ निजी मंदिर आते हैं |\nआयुक्त देवस्थान इस विभाग के विभागाध्यक्ष नामित हैं और विभाग का मुख्यालय उदयपुर में है |\nविभाग के जालघर के अनुसार -\"देवस्‍थान विभाग मन्दिर संस्‍कृति के संरक्षण एवं संवर्द्धन का विभाग है। इस विभाग के वर्तमान स्‍वरूप का भूतपूर्व राजपुताना राज्‍य छोटी-बडी 22 रियासतों के विलीनीकरण के पश्‍चात पूर्व देशी राज्‍यों द्वारा राज्‍यकोष के माघ्‍यम से संचालित मन्दिरों, मठों, धर्मशालाओं आदि के प्रबंधन एवं सुचारू संचालन हेतु वर्ष 1949 में बने वृहत् राजस्‍थान राज्‍य के साथ-साथ हुआ, किन्‍तु परिवर्तित परिस्थितियों के अनुसार समय-समय पर राज्‍य सरकार द्वारा विभागीय कार्यकलापों का विस्‍तार किया गया है तथा नवीन दायित्‍व सौंपे गये है। \n\nविगत वर्षों में देवस्‍थान विभाग की पहचान मात्र मन्दिरों की सेवा-पूजा और उनकी सम्‍पत्ति के प्रबंधकर्ता विभाग की रही है। अत: संस्‍कृति और आस्‍थाओं के प्रबंध को गतिशील बनाने हेतु शासन की नवीन नीति में \"देवस्‍थान विभाग को पर्यटन, कला और संस्‍कृति के साथ जोडा गया है\" तथा तीर्थाटन एवं देशाटन को बढाया देने हेतु पर्यटन, कला एवं संस्‍कृति विभाग् के समन्‍वय से प्रयास किए जा रहे हैं।\n\nराजस्‍थान सार्वजनिक प्रन्‍यास अधिनियम, 1959 के अन्‍तर्गत न्‍यासों का पंजीकरण, शिकायतों की जांच, भूमि सुधार कार्यक्रमों के फलस्‍वरूप मन्दिरों / मठों की भूमियों के पुन: ग्रहण के पश्‍चात निर्धारित वार्षिकी के भुगतान तथा मन्दिरों / संस्‍थाओं का सहायता अनुदान स्‍वीकृत करने के कार्यकलाप भी इस विभाग के कार्यक्षेत्र में विस्‍तारित हुए है।\nविभाग का पता - Panchwati, M.G. College Road, Udaipur - 313001 Phone No : 91 - 294 - 2426130, 2524813 Fax No : 91 - 294 - 2423440 \n\n", "id": "577267", "title": "देवस्थान विभाग"}
{"url": "https://hi.wikipedia.org/wiki?curid=577284", "text": "लोवा नदी\n\nलोवा नदी फ्रांस की सबसे बड़ी नदी है जिसकी लम्बाई १०१२ किलोमीटर है।\n", "id": "577284", "title": "लोवा नदी"}
{"url": "https://hi.wikipedia.org/wiki?curid=577296", "text": "श्रीलंका का स्वतंत्रता संग्राम\n\nश्रीलंका का स्वतंत्रता संग्राम ब्रितानी साम्राज्य से आजाद होने तथा स्वशासन स्थापित करने के लिये लड़ा गया था। यह शान्तिपूर्ण राजनीतिक आन्दोलन था। यह आन्दोलन बीसवीं शताब्दी के आरम्भिक दिनों में शुरू हुआ। इसका नेतृत्व शिक्षित मध्यम वर्ग ने किया और अन्ततः ४ फ़रवरी १९४८ को श्रीलंका को स्वतंत्रता मिल गयी। २२ मई १९७२ को श्रीलंका गणतंत्र (रिपब्लिक) बना।\n", "id": "577296", "title": "श्रीलंका का स्वतंत्रता संग्राम"}
{"url": "https://hi.wikipedia.org/wiki?curid=577392", "text": "मोहन सिंह मेहता\n\nमोहन सिंह मेहता (1895-1986) देश के जाने माने शिक्षाविद, राजस्थान विश्वविद्यालय के संस्थापक कुलपति, सेवा मंदिर और विद्या भवन उदयपुर के संस्थापक, भूतपूर्व विदेश सचिव पद्मविभूषण जगत मेहता के पिता थे। \nमोहन सिंह मेहता का जन्म 20 अप्रैल 1895 को भीलवाड़ा में एक प्रतिष्ठित ओसवाल जैन परिवार में हुआ था।\n\n\"डॉ॰ मोहन सिंह मेहता का परिवार मेवाड़ रियासत में महत्वपूर्ण था। इनके पूर्वज रामसिंह मेहता मेवाड़ राज्य में प्रधान थे। उनके पुत्र जालिम सिंह भी मेवाड़ सरकार में बड़े पदों पर रहे। जालिम सिंह की तरह ही उनका पुत्र अक्षय सिंह जहाजपुर जिले का हाकिम रहा। इनके दो पुत्र हुए- जीवन सिंह और जसवन्त सिंह। जीवन सिंह के तीन पुत्र हुए- तेजसिंह, मोहनसिंह और चन्द्रसिंह। मोहन सिंह बचपन से ही कुशाग्र था। छः वर्ष की अवस्था में ही उसकी कुशाग्रता को देखते हुए उसे अजमेर में डी.ए. वी. हाई स्कूल में दाखिल कराया गया।\"\n\n\"उस समय उदयपुर में शिक्षा की समुचित व्यवस्था नहीं थी।\" (जीवनी : डॉ॰ मोहन सिंह मेहता-लेखक :अब्दुल अहद पृ. 30-36) \"सन् 1912 में मोहन सिंह ने हाई स्कूल की परीक्षा डी.ए.वी से तथा इन्टरमीडियेट की परीक्षा सन् 1914 में राजकीय महाविद्यालय, अजमेर से उर्त्तीण की। यहां से उच्च शिक्षा के लिये उसे आगरा जाना पड़ा जहां से उसने सन् 1916 में स्नातक परीक्षा उत्तीर्ण की। आगे के अध्ययन के लिये उन्हें इलाहाबाद जाना पड़ा।\" (वही पृ. 39)\n\n\" इलाहाबाद में उनका सम्पर्क रवीन्द्रनाथ टैगोर से हुआ था। उनके जीवन से उसे बड़ी प्रेरणा मिली। यहीं वह स्काउट गतिविधियों से जुड़े| 1918 के स्काउट के शिविर में उन्हें बेडन पावेल की पुस्तकों के अध्ययन का सुअवसर प्राप्त हुआ। इसी स्काउट के कार्यक्रम के माध्यम से आपका सम्पर्क पं॰ श्रीराम वाजपेयी, हृदयनाथ कुंजरू व पं॰ मदन मोहन मालवीय से भी हुआ।\"\n\n\"सन् 1918 में मोहन सिंह ने एम.ए. अर्थशात्र और एलएल. बी. की डिग्री हासिल की। उन दिनों एक ही वर्ष में दो परीक्षाएं दी जा सकती थी।\" (वही 39-40)\nसन् 1920 में सेवा समिति स्काउट एसोसियेशन में आप कमिश्नर नियुक्त किये गये। इस समिति में प्रारंभ में तो बड़ा उत्साह रहा पर धीरे-धीरे इस समिति से जुड़े लोगों में जोश ठण्डा पड़ता चला गया। केवल पं॰ मदन मोहन मालवीय और मोहन सिंह मेहता ही इस समिति के शुभचिंतक के रूप में बचे रहे। पर वे पारिवारिक कारणों से उदयपुर चले आये पर इस समिति की गतिविधियों से वे अगले तीन वर्ष तक जुड़े रहे।\" (वही पृ 43-44)\n\n\"उदयपुर आने पर मेवाड़ सरकार ने इनकी योग्यता को देखते हुए इन्हें कुम्भलगढ़ का हाकिम बना दिया। बाद में उन्हें उदयपुर बुला कर एक अंग्रेज अधिकारी के अन्तर्गत भूमि बंदोबस्त विभाग में लगा दिया। सन् 1922 में उन्हें जगतसिंह के रूप में पुत्र प्राप्त हुआ, पर बेटे को माता का सुख लिखा न था।\"\n\n\"सन् 1924 में टीबी रोग के कारण उनकी पत्नी का देहावसान हो गया। उस समय उनकी आयु मात्र 29 वर्ष की थी। घर वालों ने उन्हें दूसरा विवाह करते का प्रस्ताव रखा पर उन्होंने स्पष्ट रूप से मना कर दिया। इस निर्णय को ध्यान में रखकर उन्होंने अपने पुत्र के लालन-पालन और उसके शिक्षा की दृष्टि से पिता का फर्ज तो निभाया ही, साथ ही बच्चे के परवरिश में मां की कमी का भी एहसास नहीं होने दिया। उनकी सारी व्यवस्था कर वे इंगलैण्ड चले गये। उदयपुर में स्काउट का काम मन्द न पड़ जाय इसकी भी व्यवस्था करके गये। (वही पृ. 48-49)\nवे इंगलैण्ड में ढाई वर्ष तक रहे वहां बेरेस्ट्री के अध्ययन के साथ-साथ डॉ॰ बर्न के मार्गदर्शन में आपने अर्थशात्र में पीएच. डी. का कार्य पूर्ण किया। इस अन्तराल में आपने डेनमार्क के फॉक हाई स्कूल का अवलोकन भी किया। इंग्लैण्ड में रहते हुए आपने केम्ब्रिज व ऑक्सफोर्ड विश्वविद्यालय से भी सेटलमेण्ट के बारे में विशेष जानकारी ली। यहीं के अनुभव के आधार पर डॉ॰ मेहता ने उदयपुर में सेवा मन्दिर की स्थापना की।\" (वही. पृ. 49)\n\n\"सन् 1928 में अपना अध्ययन समाप्त कर डॉ॰ मेहता उदयपुर लौट आये। उनके यहाँ आ जाने पर सरकार ने उन्हें पुनः रेवेन्यू कमिश्नर के पद पर नियुक्ति दे दी। 35 वर्ष तक आते-आते उनका सम्पर्क विश्व की कई विभूतियों से हो गया। सन् 1930 तक उन्होंने मेवाड़ की शिक्षा का अध्ययन किया तो मेवाड़ में उन्होंने शिक्षा की दृष्टि से दुर्दशा देखी। उनके सतत चिन्तन का परिणाम था कि 21 जुलाई 1930 को विद्या भवन की स्थापना की। उस समय यह विद्यालय किराये के भवन में (वर्तमान में उस भवन में आर.एन.टी. मेडिकल कालेज के अधीक्षक का निवास है) चलता था। बाद में कठिन परिश्रम से नीमच माता की तलहटी में चार एकड़ भू-भाग लिया गया।\"\n\nउन्होंने उच्च शिक्षा भारत में- अजमेर, आगरा और भीलवाडा में ली और स्नातकोत्तर उपाधि के बाद पीएच डी की डिग्री अर्थशास्त्र में लन्दन स्कूल ऑफ़ इकोनोमिक्स से प्राप्त की।\n\nस्वाधीनता से पूर्व डॉ॰ मोहन सिंह मेहता राजस्थान में डूंगरपुर राज्य के दीवान, मेवाड़ के राजस्व मंत्री और भारत की संविधान सभा के सदस्य रहे। १९५१ में वह पाकिस्तान में भारतीय हाई कमिश्नर भी रहे। \n\nउनकी सबसे महत्वपूर्ण उपलब्धि थी- १९६० में जयपुर में राजस्थान विश्वविद्यालय की स्थापना- जिसके वह संस्थापक-उपकुलपति थे | राजस्थान विश्वविद्यालय से सेवानिवृत्त होने के पश्चात् उन्हें किसी राज्य का राज्यपाल बनाने का भारत सरकार का प्रस्ताव भी आया था पर उन्होंने अस्वीकार कर दिया वे अपने पूर्व निर्धारित कार्यक्रम के अनुसार समाजसेवा के कार्यों में लग गये। शिक्षा और समाज-कार्यों के प्रति आजीवन समर्पित रहे दूरदृष्टिवान डॉ॰ मेहता ने अपने गृह नगर उदयपुर में कई संस्थाओं और उनके माध्यम से ग्रामीण विकास और प्रौढ़-शिक्षण परियोजनाओं का सफल सञ्चालन किया| मेवाड़ में महाराणा प्रताप जयंती मनाने का सिलसिला सन 1914 में जिस प्रताप सभा संस्था ने शुरू किया था, उस संस्था के भी संरक्षक डॉ॰ मेहता रहे।\n\nउनकी महती सामजिक सेवाओं के सम्मानस्वरूप उन्हें 1969 में भारत सरकार ने दूसरा सर्वोच्च नागरिक सम्मान पद्म विभूषण प्रदान किया|\n\nडॉ॰ मोहन सिंह मेहता का निधन 25 जून सन् 1985 को में उदयपुर में हुआ|\n\nइनकी स्मृति में इनके नाम से उदयपुर में एक ट्रस्ट भी गठित है और विद्या भवन प्रतिवर्ष डॉ॰ मोहनसिंह मेहता मेमोरियल व्याख्यान का आयोजन करता है। \n\n\n", "id": "577392", "title": "मोहन सिंह मेहता"}
{"url": "https://hi.wikipedia.org/wiki?curid=577393", "text": "हिमालय की पारिस्थितिकी\n\nहिमालय की पारिस्थितिकी अथवा हिमालयी पारितंत्र जो एक पर्वतीय पारिस्थितिक तंत्र का उदाहरण है, भारत और विश्व के कुछ विशिष्ट पारितंत्रों में से एक है। हिमालय पर्वत तंत्र विश्व के सर्वाधिक नवीन और विशाल पर्वतों में से एक है। ध्रुवीय प्रदेशों के आलावा यह विश्व का तीसरा सबसे बड़ा हिम-भण्डार है और यहाँ करीब 1500 हिमनद पाए जाते हैं जो हिमालय के लगभग 17% भाग को ढंके हुए हैं। हिमालय पर्वत पर यहाँ की विशिष्ट जलवायवीय और भूआकृतिक विशेषताओं की वजह से कुछ विशिष्ट पारिस्थिक क्षेत्र पाए जाते हैं जो अपने में अद्वितीय हैं। उदाहरण के लिये फूलों की घाटी एक ऐसा ही जैवविविधता का केन्द्र है। पूर्वी हिमालय में वर्षा की अधिकता और अपेक्षा कृत नम जलवायु ने एक अलग ही प्रकार का पारितंत्र विकसित किया है। अपने विविध जीव-जंतुओं और वनस्पतियों की जैवविविधता और इसके भौगोलिक प्रतिरूप के कारण हिमालयी पारितंत्र एक महत्वपूर्ण स्थान रखता है।\n\nनवीन वलित पर्वत होने के कारण अभी भी हिमालय क्षेत्र में भूअकृतिक स्थिरता नहीं आयी है और यह भूकम्पीय रूप से संवेदन शील तथा भूस्खलन से प्रभावित क्षेत्र में आता है। जलवायवीय रूप से भी यहाँ के हिमनदों के निवर्तन कि पुष्टि की गई है जो कि मानव द्वारा परिवर्धित जलवायु परिवर्तन का परिणाम माना जाता है। उपरोक्त कारणों से हिमालयी पारिस्थितकी अपने परिवर्तनशील होने के कारण भी महत्वपूर्ण है।\n\nइस विशिष्ट प्राकृतिक पर्यावरण में मनुष्य की क्रियाओं द्वारा एक अनन्य प्रकार का मानव पारितंत्र भी विकसित हुआ है। हिमालय की मानव पारिस्थितिकी में हुए अध्ययन यह साबित करते हैं की यहाँ मनुष्य और प्रकृति के बीच की अन्योन्याश्रयता ने एक विशिष्ट मानव पारिस्थितिकी निर्मित की है और हिमालय के परिवर्तनशील स्थितियों के कारण इस पर निर्भर मानव जनसंख्या भी बदलावों के प्रति संवेदनशील है। एक रिपोर्ट के मुताबिक हिमालयी पारितंत्र एशिया के 1.3 बिलियन लोगों की आजीविका पर प्रभाव डालता है।\n\n", "id": "577393", "title": "हिमालय की पारिस्थितिकी"}
{"url": "https://hi.wikipedia.org/wiki?curid=577395", "text": "आर॰ के॰ मिश्रा\n\nआर॰ के॰ मिश्रा (जन्म १९३२ - निधन १० जनवरी २००९) सुप्रसिद्ध पत्रकार और राज्यसभा सदस्य थे।\n", "id": "577395", "title": "आर॰ के॰ मिश्रा"}
{"url": "https://hi.wikipedia.org/wiki?curid=577399", "text": "तृण से निर्माण\n\nतृण से निर्माण का आशय गेहूँ, धान, या इसी तरह की अन्य वनस्पतियों के डण्ठल से घर बनाना। तृण का उपयोग 'संरचना अवयव' (structural elements) के रूप में की जा सकती है या/और इन्सुलेशन के रूप में।\n", "id": "577399", "title": "तृण से निर्माण"}
{"url": "https://hi.wikipedia.org/wiki?curid=577429", "text": "सुनील अंबवानी\n\n\"सुनील अंबवानी\" एक भारतीय न्यायाधीश है। वे वर्तमान में राजस्थान उच्च न्यायालय के मुख्य न्यायाधीश है। पूर्व में इलाहाबाद उच्च न्यायालय के न्यायाधीश थे।\n", "id": "577429", "title": "सुनील अंबवानी"}
{"url": "https://hi.wikipedia.org/wiki?curid=577445", "text": "एली एवराम\n\nएली एवराम (जन्म: २९ जुलाई १९९०) स्वेडिश ग्रीक मूल की अभिनेत्री हैं जो बॉलीवुड में कार्यरत हैं। मिकी वायरस फिल्म से इन्होने बॉलीवुड में डेब्यू किया। एली कलर्स प्रसारित होने वाले रियलिटी शो बिग बॉस सीजन ७ की प्रतियोगी भी रही हैं।\nसितम्बर, २०१२ से वे मुंबई में रह रही हैं। किस-किस को प्यार करूं' फिल्म में एली ने स्टैंडअप कॉमेडियन और एक्टर कपिल शर्मा की लेडी लव का किरदार निभाया है।\n\n", "id": "577445", "title": "एली एवराम"}
{"url": "https://hi.wikipedia.org/wiki?curid=577497", "text": "परमाणु खनिज अन्वेषण एवं अनुसंधान निदेशालय\n\nपरमाणु खनिज अन्वेषण एवं अनुसंधान निदेशालय (एएमडीईआऱ) भारत का एक प्रमुख अनुसंधान संस्थान है जो परमाणु खनिजों व विरल मृदा तत्वों के बारे में अनुसंधानरत है। यह हैदराबाद में स्थित है।\n", "id": "577497", "title": "परमाणु खनिज अन्वेषण एवं अनुसंधान निदेशालय"}
{"url": "https://hi.wikipedia.org/wiki?curid=577528", "text": "हिना खान\n\nहिना खान भारतीय टेलीवीज़न अभिनेत्री हैं जो 2009 से यह रिश्ता क्या कहलाता है में मुख्य किरदार अक्षरा को निभा रही हैं।\n\nवह स्टार प्लस के अन्य धारावाहिक \"सपना बाबुल का...बिदाई\", \"चाँद छुपा बादल में\" और \"मास्टरशेफ इंडिया कुकिंग शो ३\" में अतिथि भूमिका में दिख चुकी हैं। हिना खान स्‍पेन में रिएलिटी टीवी शो 'खतरों के खिलाड़ी' के आठवें सीजन का हिस्‍सा हैं।\n\n\n", "id": "577528", "title": "हिना खान"}
{"url": "https://hi.wikipedia.org/wiki?curid=577536", "text": "जेनिफर विंगेट\n\nजेनिफर विंगेट टेलीविजन और फ़िल्म अभिनेत्री हैं जो कई धारावाहिकों में दिख चुकी हैं। 2013 से वो सरस्वतीचंद्र नामक धारावाहिक में कुमुद का किरदार निभा रही हैं। इन्होंने 2012 में अपने दोस्त और दिल मिल गए के सह कलाकार करन सिंह ग्रोवर से शादी कर ली थी। नवम्बर 2014 में दोनों का तलाक हो गया। \n\n\n\n", "id": "577536", "title": "जेनिफर विंगेट"}
{"url": "https://hi.wikipedia.org/wiki?curid=577569", "text": "मानव पारिस्थितिकी\n\nमानव पारिस्थितिकी (अंग्रेज़ी: \"Human Ecology\") एक अंतर्विषयक विज्ञान है जो मनुष्य, मानव समाज और मानव निर्मित पर्यावरण के प्राकृतिक पर्यावरण के साथ अन्योन्याश्रय संबंधों का अध्ययन करता है। विज्ञान की इस शाखा का विकास बीसवीं सदी के आरम्भ में एक साथ कई शास्त्रों के चिंतनफ़लक में हुए परिवर्तन का परिणाम है। यह विज्ञान अपनी अध्ययन सामग्री और विधियों तथा सिद्धांतों के लिये जीव विज्ञान, पारिस्थितिकी, समाजशास्त्र, अर्थशास्त्र और भूगोल आदि पर आश्रित है।\n\n\"मानव पारिस्थितिकी\" शब्द का पहली बार प्रयोग एलेन स्वैलो रिचर्ड्स (\"Ellen Swallow Richards\") द्वारा उनके लेख \"\"Sanitation in Daily Life\"\", में हुआ जिसमें उन्होंने इसे \"मनुष्य के आसपास के पर्यावरण के मानव जीवन पर प्रभावों के अध्ययन\" के रूप में परिभाषित किया।\"\n\nप्रसिद्द भूगोलवेत्ता हार्लेन एच॰ बैरोज ने के 1922 ई॰ के वार्षिक अधिवेशन में मानव भूगोल को मानव पारिस्थितिकी के रूप में विकसित करने का पुरजोर समर्थन किया।\n\nवर्तमान परिप्रेक्ष्यों में पर्यावरण (जो एक पारितंत्र है) में परिवर्तन और मानव पर उसके प्रभाव, मानव स्वास्थ्य, सामाजिक सरोकारों का पारिस्थितिकीय अध्ययन, आर्थिक क्रियाओं की संधारणीयता, प्रकृति प्रदत्त पारितंत्रीय सेवाओं का मूल्यांकन और पारिस्थितिकीय अर्थशास्त्र का विकास मानव पारिस्थितिकी के मूल अध्ययन-विषय हैं।\n\nमानव पारिस्थितिकी आस्पद के नवीन होने के बाद भी, पारिस्थितिकीय चिंतन के मूल बिंदुओं का चिह्नांकन प्राचीन सभ्यताओं के ज्ञान और चिंतन-शैली में भी किया जा सकता है। \nआधुनिक समय में \"इकोलॉजी\" शब्द पहली बार अर्नेस्ट हैकल द्वारा 1866 में प्रयोग किया गया और उन्होंने इसे \"प्रकृति के अर्थशास्त्र\" जैसा कुछ परिभाषित करने का प्रयत्न किया।\n\nवर्तमान परिप्रेक्ष्य में भी, पारिस्थितिकी मात्र एक जीवविज्ञान की शाखा ही नहीं है बल्कि एक मानवशास्त्र भी है। डार्विन के विकासवादी चिंतन का परिणाम हर क्षेत्र में व्याप्त हुआ और यह परकृतिक वातावरण से मानव के समायोजन की एक महत्वपूर्ण भूमिका के रूप में स्थापित हुआ।\n\nहरबर्ट स्पेंसर, जिन्होंने \"\"योग्यतम की उत्तरजीविता\"\" नामक वाक्यांश गढ़ा, कुछ शुरूआती चिंतकों में से थे जिन्होंने समाज को एक जीवित जीवधारी के रूप में अपने पर्यावरण से अन्तर्क्रिया करते हुए देखने का प्रयास किया। उन्होंने एक तरह से समाजशास्त्र और पारिस्थितिकी के बीच संबंध स्थापित करने की भूमिका तैयार की।\nमानव पारिस्थितिकी के विकास में उन्नीसवी सदी के अंत में भूगोल और सामजिक जीवविज्ञान का काफ़ी योगदान रहा।\nसामाज शास्त्र के क्षेत्र में मानव पारिस्थितिकी के अध्ययन की शुरुआत का श्रेय पार्क, बर्गेस, हंटिंगटन और मैकेन्जी को दिया जाता है। वहीं हार्लेन बैरोज ने तो मानव भूगोल को मानव पारिस्थितिकी के रूप में परिभाषित ही करने की वकालत की।\n\nजीवविज्ञान से पारिस्थितिकी के क्षेत्र में आये पारिस्थितिकी-विदों ने बहुधा मानवीय तत्वों और मानव पारिस्थितिकी कि उपेक्षा की लेकिन मानव पारिस्थितिकी का इतिहास हमेशा मनुष्य केंद्रित अध्ययन का रहा है।\n\nपॉल सीयर्स () एक अग्रणी विद्वान हैं जिन्होंने मानव पारिस्थितिकी की संकल्पनाओं का प्रयोग जनसंख्या विस्फोट, वहन क्षमता और संवृद्धि की सीमाओं के अध्ययन में किया। सीयर्स के अनुसार, \"When we as a profession learn to diagnose the total landscape, not only as the basis of our culture, but as an expression of it, and to share our special knowledge as widely as we can, we need not fear that our work will be ignored or that our efforts will be unappreciated.\"\n\n", "id": "577569", "title": "मानव पारिस्थितिकी"}
{"url": "https://hi.wikipedia.org/wiki?curid=577576", "text": "यूजीन पी॰ ओडम\n\nयूजीन पी॰ ओडम (अंग्रेज़ी: Eugene Pleasants Odum) (सितम्बर 17, 1913 – अगस्त, 10, 2002) एक अमेरिकी जीव विज्ञानी और पारिस्थितिकी विज्ञानी थे। वे जॉर्जिया विश्वविद्यालय से संबद्ध थे जहाँ उन्होंने पारितंत्र पारिस्थितिकी पर शोध किया। उन्होंने हार्वर्ड ओडम (Howard T. Odum) के साथ मिल कर Fundamentals of Ecology (1953) नमक प्रसिद्द पुस्तक लिखी।\n", "id": "577576", "title": "यूजीन पी॰ ओडम"}
{"url": "https://hi.wikipedia.org/wiki?curid=577596", "text": "सोरों\n\nसोरों शूकरक्षेत्र भारत के उत्तर प्रदेश राज्य में कासगंज जनपद का एक नगर है। यहाँ प्रत्येक अमावस्या, सोमवती अमावस्या, पूर्णिमा, रामनवमी, मोक्षदा एकादशी आदि अवसरों पर तीर्थयात्रियों का बड़ी संख्या में आवागमन होता है और गंगा में स्नान कर पुण्य प्राप्त करते हैं। यहाँ अस्थि विसर्जन का विशेष महत्त्व है। यहाँ स्थित कुण्ड में विसर्जित की गईं अस्थियाँ तीन दिन के अन्त में रेणुरूप धारण कर लेती हैं। यह महाकवि गोस्वामी तुलसीदास की जन्मभूमि है।\n\nसोरों के पण्डे जगत विख्यात हैं। इनके पास प्रत्येक परिवार के पूर्वजो का इतिहास् हैं।\n\nयह उत्तर भारत का प्रमुख तीर्थ स्थल है, जो शूकरक्षेत्र के रूप में विख्यात है। शूकरक्षेत्र उत्तर प्रदेश में जनपद- कासगंज से 15 किमी० दूर है। इस तीर्थ का पौराणिक नाम 'ऊखल तीर्थ' है। प्राचीन समय में सोरों शूकरक्षेत्र को \"सोरेय्य\" नाम से भी जाना जाता था। सोरों शूकरक्षेत्र के प्राचीन नाम \"सोरेय्य\" का उल्लेख पाली साहित्य में भी है।\n\nपहले सोरों शूकरक्षेत्र के निकट ही गंगा बहती थी, किंतु अब गंगा दूर हट गई है। पुरानी धारा के तट पर अनेक प्राचीन मन्दिर स्थित हैं। यह भूमि भगवान् विष्णु के तृतीयावतार भगवान् वाराह की मोक्षभूमि एवं श्रीरामचरितमानस के रचनाकार महाकवि गोस्वामी तुलसीदास जी तथा अष्टछाप के कवि नंददास जी की जन्मभूमि भी है। तुलसीदास जी ने रामायण की कथा अपने गुरु नरहरिदास जी से प्रथम बार यहीं पर सुनी थी। नंददास जी द्वारा स्थापित बलदेव का स्यामायन मन्दिर सोरों शूकरक्षेत्र का प्राचीन मन्दिर है। पौराणिक गृद्धवट यहाँ स्थित है। श्री महाप्रभु वल्लभाचार्य जी की 23 वीं बैठक है। यहाँ हरि की पौड़ी में विसर्जित की गयीं अस्थियाँ तीन दिन के अन्त में रेणु रूप धारण कर लेती हैं, ऐसा आज भी प्रत्यक्ष प्रमाण है। यहाँ भगवान् वाराह का विशाल प्राचीन मन्दिर है। मार्गशीर्ष मेला यहाँ का प्रसिद्ध मेला है। जनश्रुति है कि भारतवर्ष के प्रत्येक हिन्दू परिवार में पूजे जाने वाली होलिका का जन्म भी इसी नगर में हुआ था।\nभागीरथी गंगा नदी के तट पर एक प्राचीन स्तूप के खण्डहर भी मिले हैं, जिनमें सीता-राम के नाम से प्रसिद्ध मन्दिर स्थित है। कहा जाता है कि इस मन्दिर का निर्माण राजा बेन ने करवाया था।\nप्राचीन मन्दिर काफ़ी विशाल था, जैसा कि उसकी प्राचीन भित्तियों की गहरी नींव से प्रतीत होता है। अनेक प्राचीन अभिलेख भी इस मन्दिर पर उत्कीर्ण हैं, जिनमें सर्वप्राचीन अभिलेख 1226 विक्रम सम्वत=1169 ई. का है। इस मन्दिर को 1511 ई. के लगभग सिकन्दर लोदी ने नष्ट कर दिया था।\n", "id": "577596", "title": "सोरों"}
{"url": "https://hi.wikipedia.org/wiki?curid=577600", "text": "मिश्रिख\n\nनेमिषारण्य से दस किलोमीटर की दूरी पर मिश्रिख है- जिसकी प्रसिद्धि दधीची कुंड के कारण है। कथा है कि व्रत्तासुर राक्षस के वध के लिए वज्रायुध के निर्माण हेतु फाल्गुनी पूर्णिमा को जब इन्द्रादि देवताओं ने महर्षि दधीचि से उनकी अस्थियों की मांग की तो अस्थिदान से पूर्व महर्षि दधीचि ने इसी सरोवर में स्नान किया था। सभी तीर्थों से पवित्र नदियों के जल को लाकर एक ही स्थान पर इसी मानसरोवर में मिलाया गया इसलिए यह स्थान मिश्रित या फिर मिश्रिख के नाम से जाना जाता है।", "id": "577600", "title": "मिश्रिख"}
{"url": "https://hi.wikipedia.org/wiki?curid=577604", "text": "वासुकिनाथ\n\nवासुकिनाथ अपने शिव मन्दिर के लिये जाना जाता है। वैद्यनाथ मन्दिर की यात्रा तब तक अधूरी मानी जाती है जब तक वासुकिनाथ में दर्शन नहीं किये जाते। यह मन्दिर देवघर से 42 किलोमीटर दूर जरमुण्डी गाँव के पास स्थित है। यहाँ पर स्थानीय कला के विभिन्न रूपों को देखा जा सकता है। इसके इतिहास का सम्बन्ध नोनीहाट के घाटवाल से जोड़ा जाता है। वासुकिनाथ मन्दिर परिसर में कई अन्य छोटे-छोटे मन्दिर भी हैं।", "id": "577604", "title": "वासुकिनाथ"}
{"url": "https://hi.wikipedia.org/wiki?curid=577605", "text": "याजपुर\n\nयाजपुर ओडिशा के तीन स्थल प्रख्यात हैं- भुवनेश्वर, याजपुर] तथा कोणार्क। \nपुराणों के अनुसार कालिका पुराण के अनुसार प्रथम पीठ 'औंड्र पीठ' है- \"औंड्राख्यं प्रथमं पीठं द्वितीयं जाल शैलकम्।...औंड्रपीठं पश्चिमे तु तथैवोंड्रेश्वरी शिवाम्। कात्यायनीं जगन्नाथ मोड्रेशं च प्रपूजयेता॥\"\n\nयह औण्ड्रपीठ ही ओडिशा है तथा जगन्नाथ जी के प्रभु पुरुषोत्तम जगन्नाथ ही तंत्र चूड़ामणि के उल्लिखित भैरव (जगन्नाथ) हैं। याजपुर की विरजा देवी उत्कल की प्रधान देवी हैं जिनका वर्णन ब्रह्मपुराण में इस प्रकार मिलता है-\n\nविरजे विरजा माता ब्रह्माणी संप्रतिष्ठिता। \nयस्याः संदर्शनात्मर्त्यः घुनात्या सप्तमं कुलम्॥\n\nयाजपुर को महत्त्वपूर्ण प्राचीन तीर्थस्थान माना जाता है। याजपुर मंदिर में द्विभुजी देवी विरजा तथा उनके वाहन सिंह की प्रतिमा है। कहते हैं, ब्रह्मा द्वारा यहाँ किए गए यज्ञ-कुण्ड से देवी का प्राकट्य हुआ। यह मंदिर वैतरणी नदी घाट से लगभग 2 किलोमीटर दूर प्राचीन गरुड़स्तंभ के पास है। यहाँ पर श्राद्ध-तर्पण आदि का विशेष महत्त्व है। इसे नाभि गयाक्षेत्र, चक्रक्षेत्र आदि भी कहते हैं।\n\nसंपूर्ण ओडिशा (तत्कालीन उत्कल) भगवती का नाभि क्षेत्र कहा जाता है। उत्कल किसी नगर या गाँव का नहीं वरन् एक देश या राज्य का नाम है, जो विरजा क्षेत्र है-\n\"वर्षाणां भारतं श्रेष्ठं देशानामुत्कलः स्मृतः। उत्कलेन समोदेशो देशों नाऽस्ति महीतले॥\"\n'विरजा' शब्द को 'क्षेत्र' शब्द के विशेषण के रूप में लेने पर समग्र उत्कल ही 'मलविमुक्त' है, जहाँ की आराध्या 'विमला' हैं तथा भैरव 'जगन्नाथ पुरुषोत्तम'।\nकुब्जिकातंत्र, ज्ञानार्णव तंत्रादि में भी इनका उल्लेख है तथा महाभारत के वनपर्व[6] में पाण्डवों के वनवास के दौरान वैतरणी स्थित विरजा देवी तीर्थ का उल्लेख है।", "id": "577605", "title": "याजपुर"}
{"url": "https://hi.wikipedia.org/wiki?curid=577607", "text": "सुब्रमण्य क्षेत्र\n\nकन्नूर के निकट श्री सुब्रमण्‍य मंदिर, कन्‍नूर के प्रमुख मंदिरों में से एक है और यह पेय्यान्‍नूर में स्थित है। विद्वानों के अनुसार, इस मंदिर को भगवान परशुराम के द्वारा पवित्र किया गया था जो भगवान विष्‍णु के दस अवतारों में से एक हैं। इस मंदिर के बारे में कई पुरानी कहावतें और किंवदंतियां हैं | इस स्‍थल का ब्रह्माण्‍ड पुराण में भी उल्‍लेख किया गया है।\nश्री सुब्रमण्‍य मंदिर की वास्‍तुकला अद्वितीय है जो यहां आने वाले आंगतुकों और श्रद्धालुओं के लिए आकर्षण का केंद्र है। मंदिर परिसर की दीवारें 12 फीट ऊंची हैं जो दुर्लभ स्‍थापत्‍य शैली में निर्मित हैं। पूरा मंदिर और इसका परिसर लगभग 3 एकड़ के क्षेत्र में फैला हुआ है। मंदिर का गर्भगृह दो मंजिला है और हाथी की पीठ के आकार से मिलता-जुलता हुआ है।", "id": "577607", "title": "सुब्रमण्य क्षेत्र"}
{"url": "https://hi.wikipedia.org/wiki?curid=577610", "text": "चांपानेर\n\n[[चित्र:[[File:Gujarat the haven of tourism.png|thumb|350px| चांपानेर एक अदभुद् पर्यटक स्थल ।]]\nचांपानेर | चंपानेर गुजरात में बड़ौदा से 21 मील (लगभग 19.2 कि.मी.) और गोधरा से 25 मील (लगभग 40 कि.मी.) की दूरी पर स्थित है।\n\nयह गुजरात की मध्ययुगीन राजधानी थी। चांपानेर, जिसका मूल नाम 'चंपानगर' या 'चंपानेर' भी था, की जगह वर्तमान समय में [[पावागढ़]] नामक नगर बसा हुआ है। यहाँ से चांपानेर रोड स्टेशन 12 मील (लगभग 19.2 कि.मी.) है। इस नगर को जैन धर्म ग्रन्थों में तीर्थ स्थल माना गया है। जैन ग्रन्थ 'तीर्थमाला चैत्यवदंन' में चांपानेर का नामोल्लेख है- 'चंपानेरक धर्मचक्र मथुराऽयोध्या प्रतिष्ठानके -।' पावागढ़ पहाड़ी के शिखर पर बना कालिका माता मंदिर पावन स्थल माना जाता है। पहाड़ी पर बना यह काली मंदिर बहुत प्राचीन है। कहा जाता है कि विश्वामित्र ने उसकी स्थापना की थी। इन्हीं ऋषि के नाम से इस पहाड़ी से निकलने वाली नदी 'विश्वामित्री' कहलाती है। महदजी सिंधिया ने पहाड़ी की चोटी पर पहुँचने के लिए सीढ़ियाँ बनवाईं थीं। चांपानेर तक पहुँचने के लिए सात दरवाजों में से होकर जाना पड़ता है। यहां वर्षपर्यन्त बड़ी संख्या में श्रद्धालु आते हैं।\n\nप्राचीन चांपानेर नगरी 12 वर्ग मील में बसी हुई थी। पावागढ़ की पहाड़ी पर उस समय एक दुर्ग भी था, जिसे पवनगढ़ या पावागढ़ कहते थे। यह दुर्ग अब नष्ट हो गया है, पर वहां प्राचीन महाकाली का मंदिर आज भी विद्यमान है। चांपानेर की पहाड़ी समुद्र तल से 2800 फुट ऊँची है। इसका संबंध ऋषि विक्रमादित्य से बताया जाता है। चांपानेर का संस्थापक गुजरात नरेश वनराज का चंपा नामक मंत्री था। चांद बरौत नामक गुजराती लेखक के अनुसार 11वीं शती में गुजरात के शासक भीमदेव के समय में चांपानेर का राजा मामगौर तुअर था। 1300 ई. में चौहानों ने चांपानेर पर अधिकार कर लिया। 1484 ई. में महमूद बेगड़ा ने इस नगरी पर आक्रमण किया और वीर राजपूतों ने विवश होकर अपने प्राण शत्रु से लड़ते-लड़ते गवां दिए। रावल पतई जयसिंह और उसका मंत्री डूंगरसी पकड़े गए और इस्लाम स्वीकार न करने पर मुस्लिम आक्रांताओं ने 17 नवम्बर 1484 ई. में उनका वध कर दिया। इस प्रकार चांपानेर के 184 वर्ष के प्राचीन राजपूत राज्य की समाप्ति हुई।\n1535 ई. में मुग़ल बादशाह हुमायूँ ने चांपानेर दुर्ग पर अधिकार कर लिया, पर यह आधिपत्य धीरे-धीरे शिथिल होने लगा और 1573 ई. में अकबर को नगर का घेरा डालना पड़ा और उसने फिर से इसे हस्तगत कर लिया। इस प्रकार संघर्षमय अस्तित्व के साथ चांपानेर मुग़लों के कब्जे में प्राय: 150 वर्षों तक रहा। 1729 ई. में सिंधिया का यहाँ अधिकार हो गया और 1853 ई. में अंग्रेज़ों ने सिंधिया से इसे लेकर बंबई (वर्तमान मुम्बई) प्रांत में मिला दिया। वर्तमान चांपानेर मुस्लिमों द्वारा बसाई गई बस्ती है। राजपूतों के समय का चांपानेर यहाँ से कुछ दूर है।\nगुजरात के सुलतानों ने चांपानेर में अनेक सुंदर प्रासाद बनवाए थे। ये सब अब खंडहर हो गए हैं। 'हलोल' नामक नगर, जो बहुत दिनों तक संपन्न और समृद्ध नगर रहा, चांपानेर का ही उपनगर था। इसका महत्व गुजरात के सुलतान बहादुरशाह की मृत्यु के पश्चात (16वीं शती) समाप्त हो गया।\n\n[[श्रेणी:भारत के तीर्थ]]", "id": "577610", "title": "चांपानेर"}
{"url": "https://hi.wikipedia.org/wiki?curid=577614", "text": "डाकोर\n\nडाकोर आनंद-गोधरा बड़ी लाइन रेलवे मार्ग पर स्थित डाकोर का सर्वाधिक प्रसिद्ध मंदिर है रणछोड़ जी मंदिर- जो गोमती के किनारे और मुख्य बाजार के बीच है। \nइस मंदिर का निर्माण सफेद संगमरमर से किया गया है। सोने के कलश और सफेद ध्वजा वाला यह मंदिर इस जिले का सबसे ऊंचा मंदिर भी है। मुख्य विग्रह रणछोडरायजी (श्रीकृष्ण) की प्रतिमा काले रंग के पत्थर से बनाई गयी है जो १ मीटर लंबी, ४५ सेमी चौड़ी है। मंदिर की नक्काशी में महाराष्ट्र के मंदिरों स्थापत्य शैली का प्रभाव है। मुख्य मंदिर में बनाए गए भित्ति-चित्रों में कृष्ण के कुछ प्रमुख जीवन प्रसंगों को भी दर्शाया गया है। बताया जाता है इस मंदिर का निर्माण पूना में पेशवा की अदालत के श्रोफ गोपाल जगन्नाथ की प्रेरणा सेभालचंद्रराव और उनके वंशजों ने सन १७७२ में करवाया था और कभी वड़ोदरा के गायकवाड ने इस मंदिर को यहाँ का कलात्मक सिंहासन भेंट में दिया था। \nमुख्य दरवाजे के ऊपर पहले ताल पर यहाँ एक 'टोकोरखाना'(या संगीत कक्ष) है जहाँ प्रतिदिन तीन घंटे शहनाई वादन होता है|\n\nवायु मार्ग - सबसे पास का हवाई अड्डा अहमदाबाद में है। \nरेलमार्ग- डाकोर आनंद-गोधरा बड़ी लाइन रेलवे मार्ग पर है। \nसड़क मार्ग - अहमदाबाद और वडोदरा से इस स्थान के लिए बस सेवा उपलब्ध है।\n", "id": "577614", "title": "डाकोर"}
{"url": "https://hi.wikipedia.org/wiki?curid=577616", "text": "धर्मशास्त्र विषयक ग्रन्थ\n\nसंस्कृत साहित्य में मनुष्य के आचार-व्यवहार-और सामाजिक मर्यादाओं के अनुपालन के लिए जो नीति-निर्देशक मानदंड निश्चित किये गए वे सब धर्मशास्त्र की विषयवस्तु हैं | संस्कृत का आदि साहित्य धर्मशास्त्र की दृष्टि से बड़ा संपन्न है| नीचे कुछ ऐसे ही ग्रंथों की सूची दी गयी है| \n\nशशि कश्यप धर्मशास्त्रों में न्याय व्यवस्था \n\nशिखा शर्मा प्रमुख धर्मसूत्रो एव स्मृतियो\n\nसाधुचरा प्रसाद धर्मशास्त्र सग्रहः \n\nचतुर्थीलाल प्रायश्चित्तप्रकाशः \n\nकमलाकर भट्ट निर्णयसिन्धु \n\nजीमूतवाहन दायभागः \n\nउदयनाथ झा सदाचारपद्धति \n\nमहिरचन्द्र धर्मसिन्धुः \n\nखेमराज सस्कार प्रकाशः \n\nहरिकृष्ण शास्त्री ब्राह्मणोत्पत्तिमार्तण्ड \n\nसाधू चरा प्रसाद धर्मशास्त्र संग्रहः \n\nमित्र मिश्र वीरमित्रोदयः \n\nनीलकठ भट्ट संस्कारमयूखः \n\nमित्र मिश्र वीरमित्रोदयः \n\nवाचस्पति मिश्र पितृभक्तितरङ्गिणी \n\nशशिनाथ झा प्रयोगपल्लवः \n\nरामचन्द्र झा तिथिनिर्णयः \n\nश्रीदत्त समयप्रदीपः \n\nधर्मनाथ झा मासमीमांसाग्रन्थः \n\nवाचस्पति मिश्र व्यवहारचिन्तामाणि \n\nउमापति उपाध्याय स्मृतिदीपिका/शुद्धिकौमुदी \n\nधर्मनाथ झा आलोकमंगल विचार \n\nराजेन्द्र प्रसाद पाडेय दत्तक मीमांसा \n\nमाधवाचार्य शास्त्री दृष्टान्त दिग्दर्शन \n\nविश्वनाथ शास्त्री चतुर्वर्गचिन्तामािः \n\nसदाशिव प्रहराज भारतीय धर्मशास्त्रविहितस्यर्वा \n\nफूलचन्द्र शास्त्री जाति और धर्म \n\nविक्रम कुमार वैदिक गृहाश्रमविधिः \n\nशाकिर अली युक्तिकल्पतरु : एक आलोचनात्मक अध्ययन \n\nदयानन्द सरस्वती संस्कारविधिः \n\nप्रेम वल्लभ त्रिपाठी पुरुषार्थ चतुष्टय: \n\nहेमाद्रि चतुर्वर्ग चिन्तामणि \n\nबी0 भट्टाचार्य दण्डविवेकः \n\nजगन्नाथ रघुनाथ धारपुरे आचारमयूखः \n\nचन्देश्वर ठाकुर गृहस्थ रत्नाकर \n\nवीरमित्र वीरमित्रोदय व्यवहारप्रकाश \n\nसुभद्र शर्मा धर्मशास्त्रीय व्यवस्था संग्रह \n\nरामकृष्ण संस्कारगापतिः \n\nरामनाथ शर्मा अशौचनिर्णयत्रिशच्छलोकी भाष्य \n\nराजेन्द्र प्रसाद पाडेय धर्मकल्पद्रुम \n\nकमलाकर भट्ट निर्णयसिन्धुः \n\nहेमाद्रि चतुर्वर्गचिन्तामणि \n\nज्ञात नही सन्यासधर्म पद्धतिः \n\nअमृतलाल शर्मा प्रायश्चित्तव्यवस्थासार समुच्चयः \nशूलपिपाणी प्रायश्चित्तविवेक \n\nहरिनाथ अशौचर्निायत्रिशच्छोकी \n\nमाधवाचार्य कालमाधवः \n\nहर्षनाथ झा शर्मा जलाशयोत्सर्गपद्धतिः \n\nगोविन्द शास्त्री वीरमित्रोदय (दायभागः) \n\nबाल भट्ट व्यवहारबालभट्टी \n\nहरिहरनाथ त्रिपाठी नीतिविधिविमर्शः \n\nकेशव मिश्र द्वैतपरिशिष्टम् \n\nविजयशकर चैबे धर्मसमुच्चयः \n\nत्र्यम्बक आचारेन्दुः \n\nविजयशंकर चौबे धर्मसमुच्चयः \n\nहरिहरनाथ त्रिपाठी नीतिविधिविमर्शः \n\nनरसिह वाजपेयी नित्याचारप्रदीपः \n\nपाडुरग वामन काणे धर्मशास्त्र का इतिहास \n\nराजबली पाडेय हिन्दू धर्मकोश \n\nकुलमणि मिश्र शर्मा धर्मशास्त्रशब्दकोषः \n\nबदरीनारायण पाडेय दायभाग प्रकाशिका \n\nवाचस्पति विवादचिन्तामणि \n\nपी एन पट्टाभिराम शास्त्री संस्कारविज्ञान \n\nमित्र मिश्र वीरमित्रोदय व्यवहारप्रकाश \n\nगंगाधर मिश्र कृत्यासारसमुच्चयः \n\nमित्र मिश्र वीरमित्रोदय \n\nवशिष्ठदत्त मिश्र धर्मसिन्धुः \n\nरामकृष्ण संस्कार-गणपति \n\nदेवदत्त शास्त्री चारुचर्या \n\nराजबली पाडेय हिन्दू संस्कार \nनीलकंठ भट्ट भगवन्तभास्करः \n\nरविदत्त शास्त्री धर्मसिन्धुः \nवशिष्ठदत्त मिश्र धर्मसिन्धुः \n\nकाशीनाथ उपाध्याय धर्मसिन्धु: \n\nकृष्णमोहन शास्त्री कृत्यसारसमुच्चयः \n\nहेमाद्रि चतुर्वर्गचिन्तामणिः \n\nगोपीनाथ भट्ट संस्काररत्नमाला \n\nराजेन्द्रप्रसाद पाडेय धर्मद्रुम \n\nमहाप्रभुलाल गोस्वामी विधिविवेकः \nवनेश्वर पाठक धर्ममीमांसा \n\nजे0 आर0 धारपुरे शान्तिमयूखः \n\nमद्यदेव शर्मा व्यवहारमयूखः \n\nजे0 आर0 धारपुरे शुद्धिमयूखः \n\nजे0 आर0 धारपुरे समयमयूखः \n\nजे0 आर0 धारपुरे प्रतिष्ठामयूखः \n\nजे0 आर0 धारपुरे उत्सर्गमयूखः \n\nबालचन्द्र शास्त्री धर्मपरीक्षा \n\nदेवीदत्त चतुर्वेदी अनूपविलासः आचाररत्नम् \n\nनीना डोगरा गृहस्थरत्नाकर \n\nजी0 आर0 अग्रवाल धर्मशास्त्रों का समाज-दर्शन \n\nबी0 भट्टाचार्य राजधर्मकौस्तुभः \n\nके0 वी0 रंगास्वामी कृत्यकल्पतरौ: \n\nचण्डेश्वर ठाकुर विवादरत्नाकरः \n\nबदरीनारायण पाण्डेय दायभागप्रकाशिका \n\nसत्यव्रत सिद्धान्तालंकार संस्कारचन्द्रिका \n\nललित कुमार साहू धर्मशास्त्रनिबन्ध कुसुमान्जली\" \n", "id": "577616", "title": "धर्मशास्त्र विषयक ग्रन्थ"}
{"url": "https://hi.wikipedia.org/wiki?curid=577620", "text": "शबरपा\n\nशबरपा सिद्ध साहित्य की रचना करने वाले प्रमुख सिद्धों में से एक हैं। इनका जन्म ७८० ई॰ में क्षत्रिय कुल में हुआ था। इन्होंने सरहपा से ज्ञान प्रप्त किया। शबरों की तरह जीवन व्यतीत करने के कारण इन्हें शबरपा कहा जाने लगा। इनकी प्रसिद्ध पुस्तक चर्यापद है। शबरपा ने माया-मोह का विरोध करके सहज जीवन पर बल दिया तथा उसी को महासुख की प्राप्ति का मार्ग बताया।\nइनकी कविता का कुछ अंश है-\n\nहेरि ये मेरि तइला बाड़ी खसमे समतुला\nषुकुड़ए सेरे कपासु फुटिला।\nतइला वाड़िर पासेर जोह्ड़ा वाड़ी ताएला\nफिटेलि अंधारि रे आकाश फुलिजा।।\n", "id": "577620", "title": "शबरपा"}
{"url": "https://hi.wikipedia.org/wiki?curid=577664", "text": "अक्कू यादव\n\nभरत कालीचरण उर्फ अक्कू यादव भारत का एक 32 वर्षीय कथित बलात्कारी और हत्यारा था। इसको अगस्त 13, 2004 के दिन कस्तूरबा नगर की लगभग 200 महिलाओं की एक भीड़ ने मार डाला गया था। यादव को सत्तर से अधिक बार चाकू मारा गया था और मिर्च पाउडर और पत्थर उसके चेहरे में फेंके गए थे। उसके कथित पीड़ितों में से एक ने उसका गुप्तांग काट दिया था। अदालत के संगमरमर के फर्श पर नागपुर जिला अदालत में मुकदमा चल रहा था। उसे मारने वाली महिलाओं का दावा है कि यादव एक दशक से अधिक के लिए दण्ड-मुक्ति रहकर बलात्कार और स्थानीय महिलाओं को गाली दे रहा था और स्थानीय पुलिस उसकी पीड़ितों की मदद या यादव पर मुकदमा चलाने से इनकार कर रही थी क्योंकि यादव उन्हें रिश्वत दे रहा था। यादव ने कथित तौर पर कम से कम तीन लोगों की हत्या कर दी थी और रेल पटरियों पर उनके शरीरों को फेंक दिया था। हत्या उस समय हुई जब यादव गुस्से में आई भीड़ में बलात्कार-पीड़ित औरत को देखा और उसे एक वेश्या कहा।\n\n2012 में अक्कू यादव के भतीजे अमन यादव को इसी तरह की परिस्थितियों में चाकू से मारा गया था और बाद में उसकी मौत हो गई थी।\n\nपाँच महिलाओं को तुरंत गिरफ़्तार किया गया था पर उन्हें शहर में प्रदर्शनों के बाद छोड़ा गया क्योंकि झुग्गी-झोपड़ी की हर महिला ने गौरवमय तरीक़े से इस हत्या की ज़िम्मेदारी ली थी। ऊषा नारायण नामक समाजसेविका को हिरासत में लिया गया जिन्हें कुछ और महिलाओं के साथ 2012 में छोड़ दिया गया था।\n", "id": "577664", "title": "अक्कू यादव"}
{"url": "https://hi.wikipedia.org/wiki?curid=577678", "text": "बलराम दास टंडन\n\n\"बलराम जी दास टंडन\" वर्तमान भारत देश में छत्तीसगढ़ के राज्यपाल है।\n", "id": "577678", "title": "बलराम दास टंडन"}
{"url": "https://hi.wikipedia.org/wiki?curid=577681", "text": "राम नाईक\n\nभाजपा के वरिष्ठ नेता रह चुके राम नाईक ने जुलाई २०१४ से उत्तर प्रदेश के राज्यपाल का पदभार संभाल लिया है। वे प्रदेश के २८ वें राज्यपाल हैं।\n", "id": "577681", "title": "राम नाईक"}
{"url": "https://hi.wikipedia.org/wiki?curid=577699", "text": "कर्णवास\n\nकर्णवास, उत्तर प्रदेश के बुलन्दशहर के निकट गंगा तट पर स्थित एक ऐतिहासिक नगर है। यह प्राचीन भृगु-क्षेत्र माना गया है जहाँ कल्याणी देवी और कर्ण शिला दर्शनीय तीर्थ हैं। अलीगढ़-बरेली रेलमार्ग से नरौरा रेलवे स्टेशन पर उतर कर यहाँ पहुंचा जा सकता है। स्वामी दयानन्द सरस्वती ने कर्णवास में तपस्या की थी। महाभारत काल के कर्ण का इस स्थान से सम्बन्ध बताया जाता है।\n", "id": "577699", "title": "कर्णवास"}
{"url": "https://hi.wikipedia.org/wiki?curid=577701", "text": "राम घाट\n\nअलीगढ़-बरेली रेलमार्ग पर नरौरा से से ही यहाँ पहुँचने का मार्ग भी है। कर्णवास से १६ किलोमीटर दूर इस तीर्थ में अनेक मंदिर हैं जिनमें प्रसिद्ध हैं- हनुमान मंदिर, नृसिंह मंदिर, मंदिर बिहारीजी, गंगा मंदिर, सीताराम मंदिर, सत्यनारायण मंदिर, रघुनाथजी मंदिर, गोविन्ददेव मंदिर, दाऊ जी मंदिर, कृष्ण बलदेव मंदिर और खंडेश्वर महादेव मंदिर |", "id": "577701", "title": "राम घाट"}
{"url": "https://hi.wikipedia.org/wiki?curid=577710", "text": "पार्श्व न्यूमोनिया\n\nपार्श्व न्युमोनिया या प्लूरोन्युमोनिया (Pleuro-pneumonia) ढोरों (cattle) में अधिक होने वाला उग्र स्पर्शज जीवाणु रोग है, जो मुख्यतः फुफ्फुस (lungs) तथा वक्ष की अस्तर कला (lining membrane) को आक्रांत करता है। यह भैंस, जेबू और याक को भी होता है। इसे सामान्यतः फुफ्फुस ताऊन (Lung Plague) भी कहते हैं। इसके फलस्वरूप एक विशेष प्रकार का खंड एवं खंडशोथ (lobar and lobular pneumonia) की स्थिति उत्पन्न हो जाती है। गोजातीय पशु (bovine animals) के अतिरिक्त यह रोग अन्य पशुओं में प्रसारित नहीं होता।\n\nयह रोग अनेक देशों में, जैसे भारत, चीन, अफ्रीका, ऑस्ट्रेलिया तथा यूरोप के बहुत से देशों में भी होता है। मनुष्यों को जब होता है तब शरीर-विकृति-विज्ञान (pathology) के अंतर्गत होनेवाले मुख्य परिवर्तनों में फुफ्फुस की आकृति संगमरमर के समान हो जाती है तथा फुफ्फुसावरण (pleura) में फाइब्रिनस विक्षेप (fibrinous deposit) हो जाता है। कभी-कभी वक्षगुहा (cavity of thorax) में अत्यधिक मात्रा में तरल पदार्थों का भी संचय हो जाता है।\n\nप्लूरोन्युमोनिया के प्रमुख लक्षणों में रोगी को ज्वर आता है, भूख न लगना, विशेष प्रकार की खाँसी का रुक रुककर आना, श्वास कष्ट (dyspnoea), नाड़ी एवं श्वासगति में तीव्रता, इत्यादि लक्षण दृष्टिगोचर होते हैं। ये सभी लक्षण दो या तीन सप्ताह से लेकर कई मास तक विद्यमान रहते हैं। ऐसी स्थिति में इन रोगियों की परीक्षा करने पर रोगी अत्यधिक कृष एवं कमजोर दिखाई देता है। होंठ और हाथ पैरों में नीलिमा (cynosis) दिखाई देती है। परिश्रवण (auscultation) परीक्षा से फुफ्फुस के सभी स्थानों में सीटी के समान ध्वनि राल्स (rales) सुनाई देती है तथा कुछ स्थानों पर श्वसनी श्वसन (bronchial breathing) मिलती है। रोगी को कष्ट के साथ पतला, गुलाबी तथा लाल रंग का बलगम निकलता है। यह अधिक चिपचिपा नहीं होता तथा सूक्ष्मदर्शक से परीक्षा करने पर इसमें प्लेग के कीड़े (Past. pestis) मिलते हैं।\n\nजब रोगी को अत्यधिक कंपन के साथ तीव्र ज्वर होता है तब उसकी मृत्यु की अधिक संभावना हो जाती है।\n\nइसकी उपयुक्त चिकित्सा प्लेग की चिकित्सा के समान होती है।\n", "id": "577710", "title": "पार्श्व न्यूमोनिया"}
{"url": "https://hi.wikipedia.org/wiki?curid=577719", "text": "प्लवक\n\nवे सभी प्राणी या वनस्पति, जो जल में जलतरंगों या जलधारा द्वारा प्रवाहित होते रहते हैं, प्लवक (प्लवक = प्लवन करने वाले ; Plankton / एकबचन: plankter) कहलाते हैं। प्लवकों में गति के लिए चलन अंग (locomotive organs) बहुत कम विकसित होते हैं, या उनका पूर्ण अभाव होता है। जल में गोता लगाने, या ऊपर उठने, की क्षमता उनमें अवश्य विद्यमान होती है। प्लवक में जलधारा के प्रतिकूल गति करने की क्षमता नहीं होती है। मछली इत्यादि के शिशु भी प्लवक ही हैं, क्योंकि ऐसी अवस्था में उनकी भी गति जलधारा पर ही निर्भर करती है। प्लवक सूक्ष्मदर्शी से देखे जानेवाले से लेकर बड़े बड़े जेलीफिश के आकार तक के होते हैं। \n\nप्लवकों की निम्न विशेषताएँ होती हैं :\n\n\nसमुद्री प्लवकों का क्षैतिज प्रसार समुद्र की धाराओं के कारण होता है और समुद्र की धाराएँ प्लवकों को एक झुंड में रखती हैं। जैसा ऊपर कहा गया है, प्लवकों में गोता लगाने और ऊपर उठने की क्षमता होती है। प्लवक बुरे मौसम में विपरीत परिस्थितियों से बचने और अँधेरे या शांति के लिए जल की गहराई में गोता लगा लेते हैं। रात्रि में, अथवा जब समुद्र शांत होता है, सतह पर आ जाते हैं। इस प्रकार इनमें से अधिकांश दिन में ५० से लेकर १५० फैदम तक की गहराई में चले जाते हैं और शांत रात्रि में सतह पर उठ जाते हैं।\n\nप्लवक के अंतर्गत प्राणी और वनस्पति दोनों ही होते हैं। अतएव प्राणियों को प्राणिप्लवक (zooplankton) और वनस्पतियों को पादपप्लवक (phytoplankton) कहते हैं।\n\nसागरों में पाए जानेवाले प्लवक समुद्री प्लवक या हैलोप्लैक्टन (Haloplankton) कहलाते हैं। इनकी संख्या बहुत बड़ी है और ये नाना प्रकार के होते हैं। अलवण जल में पाए जानेवाले प्लवक अलवण जलप्लवक या सरोवरप्लवक (Limnoplankton) कहलाते है। ये प्राय: सभी झीलों और नदियों में पाए जाते हैं।\n\nप्लवक जीवों के अंतर्गत प्रोटोज़ोआ श्रेणी के असंख्य फोरैमिनिफेरा और रेडियोलेरियन तथा हाइड्रोज़ोआ श्रेणी के जेलीफिश और मेड्यूसी के झुंड तथा वनस्पति में डाइऐटम इत्यादि शांत समुद्रों में मिलते हैं। अनेक मोलस्क (molluse), जैसे टेरोपॉड (Pteropods) या हेटरोपॉड (Heteropods), भी संमिलित हैं, जो ह्वेलास्थि ह्वेल (Whalebone whales) के मुख्य आहार होते है। इनके छोटे आकार के कारण ह्वेल इनका बहुताधिक संख्या में भक्षण करते हैं।\n\nसिंधुपंक (oozes) का अधिकांश फोरैमिनिफेरा, रेडियोलेरिया तथा टेरोपॉड के रिक्त कवचों एवम् डाइऐटम जैसे प्लवकों का बना होता है। यह सिंधुपंक हजारों वर्ग मीलों में समुद्रतल को आच्छादित किए हुए है।प्वलक पेट्रोलियम के जनक होते हैं। (फोरैमिनिफेरा , देखें)।\n\nइस प्लवक जीव के मृत और मरते हुए अवशेष निरंतर समुद्रतल की ओर अग्रसर हेते रहते हैं। इनमें से बहुत से रास्ते में ही समुद्र के गहरे तल में निवास करनेवाले दूसरे प्लवकों के आहार बन जाते हैं। अतएव प्राणिप्लवक केवल समुद्र की ऊपरी सतह में ही सीमित नहीं होते, बल्कि गहरे तल में भी पाए जाते हैं; किंतु पादप्लवक सूर्य की रोशनी पर निर्भर रहते हैं, अत: वे केवल सूर्य की रोशनी प्राप्त होनेवाली गहराई तक ही पाए जाते हैं और शेष समुद्र तल पर वर्षा की बूदों की भाँति निरंतर समुद्री तल पर गिरते रहते हैं। ऊपर से मृत प्लवकों की निरंतर झड़ी को खाने के लिए समुद्रतल के नाना भाँति के प्राणी भोजन को एकत्र करनेवाले उपकरणों से सज्जित होते हैं। ऐसे कुछ प्राणियों का शरीर पृथ्वी में गड़ा होता है, इनकी बाहें वृक्ष की शाखा या छाते जैसी फैली होती है और ये देखने में वनस्पति प्रतीत होते हैं। अनेक कवच प्राणियों (shell fishes) में छलनी जैसी रचनाएँ हेती हैं। समुद्र के सभी प्राणी इन्हीं सूक्ष्म प्लवक वनस्पतियों पर निर्वाह करते हैं।\n\nप्लवक जीव स्पष्ट 'मंडल', या समुदायों में पाए जाते हैं, यद्यपि स्थैतिक (static) नहीं होते। मंडल की प्रकृति और रचना निरंतर बदलती रहती है। यह इसलिए नहीं कि इनमें तीव्र गति से वृद्धि अथवा कमी होती है, बल्कि ऋतुपरिवर्तन के अनुसार इनके वातावरण में परिवर्तन होता रहता है और जीवों के बीच परस्पर जटिल परिक्रियाओं के कारण, शिकार और शिकारी का अनुपात विभिन्न भोजन शृंखला में सर्वदा एक समान नहीं रहता। किसी किसी ऋतु में प्लवक प्राय: बहुत गहरे चले जाते हैं और ऊपरी सतह से अदृश्य हो जाते हैं। इनका स्थान दूसरे ले लेते हैं। एक निश्चित अवधि के बाद अनुकूल वातावरण होने पर वे पुन: प्रकट होते हैं।\n\nजे. मूलर (Johannes Muller) ने जब समुद्र की सतह से प्लवकों को प्रथम बार इकट्ठा किया था, तब से लेकर आज तक मूलर की सरल विधि में कुछ परिवर्तन हो गया है। आजकल प्लवकों को इकट्ठा करने के लिए दो अन्य यंत्रों, 'प्लवक सूचक' (Plankton Indicator), और सतत प्लवक रेकार्डर (Continuous Plankton Recorder) का प्रयोग किया जाता है।\n\nयद्यपि कुछ वर्षों से प्लवकों का आर्थिक दृष्टि से महत्व अनुभव किया गया है, किंतु इनके व्यावहारिक अनुप्रयोग का विकास १९३० ई. से प्रारंभ हुआ है। मछलियों और प्लवकों का परस्पर संबंध अटूट है, अतएव प्लवकों की संख्या में वृद्धि या न्यूनता पर मछलियों की जनसंख्या भी निर्भर करती है।\n\nप्राणिप्लवक तथा पादपल्वक दोनों प्रकार के प्लवकों का और भी विभाजन निम्न प्रकार से किया जा सकता है:\n\nवास्तविक प्वलक (Real Plankton) - वे सभी प्लवक, जो जल की सह पर जीवन के प्रारंभ से मृत्युपर्यंत प्लवक जीवन व्यतीत करते हैं, वास्तविक प्लवक कहलाते हैं। इनका वर्णन ऊपर हुआ है।\n\nडिंभ प्लवक (Meroplankton) - इस पारिभाषिक शब्द का प्रयोग हेकेल (Haeckel) ने नितलीय जीवों (benthonic animals) के लिए किया था, जिनके बच्चों में स्वतंत्र रूप से तैरने की गति तो होती है, किंतु लार्वा अवस्था (larval stage) में प्लवक होते हैं। डिंभ प्लवक नियमत: बहुत ही सूक्ष्म होते हैं। इनकी गति की शक्ति बहुत ही कम होती है और ये प्राय: सूक्ष्म सूत्रों (cilia) द्वारा गति करते हैं। ऐसे प्लवकों की संख्या इतनी विशाल है कि समुद्र की ऊपरी सतह इनसे ठसाठस भरी होती है और ये आक्रमणकारी प्राणियों के आहार होते हैं। ये समुद्र में बहुत बडी संख्या में अल्प समय तक तैरते रहते हैं, तत्पश्चात् शीघ्र या देर में समुद्रतल में चले जाते हैं। संयोग से वे यदि अनुकूल अधस्तर (substratum) पर गिर जाते हैं, तो नितलीय वयस्क (benthonic adult) में विकसित हो जाते हैं, किंतु दुर्भाग्य से यदि प्रतिकूल तल पर, अथवा जिस स्थान पर भोजन की कमी होती है, वहाँ पहुँच गए तो वे नष्ट हो जाते हैं।\n\nकूट प्लवक (Pseudoplankton) - यह पारिभाषिक शब्द उन जीवों, जैसे सारगैसम (Sargasum) या गल्फ सी बीड (Gulf Sea Weed), के लिए व्यवहृत होता है जो साधारणत: या जीवन के प्रारंभिक काल में स्थावर और नितलीय जीव (benthonic organisms) होते हैं, किंतु बाद में प्लवक हो जाते हैं। इस शब्द के अंतर्गत ऐसे वनस्पति या प्राणिशैवाल (algae), हाइड्रॉएड्स (hydroids), या ब्रायोजोऑन (bryozoans) आते हैं, जो स्वयं दूसरे तैरनेवले सारगैसम, क्रस्टेशिया (crustacea), मोलस्कों या अन्य प्राणियों से चिपके होते हैं और स्थावर (sedentary) या विचरनेवाले नितल जीवसमूह (benthos) होते हैं।\n\n", "id": "577719", "title": "प्लवक"}
{"url": "https://hi.wikipedia.org/wiki?curid=577726", "text": "सुशांत सिंह राजपूत\n\nसुशांत सिंह राजपूत भारतीय टीवी और फ़िल्म अभिनेता हैं। सर्वप्रथम उन्होनें \"किस देश में है मेरा दिल\" नामक धारावाहिक में काम किया पर उनको पहचान एकता कपूर के धारावाहिक \"पवित्र रिश्ता\" से मिली। इसके बाद उन्हें फ़िल्मो के प्रस्ताव मिलना शुरु हुए। फ़िल्म \"काय पो छे!\" में वो मुख्य अभिनेता थे और उनके अभिनय की तारीफ़ भी हुई। इसके बाद वो \"शुद्ध देसी रोमांस\" में वाणी कपूर और परिणीति चोपड़ा के साथ दिखे। फ़िल्म सफल रही और सुशांत का फ़िल्मी करियर परवान चड़ गया।\n\n", "id": "577726", "title": "सुशांत सिंह राजपूत"}
{"url": "https://hi.wikipedia.org/wiki?curid=577727", "text": "सुखन डे\n\nसुखन डे भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा में 56 किलो भारवर्ग में स्वर्ण पदक प्राप्त किया।\n", "id": "577727", "title": "सुखन डे"}
{"url": "https://hi.wikipedia.org/wiki?curid=577731", "text": "संजीता चानू\n\nखुमुकचम संजीता चानू भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा के 48 किलोग्राम वर्ग में स्वर्ण पदक प्राप्त किया। उन्होंने कुल 173 किलो वजन उठाया, जिसमें 77 स्नैच में और 96 क्लीन ऐंड जर्क में था।\n", "id": "577731", "title": "संजीता चानू"}
{"url": "https://hi.wikipedia.org/wiki?curid=577733", "text": "साइखोम मीराबाई चानू\n\nसाइखोम मीराबाई चानू भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा के 48 किलोग्राम वर्ग में रजत पदक प्राप्त किया। उन्होंने कुल 170 किलो वजन उठाया, जिसमें 75 स्नैच में और 95 क्लीन ऐंड जर्क में था। इन्होंने ब्राज़ील के रियो डी जेनेरो में आयोजित २०१६ ग्रीष्मकालीन ओलम्पिक के लिए क्वालीफाई किया, किंतु वहाँ कोई पदक जीतने में असफल रहीं। \n", "id": "577733", "title": "साइखोम मीराबाई चानू"}
{"url": "https://hi.wikipedia.org/wiki?curid=577736", "text": "सुशीला लिकमाबाम\n\nसुशीला लिकमाबाम भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में जूडो स्पर्धा में 48 किलोग्राम वर्ग में रजत पदक प्राप्त किया। \n", "id": "577736", "title": "सुशीला लिकमाबाम"}
{"url": "https://hi.wikipedia.org/wiki?curid=577737", "text": "नवजोत चाना\n\nनवजोत चाना भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में जूडो स्पर्धा में 60 किलोग्राम वर्ग में रजत पदक प्राप्त किया। \n", "id": "577737", "title": "नवजोत चाना"}
{"url": "https://hi.wikipedia.org/wiki?curid=577747", "text": "ताँका\n\nताँका (短歌) जापानी काव्य की कई सौ साल पुरानी काव्य विधा है। इस विधा को नौवीं शताब्दी से बारहवीं शताब्दी के दौरान काफी प्रसिद्धि मिली। उस समय इसके विषय धार्मिक या दरबारी हुआ करते थे। हाइकु का उद्भव इसी से हुआ।\n\nइसकी संरचना ५+७+५+७+७=३१ वर्णों की होती है। एक कवि प्रथम ५+७+५=१७ भाग की रचना करता था तो दूसरा कवि दूसरे भाग ७+७ की पूर्त्ति के साथ शृंखला को पूरी करता था। फिर पूर्ववर्ती ७+७ को आधार बनाकर अगली शृंखला में ५+७+५ यह क्रम चलता; फिर इसके आधार पर अगली शृंखला ७+७ की रचना होती थी। इस काव्य शृंखला को रेंगा कहा जाता था। \n\nइस प्रकार की शृंखला सूत्रबद्धता के कारण यह संख्या १०० तक भी पहुँच जाती थी। ताँका पाँच पंक्तियों और ५+७+५+७+७=३१ वर्णों के लघु कलेवर में भावों को गुम्फित करना सतत अभ्यास और सजग शब्द साधना से ही सम्भव है।\nइसमें यह भ्रम नहीं होना चाहिए कि इसकी पहली तीन पंक्तियाँ कोई स्वतन्त्र हाइकु है। इसका अर्थ पहली से पाँचवीं पंक्ति तक व्याप्त होता है।\n\nताँका का शाब्दिक अर्थ है लघुगीत अथवा छोटी कविता। लयविहीन काव्यगुण से शून्य रचना छन्द का शरीर धारण करने मात्र से ताँका नहीं बन सकती। साहित्य का दायित्व बहुत व्यापक है। अत: ताँका को किसी विषय विशेष तक सीमित नहीं किया जा सकता। \n", "id": "577747", "title": "ताँका"}
{"url": "https://hi.wikipedia.org/wiki?curid=577752", "text": "वाका\n\nवाका जापानी काव्य की एक विधा हैं, जिसकी शुरुवात दसवी शताब्दी में हुआ था। ताँका की उत्पत्ति वाका से ही माना जाता हैं।\n", "id": "577752", "title": "वाका"}
{"url": "https://hi.wikipedia.org/wiki?curid=577755", "text": "अकाहिटो\n\nअकाहिटो (Yamabe no Akahito; 山部 赤人 or 山邊 赤人) (fl. ७२४–७३६) जापान के नारा युगीन कवि थे। जापान की सबसे प्राचीन काव्य संग्रह मान्योशू में इनकी १३ चोका व ३७ वाका (तांका) प्रकाशित हैं।\n", "id": "577755", "title": "अकाहिटो"}
{"url": "https://hi.wikipedia.org/wiki?curid=577766", "text": "ओतोमो याकामोचि\n\nओतोमो याकामोचि एक जापानी वाका कवि थे। वह एक मेधावी कवि और मान्योशू के अंतिम संग्रहकर्ता थे। उनकी रचनाओं में अद्भुत ओज और कवि व्यक्तित्व की स्पष्ट छाप है। यह मार्च, ७५० में लिखी गई दो कविताओं में से एक है। याकामोचि एक प्राचीन शक्तिशाली कुल के वंशज थे। इनके पिता ओतोमो ताबितो एक प्रख्यात कवी व दार्शनिक थे। \n", "id": "577766", "title": "ओतोमो याकामोचि"}
{"url": "https://hi.wikipedia.org/wiki?curid=577771", "text": "केसरी नाथ त्रिपाठी\n\nकेशरीनाथ त्रिपाठी का जन्म उत्तर प्रदेश के इलाहाबाद में 10 नवम्बर दिन शनिवार तिथि चतुर्थी सन 1934 को हुआ था।वर्तमान में वे पश्चिम बंगाल के राज्यपाल हैं | यह पद उन्होंने १४ जुलाई २०१४ को ग्रहण किया था। उत्तर प्रदेश के तीनबार विधानसभाध्यक्ष और पांच बार विधायक रहे केशरीनाथ त्रिपाठी बंगाल के २० वें राज्यपाल बने हैं।\n", "id": "577771", "title": "केसरी नाथ त्रिपाठी"}
{"url": "https://hi.wikipedia.org/wiki?curid=577773", "text": "ओतोमो ताबितो\n\nओतोमो नो ताबितो (Ōtomo no Tabito; 大伴 旅人?, ६६५ - अगस्त ३१, ७३१) जापान के एक कवि और दार्शनिक थे। वें ओतोमो याकामोचि के पिता थे।\n", "id": "577773", "title": "ओतोमो ताबितो"}
{"url": "https://hi.wikipedia.org/wiki?curid=577776", "text": "गो-तोबा\n\nगो-तोबा (Go-Toba; 後鳥羽天皇) (अगस्त ६, ११८० – मार्च २८, १२३९) जापान के ८२वें सम्राट थे। वें कवि भी थे। सम्राट गो-तोबा का नाम ७४वे सम्राट, सम्राट तोबा के नाम से लिया गया है\n", "id": "577776", "title": "गो-तोबा"}
{"url": "https://hi.wikipedia.org/wiki?curid=577779", "text": "अरिवारा नो नारिहिरा\n\nराजकुमार अरिवारा नो नारिहिरा (Ariwara no Narihira; 在原 業平?, ८२५ – जुलाई ९, ८८०) जापानी वाका कवि थें। \n", "id": "577779", "title": "अरिवारा नो नारिहिरा"}
{"url": "https://hi.wikipedia.org/wiki?curid=577832", "text": "दहन ऊष्मा\n\nकिसी तत्त्व या यौगिक की १ ग्राम-अणु मात्रा को ऑक्सीजन में स्थिर आयतन पर पूर्णतया जलाने से जितनी उष्मा निकलती है, उसे उस तत्व या यौगिक की दहन-उष्मा (Heat of combustion) कहते हैं। दहन ऊष्मा का मान निम्नलिखित इकाइयों में व्यक्त किया जा सकता है-\n\nदहन ऊष्मा को बॉम्ब कैलरीमापी की सहायता से मापा जाता है। \n\nउदाहरण:\nउदाहरण के लिए निम्नलिखित समीकरण से स्पष्ट है कि मिथेन की दहन-उष्मा २,१२,८०० कैलरी है :\n\nकार्बन को ऑक्सीजन में जलाने पर दो यौगिकों का बनना संभव है-\n\nयह बात ध्यान देने योग्य है कि कार्बन की दहन-उष्मा ९४,३०० कैलोरी है, २६,००० कैलोरी नहीं, क्योंकि प्रथम क्रिया में ही कार्बन पूर्णतया जलता या आक्सीकृत होता है। दूसरी क्रिया में कार्बन, कार्बन मोनोक्साइड में परिवर्तित हो गया है, परंतु अभी उसका दहन पूर्ण नहीं हुआ क्योंकि कार्बन मोनोक्साइड का और दहन करके उसे कार्बन डाइऑक्साइड में आक्सीकृत किया जा सकता है।\n\nकिसी पदार्थ के ईकाई द्रव्यमान के दहन पर जो ऊष्मा निकलती है उसे उसका कैलोरीजनन मान (heating value या energy value या calorific value) कहते हैं। किसी पदार्थ का कैलोरीजनन मान उसका वैशिष्ट्य है। इसके मात्रक हैं- kJ/kg, kJ/mol, kcal/kg, Btu/lb आदि। इन मात्रकों में आपस में निम्नलिखित सम्बन्ध हैं-\n\nकैलोरीजन मान दो प्रकार का होता है-\n\nध्यान दें कि कार्बन, कार्बन मोनोआक्साइड तथा गंधक के दहन की उच्चतर और निम्नतर ऊष्माओं में कोई अन्तर नहीं होता क्योंकि इन यौगिकों के दहन से जल उत्पन्न नहीं होता।\n\n", "id": "577832", "title": "दहन ऊष्मा"}
{"url": "https://hi.wikipedia.org/wiki?curid=577859", "text": "गाजा इज़राइल संघर्ष\n\nगाजा इजरायल संघर्ष, गाजा पट्टी और दक्षिणी इसराइल के क्षेत्र में हो रहा, लंबी अवधि का इजरायल-फिलीस्तीनी संघर्ष का एक हिस्सा है। यह 2006 की गर्मियों में शुरू हुआ था और अभी भी चल रहा है।\n", "id": "577859", "title": "गाजा इज़राइल संघर्ष"}
{"url": "https://hi.wikipedia.org/wiki?curid=577879", "text": "मलाइका गोयल\n\nमलाइका गोयल भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में शूटिंग की 10 मीटर एयर पिस्टल स्पर्धा में 197.1 के स्कोर के साथ रजत पदक प्राप्त किया। मलाइका गोयल मात्र 16 साल की हैं। उन्होंने 2012 में राष्ट्रीय प्रतियोगिता में सीनियर वर्ग में भी रजत पदक जीता था।\n\nवे पंजाब के लुधियाना शहर से हैं। मलाइका के पिता पंजाब पुलिस में एसपी (विजिलेंस) हैं।\n", "id": "577879", "title": "मलाइका गोयल"}
{"url": "https://hi.wikipedia.org/wiki?curid=577913", "text": "मरोड़\n\nठोस यांत्रिकी के सन्दर्भ में, किसी वस्तु पर बलाघूर्ण लगाने से उसमें जो ऐंठन उत्पन्न होती है उसे मरोड़ या विमोटन (torsion) कहते हैं। इसकी ईकाई न्यूटन मीटर है। मरोड़ के कारण बलाघूर्ण के अक्ष के लम्बवत अनुच्छेदों में शीयर स्ट्रेस पैदा होता है जो त्रिज्या के लम्बवत होता है।\n\nएकसमान अनुप्रस्थ काट वाले शैफ्ट के लिये मरोड़ का मान निम्नलिखित है-\n\nजहाँ:\n\n", "id": "577913", "title": "मरोड़"}
{"url": "https://hi.wikipedia.org/wiki?curid=577917", "text": "रेडियन\n\nरेडियन (radian) कोण के माप की मानक इकाई है। इसका उपयोग गणित के कई क्षेत्रों में विशेष रूप से उपयोगी है। इकाई त्रिज्या वाले किसी वृत्त का इकाई लम्बाई वाला चाप केन्द्र पर १ रेडियन का कोण बनाता है। १ रेडियन कोण 57.3 डिग्री से थोड़ा कम होता है। \n", "id": "577917", "title": "रेडियन"}
{"url": "https://hi.wikipedia.org/wiki?curid=577918", "text": "वाणी कपूर\n\nवाणी कपूर (जन्म 23 अगस्त 1988) बॉलीवुड की एक अभिनेत्री और मॉडल हैं। \n", "id": "577918", "title": "वाणी कपूर"}
{"url": "https://hi.wikipedia.org/wiki?curid=577928", "text": "२००५ यूईएफए कप फाइनल\n\n२००५ यूईएफए कप फाइनल, 18 मई 2005 पर लिस्बन, पुर्तगाल में एस्टैडियो जोस अलवालाडे में हुए एक फुटबॉल मैच था। यह रूस के सीएसकेए मास्को और पुर्तगाल के स्पोर्टिंग सीपी के बीच खेला गया था। सीएसकेए मास्को ने यह फाइनल 3-1 से जीता।\n\nएस्टैडियो जोस अलवालाडे, स्पोर्टिंग सीपी का गृह स्टेडियम है, जो फाइनल में खेल रहे थे। सीएसकेए मास्को, यूईएफए कप जीतने वाले पहले रूसी पक्ष बन गया।\n\nसीएसकेए मास्को ने फाइनल में 3-1 से जीत हासिल की\n", "id": "577928", "title": "२००५ यूईएफए कप फाइनल"}
{"url": "https://hi.wikipedia.org/wiki?curid=577929", "text": "ऋचा चड्ढा\n\nऋचा चड्ढा (जन्म: 28 दिसम्बर 1988) बॉलीवुड में कार्यरत एक अभिनेत्री हैं। ऋचा चड्ढा ने अनुराग कश्यप की फिल्म क्लिक करें 'गैंग्स ऑफ वासेपुर' में एक अधेड़ उम्र महिला का किरदार निभाया है। इससे पहले वो दिबाकर बनर्जी की फिल्म 'ओए लकी लकी ओए' में हीरोइन नीतू चंद्रा की बड़ी बहन का रोल निभा चुकी हैं। फुकरे, गोलियों की रासलीला रामलीला, बेनी एंड बबलू आदि फिल्मो में काम किया हैं। \n\nऋचा का जन्म 28 दिसम्बर 1988 में अमृतसर, पंजाब में हुआ, लेकिन बाद में वह दिल्ली आ गईं। ऋचा ने अपने फिल्मी सफर की शुरुआत साल 2008 में आई कॉमेडी ड्रामा फिल्म ‘ओए लक्की! लक्की ओए’ से की थी। शुरुवाती दिनों में ऋचा ने भारत के अलावा पाकिस्तान में भी कई नाटक प्रस्तुत किए हैं।\n\nऋचा ने अपने करियर की शुरुआत मॉडलिंग से की थी और इसके बाद उन्होंने थिएटर की ओर अपना रुख कर लिया। \n\nऋचा को उनकी बॉलीवुड डेब्यू फिल्म ‘ओए लक्की! लक्की ओए’ में निभाए गए किरदार के लिए काफी वाहवाही मिली। इस फिल्म के बाद ऋचा ‘बेनी एंड बबलू’ में भी नजर आईं, लेकिन उनकी यह फिल्म कुछ खास नहीं चली।\n\nऋचा ने पहली बार सुर्खियां साल 2012 में आई फिल्म ‘गैंग्स ऑफ वासेपुर’ से बटोरी। फिल्म में नगमा खातून का किरदार निभाने वाली ऋचा को इस फिल्म के लिए सबकी जमकर वाहवाही मिली। इस फिल्म के बाद वह ‘गैंग्स ऑफ वासेपुर-2’ में नजर आईं और एक बार फिर उन्होंने अपने अभिनय का दमखम दिखाया।\"\n\nऋचा बीते साल यानी 2013 में भी तीन फिल्मों में नजर आईं। उनकी ये तीन फिल्में थीं ‘फुकरे’, ‘शॉर्ट्स’ और ‘राम-लीला’। इन तीनों फिल्मों में से फिल्म ‘फुकरे’ और ‘राम-लीला’ में ऋचा के अभिनय की सबने सराहना की, खास तौर पर उन्हें 'राम-लीला' में रसीला के अंदाज में काफी पसंद किया गया। ऋचा के पास 2014 में भी कई फिल्में हैं, जिनमें ‘घूमकेतू’ और तमंचे प्रमुख है।\n", "id": "577929", "title": "ऋचा चड्ढा"}
{"url": "https://hi.wikipedia.org/wiki?curid=577939", "text": "पूनम पांडेय\n\nपूनम पांडेय (जन्म: 11 मार्च 1991) एक अभिनेत्री व मॉडल हैं।\n\n5 फीट 7 इंच की पूनम एक भारतीय मॉडल और अभिनेत्री है, जो वर्ष 2011 के लिए किंगफिशर कैलेंडर लड़कियों में से एक है। पूनम ने किंगफिशर कैलेंडर के लिए अपनी नग्न मुद्रा तस्वीर डाली।\n\nकिसी काम की उपलब्धि नहीं बल्कि अपने ऐसे ही अजीबोगरीब हरकतें, ट्विटर पर डाले गए नग्न तस्वीरें की वजह से ही वो चर्चाओं में बने रहने के लिए जानी जाती हैं। \n\nविश्व कप क्रिकेट 2011 के दौरान, पूनम पांडे ने घोषणा की कि यदि भारतीय क्रिकेट टीम विश्व कप जीतता है तो वह नग्न हो जायेंगी लकिन ऐसा हुआ नहीं। पूनम पांडे अपना वादा पूरा नहीं किया। विश्व कप क्रिकेट के तुरंत बाद, वह अर्द्ध नग्न तस्वीरें पोस्ट की और बताया कि इन तस्वीरों को भारतीय क्रिकेट टीम को प्रेरित करेगा। एक साक्षात्कार में पूनम पांडेय ने कहा कि उसे नग्नता में कोई अश्लीलता नहीं है और यह ग्लैमरस है। \n\n \n", "id": "577939", "title": "पूनम पांडेय"}
{"url": "https://hi.wikipedia.org/wiki?curid=577943", "text": "ब्रूनो मार्स\n\nब्रूनो मार्स (8 अक्टूबर 1985) एक अमेरिकी गायक, गीतकार, कोरिओग्राफर हैं।\n\n", "id": "577943", "title": "ब्रूनो मार्स"}
{"url": "https://hi.wikipedia.org/wiki?curid=577946", "text": "जमाल\n\nजमाल हिन्दी के कवि थे।\n\n'शिवसिंहसरोज' में इन्हें जमालुद्दीन, पिहानी (हरदोई) निवासी और सं. १६२५ में उपस्थित कहा गया है। आचार्य रामचंद्र शुक्ल ने जमाल को मुसलमान कवि और उनका रचना-काल संवत् १६२७ अनुमानत: माना है। विश्वनाथप्रसाद मिश्र ने इनके विषय में एक दंतकथा का उल्लेख किया है जो उन्होंने प्रसिद्ध कवि दीनदयाल गिरि के प्रशिष्य चुन्नीलाल से सुनी थी। उसके अनुसार जमाल सुकवि अब्दुर्रहीम खानखाना के पुत्र थे। विलास में डूबे रहने के कारण जमाल अंत:पुर से बाहर बहुत कम ही निकलते थे। पिता रहीम को यह बुरा लगता था। पुत्र को भोग से दूर खींचने और उसमें काव्यरचनाशक्ति जगाने के लिए रहीम ने प्रतिदिन रंगमहल के द्वार पर एक कूट दोहा लिखवाने का उपाय किया। जमाल नित्य उस दोहे को पढ़ते, देर तक उसका अभिप्रय समझते और प्रत्युत्तर में एक अन्य दोहा उसी द्वार पर अंकित कर देते थे। प्रश्नोत्तर रूप में इस दोहांकन का शुभ परिणाम यह हुआ कि जमाल भोग से भागकर काव्यरचना में लग गए। इस कपोलकथा से इतना पता लग जाता है कि जमाल सम्राट् अकबर के समय में अवश्य विद्यमान थे।\n\nअब तक जमाल के पौने चार सौ के लगभग फुटकर दोहे और कतिपय छप्पय ही प्राप्त हो सके हैं। वैसे 'जमाल पचीसी' और 'भक्तमाल की टिप्पणी' इनके दो और ग्रंथ कहे जाते हैं। इन्होंने प्रमुख रूप से कूट दोहों की ही रचना की है जिनका प्रधान विषय शृंगार है। इनकी संपूर्ण रचनाएँ प्रेम, नीति और कृष्ण-कथा से संबंधित हैं। इन्होंने 'चित्रकाव्य' की रचना में विशिष्ट प्रकार की विचित्रता दिखाई है। भावव्यंजना की सहज मार्मिकता, शब्दक्रीड़ा की निपुणता और कूट काव्यरचना की प्रवीणता इनमें थी।\n", "id": "577946", "title": "जमाल"}
{"url": "https://hi.wikipedia.org/wiki?curid=577972", "text": "राही सरनोबत\n\nराही सरनोबत (जन्म:30 अक्टूबर 1990; कोल्हापुर, महाराष्ट्र) एक भारतीय महिला निशानेबाज हैं, जिन्होंने 5 अप्रैल 2013 को कोरिया के चांगवान में चल रहे आईएसएसएफ विश्व कप की 25 मीटर पिस्टल स्पर्धा के फाइनल में स्थानीय निशानेबाज केयोंगे किम को 8-6 से हराकर स्वर्ण पदक भारत के नाम किया। वें विश्व कप में स्वर्ण पदक जीतने वाली पहली भारतीय पिस्टल निशानेबाज हैं।\n\nराही ने अमेरिका में 2011 आईएसएसएफ विश्व कप में कांस्य पदक जीता था। कॉमनवेल्थ 2010 में एक गोल्ड और एक सिल्वर मेडल जीतने वालीं राही ने आईएसएसएफ वर्ल्ड कप, 2011 में ब्रॉन्ज जीतकर ओलिंपिक का टिकट लिया।\n\n2014 कॉमनवेल्‍थ गेम्‍स में 25 मीटर एयर पिस्टल में राही सरनोबत ने बेहतरीन प्रदर्शन करते हुए गोल्ड मेडल जीता। \n", "id": "577972", "title": "राही सरनोबत"}
{"url": "https://hi.wikipedia.org/wiki?curid=577974", "text": "अयोनिका पॉल\n\nअयोनिका पॉल (जन्म:23 सितंबर 1992; मुंबई) एक भारतीय महिला निशानेबाज हैं, जिन्होंने कॉमनवेल्थ गेम्म, ग्लासगो में 10 मीटर एयर राइफल शूटिंग इवेंट में जीत हासिल कर भारत को रजत पदक दिलाया।She had earlier won Bronze in ISSF World Cup 2014 in Slovenia.\n", "id": "577974", "title": "अयोनिका पॉल"}
{"url": "https://hi.wikipedia.org/wiki?curid=577976", "text": "दुनिया की आँखों में मिस्र\n\nदुनिया की आँखों में मिस्र (अरबी مصر في عيون للعالم) एक ग़ैरलाभकारी सांस्कृतिक परियोजना है जिसे मिस्र की राजनीति के लेखक और प्रसिद्ध वकील अहमद ग़नीम ने शुरू की थी।\nइस परियोजना को मिस्र में पहली निजी ग़ैरलाभकारी कोशिश के रूप में देखा गया है।\n\nइस संस्था का लक्ष्य मिस्र की संस्कृति को विश्व के अन्य देशों तक भैलाना अथ्वा इसको एक अरब और अफ़रीकी देश के तौर पर शोहरत देना है। परियोजना का साहित्य अरबी, अंग्रेज़ी, फ्रेंच, इतालवी और स्पेनी भाषाओं में उपलब्ध है। \n\n", "id": "577976", "title": "दुनिया की आँखों में मिस्र"}
{"url": "https://hi.wikipedia.org/wiki?curid=577977", "text": "अपूर्वी चंदेला\n\nअपूर्वी चंदेला (जन्म: 4 जनवरी 1993; जयपुर) एक भारतीय निशानेबाज हैं, जिन्होंने कॉमनवेल्थ गेम्म, ग्लासगो में 10 मीटर एयर राइफल शूटिंग इवेंट में 206.7 का स्कोर बनाकर भारत को दूसरी बार निशानेबाजी में स्वर्ण पदक दिलाया।\n", "id": "577977", "title": "अपूर्वी चंदेला"}
{"url": "https://hi.wikipedia.org/wiki?curid=577980", "text": "अनीसा सैयद\n\nअनीसा सैयद एक भारतीय महिला निशानेबाज हैं, जिन्होंने नई दिल्ली में आयोजित 2010 राष्ट्रमण्डल खेल में दो स्वर्ण पदक तथा कॉमनवेल्थ गेम्स 2014, ग्लासगो में 25 मीटर एयर पिस्टल में रजत पदक जीता।\n", "id": "577980", "title": "अनीसा सैयद"}
{"url": "https://hi.wikipedia.org/wiki?curid=577981", "text": "अहमद ग़नीम\n\nअहमद ग़नीम एक लेखक और कार्यकर्ता हैं जिनका जन्म मिस्र में हुआ था। \n\n\n", "id": "577981", "title": "अहमद ग़नीम"}
{"url": "https://hi.wikipedia.org/wiki?curid=577984", "text": "टाइगर श्रॉफ\n\nटाइगर श्रॉफ़ (जन्म ; जय हेमन्त श्रॉफ़ ; २ मार्च १९९० ) एक भारतीय फ़िल्म अभिनेता तथा मार्शल आर्टिस्ट है। इन्होंने अपने फ़िल्मी कैरियर की शुरुआत साजिद नाडियाडवाला की एक्सन रोमेंटिक फ़िल्म हीरोपंती से २०१४ में की थी। इस फ़िल्म के तौर पर इन्हें फिल्मफेयर अवॉर्ड फॉर बेस्ट मेल डेब्यू के लिए चुना गया था। इसके बाद एक बार फिर साजिद नाडियाडवाला ने बागी (२०१६) फ़िल्म का ऑफर दिया , फ़िल्म में इनकी को-स्टार श्रद्धा कपूर है। बागी फ़िल्म ने कमाए है। \n\nटाइगर श्रॉफ का जन्म ०२ मार्च १९९० को जैकी श्रॉफ के घर हुआ ,इनके बचपन का नाम जय हेमन्त श्रॉफ़ था जो बाद में बदल दिया। इनके पिता का नाम जैकी श्रॉफ है जो कि स्वयं फ़िल्म अभिनेता है और माता का नाम आयेशा दत्त है। टाइगर अपनी बहिन कृष्णा श्रॉफ से तीन साल बड़े है। श्रॉफ गुजराती तथा तुर्की एथिक के है। और अगर ममेरे रिश्ते के हिसाब से देखें तो बंगाली है। \nइन्होंने अपनी विद्यालयी शिक्षा अमेरिकन स्कूल ऑफ़ बॉम्बे ,मुम्बई से की थी फिर बाद में एमिटी यूनिवर्सिटी में पढ़ना शुरू किया। श्रॉफ ने धूम ३ फ़िल्म में आमिर ख़ान का अच्छी बॉडी बनाने में मदद की थी। इन्होंने मार्शल आर्ट में कई डिग्रीयां ली है।\n\n=जिमनास्ट के बादशाह=\nटाइगर श्राफ छोटी उम्र से जिमनास्टिक का अभ्यास कर रहे है। टाइगर बड़े आत्मविश्वास के साथ जिमनास्टिक्स करते है। जब वे जिमनास्टिक्स का अभ्यास कर रहे होते है, तो किसी ओलम्पिक लेबल जिमनास्ट की तरह लगते है। एक और जहाँ मस्क्युलर दिखाने के लिए दूसरे अभिनेता स्टेरायड्स जैसी घातक दवाओं का इस्तेमाल करने से नहीं चुकते वही टाइगर श्राफ का कहना है कि उनका शरीर जिमनास्टिक्स बैकग्राउंड होने के कारण पूर्णत: नेचुरल तरीके से बना हुआ है। वे हमेशा चुस्ती फुर्ती और ऊर्जा से भरे रहते है। फाइट दृश्यों के दौरान ये इतनी तीव्र गति से अपने किक पंच चलाते है कि कैमरे में उन्हें एक साथ केप्चर करना असम्भव हो जाता है।\n\nसितम्बर २००९ में श्रॉफ ने कहा था की वो \"फ़ौजी\" धारावाहिक में मुख्य किरदार निभाएंगे I जनवरी २०१० में एक रिपोर्ट के अनुसार सुभाष घई हीरो १९८३ की पुनर्निमित फ़िल्म करेंगे जिसमें टाइगर को मौका मिल सकता है। लेकिन टाइगर श्रॉफ ने यह ऑफर ठुकरा दिया था। अंततः जून २०१२ में श्रॉफ ने साजिद नाडियाडवाला की फ़िल्म हीरोपंती के लिए हस्ताक्षर कर दिए थे जो कि टाइगर की पहली फ़िल्म थीं। \"हीरोपंती\" जो कि २३ मई २०१४ को सिनेमाघरों में प्रदर्शित हुई थी और बॉक्स ऑफिस पर भी सफल रही थी। उस फ़िल्म में टाइगर की को-स्टार कृति सैनॉन थी। \n\nटाइगर श्रॉफ नृत्य तथा अपने करतब अर्थात स्टंट काफी अच्छे से करते है , हीरोपंती तथा बागी दोनों फिल्मों में देखने को मिला है। इस कारण बॉलीवुड हंगामा टीवी के तरुण आदर्श ने इन्हें \"[टाइगर रजिस्टर्स एन इम्पेक्ट इन सेवरल सीक्वेंस]\" कहा है। इनकी लेटेस्ट फ़िल्म बागी जिसका निर्देशन भी साजिद नाडियाडवाला ने किया है जो कि १०० करोड़ के क्लब में शामिल हुई। टाइगर रेमो डीसूजा की आने वाली फ़िल्म ए फ़्लाइंग जट्ट में भी नज़र आएंगे , यह फ़िल्म सुपरहीरो जैसी बनाई गई है। \n\n", "id": "577984", "title": "टाइगर श्रॉफ"}
{"url": "https://hi.wikipedia.org/wiki?curid=577987", "text": "मिष्ठी\n\nमिष्ठी एक भारतीय अभिनेत्री हैं। इन्होने सुभाष घई की फिल्म कांची:दी अनब्रेकेबल (2014) से बॉलीवुड में डेब्यू किया। इनका वास्तविक नाम इन्द्रानी चक्रवर्ती हैं। फिल्मो में काम करने से पहले मिष्ठी कोलकाता के एक निजी विद्यालय में अंग्रेजी की शिक्षिका थी। \n", "id": "577987", "title": "मिष्ठी"}
{"url": "https://hi.wikipedia.org/wiki?curid=578050", "text": "&amp; पिक्चर्स\n\n& पिक्चर्स एक टेलीविजन चैनल है जो भारत के एक प्रसिद्ध समूह इस्सल समूह के भाग ज़ी टेलीविजन इंटरप्राइजिज़ के एक नए प्रतीक & का एक फिल्मी चैनल है। चैनल का मुख्यालय मुंबई, महाराष्ट्र में है। यह टीवी पर पहली बार आने वाली फिल्मों को प्रदर्शित करने वाले चैनलों में से एक है। \n\n", "id": "578050", "title": "&amp; पिक्चर्स"}
{"url": "https://hi.wikipedia.org/wiki?curid=578053", "text": "मूवीज़ ओके\n\nमूवीज़ ओके एक हिन्दी टी वी चैनल है। यह एक फिल्म चैनल है। \n", "id": "578053", "title": "मूवीज़ ओके"}
{"url": "https://hi.wikipedia.org/wiki?curid=578075", "text": "फराज काजी\n\nफराज काजी (जन्म: १० नवम्बर १९८७) एक भारतीय अंग्रेजी उपन्यासकार हैं। ट्रू मैडली डीपली इनका पहला उपन्यास हैं, जो २०१० में प्रकाशित हुआ जिसे अक्टूबर २०१२ में पुनः प्रकाशित किया गया। फराज का दूसरा उपन्यास द अदर साइड हैं, जिस फिल्म निर्माता विक्रम भट्ट ने १५ नवम्बर २०१३ लौंच किया।वें मुंबई से हैं, इन्हें भारत का निकोलस स्पार्क्स कहा जाता हैं। \n\n", "id": "578075", "title": "फराज काजी"}
{"url": "https://hi.wikipedia.org/wiki?curid=578079", "text": "2018 राष्ट्रमण्डल खेल\n\n2018 राष्ट्रमण्डल खेल एक अंतरराष्ट्रीय बहु-खेल स्पर्धा है जो कि 4 अप्रैल से 15 अप्रैल 2018 के मध्य गोल्ड कोस्ट, क्वींसलैंड, ऑस्ट्रेलिया में आयोजित होगी। गोल्ड कोस्ट की मेजबानी की घोषणा बास्सेतेरे, सन्त किट्स और नेविस में की गई।\n\n", "id": "578079", "title": "2018 राष्ट्रमण्डल खेल"}
{"url": "https://hi.wikipedia.org/wiki?curid=578090", "text": "कृतिका सेंगर\n\nकृतिका सेंगर भारतीय टेलीविजन अभिनेत्री हैं जो मुख्यत \"पुनर्विवाह\" में उनके निभाए गए किरदार आरती के लिए जानी जाती हैं। उन्होनें \"झांसी की रानी\" धारावाहिक में रानी लक्ष्मीबाई का किरदार भी निभाया था। \n\n", "id": "578090", "title": "कृतिका सेंगर"}
{"url": "https://hi.wikipedia.org/wiki?curid=578094", "text": "अनुजा चौहान\n\n\"\n\nअनुजा चौहान (जन्म 1970; मेरठ, उत्तर प्रदेश) लेखिका व उपन्यासकार हैं और विज्ञापन लिखने में उन्होंने खूब नाम कमाया है। १९९३ में उन्होंने दुनिया की चौथी सबसे बड़ी एडवरटाइजिंग कंपनी जेडब्ल्यूटी ज्वाइन किया था, जिससे उन्होंने इसी साल इस्तीफा दे दिया। पेप्सी कोका कोला के लिए ‘ये दिल मांगे मोर’, ‘मेरा नंबर कब आएगा’, ‘नथिंग ऑफिशियल एबाउट इट’, ओए बब्ली, माउंटेन ड्यू के लिए ‘डर के आगे जीत है’, कुरकुरे के लिए ‘टेढ़ा है पर मेरा है’ जैसे शानदार स्लोगन उनके ही दिए हुए हैं। अनुजा चौहान ने द जोया फैक्टर और बैटिल फॉर बिटोरा जैसी बेस्टसेलर किताबें भी लिखी हैं।\n\nअनुजा चौहान मिरांडा हाउस, दिल्ली विश्‍वविद्यालय से अर्थशास्त्र में स्नातक हैं। बाद में आर.एम.आई। टी. विश्वविद्यालय से मास मीडिया भी किया। मेरठ में जन्मी अनुजा के बचपन का अधिकांश हिस्सा उत्तर भारत के विभिन्न केंटोनमेंट शहरों में बीता। उनकी बड़ी बहन नंदिनी बाजपाई भी एक लेखिका हैं। उनके पिता भारतीय सेना में थे। चार बहनों में सबसे छोटी अनुजा के अपने तीन बच्चे हैं- नीहारिका मार्गेट्र, नयनतारा वायलेट और दैविक जॉन।\n\nअनुजा रचनात्मक क्षेत्र में मुकाम हासिल करना चाहती थीं, इसलिए इकोनॉमिक्स के बाद मास कॉम किया। 1993 में उन्हें दुनिया की चौथी सबसे बड़ी एडवरटाइजिंग कंपनी जेडब्ल्यूटी ने काम पर रखा। उन्होंने भारतीय बाजार के लिए कई एड तैयार किए। पेप्सी कोला इंडिया के लिए ‘ये दिल मांगे मोर’, ‘मेरा नंबर कब आएगा’, ‘नथिंग ऑफिशियल एबाउट इट’, माउंटेन डयू के लिए ‘डर के आगे जीत है’, कुरकुरे के लिए ‘टेढ़ा है पर मेरा है’ आदि स्लोगन इनके ही दिए हुए हैं।\n\n2003 में 33 साल की उम्र में वे सबसे कम उम्र की वाइस प्रेसीडेंट व एक्जीक्यूटिव क्रिएटिव डायरेक्टर बनीं। लेकिन अनुजा अभिव्यक्ति की पूरी आजादी चाहती थीं। 2006 में उन्होंने एक नॉवेल पर काम शुरू किया, जिसका नाम रखा ‘जोया फैक्टर’। हार्पर कॉलिंस द्वारा प्रकाशित इस किताब को बाजार में खूब सराहना मिली। 2008 व 2009 में उन्हें कई अवॉर्ड मिले। शाहरुख खान की रेड चिलीज एंटरटेनमेंट ने उनकी किताब के अधिकार खरीद लिए। अनुजा ने 2010 में एड करियर छोड़ लेखनी को समय देना शुरू कर दिया। उनकी दूसरी किताब ‘बैटल फॉर बिटोरा’ भी काफी चर्चित रही।\nउनकी उपलब्धियां सिर्फ विज्ञापन और लेखन तक सीमित नहीं हैं, वे अपने बच्चों के साथ पूरा समय बिताती हैं। उन्होंने अपनी ऊर्जा को सही जगह पर लगाना और कम महत्त्वपूर्ण चीजों को जाने देना सीख लिया है।\n\n\n", "id": "578094", "title": "अनुजा चौहान"}
{"url": "https://hi.wikipedia.org/wiki?curid=578112", "text": "अनीता देसाई\n\nअनीता देसाई (जन्म: 24 जून 1937) एक प्रख्यात लेखिका हैं। अनिता देसाई विश्व में अंग्रेजी साहित्य का एक जाना पहचाना नाम है। उपन्यासकार किरण देसाई इनकी पुत्री हैं।\n\nभारत सरकार ने भी इन्हें पद्मश्री और 2014 में पद्म भूषण अलंकरण से सम्मानित किया।\n\nअनीता देसाई का जन्म 24 जून 1937 हुआ। उस समय उसका नाम अनीता मजुमदार था। मां जर्मनी की राजधानी बर्लिन शहर की रहने वाली थीं और पिता ढाका, बांग्लादेश के।। उन्होंने दिल्ली में \"क्वीन मैरी हायर सेकेंडरी स्कूल\" में पढाई किया और फिर सन 1957 में दिल्ली विश्वविद्यालय के मिरांडा कालेज से अंग्रेजी साहित्य में स्नातक हैं।\n\nअनीता का पहला उपन्यास \"क्राई द पीकॉक\" 1963 में प्रकाशित हुआ। वें पारिवारिक संबंध या मध्यम वर्गीय स्त्री के बारे में लिखती है। 1977 में उसका उपन्यास \"फायर ऑन द माउंटेन\" के लिए उसने \"Winifred Holtby Memorial\" का पुरस्कार मिला। उसके बाद उन्होंने कई कहानियां लिखीं और उनसे बहुत पुरस्कारों के लिए नामित हो गया।\n\n'फायर ऑन द माउंटेन' नामक उपन्यास को लिखकर उन्होंने विश्व में अपनी पहचान बनाई। गौरतलब है कि इन्हें तीन बार बुकर पुरस्कार की अंतिम सूची में चयनित किया गया।\n\nअपने साहित्यक योगदान की बदौलत इन्हें पूरी दुनिया में लोकप्रियता मिली और दुनिया भर में इन्हें कई पुरस्कार मिले। भारत सरकार ने भी इन्हें पद्मश्री अलंकरण से सम्मानित किया। सन 1993 में इस्माइल मर्चेंट ने इनके उपन्यास 'इन कस्टडी' पर एक फिल्म भी बनाई है।\n\nअब अनीता देसाई साहित्य का राजकीय समाज का एक सदस्य है। अमेरिका में रहती है और Massachusetts Institute of Technology में पढ़ाती है।\n\nअनिता देसाई ने निम्नलिखित में से कौन-सी किताब लिखी है?\n\n\n\n", "id": "578112", "title": "अनीता देसाई"}
{"url": "https://hi.wikipedia.org/wiki?curid=578131", "text": "मानव जनाधिक्य\n\nमानव जनाधिक्य या मानव जनसंख्या अधिकता (अंग्रेज़ी:Human overpopulation) एक ऐसी स्थिति है जब मानव जनसंख्या किसी क्षेत्र की पारिस्थितिकीय वहन क्षमता (carrying capacity) से अधिक हो जाए। यह शब्दावली पूरी मानव जाति की जनसंख्या और वैश्विक पर्यावरण (जो एक पारितंत्र भी है) की वहन क्षमता के बीच संबंधों को व्यक्त करने के लिये भी इस्तेमाल होती है।\n", "id": "578131", "title": "मानव जनाधिक्य"}
{"url": "https://hi.wikipedia.org/wiki?curid=578132", "text": "बिक्रम सिंह\n\nजनरल बिक्रम सिंह, परम विशिष्ट सेवा पदक, उत्तम युद्ध सेवा पदक, अति विशिष्ट सेवा पदक, सेना पदक, विशिष्ट सेवा पदक, एडीसी भारतीय थलसेना के 25वें अध्यक्ष रह चुके हैं। भारतीय सेना की पूर्वी कमान के अध्यक्ष रहे जनरल बिक्रम सिंह, 31 मई 2012 को जनरल वी के सिंह के सेवानिवृत्त होने के पश्चात् भारतीय थलसेना के अध्यक्ष बने। जनरल जे जे सिंह के बाद इस पद पर आसीन होने वाले वे द्वितीय सिख हैं। वे भारतीय सेना के सेनाध्यक्षों की समिति के अध्यक्ष भी रहे।\n31 जुलाई 2014 को वे सेवानिवृत्त हुए तथा उनके स्थान पर जनरल दलबीर सिंह सुहाग भारतीय थलसेना के अध्यक्ष बने।\n\nबिक्रम सिंह की जीवन संगिनी का नाम सुरजीत कौर है तथा इनकी दो संतानें हैं।\n\nराष्ट्रीय रक्षा अकादमी के 40वें बैच के ग्रैजुएट श्री सिंह ने 31 मार्च 1972 को सिख लाईट इन्फेण्ट्री में सेना में शामिल हुए। इन्फेण्ट्री स्कूल में उन्हें \"बेस्ट यंग ऑफिसर\" का खिताब मिला। सर्वोत्तम कमाँडो के लिए उन्हें \"कमाण्डो खुकरी\" तथा \"बेस्ट इन टैक्टिक्स\" ट्रॉफी भी मिली। बाद में वे इन्फेण्ट्री स्कूल के कमाण्डो विंग में इंस्ट्रक्टर भी रहे। 2004 में उन्होंने यूनाईटेड स्टेट्स आर्मी वार कॉलेज से ग्रैजुएट किया और सेनाध्यक्ष रहते हुए अंतर्राष्ट्रीय शाँति व स्थिरता में उनके significant and enduring योगदान के लिए उन्हें इस प्रतिष्ठान \"अंतर्राष्ट्रीय हॉल ऑफ फेम\" से सम्मानित किया गया।\n\nहायर कमाँड का कोर्स पूरा करने के पश्चात् उनका प्रथम कार्यकाल Military Operations (MO) Directorate में डायरेक्टर के रूप में था। इसी समय में कारगिल युद्ध हुआ जिसके दौरान वे भारतीय सेना के प्रमुख प्रवक्ता थे। सेना मुख्यालय में उन्होंने चार प्रमुख जिम्मेदारियाँ निभाई- डिप्टी डायरेक्टर जनरल के रूप में MO Directorate में अतिरिक्त कार्यकाल, Perspective Planning Directorate में दो कार्यकाल, Perspective Planning (Strategy) के डिप्टी डायरेक्टर जनरल और बाद में अतिरिक्त डायरेक्टर जनरल के रूप में। डायरेक्टर जनरल स्टाफ ड्यूटीज़ (DGSD) के पद पर लेफ्टिनेण्ट जनरल के रूप में वे पुनः सेना मुख्यालय में आए।\n\nवे जीओसी-इन-सी पूर्वी कमान, जीओसी 15 कॉर्प्स, जीओसी राष्ट्रीय राईफल्स तथा काँगो में जीओसी पूर्वी डिवीज़न के पद भी संभाल चुके हैं। जम्मू कश्मीर में ब्रिगेडियर की पोस्टिंग के दौरान वे घायल भी हुए।\n\n\n", "id": "578132", "title": "बिक्रम सिंह"}
{"url": "https://hi.wikipedia.org/wiki?curid=578146", "text": "वहन क्षमता\n\nवहन क्षमता अथवा जनसंख्या वहन क्षमता (अंग्रेज़ी:Carrying capacity) किसी भौगोलिक क्षेत्र के पारितंत्र में किसी जीवधारी प्रजाति की उस अधिकतम जनसंख्या के रूप में परिभाषित की जाती है जिसे उस पारितंत्र के संसाधन पोषण प्रदान कर सकते हों। स्पष्ट है कि वहन क्षमता से अधिक जनसंख्या वृद्धि उस पारितंत्र पर दबाव डालेगी और अत्यधिक वृद्धि उस तंत्र के विफल होजाने का कारण भी बन सकती है।\n\nपारितंत्र की वहन क्षमता से अधिक जनसंख्या वृद्धि हो जाना जनसंख्या उत्क्षेप (Population overshoot) कहा जाता है।\n\nयह एक पारिस्थितिकीय संकल्पना है जिसका वर्तमान मानव जनाधिक्य को पृथ्वी के पर्यावरण रुपी पारितंत्र के संसाधनों और सेवाओं की सीमा से जोड़कर देखा जा रहा है। मानव जनाधिक्य एक ऐसी स्थिति है जब मानव जनसंख्या किसी क्षेत्र की पारिस्थितिकीय वहन क्षमता से अधिक हो जाए। यह शब्दावली पूरी मानव जाति की जनसंख्या और वैश्विक पर्यावरण (जो एक पारितंत्र भी है) की वहन क्षमता के बीच संबंधों को व्यक्त करने के लिये भी इस्तेमाल होती है।\n\nविद्वानों का मानना है कि मनुष्य जनसंख्या वृद्धि द्वारा पृथ्वी के पर्यावरण (वैश्विक पारितंत्र) पर दबाव डाल रहा है क्योंकि मानव जनसंख्या पहले ही अधिकतम वहन क्षमता का स्तर पार कर चुकी है।\n", "id": "578146", "title": "वहन क्षमता"}
{"url": "https://hi.wikipedia.org/wiki?curid=578164", "text": "संवृद्धि की सीमाएँ\n\nसंवृद्धि की सीमाएँ (अंग्रेज़ी: ) क्लब ऑफ रोम द्वारा प्रस्तुत और फोक्सवैगन फाउन्डेशन द्वारा वित्तपोषित एक रिपोर्ट है जिसमें पृथ्वी के सीमित संसाधनों और चरघातांकीय दर से बढ़ती जनसंख्या और आर्थिक क्रियाओं के आपसी संबंधों को कंप्यूटर मॉडल द्वारा प्रोजेक्ट करने की कोशिश की गयी है।\n", "id": "578164", "title": "संवृद्धि की सीमाएँ"}
{"url": "https://hi.wikipedia.org/wiki?curid=578183", "text": "भारत में जन आन्दोलन\n\n", "id": "578183", "title": "भारत में जन आन्दोलन"}
{"url": "https://hi.wikipedia.org/wiki?curid=578186", "text": "अग्रोहा\n\nअग्रोहा निम्न में से एक हो सकता है:\n", "id": "578186", "title": "अग्रोहा"}
{"url": "https://hi.wikipedia.org/wiki?curid=578215", "text": "प्रसाद बर्वे\n\nप्रसाद बर्वे (जन्म: १० अप्रैल, १९८१ में मुंबई) भारतीय टेलीविजन अभिनेता, आवाज डबिंग अभिनेता और फिल्म अभिनेता है।\n\nउनकी पहली उल्लेखनीय भूमिका निहाल, श्री में पुरुष का नेतृत्व का सबसे अच्छा दोस्त के रूप में थी। फिर उन्होंने दिल मिल गये के दूसरे संस्करण में काम किया। उनके दोनों अभिनय हास्यात्मक थे। उन्होंने विश्वविनायक फिल्म में एक बाल-कलाकार के रूप में अभिनय किया था। उन्होंने विभिन्न विज्ञापनों में भी अभिनय किया है जैसे टाटा-स्काई के विज्ञापन में उन्होंने आमिर खान के साथ पर्दे पर अभिनय किया है। उनका सबसे लोकप्रिय विज्ञापन कैडबरी के लिए किया गया \"लड्डू फूटा\" है। वो वर्तमान में सब-टीवी के धारावाहिक प्रीतम प्यारे और वो में प्यारे का अभिनय करते हैं।\n", "id": "578215", "title": "प्रसाद बर्वे"}
{"url": "https://hi.wikipedia.org/wiki?curid=578222", "text": "२००६ यूईएफए कप फाइनल\n\n२००६ यूईएफए कप फाइनल, 10 मई 2006 पर आइंटहॉवन, नीदरलैंड में फिलिप्स स्टेडीयन में हुए एक फुटबॉल मैच था। यह स्पेन के सेविला और इंगलैंड के मिडिल्सब्रा के बीच खेला गया था। सेविला ने यह फाइनल 4-0 से जीता।\n\nसेविला ने फाइनल में 4-0 से जीत हासिल की\n", "id": "578222", "title": "२००६ यूईएफए कप फाइनल"}
{"url": "https://hi.wikipedia.org/wiki?curid=578276", "text": "२००७ यूईएफए कप फाइनल\n\n२००७ यूईएफए कप फाइनल, 16 मई 2007 पर ग्लासगो, स्कॉटलैंड में हैमपडेन पार्क में हुए एक फुटबॉल मैच था। यह दो स्पेनिश टीमें सेविला और एस्पेनयॉल के बीच खेला गया था। फाइनल अतिरिक्त समय के बाद 2-2 पर समाप्त हुआ, लेकिन अंत में सेविला पेनल्टी शूटआउट पर फाइनल 3–1 से जीता।\n\nसेविला ने पेनल्टी शूटआउट पर 3–1 से जीत हासिल की\n\n", "id": "578276", "title": "२००७ यूईएफए कप फाइनल"}
{"url": "https://hi.wikipedia.org/wiki?curid=578329", "text": "प्रतिबल\n\nसतत यांत्रिकी में प्रतिबल (stress) से आशय उस आन्तरिक बल से है जो दूसरे कणों द्वारा अपने पड़ोसी कणों पर लगाया जाता है। इसकी इकाई न्यूटन/वर्ग मीटर है।\n", "id": "578329", "title": "प्रतिबल"}
{"url": "https://hi.wikipedia.org/wiki?curid=578331", "text": "व्‍याकुंचन\n\nव्‍याकुंचन (buckling) एक प्रकार की गणितीय अस्थायित्व है जिसके कारण संरचनात्मक अवयव (जैसे स्तम्भ) विफल (फेल) हो जाते हैं। \n", "id": "578331", "title": "व्‍याकुंचन"}
{"url": "https://hi.wikipedia.org/wiki?curid=578333", "text": "कप्तान सिंह सोलंकी\n\nकप्तान सिंह सोलंकी वर्तमान में हरियाणा व पंजाब के राज्यपाल है। पूर्व में राजस्थान राज्य के भाजपा के प्रभारी थे। वे वर्तमान मध्यप्रदेश से राज्य सभा के सांसद है।\n", "id": "578333", "title": "कप्तान सिंह सोलंकी"}
{"url": "https://hi.wikipedia.org/wiki?curid=578342", "text": "संग्रह वलय\n\nसंग्रह वलय (storage ring) वृत्ताकार कण त्वरक होते हैं जिनमें कई घण्टों तक कणों का पुंज चक्कर लगाते रहता है। \n", "id": "578342", "title": "संग्रह वलय"}
{"url": "https://hi.wikipedia.org/wiki?curid=578361", "text": "हंगेरियन ग्रांड प्रिक्स\n\nहंगेरियन ग्रांड प्रिक्स हंगरी में प्रतिवर्ष आयोजित एक मोटर रेस है। 1986 के बाद से, दौड़ को एफआईए फ़ॉर्मूला वन विश्व चैम्पियनशिप के एक दौर के रूप में आयोजित किया जाता है।\n\nपहली हंगरी ग्रां प्री बुडापेस्ट में नेप्लीगेट में एक 3.1 मील (5.0 किमी) ट्रैक पर एक पार्क के ऊपर 21 जून 1936 को आयोजित की गयी थी। प्रतियोगिता में मर्सिडीज बेंज, ऑटो यूनियन और अल्फा रोमियो ने कारे भेजी और एक बहुत बड़ी भीड़ को आकर्षित किया।\n", "id": "578361", "title": "हंगेरियन ग्रांड प्रिक्स"}
{"url": "https://hi.wikipedia.org/wiki?curid=578389", "text": "पद्मनाभ बालकृष्ण आचार्य\n\nपद्मनाभ बालकृष्ण आचार्य नागालैण्ड के राज्यपाल वक्कोम पुरुषोतमन के त्यागपत्र देने से रिक्त हुये पद पर नियुक्त राज्यपाल हैं।\n", "id": "578389", "title": "पद्मनाभ बालकृष्ण आचार्य"}
{"url": "https://hi.wikipedia.org/wiki?curid=578390", "text": "पूनम यादव\n\nपूनम यादव भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा में 63 किलो भारवर्ग में 202 किलो भार उठाकर स्वर्ण पदक प्राप्त किया।\n", "id": "578390", "title": "पूनम यादव"}
{"url": "https://hi.wikipedia.org/wiki?curid=578391", "text": "सतीश शिवलिंगम\n\nसतीश शिवलिंगम भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा में 77 किलो भारवर्ग में 328 किलो भार उठाकर स्वर्ण पदक प्राप्त किया।\n", "id": "578391", "title": "सतीश शिवलिंगम"}
{"url": "https://hi.wikipedia.org/wiki?curid=578392", "text": "श्रेयसी सिंह\n\nश्रेयसी सिंह भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में निशानेबाज़ी की डबल ट्रैप स्पर्धा में रजत पदक प्राप्त किया। \n", "id": "578392", "title": "श्रेयसी सिंह"}
{"url": "https://hi.wikipedia.org/wiki?curid=578395", "text": "रवि कतूलू\n\nरवि कतूलू भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन स्पर्धा में 77 किलो भारवर्ग में 317 किलो भार उठाकर रजत पदक प्राप्त किया। इससे पहले 2010 राष्ट्रमण्डल खेलों में वे स्वर्ण पदक जीत चुके हैं।\n", "id": "578395", "title": "रवि कतूलू"}
{"url": "https://hi.wikipedia.org/wiki?curid=578399", "text": "असाब मोहम्मद\n\nअसाब मोहम्मद भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में निशानेबाज़ी की डबल ट्रैप स्पर्धा में कांस्य पदक प्राप्त किया।\n", "id": "578399", "title": "असाब मोहम्मद"}
{"url": "https://hi.wikipedia.org/wiki?curid=578422", "text": "ड्रॉइडफ्लेयर\n\nड्रॉइडफ्लेयर (अंग्रेज़ी:\"Droidflare\") यह मुख्य रूप से एक कम्प्युटर सॉफ्टवेयर है एवं इससे जुड़ी जानकारियाँ व विधि उपलब्ध है। इसके द्वारा वर्तमान सॉफ्टवेयर को नए सॉफ्टवेयर अपघटित किया जा सकता है। जिसमे मुख्यत: ऍण्ड्रॉइड पर आधारित संचालन प्रणाली के रूट व नए संस्करण को डालने आदि जैसे कार्य मैं आती है।\nइसका प्रारम्भ ७ जनवरी सन् २०१४ मैं हुई।\n\n", "id": "578422", "title": "ड्रॉइडफ्लेयर"}
{"url": "https://hi.wikipedia.org/wiki?curid=578426", "text": "ओंकार ओटारी\n\nओंकार ओटारी भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में भारोत्तोलन में 69 किलोग्राम वर्ग में कांस्य पदक प्राप्त किया।\n", "id": "578426", "title": "ओंकार ओटारी"}
{"url": "https://hi.wikipedia.org/wiki?curid=578427", "text": "राजविंदर कौर\n\nराजविंदर कौर भारत की एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में 78+ किलो वर्ग की जूडो स्पर्धा में कांस्य पदक प्राप्त किया।\n", "id": "578427", "title": "राजविंदर कौर"}
{"url": "https://hi.wikipedia.org/wiki?curid=578429", "text": "प्रकाश नन्जप्पा\n\nप्रकाश नन्जप्पा (जन्म: 29 फ़रवरी 1976) भारत के एक खिलाड़ी हैं। इन्होंने ग्लासगो में हुए 2014 राष्ट्रमण्डल खेलों में निशानेबाज़ी की 10 मीटर एयर राइफल स्पर्धा में रजत पदक प्राप्त किया।\n", "id": "578429", "title": "प्रकाश नन्जप्पा"}
{"url": "https://hi.wikipedia.org/wiki?curid=578435", "text": "माईगव\n\n350px|अंगूठाकार|Mygov website homepage\nमाईगव (MyGov) (http://mygov.nic.in) भारत सरकार का एक पोर्टल है जिसका शुभारंभ 26 जुलाई 2014 को प्रधानमंत्री नरेंद्र मोदी द्वारा किया गया। इस पोर्टल का मुख्य उद्देश्य है नागरिकों को सरकार के साथ जोड़ना तथा राष्ट्र के विकास में हाथ बंटाने के माध्यम के रूप में कार्य करना है।\nमाईगव (MyGov) नागरिकों को अनेक विषयों पर चर्चा एवं विचार-विमर्श में भाग लेने का अवसर देता है तथा अनेक लोगों के साथ विचारों के आदान-प्रदान का मौका देता है। नागरिक इस मंच पर कागजात, केस स्टडी, चित्र, वीडियो और अन्य कार्य योजनाएं अपलोड कर सकते हैं। वे ऐच्छिक रूप से विविध कार्य कर सकते हैं और अपनी प्रविष्टियां जमा करा सकते हैं। अन्य सदस्य और विशेषज्ञ इन कार्यों की समीक्षा करेंगे। अनुमोदित होने पर इन कार्यों की जानकारी उन लोगों को दी जा सकती है जिन्होंने कार्य पूरा किया है तथा माईगव के अन्य सदस्यों को भी इसकी जानकारी दी जा सकती है। राष्ट्रीय सूचना केंद्र -एनआईसी, इलेक्ट्रानिक्स एवं सूचना प्रौद्योगिकी विभाग इस पोर्टल का प्रबंधन करेंगे।\n\nजो लोग वि‍चार-वि‍मर्श से आगे बढ़कर जमीनी योगदान देना चाहते हैं उनके लि‍ए माई गवर्नमेंट पोर्टल अनेक अवसर देता है। नागरि‍क वि‍भि‍न्‍न कायों के लि‍ए स्‍वयं आगे बढ़ सकते हैं और अपनी प्रवृष्‍टि‍यां दे सकते हैं। फि‍र इन कार्यों की समीक्षा अन्‍य सदस्‍य तथा वि‍शेषज्ञ करेंगे। मंजूरी के बाद इन कार्यों को पूरा करने वाले लोगों तथा माई गवर्नमेंट के अन्‍य सदस्‍यों से साझा कि‍या जाएगा। प्रत्‍येक मंजूर कार्यों को पूरा करने के लि‍ए प्रोत्‍साहन अंक मि‍लेंगे।इस मंच को स्‍वच्‍छ गंगा, बालि‍का शि‍क्षा, स्‍वच्‍छ भारत, कौशलपूर्ण भारत, डिजि‍टल भारत और रोजगार सृजन जैसे वि‍भि‍न्‍न समूहों में बांटा गया है। प्रत्‍येक समूह को ऑनलाइन तथा ऑनग्राउंड कार्य दि‍ए गए हैं जि‍से योगदानकर्ता अपने हाथ में लेंगे। इसका उद्देश्‍य लोगों की भागीदारी के जरि‍ए गुणात्‍मक परि‍वर्तन लाना है।\n", "id": "578435", "title": "माईगव"}
{"url": "https://hi.wikipedia.org/wiki?curid=578445", "text": "न्यायालय की अवमानना\n\nकिसी न्यायालय या न्यायधीश द्वारा दिये गये निर्णय की अवहेलना करना या निरादर करना न्यायालय की अवमानना (Contempt of court) कहलाता है। यह एक अपराध है। यह दो तरह का होता है-\n\n\n", "id": "578445", "title": "न्यायालय की अवमानना"}
{"url": "https://hi.wikipedia.org/wiki?curid=578455", "text": "प्यारीचाँद मित्र\n\nप्यारीचाँद मित्र (24 जुलाई 1814 – 23 नवम्बर 1883) लेखक, पत्रकार, सांस्कृतिक कार्यकर्ता तथा उद्यमी थे। वे बांग्ला साहित्य के प्रथम उपन्यासकार थे। उनका छद्मनाम 'टेकचाँद ठाकुर' था। वे 'युवा बंगाल समूह' के एक सदस्य थे जिसने सरल बांगला गद्य में लिखकर बंगाल के पुनर्जागरण में अग्रगण्य भूमिका निभायी।\n\nउनका 'आलालेर घरे दुलाल' (१८५८) बहुत प्रसिद्ध हुआ। इसी परम्परा का निर्वहन बंकिमचन्द्र चट्टोपाध्याय एवं अन्य लेखकों ने किया। \n", "id": "578455", "title": "प्यारीचाँद मित्र"}
{"url": "https://hi.wikipedia.org/wiki?curid=578493", "text": "जीतू राय\n\nजीतू राय (जन्म: २५ अगस्त १९८९ नेपाल) एक नेपाली मूल के शूटर हैं जो भारत के लिए खेलते हैं। एक ही विश्व कप में दो पदक जीतने वाले वो प्रथम भारतीय और नेपाली हैं। ग्लासगो में आयोजित 2014 राष्ट्रमण्डल खेल में २८ जुलाई २०१४ को १९४.१ लेकर स्वर्ण पदक जीता। वे भारतीय सेना के नौजवान हैं। राय ने मई २०१४ के विश्व कप में १० मीटर एयर पिस्टल में स्वर्ण और ५० मीटर पिस्टल में रजत पदक जीता था।\n\n2014 के एशियाई खेलों में उन्होंने पहले ही दिन 50 मीटर मेन्स पिस्टल राइफल स्पर्धा में भारत को पहला गोल्ड मैडल दिलाया।\n\n\n \n", "id": "578493", "title": "जीतू राय"}
{"url": "https://hi.wikipedia.org/wiki?curid=578494", "text": "पूजा भाटकर\n\nपूजा भाटकर भारत की एक खिलाड़ी हैं। वे महाराष्ट्र से हैं। उन्होंने सातवीं करणी सिंह स्मृति निशानेबाजी चैंपियनशिप में चैंपियन ऑफ चैंपियन बनी। वे महिलाओं की 10 मी. एयर राइफल स्पर्धा में अव्वल रहीं।\n", "id": "578494", "title": "पूजा भाटकर"}
{"url": "https://hi.wikipedia.org/wiki?curid=578498", "text": "गुरपाल सिंह\n\nगुरुपाल सिंह (जन्म: १३ जून १९८०) ने ग्लासगो में आयोजित 2014 राष्ट्रमण्डल खेल में २८ जुलाई २०१४ को ५० मीटर मेंस पिस्टल इवेंट में जीत कर रजत मैडल दिलाया। इसमें इन्हें १८७.२ पॉइंट मिले थे। गुरुपाल सिंह भारतीय सेना के एंप्लॉयी हैं।\n", "id": "578498", "title": "गुरपाल सिंह"}
{"url": "https://hi.wikipedia.org/wiki?curid=578857", "text": "दंगल टीवी\n\nदंगल एक भारतीय हिन्दी टीवी चैनल है। \nयह सोनी टीवी,कलर्स टीवी,सहारा वन तथा ज़ी टीवी के कुछ कार्यक्रमों का वास्तविक भाषा में ही पुनः प्रसारण करता है।\n\n\n", "id": "578857", "title": "दंगल टीवी"}
{"url": "https://hi.wikipedia.org/wiki?curid=578866", "text": "एन्टर 10\n\nएन्टर 10 एक भारतीय टीवी चैनल है। यह एक चित्रपट एवं विज्ञापन टीवी चैनल है।\n=कार्यक्रम=\n", "id": "578866", "title": "एन्टर 10"}
{"url": "https://hi.wikipedia.org/wiki?curid=578900", "text": "अरुण निगवेकर\n\nडॉ अरुण निगवेकर (जन्म : १९४२) भारत के एक शिक्षाविद हैं। वे २००० से २००५ तक विश्वविद्यालय अनुदान आयोग के अध्यक्ष थे। वे पुणे विश्वविद्यालय के उपकुलपति भी रह चुके हैं।\n", "id": "578900", "title": "अरुण निगवेकर"}
{"url": "https://hi.wikipedia.org/wiki?curid=578919", "text": "काकमारी\n\nकाकमारी (वानस्पतिक नाम : Anamirta cocculus) भारतीय उपमहाद्वीप में पायी जाने वाली आरोही लता है। इसके फल (Cocculus indicus) से प्रिक्रोटॉक्सिन (picrotoxin) बनती है जो एक विषैला, उत्तेजक अल्कलॉयड है। इसे नेत्रमल, जरमेह, हृयुबेर, काकिघ्न, काकारि, गोविषा आदि नामों से भी जाना जाता है।\n\n", "id": "578919", "title": "काकमारी"}
{"url": "https://hi.wikipedia.org/wiki?curid=578924", "text": "२००८ यूईएफए कप फाइनल\n\n२००८ यूईएफए कप फाइनल, 14 मई 2008 पर मैनचेस्टर, इंग्लैंड में सिटी ऑफ मैनचेस्टर स्टेडियम में हुए एक फुटबॉल मैच था। यह रूस के जेनिट सेंट पीटर्सबर्ग और स्कॉटलैंड के रेंजर्स के बीच खेला गया था। जेनिट सेंट पीटर्सबर्ग ने यह फाइनल 2-0 से जीता। इस प्रकार सीएसकेए मास्को के बाद इस टूर्नामेंट को जीतने के लिए केवल दूसरा रूसी पक्ष बनने।\n\nजेनिट सेंट पीटर्सबर्ग ने फाइनल में 2-0 से जीत हासिल की\n\nफाइनल मैच के दौरान रेंजरों समर्थकों मैनचेस्टर सिटी सेंटर में बड़े पैमाने पर दंगे शुरू कर दिया; कारण था कि जब मैच दिखाने के लिए शहर के केंद्र में एक बड़ा परद विफल हो गया तो नाराज प्रशंसकों ने दंगा शुरू कर दिया। बीबीसी ने दंगों टेलीविजन पर सीधा प्रसारण करने के लिए सामान्य प्रोग्रामिंग बाधित किया और इतन के समाचार कार्यक्रम दंगों को व्यापक कवरेज दिया।\n\nएक जेनिट प्रशंसक पर हमला हुआ और चाकू से मारा गया था बाद में यह पाया गया कि इस हमले के लिए रेंजर प्रशंसकों जिम्मेदार नहीं थे। ग्यारह लोगों को दंगों का दोषी ठहराया पया गया और जेल की सजा दि गयी।\n\n", "id": "578924", "title": "२००८ यूईएफए कप फाइनल"}
