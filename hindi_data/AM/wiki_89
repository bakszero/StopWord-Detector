{"url": "https://hi.wikipedia.org/wiki?curid=593389", "text": "मिस्र की संस्कृति\n\nमिस्र की संस्कृति का हजारों वर्षों की लिखित इतिहास प्राप्त होता है। प्राचीन मिस्र विश्व की प्राचीनतम सभ्यताओं में से एक थी। एक सहस्राब्दी तक मिस्र की अत्यन्त जटिल और स्थिर संस्कृति बनी रही। इसने यूरोप, मध्य एशिया तथा अफ्रीका की परवर्ती संस्कृतियों को प्रभावित किया। फैरोकाल के उपरान्त मिस्र यूनानवाद (Hellenism) के प्रभाव में आया, उसके बाद लघु काल के लिये ईसाइयत के प्रभाव में तथा अन्त में इस्लामी संस्कृति के प्रभाव में आ गया।\n\nमिस्री शासन व्यवस्था पूर्णत: धर्मतांत्रिक थी। मिस्री नरेश सूर्यदेव रे के प्रतिनिधि होने के कारण स्वयं देवता माने जाते थे। मृत्यु के बाद उनकी पूजा उनके पिरेमिड के सामने बने मंदिर में होती थी। यह विश्वाास कालांतर में इतना दृढ़ हो गया कि चौथी शताब्दी ई० पू० में सिकंदर को भी अपने को एमन-रे का पुत्र घोषित करके मिस्री जनता को संतुष्ट करना पड़ा था। उनके प्रजाजन उनका नाम तक लेने से झिझकते थे, इसलिये इन्हें प्राय: 'अच्छा देवता' अथवा 'पेर ओ' (बाइबिल का फेरओ) कहा जाता था। राज्य की आय का एक बहुत बड़ा भाग उनके हरम और परिवार के भरण-पोषण पर व्यय किया जाता था। सिद्धांतत: वे राज्य के सर्वेसर्वा होते थे। वे न केवल राज्याध्यक्ष होते थे वरन् सर्वोच्च, सेनापति, सर्वोच्च पुजारी और सर्वोच्च न्यायाधीश भी होते थे। लेकिन व्यवहार में सामंतो, पुरोहितों, प्रभावशाली पदाधिकारियों और चहेती महारानियाँ की इच्छाएँ तथा राज्य की परंपराएँ उनकी निरंकुशता पर नियंत्रण रखती थीं। वे कानून के निर्माता न होकर उसके संरक्षक माने जाते थे। फेरओं के बाद राज्य का सर्वाधिक शक्तिशाली व्यक्ति प्रधान मंत्री था। वह राज्य का प्रधान वास्तुकार, प्रधान न्यायाधीश और राजाभिलेख संग्रहालय का अध्यक्ष होता था। तीसरे वंश के तीन मंत्री इम्होतेप, केगेग्ने तथा टा:होतेप ने अपने ज्ञान के बल पर अतुल कीर्ति अर्जित की। मिस्री राज्य का एक अन्य महत्वपूर्ण पदाधिकारी 'प्रधान कोषाध्यक्ष' था। वह संपूर्ण देश की वित्त व्यवस्था को नियंत्रित रखता था। शासकीय सुविधा के लिये मिस्र लगभग ४० प्रांतों मे विभाजित था। ये वास्तव में वे प्राचीन राज्य थे जिनको एकीकृत करके प्रथम वंश के पहले दो राज्य---उत्तरी और दक्षिणी--स्थापित किए गए थे। लेकिन अब इन पर स्वतंत्र राजाओं के स्थान पर फेरओ द्वारा नियुक्त गवर्नर राज्य करते थे। मध्य राज्य युग में प्रांतीय गवर्नरों तथा सामंतों की शक्ति विशेष रूप से बढ़ी और साम्राज्य युग में सम्राट की।\n\nमिस्री समाज पाँच वर्गो में विभाजित था : राजपरिवार, सामंत, पुजारी, मध्यमवर्ग तथा सर्फ और दास। भूमि सिद्धांतत: फेरओ के हाथ में थी। व्यवहार में उसने इसे अधिकांशत: पुजारियों, पुराने राजाओं के वंशजों और सामंतों में विभाजित कर दिया था। उनकी बड़ी-बड़ी जागीरों में दास और सर्फ काम करते थे। मध्यम वर्ग में लिपिक, व्यापारी, कारीगर और स्वतंत्र किसान सम्मिलित थे। प्राचीन राज्य युग में सबसे अधिक प्रतिष्ठा राजपरिवार, सामंतो और पुजारियों की थी। मध्य राज्य युग में सामंतों के साथ मध्यम वर्ग को महत्व मिला तथा साम्राज्य युग में सैनिक वर्ग को। वर्ग व्यवस्था आश्चर्यजनक रूप से लचीली थी। हर व्यक्ति कोई भी पेशा अपना सकता था। केवल राजपरिवार के सदस्य इस अधिकार से वंचित थे। सर्फ भी प्राय: उच्च पदों पर पहुंच जाते थे। लेकिन उच्च और निम्न वर्ग के लोगों के रहन सहन में भारी अंतर था। धनी लोग विशाल हवादार भवनों में रहते थे और निर्धन गंदे मोहल्ले की छोटी छोटी झोपड़ियों में।\n\nसमाज की इकाई परिवार था। विध्यनुसार प्रत्येक व्यक्ति की केवल एक पत्नी हो सकती थी और उसी की संतान को परिवारिक संपत्ति उत्तराधिकार में मिलती थी। फेरओ भी इस नियम के अपवाद नहीं थे। लेकिन समृद्ध पुरुष अनेक उपपत्नियाँ रखते थे। मिस्री समाज के प्रत्येक वर्ग में भाई बहिन के विवाह की प्रथा थी, इसलिये पति पत्नी में बाल्यावस्था से ही स्नेह संबंध रहता था। समाज में स्त्रियों को अत्यंत प्रतिष्ठित स्थान प्राप्त था। मैक्समूलर के अनुसार किसी अन्य जाति ने स्त्रियों को उतना उच्च वैधानिक सम्मान प्रदान नहीं किया जितना मिस्रियों ने।\nमिस्रियों के आर्थिक जीवन का आधार कृषिकर्म था। वे मुख्यत: गेहूँ, जौ, मटर, सरसों, अंजीर, खजूर, सन तथा अंगूर और अन्य अनेक फलों की खेती करते थे। मिस्र में कृषिकर्म, अपेक्षया आसान था। बिना हल चलाए भी मिस्री किसान कई फसलें पैदा कर सकते थे। सिंचाई व्यवस्था का आधार नील नदी थी। किसानों को उपज का १० से २० प्रतिशत भाग कर के रूप में देना होता था। कर, खाद्यान्न आदि के रूप में दिए जाते थे। दूसरा प्रमुख उद्यम पशु-पालन था। उनके प्रमुख पालतू पशु थे गाय, भेड़, बकरी और गधा। असीरिया और नूबिया से वे देवदारु, हाथीदाँत और आबनूस का आयात करते थे और इनसे अपने फेरओ और सामंतों के लिये बहुमूल्य फर्नीचर बनाते थे। वे कई प्रकार के जलपोत बनाने की कला में भी कुशल थे। चमड़े और खालों से वे भाँति भाँति के वस्त्र और ढाल इत्यादि तथा पेपाइरस पौधे से कागज, हलकी नावें, चप्पलें, चटाईयाँ और रस्सियाँ आदि बनाते थे। उत्तम कोटि के लिनन वस्त्रों की बहुत माँग थी। मिस्रियों के इन उद्योग धंधों को झाँकी उनके रिलीफ चित्रों में सुरक्षित है।\n\nमिस्र निवासी अति प्राचीन काल से बहुदेववादी थे। उन्होंने अपने देवताओं की कल्पना प्राय: मनुष्यों अथवा पशुपक्षियों अथवा मिलेजुले रूप में की। उनके अधिकांश देवता प्राकृतिक शक्तियों के दैवी रूप थे। सूर्य, चंद्र तथा नील नदी को ही नहीं वरन् झरनों, पर्वतों, पशुपक्षियों, लताकुंजों, वृक्षों और विविध वनस्पतियों तक को वे दैवी शक्ति से अभिहित मानते थे। आकाश की कल्पना उन्होंने नूत नाम की दैवी अथवा हथौर नाम की दैवी गौ के रूप में की थी। मेंफिस का प्रमुख देवता टा: किसी प्राकृतिक शक्ति का दैवीकरण न होकर कलाओं और कलाकारों का संरक्षक था। सूर्य की उपासना मिस्र में लगभग सभी जगह विभिन्न नामों और रूपों में होती थी। उत्तरी मिस्र में उसकी पूजा का मुख्य केन्द्र ओन (यूनानियों का हेलियोपोलिस) नाम का स्थान था। यहाँ उसे रे कहा जाता था और उसकी कल्पना पश्चिम की ओर गमन करते हुए वृद्ध पुरुष के रूप में की गई थी। थीबिज में उसका नाम एमन था। दक्षिणी मिस्र में उसका प्रमुख केन्द्र एडफू नामक स्थान था। वहाँ उसकी उपासना बाज पक्षी के रूप में होरुस नाम से होती थी। संयुक्त राज्य की स्थापना होने पर सूर्य के इन विभिन्न रूपों को अभिन्न माना जाने लगा और उसका संयुक्त नाम एमन-रे लोकप्रिय हो गया। उसका प्रतीक 'पक्षयुक्त सूर्चचक्र' मिस्र का राजचिह्न था। मिस्रियों के विश्वास के अनुसार सबसे पहले उसी ने फेरओं के रूप में शासन किया था। सूर्यदेव के आकाशगामी हो जाने पर पृथ्वी पर उसके प्रतिनिधि फेरओं राज्य करने लगे। इनमें सबसे पहला स्थान ओसिरिस को दिया गया है। यद्यपि कहीं-कहीं उसको सूर्य का पुत्र भी कहा गया है, तथापि वह मूलत: नील नदी, पृथ्वी की उर्वर शक्ति तथा हरीतिमा का दैवीकरण प्रतीत होता है। एक नरेश के रूप में वह अत्यंत परोपकारी और न्यायप्रिय सिद्ध हुआ। शासनकार्य में उसे अपनी बहिन और पत्नी आइसिस से बहुत सहायता मिली। उसके दुष्ट भ्राता सेत ने उसकी धोखे से हत्या कर दी। बाद में आइसिस ने होरुस नामक पुत्र को जन्म दिया। उसका पालन-पोषण उसने मुहाने वाले प्रदेश में गुप्त रूप से किया। युवावस्था प्राप्त करने के बाद होरुस ने घोर संघर्ष करके सेत को पराजित किया और अपने पिता के अपमान और वध का प्रतिशोध लिया।\n\nमध्य राज्य युग में ओसिरिस का महत्व बहुत बढ़ा और यह माना जाने लगा कि प्रत्येक मृतात्मा परलोक में ओसिरिस के न्यायालय में जाती है। वहाँ औसिरिस अपने ४२ अधीन न्यायाधीशों की सहायता से उसके कर्मो की जाँच करता है। जो मृतात्माएँ इस जाँच में खरी उतरती थीं उन्हें यारूलोक में स्वर्गीय सुखों का उपभोग करने के लिये भेज दिया जाता था और जिनका पार्थिव जीवन दुष्कर्मों से परिपूर्ण होता था उन्हें घोर यातनाएँ दी जाती थीं।\n\nसाम्राज्य युग में पुजारी वर्ग अत्यंत धनी और सत्ताधारी हो गया। इससे मध्य राज्य युग में धर्म और सदाचार में जो घनिष्ठ सम्बन्ध स्थापित हुआ था वह टूट गया। अब स्वयं धर्म के संरक्षक भोग-विलास का जीवन व्यतीत करने लगे। 'देवताओं' के मनोरंजक के हेतु नियुक्त देवदासियाँ वस्तुत: उनका ही मनोरंजन करती थीं। अब उन्होंने मृतकों को परलोक का भय दिखाकर यह दावा करना शुरू किया कि अगर वे चाहें तो अपने जादू के जोर से पापिष्ठों को भी स्वर्ग दिला सकते हैं। इतना ही नहीं, वे खुले आम ऐसे पापमोचक प्रमाणपत्र बेचते थे। इन प्रमाणपत्रों की तुलना मध्यकालीन यूरोप में ईसाई पादरियों द्वारा बेचे जानेवाले पापमोचक प्रमाणपत्रों (इंडल्जेंसेज) से की जा सकती है। मिस्री धर्म की यह वह अवस्था थी जब १३७५ ई० पू० में अमेनहोतेप चतुर्थ मिस्र का अधीश्वर बना। उसने प्रारंभ से ही पुजारी वर्ग में फैले भ्रष्टाचार और राजनीति पर उनके अवांछनीय प्रभाव का विरोध किया और एटन नामक एक नये देवता की उपासना को लोकप्रिय बनाने का प्रयास किया। उसकी प्रशंसा में उसने अपना नाम भी अख्नाटन रख लिया। एटन मूलत: सूर्यदेव रे का ही नाम था। लेकिन अख्नाटन ने उसे केवल मिस्र का ही नहीं, समस्त विश्व का एकमात्र देवता बताया। क्योंकि एटन निराकार था, इसलिये अख्नाटन ने उसकी मूर्तियाँ नहीं बनवाईं। लेकिन जनसाधारण उसकी महिमा को हृदयंगम कर सके, इसलिये उसने 'सूर्यचक्र' को उसका प्रतीक माना। एटन की उपासना में न बहुत अधिक चढ़ावे की आवश्यकता थी, न जटिल कर्मकांड, तंत्रमंत्र और पुजारियों की भीड़ की। केवल हृदय से एटन के आभार को मानना और उसकी स्तुति करते हुए श्रद्धा के प्रतीक रूप कुछ पत्र, पुष्प और फल चढ़ाना पर्याप्त था। उसके परलोकवाद में नरक की कल्पना नहीं मिलती क्योंकि वह यह सोच भी नहीं सकता था कि दयालु पिता एटन किसी को नारकीय पीड़ाएँ दे सकता है।\n\nअख्नाटन ने प्रारंभ में अन्य देवताओं के प्रति सहिष्णुता का व्यवहार किया किंतु पुजारियों के उग्र विरोध पर उसने अन्य देवताओं के मंदिरों को बंद करवा दिया। उनके पुजारियों को निकाल दिया, अपनी प्रजा को केवल एटन की पूजा करने का आदेश दिया और सार्वजनिक स्मारकों पर लिखे हुए सब देवताओं के नाम मिटवा दिए। लेकिन अख्नाटन के विचार और कार्य उसके समय के अनुकूल नहीं थे। इसलिये उसकी मृत्यु के साथ उसका धर्म भी समाप्त हो गया। उसके बाद, उसके दामाद तूतेनखाटन ने पुराने धर्म को पुन: प्रतिष्ठित किया, पुजारियों के अधिकार लौटा दिए और अपना नाम बदलकर तूतेनखामेन रख लिया।\n\nमिस्र की प्राचीन लिपि चित्राक्षर लिपि (हाइरौग्लाइफिक) कही जाती है। 'हाइरोग्लाइफ' यूनानी शब्द है। इसका अर्थ है 'पवित्र चिह्न'। इस लिपि में कुल मिलाकर लगभग २००० चित्राक्षर थे। इनमें कुछ चित्रों में मनुष्य की विभिन्न आकृतियाँ आदि है। ये चिह्न तीन प्रकार के हैं: भावबोधक, ध्वनिबोधक तथा संकेतसूचक। चित्राक्षरों को बनाते समय वस्तुओं के यथार्थ रूप को अंकित करने का प्रयास किया जाता था, इसलिये इसे लिखने में बहुत समय लगता था। इस कठिनाई को दूर करने के लिये प्रथम वंश के शासनकाल में ही मिस्रियों ने एक प्रकार की द्रुत अथवा घसीट (हाइरेटिक) लिपि का विकास कर लिया था। मिस्रियों ने प्राचीन राज्य युग में २४ अक्षरों की एक वर्णमाला का आविष्कार करने में भी सफलता प्राप्त की थी। उन्होंने वर्णमाला को भावबोधक और घ्वनिबोधक चित्रोें से सहायक रूप में प्रयुक्त किया, स्वतंत्र माध्यम के रूप में नहीं। आठवीं श्ताब्दी ई० पू० के लगभग मिस्रियों ने 'हाइरेटिक लिपि' से भी शीघ्रतर लिखी जानेवाली लिपि का आविष्कार किया जिसे 'डिमाटिक' कहा जाता है। यह एक प्रकार की शार्टहैंड लिपि कही जा सकती है।\n\nमिस्र में प्राचीन राज्य काल से ही पेपाइरस (नरकुल के गूदे से बना कागज) लिखने का सामान्य साधन था। चर्मपत्रों को तथा मृद्भांडों के टुकड़ों को भी लिखने के लिये काम में लाया जाता था। उन पर चित्राक्षर नरकुल की लेखनी से भी बनाए जाते थे और ब्रुश से भी।\n\nमिस्री साहित्य प्रकृत्या व्यावहारिक था। उनकी अधिकांश कृतियाँ ऐसी हैं जो किसी न किसी व्यावहारिक उद्देश्य की पूर्ति करने के लिये लिखी गई थीं। इसीलिये वे महाकाव्यों, नाटकों और यहाँ तक कि साहित्यक दृष्टि से आख्यानों की भी रचना कभी नहीं कर पाए। उनके जिन आख्यानों की चर्चा की गई है, वे सब साम्राज्य युग के अंत तक केवल जनकथाओं के रूप में प्रचलित थे। उनको कभी पृथक् साहित्यिक कृतियों के रूप में लिपिबद्ध नहीं किया गया। पिरेमिड युग की विशिष्ट धार्मिक रचनाएँ पिरेमिड टेक्सट्स हैं। इनमें मृतक संस्कार में काम आने वाले वे मंत्र, पूजागीत और प्रार्थनाएँ आदि सम्मिलित हैं जिन्हें मृत फेरओ के पारलौकिक जीवन को संकट रहित करने के लिये उसके पिरेमिडों की भित्तियों पर उत्कीर्ण कर दिया जाता था। इनसे ही कालांतर में 'कॉफिन टेक्सट्स' तथा 'बुक ऑव दि डेड' का विकास हुआ। शेष साहित्य भी प्रकृत्या व्यावहारिक है। उदाहरणार्थ इम्होतेप, केगेम्ने तथा टा:होतेप इत्यादि मंत्रियों ने अपने अनुभवजनित ज्ञान को लेखबद्ध किया। ये कृतियाँ 'नीतिग्रंथ' कहलाती हैं। मध्य राज्ययुगीन रचनाओं में 'मुखर कृषक का आवेदन', 'इपुवेर की भविष्यवाणी' 'एमेनम्हेत का उपदेश' तथा 'वीणावादक का गान' प्रमुख हैं तथा साम्राज्ययुगीन कृतियों में अख्नाटन के स्तोत्र।\n\nविज्ञान के केवल उन्हीं क्षेत्रों में मिस्रियों की रुचि थी जिनकी व्यावहारिक जीवन में आवश्यकता पड़ती थीं। जिज्ञासा के सीमित होने के बावजूद उन्होंने कुछ क्षेत्रों में आश्चर्यजनक सफलता प्राप्त की। उदाहरणार्थ उन्होंने ग्रहों और नक्षत्रों की स्थिति का काफी सही अंदाज करके आकाश का मानचित्र बना लिया था। सौर पंचांग का आविष्कार उनकी महत्वपूर्ण सफलता थी। गणित के मुख्य नियम जोड़, घटाना और भाग व्यापार और प्रशासन सम्बन्धी आवश्यकताओं की पूर्ति के लिये काफी पहले आविष्कृत हो चुके थे। लेकिन गुणा से वे अंत तक अपरिचित रहे। इसका काम वे जोड़ से चलाते थे। शून्य और दशमलव विधि से भी वे अपरिचित थे। बीजगणित और रेखागणित की प्राथमिक समस्याओं को हल करना उन्हें आ गया था, लेकिन विषम चतुर्भुज का क्षेत्रफल निकालने में दिक्कत का अनुभव करते थे। वृत्त, अर्द्धगोलाक और सिलिंडर का क्षेत्रफल निकालने में काफी सफलता प्राप्त कर ली थी। भवनों की आधारयोजना बनाने में वे असाधारण रूप से कुशल थे। उनके कारीगर स्तंभों और मेहरातों के प्रयोग से परिचित थे। चिकित्साशास्त्र में भी उन्होंने पर्याप्त प्रगति कर ली थी।\n\nमिस्रियों के लिये कला उनके राष्ट्रीय जीवन को अभिव्यक्त करने का माध्यम थी। इसका सर्वोत्तम प्रमाण उनके पिरेमिड हैं। कुछ विद्वानों का कहना है कि मिस्री नरेशों ने इन्हें राज्य की आर्थिक व्यवस्था बिगड़ने पर जनता को रोजगार देने के लिये बनवाया था। लेकिन यह असंभव लगता है। जिस समय ये पिरेमिड बनाए गए थे मिस्र समृद्ध देश था, इसलिये इनका निर्माण आर्थिक संगठन के दौर्बल्य का कारण माना जा सकता है, परिणाम नहीं। वास्तव में मिस्रियों ने पिरेमिडों की रचना अपने राज्य और उसके प्रतीक फेरओं की अनश्वरता और गौरव को अभिव्यक्त करने के लिये की थी। अगर फेरओं अमर थे तो उनकी मृत देह की सुरक्षा और उसके निवास के हेतु उनकी महत्ता के अनुरूप विशाल और स्थायी समाधियों का निर्माण आवश्यक था। हेरोडोटस के अनुसार गिजेह के 'विशाल पिरेमिड' को एक लाख व्यक्तियों ने बीस साल में बनाया था। यह तेरह एकड़ भूमि में बना है और ४८० फुट ऊँचा तथा ७५५ फुट लंबा हैं। इसमें ढाई ढाई टन भार के २३ पाषाणखंड लगे हैं। ये इतनी चतुरता से जोड़े गए हैं कि कहीं कहीं तो जोड़ की चौड़ाई एक इंच के हजारवें भाग से कम है।\n\nसाम्राज्य युग में मिस्री वास्तुकला का प्रदर्शन मंदिरों का निर्माण में हुआ। पिरेमिडों के समान ये मंदिर भी प्राय: कठोरतम पाषाण से बनाए गए है और अत्यंत विशाल है। कानार्क का मंदिर संभवत: विश्व का विशालतम भवन है। यह १३०० फुट (लगभग चौथाई मील) लंबा है। इसका मध्यवर्ती कक्ष १७० फुट लंबा और ३३८ फुट चौड़ा है। इसकी छत छह पंक्तियों में बनाए गए १३६ स्तंभों पर टिकी है जिनमें मध्यवर्ती बारह स्तंभ ७९ फुट ऊँचे हैं और उनमें से प्रत्येक के शीर्षभाग पर सौ व्यक्ति खड़े हो सकते हैं। मिस्री नूबिया में निर्मित आबू सिंबेल का मंदिर वस्तुत: एक गुहामंदिर है। यह १७५ फुट लंबा और ९० फुट ऊँचा है। इसके मध्यवर्ती कक्ष की छत २० फुट ऊँचे ८ स्तंभों पर आधारित है जिनके साथ ओसिरिस की १७ फुट ऊँची मूर्तियाँ बनी है। लक्सोर का मंदिर अमेनहोतेप तृतीय ने बनवाया था। किंतु वह इसे पूरा नहीं कर पाया।\n\nवास्तुकला के समान विशालता, सुदृढ़ता और रूढ़िवादिता भी मिस्री मूर्तिकला की विशेषताएँ थीं। राजाओं की मूर्तियाँ अधिकांशत: कठोर पाषाण से विशाल आकार और भाव-विहीन मुद्रा में बनाई जाती थीं। उन्हें प्राय: कुर्सी पर पैर लटका कर मेरुदंड को सीधा किये और हाथों को जाँघों पर रखे बैठने की मुद्रा में अथवा हाथ लटकाए बायाँ पैर आगे बढ़ाकर चलने की मुद्रा में दिखाया गया है। थटमोस तृतीय और रेमेसिस द्वितीय की मूर्तियाँ तो आकाश को छूती लगती है। खेफे के पिरेमिड के सामने स्थित विशाल 'स्फिक्स्' नामक मूर्ति संभवत: विश्व की विशालतम मूर्ति है। इसका शरीर सिंह का है और सिर फेरओ खफ्रे का। इन सबसे भिन्न हैं अख्नाटन के काल में बनी कुछ मूर्तियाँ जिनमें स्वयं अख्नाटन और उसकी रानी नफ्रोेतीति की मूर्तियाँ विशेष उल्लेखनीय हैं। इसके निर्माता कलाकार पुरानी परंपराओं के बंधनों से मुक्त थे। ऐसी कुछ मूर्तियाँ सामान्य जनों की भी मिली हैं। इनमें काहिरा संग्रहालय में सुरक्षित प्राचीन राज्य के एक ओवरसियर की काष्ठ की प्रतिमा, जिसका केवल सिर अवशिष्ट है, बहुत प्रसिद्ध है। यह 'शेख की मूर्ति' नाम से विख्यात है। लूब्रे संग्रहालय की 'लिपिक की मूर्ति' भी अत्यंत प्राणवान् प्रतीत होती है।\n\nमिस्र में मंदिरों और मस्तबाओं (समाधियों) में रिलीफ चित्र बनाने वाले कलाकारों की भी बहुत माँग थी। ऐसी मूर्तियाँ बनाते समय अंकित वस्तु की लंबाई चौड़ाई तो आसानी से दिखा दी जाती थी, लेकिन मोटाई अथवा गोलाई दिखाने में दिक्कत होती थी। इसलिये उनके रिलीफ चित्रों में काफी अस्वाभाविकता आ गई है। लेकिन इस दोष के बावजूद मिस्री रिलीफ चित्र दर्शनीय हैं और प्राचीन मिस्री सभ्यता और रीति रिवाजों पर ज्ञानवर्द्धक प्रकाश डालते हैं।\n\nमिस्र की चित्रकला के अधिकांश नमूने नष्ट हो चुके है, लेकिन जो शेष हैं, धार्मिक और राजनीतिक रूढ़ियों से अप्रभावित लगते हैं। ऐसा लगता है, मिस्र में चित्रकला का जन्म पिरेमिड युग में हो जाने पर भी विकास काफी बाद में हुआ। इसलिये यह कला धर्म की परिधि से बाहर रह गई। मिस्री चित्रकला के उपलब्ध नमूनों में सर्वोत्तम अख्नाटन के समय के हैं। चित्रकला के अतिरिक्त साम्राज्ययुगीन मिस्री अन्य अनेक ललित कलाओें में भी दक्ष हो चुके थे। तूतेनखामेन की १९२२ ई० में उत्खनित समाधि से अब से लगभग ३३०० वर्ष पूर्व छोड़े गए बहुमूल्य काष्ठ, चर्म और स्वर्ण निर्मित फर्नीचर उपकरण, आबनूस और हस्तिदंत खचित बाक्स, स्वर्ण और बहुमूल्य पाषाणों से सज्जित रथ, स्वर्णपत्रमंडित सिंहासन, श्वेत पाषाण के सुंदर भांड तथा जरी के सुंदर शाही वस्त्र, उपलब्ध हुए हैं। इनसे साम्राज्ययुगीन मिस्र की कला की प्रगति और वैभव का पता चलता है।\n", "id": "593389", "title": "मिस्र की संस्कृति"}
{"url": "https://hi.wikipedia.org/wiki?curid=593393", "text": "सिसरो\n\nमार्कस टुलियस सिसरो (Marcus Tullius Cicero ; /ˈsɪsɨroʊ/ ; क्लासिकल लैटिन: [maːrkʊs tʊlliʊs ˈkɪkɛroː]; प्राचीन यूनानी: Κικέρων Kikerōn; 3 जनवरी 106 ईसापूर्व – 7 दिसम्बर 43 ईसापूर्व) रोम का दार्शनिक, राजनेता, कानूनविद, वक्ता, राजनैतिक सिद्धान्तकार तथा संविधानवादी था।\n", "id": "593393", "title": "सिसरो"}
{"url": "https://hi.wikipedia.org/wiki?curid=593394", "text": "दक्षिण ध्रुव-ऐटकेन घाटी\n\nदक्षिण ध्रुव-ऐटकेन घाटी चंद्रमा के विमुख फलक पर स्थित एक विशाल प्रहार क्रेटर है। तकरीबन 2,500 किमी (1,600 मील) चौड़ा और 13 किमी (8.1 मील) गहरा, यह सौरमंडल के ज्ञात सबसे बड़े प्रहार क्रेटरों में से एक है। चंद्रमा पर मान्यता प्राप्त यह सबसे बड़ी, सबसे पुरानी और सबसे गहरी घाटी है। यह विमुख फलक की दो रचनाओं पर नामित हुआ था; उत्तरी छोर पर स्थित क्रेटर ऐटकेन एवं दूसरे छोर पर स्थित दक्षिणी चंद्र ध्रुव। इस घाटी की बाह्य परिधि चंद्रमा के दक्षिणी भुजा पर स्थित पहाड़ों की एक विशाल श्रृंखला के रूप में पृथ्वी से देखी जा सकती है, जिसे कभी \"लिबनिट्ज पर्वत\" कहा गया, हालांकि यह नाम अंतर्राष्ट्रीय खगोलीय संघ द्वारा आधिकारिक तौर पर नहीं माना गया है। \n", "id": "593394", "title": "दक्षिण ध्रुव-ऐटकेन घाटी"}
{"url": "https://hi.wikipedia.org/wiki?curid=593407", "text": "डायना पेंटी\n\nडायना पेंटी (जन्म:2 नवंबर 1985, डियाना पेंटी के रूप में भी जानी जाती है) भारतीय मॉडल और अभिनेत्री है जो बॉलीवुड फ़िल्मों में काम करती है। उन्होनें 2005 से मॉडलिंग करनी शुरू की और जल्द ही भारत के शीर्ष डिजाइनरों में से कई के लिए रैंप पर चली और प्रमुख ब्रांडों का विज्ञापन करने के बाद उन्होनें मॉडल के रूप में सफल कैरियर की स्थापना की। उनकी पहली फ़िल्म हास्य प्रेमकहानी \"कॉकटेल\" थी जिसमें वो सैफ अली खान और दीपिका पादुकोण के साथ थी।\n\n\n\n", "id": "593407", "title": "डायना पेंटी"}
{"url": "https://hi.wikipedia.org/wiki?curid=593421", "text": "ये दिल सुन रहा है\n\nये दिल सुन रहा है सोनी पल पर प्रसारित होने वाला एक धारावाहिक है। यह १६ अक्टूबर २०१४ से सोमवार से शनिवार को रात ७ बजे देगा।\n\n\n", "id": "593421", "title": "ये दिल सुन रहा है"}
{"url": "https://hi.wikipedia.org/wiki?curid=593433", "text": "डंजन्स एंड ड्रैगन्स 3 विश्व रक्षक\n\nडंजन्स एंड ड्रैगन्स 3 विश्व रक्षक (अंग्रेज़ी: Dungeons & Dragons: The Book of Vile Darkness) है तीसरी फिल्म भूमिका खेल खेल श्रृंखला पर आधारित श्रृंखला में: डजनस एंड ड्रैगन्स। पिछली फिल्म की तरह, डजनस एंड ड्रैगन्स II, यह द्वारा निर्देशित किया गया: गेर्री लिवेली। यह होम मीडिया पर सीधे जारी किया गया था। भारत एक डीवीडी और ब्लू-रे डिस्क रिलीज हो गया है अंग्रेजी और हिंदी डबिंग ऑडियो में पर ३० नवंबर, २०१२। एक वीसीडी रिलीज केवल हिंदी डबिंग ऑडियो विशेषता के साथ, १५ जुलाई, २०१३ को जारी किया गया।\n\n", "id": "593433", "title": "डंजन्स एंड ड्रैगन्स 3 विश्व रक्षक"}
{"url": "https://hi.wikipedia.org/wiki?curid=593437", "text": "चकेरी सवाई माधोपुर\n\nचकेरी राजस्थान के सवाई माधोपुर जिले का एक छोटा सा किन्तु महत्वपूर्ण गाँव है। चकेरी, सवाई माधोपुर जिले मे दिल्ली मुंबई रेलवे ट्रैक पर स्थित्त एक गावं हैं जो राजस्थान के पूर्व क्षेत्र की सांस्कृतिक,राजनीतिक, सामाजिक और खेल कूद की गतिविधियों का केंद्र है और क्षेत्रीय सहयोग, एकता, सद्भाव में एक महत्वपूर्ण भूमिका निभाता आया हैं।\n\nगांव में कई जातियों के लोग रहते हैं ,कहावत हैं की सातो जातिया रहती हैं। मीणा जाति के लोग बहुसंख्यक हैं। दूसरी जातियों में नाथ, ब्राम्हण, जैन, बैरवा, धोबी, गवारिया, नाई, चमार, रैगर, हरिजन, कोळी, गुर्जर, खटीक, राव व राजपूत आदि शामिल हैं। सभी लोग हिन्दू धर्म को मानने वाले हैं। अल्प मात्रा में लोग मुस्लिम धर्म को भी मानते हैं। सभी लोग आपस में मिलजुलकर रहते हैं और एक दूसरे के सुख -दुःख में शरीक होते हैं। \nभारत की 2011 की जनगडना के अनुसार इस गाव की आबादी 3441 थी, कुल घरो की संख्या 695 थी। \n\nचकेरी , सवाई माधोपुर जिला मुख्यालय से २० किलोमीटर दूर हैं और ये यहाँ से अच्छी तरह से सड़क और रेलमार्ग द्वारा जुड़ा हुआ हैं। \nयह डेल्ही मुंबई रेलमार्ग पर मखोली रेलवे स्टेशन के सानिंध्य मे बसा हुआ गांव हैं , जहाँ पर शाम सुबह और देर रात को गाड़िया मिल जाती हैं। \nसड़क परिवहन के लिए यहाँ पर जीपे मिल जाती हैं ये पर केवल शाम और सुबह ही मिल पाती हैं।\n\nचकेरी सवाई माधोपुर तहसील ,पंचायत समिति ,जिला परिषद ,विधानसभा क्षेत्र के अधीन आता हैं ,लोकसभा के लिए टोंक-सवाई माधोपुर निर्वाचन क्षेत्र के तहत आता हैं। चकेरी मैं ग्राम पँचायत हैं।ग्राम पँचायत के चुनाव भी चकेरी में नियमित होते रहे हैं और लोग अपने घरेलु मुद्दो को लेकर अपने प्रतिनिधि चुनते रहे हैं। \n\nचकेरी का राजनितिक तौर पर काफी महत्त्व हैं। जब भी कोई बड़ा चुनाव होता हैं तो चकेरी में जरूर कोई न कोई बड़ी सभाए जरूर होती हैं ,इसके लिए कारण यह हैं की एक तो इसकी स्थिति काफी गाँवो को जोड़ती हैं। दूसरा चकेरी दूसरे गाँवो के राजनितिक चिंतन को प्रभावित करता आया हैं। चकेरी के लोग राजनितिक तौर पर काफी जागरूक है। वे सभी चुनावो को गंभीरता से लेते हैं।यहाँ का राजनितिक ट्रेंड चुनावों की प्रवृति पर निर्भर करता हैं जिसे हम इस तरीके से समझ सकते हैं।\n\nसांस्कृतिक दृष्टि से चकेरी सवाई माधोपुर सूबे में एक अलग ही पहचान रखता हैं , ये कई सांस्कृतिक गतिविधियों का एक संगठित केंद्र हैं। यहाँ होने वाली विभिन्न गतिविधिया निम्न हैं -\n\nगांव में विभिन्न समयो पर कई प्रकार की धार्मिक गतिविधिया होती रहती हैं। \n\nचकेरी की सामाजिक स्थिति कई गाँवो के लिए प्रेरण्यस्त्रोत रही हैं। कई प्रकार के सामजिक हालातो पर चकेरी का उदहारण दिया जाता हैं। चकेरी के लोग जागरूकता के माध्यम से विभिन्न क्षेत्रो मैं आगे बढ़े हैं और गांव का नाम रोशन कर रहे हैं।\n\nगांव में कई जातियों के लोग रहते हैं ,कहावत हैं की सातो जातिया रहती हैं। मीणा जाति के लोग बहुसंख्यक हैं। दूसरी जातियों में नाथ, ब्राम्हण, जैन, बैरवा, धोबी, गवारिया, नाई, चमार, रैगर, हरिजन, कोळी, गुर्जर, खटीक, राव व राजपूत आदि शामिल हैं। सभी लोग हिन्दू धर्म को मानने वाले हैं। अल्प मात्रा में लोग मुस्लिम धर्म को भी मानते हैं। \nमीणाओं का प्राथमिक कार्य खेती-बाड़ी और पशुपालन हैं। मीणाओं के अलावा नाथ, बैरवा, ब्राह्मण, जैन और गुर्जर भी खेती करते हैं। जिनमे ब्राह्मण और जैन लोग दूसरे रोजगार प्राप्त करके शहरो में बस गए हैं और अपनी जमीन में या तो साझा दे गए हैं या फिर बेच कर चले गए हैं। जो यहां पर रह भी रहे हैं उनमे से ज्यादातर ने साझे दे दिए हैं। बैरवाओ के भी कई खेत थे पर वहां पानी की कमी के कारण इन्होने बेच दिए, हालांकि इनकी जमीन SC ACT के कारण खाते नही लग सकती, पर इन्होने जिस तरीके से बेचीं हैं ये लगभग अब अपना स्वामित्व खो चुके हैं। नाथ समुदाय के कुछ लोग अपनी जमीन पर पानी की सही उपलब्धता के कारण खेती कार्य में सलग्न हैं,फिर भी इनमे से बहुत सारे तो खेती-बाड़ी छोड़ चुके हैं। इस प्रकार हम कह सकते हैं की खेती-बाड़ी के कामकाज मीणाओं के द्वारा ही किये जाते हैं।</p >\n\nमीणाओं में पढाई-लिखाई का स्तर पहले बहुत कम था, इस वजह से उनका एकमात्र जीविकापार्जन का साधन खेती बाड़ी ही थी और इनमे से नाममात्र के लोग ही नौकरी करते थे। परन्तु आगे चलकर पानी की कमी के कारण खेती कम होने लगी, जनसँख्या वृद्धि के कारण भी खेतो का बटवारा हो गया और उत्पादन में कमी आई, इससे इन्होने नौकरी की जरुरत को महसूस किया। इसके बाद इन्होने अपने बच्चो की पढाई-लिखाई पर ध्यान दिया ताकि वो पढ़-लिखकर रोजगार ढूंढ सके और एक सम्मानजनक जीवन जी सके। तब से कई युवा पढ़-लिखकर के नौकरी लगे हैं और कई उच्च शिक्षा के लिए शहरो में गए हैं। अब इन्ही किसानो के कई छात्र तो डॉक्टर, इंजीनियर और सरकारी अफसर तक बन गए हैं और आने वाली पीढ़ी भी इनसे प्रेरित होकर आगे बढ़ रही हैं।\nअब किसानो को लगने लगा हैं की \"हमने तो जिंदगी दुःख-दर्दो में काट दी पर हमारे बेटे इस तरह नही जिएंगे ,हम उनकी जिंदगी सुधारने के लिए खून-पसीना एक कर देंगे\" किसान लोन ले ले लेकर के अपने बचो की स्कूल, कॉलेज, कोचिंग की फीस भर रहे हैं, उनके बाहर रहने का ख़र्चा उठा रहे हैं। पर सबसे बड़ी बात हैं की चकेरी में अब औसतन एक घर में से एक नौकर (सरकारी कर्मचारी) हो गया हैं। इस प्रकार मीनाओ ने भी शिक्षा को हथियार बनाकर अपने जीवन-स्तर में सुधार लाने की कवायद शुरू कर दी हैं।\n\nचकेरी के लोग प्रगतिशील विचारो के हैं। जो महिलाओ को भी बराबर का दर्जा देते हैं। गांव में महिलाओ की स्थिति को निम्न उद्धरणों के माध्यम से दृष्टिगोचर कर सकते हैं। \n\n गांव में कुछ समाज अभी भी जजमानी प्रथा में लगे हुए हैं। जजमानी प्रथा मुगलो के समय बनी थी जसमे कुछ वर्ग अनाज के बदले अपनी सेवाए देते थे, उनमे से कई वर्गो ने अपने पुश्तैनी कार्य को रोजगार के तौर पर जारी रखा और उसके आधार पर अपना जीवन व्यतीत करते रहे। इससे दूसरे वर्ग को भी बिना परेशानी के सेवाएं मिलती रही। इन वर्गों में से कुछ अभी भी सक्रीय हैं। हालांकि कई यह कार्य इस तरीके से बंद कर चुके हैं और अब नकद भुगतान प्राप्त करके करते हैं।\n \nचकेरी की अधिकांश जनसँख्या खेतीबाड़ी मैं कार्यरत हैं। अधिक जनसँख्या वृद्धि के कारण खेतो के आकार छोटे हुहे हैं, और सीमांत किसानो की संख्या बढ़ी हैं। कई समुदायों के लोग अपने परम्परागत कार्यो मैं भी लगे हैं जैसे की-नाई, राव इत्यादि \n\nयह ग्राम पँचायत द्वारा कई कार्य कराये गए हैं, साथ ही गांव मैं राजनेताओ से अच्छे व्यवहार के कारण विधायक तथा सांसद कोटे से भी कई कार्य किये गए हैं , यहां हम इनके बारे में देख सकते हैं। \nशिक्षा के माध्यम से गांव में काफी जागृति आई हैं ,खासकर नवयुवक वर्ग में। चकेरी में उपलब्ध शैक्षणिक संस्थान निम्न हैं -\nचकेरी सभी आसपास के गाँवो से सड़क द्वारा अच्छी तरह जुड़ा हुहा हैं, तथा जिला मुख्यालय से भी अच्छी कनेक्टिविटी हैं। चकेरी के अंदर भी सभी मार्ग लगभग सिमेंटीकृत हो चुके हैं ,जिससे ग्रामवासियो को बर्ष भर सही तरीके की परिवहनता प्राप्त होती हैं। पहले लोगो को खासकर बरसात के दौरान बढ़ी परेशानी उठानी पड़ती थी क्यूंकि पक्की सड़को के अभाव मैं गारे की समस्या रहती थी। \n\nनिकटवर्ती गाँवो के साथ संबंध तथा जुड़ाव हम इस तरीके से समझ सकते हैं, इन सभी गाँवो के साथ चकेरी अपनी भू-राजस्व सीमा (काँकड़) साझा करता हैं। इसलिए जिन गांव वालो के काँकड़ के आस पास खेत होते हैं , वे अपनी खेती संबंधी चीजो के लिए दूसरे गांव के किसानो से मदद लेते या करते रहते हैं ,जैसे की - पानी संबंधी भराई और पळाव की जरूरते , जोत आदि। इन सभी सहयोगो के कारण इनके बीच अच्छे सम्बन्ध बन जाते हैं, और आपस में बुआरी(दोस्त )बन जाते हैं।\n\n\n\nचकेरी को अब आधुनिक माहौल में डालने पर जोर इस अभियान के तहत किया जा रहा हैं। ताकि गांव के लोग दुनिया में आ रहे परिवर्तनों के साथ कदम से कदम मिलाकर के चल सके। गांव की नई पीढ़ी पढ़-लिखकर आगे बढ़ चुकी हैं, अगर इनके हिसाब से सुविधाए गांव में विकसित नही की गई तो ये शहर में जाकर बस जाएंगे। इस परिदृश्य से कुछ कार्य गांव में हो चुके हैं जैसे की -\n\nइनके अलावा अभी भी कई सुविधाये गांव के अंदर विकसित होना बाकी हैं। और कई पूर्व स्थापित सुविधाओ में सुधार करने की आवश्यकता हैं। जिन चीजो पर ध्यान देने का प्रस्ताव इस अभियान के तहत किया गया हैं वो इस प्रकार हैं -\n\nगांव को तत्कालीन बदलावों के संग चलने के लिए कुछ सरकारी प्रयासों में सक्रिय भागीदारी निभाने की आवश्यकता हैं। \n", "id": "593437", "title": "चकेरी सवाई माधोपुर"}
{"url": "https://hi.wikipedia.org/wiki?curid=593467", "text": "स्वच्छ भारत अभियान\n\nस्वच्छ भारत अभियान भारत सरकार द्वारा आरम्भ किया गया राष्ट्रीय स्तर का अभियान है जिसका उद्देश्य गलियों, सड़कों तथा अधोसंरचना को साफ-सुथरा करना है। यह अभियान महात्मा गाँधी के जन्मदिवस 02 अक्टूबर 2014 को आरम्भ किया गया। महात्मा गांधी ने अपने आसपास के लोगों को स्वच्छता बनाए रखने संबंधी शिक्षा प्रदान कर राष्ट्र को एक उत्कृष्ट संदेश दिया था।\n\nस्वच्छ भारत का उद्देश्य व्यक्ति, क्लस्टर और सामुदायिक शौचालयों के निर्माण के माध्यम से खुले शौच को कम करना या समाप्त करना है। स्वच्छ भारत मिशन उपयोग की निगरानी के जवाबदेह तंत्र को स्थापित करने की भी एक पहल करेगा। सरकार ने 2 अक्टूबर 2019, महात्मा गांधी के जन्म की 150 वीं वर्षगांठ तक ग्रामीण भारत में 1.96 लाख करोड़ रुपये की अनुमानित लागत (यूएस $ 30 बिलियन) के 1.2 करोड़ शौचालयों का निर्माण करके खुले में शौंच मुक्त भारत (ओडीएफ) को हासिल करने का लक्ष्य रखा है।\n\nआधिकारिक रूप से 1 अप्रैल 1999 से शुरू, भारत सरकार ने व्यापक ग्रामीण स्वच्छता कार्यक्रम का पुनर्गठन किया और पूर्ण स्वच्छता अभियान (टीएससी) शुरू किया जिसको बाद में (1 अप्रैल 2012 को) प्रधानमंत्री मनमोहन सिंह द्वारा निर्मल भारत अभियान (एनबीए) नाम दिया गया। स्वच्छ भारत अभियान के रूप में 24 सितंबर 2014 को केंद्रीय मंत्रिमंडल की मंजूरी से निर्मल भारत अभियान का पुनर्गठन किया गया था।\n\nनिर्मल भारत अभियान (1999 से 2012 तक पूर्ण स्वच्छता अभियान, या टीएससी) भारत सरकार द्वारा शुरू की गई समुदाय की अगुवाई वाली पूर्ण स्वच्छता (सीएलटीएस) के सिद्धांतों के तहत एक कार्यक्रम था। इस स्थिति को हासिल करने वाले गांवों को निर्मल ग्राम पुरस्कार नामक कार्यक्रम के तहत मौद्रिक पुरस्कार और उच्च प्रचार प्राप्त हुआ।\n\nटाइम्स ऑफ इंडिया ने रिपोर्ट किया कि मार्च 2014 में यूनिसेफ इंडिया और भारतीय प्रौद्योगिकी संस्थान ने भारत सरकार द्वारा 1999 में शुरू विशाल पूर्ण स्वच्छता अभियान के हिस्से के रूप में स्वच्छता सम्मेलन का आयोजन किया, जिसके बाद इस विचार को विकसित किया गया।\n\nस्वच्छ भारत अभियान 2 अक्टूबर 2014 को शुरू किया गया था, और 2019 तक खुले में शौंच को ख़त्म करना इसका उद्देश्य है। स्वच्छ भारत अभियान 4,041 वैधानिक शहरों और कस्बों को कवर करने वाला राष्ट्रीय अभियान है।\n\nसरकार ने 2 अक्टूबर 2019 तक खुले में शौंच मुक्त (ओडीएफ) भारत को हासिल करने का लक्ष्य रखा है,सरकार ने 2 अक्टूबर 2019, महात्मा गांधी के जन्म की 150 वीं वर्षगांठ तक ग्रामीण भारत में 1.96 लाख करोड़ रुपये की अनुमानित लागत (यूएस $ 30 बिलियन) के 1.2 करोड़ शौचालयों का निर्माण करके खुले में शौंच मुक्त भारत (ओडीएफ) को हासिल करने का लक्ष्य रखा है। प्रधानमंत्री नरेन्द्र मोदी ने अपने 2014 के स्वतंत्रता दिवस के भाषण में शौचालयों की जरूरत के बारे में बताया:\n\nमोदी ने 2014 के जम्मू और कश्मीर राज्य चुनाव अभियान के दौरान स्कूलों में शौचालयों की आवश्यकता के बारे में भी बताया:\n\nमई 2015 तक, टाटा कंसल्टेंसी सर्विसेज, महिंद्रा ग्रुप और रोटरी इंटरनेशनल सहित 14 कंपनियों ने 3,195 नए शौचालयों का निर्माण करने का वादा किया है। उसी महीने में, भारत में 71 सार्वजनिक क्षेत्र के उपक्रमों ने 86,781 नए शौचालयों के निर्माण का समर्थन किया।\n\nहजारों भारतीय लोग अभी भी मानव मल धोने के कार्य में कार्यरत हैं।\n\nमोदी ने इस अभियान का प्रचार करने के लिए 11 लोगों को चुना वो हैं:\n\n\n\n\n\n\n\n\n\n\nसिविल इंजिनियरिंग भारत के शहरी विकास मंत्री एम. वेंकैया नायडू ने दक्षिणी राज्य आंध्र प्रदेश में विशाखापत्तनम के तूफान से प्रभावित बंदरगाह शहर को साफ करने के लिए झाड़ू उठाया था।\n\nवेंकैया नायडू ने विभिन्न क्षेत्रों में ब्रांड एंबेसडर सूचीबद्ध किए::\n\n2 अक्टूबर 2014 को प्रधान मंत्री मोदी ने नौ लोगों को नामांकित किया, जिनमें शामिल हैं:\nउन्होंने भारत के चार्टर्ड एकाउंटेंट्स संस्थान, इनाडू और इंडिया टुडे सहित कई संगठनों को भी नामित किया, साथ ही साथ मुंबई के डब्बावाले भी, जो शहर के लाखों लोगों को घर का बना खाना पहुंचाते हैं।\n\n8 नवंबर 2014 को, मोदी ने उत्तर प्रदेश को संदेश भेजा और उस राज्य के लिए नौ लोगों का एक और नामांकन किया।\n30 लाख से अधिक सरकारी कर्मचारी और स्कूल और कॉलेज के छात्र इस अभियान में भाग ले रहे हैं।\n\nभारत सरकार ने 15 फरवरी 2016 को सफाई रैंकिंग जारी की।\n\nसफाई सेलेक्शन -2016 में 73 शहरों को सफाई और स्वच्छता के आधार पर स्थान देता है। 10 लाख से अधिक आबादी वाले शहरों की जांच के लिए सर्वेक्षण किया गया था कि वे कितने स्वच्छ या गंदे थे।\n\nसाफ 10 शहर: \n\n\nसूची के नीचे के 10 शहर\n\n\nस्वच्छ भारत स्वच्छ विद्यालय अभियान भारत की तत्कालीन मानव संसाधन विकास मंत्री स्मृति ईरानी द्वारा लांच किया गया जिसमें स्कूल के शिक्षकों और छात्रों के साथ स्वच्छता अभियान में उन्होंने भी भाग लिया।\n\nमिशन का उद्देश्य 1.04 करोड़ परिवारों को लक्षित करते हुए 2.5 लाख समुदायिक शौचालय, 2.6 लाख सार्वजनिक शौचालय, और प्रत्येक शहर में एक ठोस अपशिष्ट प्रबंधन की सुविधा प्रदान करना है। इस कार्यक्रम के तहत आवासीय क्षेत्रों में जहाँ व्यक्तिगत घरेलू शौचालयों का निर्माण करना मुश्किल है वहाँ सामुदायिक शौचालयों का निर्माण करना। पर्यटन स्थलों, बाजारों, बस स्टेशन, रेलवे स्टेशनों जैसे प्रमुख स्थानों पर भी सार्वजनिक शौचालय का निर्माण किया जाएगा। यह कार्यक्रम पाँच साल अवधि में 4401 शहरों में लागू किया जाएगा। कार्यक्रम पर खर्च किये जाने वाले ₹62,009 करोड़ रुपये में केंद्र सरकार की तरफ से ₹14,623 करोड़ रुपये उपलब्ध कराए जाएगें। केंद्र सरकार द्वारा प्राप्त होने वाले ₹14,623 करोड़ रुपयों में से ₹7,366 करोड़ रुपये ठोस अपशिष्ट प्रबंधन पर ₹4,165 करोड़ रुपये व्यक्तिगत घरेलू शौचालय पर ₹1,828 करोड़ रुपये जनजागरूकता पर और समुदाय शौचालय बनवाये जाने पर ₹655 करोड़ रुपये खर्च किये जाएंगे। इस कार्यक्रम खुले में शौच, अस्वच्छ शौचालयों को फ्लश शौचालय में परिवर्तित करने, मैला ढ़ोने की प्रथा का उन्मूलन करने, नगरपालिका ठोस अपशिष्ट प्रबंधन और स्वस्थ एवं स्वच्छता से जुड़ीं प्रथाओं के संबंध में लोगों के व्यवहार में परिवर्तन लाना आदि शामिल हैं।\n\nनिर्मल भारत अभियान कार्यक्रम भारत सरकार द्वारा चलाया जा रहा ग्रामीण क्षेत्र में लोगों के लिए माँग आधारित एवं जन केन्द्रित अभियान है, जिसमें लोगों की स्वच्छता सम्बन्धी आदतों को बेहतर बनाना, स्व सुविधाओं की माँग उत्पन्न करना और स्वच्छता सुविधाओं को उपलब्ध करना, जिससे ग्रामीणों के जीवन स्तर को बेहतर बनाया जा सके।\n\nअभियान का उद्देश्य पांच वर्षों में भारत को खुला शौच से मुक्त देश बनाना है। अभियान के तहत देश में लगभग 11 करोड़ 11 लाख शौचालयों के निर्माण के लिए एक लाख चौंतीस हज़ार करोड़ रुपए खर्च किये जाएंगे। बड़े पैमाने पर प्रौद्योगिकी का उपयोग कर ग्रामीण भारत में कचरे का इस्तेमाल उसे पूंजी का रूप देते हुए जैव उर्वरक और ऊर्जा के विभिन्न रूपों में परिवर्तित करने के लिए किया जाएगा। अभियान को युद्ध स्तर पर प्रारंभ कर ग्रामीण आबादी और स्कूल शिक्षकों और छात्रों के बड़े वर्गों के अलावा प्रत्येक स्तर पर इस प्रयास में देश भर की ग्रामीण पंचायत,पंचायत समिति और जिला परिषद को भी इससे जोड़ना है।\n\nअभियान के एक भाग के रूप में प्रत्येक पारिवारिक इकाई के अंतर्गत व्यक्तिगत घरेलू शौचालय की इकाई लागत को ₹10,000 से बढ़ा कर ₹12,000 रुपये कर दिया गया है और इसमें हाथ धोने,शौचालय की सफाई एवं भंडारण को भी शामिल किया गया है। इस तरह के शौचालय के लिए सरकार की तरफ से मिलने वाली सहायता ₹9,000 रुपये और इसमें राज्य सरकार का योगदान ₹3,000 रुपये होगा। जम्मू एवं कश्मीर एवं उत्तरपूर्व राज्यों एवं विशेष दर्जा प्राप्त राज्यों को मिलने वाली सहायता ₹10,800 होगी जिसमें राज्य का योगदान ₹1,200 रुपये होगा। अन्य स्रोतों से अतिरिक्त योगदान करने की स्वीकार्यता होगी।\n\nमानव संसाधन विकास मंत्रालय के अधीन स्वच्छ भारत-स्वच्छ विद्यालय अभियान केन्द्रीय 25 सितंबर, 2014 से 31 अक्टूबर 2014 के बीच केंद्रीय विद्यालयों और नवोदय विद्यालय संगठन में आयोजित किया जा रहा है। इस दौरान की जाने वाली गतिविधियों में शामिल हैं-\nइसके अलावा फिल्म शो, स्वच्छता पर निबंध / चित्रकारी और अन्य प्रतियोगिताएं, नाटकों आदि के आयोजन द्वारा स्वच्छता एवं अच्छे स्वास्थ्य का संदेश प्रसारित करना। मंत्रालय ने इसके अलावा स्कूल के छात्रों, शिक्षकों, अभिभावकों और समुदाय के सदस्यों को शामिल करते हुए सप्ताह में दो बार आधे घंटे सफाई अभियान शुरू करने का प्रस्ताव भी रखा है।\n", "id": "593467", "title": "स्वच्छ भारत अभियान"}
{"url": "https://hi.wikipedia.org/wiki?curid=593486", "text": "सिद्धसेन\n\nसिद्धसेन दिवाकर पाँचवी शताब्दी के प्रसिद्ध जैन आचार्य थे। वे दिवाकर (सूर्य) की भांति जैन धर्म को प्रकाशित करने वाले थे, इसलिये उन्हें 'दिवाकर' कहा गया। कहा जाता है कि उन्होने अनेक ग्रन्थों की रचना की किन्तु वर्तमान समय में उनमें से अधिकांश उपलब्ध नहीं हैं। 'सन्मतितर्क' उनकी तर्कशास्त्र की सर्वश्रेष्ठ रचना है और वर्तमान समय में भी बहुत पढ़ी जाती है। उन्होने 'कल्याणमन्दिरस्तोत्रम' नामक ग्रन्थ की भी रचना की।\n", "id": "593486", "title": "सिद्धसेन"}
{"url": "https://hi.wikipedia.org/wiki?curid=593489", "text": "गोसपुर\n\nगोसपुर बिहार प्रान्त के समस्तीपुर जिले में अवस्थित दलसिंह सराय अनुमंडल के अंतर्गत एक ग्राम है।इसके दक्षिण में दलसिंह सराय ब्लॉक , उत्तर में कमरावं एवं शम्भुआ ,पूरब में रामपुर-जलालपुर तथा पश्चिम में दलसिंह सराय - समस्तीपुर लिंक रोड है। यह एक कृषि प्रधान ग्राम है। यहाँ के अधिकांश किसान सीमांत है। पूर्व के वर्षों में यह गावं मिर्च की खेती के लिए विख्यात रहा है। फ़िलहाल सब्जियों की खेती प्रमुखता से हो रही है। साथ ही पिछले कुछ वर्षों से यह ग्राम दलसिंह सराय का 'शिक्षा हब' बनता जा रहा है। इस छोटे से गावं के अन्दर सेंट स्टीफेंस ,सक्सेस मिशन जैसे नामी स्कूल संचालित हो रहे हैं। एक उद्योगिक प्रशिक्षण केंद्र भी रंजन ITI के नाम से संचालित हो रहा है।\n", "id": "593489", "title": "गोसपुर"}
{"url": "https://hi.wikipedia.org/wiki?curid=593492", "text": "सेंट उलालिया गिरजा (अबामिया)\n\nसेंट उलालिया गिरजा (अबामिया) आस्तूरियास, स्पेन में सथित एक गिरजा है।\n1962 में इस को इतिहासिक-क्लात्मिक स्मारकों की गिनती में शामिल किया गया।\n", "id": "593492", "title": "सेंट उलालिया गिरजा (अबामिया)"}
{"url": "https://hi.wikipedia.org/wiki?curid=593505", "text": "संपीडित वायु कार\n\nसंपीडित वायु कार (कम्प्रेस्ड एयर कार) वह कार है जिसका इंजन पेट्रोलियम के बाजाय संपीडित वायु से चलता है। ऐसी कारें केवल संपीडित वायु से चलने वाली हो सकतीं हैं या उनमें इसके अलावा पेट्रोलियम इंजन या विद्युत मोटर भी हो सकती है।\n\n", "id": "593505", "title": "संपीडित वायु कार"}
{"url": "https://hi.wikipedia.org/wiki?curid=593507", "text": "रोमित राज\n\nरोमित राज एक भारतीय अभिनेता हैं। यह वर्तमान में सोनी पर प्रसारित धारावाहिक अदालत में वरुण झवेरी का किरदार निभा रहें हैं।\n\n", "id": "593507", "title": "रोमित राज"}
{"url": "https://hi.wikipedia.org/wiki?curid=593508", "text": "थुतमोस तृतीय\n\nथुतमोस तृतीय (१४७९-१४२५ ईसापूर्व) प्राचीन मिस्र के नविन साम्राज्य के अठारहवें राजवंश का छठा फैरो था और मिस्र के इतिहास का सबसे महान फैरो भी| अपने शासन काल के पहले २२ वर्ष वह राज्याधिकारी के रूप में अपनी सौतेली माँ हत्शेप्सुत के साथ राज करता रहा| हत्शेप्सुत ने थुतमोस को अपना सेनापति नियुक्त किया था।\n\nहत्शेप्सुत की मृत्यु के बाद थुतमोस अगला फैरो बना, उसने लघभग १७ सैन्य अभियान किये और मिस्र का सबसे बड़ा साम्राज्य खड़ा किया जो उत्तर में फ़ोनीशिया और फ़रात नदी तक,पश्चिम में लीबिया तक और दक्षिण में नील नदी के चौथे जल-प्रपात तक यानि नुबिया तक था। \n\nउसका सम्पूर्ण शासन काल ५४ वर्ष का है, प्रतिशासक के रूप में २२ वर्ष मिलाकर| उसके नाम का अर्थ है \"देवता थोथ ने जन्म लिया\",यह संकेत है की वह देवता थोथ का उपासक था।\n", "id": "593508", "title": "थुतमोस तृतीय"}
{"url": "https://hi.wikipedia.org/wiki?curid=593513", "text": "बेलिवेर महल\n\nबेलिवेर महल (कैटलान: Castell de Bellver) मायोर्का के द्वीप (Island of Majorca) में बेलिएरिक द्वीपों के समूहों के बीच स्पेन के पश्चिमोत्तर पाल्मा की एक पहाड़ी पर 3 कि०मी० पर एक गोथिक शैली में निर्मित महल है। यह मायोर्का के शासक जेम्स द्वितीय ने 14 वीं सदी में बनाया था। यह यूरोप में कुछ परिपत्र महल में से एक हो गया है। 18 वीं से लेकर 20 वीं के मध्य तक के लम्बे समय तक बिना किसी विलम्ब के यह एक सैन्य जेल के रूप में इस्तेमाल किया था जहाँ एक समय पर कई लोगों को रखा भी जाता रहा है उन्हें विभिन्न रूप की यातनाएँ भी दी जाती रही हैं। अब यह पूर्ण रूप से असैनिक नियंत्रण के तहत है। यह महल इस द्वीप के मुख्य पर्यटन आकर्षणों में से एक मुख्य आकर्षण है। इसी के साथ-साथ यही स्थान शहर के इतिहास संग्रहालय के केन्द्र के रूप में इस्तेमाल किया जा रहा है।\n\nमहल की योजना और इसके साथ-साथ इससे से जुड़े गोलाईदार टावरों के बारे में एक प्रचलित अनुमान जिसकी अकसर शिक्षाविद चर्चा करते हैं वह यह है कि ऊपरी परिसर पश्चिमी तट के हेरिडिऑन से प्रभावित होकर बनाया गया है क्योंकि वह भी उसी प्रकार से गोलाईदार, उसका भी एक मुख्य केन्द्रित लम्बा टावर है और तीन छोटे-छोटे टावर इसके अतिरिक्त दोनों ही स्थानों समान रूप से पाए जाते हैं। यह तीन छोटे-छोटे टावर मुख्य टावर से लगे हुए हैं और मुख्य टावर एक पुल से जुड़ा है जो कि आसपास के इलाक़े को घेरे हुए है। \n\nइस क़िलाबंदी के मुख्य भाग का निर्माण पेरे सेल्वा नाम के उस समय के प्रसिद्ध आर्किटेक्ट ने किया था। पेरे सेल्वा के ला अलमुदैना के राज महल के निर्माण में भी उल्लेखनीय भूमिका निभाई थी। यह कार्य उसने सैंकड़ों मज़दूरों की सहायता से 1300 और 1311 के बीच उसने शासक जेम्स द्वितीय और मयोर्का के लिए किया था। निर्माण के लिए उसी पहाड़ी ही से बड़ा पत्थर लिया गया था जिससे एक दराड़ पड़ गई थी। महल के निर्माण के साथ ही हथियार, गोला-बारूद जो कि बालकनी में रखा जाता था। समय के बादलाव के साथ-साथ इस जगह हथियारों के भंडार के रूप में इस्तेमाल समाप्त गया जबकि इसके कुछ निशान पीछे छुट गए।\n\nयह महल मुख्य रूप से मयोर्का के राजाओं के निवास स्थान के तौर कार्य दे रहा था जब भी वे मध्य यूरोप में रहने नहीं रह रहे थे। इसके पश्चात के दौर में शायद ही कभी किसी के निवास के रूप में 17 वीं सदी तक प्रयोग में लाया गया जबकि कभी-कभार वायसराय के निवास लिए इस्तेमाल किया गया था। इस परिसर को एक युद्ध-दुर्ग के तौर पर नुकसान उठाना पड़ा है और सफलतापूर्वक मध्य युग के दौरान दो घेराव से जूज चुका है; उनमें से पहला 1343 में मयोर्का के पीटर चौथे का मयोर्का प्रदेशों को आरागॉन के मुकुट को पुनः सम्मिलित करने का अभियान और फिर पुन: 1391 एक यहूदी-विरोधी सामी विद्रोह शामिल हैं। महल केवल एक बार इसके इतिहास में दुश्मन हाथों में 1521 में मयोर्का के भ्राता विद्रोह के दौरान पराजित किया गया था।\n\nमहल को आमतौर से एक लॉर्ड वार्डन द्वारा संचालित किया गया था। 1408 में आरागॉन के राजा मार्टिन प्रथम ने बेलिवेर की आधिपत्य को यीशु के नासरत-वाले चार्टरहाउस को वालिदेमोस्सा में दिया था। अंततः राजा ने आधिपत्य या बेलिवेर महल नहीं दिया।\n\nएक संलग्न जगह होने के कारण 14 वीं सदी के अंत के बाद से यह एक जेल के रूप में इस्तेमाल किया जाता रहा है। सबसे पहले रानी मयोर्का वयोलान्त, उनके बच्चे जेम्स और इसाबेला और इनके साथ-साथ मयोर्का के जेम्स तृतीय को 1349 में ल्यूत्सम्योर (Llucmajor) की युद्ध में उनकी मृत्यु के पश्चात उनके समर्थकों को रखा गया था। स्पेन के उत्तराधिकार की युद्ध (War of Spanish Succession) के दौरान इस विशाल महल को फिलिप द आन्यु (Phillippe d'Anjou) के समर्थकों को रखने के लिए इस्तेमाल किया गया था। बूरबॉन (Bourbon) विजय यहाँ मौलेतों (Maulets) (हब्सबर्ग धोखेबाज के समर्थकों के) को क़ैद करने के लिए इस्तेमाल किया गया था। स्पेनी आजादी के युद्ध के दौरान इसे पकड़े गए कई कैदियों रखने के लिए इस्तेमाल लिया गया। बैलेन (Bailén) लड़ाई में राजनीतिक कैदियों को यहाँ रखा गया। बाद के दौर में यहाँ प्रमुख क़ैदियों में मंत्री गॅस्पर मेलचोर दे जोवेल्लानोस (Gaspar Melchor de Jovellanos) (1802–1808) थे जिन्होंने पहली बार महल का वर्णन किया और पहली ब्लूप्रिंट के चित्र तय्यार किए थे। महल पर फिर से एक राजनीतिक जेल के और पर 19 वीं सदी के दौरान, स्पेनी सिंहासन के लिए संघर्ष के कारण हब्सबर्ग धोखेबाज़ (Habsburg pretendants) के कई महत्वपूर्ण समर्थकों को अवरोधित करने के लिए इस्तेमाल किया था। 20 वीं सदी के दौरान कैटलानी नेताओं यहाँ रखा गया था जिनमें एलेक्जेंडर जौमे (Alexandre Jaume), संसद सदस्य जिङोंने महल को शहर के लिए पहली बार जीता था, और एमिली दारदेर (Emili Darder), जो शहर के मेयर थे, दोनों को बाद में जला दिया गया। \n\nमलोरका के जेम्स द्वितीय के शाही अदालत के लिए मुख्य उद्देश्य से बनाए जाने के कारण, इसकी संरचना रक्षात्मक तत्वों के साथ एक महल की जरूरतों को जोड़ती है। इसकी संरचना में सबसे उल्लेखनीय विशेषता स्पेन में अद्वितीय इसका गोल आकार है। इसके आसपास की दीवार और भीतरी खुली जगह दोनों ही एक समान आकार रखते हैं और इसलिए तीन छोटे टावरों और प्रमुख बुर्ज यहाँ घेरे हुए हैं। एक खाई महल और उसके प्रमुख बुर्ज आसपास के पाई जाती है।\n\nपरिपत्र भीतरी खुली जगह पर प्रकाश डाला जाना चाहिए। इसके नीचे एक तालाब है जो इंगित करता है उसके नीचे एक पान्महल ही केंद्र की खुली जगह के आसपास एक दो मंजिला इमारत के रूप में संरचित है। सभी अपनी निर्भरता गोथिक अर्द्ध परिपत्र मेहराब की एक गैलरी के माध्यम से इस खुली जगह के आगे घेरे हुए है।\n\n1931 में, स्पेन की द्वीतीय गणराज्य ने बेलिवेर महल और आसपास के जंगल को पाल्मा के शहर को प्रदान किया। 1932 में यह एक संग्रहालय बन गया। यह शहर के इतिहास का संग्रहालय बनने के लिए 1976 में नए प्रयास किए थे, जिन्हें काफ़ी नागरिक समर्थन प्राप्त हुआ था। महल से लगकर निर्मित पार्किंग स्थल और सड़क के लाभ के कारण वर्तमान समय में यहाँ आगंतुकों की एक बड़ी संख्या देखी जा सकती है। मुख्य खुले स्थल पर कई सार्वजनिक समारोह जैसे प्रोटोकॉल्लारी (protocollary) और सांस्कृतिक कार्य और संगीत के रूप में कई अलग अलग आयामों की जगह बन चुकी है। समुद्र या शहर के किसी भी अन्य बिंदु से दृश्यता के कारण यह एक शहर का प्रतीक बन गया है।\n\nआसपास के जंगल शहर के घुड़सवार पुलिस के अस्तबल का काम देते हैं। यहाँ पर सेन्ट आलफ़ॉन्सस रोड्रिगेज के लिए समर्पित एक छोटा गिरजा घर है जिसका निर्माण 1879 और 1885 के बीच किया गया था। \n\nईस्टर रविवार के बाद के रविवार को इस जंगल और महल के पास नागरिकों की बैठक होती है जो द्यूमेंगे देल एनजल (Diumenge de l'Àngel) मनाते हैं।\n\n\n\n\n\n\n", "id": "593513", "title": "बेलिवेर महल"}
{"url": "https://hi.wikipedia.org/wiki?curid=593539", "text": "रामलीला मैदान\n\nरामलीला मैदान नयी दिल्ली का एक विशाल मैदान है जिसमें परम्परागत रूप से रामलीला का आयोजन होता आया है। यह मैदान धार्मिक त्यौहारों, प्रमुख राजनैतिक रैलियों/बैठकों, तथा मनोरंजन के कार्यक्रमों के लिये भी प्रयुक्त होता है। यह नई दिल्ली रेलवे स्टेशन और दिल्ली गेट के पास स्थित है।\n", "id": "593539", "title": "रामलीला मैदान"}
{"url": "https://hi.wikipedia.org/wiki?curid=593541", "text": "ब्रेकिंग इंडिया\n\nब्रेकिंग इण्डिया (Breaking India: Western Interventions in Dravidian and Dalit Faultlines) राजीव मल्होत्रा तथा अरविन्दन नीलकन्दन द्वारा लिखित एक पुस्तक है जिसका प्रमुख तर्क यह है कि पश्चिमी जगत की संस्थाओं द्वारा भारत के द्रविण और दलित आन्दोलन को समर्थन देकर भारत की एकता को कमजोर किया जा रहा है। यह पुस्तक २०११ में प्रकाशित हुई थी और भारत की सर्वाधिक बिकने वाली १० पुस्तकों में शामिल थी।\n\n", "id": "593541", "title": "ब्रेकिंग इंडिया"}
{"url": "https://hi.wikipedia.org/wiki?curid=593544", "text": "इंद्रनील सेनगुप्ता\n\nइंद्रनील सेनगुप्ता (जन्म 8 सितम्बर) एक भारतीय फिल्म अभिऩेता और मॉडल है।\n", "id": "593544", "title": "इंद्रनील सेनगुप्ता"}
{"url": "https://hi.wikipedia.org/wiki?curid=593545", "text": "कर्नाक\n\nकर्नाक मंदिर परिसर या कर्नाक प्राचीन मिस्र के मंदिरों,स्तंभों और अन्य दुसरे स्मारकों से मिलकर बना परिसर है| इसकी नीव मध्य साम्राज्य के फैरो सेनुस्रत प्रथम ने रखी थी और तोलेमिक काल तक यहाँ इमारते बनती रही,पर इस परिसर में अधिकतर स्मारक नविन साम्राज्य के काल से है| कर्नाक के आस पास का क्षेत्र ही प्राचीन मिस्र का \"इप्ट-इसुत\" है और अठारहवें राजवंश का मुख्य पूजा स्थल जहा देवता अमुन की पूजा होती थी| \n\nयह प्राचीन नगर थेब्स का ही एक भाग है, कर्नाक परिसर के नाम पर पास ही के एक गाँव \"एल-कर्नाक\" का नाम पड़ा जो की लक्सर के २.५ किलोमीटर उत्तर में है|\n", "id": "593545", "title": "कर्नाक"}
{"url": "https://hi.wikipedia.org/wiki?curid=593546", "text": "लङ्कापोड़ि\n\nलंका पोड़ि (लंका दहन) पश्चिमी ओडिशा के सोनपुर क्षेत्र में मनाया जाने वाला एक उत्सव है। बहुत से लोगों का विचार है कि इस उत्सव का इस क्षेत्र में मनाया जाना इस बात का प्रमाण है कि सोनपुर को 'पश्चिम लंका' भी कहते थे।\n", "id": "593546", "title": "लङ्कापोड़ि"}
{"url": "https://hi.wikipedia.org/wiki?curid=593558", "text": "अब्दुल्ला अब्दुल्ला\n\nअब्दुल्ला अब्दुल्ला वर्तमान में अफ़गानिस्तान के प्रधानमंत्री है। पूर्व में अफ़गानिस्तान के विदेश मंत्री थे। उन्होने प्रधानमंत्री पद की शपथ 29 सितम्बर 2014 ग्रहण की।\n", "id": "593558", "title": "अब्दुल्ला अब्दुल्ला"}
{"url": "https://hi.wikipedia.org/wiki?curid=593560", "text": "सुनील अग्निहोत्री\n\nसुनील अग्निहोत्री एक फिल्म निर्माता व निर्देशक है।\n\n\nइंटरनेट मूवी डेटाबेस\n", "id": "593560", "title": "सुनील अग्निहोत्री"}
{"url": "https://hi.wikipedia.org/wiki?curid=593563", "text": "राजा चौधरी\n\nराजा चौधरी एक भारतीय अभिनेता है। इन्होने सुनील अग्निहोत्री द्वारा निर्देशित धारावाहिक ब्लैक आदि में कार्य किया है।\n\n", "id": "593563", "title": "राजा चौधरी"}
{"url": "https://hi.wikipedia.org/wiki?curid=593578", "text": "लैशराम सरिता देवी\n\nलैशराम सरिता देवी (जन्म:1 मार्च 1985) भारत के मणिपुर राज्य की एक प्रमुख मुक्केबाज़ हैं। लाईटवेट वर्ग में वे राष्ट्रीय चैंपियन तथा भूतपूर्व विश्व चैंपियन हैं। 2009 में उन्हें अर्जुन पुरस्कार से सम्मानित किया गया। \n2014 में कोरिया के इंचियोन एशियाई खेलों में सेमीफाइनल में बेहतर प्रदर्शन के बावजूद भी मैच का निर्णय सरिता के पक्ष में नहीं दिया गया। विरोध स्वरूप पदक-वितरण समारोह में उन्होंने काँस्य पदक गले में पहनने से मना कर दिया तथा मैच में अपनी प्रतिद्वंद्वी रही कोरिया की मुक्केबाज़ को थमा दिया। \n", "id": "593578", "title": "लैशराम सरिता देवी"}
{"url": "https://hi.wikipedia.org/wiki?curid=593615", "text": "कोरदोबा की मस्जिद-गिरजा\n\nकोरदोबा की गिरजा-मस्जिद (), ਜਾਂ कोरदोबा की मस्जिद (), वर्जन मेरी को समर्पित एक गिरजा है जो आंदालूसिया, स्पेन में सथित है। यह विसिगोथ मूल के लोगों द्वारा एक गिरजा के रूप में बनाई गई थी पर बाद में मध काल के दौरान इसको इस्लामी मस्जिद में तब्दील कर दिया गया था। स्पेन पर दुबारा अधिकार के बाद इसको फिर से एक गिरजा में तब्दील किया गया। इस गिरजा को मूरी निर्माण कला की सभ से महान इमारतों में से एक माना जाता है। 2000 के बाद से स्पेनी मुसलमानों रोमन कैथोलिक चर्च से इस स्थान में प्रार्थना करने की इजाजत की मांग कर रहे है। मुसलमानों के इस माँग को स्पेनी गिरजा अधिकारियों और रोमन गिरजा अधिकारीयों ने कई बार ठुकरा दिया है।\n\nयह इमारत विसिगोथ मूल के लोगों द्वारा गिरजा के रूप में सेंट विन्सेंट को शर्धांजली के तौर पर बनाई गई थी। मुस्लिम शासकों द्वारा विसिगोथ राज्य पर क़ब्ज़ा जमाने के पश्चात इस इमारत को दो भागों में बाँट दिया गया - एक मुस्लिम और दूसरा ईसाई। वनवास में घूम रहे उमय्यद शहज़ादे अब्द अल-रहमान प्रथम ने किसी तरह अपनी जान बचाते हुए आईबीरिया पहुँच गया। इसके पश्चात उसने अल-अन्दलुस के राज्यपाल युसुफ़ अल-फ़ीहरी को पराजित करने में कामयाब रहा। अब्द अल-रहमान प्रथम ने पाया कि कोरदोबा विभिन्न विश्वास पर आधारित धार्मिक गुटों में बट चुका है जिनमें ग्नास्ती, प्रिसिल्लानी, दोनाती और लूसिफ़ेरी शामिल थे। उसका दृड़ संकल्प था कि एक ऐसा प्राथना स्थल का निर्माण हो जो शानोशौकत के मामले में बग़दाद, येरुशलम और दिमिश्क़ का मुक़ाबला कर सके और धार्मिक महत्व के मामले में मक्का की तरह पवित्र माना जाए। ईसाई गिरजा घर उसी स्थल पर स्थित था जहाँ रोमन सभ्यता के अनुसार जानूस देवता को समर्पित एक मन्दिर किसी समय पर रहा करती थी। अब्द अल-रहमान अपनी मस्जिद का निर्माण उसी स्थान पर चाहता था। उसने पराजित ईसाइयों से उस गिरजा घर और स्थल ख़रीदने की पेशकश की। समझौता तय कराने का कार्य सुलतान के विशेष सचिव उमेया इब्न यज़ीद को सौंपा गया। समझौते के अंतरगत ईसाई समुदाय को सेन्ट फ़्रान्सिस, सेन्ट जानुआरिस और सेन्ट मार्सेल्लूस को समर्पिर गिरजा घरों के पुनः निर्माण की अनुति दे दी गई थी जिन्हें वीर गति को प्राप्त होने के कारण ईसाई अति महत्वपूर्ण समझते थे। \n\nअब्द अल रहमान ने ईसाइयो उनके को बर्बाद हो चुके धार्मिक स्थलों के पुनर्निर्माण करने की अनुमति दी और इस कार्य के बदले उसने सेन्ट विंसेंट के गिरजा घर के आधे हिस्से को ईसाई से खरीदा। ख़लीफ़ा का ख़ज़ाना मालामाल था। यह ख़ज़ाना हाल के युद्धों के दौरान गोथ लोगों से छीन ली गई दौलत के अलावा वह देश की धर्ति की उपज पर एक दशमांश निकाले और उसी प्रकार का कर उत्पाद पर लगाया। अन्दलूसिया में मुसलमान ज़कात के कर का भुगतान करने के लिए बाध्य किया गया और जज़्या के रूप में एक कर ईसाइयों और यहूदियों पर लगाया कि वे विदेशी आक्रमणकारियों से अन्दलूसिया में सुरक्षित रह सकें। इसके अलावा, मुस्लिम शासक बहुत से आइबेरिया के मूल्यवान खानों, संगमरमर की खदानों, और धन के अन्य स्रोतों के अधिग्रहण से समृद्ध हो चुके थे। इन राजस्व द्वारा अब्द अल रहमान और उनके उत्तराधिकारियों, हिशाम, अब्द अररहमान द्वितीय, जो इस शाही ख़ानदान के सर्वोच्च और कड़ी में तीसरे रहे थे, अल मनज़र ने, मस्जिद के निर्माण में ख़ूब पैसा ख़र्च किया था। \n\nअब्द अल रहमान प्रथम ने हज़ारों मेज़क्वीटा में हज़ारों कारीगरों और मज़दूरो को काम पर लगाया था। इतना तेज़ रफ़्तार काम था कि इससे ज़िले के सभी संसाधनों का ख़ूब विकास हुआ। बड़े-बड़े पत्थर और अति-सुन्दर काम वाले संगमरमर के पत्थर सिएरा मोरेना और के आस-पास से लाए गए थे। विभिन्न प्रकार के धातु ज़मीन से खोदकर लिकाले गए थे और इसी कारण से कोरदोबा में कई नए कारख़ाने सामने आए और शहर के उत्पाद जगत में एक नए उत्साह का अनुभव किया गया था। सीरिया का प्रसिद्ध निर्माण-विशेषज्ञ के मस्जिद की योजना तय्यार की। कोरदोबा के किनारे स्थित अपने निवास महल का त्याग करके ख़लीफ़ा शहर में आकर बख गया, ताकि सभी कार्यों की वह व्यक्तिगत समीक्षा कर सके और निर्माण की रूप-रेखा पर अपनी राय दे सके। अब्द अल रहमान प्रथम ने काम करने वालों के बीच अपना आना जाना रखा और उन्हें हर दिन कई घन्टे काम करने का आदेश दिया। \n\nयह मस्जिद बाद में कई परिवर्तनों से हो कर गुज़री। अब्द अल रहमान द्वितीय ने एक नए मीनार के निर्माण का आदेश दिया जबकि 961 में अल हकम द्वितीय ने पूरी इमारत में फैलाव लाए और मेहराब को एक नया सुन्दर रूप दिया। अल मंसूर इब्न अबी आमिर ने अंतिम सुधार लाया। यह एक उभरी हुई पदचालक-मार्ग बनाई गई जिससे कि ख़लीफा के महल से इस मस्जिद को जोड़ दिया गया था जैसे कि अधिकांश रूप से मुस्लिम शासकों की परंपरा रही थी। ईसाई शासकों ने बाद में यही परम्परा को अपनाकर गिरजा घरों के निकट अपने महल का निर्माण किया और उसी प्रकार की उभरी हुई पदचालक-मार्गों का निर्माण किया। 987 में अपने वर्तमान आयामों पर यह परिसर पहुँच गया था जब बाहरी स्तम्ब और अन्दर के खुले मैदानों का निर्माण पूरा हुआ।\n\nमस्जिद की योजना बनाने में वास्तुकारों ने रोमन स्तंभों के आकारों को अपनी विशेष रुचि के ठहरावों के साथ कई जगहों पर सम्मिलित किया है। स्तंभों में से कुछ पहले से ही गॉथिक संरचना के प्रतीक थे; कुछ दूसरे आईबीरिया के विभिन्न क्षेत्रों से वहाँ के राज्यपालों द्वारा भेंट के रूप में भेजे गए थे। हाथीदांत, यशब, पोर्फ़ोरी, सोना, चांदी, तांबे और पीतल की सजावट को इस्तेमाल किया गया है। अद्भुत मोज़ाइक और अज़ूलेजोस डिजाइन किए गए थे। सुगंधित लकड़ियों की पट्टियों को शुद्ध सोने के नाखून के साथ घसकर और निखरा गया था, और लाल संगमरमर स्तंभों के लिए कहा गया है कि यह तो अल्लाह का काम है। इमारत का आदिम हिस्सा अब्द-एर-रहमान प्रथम के दिशा-निर्देश के अंतर्गत बनाया गया था संतरे के रंग के मैदान के कोने में था।। बाद में, विशाल मस्जिद मोरिस्मो वास्तुकला की सभी शैलियों को एक रचना में सम्मिलित करता है।\n\nमूरी निर्माण कला की तस्वीरें\n\n", "id": "593615", "title": "कोरदोबा की मस्जिद-गिरजा"}
{"url": "https://hi.wikipedia.org/wiki?curid=593627", "text": "ला मोता का महल\n\nला मोता का महल (स्पेनिश भाषा Castillo de La Mota) एक बहुचर्चित मध्यकालीन क़िला है। इस क़िले का पुनर्निर्माण किया गिया हैै। यह स्पेन के वलादोलीद प्रान्त के मदीना देल केम्पो (Medina del Campo) शहर में स्थित हैै जो कि स्पेन के वल्लादोलीद प्रान्त (province of Valladolid) में है। इस क़िले का यह नाम \"मोता\" यानी ऊँचाई है क्योंकि यह पहाड़ की ऊँचाई पर स्थित है। इस क़िले की ख़ास बात यह है कि इस लगकर आगे दीवारें ही दीवारें शहर में छाई हुई हैं। \n\n1904 में यह किला सरकार की समरक्षण में आया और तभी से इसे राष्ट्रीय स्मारक घोषित किया गया था। मुख्य महल का निर्माण बीस्वीं सदी में हुई थी। पुनः निर्माण के काम को फ़लांगे की फ़्राँसिस्को फ़्रान्को सरकार द्वारा पूरा किया गया था जिसे कैथलिक राजशाही की इमारतों से लगाव था।\n\nइस किले की मुख्य विशेषता और आकार ऐसा है कि उसे युद्ध-दुर्ग के रूप में भी प्रयोग किया जा सकता है। अन्दर का महल एक त्रिकोण योजना का संकेत देता है। इसके चार टावर मौजूद हैं। महल का खुला हिस्सा काफ़ी बड़ा है। इस महल में एक देख-रेख टावर मौजूद है। इसके अतिरिक्त एक ढकी छुपी दिवार है जिसे युद्ध के समय तीर चलाने और छिपकर वार करने के काम में लाया जाता था। \n\nयह महल पहले एक पुल के माध्यम से जुड़ा हुआ था। इस पुल का निर्माण लाल से ईंट से हुआ था और कुछ विशेष कारणों से इसके अतिरिक्त केवल पत्थर का प्रयोग किया गया था।\n\nशुरू में यह एक गाँव की चारदीवारी थी। लेकिन बाद में मुस्लिम हमलों के डर के चलते हुए 1080 में यहाँ पर एक भव्य क़िले का निर्माण प्रारंभ किया गया। इसके साथ ही आसपास एक गाँव बसने लगा। 1354 में त्रस्तमरा के हेनरी (Henry of Trastamara) ने शक्तिपूर्वक इस महल को अपने क़ब्ज़े में किया था। 1390 में कास्तिले के समराट जॉन प्रथम (King John I of Castile) ने इस महल को अपने बेटे अन्टेक्वेरा के इन्फ़न्ट फ़रडिनन्ड (infante Ferdinand of Antequera) को यह महल हवाले किया जिसे बाद में आरागोन (Aragon) का समराट बनाया गया था। 1416 में अन्टेक्वेरा के इन्फ़न्ट फ़रडिनन्ड की मृत्यु के पश्चात के पुत्र आरागोन के जॉन द्वितीय (John II of Aragon) ने 1433 में स्थानीय लोगों पर एक विशेष कर लगाया ताकि ला मोता के महल की मरम्मत की जा सके। अगले सौ वर्षों के काल में मोता के महल पर कभी कास्तिले (Castile) के राजाओं का अधिकार रहा तो कभी आरागोन (Aragon) के राजाओं का। कभी-कभी तो ला मोता का महल और इससे लगे नगर पर भी दो विरोधी पक्षों का अधिकार रहा है। मिसाल के तौर पर 1439 में आरागोन के राजकुमार ने शहर के द्वारों को बन्द कर दिया जिससे कास्तिले समराट महल में क़ैद हो गए थे। इसके विपरीत 1441 में कास्तिले समराट के समक्ष 250 आरागोन के सैनिकों महल ही में अत्म-समर्पण कर दिया था।\n\n1445 की ओलमेडो की पहली युद्ध (First Battle of Olmedo) के परिणाम स्वारूप ला मोता का महल हमेशा के लिए कास्तिले राजशाही का हिस्सा बन गया। 1460 कास्तिले शासक हेनरी चौथे (King Henry IV of Castile) ने एक केन्द्रीय टावर का निर्माण किया था। 1464 में हेनरी ने ला मोता के महल को टोलेडो की आर्चबिशप (Archbishop of Toledo) के हवाके किया था। अलोन्सो कॅरिल्लो (Alonso Carrillo) ने जल्द ही अपने राजा से ग़द्दारी की और पुर्तुगाल के अफ़ोन्सो पाँचवें (Afonso V of Portugal) के प्रतिद्व्ंदी दावे का खुलकर समरथन किया। शक्तिपूर्वक कास्तिले को लिए जाने के बाद 1467 में यह महल राजा अफ़ोन्सो के हाथों चला गया जबकि गाँव वालो ने हेनरी का साथ दिया था।\n\nबाद के समय में इस महल पर कास्तिले को लेकर राजकुमारी ईसाबेल्ला (Isabella of Castile) और उसके अस्पष्ट माँ-बाप रखने वाली रिश्तों की बहन राजकुमारी जुआना ला बेलत्रानेजा (Juana la Beltraneja) के विपरीत दावों से विवाद छिड़ गया था।\n\nकई मालिकों के हाथों से गुज़रने के पश्चात 1475 में कास्तिले राज्य ने ला मोता के महल को अपने राज्य से जोड़ दिया था। इसके साथ यहाँ युद्ध हथियार बनाने का प्रबंध किया गया और स्थल के प्रवेश द्वार पर कैथलिक शासक फ़रडिनन्ड, ईसाबे की प्रतिमा वाले शील्ड लगाए गए।\n\nबदलते ज़माने के साथ-साथ इस महल को निवास स्थान और हथियार बनाने से हटकर एक प्रमुख जेल बना दिया गया था। यहाँ क़ैद होने वाले ऐतिहासिक व्यक्तियों मे हरनान्डो पिज़ारो (Hernando Pizarro), रॉडरीगो कालडेरोन (Rodrigo Calderón), ड्यूक फ़रनान्डो डे कालाबरिया (Duke Fernando de Calabria) सेज़ारे बोरगिया (Cesare Borgia) शामिल हैं। इनमें से कहा जाता है सेज़ारे बोरगिया ने 40 मीटर लम्बा टावर से छलांग लगाकर भागने में कामयाब हुए थे।\n\n", "id": "593627", "title": "ला मोता का महल"}
{"url": "https://hi.wikipedia.org/wiki?curid=593646", "text": "इबीसा कैथेड्रल\n\nइबीसा कैथेड्रल (, ) इबीसा के शहर (Eivissa) के प्रधान गिरजा और कैथेड्रल है।\n\n", "id": "593646", "title": "इबीसा कैथेड्रल"}
{"url": "https://hi.wikipedia.org/wiki?curid=593675", "text": "एयरलाइन्स (टीवी धारावाहिक)\n\nएयरलाइन्स – हर उड़ान एक तूफान एक भारतीय टेलीविजन धारावाहिक है जो स्टार प्लस पर प्रसारित होता है। इसका प्रसारण 24 अगस्त 2014 से किया गया।\n\nयह कहानी एक आत्मविश्वासी महिला, अनान्या रावत की है जो विमान चालक के रूप में अपना करियर बनाती है और अपने साथी, आकाश सलूजा के साथ अपने जीवन व सपनों के साथ उड़ान भरती है। \n\n\n", "id": "593675", "title": "एयरलाइन्स (टीवी धारावाहिक)"}
{"url": "https://hi.wikipedia.org/wiki?curid=593686", "text": "नयनतारा\n\nनयनतारा (जन्म:18 नवंबर 1984 को डायना मरियम कुरियन के रूप में) केरल से भारतीय अभिनेत्री है जो दक्षिण भारत की फ़िल्मों में दिखती है। उन्होनें 2003 की मलयालम फिल्म \"मनासीनाकाड़े\" से अपने अभिनय कैरियर की शुरुआत की और \"विस्मयाथुमबाथू\" (2004) के करने के बाद तमिल सिनेमा और तेलुगू सिनेमा में चली गई।\n\nउन्होनें \"अय्या\" के साथ 2005 में तमिल सिनेमा में अपनी शुरुआत की और उसके बाद तेलुगू फ़िल्म \"लक्ष्मी\", जिसके बाद उन्होनें कई व्यावसायिक रूप से सफल तमिल और तेलुगू फिल्मों में महिला नेतृत्व का किरदार निभाया। जिससे उन्होनें खुद को तमिल और तेलुगू सिनेमा में सबसे ज़्यादा मांग वाली अभिनेत्रियों के रूप में स्थापित किया। 2010 में उन्होनें फिल्म \"सुपर\" के माध्यम से कन्नड़ फिल्म में शुरुआत की। \"श्री राम राज्यम\" (2011) में सीता के चित्रण के लिये उन्होनें सर्वश्रेष्ठ तेलुगू अभिनेत्री का फिल्म फेयर पुरस्कार और सर्वश्रेष्ठ अभिनेत्री के लिए नंदी पुरस्कार अर्जित किया। 2011 में उन्होनें चेन्नई में ईसाई धर्म को छोड़कर आर्य समाज मंदिर में हिंदू धर्म अपना लिया और उनका मंचीय नाम नयनतारा उनका आधिकारिक नाम बन गया।\n\n", "id": "593686", "title": "नयनतारा"}
{"url": "https://hi.wikipedia.org/wiki?curid=593687", "text": "बतुकम्म\n\nबतुकम्म (तेलुगु : \"బతుకమ్మ\") तेलंगाना का प्रसिद्ध पर्व (पण्डुग) है जो हिन्दू स्त्रियों द्वारा मनाया जाता है। यह तेलंगाणा की सांस्कृति का प्रतीक है।\n\nबतुक्कम भाद्रपद अमावस्या (सितम्बर-अक्टूबर में) को पड़ता है। यह दुर्गा नवरात्रि में नौ दिन तक चलता है। यह महालय अमावस्या को आरम्भ होता है और अश्वयुज अष्टमी (या, दुर्गाष्टमी) को समाप्त होता है (दशहरा के दो दिन पूर्व)। बतुक्कम के पश्चात सात-दिवरीय पर्व 'बोडेम्मा' मनाया जाता है जो वर्षा ऋतु की समाप्ति का सूचक है।\n\nAkshit.v", "id": "593687", "title": "बतुकम्म"}
{"url": "https://hi.wikipedia.org/wiki?curid=593700", "text": "त्रिंकोमली\n\nत्रिंकोमली ( तमिल : திருகோணமலை / तिरुकोणमलै ; सिंहल : තිරිකුණාමළය / तिरिकुणामळय ) श्रीलंका के पूर्वी प्रान्त के त्रिंकोमली जिले का मुख्यालय तथा प्रमुख बन्दरगाह है। यह श्री लंका के पूर्वी तट पर जाफना से ११३ मील दक्षिण तथा बट्टिकलोवा से ६९ मील उत्तर में स्थित है। लगभग दो हजार वर्षों से यह तमिल भाषा और संस्कृति का केन्द्र रहा है। \n\nयह श्रीलंका के उत्तर-पूर्वी किनारे पर स्थित नगर एवं बंदरगाह है। यह विश्व के प्राकृतिक बंदरगाहों में से एक है। इस बंदरगाह का महत्व नौसैनिक अड्डे के कारण है। यहाँ की औसत वार्षिक वर्षा ६४.८इंच तथा औसत वार्षिक ताप २७ डिग्री सेल्सियस रहता है। यहाँ से पश्चिम में टैबालागाम के अनूपों (lagoons) में मुक्ताशुक्ति मिलती हैं। बंदरगाह से चावल एवं बिसातबाने की वस्तुओं का आयात तथा धान, तंबाकू, इमारती लकड़ी, सूखी मछली और हरिण के सींग एवं चमड़े का निर्यात होता है। ट्रिंकोमाली तमिल लोगों द्वारा स्थापित श्रीलंका में प्रथम नगर है।\n", "id": "593700", "title": "त्रिंकोमली"}
{"url": "https://hi.wikipedia.org/wiki?curid=593734", "text": "हिक्सोस\n\nहिक्सोस (प्राचीन मिस्र की भाषा में अर्थ: विदेशी शासक) यह पश्चिमी एशिया के लोग थे जिन्होंने पूर्वी नील नदी की भूमि पर राज किया था जिस कारण मिस्र के १३व वंश का अंत हुआ और दूसरे मध्यवर्ती काल की शुरुआत हुई|\n\nअकाल और महामारी के चलते मिस्र के मूल राजाओ की शक्ति कम हो गयी जिसका लाभ उठा हिक्सोस लोगो ने मिस्र पर हमला कर अपने खुदके १५वे राजवंश की स्थापना की| इन लोगो की भाषा हिन्द यूरोपीय थी|\n", "id": "593734", "title": "हिक्सोस"}
{"url": "https://hi.wikipedia.org/wiki?curid=593742", "text": "शेषामृत\n\nशेषामृत हिन्दी साहित्य को समर्पित पद्य प्रधान त्रैमासिक पत्रिका है, जो हाथरस, उत्तर प्रदेश से विमल साहित्य संवर्धक संस्था (पंजी.) द्वारा वर्ष 2010 से नियमित रूप में प्रकाशित हो रही है। इसके सम्पादक अवशेष कुमार ‘विमल’, प्रबन्ध सम्पादक डॉ॰ एम. पी. ‘विमल’ तथा विशिष्ट संरक्षक गाफिल स्वामी हैं। इस पत्रिका की विशेषता यह है कि इसमें सभी विधाओं की भाव, भाषा और शिल्प तीनों पक्षों पर खरी उत्कृष्ट रचनाएँ ही प्रकाशित की जाती हैं। रचनाकारों के मार्गदर्शन के लिए शोध आलेख समय- समय पर प्रकाशित होते रहते हैं। नये रचनाकारों को प्रकाशित होने का भी भरपूर मौका देती है। साहित्यिक समाचार, समीक्षा, प्रविष्टि आदि की सूचनाएँ भी हर अंक में प्रकाशित की जातीं हैं। हाल ही में ‘दोहा बानगी विशेषांक’ तथा ‘मुक्तक बानगी विशेषांक’ जैसे चर्चित अंक देकर इसने अल्प समय में ही हिन्दी साहित्य जगत को गौरवान्वित कर अपनी अलग पहचान बनाई है।\n", "id": "593742", "title": "शेषामृत"}
{"url": "https://hi.wikipedia.org/wiki?curid=593747", "text": "हम हैं ना\n\nहम हैं ना एक सोनी पर प्रसारित होने वाला धारावाहिक है। यह धारावाहिक १ सितम्बर २०१४ को शुरू हुआ और यह सोमवार से गुरुवार रात ९:३० को लगभग २०-२५ मिनट तक देता है।\n", "id": "593747", "title": "हम हैं ना"}
{"url": "https://hi.wikipedia.org/wiki?curid=593748", "text": "इत्ती सी खुशी\n\nइत्ती सी खुशी एक सोनी पर प्रसारित होने वाला धारावाहिक है। यह एक नई पहचान धारावाहिक के स्थान पर ८ बजे देता है।\n", "id": "593748", "title": "इत्ती सी खुशी"}
{"url": "https://hi.wikipedia.org/wiki?curid=593750", "text": "एक नई पहचान\n\nएक नई पहचान एक भारतीय हिन्दी पारिवारिक धारावाहिक है। जिसका प्रसारण सोनी पर 23 दिसंबर 2013 से 25 सितम्बर 2014 तक चला।\n\nएक नई पहचान शारदा सुरेश मोदी पर आधारित है। जिसमें उसे उसके सारे अधिकार भी इस कारण नहीं मिलते क्योंकि वह अशिक्षित है। उसे केवल घर के ही कार्य आते हैं, लेकिन उसमें पूरी तरह निःपूर्ण होने के बाद भी उसके बाहरी कार्यों में गलतियों के कारण उसे सभी कि बातें सुननी पड़ती है। उसकी कोई भी पहचान नहीं होती है। उसे अपनी नई पहचान बनाने के लिए साक्षी सहायता करती है।\n", "id": "593750", "title": "एक नई पहचान"}
{"url": "https://hi.wikipedia.org/wiki?curid=593762", "text": "शीतल वाणी\n\nशीतल वाणी हिंदी भाषा की एक प्रतिष्ठित पत्रिका हैं। डॉ॰ वीरेंद्र आज़म इसके सम्पादक हैं। यह पत्रिका उत्तर प्रदेश के सहारनपुर से प्रकाशित होती हैं।\n", "id": "593762", "title": "शीतल वाणी"}
{"url": "https://hi.wikipedia.org/wiki?curid=593763", "text": "डबराल\n\nडबराल मुख्यतः भारत के उत्तराखण्ड राज्य के गढ़वाल क्षेत्र में रहने वाले गढ़वाली समुदाय के सारस्वत ब्राह्मण हैं। इस समुदाय के लोग कुमाऊँ में भी पाए जाते हैं। अपनी परम्पराओं के अनुसार, वे ऋषि भारद्वाज के वंशज हैं जो कि शैव सम्प्रदाय के अनुयायी हैं, भगवान शिव को अपना ईष्ट आराध्य मानते हैं।\n\nपण्डित बद्री दत्त पाण्डेय की प्रसिद्ध पुस्तक \"कुमाऊँ और गढ़वाल का इतिहास\" के अनुसार डबराल मूल रूप से पश्चिमी भारत क्षेत्र के महाराष्ट्र राज्य के निवासी थे। जहाँ से वे १५ वीं शताब्दी में इस्लामी आक्रमण के परिणाम स्वरूप उत्तर में हिमालय की ओर पलायन कर गए। जैसा कि अन्य स्रोतों के में वर्णित है, सन् १४३३ ईस्वी में महाराष्ट्र से \"सदानन्द\" एवं \"शिवानन्द\" नामक दो ब्राह्मण भाई महाराष्ट्र से आकर सर्वप्रथम पौड़ी गढ़वाल ज़िले के पर्वतीय गाँव \"डाबर\" में बसे जो कि वर्तमान में उत्तराखण्ड के लैंसडाउन नगर के निकट है, इसी कारण इन्हें \"डबराल\" उपनाम मिला। आधुनिक डबराल इन्हीं के वंशज माने जाते हैं।\n\n\n", "id": "593763", "title": "डबराल"}
{"url": "https://hi.wikipedia.org/wiki?curid=593778", "text": "बैंग बैंग\n\nबैंग बैंग! 2014 की सिद्धार्थ आनन्द द्वारा निर्देशित हिन्दी एक्शन रूमानी फ़िल्म है। फिल्म हॉलीवुड फिल्म \"नाइट एंड डे\" की आधिकारिक रीमेक है और मूल में क्रमश: टॉम क्रूज़ और कैमरुन डिएज़ द्वारा निभाए गये किरदार इसमें ऋतिक रोशन और कैटरीना कैफ ने अदा करे हैं। फ़िल्म दुनिया भर में लगभग 5100 स्क्रीन में 2 अक्टूबर, 2014 को जारी की गई जो एक बॉलीवुड फिल्म के लिए सबसे बड़ी रिलीज है। फ़िल्म को मिली-जुली से नकारात्मक समीक्षा मिली। फ़िल्म ने पहले चार दिन में दुनियाभर से 175 करोड़ कमाये।\n", "id": "593778", "title": "बैंग बैंग"}
{"url": "https://hi.wikipedia.org/wiki?curid=593791", "text": "दो भाइयों\n\nदो भाइयों (फ्रेंच: Deux Frères, अंग्रेजी: Two Brothers) एक २००४ साहसिक परिवार फिल्म निर्देशक जीन जैक्स अर्नोल्ड। यह, के बारे में दो बाघ भाइयों है कुमाल और संघा, जो शावक के रूप में अलग किया और फिर एक साल बाद फिर से कर रहे हैं।\n\n", "id": "593791", "title": "दो भाइयों"}
{"url": "https://hi.wikipedia.org/wiki?curid=593803", "text": "अनुज सचदेवा\n\nअनुज सचदेवा एक भारतीय अभिनेता हैं। इनका जन्म दिल्ली में ५ अक्टूबर १९८२ को हुआ। यह अभी सोनी पर आने वाली धारावाहिक इत्ती सी खुशी में अमन का किरदार निभा रहें हैं।\n", "id": "593803", "title": "अनुज सचदेवा"}
{"url": "https://hi.wikipedia.org/wiki?curid=593815", "text": "२०१४ पटना भगदड़\n\n२०१४ पटना भगदड़ एक दुर्घटना हैं जो ३ अक्टूबर २०१४ को दशहरा के दिन गांधी मैदान, पटना, बिहार में हुआ। पटना के गांधी मैदान में शुक्रवार रात दशहरे पर रावण दहन के दौरान मची भगदड़ में अधिकारिक रूप से ३२ लोगों की मौत हो गई, जबकि १०० लोग घायल हो गए। मरने वालों ने महिलाओं और बच्चों की तादाद सबसे अधिक है। केंद्र सरकार ने पीएम राहत कोष से मृतकों के परिजनों को २-२ लाख और घायलों को ५० हजार रुपये के मुआवजे का ऐलान किया है। \n\n", "id": "593815", "title": "२०१४ पटना भगदड़"}
{"url": "https://hi.wikipedia.org/wiki?curid=593816", "text": "गांधी मैदान\n\nगांधी मैदान बिहार की राजधानी पटना में स्थित एक प्रख्यात और एतिहासिक मैदान हैं। यहाँ पर महात्मा गांधी का विश्व भर में सबसे लम्बी प्रतिमा स्थापित हैं।\n", "id": "593816", "title": "गांधी मैदान"}
{"url": "https://hi.wikipedia.org/wiki?curid=593820", "text": "ल्लोत्ज़ा दे ला सीदा\n\nल्लोत्ज़ा दे ला सीदा (व्लिसियन उचारण : [ˈʎɔdʒa ðe la ˈseða], स्पैनिश: Lonja de la Seda, अंग्रेज़ी \"Silk Exchange\") व्लिसिया स्पेन में एक पुरानी व्लिसियन शैली की एक ईमारत है। यह 1482 से 1548 के बीच बनाया गया। शहर के अधिकांश यात्रिओं द्वारा देखी जाने वाली जगह है। यूनेस्को द्वारा 1996 में इसे विश्व विरासत स्थानों में शामिल किया गया है। \n\nइस इमारत के पीछे एक पुरानी इमारत है, जिसका निर्माण 14 वीं सदी में हुआ था, जिसे तेल आदान प्रदान के लिए इस्तेमाल किया जाता था। इतना ही नहीं इसे तेल के आदान प्रदान के इलावा सभी प्रकार के व्यापार लिए इस्तेमाल किया जाता था। 1348 में यहाँ मोटे सूती कपड़े (Percale) का कारोबार भी होता था। \n\n", "id": "593820", "title": "ल्लोत्ज़ा दे ला सीदा"}
{"url": "https://hi.wikipedia.org/wiki?curid=593872", "text": "कैम्प डेविड समझौता\n\nकैम्प डेविड समझौता (१७ सितम्बर १९७८) इजराइल के प्रधानमंत्री मेनचेम तथा मिस्र के राष्ट्रपति अनवर सदात द्वारा हस्ताक्षरित एक समझौता है जिस पर १७ सितम्बर १९७८ को हस्ताक्षर हुए थे। १७ दिन तक कैम्प डेविड में चली गुप्त बातचीत के बाद यह समझौता हुआ था। इस समझौते पर ह्वाइट हाउस में हस्ताक्षर हुए थे और जिमी कार्टर इसके साक्षी थे। इस समझौते के दो फ्रेमवर्क थे।\n\nइसी समझौते दूसरे फ्रेमवर्क (A Framework for the Conclusion of a Peace Treaty between Egypt and Israel) के आधार पर १९७९ में मिस्र-इजराइल शांति संधि हुई जिसके लिये सादात और बेगिन को १९७८ का शान्ति का नोबेल पुरस्कार प्रदान किया गया। इस समझौते के प्रथम फ्रेमवर्क (A Framework for Peace in the Middle East) का सम्बन्धफीलिस्तीनी क्षेत्रों से था और यह फिलिस्तीन के किसी भी प्रतिनिधि की अनुपस्थिति में ही लिखा गया था। इस फ्रेमवर्क का कोई प्रभाव नहीं पड़ा और संयुक्त राष्ट्रसंघ ने इसकी भर्त्सना भी की।\n\n", "id": "593872", "title": "कैम्प डेविड समझौता"}
{"url": "https://hi.wikipedia.org/wiki?curid=593884", "text": "लक्सर\n\nलक्सर यह दक्षिण मिस्र का एक नगर है और लक्सर मुहाफ़ज़ात की राजधानी है| यह प्राचीन नगर थेब्स से जुड़ा हुआ था और यह कर्नाक के प्राचीन स्मारकों के लिए प्रसिद्ध है|\n", "id": "593884", "title": "लक्सर"}
{"url": "https://hi.wikipedia.org/wiki?curid=593886", "text": "पूरन चन्द जोशी\n\nपूरन चन्द जोशी (जन्म 14 अप्रैल, 1907, अल्मोड़ा – 9 नवम्बर, 1980, दिल्ली) भारत के साम्यवादी आन्दोलन के प्रमुख आरम्भिक नेताओं में से एक थे। वे भारतीय कम्युनिस्ट पार्टी के प्रथम महासचिव थे (1935 से 47 तक)। \n\n\n", "id": "593886", "title": "पूरन चन्द जोशी"}
{"url": "https://hi.wikipedia.org/wiki?curid=593925", "text": "पल्लवन\n\nकिसी निर्धारित विषय जैसे सूत्र-वाक्य, उक्ति या विवेच्य-बिन्दु को उदाहरण, तर्क आदि से पुष्ट करते हुए प्रवाहमयी, सहज अभिव्यक्ति-शैली में मौलिक, सारगर्भित विस्तार देना पल्लवन (expansion) कहलाता है। इसे विस्तारण, भाव-विस्तारण, भाव-पल्लवन आदि भी कहा जाता है।\n\nसूत्र रूप में लिखी या कही गई बात के गर्भ में भाव और विचारों का एक पुंज छिपा होता है। विद्वान् जन एक पंक्‍त‌ि पर घंटों बोल लेते हैं और कई बार तो एक पूरी पुस्तक ही रच डालते हैं। यही कला 'पल्लवन' कहलाती है।\n\nभाव पल्लवन का अर्थ है- 'किसी भाव का विस्तार करना'। इसमें किसी उक्ति, वाक्य, सूक्ति, कहावत, लोकोक्ति आदि के अर्थ को विस्तार से प्रस्तुत किया जाता है। विस्तार की आवश्यकता तभी होती है, जब मूल भाव संक्षिप्त, सघन या जटिल हो। भाषा के प्रयोग में कई बार ऐसी स्थितियां आती है। जब हमें किसी उक्ति में निहित भावों को स्पष्ट करना पड़ता है। इसी को भाव-पल्लवन कहते है।\n\nहम अपने भाषा व्यवहार में कई सूत्र वाक्य सूक्तियाँ, कहावतें, लोकोक्तियाँ आदि बोलते और सुनते रहते है। उदाहरण के लिये,\nइन सूक्तियों ओर कहावतों में भाव या विचार गठे और एक दूसरे के साथ बंधे रहते है। इन विचारों या भावों के समझने के लिए इनका विस्तार से विवेचन करना होता है ताकि उस सूत्र, वाक्य, सूक्ति या कहावत में छिपे गहरे अर्थ को स्पष्ट किया जा सके। \n\nहमारी कहावतें या लोकोक्तियाँ हमारे समाज के अनुभव को अपने में समेटे होती हैं। ये लोकोक्तियां वस्तुतः पूरे समाज के विचारों का सार प्रस्तुत करती हैं। इसी प्रकार कई विचारक, विद्वान या संत-महात्मा ऐसे सूत्र वाक्य प्रस्तुत करते हैं, जिनमें वे कम-से-कम शब्दों में अधिक-से-अधिक बात कह जाते हैं। इस बात को समझाने और समझाने के लिए हमें सोचना भी पड़ता है और उसका विस्तार भी करना पड़ता है। इसी को भाव-पल्लवन कहते हैं। वास्तव में भाषा व्यवहार में निपुण होने के लिए हमें भाव पल्लवन का अभ्यास करना आवश्यक है, जिससे हम ऐसी अभिव्यक्तियों में निहित भाव का इस प्रकार विस्तार करें कि सुनने वाले या पढ़ने वाले व्यक्ति को अपनी बात समझा सकेंं। \n\n", "id": "593925", "title": "पल्लवन"}
{"url": "https://hi.wikipedia.org/wiki?curid=593930", "text": "संक्षेपण\n\nकिसी बड़े पाठ (निबन्ध, लेख, शोध प्रबन्ध आदि) में मुख्य विचारों, तर्कों आदि को लघुतर आकार में प्रस्तुत करना संक्षेपण (critical précis writing) कहलाता है। इसकी संरचना भी निबन्ध जैसी ही होती है। सार लेखन की आवश्यकता कार्यालय, वाणिज्य, पत्रकारिता, शिक्षा आदि कई क्षेत्रों में पड़ती है।\n\nआज का जीवन बहुत गतिपूर्ण हो गया है। लोगों के पास समय की कमी है। यही कारण है कि व्यक्ति कम-से-कम समय में अधिक से अधिक बातें जान लेना चाहता है। किसी भी सामग्री को चाहे वह कोई विवरण पत्र हो या कोई लेख या आख्यान हो, उसके मुख्य भाव या विचार को छोड़े बिना, एक तिहाई भाग में लिखना ही सार-लेखन कहा जाता है। \n\nअपनी बात को प्रभावी और रोचक बनाने और उसे पाठको की समझ में आ सकने योग्य बनाने के लिए लेखक अपनी बात को दोहराता है, मुहावरे और लोकोक्तियों का प्रयोग करता है, किसी कथा-प्रसंग से उसे प्रमाणित करता है, विद्वानों की उक्तियों को उद्धृत करके उसे ठोस बनाता है, अलंकार युक्त शब्दावली का प्रयोग करता है और कथ्य को विस्तार देता है। इन सब कारणों से मुख्य विचार कम होते हुए भी सामग्री का आकार बढ जाता है। संक्षेपण में जो बाते महत्व की होती है उन्हे हम स्वीकर लेते हैं और शेष को छोड़ देते है। (सार-सार को गहि रहै, थोथा देत उड़ाय)\n\n\n", "id": "593930", "title": "संक्षेपण"}
{"url": "https://hi.wikipedia.org/wiki?curid=593960", "text": "भारतीय कालीन प्रौद्योगिकी संस्थान, भदोही\n\nभारतीय कालीन प्रौद्योगिकी संस्थान (Indian Institute of Carpet Technology / IICT), समिति पंजीकरण अधिनियम, 1860 के अंतर्गत पंजीकृत समिति के रूप में वर्ष 1998 में भारत सरकार, वस्त्र मंत्रालय द्वारा स्थापित किया गया। यह एशिया में एक अनूठे प्रकार के डिग्री कार्यक्रम, (कालीन एवं वस्त्र प्रौद्योगिकी) में बी.टेक कार्यक्रम को आरम्भ करते हुए वर्ष 2001 में वास्तविक रूप में क्रियाशील हो गया। यह उत्तर प्रदेश प्रौद्योगिकी विश्वविद्यालय (UPTU) से सम्बद्ध है तथा A.I.C.T.E. से मान्यताप्राप्त है। संस्थान भदोही रेलवे स्टेशन से लगभग ४ किमी दूरी पर है।\n\nकालीन उद्योग को विश्व स्तर पर प्रतिस्पर्धी बनाने और इसकी सतत् वृद्धि के लिए तकनीकी विशेषज्ञों, अनुसंधान एवं विकास आदि के रूप में कालीन, वस्त्र एवं अन्य संबद्ध क्षेत्रों को हर सम्भव तकनीकी सहायता मुहैया कराने के प्रयोजन से भारत सरकार, वस्त्र मंत्रालय द्वारा आई आई सी टी स्थापित किया गया था। \n\nइसकी सभी सीटें ए आई ई ई ई और सेन्ट्रल काउंसिलिंग बोर्ड (सीसीबी), नई दिल्ली के माध्यम से भरी जाती है। बी.टेक कार्यक्रम के अतिरिक्त संस्थान ए जी-रिसर्च, न्यूजीलैंड के सहयोग से आई डी एल पी (इंटरनेशनल डिस्टेंस लर्निंग प्रोग्राम) और उद्योगनुमुखी अल्पावधि कार्यक्रम भी चला रहा है। आई डी एल पी में 30 विषयों में से 07 विभिन्न डिप्लोमा शामिल है तो दूसरी तरफ अल्पावधि में 03 कार्यक्रम शामिल हैं। संस्थान आई. एस. टी. ई. और सी आई आई का भी सदस्य है। \n\nइस संस्थान को २००५ में यूके की SGS संस्था द्वारा ISO 9001:2000 प्रदान किया गया था। इस संस्थान की प्रयोगशालाएँ NABL द्वारा प्रमाणित हैं। \n1. मानव संसाधन विकास (एचआरडी)\n\n", "id": "593960", "title": "भारतीय कालीन प्रौद्योगिकी संस्थान, भदोही"}
{"url": "https://hi.wikipedia.org/wiki?curid=593972", "text": "कुरमाली भाषा\n\nकुरमाली भाषा झारखण्ड की एक प्रमुख भाषा है। यह एक अंतर-प्रांतीय भाषा है। इसका विस्तार क्षेत्र \"उडीष्य शिखर, नागपुर, आधा-आधी खड़गपुर\" लोकोक्ति से ज्ञात होता है। कुरमाली के क्षेत्र राजनितिक मानचित्र द्वारा परिसीमित नहीं किया जा सकता. यह केवल छोटानागपुर में ही नहीं, बल्कि उड़ीसा में क्योंझर, बोनई, बामडा, मयुरगंज, सुंदरगढ़, पश्चिम बंगाल के अंतर्गत पुरुलिया, मिदनापुर, बंकुरा, मालदा, दिनाजपुर के सीमावर्ती इलाकों, जो बिहार से सटे हैं, एवं छोटानागपुर के राँची, हजारीबाग, गिरिडीह, धनबाद, सिंहभूम, एवं, बिहार के भागलपुर इलाके व संथालपरगने में भी बोली जाती है. यह भाषा केवल कुर्मियो तक ही सिमित नहीं, बल्कि इनके साथ निवास करने वाले अन्य जातियों के भाव-विनियम का भी साधन है. यह मुख्यतः देवनागरी लिपि में लिखी जाती है, परन्तु इसके साहित्य बांग्ला और उड़िया में भी उपलब्ध है।\n\nकुरमाली भाषा का नामकरण छोटानागपुर की अन्य भाषाओं- मुंडारी, संताली, हो, खड़िया की भातिं कुरमी जाती के नाम पर हुआ है. यह ‘कुर्म’ शब्द में ‘आली’ प्रत्यय लगाकर बना है. कुरमाली बांग्ला, ओडिसी और असमिया की भांति मागधी अपभ्रंश प्रसुत है और इन्ही की तरह एक निश्चित भाषा है. बिहारी वर्ग की भाषाओँ से इसका प्रयाप्त साम्य परिलक्षित होता है. इनमे अनेक समानताओं के बावजूद कुरमाली की अपनी निजी विशेषतायें हैं जो अन्य मागधी-प्रसूत भाषाओ से पृथक करती है. कुरमाली की ध्वनिगत विशेषतायें, मुहावरे, लोकोक्तियाँ, सुर, ताल, लय, विविध गीत इसके पार्थक्य के आधारभूत कारण हैं. इसमें लोक-गीतों, लोक-कथाओं, लोकोक्तियों और पहेलियों की संख्या बहुल हैं. कुरमाली लोकसाहित्य में लोकगीतों के बाद लोक-कथाओं, पहेलियों, और लोकोक्तियों का स्थान है. इन लोकगीतों, लोक-कथाओं एवं लोकोक्तियों में कुरमाली जीवन की छाप स्पष्ट परिलक्षित होती है. इन विधाओं की विविध रचनाओं से ज्ञात होता है कि कुरमाली साहित्य जितना समृध है, भाव- सौन्दर्य की दृष्टि से भी उतना ही उत्कृष्ट।\n\nअध्ययन-अध्यापन की दृष्टि से कुरमाली लोकसाहित्य को तीन कालों में विभाजित किया जा सकता है. \n\nइसके अंतर्गत कुरमाली के लोक-गीतों- ढप, बिहा, डमकच, सरहुल, नटुआ, वंदना, करम, एढेइया, उधवा, कुआंरीझुपान, ढाबका, महराई, इत्यादि लोक-कथाये, लोकोक्तियाँ, और पहेलियाँ हैं, जिनके रचयिता अज्ञात हैं।\n\nमध्यकाल में कुरमाली के जनकवियों में विनन्द सिंह, गौरंगिया, बरजुराम, नरोत्तमा, पीताम्बर, दीना, उदय, खेप, बोघा, रामकृष्ट, त्रिलोक्य नाथ मंडल, हांड़ीराम, डीमा, जगा, हलधरा को रखा गया है।\n\nइस काल के प्रसिद्ध कवियों में सृष्टिधर, महिपाल, भवप्रीता, महीम, श्रीकांत, काशीनाथ, हराधन, लाखिकांत, केशवचन्द्र, मानसिंह, अनंत केशरियार, सुनील, जगन्नाथ, रामेश्वर इत्यादि हैं. चूँकि कुरमाली एक अंतरप्रांतीय भाषा है, अतः आधुनिक काल में देवनागरी, बँगला, और उड़िया लिपि में साहित्य का भरपूर विकास हुआ है।\n\nयों तो कुरमाली शिष्ट साहित्य का प्रारंभ कुरमाली के मध्य काल से मन जाता है, परन्तु इसका उत्कृष्ट काल सन १९०० ई. से ही है. सर्वप्रथम ग्रियर्सन महोदय ने सन १९०३ ई. में “भारत का भाषा सर्वेक्षण” में कुरमाली भाषा के व्याकरणिक विशेषताओं का विस्तृत एवं वैज्ञानिक विवेचन प्रस्तुत किया. सन १९२१ में स्व. निरंजन महतो ने गीत-संग्रह “नेठापाला”, सन १९७० में श्री बुधु महतो ने “करम-गीत” प्रकाशित कराई. सन १९५३ में श्री राजेंद्र प्रसाद महतो ने स्वरचित पुस्तक “कपिला मंगल” प्रकाशित कराई. इसी वर्ष श्री चक्रवर्ती देवकी नंदन प्रसाद की दो पुस्तकें “न धरे आँखी जल आँखी पाते” तथा “केते अकुहा भाषा, केते उत्तला आसा” प्रकाशित हुईं. सन १९५६ के आस-पास स्व. रजा उपेन्द्र नाथ सिंह ने विनंदन आदि कवियों विनंदन सिंह और गौरंगिया के गीतों का संग्रह कर “आदि झूमर संगीत” और और “ताल-मंजरी” नामक दो पुस्तकें प्रकाशित करायी. सन १९५८ में डा. विश्वनाथ प्रसाद एवं श्री सुधाकर झा शास्त्री ने “लिंग्विस्टिक सर्वे ऑफ़ मानभून एंड धलभूम” में कुरमाली भाषा के गीतों के साथ-साथ व्याकरणिक विशेषताओं पर प्रकाश डाला. इसके पूर्व सन १९५७-५८ में अपने लघु शोध प्रबंध के लिए “छोटानागपुर के कुरमाली लोकगीतों का अध्ययन” में लगभग ३०० गीतों का संकलन प्रस्तुत किया. फिर इन्होने ही सन १९६२ में “कुरमाली बोली: एक भाषा तात्विक अध्ययन” नमक शोध-पत्र लिखकर पी.एच.डी. की उपाधि ली. सन १९७५ ई. के बाद से अबतक अनेकानेक गध्य-पद्य काव्य-ग्रंथो का प्रकाशन हो चूका है.\n१९८२ ई. के पश्चात कुरमाली कुरमाली साहित्य विषय-वस्तु की दृष्टी से एक नया मोड़ ले रहा है. जिसे हम कुरमाली के आधुनिक साहित्य ही कह सकते हैं. कुरमाली लोक साहित्य के संग्रह और आधुनिक व्याख्या के सम्बन्ध में कई लेखक और कवियों ने महत्वपूर्ण योगदान दिया है जिनमे सर्वश्री एच. एन.सिंह, शशिभूषण महतो, डा. परमेश्वरी प्र. महतो, वृन्दावन महतो, डा.संतोष कुमारी जैन, डा. नंदकिशोर सिंह, श्याम सुन्दर महतो, आदि प्रमुख हैं.\n\nसाधारणतः कुरमाली साहित्य को दो भागों में विभक्त किया जा सकता है:- (क) कुरमाली लोक साहित्य और (ख) कुरमाली शिष्ट साहित्य.\nलोक साहित्य में उन साहित्यों को रखते हैं, जिनके उद्गम, काल-निर्धारण, या लेखक सम्बन्धी कोई निश्चित अनुमान लगाना संभव नही है. यह साहित्य उन कुर्मी सभ्यता के उस विकसित परंपरागत ज्ञान और साहित्य का संकलन होता है जो की पीढ़ी-दर-पीढ़ी सदियों से लोक-कथा, लोक-गीत, आदि में अबतक कुरमाली-भाषी लोगो को विरासत में मिली है. कुरमाली लोक-साहित्य की जो सामग्रियाँ मिलती हैं, उन्हें हम मोटे तौर पर पांच वर्गों में रख सकते हैं:- \n\nकुरमाली में लोकगीतों की संख्या बहुल है. आज भी ये गीत लोक-मुख में जीवित है. गीत अत्यंत सरस और मर्मस्पर्शी है. कुरमाली गीतों की परंपरा अति प्राचीन है. कोई भी अनुष्ठान गीत एवं नृत्य के बिना संपन्न नहीं होता. अधिकांश गीत नृत्यगीत हैं. राग के द्वारा ही गीतों के पार्थक्य और वैशिष्ट्य को समझा जा सकता है. कुरमाली जीवन के हरेक पहलू, विविध दृष्टिकोण और बहुआयामी विचार-धाराओं को कुरमाली लोकगीत संस्पर्श करता है.\nकुरमाली लोक-गीतों की प्रमुख विशेषता यह है कि अधिकांश गीत प्रश्नोत्तर के रूप में हैं. छंद-विधान के नियम से पुर्णतः मुक्त है. इसके अपने छंद हैं जो गेय हैं. गीतों के ले द्वारा ही शैलीगत तत्व को पहचाना जा सकता है. कहीं-कहीं स्वतः अलंकारो का प्रयोग हुआ है.\nकुरमाली लोकगीतों को कई वर्गों में वर्गीकृत किया जा सकता है. जैसे (क) संस्कार-गीत, (ख) ऋतु-गीत, (ग) देवी-देवताओं के गीत, (घ) श्रम-गीत, (ड) खेल-गीत, (च) जाती-गीत, (छ) प्रबंध गीत आदि .\nकुरमाली के प्रमुख लोकगीत हैं: उधवा, ढप, बिहा, दमकच, सरहुल, नटुआ, डाइडधरा, जावा-करम, एधेइया, डाबका, बंदना, कुवांरी- झुपान आदि.\nसाधारणतः कुरमाली के लोक-गीतों में प्रकृति का चित्रण प्रयाप्त मात्रा में मिलता है. करम गीतों में अंकुरोदय, पुनर्विवाह, कृषि-कर्म, हास्य-व्यंग्य, जीवन-यापन की पद्धिति का उल्लेख मिलता है. विवाह गीतों में कुरमाली संस्कृति, सामाजिक व्यवहार, खान-पान, दैनिक कर्म, रहन-सहन की छाप परिलक्षित होती है. \nकुरमाली समाज में कन्या का महत्वपूर्ण स्थान है. जिस प्रकार वन की शोभा पुष्प है, उसी प्रकार घर की शोभा कन्या होती है.\nकुरमाली के कुवांरी झुपान गीतों में जादू-टोना, तंत्र-मन्त्र एवं अंध-विश्वास का वर्णन मिलता है. डाइडधरा, ढप आदि गीतों में उच्च कोटि का दार्शनिक भाव झलकता है. वहीं डमकच गीतों में भाव-सौंदर्य के साथ-साथ हास्य का पूट भी मिलता है.\n\nकुरमाली में लोक-कथाओं का विशाल भण्डार मिलता है. साधारणतः लोक-कथाओ का मुख्य उद्देश्य मनोरंजन करना ही रहा है, परन्तु ये एक पूर्ण विकसित भाषा से कम शिक्षाप्रद, दार्शनिक भाव से ओत-प्रोत हैं. लोग रात को घर में खलियान के कुम्बा या धन्धौरा के चारो ओर जाड़े की लम्बी रात काटने के लिए कहानियां कहते हैं. कुरमाली लोक-कथाओ में अलौकिक और असंभव बातो की भरमार रहती है. एक उल्लेखनीय बात यह है कि जो लोक-कथायें अमेरिका, यूरोप एवं हमारे देश के अन्य लोक-भाषाओ में प्रचलित है, थोड़ा-बहुत अंतर के साथ कुरमाली में भी उपलब्ध है. कुरमाली के लोक-कथाओं को मुख्य रूप से तीन वर्गों में बांटा जा सकता है: \n१. धार्मिक लोक-कथाएं- यथा ‘कर्मा-धर्मा’, तीन ठकुराइन, आर-नि-रहम, आदि.\n२. शिक्षा-प्रद लोक-कथाएं- यथा बुद्धिक-दाम, राइकस-आर-अमरी, गरखिया-आर-राजकुमारी, अटुकारा-राजा, मूंगा-मोती, करम-कापाड़, आदि.\n३. मनोरंजन प्रधान लोक-कथाएं- यथा बाउना, बाड़ा-सियार, पुइतु-बुढा, सियारेक-चाउछाली, बेनिया-आर-चरवाहा आदि\n\nइस प्रकार हम इस निष्कर्ष में आते हैं कि कुरमाली लोकगीतों में जीवन के विभिन्न पहलुओं का यथार्थ और सजीव चित्रण हुआ है.\n\nहमारे देश में लोक-नाट्य की परंपरा बहुत प्राचीन है. यद्यपि लोक-नाट्यो में नाटक के सभी तत्व नहीं मिलते है, फिर भी नाटक के कुछ न कुछ तत्व तो अवश्य ही मिलते हैं. वस्तुतः साहित्यिक नाटक के नीव ये लोक-नाट्य ही हैं, इसमें कोई संदेह नहीं कुरमाली के प्रमुख लोक-नाट्य हैं:-\ni. छौ नृत्य\nii. नटुआ नृत्य\niii. डमकच और\niv. मछानी.\n\ni. छौ नृत्य:- इस नृत्य में नर्तक अपने मुंह पर मुखौटा धारण करता है और अपने अंग-प्रत्यंग के हाव-भाव द्वारा भावो को अभिव्यक्त करता है. कथा-वस्तू के रूप में पहले गीत गया जाता है. गीत के द्वारा ही दृश्य भी बदला जाता है. यह मौसमी नृत्य है. परन्तु, अपनी प्रचुर लोकप्रियता के कारण अब यह नृत्य देशी अखाड़े से निकलकर अंतर्राष्ट्रीय रंगमंच पर आ गया है.\n\nii. नटुआ नृत्य:- यह कुरमाली का बहुत पुराना नृत्य है. गीतों के द्वरा कथावस्तु का परिचय दिया जाता. यह वीर रस का नृत्य है. नर्तक अपने शरीर को रंगीन फीतों से सुसज्जित करता है और अपने हाथो में ढाल और तलवार लेकर नृत्य करता है. उसकी भंगिमा युद्ध की स्तिथि की होती है. इस नृत्य को देख कोई अपरिचित दर्शक राजस्थानी राजपूतों के नृत्यों से तुलना कर सकता है.\n\niii. डमकच:- यह विवाह के अवसर पर होने वाला नृत्य है. जब वर विवाह करने के लिए चला जाता है तो स्त्रियाँ मर्दों के पोशाक पहनकर नृत्य करती हैं. कभी-कभी वे विवाह का अभिनय भी करती तो कभी-कभी किसी अन्य कथावस्तु को लेकर अभिनय करती हैं. गीत प्रश्नोत्तर के रूप में होते हैं, जिसे हम कथोप-कथन शैली कह सकते हैं.\n\niv मछानी:- लोक नृत्य में स्त्री-पुरुष दोनों ही भाग लेते हैं. गीतों के द्वारा एक दुसरे को प्रश्न करते हैं. गीत ही इसकी कथावस्तु है. बीच-बीच में गध्य-शैली का प्रयोग होता है. इस नृत्य में दृश्य भी बदलते हैं. कथावस्तु व्यंग्यात्मक शैली में होती है.\n\nकिसी भी भाषा का साहित्य उस समाज का दर्पण होता है. लोक-कहावतें और लोक-लोकोक्तियाँ उस समाज, जाति के आचार-विचार, रीति-रिवाज, जीवन-दर्शन, हास-परिहास, जीवन-पद्धति, व्यवसाय आदि की अभिव्यक्ति व दिग्दर्शित होती है. झारखण्ड के कुर्मियों का मुख्य पेशा कृषि है. कुरमाली-लोकोक्तियों में कृषि का सम्बन्ध स्पष्ट झलकता है. इन लोकोक्तियों में मुख्यतः अच्छी फसल होने के संकेत, विनाश के कारण, अवसर तथा स्तिथि का दिग्दर्शन होता है. इन सब के अतिरिक्त इसमें हास्य, व्यंग्य, ललकार, चेतावनी, सूचना, सूक्तियों के द्वारा गूढ़ बातों की शिक्षा दी जाती है. कुरमाली लोकोक्तियों में आचार-विचार, रीति-रिवाज, आर्थिक, धार्मिक, राजनितिक, सांस्कृतिक जीवन की अभिव्यंजना मिलती है.\n\n१. धर्म सम्बन्धी - यथा “जो करे पुइन, से हेई ढीपा सुइन”.\n२. निति सम्बन्धी _ यथा “हेंठ मुडिया, बेड़े एडीया”.\n३. कृषि सम्बन्धी - यथा “आमे बाम, तेंतेरिये टान”.\n४. पुष्टि सम्बन्धी - यथा “एक बहुइं ठाकुर, दुई बहुइं कुकुर, तीन बहुइं देखे भकार-भुकुर”.\n५. शिक्षा सम्बन्धी - यथा “नदी धारक चास, मिछाय कर आसघु, सल चट नहाई परे”.\n६. आलोचना सम्बन्धी - यथा “सुमेक धन साइताने खाय, बांचे से अदालत जाए.”.\n७. सूचना सम्बन्धी - यथा “सावनेक गाछी आर बाछी, डंगुआ जेनिक घार आर दामडा गरुक हार”.\n८. अर्थ सम्बन्धी - यथा “माछेक मायेक पुतेक सक, आधा साँप आधा बक..” .\n९. व्यंग्य - यथा “कण विहाइं दुई गड़े आरता.”.\n१०. संस्कृति - यथा “हांड़ी किनथिन ठंकी के आर केनिआइ, करतीन देखि के...”.\n११. जाति सम्बन्धी - यथा “बांस बने डोम काना, घासी खाजे कुमनी, आर चासा खाजे डीमनी..”\n\nकुरमाली लोक-भाषा में पहेलियों का प्रचुर भण्डार है. ग्रामीण जनता कृषि कार्य से मुक्त होकर सायं-काल में गाँव के किसी सामुदायिक जगह पर इकठ्ठा होते हैं, बुजुर्ग अपने ज्ञान और अनुभव को बाँटते हैं. साथ ही बच्चो, व नवयुवकों से विभिन्न प्रकार की पहेलियाँ पूछ कर एक-दूसरे का मनोरंजन करते हैं. इससे न केवल लोगों का मनोरंजन यवं ज्ञान-वर्धन होता है बल्कि बच्चों के तर्क-क्षमता के साथ स्वस्थ मानसिक विकास होता है.\nकुरमाली भाषा के कुछ प्रमुख पहेलियाँ और उनका हिंदी अनुवाद:-\n१. डुंगरि उपरें पिलेई गाछ बिन बातांसे हिलेई गाछ - (उत्तर: नेज, पूंछ).\n२. लक-लक डांडी चक-चक पात, खाईतके मधुरस उलगेइत के कपास - (उत्तर: आंखू बाड़ी, गुड़बाड़ी).\n३. उलुक घड़ा ढुलुक चांपे, काठ खाइके सिंदूर हागे- (उत्तर: आइग ).\n४. सिर रे सिटका भुइयें पटका - (उत्तर: सिंघन, नेटा ).\n५. डूडकु ऊपर भूटकु नाचेई - (उत्तर: टेंगला, बुडिया, टांगा).\n६. डूबी-डूबी जाई पूंछे चारा खाई - (उत्तर: सुई )\n\nमध्य-काल (सन १७५०-१८५०) से शिष्ट साहित्य का प्रदुर्भव माना जा सकता है। सन १४८५ ई. के आस-पास चैतन्य महाप्रभु के पदार्पण झारखण्ड प्रदेश में होने -से वैष्णव-भावना का प्रचार-प्रसार हुआ. तत्कालीन कवियों ने रामायण और महाभारत से कथा-वस्तु लेकर गीतों की रचना की. राम-कृष्ण को अपना नायक मानकर उनकी लीलाओं को ललित-पदों में रचकर गीतों का रूप दिया.\n\nमध्य काल के कुरमाली लोककवियों में बरजू राम, नरोत्तमा, गौरंगिया, दुर्योधन, पीताम्बर, दिना, रामकृष्णा, विनन्द सिंह आदि प्रमुख थे. इस युग के कवियों की रचनाओं में अलंकार, तुक और छंद का भी सचेत प्रयोग हुआ है।\n\n\n", "id": "593972", "title": "कुरमाली भाषा"}
{"url": "https://hi.wikipedia.org/wiki?curid=594003", "text": "तेरुएल गिरजाघर\n\nतेरुएल गिरजाघर (स्पेनी भाषा में: Catedral de Santa María de Teruel) तेरुएल आरागोन स्पेन में स्थित एक गिरजाघर है। इस गिरजाघर को सेन्ट मेरी के नाम पर समर्पित किया गया है। इस गिरजाघर को मुदेजार वास्तुकला शैली (Mudéjar architecture) में निर्माण किया गया है। इस गिरजाघर के साथ-साथ शहर के और ज़रागोज़ा के प्रान्त के कई गिरजाघरों को यूनेस्को विरासत स्थल के रूप में 1986 से सूचीबद्ध किया गया है।\n\nइस गिरजाघर का प्रारंभिक स्रोत आरागोन के अल्फ़ान्सो द्वितीय दुवारा बनाए नगर से जुड़ा है। अल्फ़ान्सो ने नगर निर्माण के साथ-साथ ही एक गिरजाघर के बनाने का आदेश दिया था जिसे उसने सेन्ट मेरी डे मीडियाविल्ला के नाम पर समर्पित किया था। परिसर के निर्माण के लिए रोमेनेस्क शैली को चुना गया था। 13 वीं सदी में मोरिसको के वास्तुकला विशेषज्ञ जुज़ाफ़ ने इसका पुनर्गठन किया था। उसने गिरजघर को मुदेजार वास्तुकला शैली का रूप दिया जिसमें परिसर के बीच की एक स्पष्ट धारा और द्विमार्गीय प्रारूपण शामिल है। मुदेजार शैली ही में निर्मित बेल टावर को 1257 में पूरा किया गया था। 14 वीं सदी में गिरजघर को गोथिक-मुदेजार शैली के मिश्रण से एक और नए रूप देने का प्रयास किया गया था। \n\n1423 में पोप बेनेडिक्टने बारहवें (Pope Benedict XII) ने, जो मूल रूप से आरागोनी था, इस गिरजाघर को एक विशेष दर्जा (collegiate) दिया था। 1538 में मार्टिन दे मोताल्बन (Martín de Montalbán) ने गिरजाघर के मध्य भाग में एक गुंबद बनाया था। यह एक अष्टकोणीय योजना थी जिसमें बाहरी कोने दो-धारी खिड़कियों और प्लाटेरेस्क (Plateresque) सजावट के चलते देखने वाले का दिल मोह लेते थे। 1587 में तेरुएल में एक नए डायोसीज़ (diocese) को बनाए जाने के साथ ही इस गिरजाघर को और भी पवित्र माना गया और इसे कैथेडरल (cathedral) का दर्जा दिया गया था।\n\nघण्टा घर स्पेन में मुदेजार शैली का सर्वश्रेष्ठ टॉवर है। यह एक चौकोर योजना रखता है जिसमें तीन मंज़िलें हैं और जिन्हें मिट्टी के टाइलों और चीनी के उच्च श्रेणी से निर्मित काँच के साथ सजाया गया है। इसकी चोटी पर 18 वीं सदी का एक लालटेन है। \n\nगिरजाघर के बीच में बनी छत को जिसे 14 वीं सदी में बनाया गया था, गोथिक शैली में, ऐतिहासिक, धार्मिक, मानव और पशु तस्वीरों के साथ सजाया गया है।\n\nएक और विशेषता यह है कि गिरजाघर के बीच में प्राथना के लिए एक ऊँचा स्थल बना है जो आरागोनी कला में आने वाले नए युग के सुधारों का प्रतीक है।\n\n", "id": "594003", "title": "तेरुएल गिरजाघर"}
{"url": "https://hi.wikipedia.org/wiki?curid=594013", "text": "सग्रादा फैमिलिया\n\nसग्रादा फैमिलिया (कातालोन्या उचारण: [səˈɣɾaðə fəˈmiɫiə]; अंग्रेज़ी भाषा: Basilica and Expiatory Church of the Holy Family) एक रोमन कैथोलिक गिरजाघर है। यह गिरजाघर बार्सिलोना स्पेन में स्थित है। इसे अन्तोनी गौदी (Antoni Gaudí) द्वारा (1852–1926) में बनाया गया था। हालंकि यह अभी पूरी तरह से निर्मित नहीं है लेकिन यूनेस्को ने इसे विश्व विरासत स्थल के रूप में घोषित किया है। नवम्बर 2010 में पोप बेनेडिक्ट सोहवें (Pope Benedict XVI) ने इसे एक छोटे पवित्र गिरजाघर (minor basilica) के रूप में घोषित किया था। \n\nसग्रादा फैमिलिया का निर्माण कार्य 1882 में शुरू हुआ था। विश्व प्रसिद्ध वास्तुकला विशेषज्ञ अन्तोनी गौदी इसमें 1883 में शामिल हुए थे। गौदी ने इसके निर्माण और योजना शैली को गोथिल और आधूनिल काल के गोलाईदार-लकीरी (curvilinear) आकारों के मिश्रण से एक नया आयाम दिया। उसने अपने जीवनकाल के अंतिम वर्ष इस परियोजना में लगा दिए और 73 की आयु में जब 1926 में उसका देहान्त हुआ था तब पाव से भी कम परियोजना पूरी हुई थी। सग्रादा फैमिलिया का निर्माण धीमी रफ़्तार से आगे बढ़ता गया क्योंकि उसे निजि दान पर निर्भर होना पड़ रहा था और एक बड़ी बाधा स्पेन के गृह युद्ध के रूप में उत्पन्न हुई थी। 1950 के दशक से कभी तेज़ी से तो कभी धीमी गति से कार्य बनता गया। 2010 तक आधा निर्माण हो चुका था। अंदाज़ा लगाया जा रहा है कि पूरा निर्माण 2026 में समाप्त होगा जो कि गौदी के मृत्यु के पूरे सौ साल बाद का समय है।\n\nइस गिरजाघर के साथ बारसेलोना के लोगों को बाँटने का लम्बा इतिहास है: पहले तो सम्भावना की आशंका पर कि यह गिरजाघर सांता इयुलालिया या बारसेलोना कैथेडरेल से मुक़ाबला करेगा, फिर गौदी के द्वारा प्रस्तुत रूप-रेखा पर, फिर गौदी के देहान्त के पश्चात इस सन्देह पर निर्माण कार्य गौदी-द्वारा प्रस्तुत योजना से हटकर होगा, फिर हाल में रखे उस प्रस्ताव पर चिन्ता जिसके अनुसार स्पेन से फ्रांस तक एक सुरंग में रेल-मार्ग बनाना, जिससे शायद इस पूरे निर्माण के स्थायित्व पर प्रश्न पर लग जा रहा है।\n\nकला-प्रेमी रेनर ज़ेबस्त के अनुसार इस गिरजाघर जैसी कोई इमारत पूरे जगत के इतिहास में शायद नहीं मिलेगी। इसी प्रकार से पॉल गोल्डबर्गर ने इसे मध्यकाल से लेकर अब तक गोथिक वास्तु कला की ग़ैर-मामूली व्यक्तिगत व्याख्या बताया है।\nसग्रादा फैमिलिया के बेसिलिका दरअसल एक पुस्तक विक्रेता की प्रेरणा थी। इस पुस्तक विक्रेता का नाम जोसफ मारिया बोकाबेल्ला (Josep Maria Bocabella) था जो कि एसोसिएशन एस्प्रिचुअल दे देवॉतॉस दे सान होज़े (Asociación Espiritual de Devotos de San José) नामक धार्मिक संगठन का संस्थापक रहा है। वेटिकन शहर की एक यात्रा के बाद 1872 में बोकाबेल्ला एक चर्च के निर्माण के इरादे से इटली से लौटे जिसकी प्रेरना का मुख्य स्रोत लोरेटो थे। की डिजाइन करने के लिए, सेंट जोसेफ के त्योहार पर, 19 मार्च 1882 शुरू हो गया था दान द्वारा वित्त पोषित चर्च के apse तहखाना, जिसका योजना एक मानक रूप से एक गोथिक पुनरुद्धार चर्च के लिए था, शुरुआती काम 18 मार्च 1883 को शुरू किया गया। इसके पहले वस्तुकला विशेषज्ञ फ़्रांसिस दे पौला देल विल्लार इ लोज़ानो थे जिनका इरादा गोथिक कला को पुनः स्थापित करना था। 1883 तक इस शैली में एक महराब बना दी गई और तभी गौदी ने निर्माण की कमान अपने हाथ में ली। हालांकि 1883 गौदी निर्माण से जुड़ गए, परन्तु केवल 1884 से उन्हें वास्तुकला निर्देशक का पद दिया गया था।\n\nबहुत देर की अवधि तक निर्माण के विषय पर गौदी ने टिप्पणी की है की: \"मेरे ग्राहक को कोई जल्दी नहीं है।\" गौदी की जब 1926 में मृत्यु हो गई थी बैसिलिका 15 और 25 प्रतिशत के बीच था पूरा हो चुका था। गौदी की मृत्यु के बाद काम दोमेनेत्स सुगरानेस (Domènec Sugrañes) की दिशा-निर्देश के अनुसार जारी रखा गया। 1936 में युद्धस्पेन की गृह युद्ध से यह निर्माण पर प्रगति धीमी हो गई थी। गिरजाघर के कुछ भाग कातालान अलगाववादियों द्वारा तबाह कर दिए गए थे और साथ निर्माण के दस्तावेज़ों को भी नुक्सान पहुँचा था। वर्तमान डिजाइन एक आग के साथ ही आधुनिक रूपांतरों पर जला दिया गया है कि योजनाओं का खंगाला संस्करण पर आधारित है। 1940 के बाद से वास्तु कला विशेषज्ञ फ्रांसेस्क क्विंटाना (Francesc Quintana), इसीदेर पुइग बोआदा (Isidre Puig BOADA), लिउईस बोनेट इ गैरी (Lluís Bonet i Gari) और फ्रांसेस्क कार्दोनेर (Francesc Cardoner) ने काम को आगे बढ़ाया है। इस परियोजना के वर्तमान निर्देशक जॉर्दी बॉनेट इ आर्मेगोल (Jordi Bonet i Armengol) स्वर्गीय लिउईस बोनेट इ गैरी के सुपुत्र हैं। जॉर्दी ने 1980 के दशक से इस परिसर के डिज़ाइन और निर्माण कार्य में संगणक और प्रोगामन भाषाओं के प्रयोग को जोड़ दिया है। न्यूज़ीलैंड के मार्क बरी (Mark Burry) कार्यकारी वास्तुकार और शोधकर्ता के रूप में कार्यभार संभाल रहे हैं। जे बुस्केट (J. Busquets) और एतसूरो सोतू (Etsuro Sotoo) के बनाए गए मन को लुभाने वाली मूर्तियाँ और विवादास्पद जोसफ सुबिराच्स (Joseph Subirachs) सामने के हिस्से की सजावट का काम करते हैं।\n\nकेंद्रीय खड़े निर्माण वॉल्ट को 2000 में पूरा किया गया था और तब से मुख्य कार्य अनुप्रस्थ भाग और महराब वॉल्ट का निर्माण किया गया है। 2006 से काम एक दूसरे के आने वाले और समर्थक ढाँचों पर ध्यान केंद्रित किया गया है ताकि यसू मसीह और दक्षिण स्वागत द्वार स्पष्ट रूप से इमारत के प्रमुख भाग लगेंगे और आने वालो के समक्ष एक भव्य स्वागत का प्रतीक होगा।\n\nएक अनुमान के अनुसार 2026 के आसपास निर्माण पूरा होने की आशा की जा रही है जो कि इसके प्रमुख वास्तुकार गौदी की मृत्यु के सौ साल पूरे होने का अवसर है, जबकि परियोजना की जानकारी पत्रक के अनुसार 2028 में एक पूरा होने की तारीख़ जताई गई है। इस परियोजना को 1992 के बार्सिलोना ओलंपिक खेल से काफ़ी धन की प्राप्ति हुई और कई पर्यटकों ने इसमें अपना व्यक्तिगत योगदान दिया था।\n\nसीएडी / सीएएम अर्थात कंप्यूटर-एडेड डिजाइन प्रौद्योगिकी को निर्माण में तेज़ी लाने के लिए इस्तेमाल किया गया है जबकि 20 वीं सदी में शुरू उपलब्ध निर्माण तकनीक पर आधारित पहले अनुमान लगाया गया था कि यह कई सौ वर्षों पूरा होने वाला कार्य है। वर्तमान प्रौद्योगिकी से पत्थर को की अनुमति देता है सीएनसी मिलिंग करे। इसके पूर्व 20 वीं सदी में, पत्थर हाथ से खोदे जाते थे। \n\n2008 में कुछ प्रसिद्ध कैटलन वास्तुकारों ने निर्माण कार्य पर रोक लगाने की वकालत की थी। रोक लगाने के पीछे एक मुख्य कारण यह बताया गया कि गौदी के वास्तविक निर्माण योजना का सम्मान किया जाना चाहिए, जो कि हालांकि पूर्णतः विवरण अपने आप में नहीं रखता था और आंशिक रूप से नष्ट हो गया था, परन्तु उसे हाल के समयों में फिर से जोड़कर \nएक माननीय रूप में संसार के समक्ष पेश किया गया था। \n\n2010 की एक प्रदर्शनी जो जर्मन वास्तुकला संग्रहालय में आयोजित की गई थी, में एक डॉक्युमेंटरी \"गौदी अनसीन, कमप्लीटिंग ला सग्रादा फैमिलिया\" (Gaudí Unseen, Completing La Sagrada Família) में वर्तमान सग्रादा फैमिलिया निर्माण के तरीकों और भविष्य की योजनाओं का वर्णन किया गया है। \n\n2013 के बाद से, ए वी ई उच्च गति की ट्रेनें बार्सिलोना के केंद्र के नीचे से होकर चल रही हैं जो कि सग्रादा फैमिलिया के बहुत ही निकट है।\n\nइस रेल यतायात को सरल बनाने वाली सुरंग का निर्माण 26 मार्च 2010 हुआ जो कि एक विवादस्पद क़सम बताया गया है। स्पेन के लोक निर्माण मंत्रालय (\" Ministerio de Fomento \") ने कई प्रमाणों को जनता के समक्ष रखते हुए इस बात का स्पष्ट रूप से दावा किया कि परियोजना से गिरजाघर को कोई खतरा उन्हें दिखाई नहीं देता। इस दावे विपरीत सग्रादा फैमिलिया के इंजीनियरों और वास्तुकारों ने सुरंग निर्माण से गिरजाघर की स्थिरता पर प्रश्न किया है। उन्होंने आशंका जताई कि भविष्य में कोई नहीं होने की गारंटी नहीं दी जा सकती है। द बोर्ड ऑफ़ द सग्रादा फैमिलिया (The Board of the Sagrada Família) जिसे स्पेनी भाषा में पाततोनात दे ला सग्रादा फैमिलिया (\"Patronat de la Sagrada Família\") कहा जाता है, ने इस रास्ते से ए वी ई परियोजना बनाने का कड़ा विरोध किया और एक अभियान भी चलाया। स्थानीय संस्था \"ए वी ई पी ई एल लितोरोल\" AVE PEL Litoral या जिसे अंग्रेज़ी में ए वी ई बाई कोस्ट (AVE by the Coast) भी कहा जाता है, ने इस विरोध अभियान में बढ़-चढ़कर भाग लिया था। मगर इन विरोध अभियानों को स्पेन की सरकार ने अन्देखा किया था।\n\nमुख्य निर्माणाधीन ढाँचे को ढाँप दिया गया और एक काम-चलाव अंग 2010 के मध्य में जोड़ दिया गया था ताकि इस परिसर को के लिए इस्तेमाल किया जा सके। इस चर्च था को पोप बेनेडिक्ट सोलहवें द्वारा 7 नवम्बर 2010 को एक भव्य 6,500 सम्मिलित लोगों के समक्ष इस सग्रादा फैमिलिया गिरजा घर को अति पवित्र घोषित किया गया। इसके अतिरिक्त 50,000 लोगों के एक विशाल जत्थे ने गिरजाघर के बाहर से पवित्रता घोषण प्रकृया में बढ़-चढ़कर भाग लिया था। इनमें शामिल कई बिशप और पादरियों ने विशेष रूप से हाथ उठाकर अपने प्रभु ईसा मसीह से प्रथनाएँ की थी।\n\n19 अप्रैल 2011 को एक विघटनकारी व्यक्ति ने छोटी सी आग मुख्य पवित्र भाग में लगाई थी जिससे कई पर्यटकों और निर्माण श्रमिकों को निकलने के लिए मजबूर होना पड़ा था। गिरजाघर में पवित्रता का मुख्य प्रतीक नष्ट हो गया और आग को बड़ी ही कठिनाई से पैंतालीस मिनट के अग्नि-रक्षक दल के परिश्रम के पश्चात क़ाबू पा लिया गया था। \n\nला सग्रादा फैमिलिया की शैली विभिन्न बनने रूप से दीर्घकालिक स्पेन की गोथिक वास्तुकला, कातालन आधुनिकता (Catalan Modernism) और आर्ट नोव्यू (Art Nouveau) या कातालान नूसेन्टिस्म (Noucentisme) को प्रदर्शित करता है। हालांकि सग्रादा फैमिलिया आर्ट नोव्यू अवधि के भीतर आता है, निकोलस पेव्स्नर (Nikolaus Pevsner) और ग्लास्गो (Glasgow) के चार्ल्स रेनी मॅकिन्टोश (Charles Rennie Macintosh) बताते हैं कि गौदी ने आर्ट नोव्यू को सामान्य प्रयोग से कहीं दूर ले जाकर एक फ़र्श की सजावट तक सीमित नहीं रखा बल्कि इमारत की वास्तुकला का एक अभिन्न अंग बना दिया। \n\nहालांकि सग्रादा फैमिलिया के निर्माण में कभी उसको एक कैथेड्रल-जैसी गिरजाघर या बिशप के कार्यस्थल बनाना लक्ष्य या उद्देश्य में नहीं था, , ला फैमिलिया सग्रादा अपने प्रारंभिक समय से एक कैथेड्रल-जैसी गिरजाघर आकार के परिसर के रूप में योजनाबद्ध थी। ज़मीनी-स्तर पर योजना इस तरह थी जैसे कि स्पेन के दूसरे गिरजाघर जैसे कि बर्गोस कैथेड्रल, लियोन कैथेड्रल और सेविले कैथेड्रल पहले से निर्मित थे। कातालान और कई अन्य यूरोपीय गोथिक कैथेड्रल-जैसी गिरजाघरों के साथ विभिन्न समानताएँ रखते हुए भी सग्रादा फैमिलिया इन सबकी चौड़ाई की तुलना में कम है, जैसे कि खिड़की के निकट का स्थान कम होना, प्राथना के लिए घूमने का स्थल कम होना, सात महराबों का एक साथ होना, टावरों की संख्या में अधिक होना, तीन बैठने के स्थान और तीनों का आकार एक दूसरे से भिन्न होना, विभिन्न स्थालों की सजावट अलग होना, आदि शामिल हैं। जहाँ बड़े गिरजाघरों के लिए अपने आसपास छोटे गिरजाघर और ऐतिहासिक इमारतों का होना एक आम बात है, सग्रादा फैमिलिया का निर्माण हटकर है क्योंकि यह क़रीब-क़रीब की दीवारों और तंग रास्तों से घिरा पड़ा है जो एक बंद चौकोर का आकार लेते हुए तीनों प्रवेश स्थलों एक प्रकार से मठ जैसी इमारतों का प्रतीक बने हुए हैं। इस ख़ासियत से हटकर योजना में विल्लार की शैली से प्रभावित रही है, जिससे स्पष्ट है कि गौदी की निर्माण-योजना पारंपरिक गिरजाघर वास्तुकला से किसी भी प्रकार से हटकर नहीं है।\n\nगौदी के मूल आकार अनुसार अठारह स्पाएर होने चाहिए जो ऊंचाई के क्रम में ईसा मसीह के बारह प्रेरित चेलों, मरियम, ईसा मसीह की माँ, चार नई टैस्टमैंट के लेखक और सर्वोच्च स्थान पर स्वयं ईसा मसीह के प्रतीक होंगे। 2010 तक आठ स्पाएरों का निर्माण हो चुका है जो चार नई टैस्टमैंट के लेखकों और चार ईसा मसीह के जन्म प्रकट होने वाले संतों के नाम पर समर्पित हैं।\n\nपरियोजना की आधिकारिक वेबसाइट के 2005 'निर्माण' रिपोर्ट' के अनुसार, गौदी द्वारा हस्ताक्षर किए गए चित्र से पता चलता है कि मरयम \nको समर्पित स्पाएर गौदी के अनुसार नई टैस्टमैंट के लेखकों से छोटा होना चाहिए था। यह चित्र हाल ही में नगर अभिलेखागार में पाए गए हैं। स्पाएरों की ऊँचाई मौजूदा नींव के साथ गौदी के इरादों के अनुकूल बनाई जाएगी। इसका आश्वासन 'निर्माण' रिपोर्ट' में दिया गया था।\n\nनई टैस्टमैंट के लेखकों के स्पाएर उनके परंपरागत प्रतीकों की मूर्तियां द्वारा क़द में बढ़ाया जाएगा जैसे एक बैल सेंट ल्यूक का प्रतीक है, एक पंखों वाला आदमी मैथ्यू का प्रतीक है, एक बाज़ जॉन का प्रतीक है, और एक शेर मार्क का प्रतीक है। यसू मसीह के केंद्रीय स्पाएर को एक विशाल क्रॉस द्वारा ऊँचा किया जाएगा; इन सबके कारण स्पाएर की कुल ऊँचाई 170 की तुलना में एक मीटर कम हो जाएगा। यह बार्सिलोना की मॉन्ट्युइक (Montjuïc) पहाड़ी से क़द में कम है क्योंकि गौदी नहीं चाहते}} थे कि उनकी बनाई इमारत भगवान की ऊँचाई से मुक़ाबला करे।\n\nइन स्पाएरों के पूरा होने के पश्चात सग्रादा फैमिलिया दुनिया में सबसे बड़ा गिरजाघर बन जाएगा।\n\n1894 और 1930 के बीच निर्मित, ईसा मसीह के जन्म का प्रतीक स्थाल (Nativity façade) इस गिरजाघर में पूरा होने होने वाला पहला प्रतीक स्थाल था। यह ईसा मसीह के जन्म को समर्पित है। यहाँ उनके जीवन के विभिन्न तत्वों की याद ताज़ा करने के लिए दृश्यों के साथ सजाया है। गौदी की प्राकृतिक शैली की विशेषता यह है कि मूर्तियाँ प्रत्येक रूप से अपने स्वयं के तरीके में एक प्रतीक के साथ सजाए गए हैं। उदाहरण के लिए, तीन छत दो बड़े स्तंभों से अलग हो रहे हैं, और प्रत्येक के आधार पर एक छोटा कछुआ या एक बड़ा कछुआ है (एक भूमि और अन्य समुद्र का प्रतिनिधित्व करते हैं प्रत्येक पत्थर और अपरिवर्तनीय बातों के रूप में कुछ समय के प्रतीक हैं)। कछुए और उनके प्रतीकों के विपरीत, दो गिरगिट प्रतीक भी पाए जाते हैं जो परिवर्तन के प्रतीक हैं।\n\nयह प्रतीक स्थल उत्तर-पूर्व की ओर उगते सूरज की रौशनी झेलता है, जो कि मसीह के जन्म का चिन्ह समझा जाता है। यह तीन् धार्मिक पुण्य (आशा, विश्वास और दान) का प्रतिनिधित्व करता है, जिनमें से प्रत्येक ऍक छत के माध्यम से विभाजित होता है। जीवन का पेड़ (The Tree of Life) दान का प्रतिनिधित्व करने वाले ईसा मसीह के दरवाज़े के ऊपर से आगे की ओर बढ़ जाता है। चार टावर इस प्रतीक स्थल को पूरा करते हैं और इनमें से हर एक विभिन्न रूप से संत मथायस (Matthias the Apostle), सेंट बरनबास (Saint Barnabas), जुड (Jude the Apostle) और शमौन कनानी (Simon the Zealot) के नामों पर समर्पित किए गए हैं।\n\nमूल रूप से गौदी ने इरादा किया था कि यह प्रतीक स्थल बहुरंगी हो और हर महराब को रंगों की एक विस्तृत सरणी के साथ चित्रित किया जाए। उसने हर मूर्ति और रंग देना चाहता था। इसी कारण से इंसानों के प्रतिमाएँ और भी कहीं ज्यादा जीवित लगती हैं जैसे कि पौधे और पशुओं की प्रतिमाओं में महसूस किया जाता है। \n\nगौदी ने पूरे गिरजाघर की संरचना और सजावट का प्रतिनिधित्व करने के लिए इस प्रतीक स्थल को चुना है। वह इस बात से भली-भांति परिचित थे कि वह गिरजाघर को अपने जीवनकाल में कभी पूरा नहीं कर पाएँगे। परन्तु दूसरों को अपने कार्य में अपनाने के लिए एक कलात्मक और वास्तुकला उदाहरण स्थापित करने की आवश्यकता महसूस कर चुके थे। उन्हें विश्वास था कि यदि वे ईसा मसीह के जन्म स्थल से पूर्व स्नेह के प्रतीक का निर्माण शुरू करते हैं तो वह सख़्त और निरस लगेगा (जैसे कि हड्डियों का बना हो) और लोग इसे देखते ही मूँह मोड़ लेंगे। इसके साथ ही कुछ मूर्तियाँ 1936 में नष्ट हो गई थीं। और उन फिर से निर्माण मूर्तिकार सोतू के साथों हुआ था। \n\nअत्याधिक सजाए गए ईसा मसीह के जन्म स्थल के विपरीत स्नेह का प्रतीक स्थल पर्याप्त रूप से पत्थर के साथ, तपस्या में सादा और सरल है, यहाँ पर एक कंकाल की हड्डियों सदृश करने के लिए कठोर सीधे लाइनों के साथ खुदी हुई है। यह स्थल उन यातनाओं को समर्पित है जिन्हें ईसा मसीह ने उनके सूली पर चढ़ाए जाने के दौरान ईसा मसीह ने दुःख के रूप में झेले थे। यह प्रतीक स्थल आदमी के पापों को चित्रित करने के इरादे से भी बनाया गया था। इसका निर्माण 1954 में शुरू हुआ था जो गौदी द्वारा उतारे गए चित्रों पर आधारित था। इन टावरों को 1976 में पूरा किया गया था। 1987 में जोज़ेफ़ मारिया सुबिराच्स (Josep Maria Subirachs) के नेतृत्व में विभिन्न दृश्य बनाने शुरू किए।\n\nप्रतीक स्थलों में बड़ा और सबसे चौंका देने वाला निर्माण यह बड़ाई का प्रतीक स्थल हो सकता है जिसका निर्माण 2002 में शुरू हुआ था।\nयह स्थल ईसा मसीह की आसमानी बड़ाई पर समर्पित है और यह ईश्वर तक के मार्ग को दिखाता है: मौत, अंतिम निर्णय, और बड़ाई। जबकि बाईं ओर नर्क उन लोगों के लिए है जो भगवान के मार्ग से दूर हट जाएँ। यह जानते हुए कि निर्माण की समाप्ति वह जीवित नहीं रहेगा, गौदी ने एक नमूना तय्यार किया था जिसे 1936 में ध्वस्त कर दिया गया था। इसी प्राप्त कुछ मूल अंश इस प्रतीक स्थल परियोजना के विकास में काम आए थे। इस प्रतीक स्थल के निर्माण के लिए गिरजाघर के एक भाग को पूरी तरह से तोड़ना पड़ सकता है। इस प्रतीक स्थल में मौत और ईश्वर को जवाब देना भी दिखाए जाएँगे।\n\nगिरजाघर के अन्दर के भाग के कॉलम एक अद्वितीय गौदी आकार दिखाते हैं। उनके भार का समर्थन करने के लिए शाखाओं के अलावा, उनकी कभी बदलती सतहों और विभिन्न ज्यामितीय रूपों के चौराहे के परिणाम हैं। स्तंभ एक दायरे जैसा है जो अंततः बढ़ जाता है और सोलह-तरफ़ा रूप रखता है। इसके सबसे सरल उदाहरण एक अष्टकोण में विकसित एक वर्ग आधार का है। इस आशय (उदाहरण के लिए एक वर्ग पार अनुभाग स्तंभ घुमा दक्षिणावर्त और एक समान एक घुमा वामावर्त) घुमावदार स्तंभों की एक तीन आयामी चौराहे का परिणाम है।\n\nअन्दर का कोई भी फ़र्श एक स्तर पर नहीं है। सजावट हर दिशा में फैल चुकी है जिसमें कई आकार मिलकर लुभावने गोलाईदार लकीरों और बिखरे नुक्तों में बटते हैं। यहाँ तक विस्तृत काम जैसे कि बालकनी और सीडियों के रास्ते के लोहे के जंगले गोलाईदार रूप लेते हैं।\n\n\n", "id": "594013", "title": "सग्रादा फैमिलिया"}
{"url": "https://hi.wikipedia.org/wiki?curid=594035", "text": "विभाजन\n\nविभाजन से इनमें से कोई तात्पर्य हो सकता है:\n\n", "id": "594035", "title": "विभाजन"}
{"url": "https://hi.wikipedia.org/wiki?curid=594038", "text": "सेबिया गिरजाघर\n\nसेबिया गिरजाघर (अंग्रेज़ीCathedral of Saint Mary of the See, स्पैनिश: Catedral de Santa María de la Sede) एक रोमन कैथोलिक गिरजाघर है। ये सेबिया आंदालुसिया स्पेन में स्थित है। ये गोथिक अंदाज़ का सबसे बड़ा और संसार का तीसरा बड़ा गिरजाघर है। विश्व में यह तीसरा सबसे बड़ा गिरजाघर है। इसे 1987 में यूनेस्को ने विशव विरासत के स्थानों में शामिल किया था। चूँकि बैसेलिका ऑफ़ द नैश्नल श्राइन ऑफ़ अवर लेडी ऑफ़ अपारेसिडा (Basilica of the National Shrine of Our Lady of Aparecida) और सेन्ट पीटर्स बैसेलिका (St Peter's Basilica) बिशपों के निवास स्थान नहीं है, इसलिए इस गिरजाघर को शायद विश्व का सबसे बड़ा कैथेडरल शैली का गिरजाघर मान लिया गया है। \n\nइस जगह पर क्रिस्टोफ़र कोलम्बस को दफ़नाया गया था।\n\nसेबिया गिरजाघर को शहर की अमीरी दिखाने के लिए बनाया गया था क्योंकि यह नगर एक विशेष व्यापार केन्द्र के रूप में उभरा था। यह परिवर्तन 1248 के रीकाँगक्वेस्टा (Reconquista) के पश्चात हुआ था। जुलाई 1401 में इस गिरजाघर के निर्माण का निर्णय लिया गया था। एक स्थानीय मान्यता के अनुसार गिरजाघर वालों ने कहा था: \" Hagamos una Iglesia tan hermosa y tan grandiosa que los que la vieren labrada nos tengan por locos\" \" (\"हम तो एक ऐसा गिरजाघर का निर्माण करते हैं जिसे देखकर लोग हमें पागल कहेंगे। \") \n\nसेबिया गिरजाघर का निर्माण 1402 में शुरू हुआ और 1506 तक जारी रहा। पल्ली के पादरी ने अपना आधा वेतन वास्तुकार, कलाकार, काँच के कारीगर, राजमिस्त्री, शिल्पकार और मज़दूर और अन्य खर्चों के भुगतान करने के दे दिया था। \n\nनिर्माण समाप्त होने के पाँंच साल के बाद, 1511 में गुंबद ढह गई और गिरजाघर पर काम फिर से प्रारंभ हुआ था। दुर्भाग्य से सेबिया गिरजाघर का गुंबद फिर से 1888 में भूकम्प के कारण यह गुंबद ध्वस्त हो गया था। इसी कारण से काम फिर से शुरू हुआ और 1903 तक जारी रहा। \n\nसेबिया गिरजाघर के निर्माणकारियों ने कुछ कॉलम और अन्य तत्व एक प्राचीन मस्जिद से ली थी जिनमें मस्जिद का एक मीनार भी शामिल है जिसे घण्टा घर का रूप दिया गया था। इसे आज ला गिराल्दा का नाम दिया गया है। यह इस शहर का सबसे प्रसिद्ध चिन्ह है।\n\n\n\n", "id": "594038", "title": "सेबिया गिरजाघर"}
{"url": "https://hi.wikipedia.org/wiki?curid=594046", "text": "केन्द्रीय मनश्चिकित्सा संस्थान\n\nकेन्द्रीय मनश्चिकित्सा संस्थान (Central institute of Psychiatry) झारखण्ड की राजधानी राँची के पास काँके में स्थित भारत का मानसिक स्वास्थ्य का प्रमुख संस्थान है। है। यह भारत सरकार के स्वास्थ्य और परिवार कल्याण विभाग द्वारा नियंत्रित है। इसकी स्थापना ब्रिटिश राज के समय १७ मई १९१८ को हुई थी और उस समय इसका नाम 'राँची यूरोपियन लुनैटिक एसाइलम' (Ranchi European Lunatic Asylum) था। यहाँ केवल यूरोपीय मानसिक रोगियों की चिकित्सा की जाती थी। \n\n", "id": "594046", "title": "केन्द्रीय मनश्चिकित्सा संस्थान"}
{"url": "https://hi.wikipedia.org/wiki?curid=594057", "text": "काँके\n\nकाँके झारखण्ड के राँची जिले का एक कस्बा है। यहाँ पर एक विशाल जलाशय है जिसे 'कांके बांध' कहते हैं। इसी से राँची शहर को जल आपूर्ति की जाती है। यहाँ का केन्द्रीय मनश्चिकित्सा संस्थान प्रसिद्ध है। इसके अतिरिक्त यहाँ बिरसा कृषि विश्वविद्यालय, कोयला प्रबन्धन संस्थान, पशुचिकित्सा संस्थान एवं कुछ अन्य संस्थान स्थित हैं। रांची रेलवे स्टेशन से कांके डैम की दूरी पांच किलोमीटर है।\n", "id": "594057", "title": "काँके"}
