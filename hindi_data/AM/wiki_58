{"url": "https://hi.wikipedia.org/wiki?curid=558386", "text": "अन्तोनी मारिया अलकुवे ई सुरेदा\n\nअन्तोनी मारिया अलकुवे ई सुरेदा (; 2 फ़रवरी 1862 – 8 जनवरी 1932) स्पेनी कातालोन्याई पादरी, भाषावैज्ञानिक, लेखक और इतिहासकार थे। मायोर्का द्वीप के निवासी अलकुवे की लेखन शैली आधुनिकतावादी थी व इन्होंने कई विविध विषयों जैसे रोमन कैथलिक गिरजाघर, लोककथाओं और भाषाविज्ञान में रचनाएँ की थीं। मुख्य रूप से इन्हें कैटलन भाषा और उसकी उपभाषाओं में रुचि पुनर्जीवित करने के उद्देश्य से किए गए प्रयासों के लिए जाना जाता है तथा अपने इस कार्य के लिए ये इतने प्रसिद्ध हुए कि इन्हें 'भाषा का देवदूत' (कैटलन: \"apòstol de la llengua\") कहा गया। इनके कुछ प्रमुख कार्यो में शामिल है कैटलन-वैलेंसियाई-बालेआरिक शब्दकोश।\n\nअलकुवे का जन्म सांटा सिरगा, मायोर्का द्वीप, में 2 फ़रवरी 1862 को अन्तोनी और कातालिना ई सुरेदा के घर हुआ था। इनके पिता एक धनी किसान थे। अपने जीवन के शुरुआती वर्ष इन्होंने पिता के व्यवसाय में ही बिताए व ठेठ मायोर्काई परिवार की तरह इनका परिवार भी बहुत धार्मिक था। लातिन और क्लासिक के अध्ययन के पश्चात 1877 में पन्द्रह वर्ष की उम्र में ये पाल्मा डी मायोर्का की एक सेमिनरी में अपनी आगे की शिक्षा पूरी करने के लिए चले गए। वहाँ जल्द ही ये अपनी परम्परावादी विवादात्मक कुशलता व तर्कपूर्ण रचनाओं के लिए विख्यात हो गए।\n\nहालांकि इनके शुरूआती साहित्यिक प्रयास कास्तिलियन स्पेनी में थे परन्तु 1879 से इनका झुकाव कैटलन की तरफ़ बढ़ता चला गया। इन्होंने मायोर्का की दंतकथाओं और लोककथाओं को इकठ्ठा करना शुरू कर दिया और 1880 से विभिन्न पत्रिकाओं में जोर्दी देस राकॉ के छद्म नाम के साथ इन्हें प्रकाशित भी करने लगे। इस संग्रह में 450 के आसपास दन्तकथाएँ और लोककथाएँ प्रकृतिस्थ हैं, जिनका अंग्रेज़ी सहित कई दूसरी भाषओं में अनुवाद भी हो चुका है। इनके साहित्यिक कार्य में मुख्यतः भाषिक अनुसंधान, इतिहास, लोकप्रिय रिवाज और लोककथा संग्रह, विभन्न आत्मकथाएँ, यात्रा वृत्तांत और उपन्यास शामिल हैं।\n\n1906 में इनकी पहल के कारण पहली कैटलन भाषा की अन्तर्राष्ट्रीय काँग्रेस (कैटलन: \"Congrés Internacional de la Llengua Catalana\") आयोजित हुई, जिसके अध्यक्ष भी यही थे। कैटलन भाषा को दिए इनके योगदान के कारण इन्हें 1911 में कैटलन अध्ययन संस्थान (कैटलन: \"Institut d'Estudis Catalans\") की भाषाशास्त्र शाखा का अध्यक्ष चुना गया, परन्तु 1918 में इन्हें इस पद को संस्थान के अन्य सदस्यों के साथ उत्पन्न हुए उग्र विवाद के कारण छोड़ना पड़ा था।\n\nअलकुवे की उत्कृष्ट रचना कैटलन-वैलेंसियाई-बालेआरिक शब्दकोश (कैटलन: \"Diccionari Català-valencià-balear\") था जिसे ये अपने जीवनकाल में पूरा नहीं कर पाए थे। इसकी रचना करने हेतु इन्होंने केंद्र सरकार से वित्तीय सहायता ली थी। कैटलन भाषा की विभिन्न उपभाषाओं के अध्ययन के लिए ये कैटलन भाषी क्षेत्रों में बहुत घुमे थे। 1926 से 1930 के बीच शब्दकोश का पहला खंड किश्तों में प्रकाशित हुआ। इसके निर्माण में इनके प्रमुख सहयोगी फ्रांसेस डी बोर्हा मोल ई कैससनोवास ने बहुत सहयोग दिया और इनके अन्य कार्यो को जारी रखने के साथ-साथ शब्दकोश को भी पूरा करा। शब्दकोश के कुल 10 खंड प्रकाशित हुए तथा इसके निर्माण में मैन्युएल साँचिस गुर्नेर और ऐना मोल मार्कस ने भी सहयोग दिया। इसका मूल उप-शीर्षक था: \"Itinerari lexical i etimològic de la llengua que parlen Catalunya espanyola i Catalunya francesa, el Regne de València, les Illes Balears i la ciutat d'Alguer de Sardenya, en totes ses formes literàries i dialectals, antigues i modernes\"। मोल ने अलकुवे की मृत्यु के पश्चात शब्दकोश का कार्य सम्भाला और मूल इमला के साथ 1935 में दूसरा खंड प्रकाशित किया। शेष आठ खंड 1950 से 1968 के बीच प्रकाशित हुए।\n\n1886 में धार्मिक अभिषेक के पश्चात मायोर्का की पैरिश में अलकुवे पुरोहित बन गए। दो वर्ष पश्चात 1888 में पाल्मा की सेमिनरी में ये इक्लीज़ीऐस्टिकल इतिहास (गिरजाघर संबंधी इतिहास) के प्राध्यापक बन गए। 1898 में मायोर्का के नए बिशप पेरे योन काम्पिन ई बार्सेलो ने इन्हें मायोर्का धर्मप्रदेश का विकर जनरल नियुक्त किया। 1916 तक ये इस पद पर काबिज रहे। 1905 में इन्हें मायोर्का कैथेड्रल के मजिस्टर्ल कैनन का पद भी प्राप्त हुआ।\n\nअलकुवे द्वारा रचित कार्यो में कुछ निम्नलिखित हैं:\n\nअलकुवे पर हुए अनुसन्धान में से कुछ निम्नलिखित हैं:\n\n", "id": "558386", "title": "अन्तोनी मारिया अलकुवे ई सुरेदा"}
{"url": "https://hi.wikipedia.org/wiki?curid=558419", "text": "कैफ़ भोपाली\n\nकैफ़ भोपाली ने कई हिंदी फिल्मों में गीत लिखे, किन्तु 1972 में बनी पाक़ीज़ा उनकी यादगार फिल्म रही। इस फिल्म के लगभग सभी गाने लोकप्रिय हुए, जैसे \"तीरे नज़र..\", \"चलो दिलदार चलो, चाँद के पार चलो...\" आदि।\n\nसत्तर-अस्सी के दशक में वे लगातार मुशायरों की जान बने रहे। उन्होंने कई प्रसिद्ध गज़लें कही है, जैसे \"तेरा चेहरा कितना सुहाना लगता है\", \"झूम के जब रिन्दों ने पिला दी\" आदि जिसे आवाज़ दी है जगजीत सिंह ने।कमाल अमरोही की एक और फिल्म रज़िया सुल्तान में उनके द्वारा लिखा एक गाना \"ऐ खुदा शुक्र तेरा...\" काफी लोकप्रिय हुआ। उनकी पुत्री \"परवीन कैफ़\" भी उर्दू की मशहूर शायरा हैं।\n\n\n", "id": "558419", "title": "कैफ़ भोपाली"}
{"url": "https://hi.wikipedia.org/wiki?curid=558468", "text": "ओज़ियास मार्क\n\nओज़ियास मार्क (; 1400 – 3 मार्च 1459) मध्यकालीन वैलेंसियाई कवि और नाईट थे। गन्दिया के निवासी मार्क वैलेंसियाई साहित्य की स्वर्ण शताब्दी (कैटलन: \"Segle d'or\") के सबसे महत्वपूर्ण कवि माने जाते हैं। इनके द्वारा रचित कविताओं ने स्पेन के साहित्य पर भी गहरा प्रभाव छोड़ा।\n\nएक छोटे वैलेंसियाई कुलीन परिवार में जन्मे मार्क की रचनाओं ने पन्द्रहवीं शताब्दी के अंत से पुनर्जागरण में एक विशिष्ट योगदान दिया। इनकी कविताएँ मुख्य रूप से मानव जीवन के दो महत्वपूर्ण विषयों पर आधारित हैं: प्रेम और मृत्यु।\n\nओज़ियास मार्क के जीवन के बारे में व्यापक व सटीक जानकारी अधिक मात्रा में उपलब्ध नहीं है। इनका जन्म पेरे मार्क के एक छोटे कुलीन घर में 1400 के आसपास हुआ था, जो स्वयं भी एक कवि थे। इनकी माता लायोनोर डी रिपोल इनके पिता की दूसरी पत्नी थीं। इनके पश्चात इनकी माता ने पेरोना नाम की लडकी को भी जन्म दिया था। इनके परिवार के सदस्य आरागोन के सम्राज्य में वकील और अधिकारी जैसे पदों पर काबिज रह चुके थे। इनकी पारिवारिक सम्पत्ति इनके ताऊ याओमे मार्क के अधिकार में चली गई थी।\n\n1413 में किशोर अवस्था में ही इनके पिता की मृत्यु के पश्चात ये परिवार के मुख्या बन गए। इनका ज्यादातर यौवन गान्दिया की डची में बीता जो इनका गृहनगर था। अपनी सामाजिक प्रतिष्ठा के कारण इन्होंने नाईट का प्रशिक्षण प्राप्त किया, परन्तु बचपन से ही ये किताबी भी थे। अपने ताऊ और पिता की तरह कविता निर्माण में इनकी रूचि बचपन से ही विकसित होती चली गई। 1419 में अपनी माता को सार्वभौमिक वारिस घोषित करने के पश्चात 1420 में ये सेना में भर्ती हो गए। महाराज अल्फोन्सो की सेना में इन्होंने कई युद्धों में हिस्सा लिया। 1424 में ये नौसेना में शामिल हो गए। सम्राज्य की सेना में अपनी सेवाओं के लिए 1425 में महाराज अल्फोन्सो ने इन्हें गान्दिया के नजदीक क्षेत्रीय विशेषाधिकार इनाम के तौर पर प्रदान किया। छोटी उम्र से ही ये महाराज के भूमध्य सागर में होने वाले अभियानों में हिस्सा लिया करते थे। 1427 में ऐसे ही एक अभियान से अपने देश वापस आने के पश्चात ये गान्दिया में बस गए। इस अभियान के पश्चात इन्होंने जीवन भर अपना जन्म क्षेत्र नहीं छोड़ा। 1429 में इनकी माता की मृत्यु हो गई और इनके ऊपर इनकी बहरी बहन की देखभाल की जिम्मेदारी आई।\n\nमार्क ने अपने जीवन में दो बार विवाह किया: सर्वप्रथम इसाबेल म्रतोरेल से और फ़िर योआना इस्कोरना के साथ। 1450 में मार्क गान्दिया से वैलेंसिया रहने चले गए। 3 मार्च 1459 को वैलेंसिया में ही इनकी मृत्यु हुई। हालांकि इनको तो इनके पारिवारिक वैलेंसिया चैपल में ही दफ़नाया गया था परन्तु इनकी दोनों पत्नियाँ और परिवार के दूसरे सदस्य सेंट येरोनी डी कोतल्बा मठ में दफनाए गए। इनके पाँच नाजायज़ बच्चे थे परन्तु कोई भी वैध उत्तराधिकारी नहीं था।\n\nअपने पिता से विरासत में आसान संपत्ति प्राप्त करने के साथ-साथ आरागोन के राजकुमार वियाना के चार्ल्स के संरक्षक की शक्तिशाली भूमिका निभाने के कारण मार्च काव्यात्मक रचना के लिए स्वयं को समर्पित करने में सक्षम थे। इनकी कविताएँ मुख्य रूप से मानव जीवन के दो महत्वपूर्ण विषयों पर आधारित हैं: प्रेम और मृत्यु। मार्च एक बहुत मूल और विशेष स्वभाव के कवि थे।\n\nमार्च उन कुछ प्रथम कवियों में से एक थे जिन्होंने अपनी रचनाओं में ट्रिबाडो भाषा ऑक्सितान के बजाय स्थानीय मातृभाषा वैलेंसियाई का इस्तेमाल किया। इनकी कविताएँ अस्पष्टता और कभी-कभी नीरस रुग्णता द्वारा चिह्नित की जाती हैं, जिनमें इच्छा और नैतिकता के बीच की परस्पर विरोधी लड़ाई दिखती है। ये अपने समकालीनों के बीच वर्चस्व के पूरी तरह से हकदार थे और इसमें कोई शक नहीं कि इनकी नवीनता की सफ़लता ने हुआन बुस्कान को कैस्तिलियन में इतालवी छंद-विद्या समाविष्ट करने के लिए प्रेरित किया। इनकी रचनाएँ शुरुआत में पांडुलिपियों में प्रेषित हुईं व 1543 में पहली बार उन्हें वैलेंसियाई में मुद्रित संस्करण प्राप्त हुआ परन्तु उनका स्पेनी भाषा में पहले ही 1539 में अनूदित किया जा चुका था।\n\nइनकी कुछ उत्कृष्ट रचनाओं में शामिल हैं: \"प्लेना डी सैनी\", \"ली ऐन्त्रे कार्ड्स\", \"आमोर, आमोर\", \"मोन दारेर्र बे\" और \"ओ, फ़ोल आमोर\"।\n\n", "id": "558468", "title": "ओज़ियास मार्क"}
{"url": "https://hi.wikipedia.org/wiki?curid=558490", "text": "कम्पनी सचिव\n\nकम्पनी सचिव (Company Secretary) निजी क्षेत्र की कम्पनियों तथा सार्वजनिक क्षेत्र के संस्थान का एक उच्च पद है। यह प्रायः प्रबन्धक या उससे भी ऊँचा पद है। कम्पनी सचिव का दायित्व कम्पनी का दक्षतापूर्वक प्रबन्धन करना है किन्तु उसका मुख्य दायित्व यह सुनिश्चित करना है कि संस्था कम्पनी कानूनों का पालन करते हुए प्रगति करे। निदेशक मण्डल द्वारा लिए गये निर्णयों को लागू किए जाँय - यह सुनिश्चित करना भी उसका दायित्व है।\n\nसी एस को एक कम्पनी के प्रधान अफसरों में से एक माना जाता है। ट्रेनिंग के दौरान सीखे हुए क्षेत्र के अनुसार वह अपना कार्य विभिन्न क्षेत्रों में दक्षता पूर्वक करता है जैसे फाइनेंस, आकउन्टस्, लीगल एडमिनिस्ट्रेषन एवं निजी डिविजन इत्यादि। अन्य कार्य क्षेत्र में सम्मिलित है- विधि सम्बन्धी जानकारी एवं कम्पनी सम्बन्धी सभी कार्य। ‘बोर्ड ऑफ डायरेक्टर’ की मीटिंग सम्बन्धि जानकारी, मीटिंग को आयोजित करने से लेकर सारे रिकार्ड तक सारी जिम्मेदारी सी एस की होती है। कम्पनी के आवश्यकतानुसार केन्द्र / राज्य सेल्स टेक्स, एक्साइज, लेबर एवं कार्परेट सम्बन्धि सभी तथ्य सी एस की जिम्मेदारियों में शामिल है। संस्था निवेश, प्रोजेक्ट स्वीकृति, लाइसेन्स एवं परमिट उपलब्ध करना एम आर टी पी (मोनोपाली एण्ड रेस्ट्रिक्टिव ट्रेड प्रेक्टिस एक्ट) और फेरा (फॉरिन एक्सचेंज रेगुलेषन एक्ट) से सम्बन्धी कार्य भी सी एस के कार्य क्षेत्र में आता है। कम्पनी के वार्षिक रिटर्न भी कम्पनी सी ए को ही भरने पड़ते हैं।\n\nभारत में कम्पनी एक्ट के तहत न्यूनतम 50 लाख रू. लागत वाली कम्पनी को सी एस की आवश्यकता होती है।\n\n\n", "id": "558490", "title": "कम्पनी सचिव"}
{"url": "https://hi.wikipedia.org/wiki?curid=558526", "text": "मिशेल बाचेलेत\n\nवेरोनिका मिशेल बाचेलेत जेरिया (जन्म: 29 सितंबर 1951) चिली की सोशलिस्ट पार्टी से जुड़ी एक राजनीतिज्ञ हैं और 11 मार्च 2014 के बाद से चिली की राष्ट्रपति है। उन्होने पूर्व में भी 2006 से 2010 के बीच इस गणराज्य की राष्ट्रपति के रूप में सेवा की हैं। उन्हें चिली गणराज्य की पहली महिला राष्ट्रपति बनाने का सौभाग्य प्राप्त है। 2010 में राष्ट्रपति का पद छोड़ने के बाद उन्होने समानता और महिलाओं के सशक्तिकरण के लिए नव निर्मित \"संयुक्त राष्ट्र महिला निकाय\" के पहली कार्यकारी निदेशक के रूप में दिसंबर 2013 तक अपनी सेवाएँ दी हैं। प्रतिस्पर्धी चुनावों में दो बार अपने देश की राष्ट्रपति बनाने वाली 1932 के बाद वे पहली महिला है।\n\nबाचेलेत ने अध्ययन के पश्चात सेना में चिकित्सक के रूप में अपनी सेवाएँ दे चुकी हैं। साथ ही अपने देश में स्वास्थ्य मंत्री और रक्षा मंत्री का उत्तरदायित्व निभा चुकी हैं तथा रिकार्डो लागोस की राष्ट्रपति के रूप में सेवा भी कर चुकी हैं। वे तीन बच्चों की माँ हैं और नास्तिक भी।वे देशी भाषा के रूप में स्पेनिश का उपयोग करती हैं, किन्तु अंग्रेजी, जर्मन, पुर्तगाली और फ्रेंच भी धारा प्रवाह बोलती हैं।\n", "id": "558526", "title": "मिशेल बाचेलेत"}
{"url": "https://hi.wikipedia.org/wiki?curid=558539", "text": "कृषि विस्तार\n\nकृषि विस्तार (agricultural extension) को सामान्यतः ऐसी प्रक्रिया और प्रणाली के रूप में किया जाता है जिसमें कृषि पद्धतियों से संबंधिात सूचना, ज्ञान और कौशल उनके ग्राहकों को विभिन्न चैनलों के माधयम से संप्रेषित किए जाते हैं। कृषि विस्तार ज्ञान का निर्माण और प्रसार करने में और सक्षम निर्णयकर्ता बनने के लिए कृषकों को शिक्षा प्रदान करने में सामान्यतया ‘केन्द्र बिंदु‘ माना जाता है।\n\nकृषि विस्तार का प्राथमिक लक्ष्य कृषक परिवारों को तेजी से परिवर्तित होती सामाजिक, राजनीतिक और आर्थिक परिस्थितियों को धयान में रखते हुए उनके उत्पादन और विपणन संबंध रणनीतियों को उनके अनुकूल बनाने में सहायता करना है ताकि वे आगे चलकर अपनी निजीतथा समुदाय की प्राथमिकताओं के अनुसार अपने जीवन को ढाल सकें।\n\nकृषि क्षेत्र में, ज्ञान और निर्णय लेने की क्षमता यह अवधारित करती है कि किस प्रकार उत्पादन कारकों अर्थात मृदा, जल और पूंजी का उपयोग किया जा सकता है। ज्ञान का सृजन करने और उसका प्रसार करने, तथा कृशकों को निर्णय लेने में सक्षम बनाने के लिए कृषि विस्तार केन्द्रीय भूमिका निभाता है। अतः विस्तार अधिाकांश विकास परियोजनाओं में एक महत्वपूर्ण भूमिका निभाता है। \n\n‘‘विस्तार‘‘ शब्द की उत्पत्ति 1866 में इंग्लैंड में विश्वविद्यालय विस्तार की एक प्रणाली के साथ हुई जिसे पहले कैम्ब्रिज और ऑक्सफोर्ड विश्वविद्यालयों द्वारा आरंभ किया गया था और बाद में इंग्लैंड तथा अन्य देशों में अन्य शैक्षणिक संस्थाओं द्वारा अपनाया गया। ‘विस्तार शिक्षा‘ शब्द का सर्वप्रथम प्रयोग कैम्ब्रिज विश्वविद्यालय द्वारा विश्वविद्यालयों के शैक्षणिक लाभों को साधारण लोगों तक पहुंचाना था। ऐसे अनेक विशेषज्ञ और वृत्तिक हैं जिन्होंने विस्तार को अलग-अलग रूप से परिभाषित किया है तथा उस पर अपनी राय व्यक्त की है जिनमें उन्होंने विस्तार के कार्यों के विभिन्न स्वरूपों को दर्शाया है। \n\nऐतिहासिक रूप से, ग्रामीण लोगों के लिए विस्तार का अर्थ है कृषि और गृह-अर्थव्यवस्था में शिक्षा। यह शिक्षा व्यावहारिक है जिसका लक्ष्य फार्म और घर में सुधार लाना है। \n\nएसमिंजर (1957) के अनुसार, विस्तार शिक्षा है और इसका उद्देश्य उन लोगों की अभिवृत्तियों और क्रियाकलापों में परिवर्तन लाना है जिनके साथ कार्य कियाजाना है। लीगंस (1961) ने विस्तार शिक्षा की परिकल्पना ऐसे अनुप्रयुक्त विज्ञान के रूप में की है जिसमें अनुसंधान, संचित क्षेत्रीय अनुभावों से ली गई विषयवस्तु तथा वयस्कों और युवाओं के लिए विद्यालय से बाहर शिक्षा की समस्याओं पर केन्द्रित हानि, सिद्धांतों, विषयवस्तु और पद्धतियों के एक निकाय में उपयोगी प्रौद्योगिकी के साथ संश्लिष्ट व्यवहारात्मक विज्ञान से लिए गए प्रासंगिक सिद्धांत अंतर्निहित होते हैं। \n\nक्षेत्र में कार्य करने के अलावा विस्तार औपचारिक रूप से कॉलेजों और विश्वविद्यालयों में पढ़ाया जाता है जिसके परिणामस्वरूप डिग्रियां प्रदान की जाती हैं। विस्तार में शोध भी किया जाता है। विस्तार के संबंध में जो बात अनोखी है, वह ग्रामीण समुदाय के सामाजिक-आर्थिक रूपांतरण में इस विषय की जानकारी का प्रयोग करना है। इस सन्दर्भ में, विस्तार को लोगों के जीवन की गुणवत्ता में संपोषणीय सुधार लाने के लिए उनकी क्षमताओं के विस्तार को लोगों के जीवन की गुणवत्ता में संपोषणीय सुधार लाने के लिए उनकी क्षमताओं के विस्तार को लोगों के जीवन की गुणवत्ता में संपोषणीय सुधार लाने के लिए उनकी क्षमताओं के विस्तार को लोगों के जीवन की गुणवत्ता में संपोषणीय सुधार लाने के लिए उनकी क्षमताओं के विकास के विज्ञान के रूप में परिभाषित किय विकास के विज्ञान के रूप में परिभाषित किया जा सकता है। विस्तार का मुख्य उद्देश्य मानव संसाधन विकास है। \n\nविस्तार की अवधारणा निम्नलिखित बुनियादी आधार-वाक्यों पर आधारित हैः- \n\n\n\n\n\n\nविस्तार उद्देश्य विस्तार उद्देश्य विस्तार के सामान्य उद्देश्य हैं-\n\n\n\n\n\n\nज्ञान में परिवर्तनः का अर्थ है उस बात में परिवर्तन जो लोग जानते हैं। उदाहरण के लिए, जो किसान एचवाईवी फसल के बारे में नहीं जानते हैं, वे विस्तार कार्यक्रमों में भाग लेने के माधयम से इसके बारे में जान जाते हैं। विस्तार अभिकर्ता (ईए) जो सूचना प्रौद्योगिकीको नहीं जानते हैं, प्रशिक्षण पाठ्यक्रम में भाग लेने के पश्चात इनके विषय में जान जाते हैं। \n\nकौशल में परिवर्तनः कार्य को करने की तकनीक में परिवर्तन है। किसानों ने एचवाईवी फसल को उगाने की तकनीक सीखी, जिसे वे पहले नहीं जानते थे। ईए ने आईटी को प्रयोग करने का कौशल सीखा। कृषि अभिवृत्ति अभिवृत्ति में परिवर्तन में कतिपय बातों के प्रति भावना या प्रतिक्रिया परिवर्तन शामिल है। किसानों ने एचवाईवी फसल के प्रति एक अनुकूल अभिवृत्ति विकसित की। ईए ने विस्तार कार्यक्रम में इसके प्रयोग के बारे में अनुकूल भावना विकसित की। \n\nसमझ में परिवर्तन का अर्थ है बोध में परिवर्तन। किसानों ने विद्यमान फसलों की किस्मों की तुलना में अपने कृषि प्रणाली में एचवाईवी फसल के महत्व तथा उसपरिमाण को महसूस किया जिस तक यह उनके लिए आर्थिक दृष्टि से लाभप्रद तथा वांछनीय है। ईए ने आईटी के प्रयोग को तथा उस परिमाण को समझा जिस तक यह विस्तार कार्य को और अधिाक प्रभावी बनाती है। \n\nलक्ष्य में परिवर्तन किसी निश्चित दिशा में वह दूरी है जिसे निर्धारित समयावधिा के भीतर किसी व्यक्ति के द्वारा तय किया जाता है। यह वह परिमाण है, जिस तक कृषकों ने फसल उत्पादन में अपने लक्ष्य को Ηपर उठाया है, अर्थात् एचवाईवी फसल की पैदावार करके किसीमौसम विशेष में फसल की पैदावार प्रति हेक्टेयर पांच क्विंटल बढ़ाना। ईए ने सूचना प्रौद्योगिकी का प्रयोग करके एक निश्चित अवधिा के भीतर किसानों द्वारा अपनाई गई संवर्धिात प्रक्रिया हासिल करने का लक्ष्य निर्धारित किया। \n\nकार्रवाई में परिवर्तन का अर्थ है निष्पादन या चीजों कोकरने में परिवर्तन। जिन किसानों ने पहले एचवाईवी फसल नहीं उगाई, उन्होंने अब उसे उगाया। जिन ईए ने पहले इनका प्रयोग अपने विस्तार कार्यक्रमों में नहीं किया, उन्होंने इसका प्रयोग आरंभ कर दिया। \n\nआत्मविश्वास में परिवर्तन में आत्मनिर्भरता शामिल है। किसानों ने यह निश्चित कर लिया कि उनमें फसल की पैदावार बढ़ाने की योग्यता है। ईए ने बेहतर विस्तार कार्य करने के लिए अपनी योग्यता में आस्था विकसित कर ली। आत्मविश्वास अथवा आत्मनिर्भरता का विकास हमारीप्रगति के लिए ठोस आधार है। \n\nव्यवहार में वांछनीय परिवर्तन लाना विस्तार का महत्वपूर्ण कार्य हैः वर्तन लाना विस्तार का महत्वपूर्ण कार्य हैः वर्तन लाना विस्तार का महत्वपूर्ण कार्य हैः इस प्रयोजनार्थ, विस्तार कार्मिक विस्तार कार्य को अधिाक प्रभावी बनाने के लिए निरंतर नई जानकारी की तलाश करेंगे। किसान और गृहणियां भी अपनी स्वयं की पहल से निरंतर अपने खेत तथा घर में सुधार लाने के तरीके ढूंढ़ती हैं। यह कार्य कठिन है क्योंकि लाखों किसान परिवार कम शिक्षित होने के साथ-साथ अपनी-अपनी आस्थाओं, मूल्यों, अभिवृत्तियों और बाधाओं के साथ विशाल क्षेत्र में फैले हुए हैं तथा विविध उद्यमों में कार्यरत हैं। \n\nसिद्धांत सामान्य दिशा-निर्देश हैं, जो एक सुसंगत प्रकारसे निर्णय और कार्रवाई का आधार निर्मित करते हैं। विस्तार में सार्वभौमिक सत्य प्रस्तुत किया जाता है जिसे विभिन्न विविध स्थितियों और परिस्थितियों के अंतर्गत बेहतर पाया गया है। \n\n\n\n\n\n\n\n\n\n\n\n\nकेल्से और हर्ने (1967) के अनुसार, विस्तार शिक्षा काबुनियादी दर्शन लोगों को यह सिखाना है कि चिंतन कैसे करें और किस बात का चिंतन न करें। विस्तार का विशिष्ट कार्य प्रेरणा देना, विशिष्ट सलाह और तकनीकी सहायता की आपूर्ति करना तथा परामर्श देना है ताकि यह देखा जा सके कि अपनी स्वयं की समस्याओं को ‘सूचीबद्ध‘ करने, अपने स्वयं के मार्गों को तय करने केलिए लोग किस प्रकार व्यक्ति विशेष, परिवारों, समूहों और समुदायों के रूप में एकजुट होकर एक इकाई के रूप में कार्य करते हैं और यह कि वे किस प्रकार अपने उद्देश्यों की प्राप्ति करते हैं। दृढ़ विस्तार दर्शन सदैवही अग्रदर्शी होता है। यह दर्शन विस्तार की आवश्यकताओं और स्तरों का आधार बन जाता है। \n\nविस्तार की आवश्यकता उस तथ्य से उत्पन्न होती है कि साधारणतया ग्रामीण लोगों और विशेषतया कृषकों की स्थिति में सुधार किए जाने की आवश्यकता है। क्या विद्यमान है अर्थात वास्तविक स्थिति तथा क्या होना चाहिए अर्थात अपेक्षित स्थिति, के बीच अंतर विद्यमान है। इस अंतर को उनके उद्यमों में विज्ञान और प्रौद्योगिकी का अनुप्रयोग करके तथा उनके व्यवहार में उपयुक्त परिवर्तन लाने के माधयम से कम किया जाना है। सूपे (1987) के अनुसार, अनुसंधानकर्ता के पास ग्रामीणों को वैज्ञानिक पद्धतियां अपनाने के लिए प्रोत्साहित करने तथा उनसे ग्रामीण समस्याओं का पता लगाने का न तो समय होता है और न ही वे इसके लिए तैयार होते हैं। इसी प्रकार, सभी कृषकों के लिए भी अनुसंधान केन्द्रों पर जाना और आवश्यक जानकारी हासिल करना कठिन होता है। अतः एक ऐसी एजेंसी की आवश्यकता है जो कृषकों को अनुसंधान के निष्कर्ष समझा जा सके तथा अनुसंधान के लिए उनकी समस्याओं को प्रस्तुत कर सके ताकि उनका समाधान निकाला जा सके। इस अंतर को विस्तार एजेंसी द्वारा कम किया जाता है। \n\nसामान्यतया विस्तार के दो स्तर माने जाते हैं, विस्तार शिक्षा और विस्तार सेवा। इन दोनों स्तरों पर विस्तार एक-दूसरे से संबंधिात है परंतु साथ ही वे अपनी-अपनी अलग पहचान बनाए रखते हैं। विस्तार शिक्षा - विस्तार शिक्षा - विस्तार शिक्षा की भूमिका सामान्यतः उच्च शिक्षण संस्थाओं द्वारा निष्पादित की जाती है जैसे कृषि और अन्य विश्वविद्यालय और कॉलेज, आईसीएआर संस्थान, गृह विज्ञान कॉलेज और शीर्षस्थ प्रशिक्षण और विस्तार संगठन। विश्वविद्यालय स्तर पर विस्तार शिक्षण और अनुसंधान से एकीकृत है, जबकि अनुसंधान स्तर पर, विस्तार अनुसंधान से एकीकृत है। अन्य शीर्षस्थ स्तर के संगठनों में, विस्तार सामान्यतया विस्तार में प्रशिक्षण के साथ एकीकृत है।\n\n", "id": "558539", "title": "कृषि विस्तार"}
{"url": "https://hi.wikipedia.org/wiki?curid=558544", "text": "आत्माराम\n\nडॉ आत्माराम (१२ अक्टुबर, १९०८ - ६ फ़रवरी १९८३) भारत के एक प्रसिद्ध वैज्ञानिक थे। उनकी स्मृति में केन्द्रीय हिन्दी संस्थान द्वारा 'आत्माराम पुरस्कार' दिया जाता है।\nचश्मे के काँच के निर्माण में उनका उल्लेखनीय योगदान था। वे केन्‍द्रीय कांच एवं सिरामिक अनुसन्धान संस्‍थान के निदेशक रहे तथा २१ अगस्त १९६६ को वैज्ञानिक एवं औद्योगिक अनुसंधान परिषद के महानिदेशक का पद संभाला।\n\nडॉ आत्माराम का जन्म उत्तर प्रदेश के बिजनौर जिले के पिलाना गाँव में हुआ था। आपके पिता लाला भगवानदास एक साधारण पटवारी थे।\n\n\n\n\n", "id": "558544", "title": "आत्माराम"}
{"url": "https://hi.wikipedia.org/wiki?curid=558546", "text": "आत्मा राम\n\nआत्मा राम १८०० के आरम्भिक दिनों में अफगानिस्तान में एक हिन्दू मंत्री थे। कहा जाता है कि उन्होने भारत और तुरान के बीच व्यापार को बढ़ावा दिया।\n\n", "id": "558546", "title": "आत्मा राम"}
{"url": "https://hi.wikipedia.org/wiki?curid=558552", "text": "देहाती पुस्तक भण्डार\n\nदेहाती पुस्तक भण्डार भारत का एक प्रकाशन गृह है। इसकी स्थापना १९३७ में लाला धोनीमल अग्रवाल ने की थी। 'हंस प्रकाशन' और 'क्रिएटिव पब्लिकेशन्स' इसके सहायक प्रकाशन हैं। देहाती पुस्तक भण्डार तकनीकी, चिकित्सकीय एवं सामान्य जन के लिए उपयोगी अन्य पुस्तकें हिन्दी में प्रकाशित करते हैं। \n\n", "id": "558552", "title": "देहाती पुस्तक भण्डार"}
{"url": "https://hi.wikipedia.org/wiki?curid=558553", "text": "पोप कॅलिक्स्टस तृतीय\n\nपोप कॅलिक्स्टस तृतीय या कॅलिक्स्टस तृतीय (; 31 दिसम्बर 1378 – 6 अगस्त 1458) 8 अप्रैल 1455 से 1458 में अपनी मृत्यु तक पोप थे, जो कि रोमन कैथोलिक गिरजाघर के राजाध्यक्ष होता है। ये ऐसे अंतिम पोप थे जिन्होंने चुनाव के पश्चात 'कॅलिक्स्टस' नाम ग्रहण किया। चुनाव से पूर्व इनका नाम अल्फोंस डी बोर्हा था।\n\nपश्चिमी मतभेद के दौरान कॅलिक्स्टस ने प्रतिपोप बेनेडिक्ट तृतीय का समर्थन किया था और 1429 में प्रतिपोप क्लेमेंट अष्टम को पोप मार्टिन पंचम के आधीन करने में ये प्रेरक शक्ति थे। अपने कैरियर की शुरुआती इन्होंने येइडा विश्विद्यालय में कानून के प्राध्यापक के रूप में गुजरा। इसके पश्चात ये आरागोन के महाराज की सेवा में राजनयिक बन गए। पोप यूजीन चतुर्थ की आरागोन के महाराज अल्फोंसो पंचम के साथ संधि कराने के पश्चात ये कार्डिनल बने व 1455 के पापल सम्मेलन में पोप चुने गए। धार्मिक रूप से ये बहुत कट्टर थे। पोप के पद पर रहते हुए इन्होंने कई विवादित व नवीन आदेश जारी किए थे, जिनमें से अफ्रीकियो और काफ़िरो को गुलाम बनाने का बुल जारी करना व दोपहर को गिरजाघर के घंटे बजाना कुछ प्रमुख हैं। कैथोलिक गिरजाघर की गतिविधियों में इन्होंने अपने परिवार के सदस्यों को काफ़ी समर्थन किया व उन्हें लाभ भी पहुँचाया और शायद इन्ही की वजह से इनके एक भतीजे आगे चल कर पोप अलेक्जेंडर छठे बने। जोन ऑफ़ आर्क की मृत्यु के 24 साल बाद एक मुकदमे के पश्चात कॅलिक्स्टस ने उन्हें निर्दोष घोषित किया था।\n\nअल्फोंस डी बोर्हा का जन्म ला टोर्रेटा, जो अब स्पेन के वैलेंसियाई समुदाय की क्नाल्स नगरपालिका की एक बस्ती है। परन्तु इनके जन्म के समय यह आरागोन के क्राउन के तहत आने वाले वैलेंसिया सम्राज्य का हिस्सा था। इनके पिता का नाम डोमिंगो डी बोर्हा था व इनकी माता फ्रान्सीना यान्सोल थीं। पश्चिमी मतभेद के दौरान इन्होंने प्रतिपोप बेनेडिक्ट तृतीय का समर्थन किया था और 1429 में प्रतिपोप क्लेमेंट अष्टम को पोप मार्टिन पंचम के आधीन करने में ये प्रेरक शक्ति थे।\n\nइनका शुरुआती कैरियर येइडा विश्विद्यालय में कानून के प्राध्यापक के रूप में गुजरा। इसके पश्चात ये आरागोन के महाराज की सेवा में राजनयिक बन गए, विशेष रूप से बाज़ल की परिषद के दौरान (1431–1439)। पोप यूजीन चतुर्थ की आरागोन के महाराज अल्फोंसो पंचम के साथ संधि कराने के पश्चात ये कार्डिनल बन गए।\n\nबोर्हा को 1455 में आयोजित हुए पापल सम्मेलन के दौरान काफी वृद्ध अवस्था \"समझौता उम्मीदवार\" के तौर पर पापल पद के लिए चुना गया और इन्होंने 'कॅलिक्स्टस तृतीय' नाम ग्रहण किया। इस नाम को अपनाने वाले ये अंतिम पोप थे। इन्हें इतिहासकार अत्याधिक धर्मपरायण मानते हैं, एक ऐसे व्यक्तित्व वाले पोप जो होली सी (धर्ममण्डल) प्राधिकरण में दृढ़ विश्वास रखते थे। भविष्य के बॉरजा परिवार में से आने वाले दूसरे पोप (अलेक्जेंडर छठवें) की तरह ये भी अपने निकट परिवार को अग्रिम करने के लिए बहुत हद तक चले गए थे।\n\n1456 में इन्होंने पुर्तगाल के लिए पापल बुल \"इन्टर कायेटरा\" जारी किया। इस बुल द्वारा इन्होंने पुर्तगाल के उस अधिकार की पुन: पुष्टि करी जो उसे पूर्व में जारी हुए \"रोमानुस पोंतिफ़ेक्स\" और \"दुम दिवेर्सस\" बुलो द्वारा प्राप्त हुआ था, जिनमें उसे काफ़िरो और मूरो को गुलाम बनाने का अधिकार मिला था। अर्थात इन्होंने अफ़्रीकियो की दास प्रथा को जारी रखा। \"रोमानुस पोंतिफ़ेक्स\" के इस पुष्टिकरण द्वारा इन्होंने पुर्तगाल को राजकुमार हैनरी द नेविगेटर के अंतर्गत सैन्य सम्मान ऑडर ऑफ़ क्राइस्ट भी दिया। \n\n1456 का \"इन्टर कायेटरा\" हालांकि पूर्व में पोप यूजीन चतुर्थ के 1435 में जारी किए बुल \"सिकुत दुदुम\" का सीधा उल्लंघन था, जिसमें उन्होंने यह स्पष्ट किया गया था कि काफ़िरो का जन्म भी भगवान की छवि में हुआ है तथा उनमें भी आत्मा है, जिसका निष्कर्ष यह था कि किसी भी ईसाई धर्म के अनुयायी को उनकी स्वतंत्रता छीनने का अधिकार नहीं है। \n\nपोप कॅलिक्स्टस ने 1453 में उस्मानी साम्राज्य के विरुद्ध क्रूसेड शुरू करने का आग्रह किया था, जिन्होंने कुस्तुंतुनिया पर कब्ज़ा कर लिया था, परन्तु इनकी इस पुकार को ईसाई राजकुमारों के बीच समर्थन प्राप्त नहीं हुआ।\n\n20 फ़रवरी 1456 को पोप ने अपने दो भतीजो को कार्डिनल पदों पर उन्नत किया। उनमें से पहले थे रोड्रिगो डी बोर्हा, जो बाद में पोप अलेक्जेंडर छठे (1492–1503) बनें, जो अपने कथित भ्रष्टाचार और अनैतिकता के लिए कुख्यात हुए। दूसरे थे लुईस हुलियाँ डी मिला।\n\n29 जून 1456 को कॅलिक्स्टस ने यूरोप भर के गिरजाघरो के घंटो को प्राथना के आह्वान के लिए दोपहर में बजाने का आदेश दिया। जैसे-जैसे आदेश यूरोप भर में फैला, घंटो को बजाने की परम्परा को क्रूसेड के अंतर्गत हुई बॅलग्रेड की घेराबंदी के समय बॅलग्रेड शहर के रक्षकों के लिए विश्वासियों से प्राथना करने के आह्वान के तरीके के तौर पर भी इस्तेमाल किया गया। इस युद्ध में ईसाईयों को तुर्को के विरुद्ध बड़ी जीत प्राप्त हुई और अंग्रेज़ी व स्पेनी सम्राज्य (जिन्हें जीत की खबर सबसे पहले प्राप्त हुई) में जीत की ख़ुशी में दोपहर को सभी गिरजाघरो के घंटे बजाए गए। इस परम्परा को आज भी कैथोलिक व पुराने प्रोटेस्टेंट गिराघर स्मरणोत्सव के तौर पर अपनाते हैं और दोपहर को गिरजाघरो के घंटे बजाते हैं। इसी जीत की ख़ुशी में कॅलिक्स्टस ने 6 अगस्त को 'परिवर्तन का पर्व' घोषित किया था, जिसे आज भी कई ईसाई सम्प्रदाय मनाते हैं।\n\nजोन ऑफ़ आर्क की मृत्यु के 24 साल बाद उनकी माँ और जनरल जोन ब्रेआल के अनुरोध पर पोप कॅलिक्स्टस ने नवम्बर 1455 में उनका मुकदमा फ़िर से शुरू करवाया और 7 जुलाई 1456 को उन्हें निर्दोष घोषित करने के पश्चात शहीद की उपाधि से सम्मानित किया।\n\nरोम में 6 अगस्त 1458 को कॅलिक्स्टस की मृत्यु हुई, ये अपनी मृत्यु तक पोप के पद पर काबिज रहे थे।\n\n", "id": "558553", "title": "पोप कॅलिक्स्टस तृतीय"}
{"url": "https://hi.wikipedia.org/wiki?curid=558562", "text": "सत्यप्रकाश सरस्वती\n\nडॉ सत्यप्रकाश सरस्वती (२४ सितम्बर १९०५ - १८ जनवरी १९९५) भारत के रसायनविद्, आध्यात्मिक-धार्मिक चिन्तक तथा लेखक और वक्ता थे। उन्होने जीवन का अधिकांश भाग इलाहाबाद विश्वविद्यालय में रसायन-विभाग के अध्यक्ष के रूप में बिताया। जीवन के उत्तरार्ध को उन्होने रघुवंशी राजाओं की भांति सामाजिक जागरण, लोकोपकार तथा ग्रन्थ-लेखन में व्यतीत किया।\n\nस्वामी सत्यप्रकाश सरस्वती का व्यक्तित्व अनेक अद्भुत विशिष्टताओं से संपन्न था। उन्हें 'विज्ञान, धर्म और साहित्य की त्रिवेणी' ठीक ही कहा गया है। सभी विशेषताएं एक साथ एक ही व्यक्ति में बहुत कम देखने में आती हैं। स्वामी जी विविध विषयों पर प्रभावी ढंग से सारगर्भित व्याख्यान देने में अपने समय में अद्भुत थे।\n\nचारों वेदों के अंग्रेजी भाष्य की रचना उनकी सबसे बड़ी उपलब्धि है।\n\nवेदपरायण स्वामी सत्यप्रकाश सरस्वती उच्चकोटि के विद्वान् एवं महान चिन्तक थे तथा वह असीमित रचनात्मक ऊर्जा के धनी थे। वेदों की ज्ञान गरिमा को विदेशी भी समझ लें अतएव अंग्रेजी में विशदरूप से २६ खण्डों में चारों वेदों का अथक परिश्रम् से यथातथ्य प्रस्तुत किया गया अनुवाद स्वामी जी का एक स्थायी संपत्ति की भाँति सर्वोपरि अनुदान है। उन्होने वैदिक वाङ्मय संबन्धी अनेक साहित्यों का सृजन भी किया जिनमें शतपथ ब्राह्मण की भूमिका, उपनिषदों की व्याख्या योगभाष्य आदि विशेष पठनीय हैं। विज्ञान संबन्धी अनेक पुस्तकें स्वामी जी ने लिखी हैं जो विश्वविद्यालय के पाठ्यक्रमों में तथा शोधार्थिओं के पाथेय बने हुए हैं।\n\nविश्वविद्यालयों में विज्ञान की शिक्षा हेतु ऊँचे स्तर के ग्रन्थ अंग्रेजी में अधिकतर ब्रिटिश विज्ञान विशारदों द्वारा लिखित ही उपलब्ध होते थे। डॉ॰ सत्यप्रकाश, इलाहाबाद विश्वविद्यालय के विज्ञान संकाय में अध्यापक होने के कारण भारतीय विद्यार्थियों की आवश्यकताओं को भली-भाँति अनुभव करते थे। अतः उन्होंने इसे दृष्टि में रखते हुए अंग्रेजी में विज्ञान से संबद्ध कई उपयोगी ग्रन्थ लिखे जो इस दिशा में उत्कृष्ट उदाहरण उपस्थित करते हैं। भारत ने प्राचीन काल में विज्ञान की विविध विधाओं में अन्वेषण कर विस्मयकारी प्रगति प्राप्त की थी। डॉ॰ सत्यप्रकाश ने समर्पित भाव से अथक परिश्रम कर तत्कालीन साहित्य को नवजीवन दे पूर्णरूपेण प्रमाणित कर दिया कि यह देश विज्ञान के क्षेत्र में अन्य देशों की अपेक्षा सर्वाधिक अग्रणी एवं सर्वोपरि है।\n\n\n\n", "id": "558562", "title": "सत्यप्रकाश सरस्वती"}
{"url": "https://hi.wikipedia.org/wiki?curid=558591", "text": "ट्रेन टू पाकिस्तान\n\nट्रेन टू पाकिस्तान या पाकिस्तान मेल (Train To Pakistan) सुप्रसिद्ध अंग्रेजी उपन्यासकार खुशवंत सिंह का 1956 में अमेरिका के ग्रोव प्रेस अवार्ड से पुरुस्कृत उपन्यास है। यह अगस्त 1947 में भारत विभाजन की त्रासदी पर केन्द्रित है।\n\n‘ट्रेन टू पाकिस्तान’ में पंजाब के एक कल्पित गांव ‘मनु माजरा’ की कहानी कहता है। यह गाँव भारत-पाक सीमा के क़रीब ही स्थित है यहाँ सदियों से मुसलमान और सिख मिल-जुल कर रह रहे हैं।\nपर देश के विभाजन के साथ ही स्थितियाँ बदल जाती हैं और लोग एक-दूसरे के ख़ून के प्यासे हो जाते हैं। यह सारा वृत्तांत एक प्रेम कहानी की पृष्ठभूमि में है।\n", "id": "558591", "title": "ट्रेन टू पाकिस्तान"}
{"url": "https://hi.wikipedia.org/wiki?curid=558604", "text": "जेपीईजी\n\nकंप्यूटिंग की भाषा में, जेपीईजी (अंग्रेज़ी में JPEG; उच्चारण:जेपेग) डिजिटल चित्रों के संपीड़न के लिए आमतौर पर इस्तेमाल किया जानेवाला एक फ़ाइल फॉर्मेट है। इस फॉर्मेट का उपयोग विशेष रूप से डिजिटल फोटोग्राफी द्वारा उत्पादित छवियों के लिए किया जाता है, जिनका एक्सटेंशन अक्सर .jpg होता है। संपीड़न की मात्रा बदली जा सकती है, जिससे की फ़ाइल आकार एवं गुणवत्ता के बीच अनुकूल संतुलन बनाया जा सकता है। आम तौर पर इस फॉर्मेट की मदद से छवि की गुणवत्ता में बिना अधिक नुकसान के 10:1 संपीड़न अनुपात प्राप्त किया जा सकता है।\n\nशब्द \"जेपीईजी\" इस मानक को बनाने वाले समूह जॉइंट फोटोग्राफिक एक्सपर्ट्स ग्रूप का संक्षिप्त नाम है।\n", "id": "558604", "title": "जेपीईजी"}
{"url": "https://hi.wikipedia.org/wiki?curid=558619", "text": "अनुलिपित्र\n\nअनुलिपित्र (stencil duplicator या mimeograph machine) कम मूल्य की प्रिंटिंग प्रेस है। यह कागज पर स्याही को एक स्तेंसिल से होकर बलपूर्वक प्रेषित करके प्रिन्ट करती है।\n", "id": "558619", "title": "अनुलिपित्र"}
{"url": "https://hi.wikipedia.org/wiki?curid=558620", "text": "भारतीय आमलेट\n\nभारतीय आमलेट ऑमलेट का एक प्रकार है जो मुख्यतः भारतीय व्यंजनों में प्रयुक्त होता है। इसमें प्रयुक्त होने वाले अवयव अण्डा, बूटी, टमाटर और मसाले हैं जो अलग-अलग क्षेत्रों में अलग-अलग अनुपात में काम में लिए जाते हैं।\n\nआमलेट पर कर्ष चीज डाली जाती है। आमलेट को कढ़ी के साथ अण्डे, श्रिम्प और/या चिकन को भी मसाले के रूप में मिलाया जाता है जिससे इसका स्वाद बढ़े।\n\n", "id": "558620", "title": "भारतीय आमलेट"}
{"url": "https://hi.wikipedia.org/wiki?curid=558637", "text": "संजीव कविरत्न\n\nरासनायके मुडियांसेलगे संजीव बण्डारा कविरत्न (२० सितम्बर १९६९ – १६ मार्च २०१४) एक श्रीलंकाई राजनीतिज्ञ थे। वो केन्द्रीय प्रांतीय परिषद और संसद सदस्य थे।\n\nसंजीव कविरत्न सांस्कृतिक मामलों के भूतपूर्व मंत्री स्वर्गीय पी॰बी॰ कविरत्न के पुत्र थे। वो पूर्व कृषि मंत्री जे॰पी॰ विजेरत्न बाण्ड के दामाद थे। उन्होंने अपनी शिक्षा आनन्द कॉलेज, कोलम्बो से प्राप्त की। वो केन्द्रीय प्रांतीय परिषद के १९९३ के चुनाव के साथ राजनीति में आये। उन्होंने २००१ के आम चुनावों में सफलता प्राप्त की और मताले जिले के प्रतिनिधि के रूप में संसद में पहुँचे।\n", "id": "558637", "title": "संजीव कविरत्न"}
{"url": "https://hi.wikipedia.org/wiki?curid=558668", "text": "2014 आईसीसी विश्व ट्वेंटी20\n\n2014 आईसीसी विश्व ट्वेंटी20 आईसीसी विश्व ट्वेंटी20 का पांचवा संस्करण था, जिसकी मेजबानी बांग्लादेश ने की। यह टूर्नामेंट 16 मार्च से 6 अप्रैल 2014 आयोजित हो रहा है। यह बांग्लादेश में तीन स्थानों पर खेला गया ये स्थान थे — ढाका, चटगाँव और सिलहट। अंतरराष्ट्रीय क्रिकेट परिषद ने बांग्लादेश को 2010 में इस टूर्नामेंट की मेजबानी दी। इस टूर्नामेंट का खिताब श्रीलंका ने भारत को 6 विकेट से हराकर जीता।\n\nपहले दौर और सुपर 10 के दौरान टीमों को इस प्रकार से अंक दिए गये: \n\nपहली बार इस टूर्नामेंट में 16 टीमें शामिल की गयीं हैं जिसमे दस पूर्णकालिक सदस्य तथा छह एसोसिएटेड सदस्य शामिल थी, जिन्होंने 2013 आईसीसी वर्ल्ड ट्वेंटी20 क्वालीफायर के जरिये टूर्नामेंट में जगह प्राप्त की। 8 अक्टूबर 2012 के अनुसार शीर्ष आठ टी20 रैंकिंग वाली टीमें (पूर्णकालिक सदस्य) सीधे सुपर 10 में प्रवेश किया। शेष आठ टीमों में दो टीमें ग्रूप चरण खेलकर सुपर 10 में जगह बनायी। \n\n\n\nसभी 16 टीमों के मध्य 12 और 19 मार्च 2014 के मध्य अभ्यास मैच खेले गए।\n\nसभी 16 टीमों की रैंकिंग आईसीसी द्वारा बनाये गए मापदंड के आधार पर तय की गयी है। \n\nस्रोत: \"क्रिकइंफो\"\n\nस्रोत: \"क्रिकइंफो\"\n\n", "id": "558668", "title": "2014 आईसीसी विश्व ट्वेंटी20"}
{"url": "https://hi.wikipedia.org/wiki?curid=558676", "text": "कारमेन अमाया\n\nकारमेन अमाया (; 2 नवम्बर 1918 – 19 नवम्बर 1963) रोमानी मूल की स्पेनी फ़्लामिन्को नृत्यांगना और गायिका थीं। बार्सिलोना की सोमोर्रोस्त्रो झुग्गी बस्ती में जन्मी अमाया को \"अपनी पीढ़ी की महानतम स्पेनी जिप्सी नृत्यांगना\" माना जाता है। इन्हें फ़्लामिन्को नृत्य इतिहास का सबसे असाधारण व्यक्तित्व भी माना गया है। \n\nगरीब परिवार में जन्मी और पली-बढ़ीं अमाया ने अपने गायन और नृत्य कैरियर की शुरुआत बार्सिलोना के शराबखानों से की, जहाँ ये दर्शकों द्वारा फ़र्श पर फैके सिक्के इकट्ठा किया करती थीं। समय के साथ-साथ इन्हें शोहरत और दौलत मिली परन्तु ये अपनी रोमानी जड़ो के साथ जुड़ी रहीं और फ़्लामिन्को नृत्य को नए आयाम तक पहुँचाया।\n\nकारमेन अमाया की जन्म तिथि की पुष्टि की नहीं है, परन्तु कुछ दस्तावेज़ों व लेखकों के अनुसार इनका जन्म 2 नवम्बर 1918 को कातालोन्या की राजधानी बार्सिलोना की सोमोर्रोस्त्रो झुग्गी बस्ती में हुआ था। जब सोमोर्रोस्त्रो समुन्द्र तट के नजदीक बसी एक रोमानी अनधिवासी बस्ती थी, जहाँ पक्के मकान नहीं थे व लोग झोंपड़ी या तम्बुओ में रहते थे। अमाया का परिवार एक घोड़ा गाड़ी में रहता था जिसकी छत कैनवास द्वारा बनी हुई थी। अमाया का जन्म सर्दियों के मौसम की शुरुआत में परिवार की गाड़ी-घर के निचे एक कम्बल के ऊपर जन्म लिया।\n\nअमाया ने एक ऐसे रोमानी परिवार में जन्म लिया था जिसकी महिलाएँ लम्बे समय से फ़्लामिन्को नृत्य करती आ रही थीं। इनकी माँ मिकायला अमाया मोरेनो स्वभाव में मजबूत और शांत व्यक्ति थीं। हालांकि वे स्वयं उत्कृष्ट नृत्यांगना थीं परन्तु उन्होंने केवल निजी समारोहों में ही अपनी प्रतिभा दिखाई थी। चौदह वर्ष में विवाह होने के पश्चात मिकायला ने दस संतानों को जन्म दिया जिनमें कारमेन जिन्दा बचे छह बच्चो में से दूसरे स्थान पर थीं। इन छह बच्चो में चार लड़कियाँ और दो लड़के थे। इनके पिता, जोसे अमाया, को \"एल चिनो\" के नाम से भी जाना जाता था, जो स्वयं फ़्लामिन्को गिटारवादक थे। स्पेन के ज्यादातर रोमानी लोगो की तरह इनका परिवार भी अत्याधिक गरीब था। अमाया की माँ चदरें बेचती थीं व पिता इस्तेमाल किए हुए कपड़े खरीदा और बेचा करते थे।\n\nछोटी उम्र से ही अमाया की दिलचस्पी नृत्य में थी। तीन वर्ष की उम्र में वो गाड़ी के ऊपर नाचती थीं और उनके पिता गिटार बजाय करते थे। फ़्लामिन्को नृत्य की समझ रखने वालो का मानना है कि इस कला में केवल छोटी उम्र से ही अभ्यास कर के महारत हासिल की जा सकती है। अमाया ने फ़्लामिन्को अपनी माँ और मौसी के अलावा अपने समय की प्रसिद्ध नर्तकियों जैसे हुआना ला माकार्रोना, ला मलेना और ला सालौद से सीखा। इन्होंने अपने पिता और परिवारिक मित्र राफ़ेल से पुरुष नर्तको द्वारा इस्तेमाल किए जाने वाले तीव्र कदमों के उपयोग को भी सीखा जो एक स्त्री के लिए सामान्य नहीं था। हालांकि इन्होंने नृत्य के गुर विभिन्न लोगो से प्राप्त किए परन्तु इसके आलाव भी इन्होंने छोटी उम्र में ही अपनी शैली विकसित की। इनकी बहन के अनुसार ये अपनी मर्जी अनुसार नाचती थीं, उस तरीके से जैसा इन्हें किसी ने सिखाया भी नहीं था।\n\nअमाया ने पेशेवर रूप से नृत्य चार वर्ष की उम्र से शुरू कर दिया जब इनके पिता इन्हें शराबखानों में अपने साथ ले जाते थे। पिता गिटार बजाते और पुत्री नृत्य करती। दर्शक ज्यादातर स्थानीय व बंदरगाह पर काम करने वाले लोग होते थे जो खुश हो कर फ़र्श पर पैसे फैका करते थे, जिन्हें अमाया इकट्ठा करती थीं। पूरी रात घर की आमदनी के लिए अपनी कला की प्रदर्शन करने के पश्चात अमाया और उनके पिता सुबह घर वापस आते थे। इनके पिता इनसे उच्चतम मानकों की अपेक्षा रखते थे व इनसे दिन में छह घंटे अभ्यास करवाते थे। इनके पिता एक बुद्धिमान व्यक्ति थे जिन्होंने आगे चल कर भी अपनी बेटी के कैरियर को दिशा दी। वो इनके नृत्य प्रदर्शन की व्यवस्था करते थे और इनके द्वारा की गई कमाई से परिवार का पोषण करते थे। हालांकि अमाया का ऐसे काम करना गैर कानूनी था परन्तु इन्होंने इस पेशे को नहीं छोड़ा क्योंकि इनका परिवार बेसहारा था जिसके पास आमदनी का कोई ठोस जरिया नहीं था। एक दिन एक शराबखाने में पुलिस का छापा पड़ने पर इन्होंने छिप कर अपने को बचाया था।\n\nजब अमाया सात वर्ष की हुईं तब तक इनके प्रशंसक इन्हें \"ला क्पीटाना\" के नाम से पुकारने लगे। ये इनकी फ़्लामिन्को नृत्य में महारत के लिए विख्यात होने लगीं और इतना पैसा जुटाया कि इनके परिवार ने अपना पहला पक्का घर बनाया। जब ये आठ वर्ष की थीं तब अपनी मौसी फ़राओना, जो स्वयं एक प्रसिद्ध नृत्यांगना थीं और माँ की चचेरी बहन के साथ पेरिस एक शो में गईं जिसकी अगुवाई प्रसिद्ध नर्तक और गायक राकेल मेलेर कर रहे थे। वहाँ इन्हें इतनी अधिक सराहना मिली कि मेलेर ने ईर्ष्या में आकर इन्हें वहाँ से निकाल दिया। 1928 में सोमोर्रोस्त्रो छोड़ इनका परिवार बार्सिलोना में एक बेहतर घर में रहने चला गया और 1935 में मैड्रिड चले गए।\n\n1936 में अमाया वायादोलिद में अपनी कला का प्रदर्शन कर रही थीं जब स्पेनी गृहयुद्ध शुरू हो गया। उस समय इनका ज्यादातर परिवार मैड्रिड में ही था परन्तु ये नाव द्वारा अपने पिता और भाई पाको के साथ पुर्तगाल भागने में कामयाब रहीं। इसके कुछ समय पश्चात इन्हें एक महीने तक अर्जेण्टीना की राजधानी ब्यूनस आयर्स में काम करने का मौका मिला। मैड्रिड में हालत बहुत ख़राब हो चुकी थी, सैंकड़ो लोग मारे जा चुके थे। इस प्रकार की स्थिति इनका पूरा परिवार भी इनके साथ अर्जेण्टीना गया। वहाँ इनको इतना सराहना मिली कि स्थानीय प्रशासन ने एक रंगमंच का नाम इनके नाम पर रखा। इसके 11 वर्षो तक इन्होंने दक्षिण अमेरिका के विभिन्न देशो, जैसे उरुग्वे, ब्राज़ील, चिली, कोलम्बिया और वेनेज़ुएला में अपनी कला की प्रदर्शनी की।\n\nरोमानी परिवार से आने के कारण परिवार के मुख्या अमाया के पिता थे। ये अपने पिता का बहुत सम्मान करती थीं, जो सारा पैसा सम्भालते थे और सारी व्यवस्था करते थे। अमाया को यह तक पता नहीं होता था कि इन्होंने कितना कमाया और उसे पैसे में से कितना खर्च किया गया और इन्हें इसकी चिंता भी नहीं थी। 1936 में इन्होंने अमेरिका जा कर कई फ़िल्मों में काम किया, जिन्होंने बॉक्स-ऑफ़िस पर कई कीर्तिमान बनाए। उनमें से ही एक थी \"रोमियो और जूलियट\" की रूपान्तर \"लॉस त्रान्तोस\"। इन्हें 1944 में व्हाइट हाउस में राष्ट्रपति फ्रैंकलिन डेलानो रूज़वेल्ट ने आमंत्रित किया था और 1953 में हैरी एस ट्रूमैन ने।\n\n", "id": "558676", "title": "कारमेन अमाया"}
{"url": "https://hi.wikipedia.org/wiki?curid=558703", "text": "अधिगम\n\nसीखना या अधिगम (जर्मन: Lernen, ) एक व्यापक सतत् एवं जीवन पर्यन्त चलनेवाली प्रक्रिया है। मनुष्य जन्म के उपरांत ही सीखना प्रारंभ कर देता है और जीवन भर कुछ न कुछ सीखता रहता है। धीरे-धीरे वह अपने को वातावरण से समायोजित करने का प्रयत्न करता है। इस समायोजन के दौरान वह अपने अनुभवों से अधिक लाभ उठाने का प्रयास करता है। इस प्रक्रिया को मनोविज्ञान में सीखना कहते हैं। जिस व्यक्ति में सीखने की जितनी अधिक शक्ति होती है, उतना ही उसके जीवन का विकास होता है। सीखने की प्रक्रिया में व्यक्ति अनेक क्रियाऐं एवं उपक्रियाऐं करता है। अतः सीखना किसी स्थिति के प्रति सक्रिय प्रतिक्रिया है।\n\nउदाहरणार्थ - छोटे बालक के सामने जलता दीपक ले जानेपर वह दीपक की लौ को पकड़ने का प्रयास करता है। इस प्रयास में उसका हाथ जलने लगता है। वह हाथ को पीछे खींच लेता है। पुनः जब कभी उसके सामने दीपक लाया जाता है तो वह अपने पूर्व अनुभव के आधार पर लौ पकड़ने के लिए, हाथ नहीं बढ़ाता है, वरन् उससे दूर हो जाता है। इसीविचार को स्थिति के प्रति प्रतिक्रिया करना कहते हैं। दूसरे शब्दों में कह सकते हैं कि अनुभव के आधार पर बालक के स्वाभाविक व्यवहार में परिवर्तन हो जाता है।\n\n\nउपरोक्त परिभाषाओं से स्पष्ट होता है कि सीखने के कारण व्यक्ति के व्यवहार में परिवर्तन आता है, व्यवहार में यह परिवर्तन बाह्य एवं आंतरिक दोनों ही प्रकार का हो सकता है। अतः सीखना एक प्रक्रिया है जिसमें अनुभव एवं प्रषिक्षण द्वारा व्यवहार में स्थायी या अस्थाई परिवर्तन दिखाई देता है।\n\nई॰एल॰ थार्नडाइक अमेरिका का प्रसिद्ध मनोवैज्ञानिक हुआ है जिसने सीखने के कुछ नियमों की खोज की जिन्हें निम्नलिखित दो भागों में विभाजित किया गया है–\n\n\n\nसीखने के मुख्य नियम तीन है जो इस प्रकार हैं -\n\n1. तत्परता का नियम - इस नियम के अनुसार जब व्यक्ति किसी कार्य को करने के लिए पहले से तैयार रहता है तोवह कार्य उसे आनन्द देता है एवं शीघ्र ही सीख लेता है। इसके विपरीत जब व्यक्ति कार्य को करने के लिए तैयार नहीं रहता या सीखने की इच्छा नहीं होती हैतो वह झुंझला जाता है या क्रोधित होता है व सीखने की गति धीमी होती है।\n\n2. अभ्यास का नियम - इस नियम के अनुसार व्यक्ति जिस क्रिया को बार-बार करता है उस शीघ्र ही सीख जाता है तथा जिस क्रिया को छोड़ देता है या बहुत समय तक नहीं करता उसे वह भूलने लगताहै। जैसे‘- गणित के प्रष्न हल करना, टाइप करना, साइकिल चलाना आदि। इसे उपयोग तथा अनुपयोग ;नेम ंदक कपेनेमद्धका नियम भी कहते हैं।\n\n3. प्रभाव का नियम - इस नियम के अनुसार जीवन में जिस कार्य को करने पर व्यक्ति पर अच्छा प्रभाव पड़ता है या सुख का या संतोष मिलता है उन्हें वह सीखने का प्रयत्न करता है एवं जिन कार्यों को करने पर व्यक्ति पर बुरा प्रभाव पडता है उन्हें वह करना छोड़ देता है। इस नियमको सुख तथा दुःख ;च्समेंनतम ंदक च्पंदद्ध या पुरस्कार तथा दण्ड का नियम भी कहा जाता है।\n\n1. बहु अनुक्रिया नियम - इस नियम के अनुसार व्यक्ति के सामने किसी नई समस्या के आने पर उसे सुलझाने के लिए वह विभिन्न प्रतिक्रियाओं के हल ढूढने का प्रयत्न करता है। वह प्रतिक्रियायें तब तक करता रहता है जब तक समस्या का सही हल न खोज ले और उसकी समस्यासुलझ नहीं जाती। इससे उसे संतोष मिलता है थार्नडाइक का प्रयत्न एवं भूल द्वारा सीखने का सिद्धान्त इसी नियम पर आधारित है।\n\n2. मानसिक स्थिति या मनोवृत्ति का नियम - इस नियम के अनुसार जब व्यक्ति सीखने के लिए मानसिक रूप से तैयार रहता है तो वह शीघ्र ही सीख लेता है। इसके विपरीत यदि व्यक्ति मानसिक रूप से किसी कार्य को सीखने के लिए तैयार नहीं रहता तो उस कार्य को वह सीख नहीं सकेगा।\n\n3. आंशिक क्रिया का नियम - इस नियम के अनुसार व्यक्ति किसी समस्या को सुलझाने के लिए अनेक क्रियायें प्रयत्न एवं भूल के आधार पर करता है। वह अपनी अंर्तदृष्टि का उपयोग कर आंषिक क्रियाओं की सहायता से समस्या का हल ढूढ़ लेता है।\n\n4. समानता का नियम - इस नियम के अनुसार किसी समस्या के प्रस्तुत होने पर व्यक्ति पूर्व अनुभव या परिस्थितियों में समानता पाये जाने पर उसके अनुभव स्वतः ही स्थानांतरित होकर सीखने में मद्द करते हैं।\n\n5. साहचर्य परिवर्तन का नियम - इस नियम के अनुसार व्यक्ति प्राप्त ज्ञान का उपयोग अन्य परिस्थिति में या सहचारी उद्दीपक वस्तु के प्रति भी करने लगता है। जैसे-कुत्ते के मुह से भोजन सामग्री को देख कर लार टपकरने लगती है। परन्तु कुछ समय के बाद भोजन के बर्तनको ही देख कर लार टपकने लगती है।\n\nसीखना चारों ओर के परिवेश से अनुकूलन में सहायता करता है। किसी विशिष्ट सामाजिक-सांस्कृतिक परिवेश में कुछ समय रहने के पश्चात् हम उस समाज के नियमों को समझ जाते हैं और यही हमसे अपेक्षित भी होता है। हम परिवार, समाज और अपने कार्यक्षे त्र के जिम्मे दार नागरिक एवं सदस्य बन जाते हैं। यह सब सीखने के कारण ही सम्भव है। हम विभिन्न प्रकार के कौशलों को अर्जित करने के लिये सीखने का ही प्रयोग करते हैं। परन्तु सबसे जटिल प्रश्न यह है कि हम सीखते कैसे हैं ?\n\nमनोवैज्ञानिकों ने मानवों एवं पशुओं पर अनेक प्रकार के अध्ययनों द्वारा सीखने की प्रक्रिया को समझाने का प्रयास किया है। उन्हों ने कुछ विधियाँ इं गित की हैं जिनका उपयोग सरल एवं जटिल अनुक्रियाओं को अर्जित करने में हो ता है। सीखने के दो मूल प्रकार हैं - शास्त्रीय अनुबंधन और यांत्रिक या क्रियाप्रसूत अनुबंधन। इसके अतिरिक्त वाचिक या शाब्दिक सीखना, प्रेक्षण सीखना, कौशल सीखना, और प्रत्यय सीखना आदि अन्य प्रकार भी हैं।\n\nशास्त्रीय अनुबंधन को पॉवलव का सिद्धान्त भी कहा जाता है क्योंकि इसका आविष्कार एक रूसी वैज्ञानिक इवान पी. पॉवलव ने किया था जो उद्दीपन और अनुक्रिया के बीच सम्बन्धों का अध्ययन करने में रुचि रखते थे। उन्होने कुत्तों पर अध्ययन किये। एक कुत्ते को बांधकर रखा गया और प्रयोगशाला सहायक ने कुत्ते के सामने भोजन प्रस्तुत किया। पॉवलव ने पाया कि कुत्ते ने लार स्रावित करने की अनुक्रिया को सीख लिया था। उन्होंने अनुबन्धन की इस विधि पर विस्तार से अध्ययन किये।\n\nपॉवलव ने कुत्ते पर क्रमबद्ध प्रयास किये जिसमें ध्वनि (घण्टी) और भोजन (शारीरिक रूप से महत्वपूर्ण उत्तेजना) को साथ में संलग्न किया गया। सीखने के इस प्रयास में ध्वनि (अनुबन्धित उत्तेजना) और भोजन (अनुबन्धित उत्तेजना) को साथ में सम्मिलित किया गया। ध्वनि प्रस्तुत करने का समय काफी कम था (उदाहरण 10 से ) और ध्वनि और भोजन प्रस्तुत करने के मध्य में करीब 2 से 3 मिनट का अन्तर हो ता था।\n\nशुरू के कुछ प्रयासों में कुत्ता भोजन प्रस्तुत हो ने पर लार स्रावित करता था। खाना देखते ही लार स्रावित होना एक स्वाभाविक प्रतिक्रिया है इसीलिए लार को अननुबन्धित अनुक्रिया कहा गया। बाद के प्रयासों में घंटी पहले बजाई गई उसके बाद खाना प्रस्तुत किया गया। घंटी और भोजन के एक साथ कुछ प्रयोगों के बाद कुत्ते ने अकेले घंटी के बजते ही लार स्रावित करना शुरू कर दिया था। ध्वनि को अनुबधित उत्तेजना कहा गया क्यों कि कुत्ते का अनुबन्धन ध्वनि के साथ हो गया और वह घंटी बजते ही लार स्रावित करने लगता था। घंटी के बजते ही लार का स्रावित हो जाना अनुबन्धित अनुक्रिया कहलाई।\n\nयह पाया गया है कि हर प्रयास में अगर घंटी (अनुबन्धित उत्तेजना) तो बजाई जाती है परन्तु भोजन प्रस्तुत नहीं किया जाता तो अनुबन्धन का विलोप हो जाता है। अर्थात् घंटी के बजने से कोई भी लार स्रावित नहीं होगी और यदि कई प्रयासों में लगातर ऐसा ही किया जाता है तो विलोपन की स्थिति आ जाती है।\n\nयह भी पाया गया है कि विलो पन के कुछ अन्तराल के पश्चात् यदि घंटी बिना भोजन के बजाई जाती है तो कुत्ता के वल कुछ प्रयासों तक फिर से लार गिरायेगा। विलोप के बाद अनुबन्धित अनुक्रिया की इस स्थिति को स्वतः परिवर्तित (स्पॉन्टेनियस रिकवरी) कहते हैंं।\n\nअगर कोई बच्चा समय से अपना गृहकार्य कर लेता है तो उसके माता-पिता उसकी प्रशंसा करते हैं और बच्चा उस कार्य को करना सीख जाता है। ले किन अगर बच्चा कोई प्लेट तोड़ दे ता है तो उसे डांटा जाता है या उसे सजा दी जाती है और बालक इस तरह के व्यवहार को दुबारा न करना सीख जाता है। इस प्रकार के अनुबन्धन को नैमित्तिक अनुबन्धन या क्रियाप्रसूत अनुबन्धन कहते हैं। दूसरे शब्दों में कहा जा सकता है कि हम वह व्यवहार करना सीख जाते हैं जिसमें परिणाम सकारात्मक हो ते हैं और हम वह व्यवहार करना छोड़ देते हैं जो हमें नकारात्मक परिणाम दे ता है।\n\nव्यावहारिक अनुबन्धन सीखने की वह विधि है जिसमें प्राणी उस व्यवहार को दोहराते हैं जिसका परिणाम सकारात्मक हो ता है और उस व्यवहार से बचता है जिसका परिणाम नकारात्मक होता है। बी.एफ. स्किनर ऐ से सर्वाधिक प्रभावशाली वैज्ञानिक हैं जो सीखने में क्रियाप्रसूत अनुबन्धन की भूमिका के सबसे ज्यादा पक्षधर रहे हैं। उन्होंने चूहों पर इस अनुबन्धन का प्रयोग करने के लिए डिब्बे का निर्माण किया जिसे स्किनर बाक्स कहा जाता है।\n\nइस डब्बे की सामने की दीवार में एक लीवर लगा हुआ था। लीवर को दबाना ही वह अनुक्रिया थी जो चूहे को सीखनी थी। एक भूखे चूहे को इस डब्बे के अन्दर रखा गया, और उसने अन्दर जाते ही विभिन्न प्रकार की क्रियायें करनी शुरू कर दीं। कुछ देर बाद अचानक उसने वह लीवर दबा दिया जिससे उसके सामने रखी प्लेट में खाना आकर गिर गया। और चूहे ने वह खाना खा लिया। भोजन खाने के बाद चूहे ने पिंजरे में दुबारा क्रियायें करनी शुरू कर दी। कुछ गतिविधि के बाद उससे वह लीवर दुबारा दब गया और पुनः उसके सामने भोजन का टुकड़ा (पुरस्कार) गिर गया। शनैः-शनैः चूहा सारी अनियमित गतिविधियाँ बन्द करके सिर्फ लीवर के चारों तरफ ही विशिष्ट गतिविधियाँ करने लगा। अन्त में चूहा यह सीख जाता है कि लीवर को दबाने पर उसके सामने भोजन गिराया जाता है जो कि उसके लिये सन्तुष्टि प्रदान करने वाला परिणाम था। दूसरे शब्दों में चूहे द्वारा लीवर को दबाना भोजन (पुनर्बलन) प्रदान करने वाला निमित्त (साधन) बन जाता है। चूहे द्वारा की गयी अनुक्रिया (लीवर को दबाना) पुनर्बलित थी जिससे चूहे ने इस व्यवहार को उपार्जित कर लिया या सीख लिया। भोजन प्राप्त करने में लीवर ने चूहे के लिए एक निमित्त (साधन) की भूमिका निभाई जिससे चूहे को सन्तुष्टि (सकारात्मक पुनर्बलन) प्राप्त हुई और इसलिये इस तरह के सीखने को यांत्रिक अनुबंधन भी कहा जाता है। इसे क्रियाप्रसूत अनुबन्धन (आपरेन्ट अनुबन्धन) भी कहा जाता है क्यों कि चूहे या किसी प्राणी द्वारा किया गया व्यवहार वातावरण पर की गई क्रिया है।\n\nमानव द्वारा सीखे हुए अधिकांशत व्यवहार की व्याख्या हम क्रियाप्रसूत अनुबन्धन के सहयोग से कर सकते हैं। उदाहरणार्थ माता-पिता और दूसरे अधिकारी बालक के हर आक्रामक व्यवहार को दंडित और अच्छे व्यवहार को पुरस्कृत करते हैं। क्रियाप्रसूत अनुबन्धन में पुनर्बलन की निर्णायक भूमिका है। यह नकारात्मक या सकारात्मक हो सकता है। आइये पुनर्बलन के दोनों प्रकारों को समझने का प्रयत्न करते हैं।\n\nऐसी कोई क्रिया जो अनुक्रिया की संख्या में वृद्धि करती है पुनर्बलन कहलाती है। हमने स्किनर के प्रयोग में देखा कि चूहा बार-बार लीवर दबाने की अनुक्रिया करता है और भोजन प्राप्त कर लेता है। इसे सकारात्मक पुनर्बलन कहते हैं। इस प्रकार एक सकारात्मक पुनर्बलन या पुरस्कार (उदाहरणार्थ भोजन, यौन सुख आदि) वह प्रवृत्ति है जिससे उस विशिष्ट व्यवहार के प्रभाव को बल मिलता है। सकारात्मक पुनर्बलन वह कोई भी उद्दीपन है जिसके माध्यम से उस विशिष्ट अनुक्रिया को आगे जाने का बल मिलता है। (उदाहरण-भोजन, लीवर के दबाने को बल प्रदान करता है।\n\nनकारात्मक पुनर्बलन द्वारा एक बिल्कुल भिन्न प्रकार से अनुक्रिया की संख्या में वृद्धि की जाती है। मान लीजिए स्किनर बाक्स के अन्दर चू हे के पंजों पर प्रत्येक सेकेन्ड पर विद्युत आघात दिया जाता है। जैसे ही चूहा लीवर दबाता है विद्युत आघात दस सेकेन्ड के लिए रोक दिया जाता है। इससे चूहे की अनुक्रिया की संख्या में वृद्धि हो जाती है। इस विधि को नकारात्मक पुनर्बलन कहा जाता है जिसमें प्रतिकूल उद्दीपन का प्रयोग किया जाता है। (उदाहरण- गर्मी, विद्युत आघात, तेजी से दौड़ना आदि)। ‘नकारात्मक’ शब्द पुनर्बलन की प्रकृति को बताता है (विमुखी उद्दीपन)। यह पुनर्बलन है क्यों कि यह अनुक्रियाओं की संख्या में वृद्धि करता है। इस विधि को ‘पलायन’ अधिगम कहा गया क्योंकि चूहा अगर लीवर को दबाता है तो आघात से बच सकता है। दूसरे तरह के नकारात्मक पुनर्बलन के परिणाम स्वरूप जो अनुबन्धन हो ता है उसे बचाव द्वारा (अवॉयडेन्स) सीखना कहा गया जिसमें चूहा लीवर दबाकर आघात से बच सकता है। पलायन या बचाव द्वारा सीखने में नकारात्मक पुनर्बलन का प्रयोग किया जाता है और प्राणी पलायन या बचाव द्वारा इससे बच जाता है।\n\n\nहम कैसे सही अनुक्रियाओं को पुनर्बलित कर सकते हैं? यह निरन्तर या आंशिक पुनर्बलन के प्रयोग से हो सकता है। निरन्तर पुनर्बलन में प्रत्ये क उचित अनुक्रिया को पुनर्बलित किया जाता है। उदाहरण के लिये जितनी बार भी चूहा लीवर दबाता है उसे उतनी ही बार प्लेट में भोजन (पुनर्बलन) प्रस्तुत किया जाता है। वैकल्पिक तौर पर अनुक्रियाओं को कभी आंशिक या कभी रुकावट के साथ पुनर्बलित किया जाता है। निरन्तर पुनर्बलन के मिलने से नये व्यवहार स्थापित करने या सुदृढ़ करने में बहुत सहायता मिलती है। दूसरी तरफ आंशिक पुनर्बलन सीखे हुये व्यवहार को बनाये रखने में अधिक शक्तिशाली है।\n\nप्रेक्षण द्वारा सीखना तृतीय मुख्य विधि है जिसके द्वारा हम सीख सकते हैं। दूसरों के व्यवहार को देखकर उनके कौशलों को अपना लेना बहुत ही सामान्य बात है। यह दिन-प्रतिदिन के जीवन का एक हिस्सा है। प्रेक्षण द्वारा सीखना किसी विशिष्ट वातावरण में उपयुक्त आदर्श के विद्यमान रहने पर निर्भर करता है। बालक ऐसे व्यक्ति को जिसे वह अपना आदर्श मानता है, कोई कार्य करते देखता है तो वह उस व्यवहार को अपने में समाहित कर लेता है। उदाहरण के लिये नवयुवक दूसरों (अपने आदर्श) के आक्रामक व्यवहार को देखकर फौरन ही वह व्यवहार सीख जाते हैं। जब बच्चे टी.वी. में हिंसा की घटना देखते हैं तो वह भी उस व्यवहार को सीखने का प्रयास करते हैं। यद्यपि प्रेक्षण विधि अनुकरण विधि से कहीं ज्यादा जटिल विधि है। बच्चे इस विधि द्वारा सूचनाओं और विभिन्न कौशलों को सीख तो जाते हैं परन्तु उसका प्रयोग नहीं कर पाते हैं। मनुष्य, विशेष तौर पर युवक ज्यादातर सकारात्मक विधि से प्रभावित किये जा सकते हैं अगर उनके आदर्श उपयुक्त हों।\n\nआप इस पाठ को पढ़ कर सीखने की अवधारणा को समझने का प्रयास कर रहे हैं, यह वाचिक सीखने द्वारा ही सम्भव हो पा रहा है। आपने भाषा सीखी हुई है। संसार के विभिन्न भागों में लोग विभिन्न भाषाओं को सीखते हैं। भाषा को सीखने की प्रक्रिया को शाब्दिक या वाचिक सीखना कहा जाता है। जब आप अपनी बाल्यावस्था को याद करते हैं तो आप पाते हैं कि आपने भाषा सीखने की शुरूआत अक्षरों को पहचानने से की थी। फिर शब्द सीखे और उसके बाद वाक्य। जब आप विदे शी भाषा सीखते हैं तो आप युगल शब्दों का प्रयो ग करते हैं। मनोवैज्ञानिकों के अध्ययन का विषय है कि क्रमिक सीखने और युग्मित सहचर सीखने में किन विधियों का प्रयोग किया जाता है।\n\nसंप्रत्ययों को सीखना घटनाओं और वस्तुओं की श्रेणियों को विकसित करने के सम्बन्ध में है। यह हमारे जीवन के लिये बहुत महत्वपू र्ण है कि हम वस्तुओं के मध्य किसी कसौटी के आधार पर अन्तर करें। उदाहरणार्थ बालक, बालिका, फल और फर्नीचर संप्रत्यय की श्रेणी में आते हैं।\n\nसंप्रत्यय के अन्तर्गत एक साथ बहुत सी वस्तुएँ आतीं हैं। विभिन्न प्रकार की श्रेणियों का प्रयोग अथवा वर्गों के नाम हमें संप्रेषण और विभिन्न कार्यकलाप करने में मदद करते हैं। संप्रत्यय प्राकृतिक अथवा कृत्रिम हो सकते हैं। वे मूर्त या अमूर्त हो सकते हैं। स्वतंत्रता, प्रेम और लोकतंत्र अमूर्त संप्रत्यय के उदाहरण हैं। गाय, मेज, बालक, बालिका, सन्तरा तथा गुलाब आदि मूर्त संप्रत्यय के उदाहरण हैं। किसी विचार को सीखते समय हम सभी प्रकार की उत्तेजनाआें के लिये एक ही तरह की अनुक्रिया करते हैं। किसी संप्रत्यय को सीखते समय हम किसी विशिष्ट श्रेणी के विभिन्न उद्दीपनों के लिये एक ही तरह की अनुक्रिया करते हैं। इस प्रकार हम सभी प्रकार की मेजों के लिये मात्र मेज शब्द अथवा सब प्रकार के बालकों के लिये मात्र बालक शब्द का प्रयोग करते हैं। वस्तुतः सभी प्रकार का उच्च श्रेणी का सीखना आवश्यक रूप से संप्रत्यय सीखने को समाहित करता है। संप्रत्यय विश्व की जटिलताओं को कम करने में मदद करते हैं।\n\nसीखने का एक महत्वपूर्ण क्षेत्र अपने में विभिन्न प्रकार के कौशलों के उपार्जन को समाहित करता है जैसे - साइकिल चलाना, लेखन, कार चलाना, हवाई जहाज चलाना, समूह का नेतृत्व करना, दूसरों को प्रोत्साहित करना आदि। इन सभी कार्यो के लिये हमें कौशल की आवश्यकता पड़ती है। वे लोग जो इस प्रकार के कौशलों को सीखने के योग्य हैं उनको जीवन में विभिन्न अवसर प्राप्त होते हैं। एक बार इन कौशलों का उपार्जन हो जाये तो वह उसमें और अधिक वृद्धि कर सकते हैं। एक बार इन कौशलों को सीख जाने पर यह स्वचालित हो जाते हैं और व्यक्ति इन्हें आराम और सुविधापूर्वक कर सकता है। परिणामस्वरूप लोग कार्य को स्वेच्छानुसार करते हैं और एक ही समय में एक से ज्यादा कार्य कर सकते हैं। (उदाहरणार्थ- कार चलाते समय लोगों से बातें करना)\n\nयह एक रुचिकर तथ्य है कि किसी एक कार्य का सीखना उस विशिष्ट कार्य तक ही सीमित नहीं रह जाता है। सीखे हुये कार्य का प्रयोग दू सरी परिस्थितियों में भी किया जा सकता है। किसी व्यक्ति के ज्ञान के उपयोग करने की क्षमता, कौशलों और किसी भी तरह का सीखना बहुत सराहनीय है। अगर एक बालक गुणा या भाग सीखता है तो वह इसका उपयोग न सिर्फ कक्षा में करता है बल्कि आवश्यकता पड़ने पर बाजार और घर में भी करता है। प्रशिक्षण का स्थानान्तरण उस प्रक्रिया को इंगित करता है जिसमें वह पहले सीखे हुये व्यवहार का नई परिस्थिति में उपयोग करता है। सकारात्मक पूर्व का सीखा हुआ दूसरी बार सीखने में सहायक होता है तो यह सकारात्मक स्थानान्तरण है। और अगर पूर्व सीखना दूसरे सीखने में बाधक है तो वह नकारात्मक स्थानान्तरण है। यह शून्य भी हो सकता है यदि पूर्व का सीखना बाद के सीखने में न सहायक हो ता है और न बाधक।\n\nहै। एक अच्छा विद्यार्थी सीखने के हर मौके को एक अच्छा अवसर मानकर उसका उपयोग करता है। सीखने की पूर्व उल्लिखित विभिन्न विधियाँ या प्रकार सीखने के बारे में कुछ मूल विचार प्रकट करते हैं। व्यक्तित्व, रुचि या अभिवृत्तियों में आने वाले परिवर्तन सीखने के कतिपय प्रकारों के परिणामस्वरूप हो ते हैं। यह बदलाव एक जटिल प्रक्रिया के साथ होते हैं। सीखने में उन्नति के साथ आप में सीखने की क्षमता विकसित हो ती है। अगर आप सीखते हैं तो आप एक बेहतर व्यक्ति, कार्यशैली में लचीले और सत्य को सराहने की निपुणता वाले बन जाते हैं।\n", "id": "558703", "title": "अधिगम"}
{"url": "https://hi.wikipedia.org/wiki?curid=558707", "text": "व्यपगत का सिद्धान्त\n\nव्यपगत का सिद्धान्त या हड़प नीति (अँग्रेजी: The Doctrine of Lapse, 1848-1856) भारतीय इतिहास में हिन्दू भारतीय राज्यों के उत्तराधिकार संबंधी प्रश्नों से निपटने के लिए ब्रिटिश भारत के गवर्नर जनरल लॉर्ड डलहौजी द्वारा 1848 में तैयार किया गया नुस्खा था। यह परमसत्ता के सिद्धान्त का उपसिद्धांत था, जिसके द्वारा ग्रेट ब्रिटेन ने भारतीय उपमहाद्वीप के शासक के रूप में अधीनस्थ भारतीय राज्यों के संचालन तथा उनकी उत्तराधिकार के व्यवस्थापन का दावा किया।\n\nयह विस्तारवादी नीति थी। कंपनी के गवर्नर जनरलों ने भारतीय राज्यों को अंगरेजी साम्राज्य में मिलाने के उद्देश्य से कई नियम बनाए। उदाहरण के लिये, किसी राजा के निःसंतान होने पर उसका राज्य ब्रितानी साम्राज्य का हिस्सा बन जाता था। राज्य हड़प नीति के कारण भारतीय नरेशों में बहुत असंतोष पैदा हुआ था। 1857 में हुए ब्रितानी शासन के खिलाफ भारतीय प्रतिरोध को जन्म देने में इस नीति की महत्वपूर्ण भूमिका थी।\n\nहिन्दू कानून के अनुसार, कोई व्यक्ति या शासक, जिसका स्वाभाविक उत्तराधिकारी नहीं है, किसी व्यक्ति को गोद ले सकता है, जिसे उसके बाद पुत्र के सभी व्यक्तिगत और राजनीतिक अधिकार मिल जाएँगे।लॉर्ड डलहौजी ने ऐसे दत्तक ग्रहण को मंजूरी देने एवं आश्रित राज्यों के मामले में दत्तक की अनुपस्थिति में अपने विवेकानुसार कार्यवाई करने के परम अधिकारों पर ज़ोर दिया। व्यावहारिक तौर पर इसका मतलब अंतिम क्षण के दत्तक ग्रहण को अस्वीकृत करना तथा स्वाभाविक या दत्तक उत्तराधिकारी न होने पर राज्यों का विलय था, क्योंकि लॉर्ड डलहौजी का मानना था कि पूर्वी के बजाय पश्चिमी शासन बेहतर है और जहां संभव हो इन्हें लागू करना चाहिए।\n\nस्वाभाविक या दत्तक न होने के कारण सतारा , जैतपुर-संभलपुर, बघाट , उदयपुर , झाँसी , नागपुर , करौली और अवध राज्यों का विलय कर दिया गया। \n\nव्यपगत सिद्धान्त के अनुसार विलय किया गया प्रथम राज्य सतारा था। सतारा के राजा अप्पा साहब ने अपनी मृत्यु के कुछ समय पूर्व ईस्ट इण्डिया कम्पनी की अनुमति के बिना एक 'दत्तक पुत्र' बना लिया था। लॉर्ड डलहौज़ी ने इसे आश्रित राज्य घोषित कर इसका विलय कर लिया। 'कामन्स सभा' में जोसेफ़ ह्नूम ने इस विलय को 'जिसकी लाठी उसकी भैंस' की संज्ञा दी थी। इसी प्रकार संभलपुर के राजा नारायण सिंह, झांसी के राजा गंगाधर राव और नागपुर के राजा रघुजी तृतीय के राज्यों का विलय क्रमशः 1849 ई., 1853 ई. एवं 1854 ई. में उनके पुत्र या उत्तराधिकारी के अभाव में किया गया। उन्हें दत्तक पुत्र की अनुमति नहीं दी गयी। \n\nलॉर्ड डलहौज़ी ने उपाधियों तथा पेंशनों पर प्रहार करते हुए 1853 ई. में कर्नाटक के नवाब की पेंशन बंद करवा दी। 1855 ई. में तंजौर के राजा की मृत्यु होने पर उसकी उपाधि छीन ली। डलहौज़ी मुग़ल सम्राट की भी उपाधि छीनना चाहता था, परन्तु सफल नहीं हो सका। उसने पेशवा बाजीराव द्वितीय की 1853 ई. में मृत्यु होने पर उसके दत्तक पुत्र नाना साहब को पेंशन देने से मना कर दिया। उसका कहना था कि पेंशन पेशवा को नहीं, बल्कि बाजीराव द्वितीय को व्यक्तिगत रूप से दी गयी थी। हैदराबाद के निज़ाम का कर्ज़ अदा करने में अपने को असमर्थ पाकर 1853 ई. में बरार का अंग्रेज़ी राज्य में विलय कर लिया गया। 1856 ई. में अवध पर कुशासन का आरोप लगाकर लखनऊ के रेजीडेन्ट आउट्रम ने अवध का विलय अंग्रेज़ी साम्राज्य में करवा दिया, उस समय अवध का नवाब 'वाजिद अली शाह' था।\n\nसन 1849 में लार्ड डलहोजी की घोषणा के अनुसार बहादुर शाह ज़फ़र के उत्तराधिकारी को ऐतिहासिक लाल किला छोड़ना पडेगा और शहर के बाहर जाना होगा और सन 1856 में लार्ड कैन्निग की घोषणा कि बहादुर शाह ज़फ़र के उत्तराधिकारी राजा नहीं कहलायेंगे ने मुगलों को कंपनी के विद्रोह में खडा कर दिया।\n\nइस सिद्धान्त का अधिकार क्षेत्र आश्रित हिन्दू राज्यों तक सीमित था, इस कारण इन विलयों से इन राज्यों के राजाओं और उनके अभिजात वर्ग में आशंका और रोष पैदा हो गया। आमतौर पर माना जाता है, कि 1857 के भारतीय बगावत के शुरू होने और फैलाने के पीछे जो असंतोष था, उसे भड़काने में इस सिद्धान्त का भी योगदान था। \n\n", "id": "558707", "title": "व्यपगत का सिद्धान्त"}
{"url": "https://hi.wikipedia.org/wiki?curid=558719", "text": "निहालचन्द चौहान\n\nनिहालचंद चौहान (जन्म ४ फ़रवरी १९७१) वर्तमान केन्द्रीय पंचायती राज राज्य मंत्री तथा पूर्व में रसायन एवं उर्वरक राज्यमंत्री, भारत सरकार है। वो भारतीय संसद की १६वीं और सोलहवीं लोकसभा के सांसद हैं। वो राजस्थान के श्रीगंगानगर लोकसभा से भारतीय जनता पार्टी के सदस्य हैं।\n\n", "id": "558719", "title": "निहालचन्द चौहान"}
{"url": "https://hi.wikipedia.org/wiki?curid=558732", "text": "रागिनी एमएमएस\n\nरागिनी एमएमएस बॉलीवुड की २०११ की आंतक शैली की वीभत्स फ़िल्म है। इसका निर्देशन पवन कृपलानी ने किया है और इसके निर्माता बालाजी टेलीफ़िल्म्स के जितेन्द्र एवं शोभा कपूर हैं। यह १३ मई २०११ को जारी की गई। फ़िल्म २००७ की अमेरिकी अलौकिक वीभत्स फ़िल्म \"पैरानॉर्मल एक्टिविटी\" से प्रभावित है और आंशिक रूप से दिल्ली की दीपिका नामक लड़की की वास्तविक कहानी पर आधारित है।\n\nरागिनी (कैनाज़ मोतीवाला) और उदय (राजकुमार राव) एक गहरे जंगल के बहुत अन्दर स्थित एक सुनसान घर में सप्ताहांत का आनन्द उठाने जाते है। पुनः वापसी पर, रागिनी और उदय उनके भोजन के बस्ते में कीड़े मिलते हैं जिसकी वो उपेक्षा करते हैं। उदय, रागिनी का बिना सूचित किये एक विडियो बनाने की योजना बनाता है जिससे वो अपने अभिनेता बनने के सपने को साकार कर सके। यद्यपि वो रागिनी की दोस्त पिया और उसके पुरुष मित्र विशाल के कारण बाधित होता है।\n\n\nफ़िल्म का मूल शीर्षक \"रागिन्नी एमएमएस\" था लेकिन अंकशास्त्रियों ने एकता कपूर को इसका नाम \"रागिनी एमएमएस\" रखने की सलाह दू। फ़िल्म के फ़िल्मांकान में केवल २५ दिन लगे।\n\nफ़िल्म का १३ मई २०११ को पुणे में अर्ध-रात्रि प्रीमियर किया गया।\nसर्वश्रेष्ठ सर्चलाइट फ़िल्म - एकता कपूर\n\nफ़िल्म के संगीत की रचना सचिन देव बर्मन, शामीर टण्डन, फ़ैज़ान हुसैन, एग्नेल रोमन और बप्पी लाहिड़ी ने किया। फ़िल्म के गीत १९ अप्रैल २०११ को जारी किये गये। इसमें केवल चार गीत हैं जिसमें १९६७ की फ़िल्म ज्वैलथीफ का गीत \"\"रात अकेली है\"\" भी शामिल है।\n\nफ़िल्म की निर्माता एकता कपूर और बालाजी टेलीफ़िल्म्स ने फ़िल्म का रागिनी एमएमएस २ नाम से ३डी में इसकी अनुकृति फ़िल्म जारी करने की घोषणा की। इसमें सन्नी लियोन को प्रमुख अभिनय भूमिका दी गई है। यह फ़िल्म २१ मार्च २०१४ को जारी की गई।\n\n", "id": "558732", "title": "रागिनी एमएमएस"}
{"url": "https://hi.wikipedia.org/wiki?curid=558742", "text": "गोडज़िला (२०१४ फ़िल्म)\n\nगोडजिला (जापानी: ゴジラ (\"Gojira\"), अंग्रेज़ी: Godzilla) अमेरिकी विज्ञान-फंतासी राक्षस फ़िल्म है। यह फ़िल्म गोडज़िला (श्रृंखला) की रिबूट है।\n\nलीजेंडरी पिक्चर्स और वार्नर ब्रदर्स पिक्चर्स के सह निर्माता है और यह टॉहो द्वारा वितरित किया जाएगा जहां जापान को छोड़कर, दुनिया भर में वार्नर ब्रदर्स पिक्चर्स द्वारा वितरित किया जाएगा। यह पूरी तरह से एक अमेरिकी स्टूडियो द्वारा फिल्मायी गई दूसरी गोडज़िला फिल्म है, पहली बार में एक ही नाम के १९९८ के फिल्म चल गया है।\n\nस्टूडियो के अनुसार: \n\"एक महाकाव्य पुनर्जन्म तक तोहो के प्रतिष्ठित गोडज़िला, इस शानदार साहसिक, मानवता के वैज्ञानिक अहंकार से बल मिला, हमारे अस्तित्व की धमकी दी है जो दुष्ट प्राणियों के खिलाफ दुनिया की सबसे मशहूर राक्षस गड्ढे।\"\n\n", "id": "558742", "title": "गोडज़िला (२०१४ फ़िल्म)"}
{"url": "https://hi.wikipedia.org/wiki?curid=558770", "text": "कैटरिना अल्बर्ट\n\nकैटरिना अल्बर्ट ई पारादीस (; 11 सितम्बर 1869 – 27 जनवरी 1966) स्पेनी कातालोन्याई लेखिका थीं, जिन्होंने आधुनिकतावाद आंदोलन में हिस्सा लिया था। इनके साहित्यिक कौशल की ख़ोज 1898 में हुई जब इन्हें जोक्स फ़्लोराल्स (हिन्दी: पुष्प खेल) पुरस्कार प्राप्त हुआ। इसके ठीक पश्चात इन्होंने लेखन कार्य के लिए विक्टर कैट्ला छद्म नाम अपना लिया। यह नाम इन्होंने अपने उस उपन्यास के नायक से लिया जिसे ये कभी पूरा नहीं कर पाई थीं। नाटककार के रूप में इनकी सफ़लता और कविता रचना में इनकी उत्कृष्टता के बावजूद इन्हें सबसे अधिक इनके कथा साहित्य में किए गए कार्य के लिए जाना जाता है, विशेष रूप से इनकी शैली की शक्ति और लेखन में शब्दो के चयन की प्रचुरता के लिए ये विख्यात हैं। इनकी मृत्यु इनके गृह नगर ला'इस्काला, कातालोन्या, में 1966 में हुई और इन्हें सेमेंतिरी वैई डी ला'इस्काला (कैटलन: \"Cementiri Vell de l’Escala\") में दफ़नाया गया।\n\nकैटरिना अल्बर्ट ई पारादीस का जन्म कातालोन्या के ला'इस्काला में 11 सितम्बर 1869 को हुआ। इनके पिता का नाम लुईस अल्बर्ट और माता का नाम डोलोर्स पारादीस था। लुईस वकील, राजनीतिज्ञ और ग्रामीण ज़मींदार थे। कैटरिना अपने माता-पिता की चार संतानों में से सबसे बड़ी थीं। इन्होंने अपने पिता और नानी की मृत्यु के पश्चात अपनी माँ और भाई-बहनों की जिम्मेदारी सम्भाली तथा पारिवारिक संपत्ति का भी ध्यान रखा। इन्होंने अपनी शुरुआती शिक्षा स्थानीय प्राथमिक विद्यालय से प्राप्त की व एक वर्ष जिरोना बोर्डिंग स्कूल में भी व्यतीत किया जहाँ इन्होंने फ़्रांसीसी भाषा सीखी। बाकि शिक्षा इन्होंने घर से प्राप्त की।\n\nअल्बर्ट ने पौरुष छद्म नाम 'विक्टर कैट्ला' अपनाया क्योंकि उस समय महिलाएँ लेखन उद्योग में अधिक स्वतंत्र नहीं थीं। यह नाम इन्होंने अपने उस उपन्यास के नायक से लिया जिसे ये कभी पूरा नहीं कर पाई थीं। अपने लेखन कैरियर में इन्होंने लघुकथा व उपन्यास से लेकर कविताएँ और रंगमंच के लिए एकालाप भी लिखे। अपने जीवन काल में इन्होंने यूरोप के कई देशों का भ्रमण किया और कातालोन्या की राजधानी बार्सिलोना में कई बार थोड़े-थोड़े समय के लिए रहीं। बार्सिलोना में 1904 के पश्चात इन्होंने एक फ़्लैट भी खरीद लिया। नाटककार के रूप में इनकी सफ़लता और कविता रचना में इनकी उत्कृष्टता के बावजूद इन्हें सबसे अधिक इनके कथा साहित्य में किए गए कार्य के लिए जाना जाता है, विशेष रूप से इनकी शैली की शक्ति और लेखन में शब्दो के चयन की प्रचुरता के लिए ये विख्यात हैं।\n\nअल्बर्ट की मृत्यु इनके गृह नगर ला'इस्काला, कातालोन्या, में 1966 में हुई और इन्हें सेमेंतिरी वैई डी ला'इस्काला (कैटलन: Cementiri Vell de l’Escala) में दफ़नाया गया।\n\nअल्बर्ट की सबसे उत्कृष्ट रचना \"सोलिटूड\" (कैटलन: Solitud, हिन्दी: एकांत) उपन्यास है। इसे आधुनिकतावाद आंदोलन की सबसे प्रमुख काल्पनिक साहित्य रचनाओं में से एक माना जाता है। यह सबसे पहले \"जोवेंतूत\" पत्रिका में 1904 से 1905 के बीच प्रकाशित हुई। इसे सम्पूर्ण किताब के रूप में बिब्लियोटेका जोवेंतूत प्रेस ने 1905 में प्रकाशित किया और इसके ठीक बाद विक्टर कैट्ला को ख्याति प्राप्त होने लगी। इस उपन्यास की मुख्य किरदार मीला नाम की एक औरत है। मीला अपने विवाह के पश्चात पाती है कि उसका विवाहित जीवन बर्बाद है क्योंकि उसका पति ना तो उसे भौतिक सुख दे सकता और ना ही यौन संतुष्टि, वो यहाँ तक कि उसे सुरक्षा तक मुहैया करा सकता: मीला का कहानी का खलनायक बलात्कार कर देता है और उसके पति को कोई फ़र्क ही पड़ता और शायद इस वारदात के पीछे उसके पति का भी हाथ होता है। कहानी मीला के कष्ट भरे जीवन के इर्दगिर्द घूमती है।\n\nअल्बर्ट का साहित्यिक जीवन तीन अवधियों में विभाजित किया जा सकता है:\n\n", "id": "558770", "title": "कैटरिना अल्बर्ट"}
{"url": "https://hi.wikipedia.org/wiki?curid=558816", "text": "रागेश अस्थाना\n\nरागेश अस्थाना (१७ मई १९६२ – २० मार्च २०१४) एक भारतीय अभिनेता थे जिन्होंने विभिन्न भारतीय टेलीविजन धारावाहिकों में अभिनय किया। उनके द्वारा अभिनीत धारावाहिकों में प्रमुख \"अगले जनम मोहे बिटिया ही किजो\", पालमपुर एक्सप्रेस, कठपुतली और चैनल वी पर गुमराह हैं।\n\nराजेश का जन्म १७ मई १९६२ को युगाण्डा में हुआ। उनका विवा १९९४ में ज्योति से हुआ जिनसे उनके नानकी और युवराज नामक दो बच्चे हुए। \n\nरागेश ने १९८७ में भारत रंगाचार्य द्वारा निर्देशित धारावाहिक \"सुबह\" में अभिनेता के रूप में पदार्पण किया जिसमें उन्होंने \"अप्पू स्वामि\" का अभिनय किया था। रागेश को पहले एक अन्य अभिनय \"प्रेम\" के लिए चुना गया था लेकिन वहाँ से बाद में उन्हें निरस्त कर दिया गया।\n\n२० मार्च २०१४ को मुम्बई में हृदयघात के कारण उनका निधन हो गया।\n", "id": "558816", "title": "रागेश अस्थाना"}
{"url": "https://hi.wikipedia.org/wiki?curid=558836", "text": "१९७९ यूईएफए कप फाइनल\n\n१९७९ यूईएफए कप फाइनल एक फुटबॉल मैच था, जो जर्मनी के बोरशिया मौनचेंगलाडबाख और यूगोस्लाविया के रेड स्टार बेलग्रेड के बीच दो चरण मे खेला गया था। बोरशिया मौनचेंगलाडबाख फाइनल समग्र पर 2-1 से जीता।\n\nबोरशिया मौनचेंगलाडबाख समग्र पर 2-1 से जीत हासिल की\n", "id": "558836", "title": "१९७९ यूईएफए कप फाइनल"}
{"url": "https://hi.wikipedia.org/wiki?curid=558889", "text": "दैनिकी\n\nकिसी भी व्यापारी या संस्था के लिये यह संभव नहीं है कि वह सारे लेन-देन व्यवहारों को याद रख सके। इसलिये उन्हें याद रखने के लिये दैनिकी (जर्नल अथवा दैनंदिनी) तैयार किया जाता है। इसमें लेनदेन होते ही प्रविष्टि कर ली जाती है। अतः प्रत्येक सौदों या व्यवहार को क्रमवार लिखने कि क्रिया को प्रारंभिक लेखा कहा जाता है। इसे 'रोजनामचा' भी कहते हैं। इसमें सुविधा के लिये कुछ सहायक पुस्तके भी रखी जाती है। जैसे क्रय पुस्तक विक्रय पुस्तक, रोकड़ पुस्तक तथा मुख्य जर्नल आदि।\n\nउदाहरण के लिए - नगर पंचायत में दिनांक 15.4.2008 को कार्यालय के लिय 1000.00 रूपये नगद देकर फर्नीचर खरीदा। यह एक सौदा है जिसका जर्नल बुक में प्रारंभिक लेखा निम्नानुसार होगा -\n\nचूंकि जर्नल लेखे तैयार करने की प्रारंभिक पुस्तक है, इसलिये इसे महत्वपूर्ण स्थान प्राप्त है। आजकल सीधे लेजर एवं सहायक बहियाँ तैयार करना प्रचलन में होने से अभिलेख का महत्व व्यापारिक प्रतिष्ठानों में अब धीरे-धीरे कम हो रहा है। स्थानीय निकायों में यदि द्वि प्रविष्टि लेखा अपनाई जाती है तो उसमें जर्नल का बहुत महत्व रहेगा क्योंकि वे सभी व्यवहार जिसमें मुद्रा का वास्तविक लेनदेन नहीं हुआ है। समायोजन प्रविष्टियां आदि जर्नल के माध्यम से ही लेखाबद्ध की जायेगी।\n", "id": "558889", "title": "दैनिकी"}
{"url": "https://hi.wikipedia.org/wiki?curid=558891", "text": "शेष-परीक्षण\n\nसामान्यतः वर्ष की समाप्ति के बाद व्यापारी द्वारा समस्त लेखों को योग कर उन्हें बंद करने की कार्यवाही की जाती है एवं समस्त खातों के शेष निकाले जाते हैं। इन शेषों के आधार पर एक सूची तैयार की जाती है जिसे शेष परीक्षण (ट्रायल बैलेंस) या तलपट या परीक्षा सूची कहा जाता है। \n\nइस तलपट में डेबिट शेषों का जोड़ क्रेडिट शेषों के जोड़ के बराबर होना चाहिये। यदि तलपट के दोनों पक्षों का योग बराबर नहीं है तो इसका अर्थ यह है कि लेखों में गणितीय अशुद्धि है जिसे खोज कर दूर किया जाता है। बाद में तलपट के आधार पर अंतिम लेखे तैयार किये जाते हैं।\n\nवितीय विवरण पत्रक को तैयार करने से पहले तलपट तैयार किया जाएगा। तलपट ऐसी सूची है जिसमें खाताबही के विभिन्न लेखा शीर्षों के क्रेडिट एवं डेबिट शेषों को बताया जाता है। तलपट में लिखित डेबिट एवं क्रेडिट शेषों के योग में समानता, व्यवहार की गणितीय शुद्धता\nसुनिश्चित करना है। सभी खातों के शेष उपलब्ध हो जाने से वितीय विवरण पत्रक तैयार करने में सहायता होती है।\n\nतलपट निम्नानुसार प्रारूप में तैयार किया जाएगा :-\n\nतलपट दिनांक ... से दिनांक ... तक\nसामान्य खाताबही से तलपट तैयार करते समय निम्न बातें ध्यान में रखनी होगी :-\n\n\nचूंकि हर डेबिट प्रविष्टि के समतुल्य क्रेडिट प्रविष्टि की जाती है तदानुसार डेबिट शेष के विभिन्न लेखा शीर्षों का शेष, क्रेडिट शेष के समस्त लेखों के शेष के समतुल्य होगा। जब कि सामान्यतः तलपट यथार्थता की पहली परीक्षा है।\n\nकभी-कभी दोनों पक्षों अर्थात डेबिट एवं क्रेडिट का जोड़ बराबर होता है फिर भी त्रुटियाँ होती है। निम्न त्रुटियों की जानकारी तलपट से नहीं हो पाती है :-\n\n\nयदि तलपट का योग बराबर न हो तो गलतियों का पता लगाने हेतु निम्नानुसार कदम उठाए जाते हैं।\n\n", "id": "558891", "title": "शेष-परीक्षण"}
{"url": "https://hi.wikipedia.org/wiki?curid=558893", "text": "सीजीनेट स्वर\n\nसीजीनेट स्वर मोबाइल और अभिकलित्र से जुड़ा जनपत्रकारिता के सिद्धांतों पर आधृत स्थानीय स्तर का संचार तंत्र है। इस संचार माध्यम में यह सुविधा है कि आम आदमी फोन करके अपनी रपट स्वयं दर्ज करा सकता है। संस्था के मॉडरेटर इस रपट के तथ्यों की सरसरी तौर पर जांच के बाद अंतर्जाल पर प्रकाशन करते हैं। \n\nसिजीनेट स्वर की स्थापना भारतीय पत्रकार शुभ्रांशु चौधरी ने की है। लंदन स्थित संस्था 'इंडेक्स ऑन सेंसरशिप' ने अभिव्यक्ति की स्वतंत्रता के क्षेत्र में काम करने के लिए सिजीनेट स्वर को २०१३ में ब्रिटेन में डिजिटल जर्नलिज़्म पुरस्कार प्रदान किया।\n\n", "id": "558893", "title": "सीजीनेट स्वर"}
{"url": "https://hi.wikipedia.org/wiki?curid=558896", "text": "अंतिम लेखे\n\nव्यापारी का मुख्य उद्देश्य लाभ कमाना होता है। इसकी जानकारी के लिये व्यापारी तलपट के आधार पर अंतिम लेखे (final accounts) तैयार करता है। यह कोई एक लेखा नहीं, लेखों का सारांश होता है। इसके अंतर्गत निम्नलिखित लेख तैयार किये जाते हैं\n\nउपरोक्त विवरणों के आधार पर व्यापारी शुद्ध आय या शुद्ध हानि के साथ-साथ अपने व्यापार की वित्तीय स्थिति भी ज्ञात कर सकता है। वित्तीय स्थिति से तात्पर्य व्यापार की सम्पत्ति एवं दायित्वों की तुलना से है।\n\nसभी गैर व्यावसायिक संस्थाए अंतिम लेखे तैयार नहीं करती परन्तु अनेक बड़ी संस्थाए अपनी संस्था की सही आर्थिक स्थिति जानने के लिए एवं यह जानने के लिए किं आय का व्यय पर आधिक्य है या व्यय का आय पर आधिक्य है, अंतिम लेखे तैयार करती है।\n\nव्यापार खाता सकल लाभ हानि ज्ञात करने के लिये तैयार किया जाता है इसमें जिन वस्तुओं का व्यापार किया जाता है उससे संबंधित क्रय एवं विक्रय खातों के शेष तथा उनसे संबंधित प्रत्यक्ष खर्चों के खाते जैसे मजदूरी खाता, आवक भाड़ा आदि। इसमें प्रारम्भिक रहतिया (यदि हो) एवं अंतिम रहतियें को भी दर्शाया जाता है।\n\nव्यापार खाते के दो पक्ष होते हैं, डेबिट और क्रेडिट पक्ष |\n\nडेबिट पक्ष में प्रारम्भिक रहतिया (Closing Stock) क्रय खाता उससे संबंधित खर्चो एवं सकल लाभ यदि हो तो दर्शाया जाता है।\n\nक्रेडिट पक्ष में विक्रय खाता, अंतिम रहतिया एवं सकल हानि यदि हो तो दर्शायी जाती है।\n\nइसे शुद्ध लाभ या हानि ज्ञात करने के लिये तैयार किया जाता है। इसमें व्यापार या संस्था के समस्त आगम (आयगत) एवं अप्रत्यक्ष खर्चो को डेबिट पक्ष की ओर दर्शाया जाता है एवं आगम (आयगत) एवं अप्रत्यक्ष आय जैसे प्राप्त कमीशन, प्राप्त छूट, प्राप्त ब्याज आदि को क्रेडिट पक्ष की ओर दर्शाया जाता है। एवं व्यापार खाते से लाया गया सकल लाभ क्रेडिट पक्ष की ओर और यदि सकल हानि हो तो डेबिट पक्ष की ओर दर्शायी जाती है।\n\nसंक्षेप में हम कह सकते हैं कि अवास्तविक खातों से संबंधित समस्त खातों के शेष लाभ-हानि खाते में लिखा जाता है यदि क्रेडिट शेष हो तो उसे शुद्ध लाभ लिखकर डेविट पक्ष में दर्शाया जाता है। इसके विपरीत यदि डेबिट शेष हो तो शुद्ध हानि लिखकर क्रेडिट पक्ष में लिखा जाता है।\n\nचिट्ठे से आशय ऐसे विवरण पत्र से है जो एक निर्धारित तिथि पर व्यवसाय की वित्तीय स्थिति को प्रगट करता है। वित्तीय स्थिति से आशय व्यापार की सम्पत्ति एवं उसके दायित्वों की तुलना से होता है। इसकी जानकारी के लिये व्यापारी वर्ष के अंत में सम्पत्ति एवं दायित्वों का विवरण तैयार करते हैं जिसे चिट्ठा कहते है।\n\nचिट्ठे के बाई ओर के भाग में व्यापार के दायित्व एवं दाहिनी ओर सम्पत्तियाँ दर्शाई जाती है। चिट्ठे में दायित्व एवं सम्पत्तियों के अतिरिक्त समायोजन प्रविष्टियाँ भी उनके गुण के अनुसार सम्पत्ति एवं दायित्व की तरफ दर्शाई जाती है।\n\nदायित्व का आशय ऋण, उधार लोन या ऐसे खर्चों से है जिसका भुगतान करना बाकि है। इन सभी को चिट्ठे के दायित्व पक्ष की ओर दर्शाया जाता है इनके साथ-साथ व्यापार की पूंजी एवं संचित निधि को भी इसी पक्ष में लिखते हैं। दायित्वों को भी तीन भागों में बांटा जाता है ;-\n\n(1) स्थाई दायित्व :- ऐसे सभी दायित्व जिनका भुगतान दीर्घकाल में किया जाता है जैसे दीर्घकालिक लेनदार (Long Term Creditors) दीर्घ कालिक ऋण (Long Term Loan) पूंजी को भी स्थाई दायित्व माना जाता है।\n\n(2) अस्थाई दायित्व या चालू दायित्व :- ऐसे सभी दायित्व जिनका भुगतान अल्प अवधि में देय हो चालू दायित्व कहलाता है। जैसे बैंक अधि विकर्ष अदत्त मजदूरी एवं वेतन, अन्य अदत्त व्यय एवं अल्प कालीन लेनदार।\n\n(3) आकस्मिक दायित्व - ऐसे दायित्व जो चिट्ठा तैयार करने की तिथि को देय नहीं होते किंतु घटना विशेष के कारण देय हो सकते है, को आकस्मिक दायित्व कहते है। जैसे कर्मचारी सुरक्षा निधि या विशेष प्रयोजन हेतु संचित निधि।\n\nइस पक्ष में व्यापार की समस्त सम्पत्तियों को एकीकृत करके दर्शाते हैं। व्यापारिक सम्पत्ति को पांच भागों में वर्गीकृत किया गया है -\n\n(1) स्थाई सम्पत्ति (Fixed assets) : जो सम्पत्ति व्यापार या संस्था को चलाने के लिये क्रय की जाती है उन्हें स्थाई सम्पत्ति कहते है। जैसे, भवन, भूमि, मशीने, फर्नीचर इत्यादि।\n\n(2) चल सम्पत्ति (Current assets) : ऐसी सम्पत्ति जो व्यापार में पुनः बेचने के लिये खरीदी जाती है या रोकड़ में परिवर्तित करने हेतु व्यापार में रखी जाती है उन्हें चल सम्पत्ति कहते है।\n\n(3) तरल सम्पत्ति (Floating assets) : व्यापारी की ऐसी सम्पत्तियां जो कि रोकड़ को प्रदर्शित करती है को तरल सम्पत्ति कहते है जैसे रोकड़, बैंक में रोकड़, धनादेश आदि।\n\n(4) नष्ट होने वाली सम्पत्ति (Wasting assets) : ऐसी सम्पत्तियां जिनका उपयोग करने से नष्ट हो जाती है को नष्ट होने वाली सम्पत्ति कहा जाता है। जैसे खदान, जीवित पशु (स्पअम ैजवबा) आदि।\n\n(5) काल्पनिक सम्पत्ति : जो वास्तव में सम्पत्तियां नहीं होती पर चिट्ठे में सम्पत्ति की ओर दिखायी जाती है, को काल्पनिक सम्पत्ति कहते है। इसमें ऐसे खर्चों को शामिल किया जाता है जो इतने अधिक होते हैं कि उनकी सम्पूर्ण राशि एक वर्ष में लाभ हानि खाते में हस्तांतरित न की जाकर कई वर्षों में हस्तांतरित की जाती है।\n\nअंत में व्यापार से होने वाले लाभ को दायित्व की ओर पूंजी में जोड़ दिया जाता है या हानि को घटा दिया जाता है।\n", "id": "558896", "title": "अंतिम लेखे"}
{"url": "https://hi.wikipedia.org/wiki?curid=558900", "text": "शुभ्रांशु चौधरी\n\nवे पेशे से पत्रकार हैं।\n\nडिजिटल जर्नलिज़्म अवॉर्ड - लंदन स्थित संस्था इंडेक्स ऑन सेंसरशिप द्वारा अभिव्यक्ति की आज़ादी के क्षेत्र में सीजेने स्वर के माद्यम से काम करने के लिए\n", "id": "558900", "title": "शुभ्रांशु चौधरी"}
{"url": "https://hi.wikipedia.org/wiki?curid=558903", "text": "२०१४\n\n२०१४ ग्रेगोरियन कैलेंडर के बुधवार को शुरू होने वाला एक वर्ष है।\n\n\n", "id": "558903", "title": "२०१४"}
{"url": "https://hi.wikipedia.org/wiki?curid=558920", "text": "अब्राहम क्रैसक्स\n\nअब्राहम क्रैसक्स (; [əβɾəˈam ˈkɾeskəs], 1325–1387) यहूदी स्पेनी चौदहवीं शताब्दी के विख्यात और कुशल मानचित्रकार थे। कातालोन्या के मायोर्का द्वीप में एक समृद्ध यहूदी परिवार जन्मे क्रैसक्स ने अपने बेटे जहूदा क्रैसक्स के साथ मिल कर 1375 में मध्ययुग के कातालोन्या का मानचित्र 'कैटलन एटलस' का निर्माण किया था।\n\n1375 में क्रैसक्स और जहूदा को आरागोन के राजकुमार जॉन से एक ऐसे नॉटिकल चार्ट के निर्माण का कार्यभार मिला था जिनमें पोर्टोलन चार्ट द्वारा दर्शाई जाने वाली समान्य भौगोलिक सीमाओं से अधिक जानकारी हो। इन चार्ट को राजकुमार जॉन अपने चचेरे भाई चार्ल्स (जो आगे चल कर फ्रांस के महाराज चार्ल्स चतुर्थ हुए) को उपहार के तौर पर देना चाहते थे। वर्ष 1375 में क्रैसक्स और जहूदा ने पाल्मा के यहूदी मंडल के अपने घर में रह कर के छह चार्ट तैयार किए।\n\nशोधकर्ताओं के अनुसार पाँच अन्य ऐसे मानचित्र उपस्थित हैं जिनका श्रेय शायद क्रैसक्स, जहूदा या उनकी कार्यशाला में काम करने वाले किसी कर्मचारी को दिया जा सकता है। कैटलन एटलस की तरह ही ये पाँच मानचित्र भी अहस्ताक्षरित और अदिनांकित हैं तथा इनके निर्माण की अवधि 1375 से 1400 के बीच अनुमानित की गई है।\n\nअब्राहम क्रैसक्स का असली नाम एलेका था। इनका जन्म 1325 में कातालोन्या के मायोर्का द्वीप के पाल्मा नगर में एक समृद्ध यहूदी परिवार में हुआ था। इनके पिता रैबाइ अब्राहम थे व दादा रैबाइ बैनावीस्टा। बैनावीस्टा रैबाइ एलेका के पुत्र थे और क्रैसक्स को भी यही नाम मिलना था परन्तु इन्हें क्रैसक्स ऑफ़ अब्राहम (क्रैसक्स इनका स्वयं का नाम, एलेक इनका धार्मिक नाम और अब्राहम इनका गौत्र) के नाम से जाना गया। परन्तु इनके नाम का सही क्रम परवर्ती साहित्य में अक्सर उलट दिया गया और परिणामस्वरूप ये अब्राहम क्रैसक्स के नाम से ही प्रसिद्ध हो गए।\n\nइनका पुत्र जहूदा क्रैसक्स भी एक विख्यात मानचित्रकार था।\n\nअब्राहम क्रैसक्स अपने समय के सबसे विख्यात और कुशल मानचित्रकार थे। ये मानचित्र निर्माण के साथ-साथ घड़ियों, दिक्सूचक और दूसरे कई नौवहन उपकरणों का भी निर्माण करते थे। ये मायोर्का मानचित्र निर्माण सम्प्रदाय के अग्रणी सदस्य थे।\n\n1375 में क्रैसक्स और इनके पुत्र जहूदा को आरागोन के राजकुमार जॉन (जो आगे चल कर आरागोन के महाराज जॉन प्रथम हुए) से ऐसे नॉटिकल चार्ट बनाने का कार्यभार मिला जिनमें पोर्टोलन चार्ट द्वारा दर्शाई जाने वाली समान्य भौगोलिक सीमाओं से अधिक जानकारी हो, जो पूर्व से पश्चिम तक जिब्राल्टर सहित सभी भौगोलिक क्षेत्रों को कवर करें। इस कार्य के सम्पन होने के पश्चात क्रैसक्स और जहूदा को क्रमशः 150 सोने के आरागोनी फ़लौरिन और 60 मायोर्काई पाउंड भुगतान के तौर पर दिए गए। इस राशि भुगतान की जानकारी चौदहवीं शताब्दी के राजकुमार के स्वयं के और उनके पिता आरागोन के पीटर चतुर्थ के दस्तावेज़ों से मिलती है। इन चार्ट को राजकुमार जॉन अपने चचेरे भाई चार्ल्स (जो आगे चल कर फ्रांस के महाराज चार्ल्स चतुर्थ हुए) को उपहार के तौर पर देना चाहते थे। वर्ष 1375 में क्रैसक्स और जहूदा ने पाल्मा के यहूदी मंडल के अपने घर में रह कर के छह चार्ट तैयार किए।\n\n1375 के आसपास निर्मित हुए कैटलन एटलस को ही विश्वास के साथ क्रैसक्स की रचना कहा जा सकता है। हालांकि शोधकर्ताओं के अनुसार पाँच अन्य ऐसे मानचित्र उपस्थित हैं जिनका श्रेय शायद क्रैसक्स, जहूदा या उनकी कार्यशाला में काम करने वाले किसी कर्मचारी को दिया जा सकता है। कैटलन एटलस की तरह ही ये पाँच मानचित्र (जिनमें से चार पोर्टोलन चार्ट हैं और एक मप्पा मुंदी का टुकड़ा) भी अहस्ताक्षरित और अदिनांकित हैं तथा इनके निर्माण की अवधि 1375 से 1400 के बीच अनुमानित की गई है।\n\n", "id": "558920", "title": "अब्राहम क्रैसक्स"}
{"url": "https://hi.wikipedia.org/wiki?curid=558930", "text": "जनपत्रकारिता\n\nहाल के दिनों में मीडिया रिपोर्टिंग में मोबाइल फ़ोन के उपयोग से पत्रकारों और ग़ैर-पत्रकारों के बीच का रिश्ता बदलता दिख रहा है। इसके ज़रिए कोई भी रिपोर्टर की अहम भूमिका निभा सकता है। इसी की एक मिसाल अमरीका मे चले चुनाव अभियान और भारत में आए सूनामी आपदा में भी आम जमता द्वारा ली गई कैमराफ़ोन तस्वीरों और वीडियो क्लिप का इस्तेमाल समझा गया है। इसे ओपन-सोर्स जर्नलिज़्म या जनपत्रकारिता का नाम दिया जा रहा है।\n\n२००५ में जनपत्रकारिता में तकनीक के उपयोग मिसाल बनी थी। लंदन में जुलाई में हुए बम हमलों के आरंभिक तस्वीरें वो थीं जो आम लोगों ने अपने मोबाइल फ़ोन के कैमरों से खींचे थे। इसी तरह उसी साल दिसंबर में लंदन के पास एक तेल डिपो में लगी भयानक आग की शुरूआती रिपोर्टिंग भी शौकिया पत्रकारों ने ही की। \n\nभारत में भी हाल के दिनों में कई स्थानों में हुई भयंकर बारिश से मची तबाही की रिपोर्टिंग में आम लोगों के कैमरा फ़ोनों की अहम भूमिका रही है।\n", "id": "558930", "title": "जनपत्रकारिता"}
{"url": "https://hi.wikipedia.org/wiki?curid=558933", "text": "अनुसन्धान अभिकल्प एवं मानक संगठन\n\nअनुसन्धान अभिकल्प एवं मानक संगठन (Research Design and Standards Organisation (RDSO)) भारत की एक अनुसंधान एवं विकास संस्था है जो रेल मंत्रालय के अन्तर्गत है। यह एक ISO 9001 संस्था है। यह संस्था रेलवे बोर्ड, क्षेत्रीय रेलवे तथा रेलवे के उत्पादन इकाइयों को रेलवे के उपकरणों के डिजाइन एवं मानकीकरण से सम्बन्धित तकनीकी सलाह देती है।\n\nमनोतकनीकी एकक की स्थापना वर्ष 1964 में रेलवे बोर्ड में हुई थी। बाद में अनुसंधान एवं विकास कार्य का दायरा बढ़ जाने के कारण इसे यातायात अनुसंधान स्कन्ध के अंग के रूप में अ0अ0मा0सं0 स्थानान्तरित कर दिया गया। वर्ष 1989 में यह स्वतंत्र निदेशालय बन गया। सम्प्रति यह निदेशालय कार्यकारी निदेशक/यातायात (मनोविज्ञान) के अन्तर्गत कार्यरत है।\n\nनिदेशालय का मुख्य लक्ष्य कर्मचारियों की कार्य निष्पादन क्षमता, कार्य सन्तुष्टि एवं अभिप्रेरणा को बढ़ाना तथा मानवीय भूल से होने वाली दुर्घटनाओं की रोकथाम है। इस परिप्रेक्ष्य में निदेशालय द्वारा यातायात संरक्षा की दृष्टि से महत्त्वपूर्ण कारकों पर शोध कार्य किया जाता है ताकि दुर्घटनाओं के कारणों को समझा जा सके। शोध द्वारा प्राप्त जानकारी के आधार पर ऐसे कार्यक्रमों का विकास एवं क्रियान्वयन किया जाता है जो मानव कारकों से होने वाली दुर्घटनाओं में कमी ला सकें।\n\nमनोतकनीकी निदेशालय के प्रमुख कार्य निम्न है -\n\n1. वैज्ञानिक कार्य विश्लेषण\n\n2. अभिवृत्ति परीक्षणों का विकास एवं मानकीकरण\n\n3. कार्मिकों की प्रशिक्षण आवश्यकताओं का आकलन एवं तदनुसार प्रशिक्षण कार्यक्रमों के विकास हेतु दिशा निर्देश\n\n4. संगठनात्मक व्यवहार से संबंधित समस्याओं पर अनुसंधान\n\n5. तनाव घटाने के कार्यक्रमों का विकास एवं आयोजन\n\n6. मानव अभियांत्रिकी\n\n\n", "id": "558933", "title": "अनुसन्धान अभिकल्प एवं मानक संगठन"}
{"url": "https://hi.wikipedia.org/wiki?curid=558955", "text": "एम॰ जे॰ अकबर\n\nएम॰ जे॰ अकबर (अंग्रेजी: Mobashar Jawed Akbar,बांग्ला भाषा: মবাসের জাবেদ একবার) (जन्म: 11 जनवरी 1951) एक प्रमुख भारतीय पत्रकार, लेखक और राजनेता हैं। वे अक्टूबर 2012 में अपने इस्तीफे तक लिविंग मीडिया समूह द्वारा प्रकाशित भारत के प्रमुख साप्ताहिक अंग्रेजी समाचार पत्रिका इंडिया टुडे के संपादकीय निदेशक रह चुके हैं। इस दौरान उन्हें मीडिया कंपनियों के संगठन तथा अंग्रेजी समाचार चैनल हेडलाइंस टुडे की देखरेख के लिए एक अतिरिक्त जिम्मेदारी भी मिली हुई थी। \n\nउन्होने 2010 में साप्ताहिक समाचार पत्र \"दि संडे गार्जियन\" का शुभारंभ किया और वे लगातार इसके प्रधान संपादक रहे। पूर्व के दिनों में वे दक्षिण भारत की प्रमुख अँग्रेजी पत्रिका \"एशियन एज\" के संस्थापक और वैश्विक परिप्रेक्ष्य के साथ इसके दैनिक मल्टी संस्करण भारतीय समाचार पत्र के प्रबंध निदेशक भी रह चुके हैं। वे हैदराबाद के दैनिक समाचार पत्र डेक्कन क्रॉनिकल के प्रधान संपादक रह चुके हैं। \n\nउन्होने कई पुस्तकें लिखी है, जिसमें जवाहर लाल नेहरू की जीवनी \"द मेकिंग ऑफ इंडिया\" और कश्मीर पर आधारित \"द सीज विदिन\" चर्चित रही है। वे \"दि शेड ऑफ शोर्ड\" और \"ए कोहेसिव हिस्टरी ऑफ जिहाद\" के भी लेखक हैं। उनकी हाल ही में प्रकाशित पुस्तक \"ब्लड ब्रदर्स\" है, जिसमें भारत में घटनाओं की जानकारी और दुनिया, खासकर हिंदू-मुस्लिम के बदलते संबंधों के साथ तीन पीढ़ियों की गाथा है। उनकी यह पुस्तक \"फ्रेटेली डी संग\" के नाम से इतालवी में अनुवादित हुई है, जो 15 जनवरी 2008 को रोम में जारी किया गया था। पाकिस्तान में पहचान के संकट और वर्ग संघर्ष पर आधारित उनकी पुस्तक \"\" जनवरी 2012 में प्रकाशित हुई है।\n\nअकबर राजनीति में भी सार्थक हस्तक्षेप रखते हैं। वे 1989 में भारतीय राष्ट्रीय कांग्रेस के उम्मीदवार के रूप में पहली बार बिहार के किशनगंज से लोकसभा के लिए चुने गए थे। वे किशनगंज से दो बार सांसद रहे हैं। साथ ही पूर्व प्रधानमंत्री राजीव गांधी के प्रवक्ता भी रहे हैं। मार्च 2014 में वे भारतीय जनता पार्टी में शामिल हुये हैं और वर्तमान में इस पार्टी के प्रवक्ता हैं। \n\n", "id": "558955", "title": "एम॰ जे॰ अकबर"}
{"url": "https://hi.wikipedia.org/wiki?curid=558962", "text": "१९८० यूईएफए कप फाइनल\n\n१९८० यूईएफए कप फाइनल एक फुटबॉल मैच था, जो जर्मनी के बोरशिया मौनचेंगलाडबाख और इंग्टीराहेटी फ्रैंकफर्ट के बीच दो चरण मे खेला गया था। इंग्टीराहेटी फ्रैंकफर्ट अवे गोल नियम पर 3-3 से जीत हासिल की।\n\nइंग्टीराहेटी फ्रैंकफर्ट अवे गोल नियम पर 3-3 से जीत हासिल की\n", "id": "558962", "title": "१९८० यूईएफए कप फाइनल"}
{"url": "https://hi.wikipedia.org/wiki?curid=559049", "text": "बलदेव\n\nबलदेव (कार्तिक बदी १२, संवत् १८९७ विक्रमी --) हिन्दी के साहित्यकार और कवि थे।\n\nइनका उपनाम 'द्विज बलदेव' था। इनका जन्म उत्तर प्रदेश के सीतापुर जिले के मानूपुर ग्राम में हुआ था। पिता ब्रजलाल अवस्थी कृषिकर्मी कान्यकुब्ज ब्राह्मण थे। 'द्विज बलदेव' ने प्रांरभ में ज्योतिष, कर्मकांड और व्याकरण की शिक्षा ली किन्तु काव्यरचना में प्रवृत्त होने के कारण काशी के स्वामी निजानंद सरस्वती से ३२ वर्ष की उम्र में काव्यशास्त्र की शिक्षा ग्रहण की। रामपुर, मथुरा (जि. सीतापुर) तथा इटौजा (जि. लखनऊ) के राजा इनके आश्रयदाता थे जिनके नाम पर इन्होंने ग्रंथों की रचनाएँ कीं। इन राजाओं से इन्हें पर्याप्त भूमि, धन और वाहन की प्राप्ति हुई। कविता ही इनकी जीवनवृत्ति थी। इनके पुत्र गंगाधर, 'द्विजगंग' भी अच्छी कविता करते थे। \n\n'द्विज बलदेव' में प्रखर कवित्वप्रतिभा थी। अपने समृद्ध आशुकवित्व के बल पर समस्यापूर्तियाँ बड़ी जल्दी और अच्छी करते थे। इसीलिए समस्यापूर्ति के सबंध में 'द्विज बलदेव' की गर्वोक्ति थी - \n\n'प्रतापविनोद' (र.का.सं. १९२६); 'शृंगार-सुधाकर' (सं. १९३०); 'मुक्तमाल'; 'रागाष्टयाम' और समस्या प्रकाश (सं. १९३१-३२); 'शृंगार-सरोज' (सं. १९५०); 'हीरा जुबिली और चंद्रकला काव्य' (सं. १९६३); 'प्रेमतरंग' (सं. १९५८); 'बलदेव विचारार्क' (सं. १९६२)। अंतिम ग्रंथ का अधिकांश गद्य में है जिसमें कवि ने विविध विषयों पर अपने विचार प्रकट किए हैं।\n", "id": "559049", "title": "बलदेव"}
{"url": "https://hi.wikipedia.org/wiki?curid=559063", "text": "विधि दर्शन\n\nविधिदर्शन (Philosophy of law) दर्शनशास्त्र तथा विधिशास्त्र की वह शाखा है जो 'कानून क्या है?', 'विधिक वैधता की कसौटी क्या है?', 'विधि तथा नैतिकता में क्या सम्बन्ध है?' आदि प्रश्नों पर विचार करती है। \n", "id": "559063", "title": "विधि दर्शन"}
{"url": "https://hi.wikipedia.org/wiki?curid=559065", "text": "सांविधिक कानून\n\nसांविधिक विधि या सांविधिक कानून (Statutory law या statute law) विधायिका द्वारा निर्मित तथा लिखित रूप में मौजूद कानूनों को कहते हैं। (अलिखित/मौखित/परम्परागत कानूनों को नहीं) \n", "id": "559065", "title": "सांविधिक कानून"}
{"url": "https://hi.wikipedia.org/wiki?curid=559067", "text": "भालचन्द्र जोशी\n\nभालचंद्र जोशी (जन्म 17 अप्रैल 1956) हिन्दी साहित्यकार हैं।\n\nभालचन्द्र जोशी पेशे से इंजीनियर हैं और उन्होंने अंग्रेज़ी साहित्य में एम.ए. भी किया है। \n\n", "id": "559067", "title": "भालचन्द्र जोशी"}
{"url": "https://hi.wikipedia.org/wiki?curid=559072", "text": "एनरीक प्रात दा ला रीबा\n\nएनरीक प्रात दा ला रीबा ई सर्रा (; 29 नवम्बर 1870 – 1 अगस्त 1917) स्पेनी कातालोन्याई वकील, पत्रकार और राजनीतिज्ञ थे। ये सेंटर एस्कोलार कातालानिस्ता (कैटलन: \"Centre Escolar Catalanista\") के सदस्य बन गए थे, जहाँ कैटलन राष्ट्रवाद की नीव बोई गई थी। इन्हें उन्नीसवीं शताब्दी के अंत में कैटलन राष्ट्रवाद से जुडी भावनाओं के पुनरुत्थान के लिए जाना जाता है। ये 6 अप्रैल 1914 को गठित हुए कातालोन्या राष्ट्रमंडल के प्रथम राष्ट्रपति थे।\n\nएनरीक प्रात दा ला रीबा ई सर्रा का जन्म कातालोन्या के कास्तेलतेर्सोल ग्रामीण कस्बे में एक समृद्ध रूढ़िवादी कैथोलिक परिवार में हुआ था। इन्होंने कानून की शिक्षा बार्सिलोना विश्वविद्यालय से प्राप्त की, जहाँ इन्होंने पढ़ाई 1893 में खत्म करी और इसके पश्चात डिग्री मैड्रिड केन्द्रीय विश्वविद्यालय से ली। पढ़ाई के समय से ही ये कैटलन राष्ट्रवाद के प्रति आकर्षित होने लगे थे। 1887 में ये कातालिनिस्त विद्यालय शिक्षा केंद्र से जुड़े। 1891 में ये कातालिनिस्त यूनियन के सचिव चुने गए। यूनियन में रहते हुए इन्होंने एक वर्ष पश्चात 1892 में मनरेज़ा माँग सभा के आयोजन में अहम भूमिका निभाई। 1899 में एक गुट की अगुवाई करते हुए ये यूनियन से अलग हो गए। यह गुट यूनियन से इसलिए अलग हुआ था क्योंकि इसके सदस्य चुनावों में हिस्सा और कैटलन राष्ट्रवादी केंद्र का गठन चाहते थे। अगले दो वर्ष प्रात दा ला रीबा ने दक्षिणपंथी 'क्षेत्रवादी दल' के गठन में बड़ी भूमिका अदा की। इस दल ने कातालोन्या के रुढ़िवादियो, ग्रामीण कैथोलिक परम्परावादियो और शहरी मध्य वर्ग के एक हिस्से को एक राजनितिक मुहैया कराया।\n\n1905 में प्रात दा ला रीबा बार्सिलोना प्रांतीय परिषद के लिए चुने गए। दो वर्ष पश्चात ये परिषद के अध्यक्ष बन गए और कातालोन्या की चार प्रांतीय परिषदों का विलय कर एक बड़ी इकाई 'राष्ट्रमंडल' के निर्माण में जुट गए। दिसम्बर 1913 में इनकी मांगो को काफ़ी हद तक स्पेनी संसद ने स्वीकृति प्रदान कर दी थी। प्रात दा ला रीबा को 5 अप्रैल 1914 को कातालोन्या राष्ट्रमंडल के राष्ट्रपति चुने गए। अपनी मृत्यु तक ये इस पद पर काबिज रहे।\n\nप्रात दा ला रीबा ने \"ला नासियोनालितात कातालान\" नाम की किताब व राजनीतिक घोषणापत्र की रचना की थी। मई 1906 में प्रकाशित हुई इस किताब में कातालोन्या में स्वशासन पर जोर दिया गया है।\n\nएनरीक प्रात दा ला रीबा ई सर्रा का जन्म 29 नवम्बर 1870 को कातालोन्या के कास्तेलतेर्सोल नाम के ग्रामीण कस्बे में हुआ था। इनका नाम स्पेनी नामकरण रिवाज के अनुसार है जिसमें 'प्रात दा ला रीबा' पैतृक पारिवारिक नाम है और 'सर्रा' मातृ पारिवारिक नाम है। इनका परिवार समृद्ध रूढ़िवादी कैथोलिक था। इन्होंने कानून की शिक्षा बार्सिलोना विश्वविद्यालय से प्राप्त की, जहाँ इन्होंने पढ़ाई 1893 में खत्म करी और इसके पश्चात डिग्री मैड्रिड केन्द्रीय विश्वविद्यालय से ली।\n\nप्रात दा ला रीबा पढ़ाई के समय से ही कैटलन राष्ट्रवाद के प्रति आकर्षित होने लगे थे। इनकी रुढ़िवादी विचारधारा थी, जिसमें इनके धर्म, परिवार और विशेष रूप से पिता का अधिक प्रभाव था। 1887 में ये कातालिनिस्त विद्यालय शिक्षा केंद्र (कैटलन: \"Centre Escolar Catalanista\") से जुड़े। 1891 में ये कातालिनिस्त यूनियन (कैटलन: \"Unió Catalanista\") के सचिव चुने गए। यूनियन में रहते हुए इन्होंने एक वर्ष पश्चात 1892 में मनरेज़ा माँग (कैटलन: \"Bases de Manresa\") सभा के आयोजन में अहम भूमिका निभाई, जिसने कैटलन स्वायत्तता का ख़ाका तैयार किया था। 1899 में एक गुट की अगुवाई करते हुए ये यूनियन से अलग हो गए। यह गुट यूनियन से इसलिए अलग हुआ था क्योंकि इसके सदस्य चुनावों में हिस्सा और कैटलन राष्ट्रवादी केंद्र (कैटलन: \"Centre Nacional Català\") का गठन चाहते थे। अगले दो वर्ष प्रात दा ला रीबा ने दक्षिणपंथी 'क्षेत्रवादी दल' (कैटलन: \"Lliga Regionalista\") के गठन में बड़ी भूमिका अदा की। इस दल ने कातालोन्या के रुढ़िवादियो, ग्रामीण कैथोलिक परम्परावादियो और शहरी मध्य वर्ग के एक हिस्से (प्रमुख रूप से विनिर्माण क्षेत्र में लगे लोग) को एक राजनितिक मंच दिया।\n\n1905 में प्रात दा ला रीबा बार्सिलोना प्रांतीय परिषद (कैटलन: \"Diputació Provincial de Barcelona\") के लिए चुने गए। दो वर्ष पश्चात ये परिषद के अध्यक्ष बन गए और कातालोन्या की चार प्रांतीय परिषदों का विलय कर एक बड़ी इकाई मैनकोम्युनिटाट (कैटलन: \"Mancomunitat\", हिन्दी: राष्ट्रमंडल) के निर्माण में जुट गए जिससे कातालोन्या को और अधिक प्रशासनिक स्वायत्तता प्राप्त हो सके। दिसम्बर 1913 में इनकी मांगो को काफ़ी हद तक स्पेनी संसद ने स्वीकृति प्रदान कर दी थी। इस स्वीकृति में यह प्रावधान रखा गया कि नई इकाई 'राष्ट्रमंडल' सभी परिषदों को मिला कर बनेगा और पूर्व में इनके द्वारा लिए जाने वाले पृथक निर्णयों को स्वयं लेने में सक्षम होगा। प्रात दा ला रीबा को 5 अप्रैल 1914 को कातालोन्या राष्ट्रमंडल के राष्ट्रपति चुने गए। 1 अगस्त 1917 को कास्तेलतेर्सोल में अपनी मृत्यु तक ये इस पद पर काबिज रहे।\n\nप्रात दा ला रीबा ने \"ला नासियोनालितात कातालान\" (कैटलन: \"La nacionalitat catalana\", हिन्दी: कैटलन राष्ट्रीयता) नाम की किताब व राजनीतिक घोषणापत्र की रचना की थी। मई 1906 में प्रकाशित हुई इस किताब में कातालोन्या में स्वशासन पर जोर दिया गया है।\n\n", "id": "559072", "title": "एनरीक प्रात दा ला रीबा"}
{"url": "https://hi.wikipedia.org/wiki?curid=559091", "text": "द मेकिंग ऑफ इंडिया\n\nद मेकिंग ऑफ इंडिया एम॰ जे॰ अकबर द्वारा लिखित एक पुस्तक है।\nइस पुस्तक में उन्होंने जवाहर लाल नेहरु के बारे में लिखा है।\n", "id": "559091", "title": "द मेकिंग ऑफ इंडिया"}
{"url": "https://hi.wikipedia.org/wiki?curid=559102", "text": "संसदीय समिति\n\nभारतीय संसद का बहुत सा काम सभा की समितियों द्वारा निपटाया जाता है, जिन्‍हें संसदीय समितियां कहते हैं। संसदीय समिति से तात्‍पर्य उस समिति से है, जो सभा द्वारा नियुक्‍त या निर्वाचित की जाती है अथवा अध्‍यक्ष द्वारा नाम-निर्देशित की जाती है और अध्‍यक्ष के निदेशानुसार कार्य करती है तथा अपना प्रतिवेदन सभा को या अध्‍यक्ष को प्रस्‍तुत करती है। समिति का सचिवालय लोक सभा सचिवालय द्वारा उपलब्‍घ कराया जाता है।\n\nआधुनिक युग में संसद को न केवल विभिन्‍न और जटि‍ल प्रकार का, बल्‍कि मात्रा में भी अत्‍यधिक कार्य करना पड़ता है। संसद के पास इस कार्य को नि‍पटाने के लि‍ए सीमित समय होता है। इसलिए संसद उन सभी विधायी तथा अन्‍य मामलों पर, जो उसके समक्ष आते हैं, गहराई के साथ विचार नहीं कर सकती।\n\nअपनी प्रकृति के अनुसार संसदीय समितियां दो प्रकार की होती हैं: स्‍थायी समितियां और तदर्थ समितियां। स्‍थायी समितियाँ स्‍थायी एवं नियमित समितियां हैं जिनका गठन समय-समय पर संसद के अधिनियम के उपबंधों अथवा लोक सभा के प्रक्रिया तथा कार्य-संचालन नियम के अनुसरण में किया जाता है। इन समितियों का कार्य अनवरत प्रकृति का होता है। वित्‍तीय समितियां, विभागों से संबद्ध स्‍थायी समितियां (डीआरएससी) तथा कुछ अन्‍य समितियां स्‍थायी समितियों की श्रेणी के अंतर्गत आती हैं। तदर्थ समितियां किसी विशिष्‍ट प्रयोजन के लिए नियुक्‍त की जाती हैं और जब वे अपना काम समाप्‍त कर लेती हैं तथा अपना प्रतिवेदन प्रस्‍तुत कर देती हैं, तब उनका अस्‍तित्‍व समाप्‍त हो जाता है। प्रमुख तदर्थ समितियां विधेयकों संबंधी प्रवर तथा संयुक्‍त समितियां हैं। रेल अभिसमय समिति, संसद भवन परिसर में खाद्य प्रबंधन संबंधी संयुक्‍त समिति इत्‍यादि‍ भी तदर्थ समितियों की श्रेणी में आती हैं।\n\nमोटे तौर पर संसदीय समितियों के नि‍म्‍नलि‍खि‍त श्रेणियों में रखा जाता है:\n\n\n\n\n\n\n", "id": "559102", "title": "संसदीय समिति"}
{"url": "https://hi.wikipedia.org/wiki?curid=559117", "text": "सुखबीर (बहुविकल्पी)\n", "id": "559117", "title": "सुखबीर (बहुविकल्पी)"}
{"url": "https://hi.wikipedia.org/wiki?curid=559118", "text": "सुखबीर (गायक)\n\nसुखबीर एक आधुनिक पंजाबी पॉप गायक हैं। इन्हें प्रिंस ऑफ पॉप भी कहा जाता है। इनका गाना सौदा खरा खरा काफी प्रसिद्ध हुआ था।\n", "id": "559118", "title": "सुखबीर (गायक)"}
{"url": "https://hi.wikipedia.org/wiki?curid=559120", "text": "सुखबीर सिंह बादल\n\nसुखबीर सिंह बादल पंजाब के उप-मुख्यमंत्री है। वे पंजाब के मुख्यमंत्री श्री प्रकाश सिंह बादल के सुपुत्र हैं।\n", "id": "559120", "title": "सुखबीर सिंह बादल"}
{"url": "https://hi.wikipedia.org/wiki?curid=559165", "text": "सादिया देहलवी\n\nसादिया देहलवी(जन्म: 1957) एक भारतीय लेखिका, स्तंभकार और समाज सेविका हैं। बतौर स्तंभकार वे उर्दू, हिंदी और अंग्रेजी अखबारों और पत्रिकाओं, खासकर हिन्दुस्तान टाईम्स तथा फ्रंटलाइन (पत्रिका) से जुड़ी हुई हैं। वह अजमेर के ख्वाजा गरीब नवाज़ और दिल्ली के हजरत निजामुद्दीन औलिया के समर्पित भक्तों में से एक हैं। वे वह कट्टरपंथी इस्लाम की आलोचना के लिए जानी जाती है। उन्होने \"अम्मा एंड फैमिली\" के साथ-साथ कई टेलीविजन कार्यक्रमों और वृत्तचित्रों की पटकथा लिखी है।\n\n \n", "id": "559165", "title": "सादिया देहलवी"}
{"url": "https://hi.wikipedia.org/wiki?curid=559166", "text": "शाज़ तमकनत\n\nशाज़ तमकनत उर्दू के एक प्रसिद्ध शायर थे। उन जन्म 1933 में हैदराबाद में हुआ था तथा निधन उसी शहर में 1985 को हुआ था। आधुनिक उर्दू कविता में शाज़ तमकनत अपने समय के सुप्रसिद्ध कवियों में स्वयं को दर्ज करवाते हैं। दखन के नामी-गिरामी शायरों में शाज़ का शुमार होता है। पारम्परिक और आधुनिक कविता के बीच जिस सेतु का निर्माण शाज़ तमकनत ने किया वह स्वयं में एक युग की स्वीकृति लिये हुए है। इनकी ग़ज़लों और नज़्मों में जहाँ निजी ज़िन्दगी के दुख-दर्द दिखाई देते हैं वहीं उनका दुख सार्वजनीन आत्मचेतना के रूप में अनुभव किया जा सकता है। \n\n\n\n", "id": "559166", "title": "शाज़ तमकनत"}
{"url": "https://hi.wikipedia.org/wiki?curid=559169", "text": "फातिमा ज़कारिया\n\nफातिमा ज़कारिया (अँग्रेजी/कोंकणी: Fatima Zakaria) एक भारतीय महिला पत्रकार हैं। वे दैनिक समाचार पत्र मुंबई टाइम्स और टाइम्स ऑफ इंडिया के रविवारीय डेस्क की संपादक रह चुकी हैं।वर्तमान में वे ताज होटल की आंतरिक पत्रिका \"ताज\" की संपादक हैं।उनका कार्यालय मुंबई में कोलाबा नमक जगह पर स्थित ताजमहल पैलेस एंड टॉवर में है।\n\nभारत सरकार ने उन्हे वर्ष 2006 में पद्म श्री से सम्मानित किया।\n", "id": "559169", "title": "फातिमा ज़कारिया"}
{"url": "https://hi.wikipedia.org/wiki?curid=559189", "text": "१९८१ यूईएफए कप फाइनल\n\n१९८१ यूईएफए कप फाइनल एक फुटबॉल मैच था, जो इंग्लैंड के इप्सविच टाउन और नीदरलैंड के एजेड के बीच दो चरण मे खेला गया था। इप्सविच टाउन फाइनल समग्र पर 5-4 से जीता।\n\nइप्सविच टाउन समग्र पर 5-4 से जीत हासिल की\n", "id": "559189", "title": "१९८१ यूईएफए कप फाइनल"}
{"url": "https://hi.wikipedia.org/wiki?curid=559214", "text": "एटी एंड टी\n\nAT&T (Amercican Telephone and Telegraph Company) एक तकनीकी समूह है जो इलेक्ट्रॉनिक्स और संचार के क्षेत्र में काम करती है। इसने शुरुआती प्रोग्रामिंग और यूनिक्स के विकास में योगदान दिया था।\n", "id": "559214", "title": "एटी एंड टी"}
{"url": "https://hi.wikipedia.org/wiki?curid=559217", "text": "प्रबन्धकीय अर्थशास्त्र\n\nप्रबन्धकीय अर्थशास्त्र (Managerial economics) अर्थशास्त्र की एक विशिष्ट शाखा है विवेकपूर्ण प्रबन्धकीय निर्णयों में सहायक होता है। यह आर्थिक सिद्धान्तों एवं व्यावसायिक व्यवहारों का ऐसा एकीकरण है जो प्रबन्धकों को निर्णय लेने और भावी योजनाऐं बनाने में सुविधा प्रदान करता है। इसे 'व्यावसायिक अर्थशास्त्र' या 'फर्मों का अर्थशास्त्र' भी कहा जाता है। प्रबन्धकीय अर्थशास्त्र उन आर्थिक सिद्धान्तों, प्रविधियों एवं तर्कों का अध्ययन है जिनका उपयोग व्यवसाय की व्यावहारिक समस्याओं के हल के लिए किया जाता है। अतः प्रबंधकीय अर्थशास्त्र, आर्थिक विज्ञान का वह भाग है जिसका व्यवसाय-जगत की समस्याओं के विश्लेषण तथा विवेकपूर्ण व्यावसायिक निर्णय लेने में उपयोग किया जाता है।\nR \nआधुनिक विश्व की बढ़ती जटिलताओं और विषम आर्थिक समस्याओं के समाधान में अर्थशास्त्र के निरपेक्ष सिद्धान्तों का व्यावहारिक प्रयोग निरन्तर लोकप्रिय होता जा रहा है। जहां पहले व्यावसायिक क्षेत्रों में प्रबन्धकीय समस्याओं के विश्लेषण और समाधान में आर्थिक सिद्धान्तों का प्रयोग सीमित था वहां अब अर्थशास्त्र की नवीन अवधारणाओं, वैज्ञानिक विधियों और आर्थिक विश्लेषण की गणितीय पद्धतियों के विकास से प्रबन्धकीय अर्थशास्त्र का जन्म हुआ है। प्रबन्धकों को व्यावसायिक जटिल समस्याओं के समाधान का व्यावहारिक हल प्रदान कर उनकी आशाओं और आकांक्षाओं की पूर्ति करता है।\n\nआर्थिक सिद्धान्त दो या दो से अधिक आर्थिक चरों के फलनात्मक सम्बन्ध व्यक्त करतें है, जो कुछ दी हुई शर्तों पर आधारित होते हैं। व्यवसाय की समस्याओं में व्यावसायिक निर्णयन में सम्बन्धित आर्थिक सिद्धान्तों का उपयोग तीन प्रकार से सहायता करते हैं -\n\n\n\n\nइस प्रकार आर्थिक सिद्धान्तों के उपयोग से व्यावसायिक समस्याओं में मार्गदर्शन तो प्राप्त होता ही है, इससे निर्णयन प्रक्रिया मजबूत एवं सही बनती है जिससे सही निर्णयन संभव होते हैं।\n\nप्रबन्धकीय अर्थशास्त्र परम्परागत अर्थशास्त्र की ही एक विशिष्ट शाखा है, किन्तु फिर भी यह परम्परागत अर्थशास्त्र से अनेक दृष्टिकोण से भिन्न है। परम्परागत अर्थशास्त्र एक व्यापक विषय है, प्रबन्धकीय अर्थशास्त्र परम्परागत अर्थशास्त्र की एक शाखा मात्र है, अतः प्रबन्धकीय अर्थशास्त्र का क्षेत्र सीमित है। परम्परागत अर्थशास्त्र में आर्थिक सिद्धान्तों का केवल विवचेन किया जाता है, जबकि प्रबन्धकीय अर्थशास्त्र में आर्थिक सिद्धान्तों का व्यावसायिक समस्याओं के समाधान के लिए प्रयोग किया जाता है। इस तरह से परम्परागत अर्थशास्त्र सैद्धान्तिक है, जबकि प्रबन्धकीय अर्थशास्त्र व्यावहारिक है। परम्परागत अर्थशास्त्र में मांग व पूर्ति का विश्लेषण सम्पूर्ण अर्थशास्त्र में मांग व पूर्ति का विश्लेषण सम्पूर्ण अर्थव्यवस्था के सन्दर्भ में किया जाता है, जबकि प्रबन्धकीय अर्थशास्त्र में मांग व पूर्ति का विश्लेषण केवल एक फर्म अथवा संगठन के सम्बन्ध में होता है।\n\nपरम्परागत अर्थशास्त्र एक पुराना विषय है, जबकि प्रबन्धकीय अर्थशास्त्र एक नवीन विषय है। परम्परागत अर्थशास्त्र की मान्यताएं काल्पनिक होती है, जबकि प्रबन्धकीय अर्थशास्त्र की मान्यताएं व्यावहारिक होती है। परम्परागत अर्थशास्त्र में लगान, ब्याज, राष्ट्रीय आय तथा व्यापार चक्र का अध्ययन किया जाता है, जबकि प्रबन्धकीय अर्थशास्त्र में इनका अध्ययन नहीं किया जाता है। परम्परागत अर्थशास्त्र में व्यक्ति, समाज, फर्म तथा राष्ट्र के आर्थिक क्रियाकलापों का अध्ययन किया जाता है जबकि प्रबन्धकीय अर्थशास्त्र में केवल फर्म की आर्थिक क्रियाओं का अध्ययन किया जाता है।\n\nपरम्परागत अर्थशास्त्र में व्यष्टि व समष्टि अर्थशास्त्र दोनों का अध्ययन किया जाता है, जबकि प्रबन्धकीय अर्थशास्त्र में केवल व्यष्टि अर्थशास्त्र का अध्ययन किया जाता है तथा समष्टि अर्थशास्त्र के उस भाग का ही अध्ययन किया जाता है जो फर्म को प्रभावित करता है। परम्परागत अर्थशास्त्र वर्णनात्मक विषय से अधिक सम्बन्धित है, जबकि प्रबन्धकीय अर्थशास्त्र निर्देशात्मक विषय अधिक होता है।\n\nपरम्परागत अर्थशास्त्र में सिद्धान्तों का केवल विश्लेषण किया जाता है, जबकि प्रबन्धकीय अर्थशास्त्र में आर्थिक सिद्धान्तों के विश्लेषण के साथ-साथ, उनका फर्म की समस्याओं के समाधान, फर्म के नियोजन एवं निर्णयन में प्रयोग किया जाता है। परम्परागत अर्थशास्त्र में वितरण के सभी सिद्धान्त तथा लगान, मजदूरी, ब्याज एवं लाभ का अध्ययन होता है, जबकि प्रबन्धकीय अर्थशास्त्र में वितरण के केवल एक सिद्धान्त यथा लाभ का अध्ययन किया जाता है।\n\nप्रबन्धकीय अर्थशास्त्र एक ऐसा नवीन विकासमान विषय है जिसका पूर्णता प्रदान करने के लिए अनेक विषयों का सहयोग लिया जाता है, जिससे विशुद्ध आर्थिक सिद्धान्तों को फर्म के व्यावहारिक जीवन में प्रयुक्त किया जा सके। ये विषय व्यष्टि अर्थशास्त्र, समष्टि अर्थशास्त्र, गणित, सांख्यिकी, संक्रिया विज्ञान, लेखाशास्त्र, प्रबन्ध शास्त्र आदि हैं। प्रबन्धकीय अर्थशास्त्र का अन्य विषयों से सम्बन्ध संक्षेप में इस प्रकार है-\n\nप्रबन्धकीय अर्थशास्त्र प्रबन्धक के प्रयोग के लिए ही होता है, अतः प्रबन्ध के विभिन्न सिद्धान्तों का प्रबन्धकीय अर्थशास्त्र में व्यापक प्रयोग किया जाता है।\n\nव्यष्टि अर्थशास्त्र ही प्रबन्धकीय अर्थशास्त्र का मुख्य आधार है। प्रबन्धकीय अर्थशास्त्र में मूल्य सिद्धान्त एवं फर्म के सिद्धान्त ही अध्ययन का विषय हैं जो कि व्यष्टि अर्थशास्त्र से लिया गया है। व्यष्टि अर्थशास्त्र के निम्न विषयों का अध्ययन प्रबन्धकीय अर्थशास्त्र में कुछ आवश्यक समायोजनों के पश्चात् किया जाता है -\n\n\nसमष्टि अर्थशास्त्र का प्रयोग फर्म पर बाह्म परिस्थितियों के पड़ने वाले प्रभावों का विश्लेषण, अध्ययन एवं समायोजन करने में उपयोगी सिद्ध होता है। समष्टि अर्थशास्त्र के निम्न घटकों का प्रबन्धकीय अर्थशास्त्र में व्यापक प्रयोग किया जाता है-\n\n\nवर्तमान युग में सरकार फर्म के क्रियाकलापों को बहुत अधिक प्रभावित करती है और यह हस्तक्षेप दिन-प्रतिदिन बढ़ता ही जा रहा है। सरकारी हस्तक्षेप का फर्म पर प्रतिकूल असर नहीं पड़े, इसके लिए प्रबन्धकीय अर्थशास्त्र में सार्वजनिक वित्त के सिद्धान्त का प्रयोग किया जाता है। ये सार्वजनिक वित्त के सिद्धान्त अग्र हैं -\n\n\nप्रबन्धकीय अर्थशास्त्र के निष्कर्षो को अधिक शुद्ध बनाने में गणित का प्रयोग बहुत उपयोगी सिद्ध हुआ है। गणित के सिद्धान्तों की सहायता से प्रबन्धकीय अर्थशास्त्र, आर्थिक सम्बन्धों को अधिक शुद्धता से माप सकता है एवं पूर्वानुमान अधिक शुद्ध हो सकते हैं। नियोजन सत्यता के अधिक निकट होगा तथा निर्णय सही होने की संभावना बढ़ जायेगी। मांग पूर्वानुमान, आदा-प्रदा विश्लेषण, उत्पादन फलन क्षेत्रों में गणित का प्रयोग बढ़ता जा रहा है।\n\nसांख्यिकी का प्रयोग प्रबन्धकीय अर्थशास्त्र में बढ़ता जा रहा है। सांख्यिकी का सम्भाव्यता सिद्धान्त, महांक जड़ता नियम (Law of Inertia of large numbers), सह-सम्बन्ध, प्रतीपगमन आदि प्रबन्धकीय अर्थशास्त्र में बहुत अधिक प्रयोग में लिये जाते है। सांख्यिकी के सिद्धान्तों की सहायता से प्रबन्धकीय अर्थशास्त्र के निर्णय अधिक व्यावहारिक एवं उपयोगी होते हैं। सांख्यिकी विधियों की सहायता से लगाये गये पूर्वानुमान अधिक शुद्ध होते हैं।\n\nप्रबन्धकीय अर्थशास्त्र में निर्णय लेते समय संक्रिया विज्ञान का खूब उपयोग होता है। प्रबन्धकीय अर्थशास्त्र में फर्म के 'अनुकूलतम आकार' का निर्धारण, साधनों के चयन की समस्या, वैकल्पिक उत्पादन विधियों, लागत न्यूनीकरण एवं लाभ अधिकतम करने के लिए निम्नलिखित संक्रिया विज्ञान की तकनीकों का प्रयोग किया जाता है -\n\n\nलेखाशास्त्र के द्वारा ही प्रबन्धकीय अर्थशास्त्री को फर्म के विभिन्न क्रियाकलापों की संख्यात्मक जानकारी मिलती है, जिसको वह नियोजन (प्लानिंग), निर्णय तथा नियंत्रण के लिए प्रयुक्त करता है। लेखाशास्त्र के माध्यम से ही उसे फर्म के विक्रय, मांग, पूर्ति, उत्पादन तथा लागत के समंक उपलब्ध होते हैं।\n\nप्रबन्धकीय अर्थशास्त्र में लागत लेखों का बहुत अधिक प्रयोग होता है। लागत लेखों की सहायता से प्रबन्धकीय अर्थशास्त्री लागतों का विश्लेषण कर उसको न्यूनतम रखने का प्रयास करता है।\n", "id": "559217", "title": "प्रबन्धकीय अर्थशास्त्र"}
{"url": "https://hi.wikipedia.org/wiki?curid=559220", "text": "ईयन मर्डोक\n\nएक कंप्यूटर प्रोग्रामर और डेबियन लिनक्स के संस्थापक। इसके बाद सन (SUN) में काम और फिर ओराकल द्वारा सन को ग्रहण करने के बाद सन से इस्तीफ़ा। परड्यू विश्वविद्यालय के कंप्यूटर स्नातक।\n", "id": "559220", "title": "ईयन मर्डोक"}
{"url": "https://hi.wikipedia.org/wiki?curid=559221", "text": "मैट ज़िमरमन\n\nमैथ्यू ज़िम्मरमान एक मुक्त स्रोत सॉफ़्टवेयर विकासकर्ता हैं। इन्होंने ऊबुंतू प्रोजैक्ट में अपना महत्वपूर्ण योगदान दिया है।\n", "id": "559221", "title": "मैट ज़िमरमन"}
{"url": "https://hi.wikipedia.org/wiki?curid=559247", "text": "सोलहवीं लोक सभा\n\nसोलहवीं लोक सभा के सदस्य 2014 के आम चुनाव के बाद चुने गए हैं जो कि 7 अप्रैल 2014 से 12 मई 2014 के मध्य 9 चरणों में संपन्न हुए थे। ये चुनाव भारतीय चुनाव आयोग द्वारा कराये गए। परिणाम 16 मई 2014 को आये। भारतीय जनता पार्टी (जो कि राजग का हिस्सा है) ने 543 में 282 सीटें प्राप्त कर पूर्ण बहुमत प्राप्त किया। भाजपा के प्रधानमंत्री पद के उम्मीद्वार नरेन्द्र मोदी ने 26 मई 2014 को भारत के पन्द्रहवें प्रधानमंत्री के रूप में शपथ ली। भारतीय राष्ट्रीय कांग्रेस को महज 44 सीटों से संतोष करना पड़ा। इस लोक सभा का पहला सत्र 4 जून से 11 जुलाई 2014 के मध्य हुआ। सोलहवीं लोक सभा विपक्ष का नेता कोई नहीं होगा क्योंकि भारतीय संसद के नियमानुसार, इस पद को पाने के लिए किसी दल के पास कम से कम लोक सभा के कुल सदस्यों का 10% सदस्य होना आवश्यक है। भारतीय राष्ट्रीय कांग्रेस के पास वर्तमान में 44 सीटें हैं जबकि ऑल इण्डिया अन्ना द्रविड़ मुनेत्र कड़गम के पास 37 सीटें हैं। \n\n", "id": "559247", "title": "सोलहवीं लोक सभा"}
