{"url": "https://hi.wikipedia.org/wiki?curid=573038", "text": "रघुनाथ सिंह बहादुर\n\nरघुनाथ सिंह बहादुर जैसलमेर के महारावल तथा भारतीय राजनेता थे। ये सन् 1957 में राजस्थान के बाड़मेर लोक सभा निर्वाचन क्षेत्र से सांसद बने।\n", "id": "573038", "title": "रघुनाथ सिंह बहादुर"}
{"url": "https://hi.wikipedia.org/wiki?curid=573039", "text": "विरधी चन्द जैन\n\nविरधी चन्द जैन एक भारतीय राजनेता है। ये भारत के राजस्थान की बाड़मेर लोक सभा निर्वाचन क्षेत्र के सांसद व कही बार विधायक रहे। ये भारतीय राष्ट्रीय कांग्रेस पार्टी के सदस्य है।\n", "id": "573039", "title": "विरधी चन्द जैन"}
{"url": "https://hi.wikipedia.org/wiki?curid=573041", "text": "हरीश चौधरी\n\nहरीश चौधरी एक भारतीय राजनेता है। ये भारत के बाड़मेर लोक सभा निर्वाचन क्षेत्र से सांसद थे। ये भारतीय राष्ट्रीय कांग्रेस के राष्ट्रीय सचिव है। वो पहली बार २००९ में सांसद बने।\n", "id": "573041", "title": "हरीश चौधरी"}
{"url": "https://hi.wikipedia.org/wiki?curid=573045", "text": "मानवेन्द्र सिंह\n\nकर्नल मानवेन्द्र सिंह एक भारतीय राजनेता है। ये भारत के राजस्थान राज्य के बाड़मेर लोक सभा निर्वाचन क्षेत्र से सांसद थे। वर्तमान में बाड़मेर के शिव विधानसभा क्षेत्र राजस्थान विधानसभा में विधायक है। भारतीय जनता पार्टी के सदस्य है।\n", "id": "573045", "title": "मानवेन्द्र सिंह"}
{"url": "https://hi.wikipedia.org/wiki?curid=573052", "text": "कल्याण सिंह कालवी\n\nकल्याण सिंह कालवी एक भारतीय राजनेता थे। वे भारत के राजस्थान राज्य के बाड़मेर लोक सभा निर्वाचन क्षेत्र से सांसद थे।\n", "id": "573052", "title": "कल्याण सिंह कालवी"}
{"url": "https://hi.wikipedia.org/wiki?curid=573054", "text": "तन सिंह\n\nपूज्य तन सिंह जी एक भारतीय राजनेता हैं। वह दो बार सांसद रह चुके हैं। उन्होंने \"श्री क्षत्रिय युवक संघ\" नामक एक उग्र संगठन की स्थापना की। भारत के राजस्थान राज्य बाड़मेर लोक सभा निर्वाचन क्षेत्र से सांसद से पूर्व वह विधानसभा के सदस्य रह चुके हैं। \n\n", "id": "573054", "title": "तन सिंह"}
{"url": "https://hi.wikipedia.org/wiki?curid=573078", "text": "ब्रह्मानंद पांडा\n\nब्रह्मानंद पांडा (३ अप्रैल १९४९ – ३० जनवरी २०१०) भारत की चौदहवीं लोक सभा में सांसद थे। वो जगतसिंहपुर लोक सभा निर्वाचन क्षेत्र से बीजू जनता दल के उम्मीदवार के रूप में निर्वाचित हुये थे।\n", "id": "573078", "title": "ब्रह्मानंद पांडा"}
{"url": "https://hi.wikipedia.org/wiki?curid=573226", "text": "असीम कुमार राय\n\nराजस्थान, विशेष रूप से जयपुर के इतिहास पर महत्वपूर्ण पुरातात्विक / इतिहास संबंधी कार्य करने वाले 'हिस्ट्री ऑफ़ जयपुर' के लेखक जाने-माने बंगाली विद्वान, जो राजस्थान-शासन में पुरातत्व एवं संग्रहालय विभाग में उप/ अपर निदेशक और बाद में जयपुर के सिटी पैलेस पुस्तकालय और महाराजा संग्रहालय से सम्बद्ध रहे। अब दिवंगत|\n", "id": "573226", "title": "असीम कुमार राय"}
{"url": "https://hi.wikipedia.org/wiki?curid=573231", "text": "सन्नी बिल विलियम्स\n\nसन्नी विलियम 'सन्नी बिल' विलियम्स (जन्म ३ अगस्त १९८५) न्यूजीलैंड एथलीट हैं।\n\nविलियम्स निम्न खेलों के खिलाड़ी हैं:\n\n\n", "id": "573231", "title": "सन्नी बिल विलियम्स"}
{"url": "https://hi.wikipedia.org/wiki?curid=573243", "text": "मलयालम साहित्य की दादी\n\nमलयालम साहित्य की दादी एक लोक अलंकरण है, जो मलयाली कवयित्री बालमणि अम्मा को कहा जाता है। आधुनिक मलयालम की सबसे सशक्त कवयित्रियों में से एक होने के कारण उन्हें \"मलयालम साहित्य की दादी\" कहा जाता है।\n", "id": "573243", "title": "मलयालम साहित्य की दादी"}
{"url": "https://hi.wikipedia.org/wiki?curid=573245", "text": "अम्मा\n\nअम्मा (मलयालम: അമ്മ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1934 में पहली बार मलयालम भाषा में प्रकाशित हुआ और इसका द्वितीय संस्करण 1970 में आया। \n", "id": "573245", "title": "अम्मा"}
{"url": "https://hi.wikipedia.org/wiki?curid=573248", "text": "मुथास्सी\n\nमुथास्सी(मलयालम: മുത്തശ്ശി) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1962 में पहली बार मलयालम भाषा में प्रकाशित हुआ।\n", "id": "573248", "title": "मुथास्सी"}
{"url": "https://hi.wikipedia.org/wiki?curid=573250", "text": "मज़्हुवींट कथा\n\nमज़्हुवींट कथा(मलयालम: മഴുവിന്റെ കഥ, शब्दार्थ, हिन्दी: कुल्हाड़ी की कहानी) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1966 में पहली बार मलयालम भाषा में प्रकाशित हुआ।\n", "id": "573250", "title": "मज़्हुवींट कथा"}
{"url": "https://hi.wikipedia.org/wiki?curid=573252", "text": "कूप्पुकई\n\nकूप्पुकई(मलयालम: കൂപ്പുകൈ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1930 में पहली बार मलयालम भाषा में प्रकाशित हुआ और द्वितीय संस्करण 1970 में आया।\n", "id": "573252", "title": "कूप्पुकई"}
{"url": "https://hi.wikipedia.org/wiki?curid=573254", "text": "कुटुंबनी\n\nकुटुंबनी (मलयालम: കുടുംബിനി) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1936 में पहली बार मलयालम भाषा में प्रकाशित हुआ।\n", "id": "573254", "title": "कुटुंबनी"}
{"url": "https://hi.wikipedia.org/wiki?curid=573257", "text": "धर्ममर्गथिल\n\nधर्ममर्गथिल (मलयालम: ധർമ്മമാർഗ്ഗത്തിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1938 में पहली बार मलयालम भाषा में प्रकाशित हुआ और इसका द्वितीय संस्कारण 1954 में आया।\n", "id": "573257", "title": "धर्ममर्गथिल"}
{"url": "https://hi.wikipedia.org/wiki?curid=573259", "text": "स्त्री हृदयम\n\nस्त्री हृदयम (मलयालम: സ്ത്രീഹൃദയം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1939 में पहली बार मलयालम भाषा में प्रकाशित हुआ।\n", "id": "573259", "title": "स्त्री हृदयम"}
{"url": "https://hi.wikipedia.org/wiki?curid=573261", "text": "प्रभंकुरम\n\nप्रभंकुरम (मलयालम: പ്രഭാങ്കുരം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1942 में पहली बार मलयालम भाषा में प्रकाशित हुआ। \n", "id": "573261", "title": "प्रभंकुरम"}
{"url": "https://hi.wikipedia.org/wiki?curid=573263", "text": "भवनईल\n\nभवनईल (मलयालम: ഭാവനയിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1942 में पहली बार मलयालम भाषा में प्रकाशित हुआ।\n", "id": "573263", "title": "भवनईल"}
{"url": "https://hi.wikipedia.org/wiki?curid=573266", "text": "ऊंजलींमेल\n\nऊंजलींमेल (मलयालम: ഊഞ്ഞാലിന്മേൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1946 में पहली बार मलयालम भाषा में प्रकाशित हुआ।\n", "id": "573266", "title": "ऊंजलींमेल"}
{"url": "https://hi.wikipedia.org/wiki?curid=573268", "text": "कालिकोट्टा\n\nकालिकोट्टा (मलयालम: കളിക്കൊട്ട) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1949 में पहली बार मलयालम भाषा में प्रकाशित हुआ।\n", "id": "573268", "title": "कालिकोट्टा"}
{"url": "https://hi.wikipedia.org/wiki?curid=573270", "text": "भावनाईल\n\nभावनाईल (मलयालम: വെളിച്ചത്തിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1951 में पहली बार मलयालम भाषा में प्रकाशित हुआ।\n", "id": "573270", "title": "भावनाईल"}
{"url": "https://hi.wikipedia.org/wiki?curid=573272", "text": "अवार पेयदुन्नु\n\nअवार पेयदुन्नु (मलयालम: അവർ പാടുന്നു) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1952 में पहली बार मलयालम भाषा में प्रकाशित हुआ।\n", "id": "573272", "title": "अवार पेयदुन्नु"}
{"url": "https://hi.wikipedia.org/wiki?curid=573274", "text": "प्रणामम\n\nप्रणामम (मलयालम: പ്രണാമം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1954 में पहली बार मलयालम भाषा में प्रकाशित हुआ।\n", "id": "573274", "title": "प्रणामम"}
{"url": "https://hi.wikipedia.org/wiki?curid=573277", "text": "लोकांठरांगलील\n\nलोकांठरांगलील (मलयालम: ലോകാന്തരങ്ങളിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1955 में पहली बार मलयालम भाषा में प्रकाशित हुआ।\n", "id": "573277", "title": "लोकांठरांगलील"}
{"url": "https://hi.wikipedia.org/wiki?curid=573280", "text": "सोपनाम\n\nसोपनाम (मलयालम: സോപാനം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1958 में पहली बार मलयालम भाषा में प्रकाशित हुआ।\n", "id": "573280", "title": "सोपनाम"}
{"url": "https://hi.wikipedia.org/wiki?curid=573282", "text": "अंबलथीलेक्कू\n\nअंबलथीलेक्कू (मलयालम: അമ്പലത്തിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1967 में पहली बार मलयालम भाषा में प्रकाशित हुआ।\n", "id": "573282", "title": "अंबलथीलेक्कू"}
{"url": "https://hi.wikipedia.org/wiki?curid=573284", "text": "नगरथिल\n\nनगरथिल (मलयालम: നഗരത്തിൽ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1968 में पहली बार मलयालम भाषा में प्रकाशित हुआ। \n", "id": "573284", "title": "नगरथिल"}
{"url": "https://hi.wikipedia.org/wiki?curid=573286", "text": "जीविताट्टीलुट\n\nजीविताट्टीलुट (मलयालम: സഹപാഠികൾ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1969 में पहली बार मलयालम भाषा में प्रकाशित हुआ।\n", "id": "573286", "title": "जीविताट्टीलुट"}
{"url": "https://hi.wikipedia.org/wiki?curid=573288", "text": "वाईलारुंम्पोल\n\nवाईलारुंम्पोल (मलयालम: വെയിലാറുമ്പോൾ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1971 में पहली बार मलयालम भाषा में प्रकाशित हुआ।\n", "id": "573288", "title": "वाईलारुंम्पोल"}
{"url": "https://hi.wikipedia.org/wiki?curid=573290", "text": "अमृथंगमया\n\nअमृथंगमया (मलयालम: അമൃതംഗമയ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1978 में पहली बार मलयालम भाषा में प्रकाशित हुआ।\n", "id": "573290", "title": "अमृथंगमया"}
{"url": "https://hi.wikipedia.org/wiki?curid=573292", "text": "संध्या (पुस्तक)\n\nसंध्या (मलयालम: സന്ധ്യ) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1982 में पहली बार मलयालम भाषा में प्रकाशित हुआ।\n", "id": "573292", "title": "संध्या (पुस्तक)"}
{"url": "https://hi.wikipedia.org/wiki?curid=573295", "text": "निवेद्यम\n\nनिवेद्यम (मलयालम: നിവേദ്യം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1987 में पहली बार मलयालम भाषा में प्रकाशित हुआ।\n", "id": "573295", "title": "निवेद्यम"}
{"url": "https://hi.wikipedia.org/wiki?curid=573299", "text": "मथृहृदयम\n\nमथृहृदयम (मलयालम: മാതൃഹൃദയം) भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का काव्य संग्रह है, जो 1988 में पहली बार मलयालम भाषा में प्रकाशित हुआ।\n", "id": "573299", "title": "मथृहृदयम"}
{"url": "https://hi.wikipedia.org/wiki?curid=573301", "text": "छप्पन कविताएं-बालमणि अम्मा\n\nछप्पन कविताएं भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का की छ्प्पन मलयाली कविताओं का हिन्दी में अनुवाद का संग्रह है, जो भारतीय ज्ञानपीठ प्रकाशन द्वारा 1971 में पहली बार प्रकाशित किया गया।\n", "id": "573301", "title": "छप्पन कविताएं-बालमणि अम्मा"}
{"url": "https://hi.wikipedia.org/wiki?curid=573303", "text": "निवेदया\n\nनिवेदया भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा के मलयाली कविता संग्रह निवेद्यम का हिन्दी में अनुवाद है, जो वर्ष 2003 में प्रकाशित हुआ।\n", "id": "573303", "title": "निवेदया"}
{"url": "https://hi.wikipedia.org/wiki?curid=573305", "text": "वाला\n\nवाला (मलयालम: வள), भारत से मलयालम भाषा की सर्वाधिक प्रतिभावान कवयित्रियों में से एक नालापत बालमणि अम्मा का कविता संग्रह है, जो वर्ष 2010 में प्रकाशित हुआ।\n", "id": "573305", "title": "वाला"}
{"url": "https://hi.wikipedia.org/wiki?curid=573310", "text": "माई स्टोरी\n\nमाई स्टोरी (अँग्रेजी: My Story), अँग्रेजी भाषा की भारतीय लेखिका कमला दास की आत्मकथा से संबंधित पुस्तक है। यह किताब इतनी विवादास्पद हुई और इतनी पढ़ी गई कि उसका पंद्रह विदेशी भाषाओं में अनुवाद हुआ। इसी की बदौलत उन्हें राष्ट्रीय और अंतरराष्ट्रीय स्तर पर ख्याति मिली। कमला मलयालम भाषा में \"माधवी कुटटी\" के नाम से लिखती थीं और वर्ष 1984 में नोबेल पुरस्कार के लिए नामांकित भी हुई थीं। \n", "id": "573310", "title": "माई स्टोरी"}
{"url": "https://hi.wikipedia.org/wiki?curid=573321", "text": "बालमणि अम्मा का जीवन परिचय\n\nबालमणि अम्मा बीसवीं शताब्दी की चर्चित व प्रतिष्ठित मलयालम कवयित्रियों में से एक हैं। उनका जन्म 19 जुलाई 1909 को केरल के मालाबार जिला के पुन्नायुर्कुलम (तत्कालीन मद्रास प्रैज़िडन्सी, ब्रिटिश राज) में पिता चित्तंजूर कुंज्जण्णि राजा और माँ नालापत कूचुकुट्टीअम्मा के यहाँ \"नालापत\" में हुआ था। यद्यपि उनका जन्म 'नालापत' के नाम से पहचाने-जाने वाले एक रूढ़िवादी परिवार में हुआ, जहां लड़कियों को विद्यालय भेजना अनुचित माना जाता था। इसलिए उनके लिए घर में शिक्षक की व्यवस्था कर दी गयी थी, जिनसे उन्होने संस्कृत और मलयालम भाषा सीखी। नालापत हाउस की अलमारियाँ पुस्तकों से भरी-पड़ी थीं। इन पुस्तकों में कागज पर छपी पुस्तकों के साथ हीं ताड़पत्रों पर उकेरी गई हस्तलिपि वाली पुस्तकें भी थीं। इन पुस्तकों में बाराह संहिता से लेकर टैगोर तक का रचना संसार सम्मिलित था। उनके मामा एन॰ नारायण मेनन कवि और दार्शनिक थे, जिन्होने उन्हें साहित्य सृजन के लिए प्रोत्साहित किया। कवि और विद्वान घर पर अतिथि के रूप में आते और हफ्तों रहते थे। इस दौरान घर में साहित्यिक चर्चाओं का घटाटोप छाया रहता था। इस वातावरण ने उनके चिंतन को प्रभावित किया। \n\nउनका विवाह 19 वर्ष की आयु में वर्ष 1928 में वी॰एम॰ नायर से हुआ, जो आगे चलकर मलयालम भाषा के दैनिक समाचार पत्र 'मातृभूमि'के प्रबंध संपादक और प्रबंध निदेशक बनें। विवाह के तुरंत बाद अम्मा ने अपने पति के साथ कोलकाता छोड़ दिया। उस समय उनके पति \"वेलफोर्ट ट्रांसपोर्ट कम्पनी\" में वरिष्ठ अधिकारी थे। यह कंपनी ऑटोमोबाइल कंपनी \"रोल्स रॉयस मोटर कार्स\" और \"बेंटले\" के उपकरणों को बेचती थी। 1977 में उनके पति की मृत्यु हुई। वे अँग्रेजी व मलयालम भाषा की प्रसिद्ध भारतीय लेखिका कमला दास की माँ थीं, जिन्हें उनकी आत्मकथा ‘माई स्टोरी’से अत्यधिक प्रसिद्धि मिली थी और उन्हें साहित्य में नोबेल पुरस्कार हेतु नामित किया गया था। कमला के लेखन पर अम्मा का अत्यंत प्रभाव पड़ा था।इसके अलावा वे क्रमश: सुलोचना, मोहनदास और श्याम सुंदर की भी माँ थीं।\n\nलगभग पाँच वर्षों तक अलजाइमर रोग से जूझने के बाद 95 वर्ष की अवस्था में 29 सितंबर 2004 को शाम 4 बजे कोच्चि में उनकी मृत्यु हो गई। अपने पति की मृत्यु के बाद से वे यहाँ अपने बच्चों क्रमश: श्याम सुंदर (पुत्र) और सुलोचना (पुत्री) के साथ रह रहीं थीं। उनका अंतिम संस्कार कोच्चि के रविपुरम शव दाह गृह में हुई।\n\n\n", "id": "573321", "title": "बालमणि अम्मा का जीवन परिचय"}
{"url": "https://hi.wikipedia.org/wiki?curid=573326", "text": "बालमणि अम्मा का रचनात्मक योगदान\n\nबालमणि अम्मा का रचनात्मक योगदान अत्यंत व्यापक है। जिसमें गद्य, पद्य, अनुवाद और बाल साहित्य सभी समाए हुए हैं। उनका रचनाकाल भी 50 से अधिक वर्षों तक फैला हुआ है और वे अपने अंतिम समय तक कुछ न कुछ रचती ही रहीं। इस लेख में उनकी लगभग समस्त रचनाओं को सम्मिलित करने का प्रयास किया गया है।\n\nअम्मा का विवाह वर्ष 1928 में वी॰ एम॰ नायर के साथ हुआ और वे उनके साथ कलकत्ता में रहने लगीं। कलकत्ता- वास के अनुभवों ने उनकी काव्य चेतना को प्रभावित किया। अपनी प्रथम प्रकाशित और चर्चित कविता 'कलकत्ते का काला कुटिया'उन्होने अपने पतिदेव के अनुरोध पर लिखी थी, जबकि अंतररतमा की प्रेरणा से लिखी गई उनकी पहली कविता 'मातृचुंबन' है। उनकी प्रारंभिक कविताओं में से एक 'गौरैया' शीर्षक कविता उस दौर में अत्यंत लोकप्रिय हुई। इसे केरल राज्य की पाठ्य-पुस्तकों में सम्मिलित किया गया। बाद में उन्होने गर्भधारण, प्रसव और शिशु पोषण के स्त्रीजनित अनुभवों को अपनी कविताओं में पिरोया। उन्होंने छोटी अवस्था से ही कविताएँ लिखना शुरू कर दिया था। उनकी पहला कविता संग्रह \"कूप्पुकई\" 1930 में प्रकाशित हुआ था। उन्हें सर्वप्रथम कोचीन ब्रिटिश राज के पूर्व शासक राम वर्मा परीक्षित थंपूरन के द्वारा \"साहित्य निपुण पुरस्कारम\" प्रदान किया गया। 1987 में प्रकाशित \"निवेद्यम\" उनकी कविताओं का चर्चित संग्रह है। कवि एन॰ नारायण मेनन की मौत पर शोकगीत के रूप में उनका एक संग्रह \"लोकांठरांगलील\" नाम से आया था।\n\n\n", "id": "573326", "title": "बालमणि अम्मा का रचनात्मक योगदान"}
{"url": "https://hi.wikipedia.org/wiki?curid=573327", "text": "बालमणि अम्मा की काव्यगत विशेषताएँ\n\nबालमणि अम्मा केरल की राष्ट्रवादी कवयित्री थीं। उन्होंने राष्ट्रीय उद्बोधन वाली कविताओं की रचना की। वे मुख्यतः वात्सल्य, ममता, मानवता के कोमल भाव की कवयित्री के रूप में विख्यात हैं। फिर भी स्वतंत्रतारूपी दीपक की उष्ण लौ से भी वे अछूती नहीं रहीं। सन् 1929-39 के बीच लिखी उनकी कविताओं में देशभक्ति, गाँधी का प्रभाव, स्वतंत्रता की चाह स्पष्ट परिलक्षित होती है। इसके बाद भी उनकी रचनाएँ प्रकाशित होती रहीं। अपने सृजन से वे भारतीय आजादी में अनोखा कार्य किया। \n\nवर्ष 1928 में अम्मा का विवाह वी॰ एम॰ नायर के साथ हुआ और वे उनके साथ कलकत्ता में रहने लगीं। कलकत्ता- वास के अनुभवों ने उनकी काव्य चेतना को प्रभावित किया। अपनी प्रथम प्रकाशित और चर्चित कविता 'कलकत्ते का काला कुटिया'उन्होने अपने पतिदेव के अनुरोध पर लिखी थी, जबकि अंतररतमा की प्रेरणा से लिखी गई उनकी पहली कविता 'मातृचुंबन' है। उनकी प्रारंभिक कविताओं में से एक 'गौरैया' शीर्षक कविता उस दौर में अत्यंत लोकप्रिय हुई। इसे केरल राज्य की पाठ्य-पुस्तकों में सम्मिलित किया गया। बाद में उन्होने गर्भधारण, प्रसव और शिशु पोषण के स्त्रीजनित अनुभवों को अपनी कविताओं में पिरोया। उनकी प्रारंभिक कविताओं में से एक 'गौरैया' शीर्षक कविता उस दौर में अत्यंत लोकप्रिय हुई। इसे केरल राज्य की पाठ्य-पुस्तकों में सम्मिलित किया गया। बाद में उन्होने गर्भधारण, प्रसव और शिशु पोषण के स्त्रीजनित अनुभवों को अपनी कविताओं में पिरोया। इसके एक दशक बाद उन्होने घर और परिवार की सीमाओं से निकलकर अध्यात्मिकता के क्षेत्र में दस्तक दी। तब तक यह क्षेत्र उनके लिए अपरिचित जैसा था। थियोसाफ़ी का प्रारंभिक ज्ञान उनके मामा से उन्हें मिला। हिन्दू शास्त्रों का सहज ज्ञान उन्हें पहले से ही था। इसलिए थियोसाफ़ी और हिन्दू मनीषा का संयोजित स्वरूप ही उनके विचारों के रूप में लेखन में उतरा।\n\nअम्मा के दो दर्जन से अधिक काव्य-संकलन, कई गद्य-संकलन और अनुवाद प्रकाशित हुए हैं। उन्होंने छोटी अवस्था से ही कविताएँ लिखना शुरू कर दिया था। उनकी पहला कविता संग्रह \"कूप्पुकई\" 1930 में प्रकाशित हुआ था। उन्हें सर्वप्रथम कोचीन ब्रिटिश राज के पूर्व शासक राम वर्मा परीक्षित थंपूरन के द्वारा \"साहित्य निपुण पुरस्कारम\" प्रदान किया गया। 1987 में प्रकाशित \"निवेद्यम\" उनकी कविताओं का चर्चित संग्रह है। कवि एन॰ एन॰ मेनन की मौत पर शोकगीत के रूप में उनका एक संग्रह \"लोकांठरांगलील\" नाम से आया था।\n\nउनकी कविताएँ दार्शनिक विचारों एवं मानवता के प्रति अगाध प्रेम की अभिव्यक्ति होती हैं। बच्चों के प्रति प्रेम-पगी कविताओं के कारण मलयालम-कविता में वे \"अम्मा\" और \"दादी\" के नाम से समादृत हैं। केरल साहित्य अकादमी, अखितम अच्युतन नंबूथरी में एक यादगार वक्तव्य के दौरान उन्हें \"मानव महिमा के नबी\" के रूप में वर्णित किया गया था और कविताओं की प्रेरणास्त्रोत कहा गया था।उन्हें 1987 में भारत सरकार ने साहित्य एवं शिक्षा के क्षेत्र में पद्म भूषण से सम्मानित किया था।\n\n\n", "id": "573327", "title": "बालमणि अम्मा की काव्यगत विशेषताएँ"}
{"url": "https://hi.wikipedia.org/wiki?curid=573336", "text": "हरद्वारी लाल शर्मा\n\nडॉ॰ हरद्वारी लाल शर्मा एक हिन्दी साहित्यकार और आलोचक हैं। हिन्दी में सौंदर्य शस्त्र पर लिखी गयी पहली पुस्तक उन्हीं की है। इसके अलावा उनकी प्रमुख पुस्तकें \"लोकवार्ता विज्ञान, भाग-1\", \"लोकवार्ता विज्ञान, भाग-2\", \"कौरवी शब्दकोश\" आदि है। \n", "id": "573336", "title": "हरद्वारी लाल शर्मा"}
{"url": "https://hi.wikipedia.org/wiki?curid=573373", "text": "प्रगलन\n\nप्रगलन (Smelting) एक प्रकार की निष्कर्षण धातुकर्मिकी है। अयस्क से धातु बनाने के लिये मुख्यतः इसका उपयोग किया जाता है। चाँदी, लोहा, ताँबा आदि इस विधि से निर्मित होते हैं। प्रगलन की तकनीक आज से कोई आठ हजार वर्ष पूर्व से उपयोग में लायी जा रही है। फिर भी प्रगलन को एक उच्च तकनीकी उपलब्धि माना जाता है। प्रगलन की प्रक्रिया में भूनना (रोस्टिंग), अपचयन तथा गन्दगी को फ्लक्स के रूप में धातु से अलग करना शामिल है।\n\nअयस्क के प्रगलन के फलस्वरूप धातु प्राप्त होती है वह तत्त्व के रूप में होती है या धातु के सरल यौगिक के रूप में। प्रायः अयस्क को किसी आक्सीकारक (जैसे वायु) या किसी अपचयक (जैसे कोक) की उपस्थिति में गलनांक से अधिक ताप तक गरम किया जाता है। अनुमान किया जाता है कि सबसे पहले ताँबे का प्रगलन ५००० ईसापूर्व किया गया था। उसके बाद टिन, सीसा और चाँदी का प्रगलन हुआ। चूँकि प्रगलन के लिये उच्च ताप (गलनांक से अधिक ताप) की आवश्यकता होती है, इसके लिये भट्टियों में तेज वायु का झोंका (प्रवात/draught) भेजा जाता है। ईँधन एके रूप में चारकोल का उपयोग किया जाता था जो १८वीं शताब्दी में कोक के आने तक जारी था। आज वात्या भट्ठी (ब्लास्ट फरनेस) इस काम को अत्यन्त दक्षतापूर्वक करती है।\n\nअलग-अलग धातुओं के लिये प्रगलन की प्रक्रिया में बहुत कुछ भिन्नता होती है।\n", "id": "573373", "title": "प्रगलन"}
{"url": "https://hi.wikipedia.org/wiki?curid=573376", "text": "नन्द गोपाल गुप्ता &quot;नंदी&quot;\n\nनन्द गोपाल गुप्ता (जन्म:२३ मई १९७४) इलाहबाद से राजनेता, उद्योगपति है। वे \"नंदी\" के नाम से लोकप्रिय हैं। वर्तमान में वे उत्तर प्रदेश की भाजपा नेतृत्व वाली सरकार में स्टाम्प और नागरिक उड्डयन मंत्री हैं।\n\nपहली बार वे वर्ष 2007 में बहुजन समाज पार्टी के लिए विधानसभा में इलाहाबाद विधानसभा निर्वाचन क्षेत्र से निर्वाचित हुए। वर्ष 2012 के विधानसभा चुनाव में वे इलाहाबाद दक्षिण सीट से समाजवादी पार्टी के उम्मीदवार हाजी परवेज अहमद टैंकी से हार गए थे। वर्तमान में वेभारतीय जनता पार्टी के विधायक और उत्तर प्रदेश सरकार में मंत्री हैं। पूर्व के दिनों में वे भारतीय राष्ट्रीय कांग्रेस पार्टी से भी संलग्न रहे है। वर्तमान में इनकी पत्नी अभिलाषा गुप्ता नंदी इलाहबाद की सबसे युवा महापौर है।\n\n", "id": "573376", "title": "नन्द गोपाल गुप्ता &quot;नंदी&quot;"}
{"url": "https://hi.wikipedia.org/wiki?curid=573379", "text": "अभिलाषा गुप्ता नंदी\n\nअभिलाषा गुप्ता नंदी इलाहबाद की वर्तमान और सबसे युवा महापौर हैं। वो उत्तर प्रदेश के पूर्व कैबिनेट मंत्री नन्द गोपाल गुप्ता नंदी की धर्मपत्नी हैं।\n", "id": "573379", "title": "अभिलाषा गुप्ता नंदी"}
{"url": "https://hi.wikipedia.org/wiki?curid=573395", "text": "तिब्बती साहित्य\n\nतिब्बती साहित्य से तात्पर्य तिब्बती भाषा में लिखे गये साहित्य से है। तिब्बती संस्कृति से उद्भूत साहित्य को भी 'तिब्बती साहित्य' ही कहते हैं। ऐतिहासिक रूप से तिब्बती भाषा का उपयोग कई क्षेत्रों को परस्पर जोड़ने वाली भाषा के रूप में हुआ है। इसने विभिन्न कालों में तिब्बत से मंगोलिया को, रूस, आज के भूटान, नेपाल, भारत त्था पाकिस्तान को जोडने का कार्य किया है। \n\n", "id": "573395", "title": "तिब्बती साहित्य"}
{"url": "https://hi.wikipedia.org/wiki?curid=573572", "text": "सक्रियित कार्बन\n\nसक्रियित कार्बन या सक्रियित काठकोयला (Activated carbon या activated charcoal या activated coal या carbo activatus) कार्बन का वह रूप है जिसमें छोटे-छोटे कम आयतन के खाली स्थान होते हैं। बहुत अधिक मात्रा में सूक्ष्म रन्ध्रों की उपस्थिति के कारण सक्रिय कार्बन के किसी टुकड़े का पृष्त क्षेत्रफल अपेक्षाकृत बहुत अधिक होता है। उदाहरण के लिये, केवल १ ग्राम सक्रियित कार्बन का पृष्ठ क्षेत्रफल ५०० वर्ग मी से भी अधिक हो सकता है। इस कारण कुछ रासायनिक क्रियाओं के लिये सक्रियित कोयला बहुत ही उपयुक्त होता है। \n\nसक्रियित कार्बन प्रायः चारकोल से प्राप्त किया जाता है किन्तु अब अधिकर उच्च-रन्ध्रता युक्त बायोचार से प्राप्त किया जाता है। विश्व स्वास्थ्य संगठन की अत्यावश्यक दवाओं की सूची में सक्रियित कार्बन भी सम्मिलित है।\n\n", "id": "573572", "title": "सक्रियित कार्बन"}
{"url": "https://hi.wikipedia.org/wiki?curid=573582", "text": "भट्टा\n\nभट्टा (kiln) एक ऊष्मा-रोधी चैम्बर को कहते हैं जिसमें सुखाने, कठोर बनाने या रासायनिक परिवर्तन करने आदि की प्रक्रिया पूरी करने के लिये पर्याप्त तापमान उत्पन्न करने की क्षमता हो। मिट्टी से बने हुए बर्तन, ईंट आदि को कठोर बन्ने के लिये भट्टों का प्रयोग किया जाता रहा है। \n\n", "id": "573582", "title": "भट्टा"}
{"url": "https://hi.wikipedia.org/wiki?curid=573595", "text": "एंट्रिक्स कॉर्पोरेशन\n\nएंट्रिक्स कॉर्पोरेशन भारत की अंतरिक्ष व्यापार कंपनी है।\nयह भारतीय अंतरिक्ष अनुसन्धान संगठन (इसरो) की वाणिज्यिक शाखा (कमर्शियल ब्रांच) है।\n\nश्री वी एस हेगड़े इस कंपनी के चेयरमैन व प्रबंध निदेशक हैं। \n\nकंपनी का राजस्व २०१२-१३ में १३०० करोड़ रु था जो कि २०१३-१४ में बढ़कर लगभग १६०० करोड़ हो गया।\n\nवर्ष 2005 में एंट्रिक्स कॉरपोरेशन निगम ने देवास निगम के साथ उपग्रह के प्रक्षेपण संबंधित समझौता किया। जिसके तहत प्रक्षेपित उपग्रह भारत में वायरलेस, ऑडियो विजुअल, ब्रॉडबैंड और मोबाइल इंटरनेट की सेवा आपूर्ति हेतु संचार नेटवर्क की स्थापना करता की स्थापना करता। किंतु कुछ समय बाद एंट्रिक्स कॉरपोरेशन ने भारत में एस बैंड स्पेक्ट्रम के आवंटन में परिवर्तन का हवाला देते हुए समझौता बीच में ही तोड़ दिया था।\n", "id": "573595", "title": "एंट्रिक्स कॉर्पोरेशन"}
{"url": "https://hi.wikipedia.org/wiki?curid=573621", "text": "सुल्तानगंज की बुद्ध प्रतिमा\n\nसुल्तानगंज की बुद्ध प्रतिमा एक प्राचीन विशाल ताम्र प्रतिमा है जो १८६१ ई में भागलपुर जिले के सुल्तानगंज में ईस्ट इण्डियन रेलवे के निर्माण के समय खुदाई में मिली थी। सम्प्रति यह प्रतिमा ब्रिटिश संग्रहालय में है। पुरातत्त्वविदों ने इस मूर्ति का निर्मान काल ५०० से ७०० ई बताया है। इसका भार ५०० किलोग्राम से अधिक है। यह 2.3 मीटर ऊँची तथा 1 मीटर चौड़ी है। \n\n\n", "id": "573621", "title": "सुल्तानगंज की बुद्ध प्रतिमा"}
{"url": "https://hi.wikipedia.org/wiki?curid=573632", "text": "द्विभाजन\n\nकिसी 'पूर्ण' वस्तु को दो और केवल दो अनतिव्यापी (non-overlapping) भागों में विभक्त करना द्विभाजन (dichotomy) कहलाता है। \n", "id": "573632", "title": "द्विभाजन"}
{"url": "https://hi.wikipedia.org/wiki?curid=573672", "text": "लोकनीति\n\nलोकनीति अथवा 'सार्वजनिक नीति' (Public policy) वह नीति है जिसके अनुसार राज्य के प्रशासनिक कार्यपालक अपना कार्य करते हैं। बहुत से विचारकों का मत है कि लोक प्रशासन, लोकनीति को लागू करने और उसकी पूर्ति के लिये लागू की गयी गतिविधियों का योग है। सावर्जनिक नीति का अध्ययन अमेरिका के कई विश्वविद्यालयों में प्रमुखता से किया जाता है। सार्वजनिक नीति सामान्यतया अर्थव्यवस्था, पर्यावरण, शिक्षा, तकनीकी एवं सामाजिक नीतियों जैसे सामान्य शीर्षकों में वर्गीकृत की जाती है।\n\nहम सब अपने दिन-प्रतिदिन के जीवन में असंख्य सार्वजनिक नीतियों से अत्यन्त प्रभावित हैं। सार्वजनिक नीति की पहुँच व्यापक है, अत्यावश्यक से नगण्य तक। सार्वजनिक नीतियाँ आज प्रतिरक्षा, पर्यावरण सरंक्षण, चिकित्सकीय देखभाल एवं स्वास्थ्य, शिक्षा, गृह निर्माण, कराधान, महँगाई, विज्ञान और तकनीकी इत्यादि मूलभूत क्षेत्रों से संबंधित है। \n\nसार्वजनिक नीतियां सूक्ष्म स्तर से वृहत स्तर तक अनेक पक्षों के साथ व्यवहार करती है। इसका संबंध चाहे आन्तरिक घरेलू पक्षों से हो या बाह्य विदेशी मामले से। घरेलू क्षेत्र में, सार्वजनिक नीतियां सूक्ष्म स्तर के किसी विशिष्ट गाँव पर ध्यान केन्द्रित कर सकती है या किसी विशिष्ट खण्ड या समुदाय से संबंधित हो सकती है। इसी तरह सार्वजनिक नीतियाँ स्थानीय, राज्य या राष्ट्रीय सरकार से संबंधित हो सकती है। सार्वजनिक नीति विदेशी मामले, शिक्षा, प्रतिरक्षा, कृषि, गृह निर्माण, शहरी विकास, सिंचाई आदि से जुड़ी हो सकती है। सार्वजनिक नीतियों का विस्तार अत्यन्त नगण्य पक्ष से लेकर अत्यन्त महत्त्वपूर्ण पक्ष तक हो सकता है। इसमें किसी राष्ट्रीय नेता की स्मृति में राष्ट्रीय अवकाश घोषित करने और इसके तहत सैकड़ों करोड़ रूपये की मजदूरी देना भी सम्मिलित है।\n\nआधुनिक मनुष्य का जन्म सरकार द्वारा प्रदत्त वित्तय सहायता वाले चिकित्सालय में होता है। वह अपनी शिक्षा राज्य सहायता प्राप्त विद्यालयों एवं विश्वविद्यालयों में प्राप्त करता है, अपने समय का काफी हिस्सा राज्य द्वारा निर्मित परिवहन सुविधाओं से यात्रा करते हुए गुजारता है, डाक घर या अर्द्ध राजकीय दूरभाष प्रणाली का उपयोग संचार हेतु करता है, राज्य द्वारा व्यवस्था किये पेय जल के पीता है, अपने कूड़े-कचरे का निपटान सावर्जनिक स्वच्छता प्रणाली के माध्यम से करता है, सार्वजनिक पस्तकालय से पुस्तकें पढ़ता है, सार्वजनिक पार्कों में पिकनिक मनाता है तथा सार्वजनिक पुलिस, अग्निशमन एवं स्वास्थ्य प्रणाली से लाभान्वित होता है। अन्ततोगत्वा, उसकी मृत्यु चिकित्सालय में होती है, और हो सकता है कि उसको सार्वजनिक शमशान में दफनाया जाये। मनुष्य कितना ही रूढ़िवादी क्यों न हो, वह अपना दिन प्रतिदिन का जीवन उपर्युक्त या अन्य कई सार्वजनिक सेवाओं के संबंध में सरकार के निर्णय से बंधा हुआ पाता है।\n\nलोक प्रशासन का राजनीति विज्ञान के समानान्तर अध्ययन के एक क्षेत्र के रूप में प्रादुर्भाव होने तथा एक अलग शैक्षणिक विभाग के रूप में उभरने के साथ ही, 1960 के दशक में सार्वजनिक नीति को राजनीति विज्ञान के अंतर्गत अध्ययन के एक उपक्षेत्र के नाते मान्यता मिली। ‘सार्वजनिक नीति‘ सावर्जनिक मामलों के प्रति सरकार के रूख का सैद्धान्तिक अध्ययन करती है। राजनीति विज्ञान का बल सिद्धान्त पर, तथा साजर्वनिक नीति का बल उसके अनुप्रयोग पर होता है।\n\nराजनीति विज्ञान में व्यवहारवादी क्रान्ति के परिणामस्वरूप अधिकतर राजनीतिक वैज्ञानिकों के लिए ‘प्रासंगिकता‘ अध्ययन का केन्द्रीय विषय हो गया है। राजनीति शास्त्रियों ने, विशेषकर संयुक्त राज्य अमेरिका में, छठे दशक के उत्तरार्द्ध में महसूस किया कि समाज के सामने उपस्थिति कई संकटकालीन समस्याओं का हल निकालने की अत्यधिक आवश्यकता है। उदाहरण के लिए, वियतनाम में अमेरिका का उलझाव अमेरिकी जनता के लिए डरावना अनुभव था। विश्व भर में हथियारों की दौड़ ने विश्व के अस्तित्व तक को बड़े खतरे में डाल दिया। नृजातीय समस्याएँ कई समाजों के लिए बड़ी चुनौती बन गई हैं। संयुक्त राज्य अमेरिका और रूस जैसी महाशक्तियों द्वारा लिए गए निर्णयों की परिणति युद्ध या शांति, आर्थिक उन्नति या अंत, परमाणु विध्वंस या शांतिपूर्ण सह अस्तित्व में हो सकती है। राजनीति वैज्ञानिकों ने सार्वजनिक नीति के संभावित खतरों तथा सकारात्मक लाभों को महसूस किया है और इस निष्कर्ष पर पहुँचे हैं कि सार्वजनिक नीतियों के अध्ययन और विश्लेषण की अत्यधिक आवश्यकता है। \n\nसरकारें इन उद्देश्यों को पूरा करने के लिए कई नीतियाँ बना सकती है और कोष उपलब्ध करा सकती हैं। तो भी, केवल कानून बनाने तथा बजट पारित करने मात्र से सिद्ध नहीं हो सकेगा कि अभीष्ट उद्देश्य प्राप्त हो जावेंगे। भारतीय योजनाओं में हमेशा ही उद्देश्यों और उपलब्धियों के मध्य एक बड़ा अन्तराल रहता है। उन असफलताओं के कारणों का विश्लेषण करना होगा। \n\nसरल रूप में व्यक्त करना हो तो, सावर्जनिक नीति सरकारों की गतिविधियों का योग है, चाहे सरकार स्वयं कार्य करती है या अभिकर्ता के माध्यम से कार्य करती है। सार्वजनिक नीति का नागरिकों के जीवन पर प्रभाव पड़ता है। सरकरें जो कुछ भी करना या नहीं करना पसंद करती हैं वहीं सावर्जनिक नीति है। राजनीति वैज्ञानिक डेविड ईस्टन ने सार्वजनिक नीति के ‘‘सम्पूर्ण समाज के लिए बड़ी मात्रा में धनराशि का अधिकाधिक विनोजन‘‘ के रूप में परिभाषित किया है। राजनीति वैज्ञानिक हेन्ज यूला एवं केनीथ प्रेविट सार्वजनिक नीति की एक अन्य परिभाषा देते हैं। उनके अनुसार नीति को ‘स्थायी निर्माण‘ के रूप में परिभाषित किया जा सकता है।\n\nसार्वजनिक नीति का विश्लेषण प्रायः नीतिगत निर्णय या नीति कथन के परिणामों के प्रकाश में किया जाता है। नीतिगत परिणाम सार्वजनिक नीतियों की साकार अभिव्यक्ति है। सरल शब्दों में, नीतिगत परिणाम सरकार द्वारा जो कुछ वास्तव में किया जाता है, उसको प्रदर्शित करते हैं।\n\nसार्वजनिक नीतियाँ किसी राजनीतिक प्रणाली का समग्र चित्रण करती है। सावर्जनिक नीति का परिचालित क्षेत्र अतिशय विस्तृत होता है तथा इसी के पहुँच और व्याप्ति पर्याप्त वृहत होती है। मानव जीवन के किसी भी पहलू पर गौर करें, हम किसी एक या अन्य नीति से मुक्ति नहीं मिल सकती। बच्चे के जन्म से लेकर मनुष्य की मृत्यु तक और जब भी जब मृतक शरीर अंतिम संस्कारों के लिए शमशान गृह लाया जाता है, कोई न कोई नीति होती है जिसका सामना हमें करना पड़ता है और जिसका लाभ हम उठाते हैं। बच्चे की शिक्षा, रोगों से बचाव, बेहतर एवं पोष्टिक भोजन, अच्छे लिबास, सर्वोत्तम उच्च शिक्षा, काम की संभावनाएँ, बेहतर वेतन, पर्याप्त आवास गृह व अन्य सुविधाएँ, राष्टींय व अन्तर्राष्टींय खतरों से सुरक्षा और प्राकृतिक आपदाओं से बचाव कुछ ऐसी नीतियाँ हैं जिनके बारे में हम सुगमता से चर्चा करते हैं। अन्य राष्टींय शक्तियों पर अन्योन्याश्रय को ध्यान में रखते हुए, किसी राजनीतिक प्रणाली की सार्वजनिक नीतियाँ आयात-निर्यात से संबंधित तथा अन्य राष्टोंं से अच्छे एवं मैत्रीपूर्ण संबंधों से संबंधित नीतियों को भी अपने में सम्मिलित करती है। सार्वजनिक नीति के क्षेत्र एवं पहुंच को शब्दों में सीमित करना या परिभाषित करना निश्चय ही कठिन है। \n\nसार्वजनिक नीति अपनी गतिविधियों के बड़े हिस्से में उनको शामिल करती है जो विकास नीति से सुसंगत होती हैं। सामाजिक-आर्थिक विकास, समानता, स्वतंत्रता या आत्मनिर्णय या कार्यकलापों के मार्ग दर्शन जैसे बड़े सिद्धातों को विकास नीति या राष्ट्रीय लक्ष्य के रूप में स्वीकार किया जा सकता है। सार्वजनिक नीति संकीर्ण हो सकती है, जब इसमें किसी एक विशिष्ट गतिविधि जैसे परिवार-नियोजन को सम्मिलित किया जाता है। सावर्जनिक नीति देश के सभी लोगों पर या लोगों को एक सीमित वर्ग पर लागू की जा सकती है।\n\nसार्वजनिक नीति सकारात्मक या नकारात्मक रूप में हो सकती है। सकारात्मक रूप में यह किसी विशिष्ट समस्या को हल करने के लिए प्रत्यक्ष सरकारी कार्यवाही के रूप में हो सकती है। दूसरी तरफ, यह अपने नकारात्मक रूप में सरकारी कर्मचारी द्वारा, उस विषय पर जिसके बारे में कोई शासकीय आदेश अपेक्षित था, कोई कार्यवाही नहीं करना सम्मिलित करती है। सावर्जनिक नीति, इस प्रकार से, एक वैधानिक उत्पीड़क गुण रखती है जिसे नागरिकगण विधिक रूप से उचित मानते हैं। उदाहरणार्थ, करों का भुगतान अवश्य किया जाना चाहिए अन्यथा जेल यात्रा या जुर्माने का खतरा उठाने को तैयार रहना चाहिए। सार्वजनिक नीतियों की यह विधिक रूप से उत्पीड़क सावर्जनिक संगठनों को निजी संगठनों से भिन्न बनाती है। \n\n\n\n\n\n\nलोकतांत्रिक व्यवस्था में सरकार सम्पूर्ण समाज के प्रतिबिम्ब के सिवाय कुछ भी नहीं है। सरकार के पास प्रशासन के अनेक क्षेत्र, यथा-शिक्षा, प्रतिरक्षा, वित्त आदि होते हैं। प्रत्येक क्षेत्र के लिए या किसी विशिष्ट क्षेत्र के लिए सरकार नीतियों का निरूपण करती है जिन्हें सामान्यतया सार्वजनिक नीतियों से जाना जाता है।\n\nयदि नीति दीर्घावधि है तो उद्देश्य भी उसी हिसाब से निर्धारित होगा। उदाहरण के लिए, प्रतिरक्षा संबंधी नीति में दीर्घावधि उद्देश्य ध्यान में रखे जावेंगे। ये दीर्घावधि उद्देश्य उत्कृष्ट भरती, उपयुक्त प्रशिक्षण, उचित व्यवस्था आदि के हो सकते हैं। इसी तरह शिक्षा, स्वास्थ्य, वित्त एवं परिवार कल्याण आदि से संबंधित नीतियों के उद्देश्यों का निर्धारण भी दीर्घावधि आधार पर किया जावेगा। \n\nकुछ समस्याऐं संयोगवश उत्पन्न हो जाती है। इस तरह के मामलों में नीतियों का निरूपण लघु अवधि के उद्देश्यों के साथ किया जाता है। उदाहरण के लिए, युद्ध के समय ब्लैक आउट का आदेश दिया जाता है और सीमा-क्षेत्रों में नजदीक के गाँवों से लोगों को हटाया जाता है। इसी तरह, यदि कहीं हिंसा भड़क उठती है तो पुलिस, लघुअवधि के उद्देश्यों के आधार पर वहाँ विधि एवं न्याय व्यवस्था की पुनर्स्थापना करती है।\n\nसार्वजनिक नीति की समग्र समझ के लिए, सार्वजनिक नीति परिदृश्यों एवं पर्यावरणीय शक्तियों के मध्य के संयोजन का विश्लेषण किया जाना चाहिए। सार्वजनिक नीति के विभिन्न आयामों को समझने की घोर आवश्कता है। वास्तव में आधुनिक विश्व में, सार्वजनिक नीतियां मानव जाति की नियति का निर्धारण करती है। मानव मात्र का कल्याण तथा आर्थिक उद्धार, सार्वजनिक नीति की निपुणता पर निर्भर है। यदि अकुशल नीतियाँ साल दर साल जारी रखी गयी तो वे नीतियाँ लोगों के आर्थिक स्तर का ह्रास करने में योगदान देगी। अकुशल नीतियों को छोड़ना ही होगा। सही लक्ष्यों के साथ यही सार्वजनिक नीतियों को अपनाना होगा। \n\n", "id": "573672", "title": "लोकनीति"}
{"url": "https://hi.wikipedia.org/wiki?curid=573742", "text": "लोक प्रशासन का इतिहास\n\nएक व्यवस्थित अध्ययन के रूप में लोक-प्रशासन का विकास अभी नया ही है। लोक-प्रशासन के शैक्षिक अध्ययन का प्रारम्भ करने का श्रेय वुडरो विल्सन को जाता है जिसने १८८७ में प्रकाशित अपने लेख ‘द स्टडी ऑफ ऐडमिनिस्ट्रेशन' में इस शास्त्र के वैज्ञानिक आधार को विकसित करने की आवश्यकता पर बल दिया। इस लेख में राजनीति तथा प्रशासन के बीच स्पष्ट भिन्नता दिखाई गई और घोषित किया गया कि प्रशासन की राजनीति से दूर रहना चाहिए। इसी को तथाकथित ‘राजनीति-प्रशासन-द्विभाजन’ कहते हैं।\n\nलोक प्रशासन का इतिहास निम्नलिखित 5 चरणों में विभाज्य है-\n\nएक विषय के रूप में लोक-प्रशासन का जन्म 1887 में हुआ। अमेरिका के प्रिन्सटन यूनिवर्सिटी में राजनीतिशास्त्र के तत्कालीन प्राध्यापक वुडरो विल्सन को इस शास्त्र का जनक माना जाता है। उन्होंने 1887 में प्रकाशित अपने लेख 'प्रशासन का अध्ययन' (The Study of Administration) में राजनीति और प्रशासन को अलग-अलग बताते हुए कहा- \"एक संविधान का निर्माण सरल है पर इसे चलाना बड़ा कठिन है।\" उन्होंने इस ‘चलाने’ के क्षेत्र के अध्ययन पर बल दिया जो स्पष्टतः ‘प्रशासन’ ही है। उन्होंने राजनीति और प्रशासन में भेद किया। सन् 1887 में विल्सन के लेख के प्रकाशन के साथ वास्तव में एक ऐसे नए युग का जन्म हुआ जिसमें धीरे-धीरे लोक-प्रशासन अध्ययन के एक नए क्षेत्र के रूप में विकसित हुआ। यहाँ यह उल्लेखनीय है कि अन्य देशों की तुलना में संयुक्त राज्य अमेरिका में लोक-प्रशासन के अध्ययन पर विशेष बल दिया जाने लगा। वहाँ प्रशासन एक विज्ञान के रूप में विकसित हुआ है जिसके अध्ययन के लिए लोग प्रबन्ध विद्यालयों (Management Schools) में प्रवेश लेते हैं।\n\nइस विषय के अन्य महत्त्वपूर्ण प्रणेता फ्रैंके गुडनाउ (Frank J. Goodnow) हैं जिन्होंने 1900 में प्रकाशित अपनी पुस्तक ‘राजनीति और प्रशासन’ (Politics and Administration) में यह तर्क प्रस्तुत किया कि राजनीति और प्रशासन अलग-अलग हैं क्योंकि जहाँ राजनीति राज्य-इच्छा को प्रतिपादित करती है वहां प्रशासन का संबंध इस इच्छा या राज्य-नीतियों के क्रियान्वयन से है। वास्तव में यह वह समय था जब अमेरिका में सरकारी क्षेत्र में शिथिलता और भ्रष्टाचार का बोलबाला था और फलस्वरूप सरकार-सुधार के आन्दोलन चल रहे थे। इस सुधार-आकांक्षी वातावरण में अनेक विद्यालयों में लोक-प्रशासन का अध्ययन-अध्यापन शुरू हो गया। 1914 में अमेरिकी राजनीति विज्ञान संघ ने अपनी एक रिपोर्ट में कहा कि सरकार में काम करने के लिए कुशल व्यक्तियों की पूर्ति करना राजनीतिशास्त्र के अध्ययन का एक लक्ष्य है। फलस्वरूप लोक-प्रशासन राजनीति विज्ञान का एक प्रमुख अंग बन गया और इसके अध्ययन-अध्यापक को भारी प्रोत्साहन मिला। सन् 1926 में एल.डी. ह्नाइट की पुस्तक 'लोक-प्रशासन के अध्ययन की भूमिका' (Introduction to the Study of Public Administration) प्रकाशित हुई। वह लोक-प्रशासन की प्रथम पाठ्यपुस्तक थी जिसमें राजनीति-प्रशासन के अलगाव में विश्वास व्यक्त किया गया और लेखक ने अपनी यह मान्यता प्रकट की कि लोक-प्रशासन का मुख्य लक्ष्य दक्षता और मितव्ययता है। ह्नाइट की पुस्तक के अनेक संस्करण प्रकाशित हो चुके हैं और वह आज भी प्रचलन में ही नहीं है, बल्कि इसे लोक प्रशासन की महत्त्वपूर्ण कृति माना जाता है।\n\nलोक-प्रशासन के विकास के इस प्रथम चरण की दो प्रमुख विशेषताएं रहीं - लोक-प्रशासन का उदय और राजनीतिक एवं प्रशासन के अलगाव में विश्वास।\n\nलोक-प्रशासन के इतिहास में द्वितीय चरण का प्रारंभ हम डब्ल्यू. एफ. विलोबी (W. F. Willoughby) की पुस्तक ‘लोक-प्रशासन के सिद्धांत’ (Principles of Public Administration) से मान सकते हैं। विलोबी ने यह प्रतिपादित कि लोक-प्रशासन में अनेक सिद्धान्त हैं जिनको क्रियान्वित करने में लोक-प्रशासन को सुधारा जा सकता है। वास्तव में यह कहने में कोई अतिशयोक्ति नहीं होगी कि ह्नाइट और विलोबी के दोनों प्रवर्तक ग्रन्थों ने लोक-प्रशासन संबंधी पाठ्यपुस्तकों के प्रणयन और उसे अध्ययन की पद्धति का निर्धारण किया। इन दोनों ही पुस्तकों का रूप तकनीकी है जिनमें उन सभी प्रकार की सामान्य समस्याओं का अध्ययन किया गया है, जिन्हें ‘पोस्डकार्ब’ शब्द में समाहित किया जा सकता है। इन पुस्तकों में प्रशासकीय अध्ययन के विशिष्ट क्षेत्र में उठने वाली विषय-वस्तु संबंधी समस्याओं का वर्णन नहीं मिलता है। ये दोनों ही प्रवर्त्तक ग्रन्थ इस मान्यता पर आधारित हैं कि लोक-प्रशासन को राजनीति से पृथक् और स्वतंत्र होना चाहिए तथा इसके सिद्धान्तों को मोटे तौर पर सहज ही पहचाना और परिभाषित किया जा सकता है।\n\nविलोबी की उपरोक्त पुस्तक के बाद अनेक विद्वानों ने लोक-प्रशासन पर पुस्तकें लिखनी शुरू कीं, जिनमें कुछ उल्लेखनीय नाम हैं- मेरी पार्कर फोलेट, हेनरी फेयोल, मूने (Mooney), रायली (Reiley) आदि। 1937 मेंं लूथर गुलिक तथा उर्विक ने मिलकर लोक-प्रशासन पर एक महत्त्वपूर्ण पुस्तक का सम्पादन किया जिसका नाम है ‘प्रशासन विज्ञान पर निबन्ध’ (Papers on the Science of the Administration)। द्वितीय चरण के इन सभी विद्वानों की यह मान्यता रही कि प्रशासन में सिद्धान्त होने के कारण यह एक विज्ञान है और इसीलिए इसके आगे 'लोक' शब्द लगाना उचित नहीं है। सिद्धान्त तो सभी जगह लागू होते हैं, चाहे वह 'लोक-क्षेत्र' हो या 'निजी-क्षेत्र'।\n\nद्वितीय चरण की प्रमुखता विशेषता यही रही कि अब इस बात पर बल दिया गया कि प्रशासन के कुछ सिद्धान्त है। इससे इस विषय का सैद्धान्तिक स्वरूप उभरा। यह स्थिति किसी भी विषय को समृद्ध करने के लिए आवश्यक मानी जाती है।\n\nअब प्रशासन में सिद्धान्तों को चुनौती देने का युग प्रारम्भ हुआ। सन् 1938 से 1947 तक का चरण लोक-प्रशासन के क्षेत्र में ध्वंसकारी अधिक रहा। सन् 1938 में चेस्टर बर्नार्ड की ‘कार्यपालिका के कार्य’\n(The Functions of the Executive) नामक पुस्तक प्रकाशित हुई जिसमें प्रशासन के किसी भी सिद्धान्त का वर्णन नहीं किया गया। सन् 1946 में हरबर्ट ने अपने एक लेख में लोक-प्रशासन के तथाकथित सिद्धान्तों को नकारते हुए इन्हें ‘किवदंतियोंं’ की संज्ञा दी। सन् 1947 में राबर्ट डहाल (Robert Dahl) ने अपने एक लेख में यह सिद्ध करने का प्रयत्न किया कि लोक-प्रशासन विज्ञान नहीं है और इसको सिद्धान्त की खोज में मुख्यतः तीन बाधाओं का सामना करना पड़ता है- \n\nतृतीय चरण की प्रधानता यही रही कि लोक-प्रशासन का अध्ययन चुनौतियों और आलोचनाओं का शिकार बना, जिससे इस विषय की नई संभावनायें उजागर हुई।\n\nयह चरण इस अर्थ में क्रांतिकारी अथवा ‘संकट का काल’ रहा कि लोक-प्रशासन जिन-जिन उपलब्धियों का गीत गा रहा था उन सभी को बेकार ठहरा दिया गया। हर्बर्ट साइमन ने जो युक्तिसंगत आलोचना की उसके फलस्वरूप ‘सिद्धान्तवादी’ विचारधारा अविश्वसनीय प्रतीत होने लगी। लोक-प्रशासन के स्वरूप के संबंध में अनेक संदेह उठ खड़े हुए, यह विवाद का विषय बन गया। इसलिए 1948 से 1970 के चरण को लोक-प्रशासन के ‘स्वरूप की संकटावस्था’ (Crisis of Identity) कहा गया है। इस युग में लोक-प्रशासन ने मोटे तौर पर दो रास्ते अपनाए - \n\nजो विद्वान राजनीतिशास्त्र के अन्तर्गत आए उनका तर्क था कि लोक-प्रशासन राजनीति से निकला है और उसका अंग है। इस समय राजनीतिशास्त्र भी कुछ परिवर्तनों के दौर से गुजर रहा था और उसमें लोक-प्रशासन को पहले वाला महत्त्व नहीं दिया जा रहा था। स्वाभाविक था कि इस स्थिति में लोक-प्रशासन सौतेलेपन और अकेलेपन का अनुभव करने लगा। लोक-प्रशासन के जिस विकल्प की खोज हुई, वह था- ‘प्रशासनिक विज्ञान’ (Administrative Science)। लोक-प्रशासन, व्यापार प्रबंध (Business Administration) आदि ने मिलकर प्रशासनिक विज्ञान की नींव डाली। यह तर्क प्रस्तुत किया गया कि प्रशासन तो प्रशासन ही है, चाहे वह निजी क्षेत्र में हो या सार्वजनिक क्षेत्र में। 1956 में ‘एडमिस्ट्रेटिव साइन्स क्वार्टरली’ नामक पत्रिका का प्रकाशन प्रारंभ हुआ। वास्तव में यह बहुत अखरने वाली बात थी कि लोक-प्रशासन के अपने ‘निजी स्वरूप’ को आघात पहुंचा।\n\nचतुर्थ चरण की आलोचनाएँ, प्रत्यालोचनाओं और चुनौतियों ने कुल मिलाकर लोक-प्रशासन का भला किया। लोक-प्रशासन का अध्ययन बहुचर्चित हो गया, नए-नए दृष्टिकोण विकसित हुए और फलस्वरूप लोक-प्रकाशन चहुंमुखी प्रगति के मार्ग पर आगे बढ़ा। अर्थशास्त्र, समाजशास्त्र, मानवशास्त्र, मनोविज्ञान आदि विभिन्न शास्त्रों के विद्वान और अध्येता लोक-प्रशासन में रूचि लेने लगे। राजनीतिशास्त्र के अध्येता तो प्रारंभ से ही\nलोक-प्रशासन के अध्ययन में रूचि ले रहे थे। इन विभिन्न अध्ययनों और प्रयत्नों के फलस्वरूप लोक-प्रशासन ‘अन्तर्विषयी’ (Interdisciplinary) बन गया और आज यह तथ्य है कि समाजशास्त्रों में यदि कोई विषय सबसे अधिक ‘अन्तर्विषयी’ है तो वह लोक-प्रशासन ही है। इससे लोक-प्रशासन के वैज्ञानिक स्वरूप का विकास हुआ। इतना ही नहीं इससे लोक-प्रशासन के क्षेत्र का विस्तार होता गया और तुलनात्मक लोक-प्रशासन तथा विकास प्रशासन का प्रादुर्भाव हुआ। परम्परागत दृष्टिकोण की अपर्याप्तता, अनुसंधान के नए उपकरणों और नवीन सामाजिक संदर्भ, अन्तर्राष्ट्रीय निर्भरता आदि ने तुलनात्मक लोक-प्रशासन को जन्म दिया और उसे आगे बढ़ाया। लोक-प्रशासन के तुलनात्मक अध्ययन के परिणामों और प्रविधियों का समग्र लोक-प्रशासन के स्वरूप पर गंभीर प्रभाव पड़ा।\n\nयह तथ्य उत्साहवर्द्धक और हर्षवर्द्धक है कि लोक-प्रशासन में आज पश्चिमी देशों का ही अध्ययन नहीं होता है, वरन् साम्यवादी तथा अफ्रीका और एशिया के देश भी इसकी परिधि में आ गए हैं। लोक-प्रकाशन एक संस्कृति विशेष के घेरे से निकल कर अन्य संस्कृतियों की ओर भी उन्मुख हुआ है जिसने इसे अधिक लाभ पहुंचाया है और लोक-प्रशासन के क्षितिज का विस्तार किया है। नवीन लोक-प्रशासन ने इस महत्त्वपूर्ण बात पर बल दिया है कि लोक-प्रशासन को सीधे समाज से जुड़ा होना चाहिए। नवीन लोक-प्रशासन विशुद्ध रूप से एक अमेरिकी धारणा है। भारत जैसे देश में नवीन लोक-प्रकाशन की धारणा या विचारों का प्रसार व्यापक रूप से नहीं हुआ है।\n\n\n", "id": "573742", "title": "लोक प्रशासन का इतिहास"}
{"url": "https://hi.wikipedia.org/wiki?curid=573743", "text": "लोक प्रशासन की प्रकृति\n\nजिस प्रकार लोक प्रशासन की परिभाषा में कई दृष्टिकोण दिखाई देते हैं, उसी प्रकार इसकी प्रकृति के विषय में भी दो तरह के दृष्टिकोण हैं। प्रथम, व्यापक दृष्टिकोण जिसे 'पूर्ण विचार' अथवा 'एकीकृत विचार' कहा जाता है और दूसरा संकुचित दृष्टिकोण जिसे 'प्रबन्धकीय विचार' कहा जाता है।\n\nइस विचार के समर्थकों के मतानुसार, लोक प्रशासन लोकनीति को लागू करने और उस की पूर्ति के लिए प्रयोग की गई गतिविधियों का योग है। इस प्रकार निश्चित लक्ष्य की प्राप्ति हेतु सम्पादित की जाने वाली क्रियाओं का योग ही प्रशासन है, चाहे वे क्रियाएं, प्रबन्धकीय अथवा तकनीकी ही क्यों न हो। विस्तृत रूप से सरकार की सभी गतिविधियाँ चाहे वे कार्यपालिका हो तथा चाहे विधायक अथवा न्यायिक, लोक प्रशासन में शामिल हैं।\n\nएल.डी. ह्नाइट, विलसन, डीमाक और फिफनर आदि लेखकों ने इस विचार का समर्थन किया है। एल.डी. ह्नाइट ने स्पष्ट शब्दों में कहा है, ”लोक प्रशासन का सम्बन्ध उन सभी कार्यों से है जिन का प्रयोजन सार्वजनिक नीति को पूरा करना या उसे क्रियान्वित करना होता है।“ इस परिभाषा में शासन सम्बन्धी सभी क्षेत्रों की विशेष क्रियाएं आ जाती है, जैसे पत्र-वितरण, सार्वजनिक भूमि का विक्रय, किसी सन्धि की वार्ता, घायल कर्मचारी को क्षतिपूर्ति देना, संक्रामक रोग से बीमार बच्चे को अन्य व्यक्तियों के सम्पर्क में आने से रोकना, सार्वजनिक पार्क में से कूड़ा-करकट हटाना, प्लूटोनियम का निर्माण तथा अणु शक्ति के प्रयोग का अनुपालन।“\n\nइस दृष्टिकोण को अपनाते हुए फिफनर (Pfiffner) ने कहा है, ”लोक प्रशासन का अर्थ है सरकार का काम करना चाहे वह कार्य स्वास्थ्य प्रयोगशाला में एक्सरे मशीन का संचालन हो अथवा टकसाल में सिक्के बनाना हो। लोक प्रशासन से तात्पर्य है लोगों के प्रयासों में समन्वय स्थापित करके कार्य को सम्पन्न करना ताकि वे मिलकर कार्य कर सकें अथवा अपने निश्चित कार्यों को पूरा कर सके।“\n\nइस विचार के समर्थक केवल उन्हीं लोगों के कार्यों को प्रशासन मानते हैं जो किसी उद्यम सम्बन्धी कार्यों को पूरा करते हैं। प्रबन्धकीय कार्य का लक्ष्य उद्यम की सभी क्रियाओं का एकीकरण, नियन्त्रण तथा समन्वय करना होता है जिससे सभी क्रियाकलाप एक समन्वित प्रयत्न (Co-ordinated Effort) जैसे दिखाई देते हैं। \n\nसाइमन, स्मिथबर्ग तथा थॉमसन इस दृष्टिकोण के समर्थक हैं। उनके मतानुसार, ”प्रशासन शब्द अपने संकुचित अर्थों में आचरण के उन आदर्शों को प्रकट करने के लिए प्रयोग किया जाता है जो अनेक प्रकार के सहयोगी समूहों में समान रूप से पाए जाते हैं और न तो उस लक्ष्य विशेष पर ही आधारित होते हैं जिसकी प्राप्ति के लिए वे सहयोग कर रहे हैं और न उन विशेष तकनीकी रीतियों पर ही अवलम्बित हैं जो उन लक्ष्यों के हेतु प्रयोग की जाती हैं।“ इस विचार का पक्ष लेते हुए लूथर गुलिक ने भी लिखा है, ”प्रशासन का सम्बन्ध कार्य पूरा किये जाने और निर्धारित उद्देश्यों की परिपूर्ति से है।“ दूसरे शब्दों में इस विचार के समर्थक लोक प्रशासन को केवल कार्यपालिका शाखा की गतिविधियों तक ही सीमित कर देते हैं।\n\nइन दोनों विचारों में कई पहलुओं से भिन्नता पाई जाती है। एकीकृत विचार में प्रशासन से सम्बन्धित सभी व्यक्तियों के कार्य शामिल हैं, जबकि प्रबन्धकीय विचार प्रशासन को केवल कुछ एक ऊपर के व्यक्तियों के कार्यों तक ही सीमित करता है। दूसरे शब्दों में एकीकृत दृष्टिकोण में प्रबन्धकीय, तकनीकी तथा गैर-तकनीकी सब प्रकार की गतिविधियां शामिल हैं जब कि प्रबन्धकीय दृष्टिकोण अपने आप को एक संगठन के प्रबन्धकीय कार्यों तक ही सीमित रखता है। एकीकृत दृष्टिकोण के अनुसार लोक प्रशासन सरकार की तीनों शाखाओं-कार्यपालिका, विधानपालिका तथा न्यायपालिका से सम्बन्धित है। परन्तु प्रबन्धकीय दृष्टिकोण के अनुसार लोक प्रशासन का संबंध केवल कार्यपालिका कार्यों से है। इन दोनों विचारों में से किसी की भी पूर्णतः उपेक्षा नहीं की जा सकती। प्रशासन का ठीक अर्थ तो उस प्रसंग पर निर्भर करता है जिस संदर्भ में शब्द का प्रयोग किया जाता है। \n\nडिमॉक तथा कोईनिंग (Koening) ने सभी पक्षों को ध्यान में रखते हुए लोक प्रशासन की प्रकृति का सारांश निकालने का प्रयत्न किया है। उनके अनुसार, \n\nलोक प्रशासन के क्षेत्र संबंधी विचार को दो भागों में बांटा जा सकता है-\n\n\n\nविलोबी के अनुसार, लोक प्रशासन के क्षेत्र का संबंध इन बातों से है-\n\nउपर्युक्त विचारों के प्रकाश में लोक प्रशासन के क्षेत्र को हम निम्न रूप में वर्णित कर सकते हैं-\n\n\n\n\n\n\n\n\n\nमहत्त्व दिया है। व्यक्ति ही समस्त प्रशासकीय व्यवस्था का संचालक, स्रोत, आधार तथा मार्गनिर्देशक होता है।\nमानव-मनोविज्ञान के अध्ययन के बिना लोक प्रशासन की विविध समस्याओं को नहीं समझाया जा सकता। प्रशासन पर परम्पराओं, सभ्यता, संस्कृति एवं बाह्य वातावरण का प्रभाव पड़ता है। लोक प्रशासन की विविध समस्याओं को हमें मानवीय व्यवहार की पृष्ठभूमि में देखना चाहिए। लोक प्रशासन एक सामूहिक मानवीय क्रिया है।\n\nसामूहिक संबंधों का आधार क्या है तथा व्यक्ति उन आवश्यकताओं की पूर्ति किस प्रकार कर पाता है, यह विचारणीय विषय लोक प्रशासन का है। प्रशासकीय निर्णयों पर किन-किन तत्वों का व्यापक रूप से प्रभाव होता है, इसका अध्ययन हम लोक प्रशासन में करते हैं।\n\nलोक प्रशासन के अध्ययन-क्षेत्र के बारे में विचारकों में बड़ा भेद है। मूलतः मतभेद इन प्रश्नों को लेकर है कि क्या लोक प्रशासन शासकीय कामकाज का केवल प्रबन्धकीय अंश है अथवा सरकार के समस्त अंगों का समग्र अध्ययन? क्या लोक प्रशासन सरकारी नीतियों का क्रियान्वयन है अथवा यह नीति-निर्धारण में भी प्रभावी भूमिका अदा करता है।\n", "id": "573743", "title": "लोक प्रशासन की प्रकृति"}
{"url": "https://hi.wikipedia.org/wiki?curid=573774", "text": "महाराणा\n\nराजस्थान में मेवाड़ के राजाओं को महाराणा कहा जाता था। \n", "id": "573774", "title": "महाराणा"}
{"url": "https://hi.wikipedia.org/wiki?curid=573778", "text": "विद्युत्-तापन\n\nजिस किसी प्रक्रिया में विद्युत ऊर्जा, ऊष्मा में बदली जाती है उसे विद्युत्-तापन (Electric heating) कहते हैं। कमरे का तापन, खाना बनाना, पानी गरम करना तथा अनेकों औद्योगिक प्रक्रम आदि कार्य विद्युत तापन द्वारा किये जा सकते हैं। विद्युत तापक (इलेक्ट्रिक हीटर) वह युक्ति है जिससे विद्युत ऊर्जा को ऊष्मा में बदला जाता है। सभी प्रकार के वैद्युत तापकों में ऊष्मा पैदा करने का कार्य विद्युत प्रतिरोध द्वारा किया जाता है जो जूल तापन द्वारा ऊष्मा प्रदान करता है। किसी प्रतिरोध R से होकर I धारा प्रवाहित होती है तो उसमें प्रति सेकेण्ड IR जूल ऊष्मा उत्पन्न होती है। आधुनिक विद्युत तापन की अधिकांश युक्तियों में तापक के रूप में नाइक्रोम तार का उपयोग किया जाता है।\n", "id": "573778", "title": "विद्युत्-तापन"}
{"url": "https://hi.wikipedia.org/wiki?curid=573779", "text": "नाइक्रोम\n\nनाइक्रोम (Nichrome) निकल, क्रोमियम और लोहा की मिश्रातु है। यह अचुम्बकीय गुणों वाली होती है। इसका उपयोग प्रायः प्रतिरोधक तार बनाने में होता है। \n", "id": "573779", "title": "नाइक्रोम"}
{"url": "https://hi.wikipedia.org/wiki?curid=573780", "text": "अमित शाह\n\nअमित शाह (जन्म: 22 अक्टूबर 1964) एक भारतीय राजनेता और भारतीय जनता पार्टी के वर्तमान अध्यक्ष हैं। उन्हें दोबारा भारतीय जनता पार्टी का अध्यक्ष चुना गया है। वे भारत के गुजरात राज्य के गृहमंत्री तथा भारतीय जनता पार्टी के महासचिव रह चुके हैं। वे गुजरात सरकार में विधायक है।\n\nशाह का जन्म 22 अक्टूबर 1964 को महाराष्ट्र के मुंबई में एक व्यापारी के घर हुआ था। वे गुजरात के एक रईस परिवार से ताल्लुक रखते है। उनका गाँव पाटण जिले के चँन्दूर में है। मेहसाणा में शुरुआती पढ़ाई के बाद बॉयोकेमिस्ट्री की पढ़ाई के लिए वे अहमदाबाद आए, जहां से उन्होने बॉयोकेमिस्ट्री में बीएससी की, उसके बाद अपने पिता का बिजनेस संभालने में जुट गए। राजनीति में आने से पहले वे मनसा में प्लास्टिक के पाइप का पारिवारिक बिजनेस संभालते थे। वे बहुत कम उम्र में ही राष्ट्रीय स्वयंसेवक संघ से जुड़ गए थे। 1982 में उनके अपने कॉलेज के दिनों में शाह की मुलाक़ात नरेंद्र मोदी से हुयी। 1983 में वे अखिल भारतीय विद्यार्थी परिषद से जुड़े और इस तरह उनका छात्र जीवन में राजनीतिक रुझान बना।\n\nशाह 1986 में भाजपा में शामिल हुये। 1987 में उन्हें भारतीय जनता युवा मोर्चा का सदस्य बनाया गया। शाह को पहला बड़ा राजनीतिक मौका मिला 1991 में, जब आडवाणी के लिए गांधीनगर संसदीय क्षेत्र में उन्होंने चुनाव प्रचार का जिम्मा संभाला। दूसरा मौका 1996 में मिला, जब अटल बिहारी वाजपेयी ने गुजरात से चुनाव लड़ना तय किया। इस चुनाव में भी उन्होंने चुनाव प्रचार का जिम्मा संभाला। पेशे से स्टॉक ब्रोकर अमित शाह ने 1997 में गुजरात की सरखेज विधानसभा सीट से उप चुनाव जीतकर अपने राजनीतिक करियर की शुरुआत की। 1999 में वे अहमदाबाद डिस्ट्रिक्ट कोऑपरेटिव बैंक (एडीसीबी) के प्रेसिडेंट चुने गए। 2009 में वे गुजरात क्रिकेट एसोसिएशन के उपाध्यक्ष बने। 2014 में नरेंद्र मोदी के अध्यक्ष पद छोड़ने के बाद वे गुजरात क्रिकेट एसोसिएशन के अध्यक्ष बने। 2003 से 2010 तक उन्होने गुजरात सरकार की कैबिनेट में गृहमंत्रालय का जिम्मा संभाला।\n\n2012 में नारनुपरा विधान सभा निर्वाचन क्षेत्र से उनके विधानसभा चुनाव लड़ने से पहले उन्होंने तीन बार सरखेज विधान सभा निर्वाचन क्षेत्र का प्रतिनिधित्व किया। वे गुजरात के सरखेज विधानसभा निर्वाचन क्षेत्र से चार बार क्रमश: 1997 (उप चुनाव), 1998, 2002 और 2007 से विधायक निर्वाचित हो चुके हैं। वे प्रधानमंत्री नरेन्द्र मोदी के करीबी माने जाते हैं। शाह तब सुर्खियों में आए जब 2004 में अहमदाबाद के बाहरी इलाके में कथित रूप से एक फर्जी मुठभेड़ में 19 वर्षीय इशरत जहां, ज़ीशान जोहर और अमजद अली राणा के साथ प्रणेश की हत्या हुई थी। गुजरात पुलिस ने दावा किया था कि 2002 में गोधरा बाद हुए दंगों का बदला लेने के लिए ये लोग गुजरात के मुख्यमंत्री नरेंद्र मोदी को मारने आए थे। इस मामले में गोपीनाथ पिल्लई ने अदालत में एक आवेदन देकर मामले में अमित शाह को भी आरोपी बनाने की अपील की थी। हालांकि 15 मई 2014 को सीबीआई की एक विशेष अदालत ने शाह के विरुद्ध पर्याप्त साक्ष्य न होने के कारण इस याचिका को ख़ारिज कर दिया।\n\nएक समय ऐसा भी आया जब सोहराबुद्दीन शेख की फर्जी मुठभेड़ के मामले में उन्हें 25 जुलाई 2010 में गिरफ्तारी का सामना करना पड़ा। शाह पर आरोपों का सबसे बड़ा हमला खुद उनके बेहद खास रहे गुजरात पुलिस के निलंबित अधिकारी डीजी बंजारा ने किया। \nसोलहवीं लोकसभा चुनाव के लगभग 10 माह पूर्व शाह दिनांक 12 जून 2013 को भारतीय जनता पार्टी के उत्तर प्रदेश का प्रभारी बनाया गया, तब प्रदेश में भाजपा की मात्र 10 लोक सभा सीटें ही थी। उनके संगठनात्मक कौशल और नेतृत्व क्षमता का अंदाजा तब लगा जब 16 मई 2014 को सोलहवीं लोकसभा के चुनाव परिणाम आए। भाजपा ने उत्तर प्रदेश में 71 सीटें हासिल की। प्रदेश में भाजपा की ये अब तक की सबसे बड़ी जीत ‌थी। इस करिश्माई जीत के‌ शिल्पकार रहे अमित शाह का कद पार्टी के भीतर इतना बढ़ा कि उन्हें भारतीय जनता पार्टी के अध्यक्ष का पद प्रदान किया गया।\n\n1989 से 2014 के बीच शाह गुजरात राज्य विधानसभा और विभिन्न स्थानीय निकायों के लिए 42 छोटे-बड़े चुनाव लड़े, लेकिन वे एक भी चुनाव में पराजित नहीं हुये। गुजरात के विधान सभा चुनाव में उनकी उपलब्धियां इसप्रकार है-\nशाह का विवाह सोनल शाह से हुई, जिनसे उन्हें एक पुत्र रत्न की प्राप्ति हुई, जिनका नाम जय है। वे अपनी माँ के बेहद करीब थे जिनकी मृत्यु उनकी गिरफ्तारी से एक माह पूर्व 8 जून 2010 को एक बीमारी से हो गयी।\n\n", "id": "573780", "title": "अमित शाह"}
{"url": "https://hi.wikipedia.org/wiki?curid=573784", "text": "ईसरलाट\n\nअठारहवीं सदी में निर्मित जयपुर शहर में त्रिपोलिया बाज़ार में दिखलाई देने वाली पुराने शहर की सबसे ऊंची मीनार 'ईसरलाट' उर्फ़ 'सरगासूली' जिसका का निर्माण महाराजा ईश्वरी सिंह ने जयपुर के गृहयुद्धों में अपनी तीन विजयों की स्मृति में करवाया था।\n", "id": "573784", "title": "ईसरलाट"}
{"url": "https://hi.wikipedia.org/wiki?curid=573788", "text": "परकोटा\n\nपुराने समय में किसी शहर को बाहरी हमले से बचाने के लिए नगर के चारों और बनाई जाने वाली मज़बूत दीवार 'परकोटा' है, जिसमें प्रवेश के लिए द्वार होते थे|", "id": "573788", "title": "परकोटा"}
{"url": "https://hi.wikipedia.org/wiki?curid=573789", "text": "चारण\n\nराजस्थान की एक जाति-विशेष, जिस के कवियों ने अनेक राजदरबारों में अपने ओजपूर्ण काव्य के द्वारा राज्य की रक्षा के लिए राजा और सेना की भुजाओं फौलाद भरने का काम किया करते थे। कविता के कारण या युद्ध-विषयक काव्य-लेखन के लिए राज्याश्रय पाया।\nचारण और भाट भारत की वे दो अलग अलग गुण -कर्म धर्म वाली जातियाँ हैं।\n\nचारणों का उद्भवन कैसे और कब हुआ, वे इस देश में कैसे फैले और उनका मूल रूप क्या था, आदि प्रश्नों के संबंध में प्रामाणिक सामग्री का अभाव है; परंतु जो कुछ भी सामग्री है, उसके अनुसार विचार करने पर उस संबंध में अनेक तथ्य उपलब्ध होते हैं।\n\nचारणों की उत्पत्ति दैवी कही गई है। ये पहले मृत्युलोक के पुरुष न होकर स्वर्ग के देवताओं में से थे (श्रीमद्भा. 3। 10। 27-28)। सृष्टिनिर्माण के विभिन्न सृजनों से चारण भी एक उत्पाद्य तत्व रहे हैं। भागवत के टीकाकार श्रीधर ने इनका विभाजन विबुधा, पितृ, असुर, गंधर्व, भूत-प्रेत-पिशाच, सिद्धचारण, विद्याधर और किंनर किंपुरुष आदि आठ सृष्टियां के अंतर्गत किया है। ब्रह्मा ने चारणों का कार्य देवताओं की स्तुति करना निर्धारित किया। मत्स्य पुराण (249.35) में चारणों का उल्लेख स्तुतिवाचकों के रूप में है। चारणों ने सुमेर छोड़कर आर्यावर्त के हिमालय प्रदेश को अपना तपक्षेत्र बनाया, इस प्रसंग में उनकी भेंट अनेक देवताओं और महापुरुषां से हुई। इसके कई प्रसंग प्राप्त होते हैं। वाल्मीकि रामायण- (बाल. 17.9, 75.18; अरण्य. 54.10; सुंदर. 55.29; उत्तर. 4.4) महाभारत - (आदि. 1202.1, 126.111; वन 82.5; उद्योग. 123.4.5; भीष्म. 20। 16; द्रोण. 124.10; शांति. 192.7-8) तथा ब्रह्मपुराण-(36.66) में तपस्वी चारणों के प्रसंग मिल जाते हैं। ब्रह्मपुराण का प्रसंग तो स्पष्ट करता है कि चारणों को भूमि पर बसानेवाले महाराज पृथु थे। उन्होंने चारणों को तैलंग देश में स्थापित किया और तभी से वे देवताओं की स्तुति छोड़ राजपुत्रों और राजवंश की स्तुति करने लगे (ब्रह्म पु. भूमिखंड, 28.88)। यहीं से चारण सब जगह फैले। महाभारत के बाद भारत में कई स्थानों पर चारण वंश नष्ट हो गया। केवल राजस्थान, गुजरात, कच्छ तथा मालवे में बच रहे। इस प्रकार महाराज पृथु ने देवता चारणों को \"मानुष चारण\" बना दिया। यही नहीं जैन धर्म सूत्रग्रंथ (महावीर स्वामी कृत पन्नवणा सूत्र) में मनुष्य चारण का प्रसंग मिलता है। \n\nइन प्रसंगों द्वारा चारणों की प्राचीनता उनका कार्य तथा उनका सम्मान और पवित्र कर्तव्य स्पष्ट होता है। कर्नल टाड ने लिखा है : इन क्षेत्रों में चारण मान्य जाति के रूप में प्रतिष्ठित हैं। 1901 के जनगणना विवरण में कैप्टन बेनरमेन ने चारणों के लिये लिखा है : चारण पवित्र और बहुत पुरानी जाति मानी जाती है। इसका वर्णन रामायण और महाभारत में है। ये राजपूतों के कवि हैं। ये अपनी उत्पत्ति देवताओं से होने का दावा करते हैं। राजपूत इनसे सदैव सम्मानपूर्वक व्यवहार करते हैं। ये बड़े विश्वासपात्र समझे जाते हैं। इनका दर्जा ऊँचा है। ये अक्सर बारहट के नाम से पुकारे जाते हैं।\n\nमारवाड़ में रहनेवाले चारण मा डिग्री तथा कच्छ के काछेला कहलाते हैं। उपर्युक्त उद्धरणों के अनुसार चारण जाति देवता जाति थी, पवित्र थी, जिसको सुमेर से हिमालय पर और हिमालय से भारत में लाने का श्रेय महाराज पृथु को है। यहीं से ये सब राजाओं के यहाँ फैल गए। चारण भारत में पृथु के समय से ही प्रतिष्ठित रहे हैं। परंतु आधुनिक विद्वान् इसे सत्य नहीं मानते।\n\nभाट (संस्कृत 'भट्ट' से व्युत्पन्न शब्द) भी काव्यरचना से संबंधित हैं लेकिन इनके विषय में निश्चयपूर्वक कुछ नहीं कहा जा सकता। भाट शब्द भी भाट जाति का अवबोधक है। राजस्थान में चारणों की भाँति भाटों की जातियाँ है। उत्तर प्रदेश में भी इनकी श्रेणियाँ हैं, लेकिन थोड़े बहुत ये समस्त उत्तर भारत में पाए जाते हैं। दक्षिण में अधिक से अधिक हैदराबाद तक इनकी स्थिति है। इनके वंश का मूलोद्गम क्या रहा होगा, यह कहना कठिन है। जनश्रुतियों में भाटों के संबंध में कई प्रचलित बातें कही जाती हैं। इनकी उत्पत्ति क्षत्रिय पिता और विधवा ब्राह्मणी माता से हुई बताई जाती है। नेस्फील्ड के अनुसार ये पतित ब्राह्मण थे, बहुधा राजदरबारों में रहते, रणभूमि के वीरों की शौर्यगाथा जनता को सुनाते और उनका वंशानुचरित बखानते थे। किंतु रिजले का इससे विरोध है। पर इन बातों द्वारा सही निर्णय पर पहुँचना कठिन है। वस्तुत: यह एक याचकवर्ग है जो दान लेता था।\n\nचारणों के भी भाट होते हैं। रामासरी तहसील साजत में चारणों के भाट चतुर्भुज जी थे। हरिदान अब भी चारणों के भाट हैं। भाटों के संबंध में एक कथा प्रचलित है। जोधपुर के महाराज मानसिंह महाराज अहमदनगर (ईडर) से तख्तसिंह को गोद लाए। तख्तसिंह के साथ एक भाट आया जिसका नाम बाघाजी भाट था। यहाँ लाकर चारणों को नीचा दिखाने के लिये उसे कविवर की पदवी दी। दो गावँ भी दिए। परंतु बाघा को कविता के नाम पर कुछ भी नहीं आता था। आजकल उसी बाघा के लिये राजस्थान में यह छप्पय बड़ा प्रचलित है :\n\nजिण बाघे घर जलमगीत छावलियाँ गाया।\n\nजिण बाघे घर जलम थरों घर चंग घुराया।।\n\nजिण बाघे घर जलम लदी बालम लूणाँ री।\n\nजिण बाघे घर जलम गुँथी तापड़ गूणां री।।\n\nबेला केइ बणबास देओ सारा ही हूनर साझिया।\n\nगत राम तणी देखो गजब बाघा कविवर बाजिया।।\n\nइस तरह इस छप्पय में बालदिया चंग बजानेवाले, छावलियाँ गानेवाले, तापड़ों की गूण गूँथनेवाले, बिणजोर, बासदेव के स्वाँग लानेवाले, काबडिया, तथा कूगरिया (मुसलमान), आदि अनेक भाट पेशों के अनुकूल भाट बने हुए हैं। डिंगल साहित्य में चारणों की भाँति कोई भी गीत या छंद भाटों द्वारा लिखा हुआ नहीं मिलता, ऐसी स्थिति में भाटों का नाम चारणों के साथ कैसे लिया जाने लगा, यह समझ में नहीं आता। निश्चित रूप से यह चारण जाति को उपेक्षित करने लिये किसी चारणविरोधी का कार्य रहा होगा। अन्यथा वंशावलियाँ पढ़कर भीख माँगनेवाले प्रत्येक पेशा और व्यापार करनेवाले सैकड़ों प्रकार की जातियों के विविध भाटों की क्या चारणों से समता हो सकती हैं ?\n", "id": "573789", "title": "चारण"}
{"url": "https://hi.wikipedia.org/wiki?curid=573826", "text": "पुजारी की ढाणी\n\nपुजारी की ढाणी, राजस्थान के झुन्झुनुँ जिले की तहसील नवलगढ़ का एक राजस्व ग्राम है। नवलगढ़ कस्बे से गाँव की दूरी लगभग 9 किलोमीटर है। यहाँ मुख्य रूप से यादव व जाट समुदाय के अतिरिक्त खाती, ब्राह्मण जाति का भी निवास है। यहाँ के लोगों का पारंपरिक व्यवसाय खेती- बाड़ी है। \n", "id": "573826", "title": "पुजारी की ढाणी"}
{"url": "https://hi.wikipedia.org/wiki?curid=573827", "text": "अन्तराधातुक\n\nअन्तराधातुक (Intermetallic) या अन्तराधातुक यौगिक (intermetallic compound) शब्द का कई अर्थों में उपयोग किया जाता है। इसका सर्वाधिक प्रचलित अर्थ में इसका अर्थ धातुओं की ठोस-अवस्था फेज़। अधिकांश अन्तराधातुकों को प्रायः सीधे 'मिश्रातु' कह दिया जाता है, यद्यपि यह मिथ्यानाम है।\n", "id": "573827", "title": "अन्तराधातुक"}
{"url": "https://hi.wikipedia.org/wiki?curid=573832", "text": "सम्पूर्ण रामायण\n\nसम्पूर्ण रामायण\n\nयह स्टार उत्सव का एक लोकप्रिय पौराणिक धारावाहिक है ॥", "id": "573832", "title": "सम्पूर्ण रामायण"}
{"url": "https://hi.wikipedia.org/wiki?curid=573835", "text": "जादू (टीवी धारावाहिक)\n\nजादू एक टेलीविजन धारावाहिक था जो स्टार उत्सव पर प्रसारित किया जाता था। \n", "id": "573835", "title": "जादू (टीवी धारावाहिक)"}
{"url": "https://hi.wikipedia.org/wiki?curid=573837", "text": "संगठाकुमारी\n\nसंगठाकुमारी (मलयालम: സുഗതകുമാരി, अँग्रेजी: Sugathakumari, जन्म: 3 जनवरी 1934) भारत से मलयालम भाषा की एक कवयित्री और सामाजिक कार्यकर्ता हैं। वे दक्षिण भारत के केरल राज्य से पर्यावरण और नारीवादी आंदोलनों के मामले में अग्रणी भूमिका निभाने वाली एक प्रखर महिला हैं।\n", "id": "573837", "title": "संगठाकुमारी"}
{"url": "https://hi.wikipedia.org/wiki?curid=573844", "text": "महाराजा अनूपसिंह\n\nमहाराजा अनूपसिंह (1638 - 1698) बीकानेर के वीर, कूटनीतिज्ञ और विद्यानुरागी शासक थे।\n\nबीकानेर के तत्कालीन महाराजा महाराजा अनूपसिंह (1669-1698 ई.) को औरंगजेब ने औरंगाबाद का शासक नियुक्त किया था। \n\nवीर होने के साथ-साथ वह स्वयं विद्वान व संगीतज्ञ भी थे और बड़े पुस्तक-प्रेमी थे। उन के दरबार में भाव भट्ट जैसे संगीतज्ञ और कई विद्वान आश्रय पाते थे। इनके आश्रय में रहकर तत्कालीन चित्रकारों ने एक मौलिक किंतु स्थानीय परिमार्जित चित्रशैली बीकानेर कलम को जन्म दिया। द्वारा अपने संकलन की पांडुलिपियों और निजी पुस्तकालय की पुस्तकों से आरम्भ किया गया लालगढ़ पेलेस, बीकानेर में अवस्थित एक अनूठा पुस्तक-केंद्र, जिसमें अनेकानेक ग्रंथों और पांडुलिपियों का व्यवस्थित संकलन है। \n\nउन्होने अनूपविवेक, कामप्रबोध, श्राद्धप्रयोग चिन्तामणि और गीतगोविन्द पर 'अनूपोदय' टीका लिखी थी। उन्हें संगीत से प्रेम था। उसन दक्षिण में रहते हुए अनक ग्रंथों का नष्ट होन से बचाया और उन्हें खरीदकर अपन पुस्तकालय के लिए ले आये। कुम्भा के संगीत ग्रन्थों का पूरा संग्रह भी उन्होने एकत्र करवाया था। आज अनूप पुस्तकालय (बीकानेर) अलभ्य पुस्तकों का भण्डार है, जिसका श्रय अनूपसिंह के विद्यानुराग का है। दक्षिण में रहते हुये उन्होने अनेक मूर्तियों का संग्रह किया और उन्हें नष्ट हान से बचाया। यह मर्तियों का संग्रह बीकानेर के \"तैतीस करोड़ दवताओं के मदिर\" में सुरक्षित है।\n", "id": "573844", "title": "महाराजा अनूपसिंह"}
{"url": "https://hi.wikipedia.org/wiki?curid=573846", "text": "एम॰ लीलावती\n\nएम॰ लीलावती (मलयालम: എം. ലീലാവതി, अँग्रेजी: M. Leelavathy, जन्म: 16 सितंबर 1927) भारत से एक मलयालम भाषा की लेखिका, साहित्यिक आलोचक और शिक्षाविद् हैं।\n\n", "id": "573846", "title": "एम॰ लीलावती"}
{"url": "https://hi.wikipedia.org/wiki?curid=573868", "text": "जामिया नईमयिह लाहौर\n\nजामिया नईमयिह लाहौर अल्लामा इकबाल रोड गढ़ी शाहू लाहौर के क्षेत्र में एक इस्लामिक विश्वविद्यालय है। यह मुफ्ती मुहम्मद हुसैन नईमी, मुफ्ती सरफराज अहमद नईमी के पिता द्वारा स्थापित किया गया था। शब्द \"नईमी\" और \"नईमयिह\" मौलाना नईम उद दीन मुरादाबादी, के नाम से लिया जाता है। जो इमाम अहमद रजा खां के शिष्य और एक करीबी साथी थे। यह मदरसा मीडिया पर तब प्रसिद्ध हुआ जब एक आत्मघाती तालिबान ने वहां बम विस्फोट किया और (तालिबान के खिलाफ एक फतवा जारी करने पर) जामिया नईमयिह लाहौर के प्रधानाचार्य मुफ्ती सरफराज अहमद नईमी की हत्या कर दी।\n", "id": "573868", "title": "जामिया नईमयिह लाहौर"}
{"url": "https://hi.wikipedia.org/wiki?curid=573870", "text": "उपेक्षित उष्णकटिबंधीय रोग\n\nउष्णकटिबन्धीय क्षेत्रों में होने वाले संक्रमणों के उस समूह को उपेक्षित उष्णकटिबंधीय रोग कहते हैं अफ्रीका और एशिया के विकासशील क्षेत्रों के कम आयवर्ग की आबादी में विशेषरूप से पाया जाता है। इनको 'उपेक्षित' इसलिये कहा जाता है क्योंकि इनका इलाज या तो बहुत महंगा है या गरीब क्षेत्रों में उपलब्ध ही नहीं है। \n", "id": "573870", "title": "उपेक्षित उष्णकटिबंधीय रोग"}
{"url": "https://hi.wikipedia.org/wiki?curid=573874", "text": "आईआरएनएसएस-१ए\n\nआईआरएनएसएस-1ए एक भारतीय कृत्रिम उपग्रह है जो कि भारतीय क्षेत्रीय नौवहन उपग्रह प्रणाली () अथवा इंडियन रीजनल नैविगेशन सैटेलाइट सिस्टम-आईआरएनएसएस के लिए छोड़े जाने वाले उपग्रहों की श्रंखला में पहला है। \n\nइस उपग्रह का प्रक्षेपण 02 जुलाई 2013 की सुबह सतीश धवन अंतरिक्ष केन्‍द्र, श्रीहरिकोटा से किया गया। \n\nआईआरएनएसएस भारतीय अंतरिक्ष अनुसंधान संगठन (इसरो) द्वारा विकसित, एक क्षेत्रीय स्वायत्त उपग्रह नौवहन प्रणाली है जो पूर्णतया भारत सरकार के अधीन होगी। इसका उद्देश्य देश तथा देश की सीमा से 1500 किलोमीटर की दूरी तक के हिस्से में इसके उपयोगकर्ता को सटीक स्थिति की सूचना देना है।\n", "id": "573874", "title": "आईआरएनएसएस-१ए"}
{"url": "https://hi.wikipedia.org/wiki?curid=573893", "text": "अरुण श्रीधर वैद्य\n\nजनरल ए एस वैद्य भारतीय सेना के 13 वे थलसेनाध्यक्ष थे। वर्ष 1986 में पुणे में हरजिंदर और सुखदेव ने जनरल वैद्य की हत्या कर दी थी। वर्ष 1992 में दोनों हत्यारों को फांसी की सजा दी गई।\n", "id": "573893", "title": "अरुण श्रीधर वैद्य"}
{"url": "https://hi.wikipedia.org/wiki?curid=573904", "text": "महेश जोशी\n\nमहेश जोशी एक भारतीय राजनेता है। वे भारत के राजस्थान राज्य में जयपुर लोक सभा निर्वाचन क्षेत्र से सांसद थे।\n", "id": "573904", "title": "महेश जोशी"}
{"url": "https://hi.wikipedia.org/wiki?curid=573911", "text": "दाता गंज बख्श\n\nदाता गंज बख्श अली हजवेरी (Persian/Punjabi: , (Persian/Urdu:\n), ()(Daata Ganj Bakhsh) ग्यारहवीं सदी में एक सूफी और विद्वान थे।\n", "id": "573911", "title": "दाता गंज बख्श"}
{"url": "https://hi.wikipedia.org/wiki?curid=573913", "text": "फ़रीदुद्दीन गंजशकर\n\nबाबा फरीद (1173-1266), हजरत ख्वाजा फरीद्दुद्दीन गंजशकर (उर्दू: حضرت بابا فرید الدین مسعود گنج شکر) चिश्ती आदेश से संबंधित, दक्षिण एशिया के पंजाब क्षेत्र में मुस्लिम एक सूफी संत थे। आप एक उच्चकोटि के पंजाबी कवि भी थे। इनकी रचनाओं को सिख गुरुओं ने सम्मान सहित श्री गुरु ग्रंथ साहिब में स्थान दिया। \n\nवर्तमान समय में भारत के पंजाब प्रांत में स्थित फरीदकोट शहर का नाम बाबा फरीद पर ही रखा गया था। बाबा फ़रीदुद्दीन मसऊद गंजशकर का मज़ार पाकपट्टन शरीफ (पाकिस्तान) में है। \n\nतन सुका, पिंजर थिया, ... ... ... काग, \nइह दो नैना मत छुओ, मोहे पिय देखन की आस। \nजो तैं मारण मुक्कियाँ, उनां ना मारो घुम्म, \nअपनड़े घर जाईए, पैर तिनां दे चुम्म। \n-यदि कोई आपको घूँसा भी मारे तो उसे पलट कर मत मारो। उसके पैरों को चूमो और अपने घर की राह लो। \n\nरुखी सुक्खी खाय के, ठण्डा पाणी पी, \nवेख पराई चोपड़ी, ना तरसाईये जी। \n-रूखी सूखी जो मिले खाओ और ठण्डा पानी पियो। दूसरे की चुपड़ी रोटी देखकर ईर्ष्या मत करो। \n\nजे तू अकल लतीफ हैं, काले लिख ना लेख,\nअपनड़े गिरह बान में, सिर नीवां कर वेख। \n-यदि तुम में अक्ल है तो किसी की बुराई मत करो, बल्कि अपने गिरहबान में सिर झुका कर देखो। \n\nबिरहा बिरहा आखिए, बिरहा हुं सुलतान, \nजिस तन बिरहा ना उपजै, सो तन जान मसान। \n\nश्री गुरुग्रंथ साहिब में आप की बाणी के श्लोक विद्यमान हैं जिन्हें \"सलोक फरीद जी\" कहा जाता है| इनकी सारी ही बाणी कल्याणकारी तथा उपदेश प्रदान करने वाली है|\n\n", "id": "573913", "title": "फ़रीदुद्दीन गंजशकर"}
{"url": "https://hi.wikipedia.org/wiki?curid=573917", "text": "सुल्तान बाहू\n\nसुल्तान बाहू (1630-1691) (पंजाबी: سلطان باہو) सरवरी क़ादरी सूफी आदेश की स्थापना करने वाले एक मुस्लिम विद्वान, एक संत और एक सूफी शायर थे।\n", "id": "573917", "title": "सुल्तान बाहू"}
{"url": "https://hi.wikipedia.org/wiki?curid=573919", "text": "जामिया मंज़रे इस्लाम\n\nमदरसा मंजर ए इस्लाम (उर्दू: مدرسہ منظر اسلام) अहले सुन्नत वल जमात बरेलवी आंदोलन का इस्लामी मदरसा है। यह इमाम अहमद रजा खान बरेलवी द्वारा बरेली, भारत में 1904 में स्थापित किया गया।\n", "id": "573919", "title": "जामिया मंज़रे इस्लाम"}
{"url": "https://hi.wikipedia.org/wiki?curid=573921", "text": "ऑल इंडिया सुन्नी कांफ्रेंस\n\nपाकिस्तान आंदोलन के दौर में राजनेता विभिन्न समूहों में विभाजित थे। कुछ लोग अंग्रेज समर्थक थे। कुछ अंग्रेज दुश्मन लेकिन हिन्दू के मन से दोस्तो और सहयोगी थे।\n\nइमाम अहमद रजा बरेलवी और हम मसलक विद्वानों का धार्मिक और इस्लामी बिंदु दृष्टिकोण था कि अंग्रेज और हिंदू दोनों ही हमारे दुश्मन हैं। हिंदू और मुसलमान दो अलग राष्ट्र हैं। येही दो राष्ट्रीय दृष्टिकोण था। जिसे बाद में अल्लामा मुहम्मद इक़बाल और का़इद ए आज़म मोहम्मद अली जिन्नाह ने अपनाया और इसी कृरिए के आधार पर पाकिस्तान अस्तित्व में आया।\n\n1946 में अखिल भारतीय सुनी सम्मेलन बनारस में ऐतिहासिक बैठक हुई जिसमें अहले सुन्नत व जमाअत (बरेली) के सभी विद्वानों ने भाग लिया और पाकिस्तान की भरपूर समर्थन की।\n", "id": "573921", "title": "ऑल इंडिया सुन्नी कांफ्रेंस"}
{"url": "https://hi.wikipedia.org/wiki?curid=573924", "text": "मेगा पिरान्हा\n\nमेगा पिरान्हा (के रूप में भी जाना जाता है: मेगापिरान्हा, अंग्रेजी: Mega Piranha) एक २०१० विज्ञान कथा आपदा हॉरर फिल्म है। इस फिल्म द्वारा निर्मित किया गया था: और फिल्म का मजाक होने के लिए बनाया गया था, पिरान्हा 3D।\n\nविशाल क्रूर पिरान्हा के एक उत्परिवर्ती तनाव अमेज़न से बचने के लिए और फ्लोरिडा की ओर अपने तरीके से खाते हैं। प्रकोप के बाद, विशेष एजेंट फिच और सारा मुनरो सहित एक टीम, वेनेजुएला के भीतर मेगा पिरहास को रोकने के लिए काम करते हैं।\n\n", "id": "573924", "title": "मेगा पिरान्हा"}
{"url": "https://hi.wikipedia.org/wiki?curid=573944", "text": "अनुक्रम\n\nवस्तुओं की किसी क्रमित सूची को अनुक्रम (sequence) कहते हैं। अनुक्रम में 'क्रम' का महत्व है जबकि समुच्चय में क्रम का महत्व नहीं होता। अनुक्रम में एक ही सदस्य अलग-अलग स्थानों पर भी आ सकते हैं। अनुक्रम के सदस्य 'कुछ भी' हो सकते हैं, जैसे संख्याएँ, शब्द, वर्ण, रंग, नाम आदि। अनुक्रम सीमित या असीमित दोनों प्रकार के होते हैं।\n\nअनुक्रम के कुछ उदाहरण:\n\nश्रेणी और अनुक्रम अलग-अलग हैं। श्रेणी, 'संख्याओं के योग' का नाम है। इस श्रेणी में जो संख्याएँ जोड़ी जा रहीं हैं उनका एक अनुक्रम है। अर्थात \n\n", "id": "573944", "title": "अनुक्रम"}
{"url": "https://hi.wikipedia.org/wiki?curid=573947", "text": "रजस्\n\nसांख्य दर्शन में सत्त्व, रजस् और तमस - ये तीन गुण बताये गये हैं। इनमें रजस् मध्यम स्वभाव है जिसके प्रधान होने पर व्यक्ति यथार्थ जानता तो है पर लौकिक सुखों की इच्छा के कारण उपयुक्त समय उपयुक्त कार्य नहीं कर पाता है। उदाहरणार्थ किसी व्यक्ति को पता हो कि उसके बॉस ने किसी के साथ अन्याय किया हो लेकिन अपनी पदोन्नति के लोभ में वो उसकी आलोचना या अपनी नाख़ुशी नहीं जताता है। इमके बारे में गीता सहित कई ग्रंथों में बताया गया है। \n\n", "id": "573947", "title": "रजस्"}
{"url": "https://hi.wikipedia.org/wiki?curid=573948", "text": "तमस्\n\nसांख्य दर्शन में, प्रकृति के तीन गुण बताए गए हैं - सत् , रजस् और तमस्। \"तमस्\" गुण के प्रधान होने पर व्यक्ति को सत्य-असत्य का कुछ पता नहीं चलता, यानि वो अज्ञान के अंधकार (\"तम\") में रहता है। यानि कौन सी बात उसके लिए अच्छी है वा कौन सी बुरी ये यथार्थ पता नहीं चलता और इस स्वभाव के व्यक्ति को ये जानने की जिज्ञासा भी नहीं होती।\n\nसत्त्व, रजस और तमस के बीच वर्गीकरण को हिंदू धर्म, बौद्ध धर्म और सिख धर्म के विभिन्न पहलुओं (आहारीय आदतों सहित) में देखा जाता है, जहां तमस सबसे निम्न होता है। तमस एक शक्ति होती है जो कि अंधकार, मौत, विनाश और अज्ञानता, सुस्ती और प्रतिरोध को बढ़ावा देती है। \"तमस\" -प्रभावित जीवन का परिणाम कर्म के अनुसार अवगुण होता है; एक निम्न जीवन-रूप में पदावनति है। एक \"तामसिक\" जीवन को आलस्य, लापरवाही, द्वेष, धोखाधड़ी, असंवेदनशीलता, आलोचना और गलती ढूंढना, कुंठा, लक्ष्यहीन जीवन, तार्किक सोच या योजना की कमी और बहाने बनाना, द्वारा चिह्नित किया जाता है। \"तामसिक\" गतिविधियों में ज्यादा खाना अधिक सोना और / या ड्रग्स और मदिरा का सेवन शामिल है।\n\nकर्म धर्म और धार्मिक धर्म का केंद्रीय सिद्धांत के अस्वीकृती के कारण यह सबसे नकारात्मक गुण होता है: किसी को भी कर्म करना चाहिए और उससे अनदेखी नहीं करना चाहिए। \n\nशास्त्रीय भारतीय दर्शन के छह स्कूलों में एक सांख्य है जिसमें इन गुणों को पारिभाषित किया गया है और विस्तृत विवरण दिया गया है। तीनों गुणों में से प्रत्येक की अपनी विशिष्ट विशेषताएं हैं और यह माना जाता है कि सब कुछ इन तीनों से बना है। तमस सबसे निम्न, भारी, धीमी और सुस्त सबसे होता है (उदाहरण के लिए, पृथ्वी का एक पत्थर या गांठ). यह राजस की ऊर्जा और सत्त्व की चमक से रहित होता है।\n\nतमस का कभी भी तमस द्वारा विरोध नहीं किया जा सकता है। इसका प्रतिरोध रजस (कार्रवाई) के माध्यम से किया जा सकता है और तमस से सीधे सत्त्व में परिवर्तित करना और भी मुश्किल हो सकता है।\n\n\n", "id": "573948", "title": "तमस्"}
{"url": "https://hi.wikipedia.org/wiki?curid=573955", "text": "बालमणि अम्मा पुरस्कार\n\nबालमणि अम्मा पुरस्कार मलयालम भाषा के किसी एक साहित्यकार को कोच्चि अंतर्राष्ट्रीय पुस्तक महोत्सव समिति द्वारा नालापत बालमणि अम्मा की स्मृति में प्रत्येक वर्ष दिया जाने वाला एक वार्षिक पुरस्कार है। इसके अंतर्गत सम्मान स्वरूप पच्चीस हजार रुपये नकद, स्मृति चिन्ह और अंग वस्त्रम प्रदान करने का प्रावधान है। अबतक यह सम्मान संगठाकुमारी, एम॰ लीलावती, अक्कितम, कोविलन, कक्कानादन, विष्‍णु नारायणन नम्‍बूति‍री, सी राधाकृष्णन, एम॰ पी॰ वीरेंद्रकुमार, युसुफ अली कचेरी और पी॰ वलसला को प्रदान किया जा चुका है।\n", "id": "573955", "title": "बालमणि अम्मा पुरस्कार"}
{"url": "https://hi.wikipedia.org/wiki?curid=573960", "text": "अक्कितम\n\nअक्कितम अच्युतन नंबूथिरी (मलयालम: അക്കിത്തം അച്യുതൻ നമ്പൂതിരി, अँग्रेजी: Akkitham Achuthan Namboothiri, जन्म: 18 मार्च 1926), भारत से मलयालम भाषा के कवि हैं। वे 'अक्कितम' के नाम से चर्चित हैं।.\n\n", "id": "573960", "title": "अक्कितम"}
{"url": "https://hi.wikipedia.org/wiki?curid=573965", "text": "विश्व का राजनैतिक इतिहास\n\nविश्व के 'राजनैतिक इतिहास' से आशय उस मानव द्वारा निर्मित विविध राजनीतिक सत्ताओं तथा उनकी सीमाओं के बनने-बिगडने के इतिहास से है। पूरे इतिहास में राजनीतिक सत्ताएँ अपने मूलभूत स्वशासी या राजतंत्रात्मक रूप से आरम्भ होकर आज के जटिल लोकतांत्रिक या सर्वसत्तावादी तंत्रों के रूप में परिवर्तित हुई हैं। प्राचीन राजनीतिक तंत्र की सीमाएँ बहुत अस्पष्ट और परिवर्ती होतीं थीं जबकि आजके राष्ट्र-राज्यों की सीमाएँ अपेक्षाकृत बहुत सुस्पष्ट हैं।\n", "id": "573965", "title": "विश्व का राजनैतिक इतिहास"}
{"url": "https://hi.wikipedia.org/wiki?curid=573968", "text": "पी॰ वलसला\n\nपी॰ वलसला (मलयालम: ml|പി. വത്സല, जन्म: 4 अप्रैल 1938), भारत के केरल राज्य से मलयालम भाषा की उपन्यासकार, कथाकार, लेखिका, सामाजिक कार्यकर्ता और एक सेवानिवृत्त प्रधानाध्यापिका हैं।\n", "id": "573968", "title": "पी॰ वलसला"}
{"url": "https://hi.wikipedia.org/wiki?curid=573972", "text": "राजनयिक इतिहास\n\nराजनयिक इतिहास (Diplomatic history) से आशय राज्यों के बीच अन्तरराष्ट्रीय सम्बन्धों के इतिहास से है। किन्तु राजनयिक इतिहास अन्तराष्ट्रीय सम्बन्ध से इस अर्थ में भिन्न है कि अन्तरराष्ट्रीय सम्बन्ध के अन्तर्गत दो या दो से अधिक राज्यों के परस्पर सम्बन्धों का अध्ययन होता है जबकि राजनयिक इतिहास किसी एक राज्य की विदेश नीति से सम्बन्धित हो सकता है। राजनयिक इतिहास का झुकाव अधिकांशतः राजनय के इतिहास (history of diplomacy) की ओर होता है जबकि अन्तरराष्ट्रीय सम्बन्ध समसामयिक घटनाओं पर अधिक ध्यान देता है।\n\nराजनय एक कला है जिसे अपना कर दुनिया के राज्य अपने पारस्परिक सम्बन्धों को बढ़ाते हुए अपनी हित साधना करते हैं। राजनय के सुपरिभाषित लक्ष्य तथा उनकी सिद्धि के लिए स्थापित कुशल यंत्र के बाद इसके वांछनीय परिणामों की उपलब्धि उन साधनों एवं तरीकों पर निर्भर करती है जिन्हें एक राज्य द्वारा अपनाने का निर्णय लिया जाता है। दूसरे राज्य इन साधनों के आधार पर ही राजनय के वास्तविक लक्ष्यों का अनुमान लगाते हैं। यदि राजनय के साधन तथा लक्ष्यों के बीच असंगति रहती है तो इससे देश कमजोर होता है, बदनाम होता है तथा उसकी अन्तर्राष्ट्रीय प्रतिष्ठा गिर जाती है। इस दृष्टि्र से प्रत्येक राज्य को ऐसे साधन अपनाने चाहिये जो दूसरे राज्यों में उसके प्रति सद्भावना और विश्वास पैदा कर सकें। इसके लिए यह आवश्यक है कि राज्य अपनी नीतियों को स्पष्ट रूप से समझाये, दूसरे राज्यों के न्यायोचित दावों को मान्यता दे तथा ईमानदारीपूर्ण व्यवहार करे। बेईमानी तथा चालबाजी से काम करने वाले राजनयज्ञ अल्पकालीन लक्ष्यों में सफलता पा लेते हैं किन्तु कुल मिलाकर वे नुकसान में ही रहते हैं। दूसरे राज्यों में उनके प्रति अविश्वास पैदा होता है तथा वे सजग हो जाते हैं। अतः राजनय के तरीकों का महत्व है।\n\nराजनय के साधनों का निर्णय लेते समय यह ध्यान रखना चाहिये कि इसका मुख्य उद्देश्य राज्य के प्रमुख हितों की रक्षा करना है। ठीक यही उद्देश्य अन्य राज्यों के राजनय का भी है। अतः प्रत्येक राजनय को पारस्परिक आदान-प्रदान की नीति अपनानी चाहिये। प्रत्येक राज्य के राजनयज्ञों की कम से कम त्याग द्वारा अधिक से अधिक प्राप्त करने का प्रशिक्षण दिया जाता है। इसके लिये विरोधी हितों के बीच समझौता करना जरूरी है। समझौते तथा सौदेबाजी का यह नियम है कि कुछ भी प्राप्त करने के लिए कुछ न कुछ देना पड़ता है। यह आदान-प्रदान राजनय का एक व्यावहारिक सत्य है। इतिहास में ऐसे भी उदाहरण मिलते हैं जबकि एक शक्तिशाली बड़े राज्य ने दूसरे कमजोर राज्य को अपनी मनमानी शर्तें मानने के लिए बाध्य किया तथा समझौतापूर्ण आदान-प्रदान की प्रक्रिया न अपना कर एक पक्षीय बाध्यता का मार्ग अपनाया। इस प्रकार लादी गई शर्तों का पालन सम्बन्धित राज्य केवल तभी तक करता है जब तक कि वह ऐसा करने के लिए मजबूर हो और अवसर पाते ही वह उनके भार से मुक्त हो जाता है। प्रथम विश्वयुद्ध के बाद मित्र राष्ट्रोंं ने जर्मनी को सैनिक, आर्थिक, व्यापारिक एवं प्रादेशिक दृष्टि्र से बुरी तरह दबाया। क्षतिपूर्ति की राशि अदा करने के लिए उनसे खाली चैक पर हस्ताक्षर करा लिये गये तब जर्मनी एक पराजित और दबा हुआ राज्य था। अतः उसने यह शोषण मजबूरी में स्वीकार कर लिया किन्तु कुछ समय बाद हिटलर के नेतृत्व में जब वह समर्थ बना तो उसने इन सभी शर्तों को अमान्य घोषित कर दिया। स्पष्ट है कि पारस्परिक आदान-प्रदान ही स्थायी राजनय का आधार बन सकता है। बाध्यता, बेईमानी, धूर्तता, छल-कपट एवं केवल ताकत पर आधारित सम्बन्ध अल्पकालीन होते हैं तथा दूसरे पक्ष पर विरोधी प्रभाव डालते हैं।फलतः उनके भावी सम्बन्धों में कटुता आ जाती है।\n\nराजनय के साधन और तरीकों का विकास राज्यों के आपसी सम्बन्धों के लम्बे इतिहास से जुड़ा हुआ है। इन पर देश-काल की परिस्थितियों ने भी प्रभाव डाला है। तदनुसार राजनीतिक व्यवहार भी बदलता रहा है। विश्व के विभिन्न देशों के इतिहास का अवलोकन करने पर यह स्पष्ट हो जाता है कि राजनयिक आचार का तरीका प्रत्येक देश का अपना विशिष्ट रहा है। यहाँ हम यूनान, रोम, इटली, फ्रांस तथा भारत में अपनाए राजनयिक आचार के तरीकों का अध्ययन करेंगे।\n\nराजनय का इतिहास यूनानी नगर राज्यों से प्रारम्भ होता है। प्लेटो तथा अरस्तु जैसे राजनीतिक दार्शनिकों ने नगर राज्यों की राजनीतिक स्थिति एवं अन्य राज्यों से उनके सम्बन्धों के बारे में पर्याप्त लिखा है। यूनानी सभ्यता के प्रारम्भिक चरण में नगर राज्यों के राजदूतों को अग्रदूत (Heralds) कहा जाता था। इनका कार्य केवल सन्धि वार्ता करने तक ही सीमित नहीं था वरन् ये राजकीय गृहस्थी के संचालन, सभाओं एवं परिषदों में व्यवस्था की स्थापना तथा धार्मिक अनुष्ठानों के सम्पादन आदि का कार्य भी करते थे। यूनानी सभ्यता के विकास के साथ-साथ नगर राज्यों के सम्बन्ध जटिल एवं स्पर्द्धापूर्ण बन गये। अब सन्धि वार्ता के लिये ऐसे लोगों की आवश्यकता पड़ी जो ओजस्वी तथा प्रभावशाली वक्ता हों, जिनकी तीव्र स्मरण शक्ति एवं बुलन्द आवाज हो ताकि वे दूसरे नगर राज्यों की लोक सभाओं के सम्मुख अपने नगर का दृष्टि्रकोण प्रस्तुत कर सके और उसके पक्ष में जोरदार पुष्टि्र कर सके। राजनयिक पदों पर ऐसे व्यक्ति को नियुक्त किया जाने लगा जो पुरात्ववेत्ता एक कुशल वक्ता, राजनीतिक सम्बन्धों का विद्यार्थी तथा मनोवैज्ञानिक हो। प्रसिद्ध इतिहासकार थ्यूसीडाइड्स (Thucidides) के विवरणों को पढ़ने से ज्ञात होता है कि उस समय के राजनयज्ञों की वक्तृतायें पर्याप्त ओजस्वी तथा सुदीर्घ हुआ करती थी। इसने स्पार्टा निवासियों की एक लोक सभा का विवरण दिया है जिसमें सहयोगियों एवं मित्रों को यह तय करने के लिए आमंत्रित किया गया था कि क्या एथेन्स राज्य ने अपनी सन्धियों का उल्लंघन किया है और यदि किया है तो क्या इसके दण्ड स्वरूप उसके विरुद्ध युद्ध की घोषणा कर दी जाये ? इस सभा में वक्तृताओं की समाप्ति के बाद युद्ध का प्रस्ताव पहले कण्ठ स्वर से और फिर मतगणना के आधार पर पारित हो गया। उल्लेखनीय बात यह थी कि इसी समय स्पार्टा में एथेन्सवासी प्रतिनिधि-मण्डल किसी व्यापारिक सन्धि के सन्दर्भ में आया हुआ था और उक्त सभा में निमंत्रित न होते हुए भी उपस्थित था। इसे बीच-बीच में अपना मत व्यक्त करने दिया जाता था। जब युद्ध विषयक प्रस्ताव पारित हो गया तो इस प्रतिनिधि मण्डल के सदस्य शत्रु राज्य के नागरिक बन गये, फिर भी इनको उस समय तक स्पार्टा में रहने दिया गया जब तक कि उन्होंने अपना सन्धि-विषयक कार्य पूरा नहीं कर लिया।\n\nयूनानी राजनयज्ञ ये कार्य सम्पन्न करते थे - स्वागतकर्त्ता राज्य में सम्बन्धित सूचना एकत्रित करना, लोकप्रिय नगर सभाओं के सम्मुख अपने राज्य के हितों के समर्थन में सभी तरीके अपनाना, विदेशी राज्य के सम्बन्ध में सामयिक प्रतिवेदन तैयार करना, विदेशी राज्य में अपने राज्य के नागरिकों के हितों की रक्षा करना आदि। उस समय थ्यूसीडाइड्स द्वारा राजनयज्ञ के रूप में सम्पन्न किये गये कार्य हमारे अध्ययन के लिये पर्याप्त उपयोगी हैं। उसने विवादों को शान्तिपूर्वक हल करने के लिए सन्धिवार्ता और सम्मेलनात्मक राजनय के तरीके अपनाये। नगर राज्यों में स्पार्टा तथा एथेन्स प्राचीनतम थे। यहाँ अन्य राज्यों के साथ सम्बन्धों की अच्छी परम्पराएं विकसित हुईं। एथेन्स संगठन और भावना की दृष्टि्र से प्रजातंत्रात्मक था। यहाँ व्यापारिक एवं समुद्रमार्गीय सम्पर्क की दृष्टि्र से निवासियों को तीन भागों में वर्गीकृत किया गया-दास, विदेशी निवासकर्त्ता और एथेन्स के नागरिक। अन्य राज्यों के साथ उसके सम्पर्क का रूप प्रजातंत्रात्मक था। यहां का राजनय व्यापार, वाणिज्य और सुरक्षा सम्बन्धी आवश्यकताओं से प्रभावित था। यूनान के इन नगर राज्यों द्वारा राजनयज्ञों को अनेक उन्मुक्तियां एवं विशेषाधिकार सौंपे जाते थे। प्रारम्भ से ही विदेश सम्बन्धों की रचना में इन राजनयिकों का योगदान न केवल महत्वपूर्ण वरन् व्यापक भी था।\n\nयूनानी नगर राज्यों के आपसी सम्बन्धों ने अनेक रीति रिवाजों एवं सिद्धान्तों को जन्म दिया। उस समय अन्तर्राष्ट्रीय कानून अपनी शिशु अवस्था में था। एथेन्स स्पार्टा एवं थेब्स आदि नगार राज्यों ने आपसी सम्बन्धों का विकास अपनी आन्तरिक नीति, सुविधा और सुरक्षा सम्बन्धी रणनीति को ध्यान में रखकर किया। आधुनिक अन्तर्राष्ट्रीय सन्धियों के बीच तत्कालीन धार्मिक और राजनीतिक संघों में देखे जा सकते है। ं उस काल में राजनयज्ञों की अनतिक्रम्यता, शरणदान का अधिकार, मृतकोें के दाह-संस्कार के लिए युद्ध विराम तथा धार्मिक मेलोें और खेलोें के समय तनाव को रोक देना आदि परम्परायें अपनाई जाती थी। नगर राज्यों की जनप्रिय सभाओं में विदेशों से स्वदंश के राजदूतों द्वारा भेजे गये प्रतिवेदनों पर आलोचनात्मक विचार किया जाता था। उनके सुझावोें द्वारा प्रस्तुत समस्याओं पर विचार करके आवश्यक निर्देश् दिये जाते थे। राज्योें के बीच विवाद उत्पन्न होने पर पंच फैसले द्वारा उसके समाधान की परम्पराएं पड़ चुकी थीं। अन्तर्राष्ट्रीय जीवन को नियमित करने की दृष्टि्र से यूनानियों द्वारा विकसित दो प्रक्रियायें उल्लेखनीय हैं -\n\n\nयूनानी नगर राज्यों के राजनयिक व्यवहार को संक्षेप में निम्न प्रकार वर्णित किया जा सकता है-\n\n\n\n\n\nयूनानी काल के राजनय की आलोचना करते हुए कभी-कभी यह कहा जाता है कि यूनानी लोग अन्तर्राष्ट्रीय नैतिकता की धारणा से अपरिचित थे जिसके बिना श्रेष्ठ राजनयिक यंत्र भी निष्कि्रय सिद्ध होता है, औसतन यूनानी की नगर राज्य के प्रति स्वामीभक्ति इतनी गहरी होती थी कि वह अन्य नगर राज्य वासियों को अपना सम्भावित शत्रु और शेष असभ्यों को स्वाभाविक दास मानता था। राजनयिक सम्बन्धों की विभिन्न उल्लेखनीय धारणाओं के होते हुए भी यूनानियों का राजनयिक आचार कई दृष्टि्रयों से दोषपूर्ण था-\n\n\n\n\nसंक्षेप में, यूनानियों ने राजनयिक आचार के क्षेत्र में काफी उन्नति कर ली थी।\n\nरोमन लोग यूनानियों की तुलना में अधिक बर्बर थे। अतः वे अन्तराष्ट्रीय सम्बन्धों का विकास नहीं कर सके। यूनानियों ने सन्धि वार्ता पद्धति को विकसित किया था और राजनयिक प्रक्रिया के माध्यम से विरोधियों से सम्पर्क स्थापित करने में विश्वास व्यक्त किया था, किन्तु रोमन लोगों ने सैनिक शक्ति पर अधिक विश्वास किया। वे राजनयज्ञ की बजाय विजेता अधिक थे। रोमन लोगों ने राजनयिक तौर-तरीकों के स्थान पर सीधी कार्यवाही (Direct Action) पर अधिक विश्वास किया। उन्होंने अपनी सर्वोच्चता बनाये रखने के लिए यह तरीका अपनाया कि दो या अधिक राष्ट्रोंं के बीच संघर्ष के समय वे कमजोर का पक्ष लेते, क्येंकि उनका विश्वास था कि इस नीति से दोनों ही पक्ष रोम के राजनीतिक अनुग्रह के आँकाक्षी बने रहेंगे। कमजोर का पक्ष लेने से वह तो रोम के प्रभाव को मानेगा ही, किन्तु कमजोर का पक्ष लेकर जब शक्तिशाली को उखाड़ फैंका जायेगा तो वह शक्तिशाली पक्ष भी रोम का प्रभाव मानने के लिए मजबूर हो जायेगा। रोमन लोगों ने राजनय के क्षेत्र में युद्ध की वैधानिकता के सिद्धान्त का प्रतिपादन किया जिसके अनुसार उनकी दृष्टि्र में वही युद्ध वैधानिक होता था जिसकी औपचारिक घोषणा की गई हो और जिसके लिए एक विशेष धर्म-गुरु द्वारा धार्मिक समारोह का आयोजन करा लिया गया हो।\n\nरोमन लोग युद्ध और शांति दोनों ही कार्यों में विदेशी राजनीतिज्ञों का स्वागत करते रहे। वे राजदूत को सामान्यतया लैगेटस (Legates) कहते थे और कभी-कभी फेटिअल (Fetial) भी कह देते थे। यह शब्द अधिकांशः युद्ध अथवा शान्ति के लिए वार्ताकार के साथ लगाया जाता था। रोमन सीनेट नियमित रूप से विदेशों में अपने देश के राजदूत भेजती थी। रोमन कानून राजदूतों को अनतिक्रम्यता (Inviolabiality) को मान्यता देता था। विख्यात राजनीतिक विचारक सिसरो ने, जो रोम में दूत बन कर आया था, इस सम्बन्ध में लिखा है, “राजदूतों की अनतिक्रम्यता दैवीय तथा मानवीय दोनों ही कानूनों से है। वे पवित्र और आरदयीय हैं ताकि वे अनतिक्रम्य बने रहें। ये केवल मित्र राष्ट्रं में ही नहीं है अपितु शत्रु की सेना में धिरे होने पर भी हैं” रोमन कानून के अन्तर्गत राजदूत के सहयोगी भी अनतिक्रम्य थे। राजदूतों के पत्र-व्यवहार और उनके लिए अनिवार्य वस्तुओं को अनतिक्रम्य समझा जाता था। राजदूत जब किसी तीसरे राज्य में से गुजरता तो भी उसे अनतिक्रम्य का विशेषाधिकार प्राप्त था। राजदूत पर किया गया कोई भी हमला रोमन अन्तरजार्तीय कानून (Jus Gentium) का उल्लंघन माना जाता था। राजदूत पर क्षेत्रीय-ब्राह्यता का सिद्धान्त भी लागू होता था अर्थात् कोई समझौता तोड़े जाने पर राजदूत राज्य के न्यायालय में मुकदमा नहीं चलाया जाता था, वह स्थानीय कानूनों से उन्मुक्त था। रोमन सीनेट राजदूतों को राजकीय अतिथियों जैसा सम्मान देती थी।\n\nरोमन लोगों ने राजनय के क्षेत्र में एक प्रशिक्षित ‘पुरालेखपाल’ (Archivist) की पद्धति प्रदान की। पुरालेखपाल राजनयिक दृष्टान्तों और प्रक्रियाओं में प्रवीण व्यक्ति होते थे। आज भी राजनय की एक महत्वपूर्ण शाखा पुराने लेखों, सिंन्धयों, अभिलेखों आदि की रक्षा करना और उन्हें व्यवस्थित रखना है। रोमन लोगों ने पुरालेखागारों अथवा लेखों से सम्बन्धित कार्य को ‘राजनयिक व्यवहार’ (Diplomatic Business) की संज्ञा दी है। इस प्रकार के लेखों को व्यवस्थित रखने की पद्धति रोमन लोगों की एक महत्वपूर्ण देन है।\n\nरोमन लोगां ने राज्यों की समानता के सिद्धान्त का कभी आदर नहीं किया। इसका कारण यह था कि रोमनव लोगों को अपनी सर्वश्रेष्ठता में विश्वास था, वे अन्य किसी राज्य को अपने समकक्ष नहीं समझते थे। यही कारण है कि रोमन काल में समानता के आधार पर राजनयिक सम्बन्धों की स्थापना करने और सन्धि-वार्ता करने के क्षेत्र में कोई विकास नहीं हो सका। रोमन लोगों ने एक विशाल साम्राज्य की स्थापना तो की लेकिन राजनयिक भाईचारे के आधार पर अन्तर्राष्ट्रीय सम्बन्धों को विकसित नहीं किया। यूनानी सभ्यता के मूल तत्वों से रोमन लोग लगभग अप्रभावित थे।\n\nडा0 शुक्रदेव प्रसाद दुबे ने राजनय के इतिहास में अपने अध्ययन में प्राचीन रोमन राजनयिक आचार पर प्रकाश डालते हुए कहा है कि “रोमन विजयों ने जिस विश्व राज्य का निर्माण किया, उसमें पारर्थियन, हिन्दू और चीनी सभ्यताऐं ही ऐसी थी जो उसकी सीमा परिधि के बाहर थी। अतः इस राजनीतिक वातावरण में रोम को किसी विशेष कूटनीतिक विधान की आवश्यकता नहीं थी। उसका काम केवल अपनी राज्य सीमा को बर्बर आक्रमणों से सुरक्षित रखना था, फिर भी रोमन साम्राज्य के वैदेशिक मामले काफी दिलचस्प थे। प्राचीनकाल से ही रोम के युद्ध और शान्ति की परिस्थितियों पर जो भी कूटनीतिक वार्ता आवश्यक होती थी, वह एक विशिष्ट कूटनीतिक संस्था (Collegiuma Fetialious) अर्थात् कॉलेज ऑफ फैटियलस का सौंपी जाती थी। रोमन धारणा के अनुसार सभी युद्ध उचित थे। युद्ध के पूर्व फोटियलस कॉलेज का मुखिया जिसे पेटरस कहते थे सीनेट को सूचित करता था कि उसका शान्तिपूर्ण हल निकालने की सारी कूटनीतिक वार्ता निष्फल सिद्ध हो गई। युद्ध प्रारम्भ करने के निर्णय के उपरान्त वह एक खूनी भाला शुत्र के स्थल पर फैंकता था। यह अनुष्ठान जुपीटर आदि देवताओं के आह्वान के साथ शपथ लेकर किया जाता था। जब रोम के विस्तार के साथ ही फिटयलस का प्रतिनिधित्व राजदूत करने लगे तो भाला फैंकने की औपचारिक प्रणाली ने एक प्रतिकात्मक स्वरूप ले लिया और शत्रु के स्थल के स्थान पर अपना मीटिंयर्स प्राण अथवा बेलूना के मन्दिर क सामने फैंका जाने लगा। फिटीयलस को सन्धि स्थापना का भी कार्य दिया जाता था। विदेशी राजदूतों को सीनेट से फरवरी के महीने में कैपिटाल के निकट ग्रेकास्टि्रपेसस के अवसर पर प्रत्यक्ष वार्ता करने का भी अवसर मिलता था। साम्राज्यवादी युग आने के साथ यह कार्य सम्राट ने स्वयं अपने हाथों में ले लिया। रोम द्वारा की गई सभी सन्धियाँ असमान थी क्योंकि वे विजित प्रदेशों के शासकों पर सदैव के लिये थोप दी जाती थी। रोम का जसजेन्टि्रयम अर्थात् वह विधान जिसके अन्तर्गत उन कानूनी सिद्धान्तों का विकास हुआ था जो रोमन नागरिकों की विदेशी आवश्यकताओं की पूर्ति के लिए बनाये गये थे, सही अर्थ में अन्तर्राष्ट्रीय विधान नहीं था यद्यपि यह उन सम्बन्धों का भी मार्गदर्शन करता था जो रोमन साग्राज्य अपने पडोसियों से स्थापित करता था।\n\nग्रीक संस्कृति के प्रति पूर्ण सम्मान और निष्ठा रखते हुए भी रोमन साग्राज्यवादियों ने ग्रीक-अन्तर्राष्ट्रीय संहिता का अनुकरण नहीं किया। इसका कारण स्पष्ट ही था। जहां ग्रीक अन्तर्राष्ट्रीय विधान उस संस्कृति के स्वतन्त्र राज्यों के पारस्परिक सम्बन्धों से उत्पन्न आवश्यकता की देन थी, वहाँ रोमन साग्राज्य दूसरे देशों के प्रति एक विस्तारवादी दृष्टि्रकोण अपना चुका था और शीघ्रातिशीघ्र विजित कर उनका विलय अपने साम्राज्य में करना चाहता था अर्थात् उनका विश्व साम्राज्य ग्रीक राज्य व्यवस्था के विघटन पर ही सम्भव था। रोमन साम्राज्य अनेक जातियों एवं राष्ट्रीयताओं का संकलन था और जहाँ केन्द्रीय सत्ता ने स्थानीय राष्ट्रीयताओं को कुछ भी स्थापन अधिकार देना उचित नहीं समझा था। अतः ग्रीक राज्यों की अन्तर्राष्ट्रीय प्रणाली रोमन कूटनीतिक परिस्थितियों के सर्वथा प्रतिकूल थी।” 395 ई0 में रोमन साम्राज्य का पतन हो गया।\n\nरोम साम्राज्य जिसका केन्द्र रोम था, छिन्न-भिन्न हो गया तब रोमनों ने कुस्तुन्तुनिया को केन्द्र मानकर वाइजेन्टाइन साम्राज्य की स्थापना की। इस साम्राज्य के चारों ओर असभ्य एवं जंगली जातियां बसी थीं। अपने साम्राज्य की रक्षा के लिए रोमन सैनिक शक्ति के स्थान पर युक्ति-शाक्ति पर विश्वास करने लगे। उन असभ्यों को नियन्त्रण में रखने के लिए उन्होंने तीन तरीके अपनाये -\n\n\n\n(ग) जो जातियाँ इसाई धर्म को न मानती थी, उनमें इसाई धर्म का प्रचार कर उन्हें इसाई बनाना था जिससे वे गैर-इसाई जातियों से मिलकर साम्राज्य पर आक्रमण न करें बाइजेन्टाइन सम्राटों ने कभी अपने विरोधियों को संगठित न होने दिया। अपनी नीति की सफलता के लिए उन्होंने राजदूतों की व्यवस्था की। इनका काम था स्वागतकर्ता राज्य में वहां की आन्तरिक परिस्थितियों का अध्ययन, महत्वाकांक्षियों एवं दुर्बलताओं की जानकारी व उनकी सूचनायें सम्राट को पहुंचाना। इस प्रकार राजनयिक आचार में परिवर्तन किया गया। अब राजदूत का कार्य विदेश में भाषण देना ही न रहा बल्कि वह वहां की आन्तरिक, आर्थिक एवं सामाजिक व्यवस्था का अध्ययन करें और पड़ौसी राज्यों की दुर्बलताओं से अपने सम्राट को प्रतिवेदन द्वारा अवगत कराते रहें जिससे सम्राट अपनी कार्य-सिद्धि को सही रूप में निर्धारित कर सके। राजदूतों की नियुक्ति करते समय उनमें तीन गुणों का विशेष ध्यान रखा जाता था -\n\n\nनिकलसन के अनुसार, “कुशल वक्ता के स्थान पर राजदूत उद्घोषक तथा प्रशिक्षित निरीक्षक रखे गये। (At the Byzantine court diplomacy as is well known, had become a fine art and the reception of foreign missions was attended by ceremonies of great pomp.) राजदूतों की संख्या काफी बढ़ गई। योग्य राजदूतों को प्रशिक्षण देने की व्यवस्था की गई। उनको समय-समय पर आवश्यक परामर्श देने तथा उनके कार्यों की देखभाल करने के लिए एक विदेश विभाग का संगठन किया गया। संधि व्यवस्था में भी एक नया प्रयोग जारी हुआ। जब कोई विदेशी शासक राजदूतों के माध्यम से सधि करता था तो उस समय एक विशेष समारोह का आयोजन किया जाता था। के0एम0 पणिक्कर के शब्दों में, \nइन उपायों से बाइजेण्टाइन सम्राटों ने सूडान, अरब तथा एनासियनों को अपने पक्ष में किया तथा कार्ल सागर एवं कोकेशियन जन-जातियों को नियन्ति्रत किया। अपनी नीतियों का सहारा लेकर दुर्बल सैनिक शक्ति रखते हुए भी रूसियों एवं मगयारों का सफल सामना किया। आक्रमणकारियों की दुर्बलता से लाभ उठाया और अपने शत्रुओं को कभी संगठित होने का अवसर न दिया।\n\nइटली को आधुनिक संगठित एवं व्यावसायिक राजनय का जनक माना जाता है। मान्यता है कि प्रथम दूतावास की स्थापना मिलान के ड्यूक फ्रांसेस्को स्फोरजा ने 1455 में जेनेवा में की थी। 1496 में वेनिस सरकार ने दो व्यापारियों का उपराजदूत बनाकर लन्दन भेजा। कुछ समयोपरान्त इटली के अन्य राज्यों ने भी लन्दन, पेरिस तथा अन्य यूरोपीय राजधानियों में अपने दूतावास स्थापित किये। 16 वीं शताब्दी के अन्त तक स्थायी दूतावास अथवा प्रणिध्यावास नियुक्त करने की परम्परा को अधिकांश यूरोपीय राज्यों ने भी अपना लिया। मध्य युग के अन्त तक इटली में वेनिस तथा फ्लोरेंस जैसे नगर बसा लिये गये थे। अब गैरधार्मिक मामलों में पोप की सर्वोच्चता नहीं रही थी। सामन्तवादी ठिकानों तथा स्वतन्त्र नगरों ने आपस में मिलकर बड़े नगरों की रचना की। इन नगरों को महत्वाकांक्षी पडोसियों तथा प्राचीन शाही परिवारों ने हमेशा सजग रहना पड़ता था। ये अपनी विलुप्त शक्ति को पुनः प्राप्त करने क लिए कोई भी तरीका अपना सकते थे। फ्रांस, स्पेन तथा जर्मनी आदि बाहरी शक्तियों के आपसी मनमुटाव ने इटली को युद्ध भूमि बना दिया। यहां शक्तिशाली एवं कमजोर राज्यों के बीच निरन्तर संघर्ष चलता रहता था। इन परिस्थितियों में राजनय का महत्व बढ़ गया। कमजोर राज्य अपनी स्वतन्त्रता एवं आत्म रक्षा के लिए राजनयिक तरीकों से शक्तिशाली राज्य से मैत्री सम्बन्ध जोड़ लेते थे।\n\nमध्ययुग में राजनयिक कला में सर्वाधिक प्रवीण राज्य वेनिस गणराज्य था। 16वीं शताब्दी में उसके राजदूत वियना, पेरिस, मेड्रिड तथा रोम में कार्य कर रहे थे। वेनिस वालों का पूर्व के साथ दीर्घकालीन घनिष्ठ सम्बन्ध रहा था। अब उन पर बाइजेन्टाइन की राजनीतिक विचारधारा का पर्याप्त प्रभाव पड़ा। दोहराव तथा संद हे के दोष यहां के राजदूत में भी परिलक्षित होते हैं। यहां राजदूतों का चयन उनकी योग्यता के आधार पर सावधानी से किया जाता था। राजनय का संगठित व्यवहार सर्वप्रथम यहीं पर अपनाया गया। यहां के राजदूतों को सर्वाधिक व्यवहारकुशल एवं अन्तर्राष्ट्रीय स्थिति से सूचित माना जाता था। वेनिस के राजनीतिक व्यवहार की निम्नलिखित बातें उल्लेखनीय हैं :-\n\n\n\n\n\nवेनिस के अतिरिक्त इटली के अन्य राज्यों की स्थिति अत्यन्त दयनीय थी। वे सामान्यतः कमजोर थे। उनके पास राष्ट्रीय सेना नहीं थी। अपनी सुरक्षा के लिये वे भाड़े के सैनिकों की सहायता लेते थे। उनमें आन्तरिक फूट व्याप्त थी। जब उन पर विदेशी आक्रमण हुए तो उनका बिना विरोध किये ही पतन हो गया। उनकी आपसी फूट के कारण शान्ति व्यवस्था का रहना असम्भव था। सैनिक कमजोरी के कारण वे आत्म रक्षा के लिए राजनय की ओर मुड़। उस समय उनका राजनय किसी आदर्श विचार अथवा दीर्घकालीन लक्ष्य से जुड़ा हुआ नहीं था। वरन् वे तत्कालीन हितों की रक्षा के लिये प्रयत्नशील थे। उस समय के उत्तेजनापूर्ण तथा निर्दयतापूर्ण वातावरण में राजनयिक समझौतों में चालाकी, घूर्तता, छल-कपट एवं झूठ को अपनाया जाता था। इटली के इन राज्यों की राजनीतिक अस्थिरता के कारण यहाँ का जन-जीवन भी उलझा हुआ था।\n\nफ्रांसीसी राजनय पर दो विचारकों के मत का भारी प्रभाव पड़ा। ये थे - ग्रोशियस तथा रिचलू। इनमें से एक तो अन्तर्राष्ट्रीय विधिवेत्ता था और दूसरा राष्ट्रीय राजनीतिज्ञ। दोनों के राजनय सम्बन्धी विचारों के आधार पर ही फ्रांसीसी राजनय के आचार का रूप निर्धारित हुआ।\n\nभारत में राजनय का प्रयोग अति प्राचीन काल से चलता चला आ रहा है। वैदिक काल के राज्यों के पारस्परिक सम्बन्धों के बारे में हमारा ज्ञान सीमित है। महाकाव्य तथा पौराणिक गाथाओं में राजनयिक गतिविधियों के अनेकों उदाहरण मिलते हैं। प्राचीन भारतीय राजनयिक विचार का केन्द्र बिन्दु राजा होता था, अतः प्रायः सभी राजनीतिक विचारकों- कौटिल्य, मनु, अश्वघोष, बृहस्पति, भीष्म, विशाखादत्त आदि ने राजाओं के कर्तव्यों का वर्णन किया है। स्मृति में तो राजा के जीवन तथा उसका दिनचर्या के नियमों तक का भी वर्णन मिलता है। राजशास्त्र, नृपशास्त्र, राजविद्या, क्षत्रिय विद्या, दंड नीति, नीति शास्त्र तथा राजधर्म आदि शास्त्र, राज्य तथा राजा के सम्बन्ध में बोध कराते हैं। वेद, पुराण, रामायण, महाभारत, कामन्दक नीति शास्त्र, शुक्र नीतिसार, आदि में राजनय से सम्बन्धित उपलब्ध विशेष विवरण आज के राजनीतिक सन्दर्भ में भी उपयोगी हैं। ऋग्वेद तथा अथर्ववेद राजा को अपने लक्ष्य की प्राप्ति के लिये जासूसी, चालाकी, छल-कपट और धोखा आदि के प्रयोग का परामर्श देते हैं। ऋग्वेद में सरमा, इन्द्र की दूती बनकर, पाणियों के पास जाती है। पौराणिक गाथाओं में नारद का दूत के रूप में कार्य करने का वर्णन है। यूनानी पृथ्वी के देवता 'हर्मेस' की भांति नारद वाक चाटुकारिता व चातुर्य के लिये प्रसिद्ध थे। वे स्वर्ग और पृथ्वी के मध्य एक-दूसरे राजाओं को सूचना लेने व देने का कार्य करते थे। वे एक चतुर राजदूत थे। इस प्रकार पुरातन काल से ही भारतीय राजनय का विशिष्ट स्थान रहा है।\n\n", "id": "573972", "title": "राजनयिक इतिहास"}
{"url": "https://hi.wikipedia.org/wiki?curid=573973", "text": "एम॰ पी॰ वीरेंद्रकुमार\n\nएम॰ पी॰ वीरेंद्रकुमार (मलयालम: എം.പി. വീരേന്ദ്രകുമാർ, जन्म: 15 अगस्त 1937), भारत से 14 वीं लोकसभा के सदस्य हैं। वे समाजवादी जनता (डेमोक्रेटिक) राजनीतिक दल के एक सदस्य और पार्टी की केरल राज्य इकाई के अध्यक्ष हैं। वे मलयालम भाषा के एक प्रमुख लेखक भी हैं। उन्हें उनके यात्रा वृतांत 'हैमवठा भूविल' के लिए वर्ष 2010 में साहित्य अकादमी पुरस्कार प्रदान किया गया था। वे मलयालम भाषा के प्रमुख समाचार पत्र 'मातृभूमि' के प्रबंध निदेशक हैं।\n\n", "id": "573973", "title": "एम॰ पी॰ वीरेंद्रकुमार"}
{"url": "https://hi.wikipedia.org/wiki?curid=573976", "text": "सी राधाकृष्णन\n\nसी राधाकृष्णन (मलयालम: സി രാധാകൃഷ്‌ണന്‍, जन्म: 15 फ़रवरी 1939), भारत के केरल राज्य से मलयालम भाषा के एक लेखक और \nफिल्म निर्देशक हैं। उन्हे केरल साहित्य अकादमी के द्वारा 1962 में उनकी साहित्यिक कृति 'निजहलपदुकल' के लिए तथा भारतीय साहित्य अकादमी द्वारा 1989 में 'स्पंदमापीनिकले नंदी' के लिए सम्मानित और समादृत किया गया।\n\n", "id": "573976", "title": "सी राधाकृष्णन"}
{"url": "https://hi.wikipedia.org/wiki?curid=573983", "text": "आजीवन कारावास\n\nआजीवन कारावास (Life imprisonment) एक दण्ड है जिसमें अपराधी को अपने बाकी जीवन को जेल में गुजारना होता है। यह दण्ड कुछ गम्भीर अपराधों के लिये दिया जाता है जैसे- हत्या, गम्भीर किस्म के बालयौनापराध, बलात्कार, जासूसी, देशद्रोह, मादक द्रव्य का व्यापार, मानव तस्करी, जालसाजी के गम्भीर मामले, बड़ी चोरी/डकैती, आदि।\n", "id": "573983", "title": "आजीवन कारावास"}
{"url": "https://hi.wikipedia.org/wiki?curid=573987", "text": "कक्कानादन\n\nजॉर्ज वर्गीज कक्कानादन ('कक्कानादन' उपनाम से लोकप्रिय, ; 23 अप्रैल 1935 – 19 अक्टूबर 2011), भारत के केरल राज्य से मलयालम भाषा के कथाकार, उपन्यासकार और लेखक थे। उन्हें मलयालम साहित्य में 'आधुनिकतावादी साहित्य' की नींव रखने का श्रेय जाता है। उन्हें साहित्य अकादमी पुरस्कार और केरल साहित्य अकादमी पुरस्कार के साथ-साथ कई अन्य महत्वपूर्ण पुरस्कार और सम्मान प्राप्त हुये हैं। \n", "id": "573987", "title": "कक्कानादन"}
{"url": "https://hi.wikipedia.org/wiki?curid=573990", "text": "युसुफ अली कचेरी\n\nयुसुफ अली कचेरी (अँग्रेजी: Yūsaphali Kēccēri; मलयालम: യൂസഫലി കേച്ചേരി, जन्म: 16 मई 1934), भारत के केरल राज्य से मलयालम भाषा के एक कवि, गीतकार, फिल्म निर्माता और निर्देशक है। वे मलयालम कविता के आधुनिक युग के प्रमुख कवियों में से एक है और मलयालम साहित्य पुरस्कार, केरल साहित्य अकादमी पुरस्कार, वल्लथोल पुरस्कार और बालमणि अम्मा पुरस्कार सहित उन्हें कई महत्वपूर्ण पुरस्कार से पुरस्कृत किया गया है। \n", "id": "573990", "title": "युसुफ अली कचेरी"}
{"url": "https://hi.wikipedia.org/wiki?curid=573994", "text": "कुट्टीकृष्ण मरार\n\nकुट्टीकृष्ण मरार (मलयालम: കുട്ടികൃഷ്ണമാരാര്, जन्म: 14 जून 1900 – मृत्यु: 6 अप्रैल 1973), भारत के केरल राज्य से एक भारतीय निबंधकार और साहित्यिक आलोचक थे। उन्होने साहित्यिक आलोचना को नया आयाम देने का साहस दिखाया। उन्हें साहित्य में आराधना और नकलचियों से घृणा दिखाने मे कोई झिझक नहीं होती थी। 'भरथपर्यादनम' उनकी महत्वपूर्ण आलोचनात्मक कृति है जो महाभारत का एक महत्वपूर्ण अध्ययन से जुड़ी है। उन्हें 1966 में साहित्य अकादमी पुरस्कार प्रदान किया गया।\n\n", "id": "573994", "title": "कुट्टीकृष्ण मरार"}
{"url": "https://hi.wikipedia.org/wiki?curid=574012", "text": "वनवास\n\nवनवास का शाब्दिक अर्थ 'वन में रहना' है। कुछ लोग स्वेच्छा से वनवास करते हैं जबकि कुछ स्थितियों में यह एक बाध्यकारी आदेश (या दण्ड) होता था। रामायण में राम को चौदह वर्ष का वनवास मिला था जबकि महाभारत में वर्णित है कि पाण्डवों को १२ वर्ष का वनवास तथा १ वर्ष का अज्ञातवास मिला था।\n", "id": "574012", "title": "वनवास"}
{"url": "https://hi.wikipedia.org/wiki?curid=574032", "text": "स्वरूपानंद सरस्वती\n\nशंकराचार्य स्वामी स्वरूपानंद सरस्वती महाराज (जन्म: २ सितम्बर १९२४) एक हिन्दू अध्यात्मिक गुरु, स्वतन्त्रता सेनानी हैं।\n\nस्वामी स्वरूपानंद सरस्वती का जन्म २ सितम्बर १९२४ को मध्य प्रदेश राज्य के सिवनी जिले में जबलपुर के पास दिघोरी गांव में ब्राह्मण परिवार में पिता श्री धनपति उपाध्याय और मां श्रीमती गिरिजा देवी के यहां हुआ। माता-पिता ने इनका नाम पोथीराम उपाध्याय रखा। नौ वर्ष की उम्र में उन्होंने घर छोड़ कर धर्म यात्रायें प्रारम्भ कर दी थीं। इस दौरान वह काशी पहुंचे और यहां उन्होंने ब्रह्मलीन श्री स्वामी करपात्री महाराज वेद-वेदांग, शास्त्रों की शिक्षा ली। यह वह समय था जब भारत को अंग्रेजों से मुक्त करवाने की लड़ाई चल रही थी। जब १९४२ में अंग्रेजों भारत छोड़ो का नारा लगा तो वह भी स्वतंत्रता संग्राम में कूद पड़े और १९ साल की उम्र में वह 'क्रांतिकारी साधु' के रूप में प्रसिद्ध हुए। इसी दौरान उन्होंने वाराणसी की जेल में नौ और मध्यप्रदेश की जेल में छह महीने की सजा भी काटी। वे करपात्री महाराज की राजनीतिक डाल राम राज्य परिषद के अध्यक्ष भी थे। १९५० में वे दंडी संन्यासी बनाये गए और १९८१ में शंकराचार्य की उपाधि मिली। १९५० में ज्योतिष्पीठ के ब्रह्मलीन शंकराचार्य स्वामी ब्रह्मानन्द सरस्वती से दण्ड-सन्यास की दीक्षा ली और स्वामी स्वरूपानन्द सरस्वती नाम से जाने जाने लगे।\n\n\n", "id": "574032", "title": "स्वरूपानंद सरस्वती"}
{"url": "https://hi.wikipedia.org/wiki?curid=574047", "text": "मोटरवाहन इंजीनियरी\n\nमोटरवाहन इंजीनियरी या आटॉमोटिव इंजीनियरिंग वाहन इंजीनीयरी की शाखा है जो मोटरसायकिल, मोटरकार, बस, ट्रक आदि वाहनों एवं उनके उपप्रणालियों के डिजाइन, निर्माण एवं परिचालन से सम्बन्धित है। इसमें यांत्रिक, वैद्युत, इलेक्ट्रानिक, सॉफ्टवेयर तथा सुरक्षा इंजीनियरी की आवश्यकता होती है।\n", "id": "574047", "title": "मोटरवाहन इंजीनियरी"}
{"url": "https://hi.wikipedia.org/wiki?curid=574056", "text": "उल्लू\n\nउल्लू एक ऐसा विचित्र पक्षी है, जिसे दिन कि अपेक्षा रात में अधिक स्पष्ट दिखाई देता है। उसे दिखाई तो दिन में भी देता है, लेकिन उतना स्पष्ट नहीं देता जितना कि रात में l इसके कान बेहद संवेदनशील होते हैं और रात में जब इसका कोई शिकार (जानवार) थोड़ी सी भी हरकत करता है, तो इसे पता चल जाता है और यह उसे दबोच लेता है l इसके पैरों में टेढ़े नाखूनों-वाले चार पंजे हैं, जिससें इसे शिकार को दबोचने में विशेष सुविधा मिलती है l चूहे इसका विशेष भोजन हैं l\nउल्लू लगभग संसार के सभी भागों में पाया जाता है l \n\nजिन पक्षियों को रात में अधिक दिखाई देता है, उन्हें रात का पक्षी (Nocturnal Birds) कहते हैं। बड़ी आंखें बुद्धिमान व्यक्ति की निशानी होती है और इसलिए उल्लू को बुद्धिमान माना जाता है। हालांकि ऐसा जरूरी नहीं है पर ऐसा विश्वास है। यह विश्वास इस कारण है, क्योंकि कुछ देशों में प्रचलित पौराणिक कहानियों में उल्लू को बुद्धिमान माना गया है। प्रचीन यूनानियों में बुद्धि की देवी, एथेन के बारे में कहा जाता है कि वह उल्लू का रूप धारकर पृथ्वी पर आई हैं। भारतीय पौराणिक कहानियों में भी यह उल्लेख मिलता है कि उल्लू धन की देवी लक्ष्मी का वाहन है और इसलिए वह मूर्ख नहीं हो सकता है। हिन्दू संस्कृति में माना जाता है कि उल्लू समृद्धि और धन लाता है। डरावने दिखने के कारण कुछ लोग उल्लू से डरते भी हैं।\n", "id": "574056", "title": "उल्लू"}
{"url": "https://hi.wikipedia.org/wiki?curid=574090", "text": "लव जिहाद\n\nलव जिहाद या रोमियो जिहाद एक षड्यंत्र है जिसके तहत युवा मुस्लिम लड़के और पुरुष गैर-मुस्लिम लड़कियों के साथ प्यार का ढोंग करके उनका धर्म-परिवर्तन करते हैं। यह शब्द भारत सन्दर्भ में प्रयोग किया जाता है किन्तु कथित रूप से इसी तरह की गतिविधियाँ यूके आदि देशों में भी हुई हैं। केरल हाईकोर्ट के द्वारा दिए एक फैसले में लव जेहाद को सत्य पाया है। केरल के पूर्व मुख्यमंत्री ओमान चांडी ने बकायदा इस पर सदन में एक रिपोर्ट रखी। उन्होंने लव जिहाद को लेकर चिंता भी जताई। 25 जून 2014 को मुख्यमंत्री चांडी ने विधानसभा में जानकारी दी थी कि 2667 युवतियां 2006 से लेकर अब तक प्रेम विवाह के बाद इस्लाम कबूल कर चुकी हैं। वहीं केरला कैथोलिक बिशप काउंसिल ने इससे पहले 2009 में ये आंकड़ा 4500 बताया था। इसके अलावा एक अन्य संस्था ने कर्नाटक में 30 हजार लड़कियों के लव जिहाद की शिकार होने की बात कही थी। श्री नारायण धर्म परिपालन समिति के महासचिव वेलापल्ली नतेसन ने कहा था कि उनकी संस्था को पाकिस्तान और यूके में भी इसी तरह की कोशिशों की कई शिकायतें परिवारों की तरफ से आई हैं।\nअक्टूबर 2009 में तत्कालीन कर्नाटक सरकार ने लव जिहाद को एक गंभीर मुद्दा माना और इसकी CID जांच के आदेश दिए। तब तत्कालीन डीजीपी जेकब पुनूज की जांच में कई मामले आए।\n9 दिसंबर 2009 को केरल हाइकोर्ट के जस्टिस के टी.संकरन ने लव जिहाद के मामले में पकड़े गए दो मुस्लिम युवाओं की जमानत पर सुनवाई करते हुए कहा था कि पुलिस रिपोर्ट इस ओर इशारा कर रही है कि 3 से 4 हजार लड़िकयों के साथ इसी तरह के प्रेम संबंधों के मामले पिछले तीन-चार सालों में आ चुके हैं। उन्होंने ये भी बताया था कि जबरदस्ती धर्म परिवर्तन करवाने के भी मामले मिलते हैं। ये भी पाया गया है कि धोखे में रखकर इन लड़कियों से ये संबंध बनाए गए।\nटाइम्स ऑफ इंडिया की 26 जुलाई 2010 को प्रकाशित एक खबर में तत्कालीन मुख्यमंत्री वीएस अच्यूतानंदन ने भी इस विषय पर चिंता जताई थी। उन्होंने पत्रकारों से बात करते हुए कहा था कि पॉपूलर फ्रंट ऑफ इंडिया और कैंपस फ्रंट जैसे संगठन दूसरे धर्मों की लड़कियों को फुसलाकर उनसे शादी कर इस्लाम कबूल करवाने की साजिश रच रह हैं। 20 सालों में केरल का इस्लामीकरण करने का प्लान बना रहे हैं। वो तालीबान के अंदाज में कॉलेजों में हमला कर सकता है।\nदूसरे धर्मों की लड़कियों से शादी करके लव जिहाद के जरिए सांप्रदायिक सौहार्द्र को बिगाड़ सकता है। ये भी जानकारियां तत्कालीन मुख्यमंत्री ने दी थी कि बकायदा पैसे देकर लोगों को इस्लाम कबूल करवाया जा रहा है। ये भी पहला मौका था जब केरल में चर्च और विश्व हिंदू परिषद साथ में आए थे क्‍योंकि मुस्लिम आबादी बढ़ाने का ये मकसद हर धर्म के लोगों के धर्म परिवर्तन के जरिए पूरा किया जा रहा था।\nये मुद्दा उत्तर प्रदेश में भी जमकर उठाया गया। पश्चिमी उत्तर प्रदेश से कई ऐसे मामले सामने आने लगे कि लव जिहाद ने उत्तर प्रदेश में भी अपने पैर पसार लिए हैं। इस तरह के किसी भी काम में शामिल लोग किसी मजहब के नहीं हो सकते हैं। इन्हें भी देश में सांप्रदायिक सौहार्द्र बिगाड़ने के लिए बकायदा पैसा दिया जाता है।\nये भी आरोप कई संगठनों की तरफ से लगाए गए कि हाथ में कलावा और सिर पर तिलक लगाकर लव जिहादी दूसरे धर्म का होने का छलावा करते हैं। इन्हें बाइक और पैसा दिया जाता है ताकि ये लड़कियों को अपने जाल में फंसा सके। इस तरह के तमाम आरोप लगते रहे है। कहा तो ये भी गया कि ऐसे लोग किसी लड़की के पीछे दो से तीन हफ्ते का समय देते हैं और यदि लड़की उनके जाल में नहीं फंसती है, तो वो दूसरे शिकार की तरफ निकल पड़ते हैं।\nये एक ऐसा मामला है जिसमें लड़की और लड़की का परिवार डर जाता है, इसीलिए ज्यादातर मामले तो सामने ही नहीं आ पाते हैं। दूसरी तरफ कई लड़कियां ऐसी हो सकती हैं जिनके पास सिवाय इस सच्चाई को स्वीकारने की वो फंस चुकी हैं कोई और चारा ही नहीं होता होगा। कुछ होती हैं, जो ये बर्दाश्त नहीं कर पात\n\n", "id": "574090", "title": "लव जिहाद"}
{"url": "https://hi.wikipedia.org/wiki?curid=574104", "text": "मखदूम मोहिउद्दीन\n\nमखदूम मोहिउद्दीन (, ) या अबू सईद मोहम्मद मखदूम मोहिउद्दीन हुजरी (4 फ़रवरी 1908 - 25 अगस्त 1969), भारत से उर्दू के एक शायर और मार्क्सवादी राजनीतिक कार्यकर्ता थे। वे एक प्रतिष्ठित क्रांतिकारी उर्दू कवि थे।\n", "id": "574104", "title": "मखदूम मोहिउद्दीन"}
{"url": "https://hi.wikipedia.org/wiki?curid=574156", "text": "मुकुन्द दास\n\nमुकुन्द दास () (22 फ़रवरी 1878 - 18 मई 1934), भारत से बांग्ला भाषा के कवि, गीतकार, संगीतकार और देशभक्त थे, जिन्होने ग्रामीण स्वदेशी आंदोलन के प्रसार में महत्वपूर्ण योगदान दिया था।\n", "id": "574156", "title": "मुकुन्द दास"}
{"url": "https://hi.wikipedia.org/wiki?curid=574158", "text": "अणखिया\n\nअणखिया भारत के राजस्थान राज्य में बाड़मेर जिले की गुड़ामालानी तहसील का एक गांव है।\n\n", "id": "574158", "title": "अणखिया"}
{"url": "https://hi.wikipedia.org/wiki?curid=574186", "text": "पेरिस शांति सम्मेलन\n\nप्रथम विश्वयुद्ध की समाप्ति के बाद पेरिस में विजयी देशों का जो सम्मेलन हुआ उसे पेरिस शांति सम्मेलन कहते हैं। इसमें पराजित देशों पर लागू की जाने वाली 'शांति की शर्तों' का निर्माण हुआ। यह सम्मेलन १९१९ में पेरिस में हुआ था जिसमें विश्व के ३२ देशों के राजनयिकों ने भाग लिया। इसमें लिये गये मुख्य निर्णय थे- लीग ऑफ नेशन्स का निर्माण तथा पराजित देशों के साथ पाँच शान्ति-संधियाँ।\n\n\n", "id": "574186", "title": "पेरिस शांति सम्मेलन"}
{"url": "https://hi.wikipedia.org/wiki?curid=574197", "text": "लुसाने की संधि\n\nलुसाने की संधि (The Treaty of Lausanne) स्विट्जरलैण्ड के लुसाने नगर में २४ जुलाई १९२३ को किया गया एक शान्ति समझौता था। इसके परिणामस्वरूप तुर्की, ब्रिटिश साम्राज्य, फ्रेंच गणराज्य, इटली राजतंत्र, जापान साम्राज्य, ग्रीस राजतंत्र, रोमानिया राजतंत्र तथा सर्व-क्रोट-स्लोवीन राज्य के बीच प्रथम विश्वयुद्ध के आरम्भ के समय से चला आ रहा युद्ध औपचारिक रूप से समाप्त हो गया। यह सेव्रेस की संधि के टूट जाने के बाद शान्ति की दिशा में किया गया दूसरा प्रयास था।\n\nसेव्रेस की संधि की शर्तें तुर्की के सुल्तान द्वारा स्वीकार की गईं लेकिन मुस्तफा कमाल पाशा द्वारा चलार्इ जा रही एक समानांतर सरकार द्वारा स्वीकृत नहीं हुईं। वे सेवानिवृत्त होकर अंकारा चले गए और एक प्रतिपक्षी सरकार बनार्इ तथा एक विशाल सेना का संगठन भी किया। यूनानियों द्वारा मुस्तफा कमाल को हराने के लगातार प्रयास असफल हुए और बड़ी संख्या में यूनानी मारे गये। बचे-खुचे यूननी एशिया माइनर से निष्कासित कर दिये गये। सेव्रेस की संधि को लागू करनेवाला वहाँ कोर्इ नहीं था। फ्रांसीसी व इतालवी सैनिक वहाँ से वापस बुला लिये गए थे। छोटी सी बि्रटिश सेना अपने पड़ावों पर रह गर्इ थी और इस पर आक्रमण करने के बजाय मुस्तफा कमाल ने संधिवार्ताएँ कीं जिससे लुसाने की संधि हुर्इ।\n\nसन्धि ने तुर्की गणराज्य की स्वतंत्रता के लिये अवसर प्रदान किया। इसके अलावा तुर्की में जातीय यूनानी अल्पसंख्यक वर्ग की सुरक्षा व खासकर यूनान में जातीय तुर्की मुसलमान अल्पसंख्यक वर्ग की सुरक्षा के लिये भी अवसर प्रदान किया। तुर्की की यूनानी जनसंख्या की एक बड़ी तादाद की अदला-बदली यूनान की तुर्की जनसंख्या के साथ हुर्इ। संधि ने यूनान, बुल्गारिया, व तुर्की की सीमाएँ परिसीमित कर दीं, साइप्रस, इराक व सीरिया पर सभी तुर्की दावों को औपचारिक रूप से मान लिया। संधि ने नए तुर्की गणराज्य को मृत ओटोमन साम्राज्य के उत्तराधिकारी राज्य के रूप में अंतरराष्ट्रीय मान्यता भी दिलार्इ।\n", "id": "574197", "title": "लुसाने की संधि"}
{"url": "https://hi.wikipedia.org/wiki?curid=574228", "text": "इस्लाम के सम्प्रदाय एवं शाखाएँ\n\nमोहम्मद साहब की मृत्यु के बाद इस्लाम में परम्परा, विधिशास्त्र तथा विचारों के आधार पर मतभेद होते रहे और अलग-अलग सम्प्रदाय बनते गये। वर्तमान समय में इस्लाम में बहुत से सम्प्रदाय और शाखाएँ हैं। \n\nइस्लामी न्यायशास्त्र फ़िक़ह के आधार पर मुस्लिम समुदाय तीन समूहों में बता हवा है। तीनों अपनी जगह दुरुस्त हैं। वह हैं,\n\n\n", "id": "574228", "title": "इस्लाम के सम्प्रदाय एवं शाखाएँ"}
