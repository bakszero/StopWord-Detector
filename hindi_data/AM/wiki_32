{"url": "https://hi.wikipedia.org/wiki?curid=542910", "text": "मुसहफ़ी\n\nग़ुलाम हमदानी मुसहफ़ी उर्दू के बड़े शायर हुए। इनके समकालीन और प्रतिद्वंदी इंशा और जुरअत थे। इंशा के साथ इनके शेरों की प्रतिद्वंदिता बहुत चली जो बाद में तूतू-मैमैं तक उतर गई।\n\nशेख़ वली मुहम्मद के बेटे मुसहफ़ी अमरोहा में पैदा हुए। युवावस्था में ही शेरो शायरी का शौक इन्हें दिल्ली ले आया। यहाँ मीर, दर्द, सौदा और सोज़ जैसे शायर वृद्ध हो चले थे। इनका असर इनकी शाइरी पर पड़ा। लेकिन मुग़ल शासन के बुरे दिनों में उपरोक्त शायर (दर्द को छोड़कर) दिल्ली छोड़ गए। मुसहफ़ी भी फैज़ाबाद पहुँचे, वहाँ टाण्डा में नवाब मुहम्मद यार ख़ाँ के दरबार में मुलाज़िम हुए। पर इन्हें यहाँ से भी जाना पड़ा। वे लखनऊ और फिर दिल्ली चले गए। इसके बाद वे फिर लखनऊ लौटे। इस बार लखनऊ में मिर्ज़ा सुलेमान शिकोह की सरकार में इनकी धाक हो गई। इंशा और जुरअत भी यहाँ पहुँचे, जिनकी मसखरी के सामने ये बिगड़ते चले गए।\n", "id": "542910", "title": "मुसहफ़ी"}
{"url": "https://hi.wikipedia.org/wiki?curid=542912", "text": "नीमकाथाना विधानसभा क्षेत्र (राजस्थान)\n\nनीमकाथाना विधानसभा क्षेत्र राजस्थान में सीकर जिले में स्थित विधान सभा क्षेत्र है। यह क्षेत्र सीकर लोक सभा निर्वाचन क्षेत्र के अन्तरगत आता है।\n1957 में खण्डेला विधानसभा क्षेत्र का इसमें विलय कर दिया गया अतः यहाँ से दो विधायक चुने गये। यहाँ से चुने गये विधायकों में से सूर्यनारायण और प्रेमसिंह बाजोर राज्य सरकार में मंत्री रहे।\n", "id": "542912", "title": "नीमकाथाना विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542913", "text": "जुरअत\n\nशेख़ क़लन्दर अलीबख़्श \"जुरअत\", फ़ैज़ाबाद के प्रसिद्ध उर्दू शायर थे। इनके पूर्वज दिल्ली के निवासी थे जो नादिर शाह के आक्रमण के समय यहाँ आ गए थे। यहाँ के दरबार में मिर्ज़ा क़तील और सैयद इंशा भी थे। इनकी लतीफ़ागोई और मसख़री शीर्ष पर थी। ये सितार भी बजाते थे। ये अपने को मीर के दर्जे का समझते थे। जल्दी ही ये अमीरों के हरम तक में चुटकुला सुनाने के लिए बुलवाए जाने लगे। फिर अंधेपन का बहाना बनाकर परदे और हया की सीमा को लाँग गए। बाद में ये वास्तव में अंधे हो गए। दरबार में इसपर भी टिप्पणियाँ और फ़ब्तियाँ कसी जाने लगी। नियाज़ फ़तेहपुरी के शब्दों में \"जुरअत सिर्फ ग़ज़ल कहने वाले शायर थे और हुश्नओइश्क़ को उन्होंने बहुत अदने सतह पर आकर बयान किया है। इसलिए ये एक ख़ास तर्ज़ के आविष्कारक समझे जाते हैं, जिसमें शोख़ी, बेबाकी बल्कि अश्लीलता का भी असर है।\"\n", "id": "542913", "title": "जुरअत"}
{"url": "https://hi.wikipedia.org/wiki?curid=542914", "text": "अमीर मीनाई\n", "id": "542914", "title": "अमीर मीनाई"}
{"url": "https://hi.wikipedia.org/wiki?curid=542915", "text": "पिलानी विधानसभा क्षेत्र (राजस्थान)\n\nपिलानी विधानसभा क्षेत्र राजस्थान में झुंझुनू जिले में स्थित विधान सभा क्षेत्र है। यह क्षेत्र झुंझुनू लोक सभा निर्वाचन क्षेत्र के अन्तरगत आता है।\nपिलानी में सर्वप्रथम 1952 चुनाव हुए।\n", "id": "542915", "title": "पिलानी विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542917", "text": "सरदारशहर विधानसभा क्षेत्र (राजस्थान)\n\nसरदारशहर विधानसभा क्षेत्र राजस्थान में चूरू जिले में स्थित विधान सभा क्षेत्र है। यह क्षेत्र चूरू लोक सभा निर्वाचन क्षेत्र के अन्तरगत आता है।\nयहाँ से चुने गये चन्दनमल बैद और भंवर लाल शर्मा राज्य सरकार में मंत्री रहे।\n", "id": "542917", "title": "सरदारशहर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542919", "text": "सुजानगढ़ विधानसभा क्षेत्र (राजस्थान)\n\nसुजानगढ़ विधानसभा क्षेत्र राजस्थान में चूरू जिले में स्थित विधान सभा क्षेत्र है। यह क्षेत्र चूरू लोक सभा निर्वाचन क्षेत्र के अन्तरगत आता है। \nभंवरलाल मेघवाल और खेमाराम मेघवाल राज्य सरकार में मंत्री रहे।\n", "id": "542919", "title": "सुजानगढ़ विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542920", "text": "श्रीमाधोपुर विधानसभा क्षेत्र (राजस्थान)\n\nश्रीमाधोपुर विधानसभा क्षेत्र राजस्थान में सीकर जिले में स्थित विधान सभा क्षेत्र है। यह क्षेत्र सीकर लोक सभा निर्वाचन क्षेत्र के अन्तरगत आता है।\nयहाँ से चुने गये विधायकों में दीपेन्द्र सिंह शेखावत विधानसभा अध्यक्ष और हरलाल सिंह खर्रा पंचायत राज मंत्री रहे।\n", "id": "542920", "title": "श्रीमाधोपुर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542921", "text": "नवलगढ़ विधानसभा क्षेत्र (राजस्थान)\n\nनवलगढ़ विधानसभा क्षेत्र राजस्थान में झुंझुनू जिले में स्थित विधान सभा क्षेत्र है। यह क्षेत्र झुंझुनू लोक सभा निर्वाचन क्षेत्र के अन्तरगत आता है।\nनवलगढ़ में सर्वप्रथम 1952 चुनाव हुए।\n", "id": "542921", "title": "नवलगढ़ विधानसभा क्षेत्र (राजस्थान)"}
{"url": "https://hi.wikipedia.org/wiki?curid=542922", "text": "2002 हॉकी विश्वकप (पुरुष)\n\nहॉकी विश्वकप (पुरुष) 2002 हॉकी विश्वकप का 10 वां संस्करण था, जो कुआलालम्पुर, मलेशिया में 24 फ़रवरी से 5 मार्च 2002 के बीच आयोजित किया गया। जर्मनी ने फाइनल में ऑस्ट्रेलिया को 2-1 से हारते हुए अपना पहला विश्वकप जीता। तीसरा स्थान नीदरलैंड ने कोरिया को ३-२ अतिरिक्त समय में स्वर्णिम गोल की मदद से प्राप्त किया।\n\nइस हॉकी विश्वकप में कुल 16 टीमों ने हिस्सा लिया (पिछले 5 संस्करणों में 12-12 टीमों ने हिस्सा लिया था।)। मलेशिया के नमी वाले मौसम को देखते हुए एफ आई एच ने प्रत्येक टीमों से भाग लेने वाले प्रतिभागियों की संख्या बड़ा कर 16 से 18 कर दी। इन टीमों को दो पूलों में बांटा गया था।\n<br>पूल ए - स्पेन, अर्जेंटीना, न्यूज़ीलैण्ड, जर्मनी, नीदरलैंड, पाकिस्तान, दक्षिण अफ्रीका, बेल्जियम<br>\nपूल बी - इंग्लैंड, भारत, दक्षिण कोरिया, ऑस्ट्रेलिया, मलेशिया, जापान, पोलैंड, क्यूबा\n\n\n", "id": "542922", "title": "2002 हॉकी विश्वकप (पुरुष)"}
{"url": "https://hi.wikipedia.org/wiki?curid=542952", "text": "ज़ोरामथंगा\n\nज़ोरामथंगा (जन्म 13 जुलाई 1944) भारतीय राज्य मिज़ोरम के पूर्व मुख्यमंत्री हैं जो इस पद पर 4 दिसम्बर 1998 से दिसम्बर 2008 तक रहे। उनकी पार्टी मिज़ो नेशनल फ्रण्ट २००८ के चुनावों में भारतीय राष्ट्रीय कांग्रेस से चुनाव हार गई। इस हार के बाद उन्होंने मदन मोहन लखेरा को 8 दिसम्बर 2008 को त्याग पत्र दे दिया और तीन दिन बाद अगले मुख्यमंत्री के कार्यभार ग्रहण करते ही कार्यभार समाप्त हुआ।\n\nपहले मिज़ो नेशनल फ्रण्ट एक प्रतिबंधित संगठन था और गुप्त तरीके से एक अलग देश के लिए सक्रिय था। इन्हीं हालात में 1966 में पास हआ एक स्नातक बागी बन गया था। ज़ोरमथंगा को रन बंग इलाके के सचिव के पद की पेशकश की गई और उन्होंने तीन वर्ष तक ये जिम्मेदारी संभाली। 1969 में मिज़ो नेशनल फ्रण्ट के सारे कैडर तत्कालीन पूर्वी पाकिस्तान (अब बांग्लादेश) चले गए। बाद में लालडेंगा (मिज़ो नेशनल फ्रण्ट के तत्कालीन अध्यक्ष) ने ज़ोरमथंगा को अपना सचिव बना लिया जिस पद पर वे सात वर्षों तक बने रहे। 1979 में वे मिज़ो नेशनल फ्रण्ट के उपाध्यक्ष बन गए। विद्रोह के दौरान सेना ने ज़ोरमथंगा को गिरफ्तार कर लिया। 1990 में हुई लालडेंगा की मृत्यु तक ज़ोरमथंगा उनके सबसे भरोसेमंद सहयोगी थे अतः मिज़ो नेशनल फ्रण्ट के अध्यक्ष बने। 25 वर्षों के संघर्ष के बाद मिज़ो नेशनल फ्रण्ट ने 30 जून 1986 को ऐतिहासिक मिज़ो शांति समझौते पर हस्ताक्षर किया और 1987 में मिज़ोरम को पूर्ण राज्य का दर्जा मिल गया। इस समझौते के बाद ज़ोरमथंगा राजनीति में आये और अपने पहले ही चुनाव में चंफई से पहली बार विधायक बने। बागी से मुख्यमंत्री बने लालडेंगा के मंत्रिमंडल में उन्हें वित्त और शिक्षा मंत्रालय की जिम्मेदारी दी गई। 1998 के विधानसभा चुनाव से ठीक पहले ज़ोरमथंगा ने मिज़ोरम पीपुल्स कॉन्फ्रेंस से गठजोड़ कर लिया। इस सियासी गठजोड़ ने राज्य विधानसभा की 40 सीटों में से 33 जीत ली थीं और वो पहली बार मिज़ोरम के मुख्यमंत्री बने। २००३ के चुनाव में उन्होंने अकेले (किसी चुनाव पूर्व गठबन्धन के) ही चुनाव लड़ा और राज्य में जीत दर्ज की। २००८ के चुनाव में उनकी पार्टी केवल ३ विधायकों तक सिमित हो गई। ज़ोरामथंगा ने अपनी चंफ़ाई (उत्तर) सीट को भी गंवा दिया जिसे वे 1987 से जीतते आ रहे थे।\n", "id": "542952", "title": "ज़ोरामथंगा"}
{"url": "https://hi.wikipedia.org/wiki?curid=542971", "text": "एक वीर की अरदास...वीरा\n\nएक वीर की अरदास...वीरा अथवा वीरा स्टार प्लस द्वारा 29 अक्टूबर 2012 से आरम्भ किया हुआ भारतीय टेलिविज़न धारावाहिक है। धारावाहिक दो भाई-बहनों की कहनी सुनाता है। इसमें वीरा के जन्म से लेकर उसके दिल्ली के स्कूल में जाने तक की कहानी सुनाई जाती है। इसके द्वितीय संस्करण में वीरा की युवावस्था को दिखाया जा रहा है जिसकी शुरुआत 25 नवम्बर 2013 को हुई। इसके प्रथम संस्करण में फ़िल्म की मुख्य भूमिका स्नेहा वाघ ने निभाई है जिसमें एक दुर्घटना में उनके पति की मौत हो जाती है और वह अपने बच्चों को उनके प्रश्नों के उत्तर कैसे देती है और विभिन्न समस्याओं का सामना करते हुए आगे बढ़ती है।\nधारावाहिक पंजाब के एक गाँव प्रीतमपुरा की कहानी दिखाता है जिसमें गाँव का सरपंच गाँव का मुखिया होता है और वह अपनी न्याय के लिए प्रसिद्ध है। गाँव में किसी भी व्यक्ति की समस्या को पूरे गाँव की समस्या मानी जाती है। इसमें रणवी नामक पात्र को एक सौतेली बहन मिलती है और वह उसकी हर माँग का ध्यान रखती है। धारावाहिक में भाई बहन के प्यारे रिश्ते और इस रिश्ते में पिसती रतनजीत कौर की अवस्था को दिखाया जाता है।\n\nधारावाहिक की शुरूआत एक बच्चे रणविजय उर्फ़ रणवी (भवेश बालचन्दानी) से आरम्भ होती है जो खेलने के लिए बोतलों के बिल्ले इक्कठे करता है। वह गाँव के सरपंच सम्पूर्ण सिंह (सुधांशु पाण्डे) और रतनजीत कौर (स्नेहा वाघ) का पुत्र है और उनका परिवार एक कुशल परिवार है। रक्षाबन्धन के दिन रणवी का कोई भी दोस्त उसके साथ खेलने नहीं आता और इस घटना के कारण रणविजय भगवान से एक बहन की अरदास करता है। वह भगवान के नाम एक पत्र भी लिखता है।\nकई वर्ष बीतने के बाद भी रणविजय और वीरा का बन्धन चिरस्थायी है।\n\n\nधारावाहिक का अधिकतर भाग पंजाब में फ़िल्माया गया और वीरा की शिक्षा के कुछ दृश्य दिल्ली में फ़िल्माये गये। वीरा की युवावस्था में अपने पिता का कृषि विद्यालय सपना पूर्ण करने के लिए वीरा और बलदेव पौलेण्ड जाते हैं अतः इसके कुछ दृश्य पौलेण्ड में फ़िल्माये गये। भारतीय टेलीविज़न के इतिहास में वीरा प्रथम धारावाहिक है जिसकी शूटिंग पोलैंड में हुई।\n\n\n", "id": "542971", "title": "एक वीर की अरदास...वीरा"}
{"url": "https://hi.wikipedia.org/wiki?curid=542994", "text": "एफसी जेनिट सेंट पीटर्सबर्ग\n\nफुटबॉल क्लब जेनिट ( , \"जेनिट\"), जेनिट सेंट पीटर्सबर्ग के रूप में भी जाना जाता है, सेंट पीटर्सबर्ग शहर से एक रूसी फुटबॉल क्लब है। 1925 में स्थापित, क्लब रूसी प्रीमियर लीग में खेलता है। जेनिट को 2000 के दशक में सफलता मिली, इस समय के दौरान वे तीन रूसी प्रीमियर लीग खिताब जीता, यूरोपीय मंच पर वे 2008 यूईएफए कप और यूईएफए सुपर कप जीता है।\n\n", "id": "542994", "title": "एफसी जेनिट सेंट पीटर्सबर्ग"}
{"url": "https://hi.wikipedia.org/wiki?curid=543001", "text": "एफसी शख्तर् डोनेट्स्क\n\nफुटबॉल क्लब शख्तर् डोनेट्स्क ( , डोनेट्स्क के शहर से एक यूक्रेनी पेशेवर फुटबॉल क्लब है। क्लब 2009 में यूईएफए कप जीतने के लिए स्वतंत्र यूक्रेन में पहला क्लब बन गया। क्लब दोन्बस्स एरिना में अपने घर मैच खेलता है। शख्तर् डोनेट्स्क यूक्रेन का दूसरा सबसे लोकप्रिय फुटबॉल क्लब है।\n\nक्लब सोवियत फुटबॉल लीग प्रतियोगिताओं के बहुत शुरू से ही इसका इतिहास है और यूक्रेन में सबसे पुराने क्लबों में से एक है। सोवियत काल में, शख्तर् सोवियत शीर्ष लीग के एक कठिन मध्य तालिका क्लब माना जाता था। \n\n", "id": "543001", "title": "एफसी शख्तर् डोनेट्स्क"}
{"url": "https://hi.wikipedia.org/wiki?curid=543003", "text": "इलेक्ट्रॉन साइक्लोट्रॉन अनुनाद\n\nइलेक्ट्रॉन साइक्लोट्रॉन अनुनाद (Electron cyclotron resonance या ECR) नामक परिघटना (phenomenon) प्लाज्मा भौतिकी, संघनित पदार्थ भौतिकी (condensed matter physics) तथा त्वरक भौतिकी देखने को मिलती है। इसमें नियत चुम्बकीय क्षेत्र में गतिमान इलेक्ट्रॉनों द्वारा विद्युतचुम्बकीय तरंगों का अनुनादी अवशोषण होता है। इस नाम में 'साइक्लोट्रॉन' आया है जिसका कारण यह है कि यहाँ इलेक्ट्रान की आवृत्ति का सूत्र वही है जो साइक्लोट्रॉन में होती है।\n\nप्लाज्मा में इलेक्ट्रॉन साइक्लोट्रॉन अनुनाद का उपयोग करके इलेक्ट्रानों की गतिज ऊर्जा में वृद्धि की जाती है जिससे प्लाज्मा की ऊर्जा में वृद्धि होती है और प्लाज्मा का ताप बढ़ जाता है। मुक्त इलेक्ट्रानों का साइक्लोट्रान अनुनाद ही गाइरोट्रॉन (gyrotron) के कार्य करने का आधार है। यही सिद्धान्त मैग्नेट्रॉन (magnetron) के कार्य का भी आधार है। गाइरोट्रॉन और मैग्नेट्रॉन दोनो ही शक्तिशाली माइक्रोवेव जनित्र हैं। इसके अलावा आवेशित कणों के साइक्लोट्रॉन अनुनाद के अनेकों उपयोग हैं।\n\n\n", "id": "543003", "title": "इलेक्ट्रॉन साइक्लोट्रॉन अनुनाद"}
{"url": "https://hi.wikipedia.org/wiki?curid=543007", "text": "चक्रज\n\nजब कोई चक्र (पहिया) किसी सरल रेखा पर गति करे तो उसके परिधि (rim) पर स्थित किसी बिन्दु द्वारा निर्मित वक्र चक्रज या साइक्लोइड (cycloid) कहलाता है।\n", "id": "543007", "title": "चक्रज"}
{"url": "https://hi.wikipedia.org/wiki?curid=543016", "text": "आरुषि हेमराज हत्याकाण्ड\n\nआरुषि हेमराज हत्याकाण्ड भारत का सबसे जघन्य व रहस्यमय हत्याकाण्ड था जो 15–16 मई 2008 की रात नोएडा के सेक्टर 25 (जलवायु विहार) में हुआ। पेशे से चिकित्सक दम्पति ने अपनी एकमात्र सन्तान आरुषि (आयु: 14 वर्ष) के साथ अपने घरेलू नौकर हेमराज (आयु: 45 साल) की नृशंस हत्या कर दी और सबूत मिटा दिये। एक नाबालिग लड़की और अधेड़ व्यक्ति के दोहरे हत्याकाण्ड से सम्बन्धित इस घटना ने मीडिया के माध्यम से जनता का ध्यान आकर्षित किया। यह हत्याकाण्ड उस समय हुआ जब आरुषि के माता-पिता दोनों ही अपने फ्लैट में मौजूद थे। आरुषि के पिता ने बेटी को उसके बेडरूम में जान से मारने का शक अपने नौकर पर व्यक्त करते हुए पुलिस में हेमराज के नाम एफआईआर दर्ज़ करायी। पुलिस हेमराज को खोजने बाहर चली गयी। अगले दिन नोएडा के एक अवकाश प्राप्त पुलिस उपाधीक्षक के के गौतम ने उसी फ्लैट की छत पर हेमराज का शव बरामद किया।\n\nइस घटना ने समय-समय पर कई मोड़ लिये। कई बार ऐसी खबरें आयीं कि काण्ड नौकर हेमराज के साथियों ने किया। कई बार इसमें बलात्कार के बाद हत्या की खबर आयी। और कई बार यह सन्देह भी जताया गया कि कहीं डॉक्टर दम्पति ने मिलकर ही तो इस दोहरे हत्याकाण्ड को अंजाम नहीं दिया। परन्तु मीडिया के लगातार हस्तक्षेप के चलते इस केस को दबाया नहीं जा सका। और पुलिस तथा सीबीआई की तमाम दलीलों व दोनों पक्ष के वकीलों सहित जनता की भावनाओं को देखते हुए इस पूरे मामले की तहकीकात रिपोर्ट को स्पेशल जुडीशियल मजिस्ट्रेट प्रीति सिंह की अदालत में समीक्षा के लिये भेजा गया। प्रीति सिंह ने पहली सीबीआई टीम द्वारा दाखिल क्लोज़र रिपोर्ट को सिरे से ही खारिज़ कर दिया और दुबारा जाँच के आदेश दिये।\n\nइसके बाद हत्याकाण्ड की जाँच सीबीआई ने तेज तर्रार जाँच अधिकारी ए जी एल कौल को सौंपी। कौल और उनकी पूरी टीम ने मामले की कई कोणों से जाँच की और गाजियाबाद में विशेष रूप से गठित सीबीआई अदालत में दुबारा चार्जशीट दाखिल की। जस्टिस श्यामलाल ने आरुषि-हेमराज के बहुचर्चित रहस्यमय हत्याकाण्ड का फैसला सुनाते हुए आरुषि के माता-पिता नूपुर एवं राजेश तलवार को दोषी करार दिया। \n\n26 नवम्बर 2013 को विशेष सीबीआई अदालत ने आरुषि-हेमराज के दोहरे हत्याकाण्ड में राजेश एवं नूपुर तलवार को आईपीसी की धारा 302/34 के तहत उम्रक़ैद की सजा सुनाई। दोनों को धारा 201 के अन्तर्गत 5-5 साल और धारा 203 के अन्तर्गत केवल राजेश तलवार को एक साल की सजा सुनायी। इसके अतिरिक्त कोर्ट ने दोनों अभियुक्तों पर जुर्माना भी लगाया। \n\nसारी सजायें एक साथ चलेंगी और उम्रक़ैद के लिये दोनों को ताउम्र जेल में रहना होगा। हाँ इस फैसले के खिलाफ वे दोनों उच्च न्यायालय में याचिका दायर कर सकते हैं।\n\nसमाचार पत्रों के अनुसार आरुषि हेमराज हत्याकाण्ड भारत का सबसे जघन्य व रहस्यमय हत्याकाण्ड था जो 15–16 मई 2008 की रात राष्ट्रीय राजधानी क्षेत्र के अन्तर्गत आने वाले महानगर नोएडा के सेक्टर 25 (जलवायु विहार) में हुआ।\nमर्डर मिस्ट्री के नाम से मशहूर इस बहुत बड़ी घटना का सार संक्षेप इस प्रकार है:\n\nडॉ राजेश तलवार व डॉ नूपुर तलवार के नोएडा सेक्टर-25 स्थित जलवायु विहार के फ्लैट नम्बर एल-32 के अन्दर 15 मई 2008 की रात जो कुछ हुआ उसकी खबर सभी अखबारों की सुर्खियों में अगले दिन थी। छपी हुई खबरों के अनुसार घर में माँ-बाप के साथ उनकी बेटी (आरुषि) और उनका घरेलू नौकर हेमराज सहित केवल चार ही लोग थे\nऔर रात के 12 से 1 बजे के बीच आरुषि व हेमराज की हत्या हो गयी। आरुषि का शव अगले दिन दोपहर उसके अपने बेडरूम में मिला जबकि हेमराज का शव दूसरे दिन उसी फ्लैट की छत पर बरामद हुआ। आरुषि के शव की हालत देखकर लगता था कि हत्यारे ने उस पर काफी तेज वार किये होंगे परन्तु इसके बावजूद आरुषि की न तो कोई चीख निकली और न किसी को कोई शोरगुल सुनायी दिया।\nबाद में खोजबीन करने पर जो तथ्य निकलकर सामने आये वे काफी चौंकाने वाले थे। मसलन हत्या के बाद आरुषि के कमरे में रखे मोबाइल व कम्प्यूटर रात एक से चार बजे के बीच कई बार इस्तेमाल हुए पाये गये। नौकर हेमराज और आरुषि दोनों अपने-अपने कमरों मे थे। जब सुबह झाड़ू पोंछा करने वाली नौकरानी आयी तो डाक्टर दम्पति ने अपनी बेटी की मौत के बारे में उसे बताया। रिपोर्ट करने पर पुलिस घर आयी परन्तु वह भी जल्दबाजी में घटनास्थल की तफ्तीश छोड़ हेमराज को खोजने के बहाने घर के बाहर चली गयी। एक दिन बाद जब रिटायर्ड डीएसपी के के गौतम फ्लैट की छत पर तहकीकात करने गये तो उन्हें नौकर हेमराज का शव वहाँ पड़ा मिला। हेमराज का शव मिलते ही समूचे हत्याकाण्ड की दिशा ही बदल दी और आरुषि हेमराज हत्याकाण्ड एक रहस्य बन गया। 12 नवम्बर 2013 को केस की अन्तिम सुनवाई पूर्ण करने के पश्चात् गाजियाबाद में विशेष रूप से गठित सीबीआई अदालत ने 25 नवम्बर 2013 को निर्णय सुनाना निश्चित किया।\nलगभग छः वर्षों तक चले इस मामले में कई बार जाँच की गयी और मामला करवटें लेता रहा। इसकी एक संक्षिप्त सूची निम्न प्रकार है:\n\n\n\n\n\n\n\n\n\n\n\n\n\n\n\n\n\n\n\n\n\nक्या हुआ था आरुषि के साथ! सीबीआई ने किया सार्वजनिक 2015\n\nआरुषि-हेमराज के इस दोहरे हत्याकाण्ड में नोएडा पुलिस ने साक्ष्य जुटाने में हर कदम पर चूक की जिसकी वजह से सीबीआई भी साक्ष्यों के आधार पर हत्यारों का सुराग नहीं लगा पायी। केवल इतना ही नहीं फॉरेंसिक व इलेक्ट्रॉनिक सबूत भी मिटाने की कोशिश हुई। जब मामला दुबारा सीबीआई के संज्ञान में लाया गया तो सीबीआई ने एजीएल कौल के नेतृत्व में जाँच की पूरी टीम ही बदल दी।\n\nमामले की सुनवाई गाज़ियाबाद में सीबीआई द्वारा इसी कार्य के लिये विशेष रूप से गठित अदालत में हुई। न्यायाधीश श्याम लाल के समक्ष पूरे मुकदमे के दौरान सीबीआई की टीम ने 39 लोगों की गवाही पेश की, जबकि बचाव पक्ष की ओर से केवल सात साक्ष्य ही सामने आये। अदालत में आरुषि के माता-पिता नूपुर व राजेश तलवार दोनों पर भारतीय दण्ड संहिता (आईपीसी) की धारा 302/34 (समान उद्देश्य से हत्या करने), 201 (साक्ष्यों को छिपाने) के तहत मुकदमा चलाया गया। इसके अलावा आरुषि के पिता (डॉ॰राजेश) पर एक अन्य धारा 203 (फर्जी रिपार्ट दर्ज़ करने) के अन्तर्गत एक और मुकदमा भी साथ-साथ चला।\n\nगाजियाबाद की विशेष सीबीआई अदालत ने आरुषि-हेमराज के बहुचर्चित रहस्यमय हत्याकाण्ड का फैसला सुनाते हुए आरुषि के माता-पिता नूपुर एवं राजेश तलवार को दोषी ठहराया। फैसला आते ही दोनों को पुलिस ने हिरासत में ले लिया और डासना जेल में भेज दिया।\n\n26 नवम्बर 2013 को विशेष सीबीआई अदालत ने आरुषि-हेमराज के दोहरे हत्याकाण्ड में राजेश एवं नूपुर तलवार को आईपीसी की धारा 302 के तहत उम्रक़ैद की सजा सुनाई। इसके अतिरिक्त कोर्ट ने दोनों ही अभियुक्तों पर जुर्माना भी लगाया। दोनों को फिलहाल गाज़ियाबाद के निकट डासना जेल में ही रक्खा गया है। दोनों को फैसले के विरुद्ध उच्च न्यायालय में अपील करने के लिये 90 दिन का समय दिया गया है।\n\nअमर उजाला में प्रकाशित खबर के अनुसार दोनों अभियुक्तों की सजा का विवरण इस प्रकार है:\n\nअदालत ने सीबीआई के वकील द्वारा की गयी फाँसी की माँग को ठुकराते हुए इसे रेयरेस्ट ऑफ रेयर केस मानने से इनकार कर दिया।\n\nजस्टिस श्याम लाल द्वारा पारित जजमेण्ट ऑर्डर के मुताबिक भारतीय दण्ड संहिता की धारा 302 के तहत डॉ राजेश तलवार और डॉ नूपुर तलवार को आजीवन कारावास की सजा सुनायी गयी। आजीवन कारावास का मतलब तक जिन्दा रहेंगे उन्हें जेल में ही रखा जायेगा।\n\nइसके अलावा धारा 201 के तहत दोनों मुल्जिमों को पाँच-पाँच साल क़ैद की सजा दी गयी। इसके साथ ही धारा 203 के तहत डॉ राजेश तलवार को एक साल की अतिरिक्त सजा भी हुई। तलवार दम्पति में पति राजेश तलवार पर 17 हजार जबकि पत्नी नूपुर तलवार पर पन्द्रह हजार रुपये का जुर्माना भी लगाया गया।\n", "id": "543016", "title": "आरुषि हेमराज हत्याकाण्ड"}
{"url": "https://hi.wikipedia.org/wiki?curid=543019", "text": "लेवोन एरोनियन\n\nलेवोन ग्रेगोरी एरोनियन (अर्मेनियाई: Լևոն Գրիգորի Արոնյան; जन्म 6 अक्टूबर 1982) एक आर्मेनियाई शतरंज ग्रैंडमास्टर हैं।\n", "id": "543019", "title": "लेवोन एरोनियन"}
{"url": "https://hi.wikipedia.org/wiki?curid=543022", "text": "एवजेनी अलेकसीव\n\nएवजेनी व्लादीमिरोविच अलेकसीव (अंग्रेज़ी:Evgeny Vladimirovich Alekseev; जन्म 28 नवम्बर 1985) एक रूसी शतरंज ग्रैंडमास्टर हैं।\n", "id": "543022", "title": "एवजेनी अलेकसीव"}
{"url": "https://hi.wikipedia.org/wiki?curid=543024", "text": "फैबियानो कारूआना\n\nफैबियानो लूईगी कारूआना (जन्म: 30 जुलाई 1992) एक अमेरिकी में जन्मे एक इतालवी शतरंज ग्रैंडमास्टर हैं।\n", "id": "543024", "title": "फैबियानो कारूआना"}
{"url": "https://hi.wikipedia.org/wiki?curid=543026", "text": "माइकल एडम्स (शतरंज खिलाड़ी)\n\nमाइकल एडम्स (जन्म:17 नवम्बर 1971) का एक ब्रिटिश शतरंज ग्रैंडमास्टर (1989) हैं।\n", "id": "543026", "title": "माइकल एडम्स (शतरंज खिलाड़ी)"}
{"url": "https://hi.wikipedia.org/wiki?curid=543028", "text": "अनीश गिरी\n\nअनीश गिरी (जन्म:28 जून 1994) एक \nविलक्षण प्रतिभासंपन्न शतरंज खिलाड़ी हैं। अनीश ने मात्र 14 वर्ष, 7 महीने और 2 दिन की आयु में वेनेजुएला के ग्रैंडमास्टर एडुआर्डो इटुरिज़ागा को हराकर ग्रैंडमास्टर का खिताब हासिल किया।\n", "id": "543028", "title": "अनीश गिरी"}
{"url": "https://hi.wikipedia.org/wiki?curid=543032", "text": "एथलेटिक बिलबाओ\n\nएथलेटिक क्लब, सामान्यतः एथलेटिक बिलबाओ के नाम से भी जाना जाता है, यह बिलबाओ, बीस्काय, स्पेन में स्थित एक पेशेवर फुटबॉल क्लब है।\n\nउनका स्टेडियम सैन मामिस नामक एक गिरजाघर के पास बनाया गया था इस वजह से वे \"लोस लेओनेस\" (शेर) के रूप में जाने जाता है। क्लब 1929 में अपनी शुरुआत के बाद से ल लिग में खेला है और वे ल लिग से कभी निर्वासित नही हुए है। वे आठ अवसरों पर ल लिग को जीता है। क्लब को अपनी \"कन्तेरा\" नीति के लिए जाना जाता है, इस नीति के अनुसार वे अकादमी के माध्यम से युवा बास्क खिलाड़ियों को बढ़ावा देते है। एथलेटिक की एक और अधिकृत नीति है जिसके अनुसार स्रिफ बास्क के मूल निवासी पेशेवर खिलाड़ियों की ही भर्ती की जाती है। घरेलू खिलाड़ियों और क्लब के प्रति वफादारी को बढ़ावा देने के लिए क्लब की प्रशंसा की जाती रही है।\n\n", "id": "543032", "title": "एथलेटिक बिलबाओ"}
{"url": "https://hi.wikipedia.org/wiki?curid=543044", "text": "डंडी यूनाइटेड एफ.सी.\n\nडंडी यूनाइटेड फुटबॉल क्लब डंडी शहर में स्थित है, जो स्कॉटलैंड के एक पेशेवर फुटबॉल क्लब है। 1909 में गठन, मूल रूप से डंडी हाइबरनियन के रूप में, क्लब 1923 में वर्तमान नाम में बदल।. यूनाइटेड को भय या तनगेरिन के उपनाम से बुलाय जाता है।\n\nघरेलू स्तर पर, क्लब के एक अवसर (1982-83) पर स्कॉटिश प्रीमियर डिवीजन जीता है और स्कॉटिश कप में दो बार (1994 और 2010)। उनका घर स्टेडियम तन्नाडीस पार्क है, जहां वे 1909 के बाद से निरंतर खेला रहे हैं।\n\n", "id": "543044", "title": "डंडी यूनाइटेड एफ.सी."}
{"url": "https://hi.wikipedia.org/wiki?curid=543054", "text": "१९७२ यूईएफए कप फाइनल\n\n१९७२ यूईएफए कप फाइनल प्रथम यूईएफए कप फुटबॉल टूर्नामेंट का फाइनल था। यह 3 मई और 17 मई 1972 पर खेला जाने वाला दो लेग प्रतियोगिता थी, दो अंग्रेजी क्लब के बीच, टॉटनहम हॉटस्पर और वॉल्वरहैम्प्टन वांडरर्स। टॉटनहम हॉटस्पर समग्र पर फाइनल में 3-2 से जीत हासिल की। इस प्रकार टॉटनहम हॉटस्पर पहले यूईएफए कप विजेता बने।\n\n टोटेनहैम हॉटस्पर समग्र पर 3-2 जीत हासिल की\n\n\n", "id": "543054", "title": "१९७२ यूईएफए कप फाइनल"}
{"url": "https://hi.wikipedia.org/wiki?curid=543058", "text": "कादरयार\n\nकादरयार (कादर बक्श) (ज 1802 - नि 1892) एक मुस्लिम जट और पंजाबी भाषा के कवि थे।\nकादरयार का जन्‍म गांव माछीके, जिला गुजरांवाला (आज के पाकिस्‍तान में) में हुआ। बह जाति का संधू जट्ट था। उसकी जन्‍म तिथि के बारे में विद्वानों में मतभेद हैं। उसने अपने मुरशद लाल शाह से शर्रा की शिक्षा हासिल की। कादरयार की क़ब्र उसके मुरशिद की क़ब्र के पास ही बनाई गई।\nकारदयार को हिंदू मिथिहास, इतिहास के बारे में भरपूर जानकारी थी\n", "id": "543058", "title": "कादरयार"}
{"url": "https://hi.wikipedia.org/wiki?curid=543086", "text": "नूर इनायत ख़ान\n\nनूर-उन-निसा इनायत ख़ान (प्रचलित: नूर इनायत ख़ान; उर्दू: نور عنایت خان, अँग्रेजी: Noor Inayat Khan; 1 जनवरी 1914 – 13 सितम्बर 1944) भारतीय मूल की ब्रिटिश गुप्तचर थीं, जिन्होंने द्वितीय विश्वयुद्ध के दौरान मित्र देशों के लिए जासूसी की। ब्रिटेन के स्पेशल ऑपरेशंस एक्जीक्यूटिव के रूप में प्रशिक्षित नूर द्वितीय विश्वयुद्ध के दौरान फ्रांस के नाज़ी अधिकार क्षेत्र में जाने वाली पहली महिला वायरलेस ऑपरेटर थीं। जर्मनी द्वारा गिरफ़्तार कर यातनायें दिए जाने और गोली मारकर उनकी हत्या किए जाने से पहले द्वितीय विश्वयुद्ध के दौरान वे फ्रांस में एक गुप्त अभियान के अंतर्गत नर्स का काम करती थीं। फ्रांस में उनके इस कार्यकाल तथा उसके बाद आगामी 10 महीनों तक उन्हें यातनायें दी गईं और पूछताछ की गयी, किन्तु पूछताछ करने वाली नाज़ी जर्मनी की ख़ुफिया पुलिस गेस्टापो द्वारा उनसे कोई राज़ नहीं उगलवाया जा सका। उनके बलिदान और साहस की गाथा युनाइटेड किंगडम और फ्रांस में प्रचलित है। उनकी सेवाओं के लिए उन्हें युनाइटेड किंगडम एवं अन्य राष्ट्रमंडल देशों के सर्वोच्च नागरिक सम्मान जॉर्ज क्रॉस से सम्मानित किया गया। उनकी स्मृति में लंदन के गॉर्डन स्क्वेयर में स्मारक बनाया गया है, जो इंग्लैण्ड में किसी मुसलमान को समर्पित और किसी एशियाई महिला के सम्मान में इस तरह का पहला स्मारक है।\n\nनूर इनायत का जन्म 1 जनवरी 1914 को मॉस्को, रूस में हुआ था। उनका पूरा नाम नूर-उन-निसा इनायत ख़ान था। वे चार भाई-बहन थे, भाई विलायत का जन्म 1916, हिदायत का जन्म 1917 और बहन ख़ैर-उन-निसा का जन्म 1919 में हुआ था। उनके पिता भारतीय और माँ अमेरिकी थीं। उनके पिता हज़रत इनायत ख़ान 18वीं सदी में मैसूर राज्य के शासक टीपू सुल्तान के पड़पोते थे, जिन्होंने भारत के सूफ़ीवाद को पश्चिमी देशों तक पहुँचाया था। वे एक धार्मिक शिक्षक थे, जो परिवार के साथ पहले लंदन और फिर पेरिस में बस गए थे। नूर की रूचि भी उनके पिता के समान पश्चिमी देशों में अपनी कला को आगे बढ़ाने की थी। नूर संगीतकार भी थीं और उन्हें वीणा बजाने का शौक़ था। वहाँ उन्होंने बच्चों के लिए कहानियाँ भी लिखी और जातक कथाओं पर उनकी एक किताब भी छपी थी।\n\nप्रथम विश्वयुद्ध के तुरंत बाद उनका परिवार मॉस्को से लंदन, इंग्लैण्ड आ गया था, जहाँ नूर का बचपन बीता। वहाँ नॉटिंग हिल में स्थित एक नर्सरी स्कूल में दाख़िले के साथ उनकी शिक्षा आरम्भ हुई। 1920 में वे फ्रांस चली गईं, जहाँ वे पेरिस के निकट सुरेसनेस के एक घर में अपने परिवार के साथ रहने लगीं जो उन्हें सूफ़ी आंदोलन के एक अनुयायी के द्वारा उपहार में मिला था। 1927 में पिता की मृत्यु के बाद उनके ऊपर माँ और छोटे भाई-बहनों की ज़िम्मेदारी आ गई। स्वभाव से शांत, शर्मीली और संवेदनशील नूर संगीत को जीविका के रूप में इस्तेमाल करने लगी और पियानो की धुन पर सूफ़ी संगीत का प्रचार-प्रसार करने लगी। कवितायें और बच्चों की कहानियाँ लिखकर अपने कैरियर को सँवारने लगीं; साथ ही फ्रेंच रेडियो में नियमित योगदान भी देने लगीं। 1939 में बौद्धों की जातक कथाओं से प्रभावित होकर उन्होंने एक पुस्तक \"ट्वेंटी जातका टेल्स\" नाम से लंदन से प्रकाशित की।द्वितीय विश्वयुद्ध छिड़ने के बाद, फ्रांस और जर्मनी की लड़ाई के दौरान वे 22 जून 1940 को अपने परिवार के साथ समुद्री मार्ग से ब्रिटेन के फ़ॉलमाउथ, कॉर्नवाल लौट आयीं।\n\nअपने पिता की शांतिवाद की शिक्षा से प्रभावित नूर को नाज़ियों के अत्याचार से गहरा सदमा लगा। जब फ्रांस पर नाज़ी जर्मनी ने हमला किया तो उनके दिमाग़ में उसके ख़िलाफ़ वैचारिक उबाल आ गया। उन्होंने अपने भाई विलायत के साथ मिलकर नाज़ी अत्याचार को कुचलने का निर्णय लिया। उन्होंने कहा था कि-\n\n19 नवम्बर 1940 को वे वायु सेना में द्वितीय श्रेणी एयरक्राफ्ट अधिकारी के रूप में शामिल हुईं, जहाँ उन्हें \"वायरलेस ऑपरेटर\" के रूप में प्रशिक्षण हेतु भेजा गया। जून 1941 में उन्होंने आरएएफ बॉम्बर कमान के बॉम्बर प्रशिक्षण विद्यालय में आयोग के समक्ष \"सशस्त्र बल अधिकारी\" के लिए आवेदन किया, जहाँ उन्हें सहायक अनुभाग अधिकारी के रूप में पदोन्नति प्राप्त हुई।वे अपने तीन उपनामों क्रमश:\"नोरा बेकर\"\"मेडेलीन\" और 'जीन-मरी रेनिया' के रूप में भी जानी जाती हैं।\n\nबाद में नूर को स्पेशल ऑपरेशंस कार्यकारी के रूप में एफ़ (फ्रांस) की सेक्शन में जुड़ने हेतु भर्ती किया गया और फरवरी 1943 में उन्हें वायु सेना मंत्रालय में तैनात किया गया। उनके वरिष्ठों में गुप्त युद्ध के लिए उनकी उपयुक्तता पर मिश्रित राय बनी और यह महसूस किया गया कि अभी उनका प्रशिक्षण अधूरा है, किन्तु फ़्रान्सीसी भाषा की अच्छी जानकारी और बोलने की क्षमता ने स्पेशल ऑपरेशंस ग्रुप का ध्यान उन्होंने अपनी ओर आकर्षित कर लिया, फलत: उन्हें वायरलेस ऑपरेशन युग्मित अनुभवी एजेंटों की श्रेणी में एक वांछनीय उम्मीदवार के तौर पर प्रस्तुत किया गया। फिर वह बतौर जासूस काम करने के लिए तैयार की गईं और 16-17 जून 1943 में उन्हें जासूसी के लिए रेडियो ऑपरेटर बनाकर फ्रांस भेज दिया गया। उनका कोड नाम 'मेडेलिन' रखा गया। वे भेष बदलकर अलग-अलग जगह से संदेश भेजती रहीं।\n\nउन्होंने दो अन्य महिलाओं क्रमश: डायना राउडेन (पादरी कोड नाम) और सेसीली लेफ़ोर्ट (ऐलिस शिक्षक/कोड नाम) के साथ फ्रांस की यात्रा की, जहाँ वे फ्रांसिस सुततील (प्रोस्पर कोड नाम) के नेतृत्व में एक नर्स के रूप में चिकित्सकीय नेटवर्क में शामिल हो गईं। डेढ़ महीने बाद ही चिकित्सकीय नेटवर्क से जुड़े रेडियो ऑपरेटरों को जर्मनी की सुरक्षा सेवा (एस डी) के द्वारा गिरफ़्तार कर लिया गया। वे द्वितीय विश्वयुद्ध में पहली एशियन सीक्रेट एजेंट थी। एक कामरेड की गर्लफ्रेंड ने जलन के मारे उनकी मुखबिरी की और वे पकड़ी गईं।\n\nद्वितीय विश्वयुद्ध के दौरान नूर विंस्टन चर्चिल के विश्वसनीय लोगों में से एक थीं। उन्हें सीक्रेट एजेंट बनाकर नाज़ियों के क़ब्जे वाले फ्रांस में भेजा गया था। नूर ने पेरिस में तीन महीने से ज़्यादा वक़्त तक सफलतापूर्वक अपना ख़ुफिया नेटवर्क चलाया और नाज़ियों की जानकारी ब्रिटेन तक पहुंचाई। पेरिस में 13 अक्टूबर 1943 को उन्हें जासूसी करने के आरोप में गिरफ़्तार कर लिया गया। इस दौरान ख़तरनाक क़ैदी के रूप में उनके साथ व्यवहार किया जाता था। हालांकि इस दौरान उन्होंने दो बार जेल से भागने की कोशिश की, लेकिन विफल रहीं।\nगेस्टापो के पूर्व अधिकारी हैंस किफ़र ने उनसे गुप्त सूचनाएँ प्राप्त करने का प्रयास किया, लेकिन उन्हें सफलता नहीं मिली। 25 नवम्बर 1943 को इनायत एसओई एजेंट जॉन रेनशॉ और लियॉन के साथ सिचरहिट्सडिन्ट्स (एसडी), पेरिस के हेडक्वार्टर से भाग निकलीं, लेकिन वे ज्यादा दूर तक भाग नहीं सकीं और उन्हें गिरफ़्तार कर लिया गया। 27 नवम्बर 1943 को नूर को पेरिस से जर्मनी ले जाया गया। नवम्बर 1943 में उन्हें जर्मनी के फ़ॉर्जेम जेल भेजा गया। इस दौरान भी अधिकारियों ने उनसे ख़ूब पूछताछ की, लेकिन उन्होंने कुछ नहीं बताया।\n\nउन्हें दस महीने तक घोर यातनायें दी गईं, फिर भी उन्होंने किसी भी प्रकार की सूचना देने से मना कर दिया।\n\nनूर की जब गोली मारकर हत्या की गई, तो उनके होंठों पर शब्द था -\"स्वतन्त्रता\"। अत्यधिक प्रयास के बावज़ूद जर्मन सैनिक उनका असली नाम भी नहीं जान पाये।\n\nनूर एक राष्ट्रवादी महिला थीं और गाँधी तथा नेहरू की बहुत बड़ी प्रशंसक थीं।\n\n11 सिंतबर 1944 को उन्हें और उनके तीन साथियों को जर्मनी के डकाऊ प्रताड़ना शिविर ले जाया गया, जहाँ 13 सितम्बर 1944 की सुबह चारों के सिर पर गोली मारने का आदेश सुनाया गया। यद्यपि सबसे पहले नूर को छोडकर उनके तीनों साथियों के सिर पर गोली मार कर हत्या की गई। तत्पश्चात नूर को डराया गया कि वे जिस सूचना को इकट्ठा करने के लिए ब्रिटेन से आई थीं, वे उसे बता दें। लेकिन उन्होंने कुछ नहीं बताया, अंतत: उनके भी सिर पर गोली मारकर हत्या कर दी गई। उसके बाद सभी को शवदाहगृह में दफना दिया गया। मृत्यु के समय उनकी उम्र 30 वर्ष थी।\n\nब्रिटेन की डाक सेवा, रॉयल मेल के द्वारा नूर की स्मृति में डाक टिकट जारी किया गया है। ‘उल्लेखनीय लोगों’ की श्रृंखला में नूर पर नौ अन्य लोगों के साथ डाक टिकट जारी किया गया जिसमें अभिनेता सर एलेक गिनीज़ और कवि डिलन थॉमस शामिल हैं।\nलंदन में उनकी तांबे की प्रतिमा लगाई गई है। यह पहला मौका है जब ब्रिटेन में किसी मुस्लिम या फिर एशियाई महिला की प्रतिमा लगी है। गॉर्डन स्क्वेयर गार्डन्स में उस मक़ान के नज़दीक प्रतिमा स्थापित की गई है जहां वह बचपन में रहा करती थीं। प्रतिमा का अनावरण दिनांक 8 नवम्बर 2012 को महारानी एलिजाबेथ द्वितीय की बेटी राजकुमारी एनी ने किया।\n\nफिल्म \"धोबी घाट\" की निर्माता के तौर पर पहली फिल्म करने वाली, जाने-माने हिन्दी फिल्म अभिनेता आमिर खान की पत्नी, किरण राव ने इस फिल्म की स्क्रीनिंग से मिलने वाली राशि को नूर इनायत ख़ान के लंदन स्मारक को दान किया था। उल्लेखनीय है कि नूर की स्मृति में बनने वाला लंदन का गार्डन स्क्वायर ब्रिटेन में किसी भारतीय महिला और किसी मुस्लिम महिला की स्मृति में बनने वाला पहला स्मारक है। \n\nइस प्रतिमा को लंदन के कलाकार न्यूमैन ने बनाया है।\n\n\n\nब्रितानी साम्राज्य की विरोधी होने के बावज़ूद नूर ने ब्रिटेन के लिए जासूसी की और एक नई मिसाल क़ायम भी की, लेकिन क्या उन्हें इतिहास में वो मुक़ाम हासिल है जिसकी वो हक़दार थीं? दिलचस्प सवाल ये है कि सूफ़ी संगीत प्रेमी और बेहद ख़ूबसूरत महिला नूर द्वितीय विश्व युद्ध के समय में जासूस कैसे बन गईं? ऐसे ही कुछ सवालों के जवाब लंदन में रहने वाली भारतीय मूल की एक पत्रकार श्राबणी बासु ने अपनी किताब \"स्पाई प्रिंसेस यानी जासूस राजकुमारी- नूर इनायत ख़ान\" के ज़रिए तलाश करने की कोशिश की है।नूर की आत्मकथा ‘स्पाई प्रिंसेस’ लिखने वाली श्राबणी बासु को ब्रिटेन के प्रधानमंत्री डेविड कैमरुन और दूसरे सांसदों की सहायता मिली। शामी चक्रवर्ती, गुरिंदर चड्ढा, अनुष्का शंकर और नीना वाडिया जैसी हस्तियों ने भी उनका साथ दिया।\n\nभारतीय फिल्मकार तबरेज़ नूरानी व ज़फर हई, नूर की कहानी को बड़े पर्दे पर पेश करने जा रहे हैं। हई व नूरानी ने लंदन में रहने वाली भारतीय व पत्रकार से लेखिका बनी श्राबणी बासु की किताब 'स्पाई प्रिंसेस यानी जासूस राजकुमारी- नूर इनायत ख़ान' पर फिल्म बनाने के अधिकार खरीद लिए हैं। नूरानी जहाँ लॉस ऐन्जेलिस में रहते हैं, वहीं हई मुम्बई में रहते हैं। हालांकि इसके पूर्व भारत के जाने-माने फिल्म निर्देशक श्याम बेनेगल भी इस भारतीय महिला जासूस पर अंतर्राष्ट्रीय स्तर की फिल्म बनाने की घोषणा कर चुके हैं।\n\n\n\n   घ.    जब उन्हे गोली मारी गई थी, तो उस समय उसके होठों से जो अंतिम शब्द फूटे थे वह फ्रांसीसी भाषा में \"लिबरेते\" था, जिसका हिन्दी में अर्थ है \"स्वतन्त्रता\"।\n\n", "id": "543086", "title": "नूर इनायत ख़ान"}
{"url": "https://hi.wikipedia.org/wiki?curid=543089", "text": "मिज़ोरम राज्य विधानसभा चुनाव, २०१३\n\nमिज़ोरम राज्य विधानसभा चुनाव, 2013 भारतीय राज्य मिज़ोरम में २५ नवम्बर २०१३ को हुये विधान सभा चुनाव हैं जिसमें मिज़ोरम की ४० विधानसभा सीटों पर कुल ६,९०,८६० मतदाता थे। यहाँ मतगणना ९ दिसम्बर २०१३ को हुई। इनमें कांग्रेस पार्टी विजयी रही। \n\nविस्तृत चुनाव परिणाम इस प्रकार हैं :\nउल्लेखनीय है कि ४० में से ३९ सीटें (आईज़ॉल ईस्ट-I को छोड़कर) अनुसूचित जनजातियों के लिए आरक्षित हैं।\n", "id": "543089", "title": "मिज़ोरम राज्य विधानसभा चुनाव, २०१३"}
{"url": "https://hi.wikipedia.org/wiki?curid=543107", "text": "पुलिसवाला गुंडा\n\nपुलिसवाला गुंडा १९९५ की बॉलीवुड एक्शन/अपराध फ़िल्म है।\n", "id": "543107", "title": "पुलिसवाला गुंडा"}
{"url": "https://hi.wikipedia.org/wiki?curid=543110", "text": "रूमा पाल\n\nन्यायमूर्ति रूमा पाल (जन्म: 3 जून 1941) सुप्रीम कोर्ट के पूरे इतिहास में न्यायाधीश बनने वाली तीसरी महिला हैं, जो 3 जून 2006 को सेवानिवृत हुई हैं।\n3 जून 1941 को जन्मी रूमा पाल ने विश्व-भारती विश्वविद्यालय से स्नातक, नागपुर विश्वविद्यालय से एलएलबी तथा ऑक्सफोर्ड से बैचलर ऑफसिविल लॉ की उपाधि लेने के बाद, वर्ष 1948 में कोलकाता उच्च न्यायालय में वकालत आरंभ किया।\n\nन्यायमूर्ति पाल अगस्त 1990 में कोलकाता उच्च न्यायालय में न्यायाधीश बनी और जनवरी 2000 में उन्हें सुप्रीम कोर्ट में पदोन्नत किया गया। वर्ष 2000 में सुप्रीम कोर्ट में नये जजों की नियुक्ति को लेकर न्यायपालिका और तत्कालीन राष्ट्रपति के आर नारायणन के बीच ठन गयी। राष्ट्रपति नारायणन इस सूची के साथ न्यायमूर्ति केजी बालाकृष्णन का नाम भी जोड़ना चाहते थे, लेकिन सुप्रीम कोर्ट इसके लिए तैयार नहीं था, इस गतिरोध के चलते न्यायमूर्ति रूमा पाल, दोराई स्वामी राजू और योगेश कुमार सभरवाल की नियुक्ति को राष्ट्रपति की मंजूरी मिलने में एक-दो माह का विलंब हुआ। सुप्रीम कोर्ट की स्वर्ण जयंती के उपलक्ष्य में 28 जनवरी 2000 को उन्हें नियुक्त किया गया। 3 जून 2006 को पाल सेवानिवृत्त हो गयीं, लेकिन वे अभी भी सार्वजनिक जीवन में सक्रिय हैं। वर्ष 2011 के वीएम तारकुंडे स्मृति व्याख्यान में उन्होंने उच्च न्यायपालिका के चयन प्रक्रिया की निष्पक्षता पर गंभीर सवाल उठाये और उच्च न्यायपालिका के सात गुनाहों की सूची प्रस्तुत की, जिनमें, अपने साथी जजों के अनुचित कदमों पर परदा डालना, न्यायिक प्रक्रिया में अपारदर्शिता, दूसरों के लेखन की चोरी करना, पाखंड, अहंकारी व्यवहार, बेईमानी तथा सत्ताधारी वर्ग से अनुग्रह की आकांक्षा। एक जज के रूप में रूमा पाल के व्यवहार को अनुकरणीय माना जाता है, अपने कार्यकाल के दौरान उन्होंने एक अमेरिकी विश्वविद्यालय द्वारा सम्मेलन में शामिल होने का निमंत्रण अस्वीकार कर दिया, चूंकि एक जज के रूप में वे किसी भी संस्था से अपनी हवाई यात्र का टिकट नहीं लेना चाहती थीं। रूमा पाल की ईमानदारी और न्यायप्रियता उन्हें भारतीय न्यायपालिका में बहुत अलग व सम्माननीय स्थान प्रदान करती है।\n\n", "id": "543110", "title": "रूमा पाल"}
{"url": "https://hi.wikipedia.org/wiki?curid=543130", "text": "ईरानी परमाणु कार्यक्रम पर अंतरिम समझौता\n\n24 नवम्बर 2013 को ईरान ने पी5 +1 देशों के साथ जिनेवा में एक परमाणु समझौता हस्ताक्षरित किया। इस समझौते के तहत अपने ऊपर लगे आर्थिक प्रतिबंधों में आंशिक रियायत के बदले ईरान अपने परमाणु कार्यक्रम पर अल्पकालिक रोक लगाने के लिए तैयार हो गया। \n\nईरान का परमाणु कार्यक्रम 1950 के दशक में मूलतः शांतिपूर्ण उद्देश्य से शुरू किया गया था। 2002 में एक विपक्षी गुट द्वारा अघोषित परमाणु केन्द्रों के खुलासे के बाद अंतरराष्ट्रीय समुदाय में ईरान के परमाणु कार्यक्रम के प्रति चिंता बढ़ने लगी।\n\nवर्ष 2006 से संयुक्त राष्ट्र सुरक्षा परिषद ने ईरान के विवादास्पद परमाणु कायक्रम के मद्देनजर उस पर कुल चार दौर के प्रतिबंध लगाने का प्रस्ताव पारित किया। इसके अतिरिक्त संयुक्त राज्य अमेरिका और यूरोपीय संघ ने भी ईरान पर तेल निर्यात एवं व्यापार संबंधी कई प्रतिबंध लगाये। \n\nजून 2013 के राष्ट्रपति चुनावों के विजेता हसन रूहानी ने ईरान के परमाणु कार्यक्रम पर लगे प्रतिबंधों को हटाने और अंतरराष्ट्रीय समुदाय के साथ कूटनीतिक समझौते तक पहुंचने की आवश्यकता पर बल दिया। \n\n15 अक्टूबर 2013 को ईरान और छह मध्यस्थ देशों के बीच वार्ता की शुरुआत हुई।\n\n24 नवम्बर 2013 को संयुक्त राष्ट्र सुरक्षा परिषद के 5 स्थायी सदस्यों- अमेरिका, ब्रिटेन, रूस, चीन, फ्रांस और इसके अलावा जर्मनी के साथ किये गए इस समझौते के मुताबिक ईरान अपने संवर्धित यूरेनियम के भंडार को कम करेगा और अपने परमाणु संयंत्रों को निगरानी के लिए खोलेगा। ईरान यूरेनियम के 5% से अधिक संवर्धन और अरक परमाणु संयंत्र के विकास को रोक देगा। इस समझौते से ईरान को करीब 7 अरब डॉलर की राहत मिलेगी और उस पर 6 माह तक कोई नया प्रतिबंध नहीं लगेगा।\n\nयह समझौता ईरान और पी5+1 वार्ताकारों के बीच व्यापक सहमति और दुनियाभर के देशों के साथ ईरान के परमाणु रिश्ते को औपचारिक रूप देने के लिए 6 महीने की समय सीमा निर्धारित करता है।\nइस समझौते का दुनियाभर के कई देशों ने स्वागत किया और इसे संबंधों के सुधार की ओर एक महत्वपूर्ण कदम माना।\n\nइस विषय पर इज़राइल की सरकार और नेताओं की प्रतिक्रिया नकारात्मक रही। इज़राइल के प्रधानमंत्री बेंजामिन नेतन्याहू ने ईरान के साथ हुए इस समझौते को एक \"ऐतिहासिक ग़लती\" कहा। \n\nसंयुक्त राष्ट्र के महासचिव बान की मून ने इस अंतरिम समझौते की सराहना करते हुए अपने वक्तव्य में इसे \"एक एैतिहासिक समझौते की शुरूआत\" बताई। \n", "id": "543130", "title": "ईरानी परमाणु कार्यक्रम पर अंतरिम समझौता"}
{"url": "https://hi.wikipedia.org/wiki?curid=543165", "text": "उदयपुरवाटी विधानसभा क्षेत्र (राजस्थान)\n\nउदयपुरवाटी विधानसभा क्षेत्र राजस्थान में झुंझुनू जिले में स्थित विधान सभा क्षेत्र है इसका पहले चुनाव के बाद नाम बदलकर गुढ़ा विधानसभा सीट कर दिया गया था जिसे 1998 में पुनः परिवर्तित किया गया। यह क्षेत्र झुंझुनू लोक सभा निर्वाचन क्षेत्र के अन्तरगत आता है।\nउदयपुरवाटी में सर्वप्रथम 1952 चुनाव हुए। यहाँ प्रथम विधानसभा चुनाव में एक भी मत रद्द नहीं हुआ।\n", "id": "543165", "title": "उदयपुरवाटी विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543175", "text": "तारानगर विधानसभा क्षेत्र (राजस्थान)\n\nतारानगर विधानसभा क्षेत्र राजस्थान में चूरू जिले में स्थित विधान सभा क्षेत्र है। यह क्षेत्र चूरू लोक सभा निर्वाचन क्षेत्र के अन्तरगत आता है। यह क्षेत्र 1977 में अस्तित्व में आया। इससे पहले यह चूरू और सरदारशहर में बंटा हुआ था।\nयहाँ से चुने गये विधायक चन्दनलाल बैद राज्य सरकार में मंत्री रहे।\n", "id": "543175", "title": "तारानगर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543202", "text": "सूरजगढ़ विधानसभा क्षेत्र (राजस्थान)\n\nसूरजगढ़ विधानसभा क्षेत्र राजस्थान में झुंझुनू जिले में स्थित विधान सभा क्षेत्र है। यह क्षेत्र झुंझुनू लोक सभा निर्वाचन क्षेत्र के अन्तरगत आता है।\nसूरजगढ़ में सर्वप्रथम 1962 चुनाव हुए।\n", "id": "543202", "title": "सूरजगढ़ विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543203", "text": "सादुलपुर विधानसभा क्षेत्र (राजस्थान)\n\nसादुलपुर विधानसभा क्षेत्र राजस्थान में चूरू जिले में स्थित विधान सभा क्षेत्र है। यह क्षेत्र चूरू लोक सभा निर्वाचन क्षेत्र के अन्तरगत आता है। यह क्षेत्र 1962 में अस्तित्व में आया।\nयहाँ से चुने गये विधायक इन्द्रसिंह पूनिया राज्य सरकार में मंत्री रहे।\n", "id": "543203", "title": "सादुलपुर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543233", "text": "इंग्लैंड राष्ट्रीय फुटबॉल टीम\n\nइंग्लैंड राष्ट्रीय फुटबॉल टीम अंतरराष्ट्रीय फुटबॉल मैचों में इंग्लैंड का प्रतिनिधित्व करती है और यह फुटबॉल एसोसिएशन द्वारा नियंत्रित की जाती है, जो इंग्लैंड में फुटबॉल के लिए शासी निकाय है। इंग्लैंड स्कॉटलैंड राष्ट्रीय फुटबॉल टीम के साथ दुनिया में संयुक्त सबसे पुरानी राष्ट्रीय फुटबॉल टीम हैं, वे दोनो 1872 में दुनिया के पहले अंतरराष्ट्रीय फुटबॉल मैच में खेले थे। इंग्लैंड का घरेलू मैदान लंदन में स्थित वेम्बली स्टेडियम है।\n\nइंग्लैंड ने 1966 में फीफा विश्व कप जीता है, जब उन्होंने फाइनल में पश्चिम जर्मनी को हरा दिया था। उसके बाद से इस टीम का सर्वश्रेष्ठ प्रदर्शन 1990 के फीफा विश्व कप में सेमी फाइनल तक पहुंचना रहा था। महाद्वीपीय प्रतियोगिता यूईएफए यूरो में वे अधिक से अधिक 2 सेमी फाइनल में पहुँचे, 1968 में पहली और दूसरी 1996 में बार।\n", "id": "543233", "title": "इंग्लैंड राष्ट्रीय फुटबॉल टीम"}
{"url": "https://hi.wikipedia.org/wiki?curid=543241", "text": "पालि भाषा का उद्भव\n\nसाहित्य समाज का प्रतिबिम्ब है। ज्यों-ज्यों समाज बदलता जाता है साहित्य भी अपना नया रूप ग्रहण करता जाता है। काल परिवर्तन के साथ भाषा बदल जाती है और भाषा तथा समाज के परिवर्तन के साथ साहित्य बदल जाता है। उस पर तत्कालीन समाज के प्रत्येक अंग की छाप पड़ती जाती है \n\n‘पालि’ भाषा हमारे देश की प्राचीन भाषा है। यह एक दीर्घकाल तक राज्य भाषा के रूप में भी गौरवान्वित रही है। भगवान बुद्ध ने पालि भाषा में ही उपदेश दिये थे। अशोक के समय में इसकी बहुत उन्नति हुई। उस समय इसका प्रचार भी विभिन्न बाह्य देशों में हुआ। अशोक के समय सभी लेख पालि भाषा में ही लिखे गए थे। भारत में पालि भाषा अपने चरम पर थी लेकिन भारत में बौद्ध धर्म के हास के साथ ही पालि भाषा का हास होना शुरू हो गया। यह कई देशो जैसे लंका, बर्मा आदि देशों की धर्म भाषा के रूप में सम्मानित हुई। किन्तु भारत में यह भाषा हाशिये पर आ गई। \n‘पाली’ भाषा का उद्भव गौतम बुद्ध से लगभग तीन सौ वर्ष पहले ही हो चुका था, किन्तु उसके प्रारम्भिक साहित्य का पता नहीं लगता। प्रत्येक भाषा का अपना साहित्य प्रारम्भिक अवस्था में कथा, गीत, पहेली आदि के रूप में रहता है और उसकी रूपरेखा तब तक लोगों को जबानी याद रहती है जब तक कि वह लेखबद्ध हो या ग्रंथारूढ न हो जाय। इस काल में पालि भाषा की जैसे उत्पत्ति हुई वैसे ही विकास भी हुआ। प्रारंभ से लेकर लगभग तीन सौ वर्षों तक पालि भाषा जन साधारण के बोलचाल की भाषा रही, किन्तु जिस समय भगवान बुद्ध ने इसे अपने उपदेश के लिए चुना और इसी भाषा में उपदेश देना शुरू किया, तब यह थोड़े ही दिनों में शिक्षित समुदाय की भाषा होने के साथ राजभाषा भी बन गई। ‘पालि’ शब्द का सबसे पहला व्यापक प्रयोग हमें आचार्य बुद्धघोष की अट्टकथाओं और उनके विसुद्धिमग्ग में मिलता है। वहाँ यह बात अपने उत्तर कालीन भाषा संबंधी अर्थ से मुक्त है। आचार्य बुद्धघोष ने दो अर्थों में इसका प्रयोग किया है-1. बुद्ध-बचन या मूल टिपिटक के अर्थ में 2.पाठ या मूल टिपिटक के पाठ अर्थ में।\n‘पालि भाषा’ से तात्पर्य उस भाषा से लेते हैं जिसमें स्थविरवाद बौद्धधर्म का टिपिटक और उसका संपूर्ण उपजीवी साहित्य रखा हुआ है। किन्तु ‘पालि’ शब्द का इस अर्थ में प्रयोग स्वयं पालि साहित्य में भी उन्नीसवीं शताब्दी से पूर्व कभी नहीं किया गया। पालि भाषा मूलतः मागधी भाषा ही थी। इसके उदाहरण कच्चायन-व्याकरण में देखने को मिलते हैं। “मागधी ही मूल भाषा है, जिसमें प्रथम कल्प के मनुष्य बोलते थे, जो ही अश्रुत वचन वाले शिशुओं की मूल भाषा है” और जिसमें ही बुद्ध ने अपने धर्म का, मूल रूप से भाषण किया। इसी प्रकार महावंश के परिवर्द्धित अंश चूल वंश के परिच्छेद 37की 244 वीं गाथा में कहा गया है “सब्बेसं मूलभासाय मागवाय निरुत्तीया” आदि। निश्चय ही सिंहली परंपरा अपनी इस मान्यता में बड़ी दृढ़ है कि जिसे हम आज पालि कहते हैं, वह बुद्धकालीन भारत में बोली जाने वाली मागध भाषा ही थी। बुद्ध बचनों की भाषा को ही सिंहली परंपरा ‘मागधी’ कहना नहीं चाहती, वह अट्टककथाओं तक की भाषा को बारहवीं-तेरहवीं शताब्दी में मागधी कहना ही अधिक पसंद करती है।\n\nवैसे इसमें विद्वानों के मत अलग-अलग हैं- आचार्य बुद्धघोष ऐसा मानते हैं कि यह भाषा मूलतः मागधी थी।\nडॉ॰ रीज़ देवीड्स का कहना है कि पालि भाषा कोसल की भाषा थी, क्योंकि गौतम बुद्ध कोसल के अंतर्गत शाक्य जनपद के रहने वाले थे। वैस्टरगार्ड एयर ई. कुहन पालि भाषा को उज्जयिनी प्रदेश की भाषा बताते हैं। उनका कहना है कि यदि भाषा की बनावट को देखा जाए और उसकी तुलना अशोक के शिलालेखों से की जाए तो ज्ञात होगा गिनार के लेख की भाषा से पालि मिलती जुलती है। \n\nडॉ॰ ओल्डनबर्ग और ई. मुलर का मत है कि पालि भाषा का उद्गम स्थान कलिंग है। इन दिनों विद्वानों ने कहा है कि कलिंग से ही लंका में धर्मोपदेश का कार्य होता रहा। कलिंग के ही लोगों ने जाकर लंका को आबाद किया था और खंडगिरि के शिलालेखों में पालि का अधिक साम्य है। इन सभी विद्वानों के मत अलग-अलग हैं। गौतम बुद्ध शाक्य जनपद की राजधानी कपिल वस्तु के रहने वाले थे, जो कोसल के अंतर्गत एक गणतन्त्र था। वहाँ जो भाषा थी। उसी में गौतम बुद्ध ने अपने उपदेश दिये। वैसे गौतम बुद्ध भाषा संबंधी दुराग्रह के विरोधी थे। \n\nउन्होंने जिस भाषा में उपदेश दिया वह भाषा बिहार कि पूर्व सीमा से लेकर करू (दिल्ली –थानेश्वर) देश तक, मथुरा, उशीरध्वज से लेकर बिन्ध्य पर्वतमाला तक लोग समझते थे। गौतम बुद्ध के महानिर्वाण के एक मास के उपरांत ही उनके उपदेश त्रिपितक के रूप में संग्रहित किए गए थे। अतः इन सारे तथ्यों पर विचार करने से ज्ञात होता है कि पालि भाषा संपूर्ण मध्यदेश की साहित्यक भाषा थी। उस पर कोसल, मगध, काशी, पांचाल, करू, वत्स, सुरसेन, शाक्य, कोलिय, मल्ल, वज्जी, विदेह, अंग आदि जनपदो एवं गणों की प्रादेशिक बोलियों का प्रभाव था। अतः हम कह सकते हैं कि पालि भाषा मध्यदेश की भाषा थी और मध्यदेश ही उसका उद्गम स्थान था, वैसे भी भाषा किसी खास नगर या देश की वस्तु नहीं होती। वह तो समुदाय, जन, एवं देश से अपना संबंध रखती है।\n\nसंदर्भ ग्रंथ-\n\nडॉ॰रामअवध पाण्डेय ड्रॉ.रविनाथ मिश्र. (2011). पालि व्याकरण . नई दिल्ली: मोतीलाल बनारसीदास.\nभारत सिंह उपाध्याय. (2000). पालि साहित्य का इतिहास . इलाहाबाद : हिन्दी साहित्य सम्मेलन प्रयाग.\nभिक्षु धर्मरक्षित. (1971). पालि साहित्य का इतिहस . वाराणसी : रेनबो प्रिन्टर्स.", "id": "543241", "title": "पालि भाषा का उद्भव"}
{"url": "https://hi.wikipedia.org/wiki?curid=543244", "text": "दि एसेंस ऑफ बुद्धिज़्म\n\nदि एसेंस ऑफ बुद्धिज़्म (The Essence of Buddhism) इसका हिन्दी मतलब बौद्ध धर्म का सार है। यह एक ऐसा ग्रंथ है जो उन निबंधों का जो दक्षिण भारत की कुछ पत्रिकाओं के लिए बौद्ध विषयों पर लिखे गए थे, अंतिम रूप है। इसका उद्देश्य है कि एक ही स्थल पर बुद्ध-धर्म के संबंध में जो मुख्य मान्यताएँ हैं, उनका संग्रह उपलब्ध हो जाए, ऐसा संग्रह जिसमें उन मुख्य मान्यताओं का मूल्यांकन आधुनिक ज्ञान की दृष्टि से किया गया हो। यहाँ मौलिकता का दावा नहीं किया गया है। इसमें उपलब्ध अधिकांश सामग्री भली प्रकार ज्ञात पुरातत्वविदों के ग्रन्थों में प्राप्य है। पालि और संस्कृत के ग्रन्थों से लिए गए उद्धरणों से युक्त होने के बावजूद यहाँ यह दावा नहीं किया गया है कि यह कृति पालि और संस्कृत पांडित्य का प्रतिफल है। अपने स्वामी की सेवा में लगे हुए एक शिष्य की विनम्र आदरांजलि के अतिरिक्त यह और कुछ नहीं।\n\nअपने स्वामी की शिक्षाओं को लोगों के सामने उपस्थित करते समय शिष्य के लिए यह अनिवार्य है कि वह उन मान्यताओं को आँख से ओझल न होने दे, जो उन शिक्षाओं का मूलाधार है। जहां तक भगवान बुद्ध की बात है सत्य ही उनकी अधिकार वाणी है और शिष्य को सत्य का ही अनुकरण करना चाहिए। इसलिए बौद्ध धर्म की जितनी भी शाखाएँ हैं वे सभी इस सिद्धान्त को मान्य ठहराती हैं कि भगवान बुद्ध की देशना के लिए तर्क संगत होना या सत्यानुयायी होना अनिवार्य है। आधुनिक ज्ञान की पृष्ठभूमि में बौद्ध धर्म का प्रतिपादन करते हुए ग्रंथ के रचयिता ने अपनी बौद्ध स्थिति के साथ कभी भी समझौता नहीं किया है बल्कि केवल उस आदर्श का अनुकरण किया है जो बौद्धों में आरंभिक काल से प्रतिष्ठित था। यदि वह बौद्ध धर्म को किसी हद तक आधुनिकता का जामा पहनाने में सफल हो गया तो उसने आधुनिक विचारों को थोड़े से बौद्ध धर्म से चुपड़ कर ऐसा नहीं किया है बल्कि बौद्ध धर्म की सभी मान्यताओं की गहराई में जाकर वहौन जो सत्य छिपा रहा है, उसे उजागर करके ही ऐसा किया है।\n\nयूरोप और अमरीका के विचारशील लोग बौद्ध धर्म की ओर आकर्षित हुए हैं इस समय वहाँ ऐसी संस्थाएं संगठित हो गईं है जिंका उद्देश्य बौद्ध धर्म का प्रचार करना है। महाबोधि सोसाइटी की एक शाखा जिसका प्रधान कार्यालय शिकागो में है, अमरीका में महत्वपूर्ण काम कर रही है। सान फ़्रांससिस्को में एक जापानी बौद्ध मिशन है जो धर्म की ज्योति नाम से एक पत्रिका का प्रकाशन कर रहा है कहा जाता है कि इस पत्रिका का अमरीका में बहुत प्रचार है। लीपजिंग (जर्मनी) में एक बौद्ध संस्था है जो डेर बुद्धिस्ट नाम से एक पत्रिका प्रकाशित करने के अलावा व्याख्यानों तथा सस्ते साहित्य के माध्यम से भी बौद्ध धर्म का प्रचार कर रही है। कुछ पौराणिक राष्ट्रवादी मान्यताओं को छोड़ दिया जाए तो इसमे कुछ संदेह नहीं की बौद्ध धर्म पाश्चात्य के लोगों को भी आकर्षित करेगा। यह भी सत्य है की ऐसा भी कहा जाता है की बौद्ध धर्म इतना अधिक पवित्र है की यह उन लोगों को आकर्षित नहीं कर सकता जो शादी विवाह करने को ऊंचे विचार के जीवन का बाधक नहीं मानते। इस दृष्टि से बौद्ध धर्म का मूल्यांकन करने पर भी बौद्ध धर्म के लिए कोई चिंता की बात नहीं है। आरंभिक काल से ही बौद्ध धर्म के ऐसे संप्रदाय चले आ रहे हैं जिनकी स्थापना है कि ग्रहस्थ भी अर्हत्व का लाभ कर सकता है एक ऐसा धर्म जो इतना लचीला है की वह एक ओर तो नेपाल के वज्राचार्यों (विवाहि) का अपने में समावेश कर सकता है और दूसरी ओर श्रीलंका के स्थविरों (अविवाहित) का, उसमें इतनी गुंजाईश अवश्य है कि उसमें एक ओर तपस्वी जीवन और एक ओर ग्रहस्थ जीवन के मंजों का दोनों का समावेश हो सके। \n\nएक प्रसिद्ध इतिहावेत्ता ने भारत में बौद्ध धर्म की पुनर स्थापना को स्वीकार किया है। शिक्षा तथा स्वतंत्र चिंतन के विस्तार के साथ यह संभव नहीं कि बौद्ध धर्म उन चिंतन शील भारतीयों को आकर्षित कर सके जिन्हें अब न राम से और न रहीम से कुछ भी लेना देना रहा है, न कृष्ण और क्राइस्ट से, न काली या लक्ष्मी से न मारी या मैरी से। ऐसे संकेतों की भी कमी नहीं है जो यह प्रकट करते हैं कि लोग उस भगवान बुद्ध की शिक्षाओं में स्थायी दिलचस्पी लेने लगे हैं। जिनके बारे में एक समय ऐसी मान्यता थी कि उनका जन्मभारत में इसलिए हुआ था कि वह दुनिया भर के लोगों के पापों का भर अपने सिर ओढ़ सकें जैसे-जैसे स्वदेशी भावना की जड़ें मजबूत होंगी वाइए-वैसे शाक्य मुनि का नाम जो इस समय अप्रकट है, निश्चयात्मक रूप से अपनी चमक-धमक और पूरी शान के साथ उभरने वाला है। \n\nयह ठीक ही कहा गया है कि सभ्य जगत अपनी नैतिक मान्यताओं के आश्रित स्थित है, अपनी आध्यात्मिक मान्यताओं के नहीं। जो शक्ति सभ्य समाज का मूलाधार है और संभाले हुए है वह न तो आत्मा-परमात्मा संबंधी विश्वास है, न तीन में एक विश्वास, न ईश्वर की सर्वव्यापकता और सर्वज्ञता का विश्वास, बल्कि सच्चाई, दान शीलता, न्यायप्रियता, शनशीलता, भ्रातृभाव, थोड़े में वह सब कुछ जो धर्म शब्द के अंतर्गत समाविष्ट है। सम्राट अशोक ने बौद्ध धर्म को अपने शासन का मूलाधार बनाकर ठीक ही किया था। जब तक इस धर्म को सभी राष्ट्रों द्वारा स्वीकारा नहीं जाता हम न संसार में शांति की आशा कर सकते हैं और न संसार की सुरक्षा की।", "id": "543244", "title": "दि एसेंस ऑफ बुद्धिज़्म"}
{"url": "https://hi.wikipedia.org/wiki?curid=543252", "text": "फ़्राँस राष्ट्रीय फुटबॉल टीम\n\nफ़्राँस राष्ट्रीय फुटबॉल टीम () अंतरराष्ट्रीय फुटबॉल प्रतियोगिताओं में फ़्राँस का प्रतिनिधित्व करती है और और फ्रेंच फुटबॉल संघ (एफ.एफ.एफ.) द्वारा नियंत्रित किया जाती है। राष्ट्रीय टीम लोकप्रिय रूप से \"लेस ब्लेउस\" (नीले) के रूप में जानी जाती है, क्योंकि उनकी वर्दी का रंग नीला है। फ्रांस ने 1904 में अपनी पहली आधिकारिक मैच खेला है और आज मुख्य रूप से पेरिस में स्थित स्टेड डी फ्रांस में अपने घरेलू मैच खेलती है।\n\nराष्ट्रीय टीम ने एक फीफा विश्व कप खिताब, दो यूईएफए यूरो, ओलंपिक टूर्नामेंट और दो फीफा कोन्फिडरेशन्स कप जीत लिया है। अर्जेंटीना के साथ, यह फीफा द्वारा आयोजित तीन सबसे महत्वपूर्ण पुरुषों के खिताब जीतने के लिए केवल राष्ट्रीय टीमों है। फ्रांस की अपने पड़ोसियों इटली और स्पेन के साथ एक मजबूत प्रतिद्वंद्विता है।\n", "id": "543252", "title": "फ़्राँस राष्ट्रीय फुटबॉल टीम"}
{"url": "https://hi.wikipedia.org/wiki?curid=543297", "text": "१९७३ यूईएफए कप फाइनल\n\n१९७३ यूईएफए कप फाइनल एक फुटबॉल मैच था जो इंग्लैंड के लिवरपूल और पश्चिम जर्मनी के बोरशिया मौनचेंगलाडबाख के बीच दो चरण मे खेला गया था। पहला चरण 10 मई 1973 को लिवरपूल के घरेलू स्टेडियम में खेला गया था, जो लिवरपूल ने 3-0 से जीता था और दूसरे चरण बोरशिया मौनचेंगलाडबाख के घरेलू मैदान पर 23 मई 1973 पर खेला गया था, जो मौनचेंगलाडबाख ने 2-0 से जीता था।\n\nइस परिणाम के साथ लिवरपूल कुल स्कोर 3-2 पर १९७३ का यूईएफए कप फाइनल जीता। और यह लिवरपूल की पहली यूरोपीय ट्रॉफी थी।\n\nलिवरपूल समग्र पर 3-2 जीत हासिल की\n\n\n", "id": "543297", "title": "१९७३ यूईएफए कप फाइनल"}
{"url": "https://hi.wikipedia.org/wiki?curid=543298", "text": "वल्लभनगर विधानसभा क्षेत्र (राजस्थान)\n\nवल्लभनगर विधानसभा क्षेत्र राजस्थान में उदयपुर जिले में स्थित विधान सभा क्षेत्र है। यह क्षेत्र उदयपुर लोक सभा निर्वाचन क्षेत्र के अन्तरगत आता है।\nवल्लभनगर में सर्वप्रथम 1952 चुनाव हुए।\n", "id": "543298", "title": "वल्लभनगर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543299", "text": "उदयपुर ग्रामीण विधानसभा क्षेत्र (राजस्थान)\n\nउदयपुर ग्रामीण विधानसभा क्षेत्र राजस्थान में उदयपुर जिले में स्थित विधान सभा क्षेत्र है। यह क्षेत्र उदयपुर लोक सभा निर्वाचन क्षेत्र के अन्तरगत आता है। इस विधानसभा क्षेत्र में जनजाति बहुल समाज रहता है।\nउदयपुर ग्रामीण में सर्वप्रथम 1977 चुनाव हुए।\n", "id": "543299", "title": "उदयपुर ग्रामीण विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543300", "text": "उदयपुर विधानसभा क्षेत्र (राजस्थान)\n\nउदयपुर विधानसभा क्षेत्र अथवाउदयपुर नगर विधानसभा क्षेत्र राजस्थान में उदयपुर जिले में स्थित विधान सभा क्षेत्र है। यह क्षेत्र उदयपुर लोक सभा निर्वाचन क्षेत्र के अन्तरगत आता है।\nउदयपुर में सर्वप्रथम 1952 चुनाव हुए।\n", "id": "543300", "title": "उदयपुर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543302", "text": "सलूम्बर विधानसभा क्षेत्र (राजस्थान)\n\nसलूम्बर विधानसभा क्षेत्र राजस्थान में उदयपुर जिले में स्थित विधान सभा क्षेत्र है। यह क्षेत्र उदयपुर लोक सभा निर्वाचन क्षेत्र के अन्तरगत आता है।\nसलूम्बर में सर्वप्रथम 1952 चुनाव हुए।\n", "id": "543302", "title": "सलूम्बर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543303", "text": "मावली विधानसभा क्षेत्र (राजस्थान)\n\nमावली विधानसभा क्षेत्र राजस्थान में उदयपुर जिले में स्थित विधान सभा क्षेत्र है। यह क्षेत्र उदयपुर लोक सभा निर्वाचन क्षेत्र के अन्तरगत आता है।\nमावली में सर्वप्रथम 1957 चुनाव हुए।\n", "id": "543303", "title": "मावली विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543307", "text": "बीना काक\n\nबीना काक (जन्म १५ फ़रवरी १९५४) भारतीय राजनीतिज्ञा एवं बॉलीवुड अभिनेत्री हैं।\nकाक ने १९७८ में उदयपुर के महाविद्यालय से गृह विज्ञान में स्नातक की शिक्षा प्राप्त की। उन्होंने बरोडा विश्वविद्यालय, गुजरात से स्नातकोत्तर की शिक्षा पूर्ण की। उनकी बहन, कमला भासिन लेखिका एवं महिला अधिकार कार्यकर्ता हैं। उनकी बेटी अमृता काक पार्श्व गायिका हैं।\nकाक राजस्थान विधान सभा में सुमेरपुर विधानसभा क्षेत्र से चार बार विधायक रह चुकी हैं। वो राजस्थान सरकार में पर्यटन एवं सांस्कृतिक मामलों के राज्य मंत्री भी रह चुकी हैं।\n\nकाक २०१३ के राजस्थान विधानसभा चुनाव में भाजपा उम्मीदवार से ४२६४३ मतों से पराजित हुई।\n", "id": "543307", "title": "बीना काक"}
{"url": "https://hi.wikipedia.org/wiki?curid=543308", "text": "अमृता काक\n\nअमृता काक भारतीय पार्श्व गायिका हैं। वो राजनीतिज्ञा बीना काक की पुत्री हैं।\n", "id": "543308", "title": "अमृता काक"}
{"url": "https://hi.wikipedia.org/wiki?curid=543321", "text": "माया देवी मंदिर, लुंबिनी\n\nमाया देवी मंदिर प्राचीन बुद्ध मंदिर है जो कि लुंबिनी, नेपाल, के युनेस्को विश्व धरोहर स्थल में स्थित है। यह पारंपरिक तौर पर गौतम बुद्ध का जन्मस्थान माने जाने वाले लुंबिनी का मुख्य मंदिर है। यह पवित्र कुंड पुष्करणी और पवित्र बगीचे के निकटस्थ है। इस स्थल से प्राप्त हुए सबसे पुराने पुरातात्त्विक अवशेष ईसा पूर्व तीसरी शताब्दी की अशोक द्वारा निर्मित ईंट की इमारत थीं, परन्तु 2013 में ईसा पूर्व छठी शताब्दी के लकड़ी से बने मंदिर की ख़ोज हुई। \n\nअंतरराष्ट्रीय पुरातत्वविदों के एक दल ने नवम्बर 2013 में माया देवी मंदिर के अंदर खुदाई शुरू की। इस उत्खनन का नेतृत्वकर्ता यूनाईटेड किंगडम के डरहम विविद्यालय के रोबिन कॉनिंगहम और पशुपति क्षेत्र विकास न्यास के कोष प्रसाद आचार्य ने किया। कॉनिंगहम के अनुसार \"बुद्ध के जीवन से जुड़ी यह पहली पुरातात्विक वस्तु है\"।\n\nयूनिवर्सिटी कॉलेज लंदन में दक्षिण एशियाई पुरातत्व की प्राध्यापक जूलिया शॉ ने चेताया था कि यह ख़ोजा गया मंदिर बुद्ध के समय से पूर्व की जाने वृक्ष पूजा का भी प्रतिनिधित्व कर सकता है व इसमें और अनुसंधान की जरूरत है।\n", "id": "543321", "title": "माया देवी मंदिर, लुंबिनी"}
{"url": "https://hi.wikipedia.org/wiki?curid=543345", "text": "वृन्दावन शोध संस्थान\n\nवृन्दावन शोध संस्थान भारतीय (विशेषतः बृज सभ्यता) को समर्पित संस्थान है।\n\nइसका संचालन वृन्दावन शोध समिति के द्वारा किया जाता है। इस समिति की शासी परिषद संस्थान का पूर्ण प्रबन्धन करती हैं। शासी परिषद्‌ में केन्द्र व उत्तर प्रदेश सरकार के संस्कृति सचिव, राष्ट्रीय संग्रहालय व राष्ट्रीय अभिलेखागार, नई दिल्ली के महानिदेशक, मथुरा के जिलाधिकारी एवं मथुरा राजकीय संग्रहालय के निदेशक पदेन सदस्य होते हैं। अन्य सदस्यों का मनोनयन सामान्य परिषद के सदस्यों में से किया जाता है। शासी परिषद द्वारा नियन्त्रित संस्थान की पूर्ण व्यवस्था व देखरेख निदेशक द्वारा की जाती है।\n\n(1) हिन्दी, संस्कृत तथा अन्य भाषाओं की पाण्डुलिपियों का संग्रहण, संरक्षण एवं अध्ययन, विशेषतः ब्रज क्षेत्र की कला, संस्कृति, साहित्य एवं इतिहास से संबंधित। न शोध संस्थान की स्थापना हुई।\n\n(2) विलुप्त एवं नष्ट होती हुई सांस्कृतिक विरासत जिसमें पाण्डुलिपियाँ, पुरातात्विक सामग्री, कलाकृतियाँ सम्मिलित हैं (विशेषतः ब्रज क्षेत्र की) को बचाना।\n\n(3) भारतीय विशेषतः ब्रज क्षेत्र की कला, संस्कृति एवं इतिहास में अनुसंधान को प्रोत्साहन।\n\n(4) पाण्डुलिपियों, पुरातात्विक महत्व की सामग्री, सामाजिक, धार्मिक, साहित्यिक, सांस्कृतिक व ऐतिहासिक महत्व की सामग्री के संरक्षण हेतु अत्याधुनिक संरक्षण प्रयोगशाला की स्थापना, ऐसी सामग्री के संरक्षण हेतु उपयोग में लाई जाने वाली वैज्ञानिक विधियों एवं उपकरणों पर अनुसंधान तथा संरक्षण कार्य में संलग्न व्यक्तियों व संगठनों के अनुरोध पर उचित शुल्क पर उन्हें उपरोक्त सुविधाएं उपलब्ध कराना।\n\n(5) पुरातात्विक व सांस्कृतिक महत्व की सामग्री के संरक्षण हेतु ज्ञान के प्रसार के लिये केन्द्र स्थापित करना, प्रशिक्षण कार्यक्रम चलाना तथा प्रकाशन।\n\n(6) कैटलॉग तथा महत्वपूर्ण मूलपाठ के समीक्षात्मक संस्करणों, अनुसंधान कार्यों के परिणामों व अन्य उपयोगी पुस्तकों का प्रकाशन।\n\n(7) संस्कृत, हिन्दी, कला, साहित्य, समाज शास्त्र तथा भारतीय ज्ञान, विशेषतः ब्रज क्षेत्र से संबंधित के अध्ययन एवं अनुसंधान को प्रोत्साहन।\n\n(8) उपरोक्त उद्देश्यों की पूर्ति हेतु विश्वविद्यालयों, संग्रहालयों पुस्तकालयों एवं अन्य भारतीय शैक्षिक संस्थानों से सहयोग।\n\n(9) व्याख्यानों, प्रदर्शनियों, सम्मेलनों व अन्य सांस्कृतिक गतिविधियों का आयोजन, ब्रज की कला, संस्कृति व साहित्य के संरक्षण एवं प्रचार-प्रसार से जुड़े विद्वानों व लेखकों को शोधवृत्ति व पुरूस्कार प्रदान कराना।\n\n(10) ब्रज भाषा-अंग्रेज़ी शब्दकोश के प्रकाशन का प्रस्ताव।\n\n(11) सांस्कृतिक जन चेतना जागृत करने के उद्देश्य से इन्टर्नशिप कार्यक्रम।\n\n(12) आधुनिकतम सूचना उपकरणों पर संग्रह के विषय में जानकारी उपलब्ध कराना।\n\nवृन्दावन शोध संस्थान की स्थापना हाथरस (उत्तर प्रदेश) में जन्मे स्कूल ऑफ इण्डियन एण्ड अफ्रीकन स्टडीज, लंदन विश्‍वविद्यालय के प्रवक्ता डॉ॰ रामदास गुप्त ने ब्रज क्षेत्र की समय के प्रभाव से नष्ट प्राय होता है। महत्वपूर्ण पाण्डुलिपियाँ एवं कलानिधियों के संग्रह, संरक्षण, शोध व प्रकाशन के उद्‌देश्य से 24 नवम्बर सन्‌ 1968 में बिहार पंचमी के पुण्य पर्व पर की थी। संस्थान का उद्‌घाटन तत्कालीन प्रखयात विद्वान एवं तत्कालीन केन्द्रीय मन्त्री डॉ॰ कर्ण सिंह ने किया था।\n\nब्रज संस्कृति के संरक्षण व संपोषण हेतु संस्थापित वृन्दावन शोध संस्थान प्रारम्भ में वृन्दावन के लोई बाजार स्थित हाथरस वाली धर्मशाला में डॉ॰ रामदास गुप्ता द्वारा व्यक्तिगत आर्थिक संसाधन के द्वारा संचालित हुआ। कालान्तर में इसे भारत सरकार व उत्तर प्रदेश सरकार संस्कृति विभागों से आवर्तक अनावर्तक अनुदान प्राप्त होने लगा। अतएवं सरकार द्वारा प्राप्त आर्थिक सहायता से वृन्दावन शोध संस्थान सन्‌ 1985 में वृन्दावन के रमणरेती क्षेत्र स्थित दाऊजी की बगीची (सिद्व सन्त ब्रह्मलीन रामकृष्णदास जी पण्डित बाबा की भजन स्थली) स्थित नव निर्मित भवन में स्थानान्तरित हो गया। \n\n", "id": "543345", "title": "वृन्दावन शोध संस्थान"}
{"url": "https://hi.wikipedia.org/wiki?curid=543355", "text": "दक्षिण एशियाई भोजन में प्रयुक्त पादप\n\nदक्षिण एशिया और विशेषतः भारतीय, भोजन अधिकांशतः शाकमय होता है जिसमें विभिन्न प्रकार के फल, सब्जियाँ, अन्न, तथा मसाले होते हैं।\n\nइस लेख में दणिण एशिया के देशों के भोजन में प्रयुक्त पौधों के नाम विभिन्न भाषाओं में दिए गये हैं।\n", "id": "543355", "title": "दक्षिण एशियाई भोजन में प्रयुक्त पादप"}
{"url": "https://hi.wikipedia.org/wiki?curid=543356", "text": "बँधुआ मज़दूर\n\nवह व्यक्ति जो लिए हुए ऋण को चुकाने के बदले ऋणदाता के लिए श्रम करता है या सेवाएँ देता है, बँधुआ मजदूर (Debt bondage या bonded labor) कहलाता है। इन्हें 'अनुबद्ध श्रमिक' या 'बंधक मज़दूर' भी कहते हैं। कभी-कभी बंधुआ मजदूरी एक पीढी से दूसरी पीढ़ी तक चलती रहती है।\n\nप्राचीन यूनान में बंधुआ मजदूरी बहुत प्रचलित थी। वर्तमान समय में अनुबद्ध श्रम सबसे अधिक दक्षिण एशिया होता है। बंधुआ मजदूरी को समाप्त करने के उद्देश्य से भारत में सन् १९७६ में कानून बनाकर इसे अवैध घोषित किया गया।\n\n", "id": "543356", "title": "बँधुआ मज़दूर"}
{"url": "https://hi.wikipedia.org/wiki?curid=543358", "text": "नीलम कपूर\n\nनीलम कपूर भारत सरकार की पत्र सूचना कार्यालय की प्रमुख तथा मुख्य प्रवक्ता हैं। वे भारतीय सूचना सेवा की 1982 बैच की अधिकारी हैं, जिन्होने सूचना एवं प्रसारण मंत्रालय, भारत सरकार की विभिन्न मीडिया इकाइयों में विभिन्न पदों जैसे केंद्रीय फिल्म समारोह निदेशालय के निदेशक; समाचार पत्रों के पंजीयक व डी॰ ए॰ वी॰ पी॰ की महानिदेशक आदि के लंबे कैरियर में वित्त, सूचना एवं प्रसारण मंत्रालयों के लिए प्रचार संभाला है और कार्य किया है। \n", "id": "543358", "title": "नीलम कपूर"}
{"url": "https://hi.wikipedia.org/wiki?curid=543365", "text": "एम॰ फातिमा बीबी\n\nन्यायमूर्ति फातिमा बीबी (जन्म: 30 अप्रैल 1927) सर्वोच्च न्यायालय की पूर्व न्यायाधीश हैं। वे वर्ष 1989 में इस पद पर नियुक्त होने वाली पहली भारतीय महिला हैं। उन्हें 3 अक्टूबर 1993 को राष्ट्रीय मानवाधिकार आयोग (भारत) की सदस्य बनाया गया। उनका पूरा नाम मीरा साहिब फातिमा बीबी है। वे तमिलनाडू की पूर्व राज्यपाल भी रह चुकी हैं।\n\nन्यायमूर्ति एम. फातिमा बीवी का जन्म केरल के पथानामथिट्टा में हुआ था। उनके पिता का नाम मीरा साहिब और माँ का नाम खदीजा बीबी है। उनकी विद्यालयी शिक्षा कैथीलोकेट हाई स्कूल, पथानामथिट्टा से हुई। उन्होने यूनिवर्सिटी कॉलेज, त्रिवेंद्रम से स्नातक और लॉ कॉलेज, त्रिवेंद्रम से एल एल बी किया। 14 नवम्बर 1950 को वे अधिवक्ता के रूप में पंजीकृत हुयी, मई, 1958 में केरल अधीनस्थ न्यायिक सेवा में मुंसिफ़ के रूप में नियुक्त हुयी, 1968 में वे अधीनस्थ न्यायाधीश के रूप में पदोन्नत हुयी। 1972 में मुख्य न्यायिक मजिस्ट्रेट, 1974 में जिला एवं सत्र न्यायाधीश, 1980 में आयकर अपीलीय ट्रिब्यूनल की न्यायिक सदस्य और 8 अप्रैल 1983 को उन्हें उच्च न्यायालय में एक न्यायाधीश के रूप में नियुक्त किया गया। 06 अक्टूबर 1989 को वे सर्वोच्च न्यायालय की न्यायाधीश नियुक्त हुई। जहां से 24 अप्रैल 1992 को वे सेवा निवृत हुई। \n", "id": "543365", "title": "एम॰ फातिमा बीबी"}
{"url": "https://hi.wikipedia.org/wiki?curid=543367", "text": "शतक (क्रिकेट)\n\nक्रिकेट के खेल में जब एक ही पारी में कोई बल्लेबाज १०० अथवा इससे अधिक रन बना लेता है तो उसे शतक कहते है। यह शब्द \"शतकीय साझेदारी\" के रूप में भी काम में लिया जाता है जब दो बल्लेबाज साथ-साथ बल्लेबाजी करते हुये टीम के कुल स्कोर में १०० रनों की बढोतरी करते हैं।\n\n", "id": "543367", "title": "शतक (क्रिकेट)"}
{"url": "https://hi.wikipedia.org/wiki?curid=543373", "text": "रंजना देसाई\n\nन्यायमूर्ति रंजना प्रकाश देसाई (जन्म: 30 अक्टूबर 1949) सुप्रीम कोर्ट की न्यायाधीश हैं। 13 सितंबर 2011 को वे इस पद पर नियुक्त हुई हैं।\n\nश्रीमती देसाई का जन्म 30 अक्टूबर 1949 को हुआ था। वे 1970 में एल्फिंस्टन कॉलेज मुंबई से कला में स्नातक और 1973 में गवर्नमेंट लॉ कॉलेज, मुंबई से कानून में स्नातक की परीक्षा उत्तीर्ण की। वे 30 जुलाई 1973 को कानूनी पेशे में शामिल हो गयी। 1979 में उन्हें सरकारी अधिवक्ता के रूप में नियुक्त किया गया। 1986 में निवारक नजरबंदी के मामलों के लिए विशेष लोक अभियोजक के रूप में उनकी नियुक्ति हुई। वे 1 नवम्बर 1995 को सरकारी अधिवक्ता, अपीलीय साइड, मुंबई उच्च न्यायालय के पद पर नियुक्त हुई और 15 अप्रैल 1996 को उन्हें मुंबई उच्च न्यायालय का न्यायाधीश बनाया गया। 13 सितंबर 2011 को उनकी नियुक्ति सुप्रीम कोर्ट की न्यायाधीश के रूप में हुई। \n", "id": "543373", "title": "रंजना देसाई"}
{"url": "https://hi.wikipedia.org/wiki?curid=543376", "text": "ज्ञान सुधा मिश्रा\n\nन्यायमूर्ति ज्ञान सुधा मिश्रा (जन्म: 28 अप्रैल 1949) सुप्रीम कोर्ट में न्यायाधीश हैं। वे झारखण्ड उच्च न्यायालय की पहली महिला मुख्य न्यायाधीश रह चुकी हैं। उनके पिता न्यायमूर्ति सतीश चन्द्र मिश्र पटना उच्च न्यायालय के एक पूर्व मुख्य न्यायाधीश थे। वे 16 मार्च 1994 को पटना उच्च न्यायालय की न्यायाधीश नियुक्त हुई। उन्होने झारखंड उच्च न्यायालय में 13 जुलाई 2008 को मुख्य न्यायाधीश के रूप में योगदान दिया। इसके बाद इनका तबादला राजस्थान उच्च न्यायालय कर दिया गया। इन्होंने राजस्थान उच्च न्यायालय में 14 वर्षों तक न्यायाधीश के रूप में काम किया। 30 अप्रैल 2010 को 4 वर्षों के लिए सुप्रीम कोर्ट की न्यायाधीश के रूप में इनकी नियुक्ति हुई।\n\nएक न्यायमूर्ति के रूप में ये समय की पाबंदी को महत्व देने के लिए मशहूर है।\n", "id": "543376", "title": "ज्ञान सुधा मिश्रा"}
{"url": "https://hi.wikipedia.org/wiki?curid=543389", "text": "धवन\n\nधवन एक पंजाबी खत्री लोगों का उपनाम है। यह सनातनी हिन्दू हैं, इनका वर्ण क्षत्रिय है, और गौत्र लखीशन है। सिख और हिन्दू धर्म में जो एक अन्य गौत्र 'धवन' है वह जट/जाट गोत्र है।\n\nवस्तुतः \"धवन\" भेरा (आजकल पाकिस्तान में है।) के मूल निवासी थे, जो कि लगभग 1518 से 1520 के बीच मुसलिमों का प्रभाव अधिक होने के कारण (इसी कालावधी में मुगल बादशाह बाबर ने भारत में आक्रमण कर पहले भेरा को अपने अधिकार में लिया था।) इस समय इन्होंने इस्लाम स्वीकार न कर वहां से पलायन करना उचित समझा और यह सभी भेरा से पलायन कर गये थे, इनमें से अधिकांश जिला झंग में जा बसे और कुछ लाहोर व कुछ अमृतसर की ओर जा बसे थे। झंग में अधिकांश ने सुनार का पेशा तथा लाहोर या अमृतसर वालों ने व्यापार अपनाया था। परंतु यह सभी खत्री धवन (क्षत्रिय) हैं। सभी का गौत्र \"लखीशन\" है। 1947 भारत-पाकिस्तान विभाजन के समय फिर एकबार इन्होंने इस्लाम स्वीकार करने की अपेक्षा झंग व लाहोर इत्यादि से भारत की ओर पलायन करना उचित समझा और फिर यह लगभग भारत के सभी राज्यों में फैल गये। आज लगभग भारत के सभी राज्यों में इनका निवास है।\n\n", "id": "543389", "title": "धवन"}
{"url": "https://hi.wikipedia.org/wiki?curid=543392", "text": "१९७४ यूईएफए कप फाइनल\n\n१९७४ यूईएफए कप फाइनल एक फुटबॉल मैच था जो इंग्लैंड के टॉटनहम हॉटस्पर और नीदरलैंड के फेनूर्ड के बीच दो चरण मे खेला गया था। फेनूर्ड समग्र पर 4-2 की जीत के बाद कप जीता। टोटेनहम के समर्थक फेनूर्ड की जीत के बाद, रॉटरडैम शहर में दूसरे चरण के बाद दंगे शुरू कर दिये।\n\nफेनूर्ड समग्र पर 4-2 जीत हासिल की\n\n\n", "id": "543392", "title": "१९७४ यूईएफए कप फाइनल"}
{"url": "https://hi.wikipedia.org/wiki?curid=543393", "text": "सुन्दर लाल\n\nसर सुन्दर लाल (21 मई 1857 - 13 फ़रवरी 1918) भारत के न्यायविद तथा शिक्षाशास्त्री थे। वे इलाहाबाद विश्वविद्यालय के प्रथम भारतीय कुलपति तथा बनारस हिन्दू विश्वविद्यालय के प्रथम कुलपति थे। \n", "id": "543393", "title": "सुन्दर लाल"}
{"url": "https://hi.wikipedia.org/wiki?curid=543401", "text": "सुजाता मनोहर\n\nन्यायमूर्ति सुजाता वसंत मनोहर (जन्म: 28 अगस्त 1934) सुप्रीम कोर्ट की न्यायाधीश और राष्ट्रीय मानवाधिकार आयोग (भारत) की सदस्य रह चुकी है।\n\n28 अगस्त 1934 में जन्मी सुजाता मनोहर एक मजबूत कानूनी पृष्ठभूमि वाले परिवार में पैदा हुईं। उनके पिता गुजरात उच्च न्यायालय के मुख्य न्यायाधीश रह चुके हैं। उनकी प्रारंभिक शिक्षा मुंबई में हुई। तत्पश्चात एल्फिंस्टन कॉलेज, मुंबई से स्नातक करने के बाद लेडी मार्गरेट हॉल, ऑक्सफोर्ड, ब्रिटेन चली गईं जहां उन्होने दर्शन शास्त्र, राजनीति शस्त्र और अर्थशास्त्र की पढ़ाई की। 14 फ़रवरी 1958 को उन्होने अधिवक्ता की पढ़ाई हेतु दाखिला लिया। 1970-71 के दौरान उन्हें सहायक सरकारी अधिवक्ता, सिटी सिविल कोर्ट, बॉम्बे में नियुक्त किया गया। 23 जनवरी 1978 से वे मुंबई उच्च न्यायालय का अतिरिक्त न्यायाधीश नियुक्त किया गया। 28 नवम्बर 1978 को उन्हें स्थायी न्यायाधीश के रूप में नियुक्त किया गया। 15 जनवरी 1994 में वे मुंबई उच्च न्यायालय की मुख्य न्यायाधीश बनीं। 21 अप्रैल 1994 में उन्हें केरल उच्च न्यायालय के मुख्य न्यायाधीश के रूप में स्थानांतरित किया गया। 8 नवम्बर 1994 को वे सुप्रीम कोर्ट की न्यायाधीश बनीं और 27 अगस्त 1999 को इस पद से सेवानिवृत हुई।\n", "id": "543401", "title": "सुजाता मनोहर"}
{"url": "https://hi.wikipedia.org/wiki?curid=543405", "text": "जयेन्द्र सरस्वती\n\nजयेन्द्र सरस्वती (जन्म १८ जुलाई १९३५ सुब्रहमण्यम महादेव अय्यर) दक्षिण भारत के तमिलनाडु राज्य में काँचीपुरम नगर में स्थित काँची कामकोटि पीठ ६९वें शंकराचार्य हैं। उन्हें वेदों के ज्ञाता माना जाता है और जून 2003 में उन्हें काँची पीठ के शंकराचार्य के पद पर आसीन हुए पचास वर्ष हो गए। सन् १९८३ में उन्होंने शंकर विजयेन्द्र सरस्वती को अपना उत्तराधिकारी घोषित किया था।\n", "id": "543405", "title": "जयेन्द्र सरस्वती"}
{"url": "https://hi.wikipedia.org/wiki?curid=543414", "text": "श्रम कानून\n\nश्रम सन्नियमन या श्रम कानून (Labour law या employment law) किसी राज्य द्वारा निर्मित उन कानूनों को कहते हैं जो श्रमिक (कार्मिकों), रोजगारप्रदाताओं, ट्रेड यूनियनों तथा सरकार के बीच सम्बन्धों को पारिभाषित करतीं हैं।\n\nऔद्योगिक सन्नियम का आशय उस विधान से है जो औद्योगिक संस्थानों, उनमें कार्यरत श्रमिकों एवं उद्योगपतियों पर लागू होता है। इसे हम दो भागों में बांट सकते हैंः-\n\n\nउद्योग तथा श्रम सम्बन्धी विधान में से वे सब अधिनियम आते हैं जो कारखाने तथा श्रमिकों के काम की दशाओं का नियमन (रेगुलेशन) करते हैं तथा कारखानों के मालिकों और श्रमिकों के दायित्व का उल्लेख करते हैं। कारखाना अधिनियम, 1948, औद्योगिक संघर्ष अधिनियम, 1947, भारतीय श्रम संघ अधिनियम, 1926, भृति-भुगतान अधिनियम, 1936, श्रमजीवी क्षतिपूर्ति अधिनियम, 1923 इत्यादि उद्योग तथा श्रम सम्बन्धी विधान की श्रेणी में आते हैं।\n\nसामाजिक सुरक्षा सम्बन्धी विधान के अन्तर्गत वे समस्त अधिनियम आते हैं जो श्रमिकों के लिए विभिन्न सामाजिक लाभों- बीमारी, प्रसूति, रोजगार सम्बन्धी आघात, प्रॉविडेण्ट फण्ड, न्यूनतम मजदूरी इत्यादि-की व्यवस्था करते हैं। इस श्रेणी में कर्मचारी राज्य बीमा अधिनियम, 1948, कर्मचारी प्रॉविडेण्ट फण्ड अधिनियम, 1952, न्यूनतम भृत्ति अधिनियम, 1948, कोयला, खान श्रमिक कल्याण कोष अधिनियम, 1947, भारतीय गोदी श्रमिक अधिनियम, 1934, खदान अधिनियम, 1952 तथा मातृत्व लाभ अधिनियम, 1961 इत्यादि प्रमुख हैं। भारत में वर्तमान में 128 श्रम तथा औद्योगिक विधान लागू हैं।\n\nवास्तव में श्रम विधान सामाजिक विधान का ही एक अंग है। श्रमिक समाज के विशिष्ट समूह होते हैं। इस कारण श्रमिकों के लिये बनाये गये विधान, सामाजिक विधान की एक अलग श्रेणी में आते हैं। औद्योगगीकरण के प्रसार, मजदूरी अर्जकों के स्थायी वर्ग में\nवृद्धि, विभिन्न देशों के आर्थिक एवं सामाजिक जीवन में श्रमिकों के बढ़ते हुये महत्व तथा उनकी प्रस्थिति में सुधार, श्रम संघों के विकास, श्रमिकों में अपने अधिकारों के प्रति जागरूकता, संघों श्रमिकों के बीच शिक्षा के प्रसार, प्रबन्धकों और नियोजकों के परमाधिकारों में ह्रास तथा कई अन्य कारणों से श्रम विधान की व्यापकता बढ़ती गई है। श्रम विधानों की व्यापकता और उनके बढ़ते हुये महत्व को ध्यान में रखते हुये उन्हें एक अलग श्रेणी में रखना उपयुक्त समझा जाता है।\n\nसिद्धान्तः श्रम विधान में व्यक्तियों या उनके समूहों को श्रमिक या उनके समूह के रूप में देखा जाता है।आधुनिक श्रम विधान के कुछ महत्वपूर्ण विषय है - मजदूरी की मात्रा, मजदूरी का भुगतान, मजदूरी से कटौतियां, कार्य के घंटे, विश्राम अंतराल, साप्ताहिक अवकाश,\nसवेतन छुट्टी, कार्य की भौतिक दशायें, श्रम संघ, सामूहिक सौदेबाजी, हड़ताल, स्थायी आदेश, नियोजन की शर्ते, बोनस, कर्मकार क्षतिपूर्ति, प्रसूति हितलाभ एवं कल्याण निधि आदि है।\n\nश्रम विधान के अग्रलिखित उद्देश्य है -\n\n", "id": "543414", "title": "श्रम कानून"}
{"url": "https://hi.wikipedia.org/wiki?curid=543417", "text": "भारतीय श्रम कानून\n\nभारतीय श्रम कानून से आशय भारत के उन कानूनों से है जो भारत में श्रम एवं रोजगार का नियमन करतीं हैं। भारत में पचास से भी अधिक राष्ट्रीय श्रम कानून तथा बहुत से राज्यनिर्मित श्रम कानून हैं। \n\n", "id": "543417", "title": "भारतीय श्रम कानून"}
{"url": "https://hi.wikipedia.org/wiki?curid=543432", "text": "१९७५ यूईएफए कप फाइनल\n\n१९७५ यूईएफए कप फाइनल एक फुटबॉल मैच था जो नीदरलैंड के त्वेन्ते और पश्चिम जर्मनी के बोरशिया मौनचेंगलाडबाख के बीच दो चरण मे खेला गया था। बोरशिया मौनचेंगलाडबाख समग्र पर 5-1 की जीत के बाद कप जीता। \n\nबोरशिया मौनचेंगलाडबाख समग्र पर 5-1 जीत हासिल की\n", "id": "543432", "title": "१९७५ यूईएफए कप फाइनल"}
{"url": "https://hi.wikipedia.org/wiki?curid=543453", "text": "पाँच जोड़ बाँसुरी\n\nभारतीय ज्ञानपीठ प्रकाशन से सन् १९६९ ई० में प्रकाशित पाँच जोड़ बाँसुरी हिन्दी नवगीत के प्रारम्भिक नवगीत संकलन में से एक है। इस संकलन में ४० रचनाकारों के रचनाएँ प्रकाशित की गई हैं। इस संकलन के सम्पादक चन्द्रदेव सिंह हैं।\n", "id": "543453", "title": "पाँच जोड़ बाँसुरी"}
{"url": "https://hi.wikipedia.org/wiki?curid=543455", "text": "एफसी त्वेन्ते\n\nफुटबॉल क्लब त्वेन्ते () एंसकेडे के शहर से एक डच पेशेवर फुटबॉल क्लब है, वे वर्तमान में एरेदिविसिए में खेल रहे हैं। क्लब, दो स्थानीय क्लबों \"स्पोर्ट्स क्लब एनस्किडे\" और \"एनस्किडे बॉयज़\" के विलय के द्वारा 1965 में बनाया गया था। क्लब हाल ही में 2010 में अपना पहला लीग खिताब जीता है। त्वेन्ते की घरेलू वर्दी का रंग लाल है, जिसकी वजह से टीम का उपनाम लाल है।\n\n", "id": "543455", "title": "एफसी त्वेन्ते"}
{"url": "https://hi.wikipedia.org/wiki?curid=543466", "text": "मरिया अल-क़ीब्टिय्या\n\nमरिया अल-क़ीब्टिय्या (अरबी: مارية القبطية‎) (निधन ६३०) मिस्र की कॉप्टिक ईसाई दास थी।\n", "id": "543466", "title": "मरिया अल-क़ीब्टिय्या"}
{"url": "https://hi.wikipedia.org/wiki?curid=543478", "text": "सुमेरपुर विधानसभा क्षेत्र (राजस्थान)\n\nसुमेरपुर विधानसभा क्षेत्र राजस्थान के पाली जिले के छः विधानसभा निर्वाचन क्षेत्रों में से एक है। यह विधानसभा क्षेत्र पाली लोक सभा निर्वाचन क्षेत्र के अंतर्गत आता है।\n\nइस विधानसभा क्षेत्र का अस्तित्व १९६२ से है।\n", "id": "543478", "title": "सुमेरपुर विधानसभा क्षेत्र (राजस्थान)"}
{"url": "https://hi.wikipedia.org/wiki?curid=543493", "text": "एयर इंडिया उड़ान 101\n\nएयर इंडिया उड़ान 101 () बॉम्बे से लंदन के लिए निर्धारित एयर इंडिया की यात्री उड़ान थी जो दुर्घटनावश 24 जनवरी 1966 को फ़्रांस में मोंट ब्लाँक पहाड़ से टकरा गई थी। दुर्घटना में कर्मीदल के 11 सदस्यों के साथ-साथ सभी 106 यात्रियों की मृत्यु हो गई थी। इसी विमान दुर्घटना में भारतीय परमाणु वैज्ञानिक होमी जहांगीर भाभा की मृत्यु हुई थी।\n\nएयर इंडिया फ़्लाइट 101 बॉम्बे (अब मुम्बई) से लंदन के लिए निर्धारित यात्री उड़ान थी और दुर्घटना वाले दिन बोईंग 707 द्वारा संचालित की जा रही थी। इसका पंजीकरण वी॰टी॰-डी॰एम॰एन॰ (VT-DMN) और नाम कंचनजंगा था। बॉम्बे से उड़ान भरने के पश्चात यह अपने दो निर्धारित ठहरावों, दिल्ली और बेरूत, में रुकने के बाद जिनेवा की तरफ़ जा रही थी। जहाज के पायलट को ऐसा लगा कि वह मोंट ब्लाँक को पार कर चुका है और इसी गलतफ़हमी में उसने जहाज की ऊँचाई कम करनी शुरू कर दी और मोंट ब्लाँक से विमान की टक्कर हो गई। विमान विध्वंस हो गया और सभी 106 यात्रियों और 11 चालक दल के सदस्यों की दुर्घटना में मृत्यु हो गई। यात्रियों में भारतीय वैज्ञानिक और परमाणु ऊर्जा आयोग के अध्यक्ष होमी जहांगीर भाभा भी शामिल थे, जिनका निधन इसी दुर्घटना में हुआ था।\n\nदुर्घटना की जाँच में गठित कमीशन ने पाया कि विमान के पायलट की गलती के कारण यह दुर्घटना हुई। उसने मोंट ब्लाँक से अपनी दूरी का गलत आकलन लगाया और रडार नियंत्रक को यह सूचना दी। नियंत्रक ने विमान की पहाड़ से सही दूरी माप कर के पायलट को सूचित किया। पायलट ने सूचित की गई जानकारी को ग़लत समझा और अनुमान लगाया कि वह मोंट ब्लाँक चोटी को पीछे छोड़ चुका है और उसने विमान की ऊँचाई कम करनी शुरू कर दी व विमान की चोटी से सीधी टक्कर हुई। \n", "id": "543493", "title": "एयर इंडिया उड़ान 101"}
{"url": "https://hi.wikipedia.org/wiki?curid=543501", "text": "कादम्बिनी गांगुली\n\nकादम्बिनी गांगुली (जन्म- 18 जुलाई, 1861, भागलपुर, बिहार; मृत्यु- 3 अक्टूबर, 1923, कलकत्ता, ब्रिटिश भारत) भारत की पहली महिला स्नातक और पहली महिला फ़िजीशियन थीं। यही नहीं भारतीय राष्ट्रीय कांग्रेस के अधिवेशन में सबसे पहले भाषण देने वाली महिला का गौरव भी कादम्बिनी गांगुली को ही प्राप्त है। कादम्बिनी गांगुली पहली दक्षिण एशियाई महिला थीं, जिन्होंने यूरोपियन मेडिसिन में प्रशिक्षण लिया था। इन्होंने कोयला खदानों में काम करने वाली महिलाओं की लचर स्थिति पर भी काफ़ी कार्य किया। बंकिमचन्द्र चट्टोपाध्याय की रचनाओं से कादम्बिनी बहुत प्रभावित थीं। उनमें देशभक्ति की भावना बंकिमचन्द्र की रचनाओं से ही जागृत हुई थी।\nकादम्बिनी गांगुली का जन्म ब्रिटिशकालीन भारत में 18 जुलाई 1861 ई. में भागलपुर, बिहार में हुआ था। उनका परिवार चन्दसी (बारीसाल, अब बांग्लादेश में) से था। इनके पिता का नाम बृजकिशोर बासु था। उदार विचारों के धनी कादम्बिनी के पिता बृजकिशोर ने पुत्री की शिक्षा पर पूरा ध्यान दिया। कादम्बिनी ने 1882 में 'कोलकाता विश्वविद्यालय' से बी.ए. की परीक्षा उत्तीर्ण की थी। \n\n'कोलकाता विश्वविद्यालय' से 1886 में चिकित्सा शास्त्र की डिग्री लेने वाली भी वे पहली महिला थीं। इसके बाद वे विदेश गई और ग्लासगो और ऐडिनबर्ग विश्वविद्यालयों से चिकित्सा की उच्च डिग्रियाँ प्राप्त कीं। देश में भले ही महिलाओं को उच्चतर शिक्षा पाने के लिए लंबा संघर्ष करना पड़ा हो, लेकिन कादम्बिनी गांगुली के रूप में भारत को पहली महिला डॉक्टर 19वीं सदी में ही मिल गई थी। कादम्बिनी गांगुली को न सिर्फ भारत की पहला महिला फ़िजीशियन बनने का गौरव हासिल हुआ, बल्कि वे पहली साउथ एशियन महिला थीं, जिन्होंने यूरोपियन मेडिसिन में प्रशिक्षण लिया था। \nब्रह्म समाज के नेता द्वारकानाथ गंगोपाध्याय से कादम्बिनी का विवाह हुआ था। द्वारकानाथ महिलाओं की स्थिति में सुधार के लिए पहले से ही प्रयत्नशील थे। कादम्बिनी इस क्षेत्र में भी उनकी सहायक सिद्ध हुईं। उन्होंने बालिकाओं के विद्यालय में गृह उद्योग स्थापित करने के कार्य को प्रश्रय दिया। बंकिमचन्द्र चट्टोपाध्याय की रचनाओं से कादम्बिनी बहुत प्रभावित थीं। बंकिमचन्द्र की रचनाएँ उनके भीतर देशभक्ति की भावनाएँ उत्पन्न करती थीं। वे सार्वजनिक कार्यों में भाग लेने लगी थीं।\nकांग्रेस के 1889 के मद्रास अधिवेशन में उन्होंने भाग लिया और भाषण दिया। संस्था के उस समय तक के इतिहास में भाषण देने वाली कादम्बिनी पहली महिला थीं। 1906 ई. की कोलकाता कांग्रेस के अवसर पर आयोजित महिला सम्मेलन की अध्यक्षता भी कादम्बिनी जी ने ही की थी। महात्मा गाँधी उन दिनों अफ़्रीका में रंगभेद के विरुद्ध 'सत्याग्रह आन्दोलन' चला रहे थे। कादम्बिनी ने उस आन्दोलन की सहायता के लिए कोलकाता में चन्दा जमा किया। 1914 ई. में जब गाँधीजी कोलकाता आये तो उनके सम्मान में आयोजित सभा की अध्यक्षता भी कादम्बिनी ने ही की।\n3 अक्टूबर, 1923 में कादम्बिनी गांगुली का देहांत कलकत्ता (वर्तमान कोलकाता) में हुआ।\n\n", "id": "543501", "title": "कादम्बिनी गांगुली"}
{"url": "https://hi.wikipedia.org/wiki?curid=543518", "text": "बैरेटा (छोटी पिस्तौल)\n\nबैरेटा (छोटी पिस्तौल) मूल रूप से यूएसए में बनी 20 कैलिबर की सबसे छोटी पिस्तौल थी जिसका अमेरिका के मेरीलैण्ड राज्य (उपनिवेश) के ऐकोकीक शहर में सन् 1985 तक उत्पादन हुआ। क्योंकि 1984 से इटली की बैरेटा कम्पनी ने इसके उन्नत मॉडल बैरेटा 21 A बॉबकैट (अं: Beretta 21 A Bobcat) के नाम से उत्पादन शुरू कर दिया था इसलिये अमरीका की यह सबसे छोटी पिस्तौल अब दुर्लभ शस्त्र की श्रेणी में आ गयी।\n\nआसानी से मनुष्य की हथेली में आ जाने वाली यह पिस्तौल जेब में भी आराम से रखी जा सकती थी। नाथूराम गोडसे ने इसी मॉडल की पिस्तौल से महात्मा गान्धी की हत्या की थी।\n\nमुकदमे के दौरान न्यायालय में नाथूराम गोडसे द्वारा दिये गये बयान के अनुसार इस प्रकार की पिस्तौल उसने नई दिल्ली में एक शरणार्थी से खरीदी थी।\n\nवैसे तो अमूमन आजकल सभी पिस्तौलों की नली फिक्स न होकर एक अलग चैम्बर में आगे-पीछे की ओर को खिसकती हैं। और ऐसा कारतूस के फटने से उत्पन्न गैस के अत्यधिक दवाब के कारण होता है। परन्तु सभी पिस्तौलों की लीक से हटकर इसकी नाल या बैरेल आगे की तरफ से रिवॉल्वर की भाँति स्टील की एक कील में पिरोयी हुई होती है। नाल के ऊपर उठते ही इसका एक-एक कारतूस दगने के बाद उसका पीतल वाला खोखा अपने आप बाहर आ जाता है और ऊपर की उछल जाता है। फायर हो जाने के बाद नाल पुन: अपनी पूर्व स्थिति में आ जाती है। इसके साथ ही इसके नीचे लगी मैगज़ीन में से दूसरा भरा हुआ कारतूस फायर करने हेतु नाली में अपने आप चला जाता है। \n\nइस प्रकार एक के बाद एक लगातार आठ फायर इस पिस्तौल से किये जा सकते हैं। इसके अलावा इसमें फायर करते समय झटका बिल्कुल नहीं लगता और निशाना ठीक बैठता है। परन्तु इसे चलाते समय निशानेबाज को अपना सिर बचाकर रखना होता है अन्यथा पीतल का खोखा चोट पहुँचा सकता है। इसीलिए इसकी नाल पर स्पष्ठ चेतावनी लिखी होती है-\"पिस्तौल चलाने से पूर्व इसकी प्रयोग विधि समझ लें।\"\n\nपरन्तु अब इस पिस्तौल के समुन्नत मॉडल इटली और अमरीका दोनों देशों में बनाये जाने लगे हैं। पॉकेट पिस्टल के रूप में इसकी लोकप्रियता असन्दिग्ध है।\n\n\n", "id": "543518", "title": "बैरेटा (छोटी पिस्तौल)"}
{"url": "https://hi.wikipedia.org/wiki?curid=543522", "text": "एरॉन श्वार्ट्ज\n\nAaron Schwartz.JPG\nएरॉन श्वार्ट्ज (जनम 8 नवम्बर 1986, मृत्यु 11 जनवरी 2013) एक प्रसिद्ध कंप्यूटर प्रोग्रामर थे जिन्हें ऑटोमेटिक न्यूज फीड्स (जिसका एक रूप पॉडकास्ट भी है) के अविष्कार के लिए जाना जाता है। वे सोशल न्यूज वेबसाइट रेडिट के संस्थापक भी थे। 11 जनवरी 2013 में मात्र 26 साल की उम्र में इनकी मृत्यु हुई।\n\nवे इंटरनेट व सूचना को मुफ्त उपलब्ध कराने के पक्षधर थे। इन्हीं प्रयासों में वे कई बार कानून की रेखा भी लाँघ गए जिससे अमेरिकी सरकार ने उन्हें डेटा चोरी और हैकिंग के मामले में आरोपी भी बनाया। \nएरॉन का जनम 8 नवम्बर 1986 को शिकागो में हुआ। इनके पिता के अनुसार उसने 10 साल से भी कम उम्र में अपना पहला कंप्यूटर प्रोग्राम बनाया था जो कि सूडोकू नाम पहेली को हल करने के लिए था। \n\nउन्होंने 13 साल की उ\n\nम्र में लोगों की मदद से तैयार होने वाला ऑनलाइन इंसाइक्लोपीडिया भी तैयार किया, जो बाद में 'विकिपीडिया' की प्रेरणा बना। \n\n17 की उम्र में श्वार्ट्ज स्टैनफोर्ड यूनिवसिर्टी पहुंचे। जहाँ उन्होंने सोशल न्यूज वेबसाइट रेडिट की नींव डाली।\n\nश्वार्ट्ज के पिता का कहना है कि श्वार्ट्ज का बचपन से मानना था कि जिस डिजीटल इन्फॉर्मेशन में कोई लागत न हो, उसे मुफ्त ही उपलब्ध होना चाहिए। उनका यह भी कहना है कि श्वार्ट्ज ने कभी पाइरेसी का समर्थन नहीं किया।\n\nयूनिवसिर्टी में पढ़ाई के दौरान उन्होंने अमेरिकी सरकार के स्टॉप ऑनलाइन पाइरेसी ऐक्ट के खिलाफ आंदोलन भी चलाया क्योंकि इसे वे इंटरनेट की आजादी के खिलाफ मानते थे।\n\n2008 में उनहोंने एक सरकारी वेबसाइट 'पेसर' से ट्रायल पीरियड में ही 1.8 करोड़ पेज डाउनलोड किए और उन्हें मुफ्त बांट दिया जबकि यह साईट प्रति पेज 10 सेंट चार्ज करती थी। चूंकि ट्रायल पीरियड में यह सुविधा मुफ्त उपलब्ध होती है, अतः सरकारी एजेंसियाँ इस मामले में उनके खिलाफ कुछ नहीं कर सकी। \n\nऐसी ही एक साईट जेक्स्टर जो पुराने अकैडमिक जरनल्स को डाउनलोड करने के लिए स्कूलों से सालाना 50 हजार डॉलर से ज्यादा वसूलती है।\n2011 में श्वार्ट्ज ने मेसाच्युट्स इंस्टिट्यूट ऑफ टेक्नॉलजी के कैंपस में छात्रो के लिए उपलब्ध सुविधा के जरिए जेक्स्टर नाम की साइट से लाखों पेज डाउनलोड कर लिए जिसके लिए कैंपस पुलिस ने उन्हें गिरफ्तार कर लिया। उनकी मृत्यु के बाद अमेरिकी सरकार ने इस केस को बंद कर दिया।\n", "id": "543522", "title": "एरॉन श्वार्ट्ज"}
{"url": "https://hi.wikipedia.org/wiki?curid=543526", "text": "राहील शरीफ\n\nजनरल राहील शरीफ (उर्दू: راحیل شریف; जन्म १६ जून १९५६, क़्वेटा, पाकिस्तान) नवम्बर २०१३ से पाकिस्तान के १५वें सेनाध्यक्ष हैं। २९ नवम्बर २०१३ को पाकिस्तान सेना के 15वें सेना प्रमुख के रूप में उन्होंने पदभार संभाला तथा सेवानिवृत्त हो रहे जनरल अशफ़ाक़ परवेज़ कयानी का स्थान लिया। इसके पहले वे इंस्पेक्टर जनरल (ट्रेनिंग ऐंड इवोल्यूशन) के पद पर रहे हैं। उन्हें पाकिस्तान के निशान-ए-इम्तियाज़ व हिलाल-ए-इम्तियाज़ नामक सम्मानों से नवाज़ा जा चुका है। पाकिस्तानी सेनाध्यक्ष के रूप में उन्हें चार सितारा पदवी हासिल है।\n", "id": "543526", "title": "राहील शरीफ"}
{"url": "https://hi.wikipedia.org/wiki?curid=543549", "text": "कमलेश कुमारी\n\nकमलेश कुमारी केंद्रीय रिजर्व पुलिस बल (सी.आर.पी.एफ़) की कांस्टेबल थीं, जो 13 दिसम्बर 2001 को संसद पर हुए आतंकी हमले में शहीद हो गईं। उन्हें मरणोपरांत भारत सरकार द्वारा 2001 में वीरता पुरस्कार अशोक चक्र दिया गया। इस सम्मान का वहीं महत्‍व है जो युद्ध काल में परमवीर चक्र का है। वे अशोक चक्र से सम्मानित होने वाली पहली भारतीय महिला कांस्टेबल बनी।\n\nकांस्टेबल कमलेश कुमारी 1994 में सेना में शामिल हुई और रैपिड एक्शन फोर्स में (आरएएफ) इलाहाबाद में तैनात हुई। उन्हें 12 जुलाई 2001 को 88 महिला बटालियन में तैनात किया गया था। वे जब संसद सत्र में तैनाती के दौरान ब्रावो कंपनी का हिस्सा बनी। 13 दिसम्बर 2001 को सुबह के लगभग 11:50 बजे भारतीय संसद पर हुये आतंकवादी घटना के दौरान वे संसद भवन के भवन के गेट नंबर 11 हेतु बनाए गए आयरन गेट नंबर 1 पर तैनात थी, जहां अवैध रूप से घुसती हुई एम्वेस्डर कार संख्या डीएल -3 सी जे 1527 उन्हें विजय चौक फाटक की ओर जाती हुई दिखाई दी। कमलेश को शक हुआ और वह गेट बंद करने के लिए विजय चौक फाटक की ओर भागी। इसी बीच वह आतंकवादियों की गोलियों का शिकार हो गई। उनके पेट में आतंकवादियों की ग्यारह गोलियां लगी और वह वहीं शहीद हो गयी।\n\n", "id": "543549", "title": "कमलेश कुमारी"}
{"url": "https://hi.wikipedia.org/wiki?curid=543557", "text": "सुखबीर (पंजाबी उपन्यासकार)\n\nसुखबीर, (पंजाबी: ਸੁਖਬੀਰ) (9 जुलाई 1925 - 22 फ़रवरी 2012), उर्फ़ बलबीर सिंह पंजाबी उपन्यासकार, कहानीकार, कवि और निबन्धकार थे। उनका जन्म 9 जुलाई 1925 को सरदार मंशा सिंह और श्रीमती शिव कौर के घर मुम्बई में हुआ था। ह्रदय रोग से 22 फ़रवरी 2012 को उनका निधन हुआ।\n", "id": "543557", "title": "सुखबीर (पंजाबी उपन्यासकार)"}
{"url": "https://hi.wikipedia.org/wiki?curid=543561", "text": "धरती पकड़\n\nधरती पकड़ (शाब्दिक अर्थ: पृथ्वी को मुट्ठी में करना) भारतीय राजनीति के अद्भुत किरदारों के उपनाम है। ये भारत में कम से कम तीन व्यक्तियों के उपनाम है, जो शीर्ष राजनीतिक नेताओं के खिलाफ कई चुनावों में असफल रहे।\n\nचुनावी राजनीति पर आधारित एक व्यंग्य टीवी शो में काका जोगिंदर सिंह को धरती पकड़ उपनाम से संबोधित किया गया था, जबकि दो और व्यक्तियों को धरती पकड़ उपनाम से जाना जाता है। एक हैं भोपाल के एक कपड़ा व्यापारी मोहन लाल, जिन्होने पांच विभिन्न प्रधानमंत्रियों के खिलाफ चुनाव लड़ने और इन सभी चुनावों में जमानत जब्त कराने का रिकॉर्ड बनाया। कानपुर के नगरमल बाजोरिया भी अपने उपनाम धरती पकड़ के नाम से विख्यात हैं। उन्होने 278 से अधिक निर्वाचन क्षेत्रों से चुनाव लड़ने और चुनाव प्रचार के लिए गदहे का प्रयोग करने का रिकॉर्ड बनाया।\n\nभारतीय राजनीति में इस प्रकार के और भी कई अद्भुत किरदार हुये हैं जो बिना धरती पकड़ उपनाम के भी विख्यात हुये हैं,किन्तु धरती पकड़ के नाम से केवल उपरोक्त तीन व्यक्ति ही चर्चित रहे हैं। इन अद्भुत किरदारों को सांकेतिक रूप से एक व्यंग्य कथा का रूप देते हुये उपन्यासकर रवीन्द्र प्रभात ने धरती पकड़ निर्दलीय उपन्यास लिखा है, जो काफी चर्चा में रही हैं।\n\n", "id": "543561", "title": "धरती पकड़"}
{"url": "https://hi.wikipedia.org/wiki?curid=543568", "text": "जैकोबस हेनरीकस वांट हॉफ\n\nजैकोबस हेनरीकस वांट हॉफ, जूनियर (30 अगस्त 1852 - 1 मार्च 1911) एक डच भौतिक और जैविक रसायनज्ञ और रसायन विज्ञान में नोबेल पुरस्कार के पहले विजेता थे। उन्हें रासायनिक गतिकी, रासायनिक साम्य, आसमाटिक दबाव और त्रिविम रसायन के क्षेत्रों में खोजों के लिए जाना जाता है।\n", "id": "543568", "title": "जैकोबस हेनरीकस वांट हॉफ"}
{"url": "https://hi.wikipedia.org/wiki?curid=543578", "text": "नाहूम\n\nनाहूम (Nahum ; हिब्रू : נַחוּם Naḥūm‎) एक लघु नबी थे जिनकी भविष्यवाणियाँ इब्रानी बाइबल (Hebrew Bible) में संगृहीत है। \n\nनबी नाहूम ने एक काव्यग्रंथ की रचना की है जो बाइबिल में संगृहीत है। साहित्यिक दृष्टि से वह बाइबिल के सर्वोत्तम अंशों में से है। इस काव्य में सीरिया की राजधानी के भावी विध्वंस का वर्णन है और वह उस घटना (६१२ ई.पू.) के कुछ पहले ही लिखा गया था। असीरिया ने ७२२ ई.पू. में इसराइल का राज्य नष्ट कर दिया था। नाहूम देशप्रेमी है और उसके हृदय में विदेशी आततायियों के प्रति घृणा कूट कूटकर भरी हुई है। यही नाहूम की भावपूर्ण भाषा का कारण है। बहुत संभव है कि वर्तमान नाहूम ग्रंथ में कई अन्य कवियों की रचनाएँ भी संमिलित हों।\n", "id": "543578", "title": "नाहूम"}
{"url": "https://hi.wikipedia.org/wiki?curid=543579", "text": "अशफ़ाक़ परवेज़ कयानी\n\nजनरल अशफ़ाक़ परवेज़ कयानी पाकिस्तान के सेना प्रमुख रह चुके हैं। वे 2007 से नवंबर 2013 तक इस पद पर रहे।\nउनसे पूर्व इस पद पर परवेज़ मुशर्रफ़ थे और उनके बाद राहील शरीफ।\n", "id": "543579", "title": "अशफ़ाक़ परवेज़ कयानी"}
{"url": "https://hi.wikipedia.org/wiki?curid=543582", "text": "हरमन एमिल फिशर\n\nहरमन एमिल लूई फिशर (9 अक्टूबर 1852 - 15 जुलाई 1919) एक जर्मन रसायनशास्त्री थे जिन्हें 1902 में रसायन शास्त्र में नोबेल पुरस्कार प्राप्त हुआ था। उन्होंने फिशर एस्टरीफिकेशन की खोज की एवं असममित कार्बन परमाणुओं को प्रतीकात्मक रूप से चित्रित करने की विधि, \"फिशर प्रोजेक्शन\" का भी विकास किया।\n", "id": "543582", "title": "हरमन एमिल फिशर"}
{"url": "https://hi.wikipedia.org/wiki?curid=543592", "text": "अपघर्षक\n\nअपघर्षक ऐसे पदार्थ हैं जिन्हें किसी वस्तु के ऊपर रगड़कर उस वस्तु का आकार बदलने या उसे अधिक चिकना (smooth) बनाने का काम आता है। यह प्राकृतिक तथा कृत्रिम पदार्थों को मिलाकर बनाया जाता है और लकड़ी, धातु तथा पत्थरों के प्रमार्जन तथा उनपर चमक पैदा करने के कामों में लाया जाता है। प्राकृतिक अपघर्षकों में कुरुबिंद (कोरंडम, corundum), एमरी, (emery), बालू (sand) तथा विविध प्रकार के पत्थर हैं, जिनका उपयोग पेषण पत्थर और शाणचक्रों (grinding wheels) के बनाने में होता है। दूसरे प्राकृतिक अपघर्षक भी हैं, जो इतने लाभदायक और अधिक उपयोगी नहीं हैं।\nकभी-कभी अपघर्षकों का प्रयोग चिकना बनाने के बजाय खुरदरा बनाने के लिए भी किया जाता है।\n\nबनावटी अपघर्षकों में कारबोरंडम (carborundum), जो कार्बन तथा कुरुबिंद को मिलाकर बनता है, पिसा हुआ लोहा तथा इस्पात हैं। इस्पात से एमरी भी बनाया जाता है। या तो इस्पात को पीसकर, या फिर इस्पात एमरी बनाकर अपघर्षक बनाते हैं। इस्पात एमरी बनाने का नियम यह है कि अच्छे इस्पात को अधिक तपाकर तुंरत जल में डाल देते हैं। इस ठंढे लोहे को यंत्रों द्वारा पीस लिया जाता है।\n\nइन प्राकृतिक तथा बनावटी अपघर्षकों को चिपकनेवाले पदार्थ के साथ मिलाकर पेषण पत्थर या शाणचक्र बनाए जाते हैं। इन चिपकनेवाले पदार्थों में काचित (Vitrified) सिलिकेट, चपड़ा (shellac), संश्लिष्ट रेजिन और रबर मुख्य हैं। विशेष भारी कामों के लिये, या ऐसे कामों के लिये जहाँ धातु को अधिक तीव्र गति पर घिसना होता है, काचित पदार्थ का उपयोग सबसे अधिक होता है।\n\nरबर ऐसे पतले चक्र बनाने के काम में लाया जाता है जिनसे किसी धातु को दो भागों में काटा जाता है। ये चक्र भंगुर नहीं होते और इस प्रकार इनके टूटने का डर नहीं रहता।\n\nअपघर्षक की संरचना पर ध्यान देना जरुरी है,। संरचना से मतलब धर्षक के कणों की एक दूसरे से दूरी से है। दूर दूर रखे गए कण मृदु और तन्य (ductile) धातु को ठीक प्रकार से काट सकते हैं, परंतु पास पास रखे गए कण कठोर तथा भंगुर धातु के लिये उपयुक्त होते हैं। पास पासवाले कण से अच्छी परिसज्जा (finish) होती है और समतल पर चमक आ जाती है।\n\nअपघर्षक के कणों के परिमाण का भी प्रभाव धातु पर पड़ता है। कठोर और भंगुर धातुएँ छोटे कण के अपघर्षक से अच्छी कटती हैं और इसी प्रकार ये अपघर्षक प्रमार्जन के लिय भी ठीक होते हैं। मोटे कण के अपघर्षकों से अधिक धातु कम समय में कट जाती है, परंतु अच्छी परिसज्जा नहीं हो पाती और धातु पर रेखाएँ पड़ जाती हैं।\n", "id": "543592", "title": "अपघर्षक"}
{"url": "https://hi.wikipedia.org/wiki?curid=543605", "text": "स्वान्ते अरहेनियस\n\nस्वान्ते अगस्त अरहेनियस (19 फ़रवरी 1859 - 2 अक्टूबर 1927) एक स्वीडिश वैज्ञानिक थे। वे मूल रूप से एक भौतिकशास्त्री थे, लेकिन उन्हें अक्सर एक रसायनज्ञ के रूप में संदर्भित किया जाता है। उन्हें भौतिक रसायन विज्ञान के संस्थापकों में से एक मान जाता है। उन्हें 1903 में रसायन शास्त्र में नोबेल पुरस्कार से सम्मानित किया गया और वे 1905 में नोबेल संस्थान के निदेशक बने, जहाँ वह अपनी मृत्यु तक बने रहे।\n", "id": "543605", "title": "स्वान्ते अरहेनियस"}
{"url": "https://hi.wikipedia.org/wiki?curid=543610", "text": "मानहानि\n\nकिसी व्यक्ति, व्यापार, उत्पाद, समूह, सरकार, धर्म या राष्ट्र के प्रतिष्ठा को हानि पहुँचाने वाला असत्य कथन मानहानि (Defamation) कहलाता है। अधिकांश न्यायप्रणालियों में मानहानि के विरुद्ध कानूनी कार्यवाही के प्रावधान हैं ताकि लोग विभिन्न प्रकार की मानहानियाँ तथा आधारहीन आलोचना अच्ची तरह सोच विचार कर ही करें।\n\nमानहानि दो रूपों में हो सकती है- लिखित रूप में या मौखिक रूप में। यदि किसी के विरुद्ध प्रकाशितरूप में या लिखितरूप में झूठा आरोप लगाया जाता है या उसका अपमान किया जाता है तो यह \"अपलेख\" कहलाता है। जब किसी व्यक्ति के विरुद्ध कोई अपमानजनक कथन या भाषण किया जाता है। जिसे सुनकर लोगों के मन में व्यक्ति विशेष के प्रति घृणा या अपमान उत्पन्न हो तो वह \"अपवचन\" कहलाता है।\n\nमानहानि करने वाले व्यक्ति पर दीवानी और फौजदारी मुकदमें चलाए जा सकते हैं। जिसमें दो वर्ष की साधारण कैद अथवा जुर्माना या दोनों सजाएँ हो सकती हैं।\n\nसार्वजनिक हित के अतिरिक्त न्यायालय की कार्यवाही की मूल सत्य-प्रतिलिपि मानहानि नही मानी जाती। न्यायाधीशों के निर्णय व गुण-दोष दोनों पर अथवा किसी गवाह या गुमास्ते आदि के मामले में सदभावनापूर्वक विचार प्रकट करना मानहानि नही कहलाती है। लेकिन इसके साथ ही यह आवश्यक है कि इस प्रकार की टिप्पणियाँ या राय न्यायालय का निर्णय होने के बाद ही दिये जाने चाहिएँ।\n\nसार्वजनिक हित में संस्था या व्यक्ति पर टिप्पणी भी की जा सकती है या किसी भी बात का प्रकाशन किया जा सकता है। लेकिन यह ध्यान रखा जाये कि अवसर पड़ने पर बात की पुष्टि की जा सके।\nकानून का यह वर्तमानरूप ही पत्रकारों के लिए आतंक का विषय है।\n\nअधिकांश मामलों में बचाव इस प्रकार हो सकता है \n\nयदि किये गये कथनों का प्रमाण हो हो तो अच्छा बचाव होता है। विशेषाधिकार सदैव अनुबन्धित और सीमित होता है। समाचारपत्रों का यह विशेषाधिकार विधायकों आर न्यायालयों को भी प्राप्त होता है। अतः कहने का तात्पर्य यह है कि आलोचना का विषय सार्वजनिक हित का होना चाहिएऔर स्पष्टरूप से कहे गये तथ्यों का बुद्धिवादी मूल्यांकन होने के साथ-साथ यह पूर्वाग्रह से भी परे होना चाहिए।\n\n", "id": "543610", "title": "मानहानि"}
{"url": "https://hi.wikipedia.org/wiki?curid=543611", "text": "विलियम रामसे\n\nसर विलियम रामसे (1852-1916) एक स्कॉटिश रसायन शास्त्री थे जिन्होंने अक्रिय गैसों की खोज की। 1904 में उन्हें इस खोज के लिए रसायन शास्त्र में नोबेल पुरस्कार से सम्मानित किया गया।\n", "id": "543611", "title": "विलियम रामसे"}
{"url": "https://hi.wikipedia.org/wiki?curid=543613", "text": "अडॉल्फ वॉन बेयर\n\nजोहान फ्रेडरिक विल्हेम एडॉल्फ वॉन बेयर (31 अक्टूबर 1835 - 20 अगस्त 1917) एक जर्मन रसायनज्ञ थे जिन्होंने पहली बार इंडिगो का संश्लेषण किया। उन्हें 1905 में रसायन शास्त्र में नोबेल पुरस्कार से सम्मानित किया गया।\n", "id": "543613", "title": "अडॉल्फ वॉन बेयर"}
{"url": "https://hi.wikipedia.org/wiki?curid=543620", "text": "इसॉन धूमकेतु\n\nसी/2012 एस1 (C/2012 S1) को कॉमेट इसॉन या फिर कॉमेट नेवस्की-नोविचोनोक, के नाम से भी जाना जाता है। सूर्य के काफ़ी समीप से गुजरने वाला ये पुच्छल तारा (कॉमेट) 21 सितम्बर 2012 को विताली नेवस्की तथा अर्त्योम नोविचानोक द्वारा खोज गया। रूस के किस्लोवोद्स्क के समीप स्थित 0.4 मीटर (16 इंच) की परावर्तक दूरबीन इसॉन (ISON, International Scientific Optical Network) द्वारा इस पुच्छल तारे की खोज की गयी।\n", "id": "543620", "title": "इसॉन धूमकेतु"}
{"url": "https://hi.wikipedia.org/wiki?curid=543623", "text": "ब्रायन कोबिका\n\nब्रायन केण्ट कोबिका (जन्म: मई ३०, १९५५) रसायन विज्ञान में नोबेल पुरस्कार विजेता अमेरिकी प्रोफेसर हैं।\n", "id": "543623", "title": "ब्रायन कोबिका"}
{"url": "https://hi.wikipedia.org/wiki?curid=543624", "text": "फ़राह पंडित\n\nफ़राह पंडित (जन्म श्रीनगर, जम्मू और कश्मीर में 13 जनवरी 1968 को,) यूनाइटेड स्टेट्स डिपार्टमेंट ऑफ़ स्टेट के मुस्लिम समुदाय के लिए विशेष प्रतिनिधि हैं। उनकी इस पद पर नियुक्ति २३ जून २००९ को राज्यमंत्री हिलेरी रोढम क्लिंटन द्वारा की गई और १५ सितम्बर २००९ को उन्हें इस पद की शपथ दिलाई गई।\n", "id": "543624", "title": "फ़राह पंडित"}
{"url": "https://hi.wikipedia.org/wiki?curid=543626", "text": "काक कुल\n\nकाक एक भारतीय कुलनाम है जिसके लोग मुख्यतः जम्मू और कश्मीर एवं उत्तर प्रदेश के निवासी हैं। कश्मीर में यह उपनाम हिन्दुओं में पाया जाता है जिसमें अनेक गोत्र शामिल हैं।\n\n", "id": "543626", "title": "काक कुल"}
{"url": "https://hi.wikipedia.org/wiki?curid=543628", "text": "धार पर हम\n\nधार पर हम नवगीतों का संकलन है। इस संकलन का सम्पादन वीरेन्द्र आस्तिक ने किया है।\n\n", "id": "543628", "title": "धार पर हम"}
{"url": "https://hi.wikipedia.org/wiki?curid=543636", "text": "स्वरूप कृष्ण कौल\n\nस्वरूप कृष्ण कौल भारत के एयर चीफ मार्शल रह चुके हैं। \n", "id": "543636", "title": "स्वरूप कृष्ण कौल"}
{"url": "https://hi.wikipedia.org/wiki?curid=543637", "text": "गीत गागर\n\nगीत गागर हिन्दी गीत व नवगीत की पत्रिका है। इस पत्रिका के सम्पादक दिनेश प्रभात हैं। यह पत्रिका भोपाल मध्य प्रदेश से प्रकाशित होती है।\n", "id": "543637", "title": "गीत गागर"}
{"url": "https://hi.wikipedia.org/wiki?curid=543674", "text": "बंगारू लक्ष्मण\n\nबंगारू लक्ष्मण (17 मार्च 1939 – 1 मार्च 2014) भारतीय जनता पार्टी (भाजपा) से एक भारतीय राजनीतिज्ञ थे। वो वर्ष २००० से २००१ तक भाजपा अध्यक्ष एवं १९९९ से २००० तक भारत सरकार में रेल राज्य मंत्री रहे। उन्हें फर्जी रक्षा सौदों में लिप्त पाये जाने के बाद चार वर्ष कारावास की सजा मिली।\n\nबंगारू लक्ष्मण का १ मार्च २०१४ को लंबी बीमारी के बाद निधन हो गया। उन्होंने अंतिम साँस सिकंदराबाद स्थित यशोदा अस्पताल में ली।\n", "id": "543674", "title": "बंगारू लक्ष्मण"}
{"url": "https://hi.wikipedia.org/wiki?curid=543682", "text": "नील काशकारी\n\nनील काशकारी (1973 -) अमेरिका के एक प्रमुख अर्थ शास्त्री हैं।\n", "id": "543682", "title": "नील काशकारी"}
{"url": "https://hi.wikipedia.org/wiki?curid=543705", "text": "इंडसइंड बैंक\n\nइंडसइंड बैंक भारत में कार्यरत निजी क्षेत्र का एक बैंक है। \n", "id": "543705", "title": "इंडसइंड बैंक"}
{"url": "https://hi.wikipedia.org/wiki?curid=543706", "text": "कोटक महिंद्रा बैंक\n\nकोटक महिंद्रा बैंक भारत में कार्यरत निजी क्षेत्र का एक बैंक है।\n1 अप्रैल 2015 से आईएनजी वैश्य बैंक का विलय कोटक महिंद्रा बैंक में हो गया।\n", "id": "543706", "title": "कोटक महिंद्रा बैंक"}
{"url": "https://hi.wikipedia.org/wiki?curid=543707", "text": "कैथोलिक सीरियन बैंक\n\nकैथोलिक सीरियन बैंक भारत में कार्यरत निजी क्षेत्र का एक बैंक है। \n", "id": "543707", "title": "कैथोलिक सीरियन बैंक"}
{"url": "https://hi.wikipedia.org/wiki?curid=543708", "text": "करूर वैश्य बैंक\n\nकरूर वैश्य बैंक भारत में कार्यरत निजी क्षेत्र का एक बैंक है। \n", "id": "543708", "title": "करूर वैश्य बैंक"}
{"url": "https://hi.wikipedia.org/wiki?curid=543709", "text": "जम्मू एंड कश्मीर बैंक\n\nजम्मू एंड कश्मीर बैंक भारत में कार्यरत निजी क्षेत्र का एक बैंक है। इस बैंक की अधिकतर शाखाएं जम्मू-कश्मीर में हैं।\n", "id": "543709", "title": "जम्मू एंड कश्मीर बैंक"}
{"url": "https://hi.wikipedia.org/wiki?curid=543710", "text": "येस बैंक\n\nयेसबैंक (Yes Bank) भारत में कार्यरत निजी क्षेत्र का एक बैंक है।\n", "id": "543710", "title": "येस बैंक"}
{"url": "https://hi.wikipedia.org/wiki?curid=543711", "text": "उपक्रांतिक रिएक्टर\n\nजो नाभिकीय विखण्डन रिएक्टर बिना क्रान्तिक हुए भी सतत नाभिकीय विखण्डन प्रदान करे उसे उपक्रांतिक रिएक्टर (subcritical reactor) कहते हैं। इसमें शृंखला अभिक्रिया को बनाये रखने के लिए आवश्यक कुल न्यूट्रानों का कुछ भाग (जैसे ५%) किसी वाह्य स्रोत (जैसे स्पालेशन न्यूट्रान स्रोत) से लिया जाता है। \n\nकिसी कण त्वरक के साथ जुड़कर चलने वाला इस प्रकार का रिएक्तर त्वरक-चालित निकाय (Accelerator-driven system (ADS)) कहलाता है।\n\n\n", "id": "543711", "title": "उपक्रांतिक रिएक्टर"}
{"url": "https://hi.wikipedia.org/wiki?curid=543712", "text": "धनलक्ष्मी बैंक\n\nधनलक्ष्मी बैंक भारत में कार्यरत निजी क्षेत्र का एक बैंक है। \n", "id": "543712", "title": "धनलक्ष्मी बैंक"}
{"url": "https://hi.wikipedia.org/wiki?curid=543713", "text": "साऊथ इंडियन बैंक\n\nसाऊथ इंडियन बैंक भारत में कार्यरत निजी क्षेत्र का एक बैंक है। \n", "id": "543713", "title": "साऊथ इंडियन बैंक"}
{"url": "https://hi.wikipedia.org/wiki?curid=543714", "text": "सिटी यूनियन बैंक\n\nसिटी यूनियन बैंक भारत में कार्यरत निजी क्षेत्र का एक बैंक है। \n", "id": "543714", "title": "सिटी यूनियन बैंक"}
{"url": "https://hi.wikipedia.org/wiki?curid=543715", "text": "समुत्खण्डन\n\nकिसी पिण्ड पर किसी दूसरे पिण्ड द्वारा आघात करने से पहले पिण्ड के कुछ छोटे टुकड़े अलग होकर निकलने की प्रक्रिया समुत्खण्डन या स्पालेशन (Spallation) कहलाती है।\n", "id": "543715", "title": "समुत्खण्डन"}
{"url": "https://hi.wikipedia.org/wiki?curid=543724", "text": "पुरानी दिल्ली\n\nपुरनी दिल्ली मुग़ल बादशाह शाह जहाँ द्वारा १९६३ में बसाया गया एवं सुरक्षा दीवारों से परिबद्ध शाहजहानाबाद नामक क्षेत्र है। यह क्षेत्र मुग़ल साम्राज्य के पतन तक मुग़लों की राजधानी रहा।\n", "id": "543724", "title": "पुरानी दिल्ली"}
{"url": "https://hi.wikipedia.org/wiki?curid=543732", "text": "अन्ना चांडी\n\nन्यायमूर्ति अन्ना चांडी (4 मई 1905 – 20 जुलाई 1966) भारत की पहली महिला न्यायाधीश थीं। वे 1937 में एक जिला अदालत में भारत में पहली महिला न्यायाधीश बनीं। वे भारत में पहली महिला न्यायाधीश तो थी ही, शायद दुनिया में उच्च न्यायालय के न्यायधीश के पद (1959) तक पहुँचने वाली वे दूसरी महिला थीं।\nन्यायमूर्ति चांडी का जन्म 4 मई 1905 को भारत के तत्कालीन त्रावणकोर राज्य (अब केरल) में एक मलयाली सीरियाई ईसाई माता पिता के यहाँ हुआ था। \nवे 1928 में न्यायालयी सेवा में आयीं और उन्हें सर सी.पी.रामास्वामी द्वारा जो त्रावणकोर के तत्कालीन दीवान थे, जिला न्यायाधीश (मुंसिफ) के रूप में नियुक्त किया गया। वे केरल उच्च न्यायालय में 9 फ़रवरी 1959 से 5 अप्रैल 1967 तक न्यायाधीश के पद पर कार्यरत रहीं। अपने कार्यकाल के दौरान उन्होने भारत के कानूनी क्षेत्र में महिलाओं के कैरियर रूपी आशाओं को जन्म दिया। \n20 जुलाई 1996 को उनका निधन हो गया।\n\n", "id": "543732", "title": "अन्ना चांडी"}
{"url": "https://hi.wikipedia.org/wiki?curid=543735", "text": "लाभ\n\nलाभ खरीद और वितरित माल और / या सेवाओं के घटक लागत और किसी भी ऑपरेटिंग या अन्य खर्चों के बीच का अंतर है। लेखा मुनाफे आर्थिक किराए कहा जाता है जिसमे आर्थिक लाभ, शामिल होना चाहिए। उदाहरण के लिए, एक एकाधिकार में बहुत उच्च आर्थिक मुनाफा हो सकता है और उन लाभ में कुछ प्राकृतिक संसाधन जो एक कंपनियों के मालिकन में है पर एक किराए भी शामिल हो सकता है, जिससे कि संसाधन आसानी से अन्य कंपनियों से नहीं दोहराया जा सकता है।", "id": "543735", "title": "लाभ"}
{"url": "https://hi.wikipedia.org/wiki?curid=543745", "text": "बुल्ला की जाना\n\nबुल्ला की जाना () पंजाबी सूफी संत बुल्ले शाह द्वारा लिखित सबसे प्रसिद्ध काफ़ी कविताओं में से एक है।\n\n1990 के दशक में पाकिस्तानी रॉक बैंड जुनून ने, \"बुल्ला की जाना\" को एक गीत का रूप दिया। 2005 में, रब्बी शेरगिल का रॉक संस्करण भारत और पाकिस्तान में बहुत लोकप्रिय हुआ।\nभारत से एक पंजाबी सूफ़ी समूह, वडाली बंधुओं ने भी अपने एलबम \"आ मिल यार... कॉल ऑफ़ द बिलवेड\" में \"बुल्ला की जाना\" का एक संस्करण जारी किया है। एक और संस्करण लखविंदर वडाली द्वारा \"बुल्ला\" के नाम से प्रदर्शित किया गया। अपने पहले एल्बम \"वज्ज\" में अरीब अजहर ने भी इस कविता पर आधारित एक गीत जारी किया।\n", "id": "543745", "title": "बुल्ला की जाना"}
{"url": "https://hi.wikipedia.org/wiki?curid=543802", "text": "आरसीडी एस्पेनयॉल\n\nरेइअल क्लब देपोर्तिउ एस्पेनयॉल डी बार्सिलोना (, ), लोकप्रिय आरसीडी एस्पेनयॉल या एस्पेनयॉल के रूप में बुलाया जाता है, बार्सिलोना, स्पेन में स्थित एक स्पोर्ट्स क्लब है। यह सबसे अच्छा अपने फुटबॉल टीम के लिए जाना जाता है। एस्पेनयॉल वर्तमान में 40,500 दर्शकों के लिए सीटों के साथ बार्सिलोना नगर में स्थित एस्तदि कोर्नेल्ला-एल प्रात में खेलते हैं।\n\nटीम लीग खिताब कभी नहीं जीती पर स्पेनिश कोपा डेल रे खिताब चार बार जीता है। यूरोपीय मंच पर क्लब यूईएफए कप में दो बार उप विजेता था, 1988 और 2007 के फाइनल में।\n\n", "id": "543802", "title": "आरसीडी एस्पेनयॉल"}
{"url": "https://hi.wikipedia.org/wiki?curid=543813", "text": "२०१५ क्रिकेट विश्व कप\n\nआईसीसी (ICC) क्रिकेट विश्व कप २०१५, 11 वाँ आईसीसी क्रिकेट विश्व कप था, और इसकी मेजबानी ऑस्ट्रेलिया और न्यूजीलैंड द्वारा मिलकर की गई। यह 2015 फ़रवरी 14 - मार्च 29 तक चला जिसके दौरान 49 मैच 14 स्थानों में खेले गए। 26 मैच ऑस्ट्रेलिया के एडिलेड, ब्रिस्बेन, कैनबरा, होबार्ट, मेलबोर्न, पर्थ और सिडनी में आयोजित किए गए तथा 23 मैच न्यूजीलैंड के ऑकलैंड, क्राइस्टचर्च, डुनेडिन, हैमिल्टन, नेपियर, नेल्सन और वेलिंग्टन में हुए। टूर्नामेंट का फाइनल मेलबोर्न क्रिकेट ग्रांउड पर खेला गया और इसे ऑस्ट्रेलिया ने जीता।\n\nप्रतियोगिता में २०११ विश्व कप की समान संख्या में 14 टीमों ने भाग लिया, जिस से सहयोगी और सहबद्ध सदस्य देशों को भी भाग लेने का अवसर मिला।\n\nनिम्नलिखित टीमें फाइनल प्रतियोगिता के लिए उत्तीर्ण थीं:\n\n2015 क्रिकेट विश्व कप के लिए तैयारी के रूप में, टूर्नामेंट की आयोजन समिति को अंतिम रूप दिया गया। जॉन हर्न्देन मुख्य कार्यकारी अधिकारी नामित किया गया था, जेम्स स्ट्रांग अध्यक्ष के रूप में नामित, और राल्फ वाटर्स डिप्टी चेयरमैन के रूप में नामित किए गये थे।\n\nअंतरराष्ट्रीय क्रिकेट परिषद ने ईएसपीएन स्टार स्पोर्ट्स को 2 अरब अमेरिकी डॉलर में 2015 क्रिकेट विश्व कप के प्रसारण के लिए अधिकार बेचे। स्थानीय आयोजन समिति टूर्नामेंट में अपनी तरह का सबसे प्रशंसक के अनुकूल टूर्नामेंट बनाने के लिए और ऑस्ट्रेलिया और न्यूजीलैंड भर में समुदायों की एक विस्तृत श्रृंखला के लिए क्रिकेट लेना चाहता है।\n\nतारीखों और स्थानों तय हैं, पर कौन सा मैच वे मेजबान करेगे परिवर्तन के अधीन है, मेजबान देशों को समायोजित करने के लिए। ऑस्ट्रेलिया क्वार्टर फाइनल के लिए अर्हता होता हैं तो वे एडिलेड में 20 मार्च को मैच में खेलेंगे, न्यूजीलैंड क्वार्टर फाइनल के लिए अर्हता होता हैं तो वे वेलिंगटन में 21 मार्च को खेलेंगे। ऑस्ट्रेलिया सेमीफाइनल के लिए अर्हता होता हैं तो वे सिडनी में 26 मार्च को मैच खेलेंगे, न्यूजीलैंड उत्तीर्ण हैं तो उनके सेमीफाइनल ऑकलैंड में 24 मार्च को खेला जाएगा। सेमीफाइनल में अगर न्यूजीलैंड बनाम ऑस्ट्रेलिया की स्थिति में, पूल ए में उच्च समाप्त कि टीम मैच के लिए गृह लाभ होगा।\n\n", "id": "543813", "title": "२०१५ क्रिकेट विश्व कप"}
{"url": "https://hi.wikipedia.org/wiki?curid=543817", "text": "२०१९ क्रिकेट विश्व कप\n\n२०१९ क्रिकेट विश्व कप इंग्लैंड और वेल्स द्वारा आयोजित किया जाएगा। यह बारहवें क्रिकेट विश्व कप प्रतियोगिता होगी और पांचवीं बार यह इंग्लैंड और वेल्स में आयोजित किया जाएगा।\n\nइस विश्व कप का फाइनल मैच लॉर्ड्स क्रिकेट ग्राउंड पर और सेमीफाइनल मुकाबले ओल्ड ट्रैफर्ड क्रिकेट ग्राउंड और एजबेस्टन क्रिकेट ग्राउंड पर आयोजित किये जाएंगे। जबकि विश्व कप का पहला मुकाबला द ओवल क्रिकेट स्टेडियम में आयोजित होगा।\n", "id": "543817", "title": "२०१९ क्रिकेट विश्व कप"}
{"url": "https://hi.wikipedia.org/wiki?curid=543871", "text": "बुलेट राजा\n\nबुलेट राजा तिग्मांशु धूलिया द्वारा निर्देशित एवं लिखित तथा ब्रैंडस्मिथ मोशन पिक्चर्स और मूविंग पिक्चर्स के बैनर तले राहुल मित्रा, नितिन तेज आहुजा और तिग्मांशु धुलिया द्वारा निर्मित है। फ़िल्म का प्रदर्शन फ़ॉक्स स्टार स्टूडियो ने किया। फ़िल्म में सैफ़ अली ख़ान, सोनाक्षी सिन्हा और जिमी शेरगिल प्रमुख अभिनय भूमिका में हैं जबकि चंकी पांडे, रवि किशन, गुलशन ग्रोवर और विद्युत जामवाल भी केन्द्रिय भूमिका में हैं। इस फ़िल्म की कहानी लखनऊ की पृष्ठभूमि वाली है जो नेताओं और अंडरवर्ल्ड के गठजोड़ पर आधारित है। यह फ़िल्म २९ नवम्बर २०१३ को प्रदर्शित हुई।\nउत्तर प्रदेश के लखनऊ में रहने वाले राजा मिश्रा (सैफ़ अली ख़ान) एक बहादुर और जिद्दी इंसान है। वह दिल का नरम, मगर ऊपर से गरम है। वह लाइफ में कुछ करना चाहता है, मगर सीधे तरीके से उसे सफलता नहीं मिलती। व्यवस्था प्रणाली की बेरुखी से वह और ज्यादा आग-बबूला हो जाता है और गैंगस्टर बन जाता है। अपराध के जरिए वह अपना गुस्सा जाहिर करता है। इसमें उसका साथ देता है उसका दोस्त रूद्र (जिमी शेरगिल)। दोनों मिलकर शहर में उत्पात मचाते हैं। ये दोनों ही मंत्री रामबाबू शुक्ला (राज बब्बर) के लिए काम करते हैं। राजा अब 'बुलेट राजा' बन चुका है जो अकड़ू है और जिसे सिर्फ पैसों और पावर से प्यार है। दोनों एक बिज़नेसमैन बजाज (गुलशन ग्रोवर) को किडनैप करते हैं और फ़िरौती मिलने के बाद उसे छोड़ देते हैं। एक दिन उसकी मुलाकात मिताली (सोनाक्षी सिन्हा) से होती है जो उसकी जिंदगी में प्यार भी ले आती है। राजा और रुद्र के कई दुश्मन बन जाते हैं और वो मिलकर रुद्र को मार डालते हैं, साथ ही मंत्री रामबाबू शुक्ला को राजा के ख़िलाफ़ भड़का देते हैं। मंत्री, पुलिस अफ़सर अर्जुन सिंह मुन्ना (विद्युत जामवाल) के ज़रिए राजा को मरवाना चाहता है।\n\nएलबम २५ अक्टूबर २०१३ को आयट्यून्स पर जारी हुआ जिसमें ७ गाने आरबीडी और साजिद-वाजिद द्वारा रचित हैं और गीत सन्दीप नाथ, कौसर मुनीर, शब्बीर अहमद और रफ्तार ने लिखा है।\n\n", "id": "543871", "title": "बुलेट राजा"}
{"url": "https://hi.wikipedia.org/wiki?curid=543874", "text": "न्यूक्लिऑन\n\nभौतिक विज्ञान और रसायन विज्ञान में न्यूक्लिऑन परमाणविक नाभिक के निर्माण में पर्युक्त कण को कहते हैं। प्रत्येक नाभिक में एक अथवा एक से अधिक कण होते हैं और प्रत्येक नाभिक के चारों और एक अथवा एक से अधिक इलेक्ट्रॉन चक्कर लगाते रहते हैं। इस पूर्ण रचना को परमाणु कहते हैं।\n", "id": "543874", "title": "न्यूक्लिऑन"}
{"url": "https://hi.wikipedia.org/wiki?curid=543897", "text": "डेल्टा बेरिऑन\n\nडेल्टा बेरिऑन (जिन्हें डेल्टा अनुनाद भी कहा जाता है) अपरमाणविक हैड्रॉन कणों का एक परिवार है जिसके प्रतीक चिह्न , , और तथा विद्युत आवेश क्रमशः +2, +1, 0 और −1 मूल आवेश होता है। न्यूक्लिऑनों की तरह ये भी अप (u) और डाउन (d) क्वार्कों से बने और आपेक्षित रूप से हल्के () बेरिऑन होते हैं लेकिन न्यूक्लिऑनों से भिन्न इनका प्रचक्रण एवं समभारिक प्रचक्रण दोनों होते हैं।\n\nचार भिन्न कण जो डेल्टा कण परिवार का निर्माण करते हैं, को आवेश भिन्नता से पहचाना जाता है और सम्बंधित कण का आवेश इसमें प्रयुक्त अप (u) और डाउन (d) क्वार्कों के कुल आवेश के योग के बराबर होता है।\nसभी Δ कण प्रबल अन्योन्य क्रिया से क्षय होते हैं और इनका क्षय उत्पाद न्यूक्लिऑन और पाइऑन होते हैं।\n\n पार्टीकल डाटा समूह के अनुसार अनुनाद चौड़ाई (Γ)। जहाँ \"τ\" = formula_1।\n", "id": "543897", "title": "डेल्टा बेरिऑन"}
{"url": "https://hi.wikipedia.org/wiki?curid=543902", "text": "कपिल काक\n\nकपिल काक भारतीय वायु सेना के सेवानिवृत अधिकारी हैं। वो सेना में एयर मार्शल रह चुके हैं। उन्हें वर्ष १९८१ में विशिष्ट सेवा मेडल से नवाजा गया।\n", "id": "543902", "title": "कपिल काक"}
{"url": "https://hi.wikipedia.org/wiki?curid=543903", "text": "हरि कुंजरू\n\nहरि कुंजरू (जन्म १९६९) ब्रिटेन में जन्मे अंग्रेज़ी के उपन्यासकार हैं।\n", "id": "543903", "title": "हरि कुंजरू"}
{"url": "https://hi.wikipedia.org/wiki?curid=543904", "text": "प्राण किशोर कौल\n\nप्राण किशोर कौल रंगमंच व्यक्तित्व के रूप में प्रसिद्ध व्यक्ति हैं। उन्होंने विभिन्न नाटकों के लेखन एवं निर्देशन का कार्य किया है। उन्हें उनके उपन्यास \"शीन तू वटु पोड\" के लिए साहित्य नाटक अकादमी ने पुरस्कृत किया।\n", "id": "543904", "title": "प्राण किशोर कौल"}
{"url": "https://hi.wikipedia.org/wiki?curid=543905", "text": "त्रिलोक गुर्टू\n\nत्रिलोक गुर्टू (जन्म: ३० अक्टूबर १९५१ में मुम्बई, महाराष्ट्र) भारत के विख्यात संगीतकार और तबला वादक हैं जिनका कार्य जैज फ्यूजन, विश्व संगीत एवं अन्य विधाओं को अपने देश के संगीत के साथ मिश्रित करना रहा।\n", "id": "543905", "title": "त्रिलोक गुर्टू"}
{"url": "https://hi.wikipedia.org/wiki?curid=543906", "text": "संसार चन्द कौल\n\nसंसार चन्द कौल (1883–1977) कश्मीर से शिक्षक, लेखक एवं पक्षीविज्ञानी (पक्षी विद्या का जानने वाला) थे।\n", "id": "543906", "title": "संसार चन्द कौल"}
