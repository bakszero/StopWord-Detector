{"url": "https://hi.wikipedia.org/wiki?curid=382519", "text": "आइस स्केटिंग\n\nआइस स्केटिंग यानि बर्फ पर स्केटिंग का अर्थ है बर्फ पर आइस स्केट्स की मदद से चलना. यह कई सारे कारणों से की जा सकती है जिसमें छुट्टी, यात्रा और कई प्रकार के खेल शामिल हैं। आइस स्केटिंग भीतरी और बाहरी दोनों तरह के खेल मैदानों (ट्रैक्स) के साथ ही जमे हुए पानी के प्राकृतिक बर्फीले मैदानों जैसे झीलों और नदियों पर भी होती है।\n\nऑक्सफर्ड विश्वविद्यालय के फेडरिको फोरमेंटी (Fedrico Formenti) के अध्ययन के अनुसार सबसे पहले आइस स्केटिंग करीब चार हजार साल पहले दक्षिणी फिनलैंड में हुई थी। मूलतया स्केट्स केवल तीखे चपटी हड्डियां थीं जिन्हें पांव के तलों से बांध लिया जाता था। उस दौरान स्केटर (स्केट्स बांध कर चलने वाला शख्स) वास्तव में बर्फ पर स्केटिंग नहीं करते थे बल्कि यह ज्यादातर मामलों में बर्फ की सतह पर फिसलना होता था। सही मायनों में स्केटिंग की शुरुआत तब हुई जब सके लिए तीखे किनारों वाली इस्पाती पत्तियों (ब्लेड) का इस्तेमाल शुरू हुआ। अब स्केट्स बर्फ के ऊपर फिसलने की बजाय इसे काट रहे थे। 13 वीं और 14 वीं शताब्दी में डच नागरिकों ने इसमें तीखे किनारों को जोड़ दिया. ये आइस स्केट्स इस्पात के बने होते थे और इन्हें गति देने के लिए इनके नीचे के किनारे तीखे होते थे। आधुनिक स्केट्स का निर्माण मोटे तौर पर तब से अब तक लगभग वैसा ही बना हुआ है। \n\nनीदरलैंड में आइस स्केटिंग सभी वर्गों के लोगों के लिए समान रूप से उचित मानी जाती रही है, जैसा कि ओल्ड मास्टर्स के कई चित्रों में दिखाया गया है। इंगलैण्ड के जैम्स द्वितीय अपने निर्वासन के दौरान नीदरलैंड पहुंचे और वे इस खेल के दीवाने हो गए। जब वे वापिस इंग्लैण्ड लौटे तो उन्होंने ब्रिटिश राजपरिवार को इस नए खेल से परिचित करवाया और जल्द ही यह जीवन के सभी क्षेत्रों से सम्बद्ध रखते लोगों में लोकप्रिय हो गया। कहा जाता है कि महारानी विक्टोरिया ने अपने संभावित पति, प्रिंस अल्बर्ट, को इसी प्रकार के आइस स्केटिंग दौरों के दौरान बेहतर तरीके से जाना था। इस दौरान फिनलैंड के कृषि कामगार तीव्र स्केटिंग (स्पीड स्केटिंग) के महारथी हो गए थे। हालांकि अन्य स्थानों पर आइस स्केटिंग में सहभागिता केवल उच्च वर्ग के लोगों तक सीमित थी। पवित्र रोमन साम्राज्य के सम्राट रुडोल्फ।। (Rudolf।।) आइस स्केटिंग को बहुत पसंद करते थे और उन्होंने इस खेल को लोकप्रिय बनाने के लिए अपने दरबार में एक बड़ा बर्फ का मैदान (carnival) भी बनवाया था। फ्रांस के राजा लुइस 16वें अपने समय में आइस स्केटिंग को पेरिस ले कर आए. आइस स्केटिंग और आइस हॉकी के अन्य शाही, उच्चवर्गीय प्रशंसकों में मैडम डे पोम्पाडोअर, नेपोलियन प्रथम, नेपोलियन तृतीय और हाउस ऑफ स्टुअर्ट शामिल थे।\n\nबर्फ पर स्केट्स इसलिए काम करते हैं क्योंकि स्केट्स जूतों के नीचे की धात्विक पत्तियां बर्फ की सतह पर बेहद कम घर्षण के साथ फिसल सकती हैं। हालांकि पत्ती पर हल्का सा झुक कर, दबाव बढ़ाकर और इनमें से एक किनारे को बर्फ के अन्दर धंसा कर (रॉक ओवर एण्ड बाइट) स्केटर घर्षण बढ़ाने की क्षमता हासिल कर सकता है और अपनी इच्छानुसार गति पर नियंत्रण कर सकते हैं। इसके साथ ही, घुमावदार रास्ते को चुनकर और इस दौरान पृथ्वी के केन्द्र के अनुसार (रेडियली) खुद को झुका कर और अपने घुटनों को मोड़ कर स्केटर अपनी गति बढ़ाने और नियंत्रित करने के लिए गुरुत्वाकर्षण का उपयोग भी कर सकते हैं। वे पत्तियों को घुमावदार मार्ग में जहां बर्फ के कटाव हैं उसके विपरीत दबाव, धकेल कर भी गति उत्पन्न कर सकते हैं। झुकाव और धकेलने की इन दोनों क्रियाओं को सूझ बूझ भरी योग्यता के साथ उपयोग- जिसे तकनीकि तौर पर ड्राइंग के रूप में जाना जाता है- करने पर स्केटर बर्फ पर बिना किसी प्रयास के पूर्ण गौरवमयी तरीके वक्ररेखीय प्रदर्शन कर सकता है। हालांकि यह कम घर्षण युक्त सतह किस प्रकार बनती है इसका वास्तविक कारण ज्ञात नहीं है, पर फिर भी इस बारे में काफी कुछ जानकारी उपलब्ध है। इसे नीचे विस्तार से समझाया गया हैः प्रयोगों से पता चलता है कि बर्फ का न्यूनतम गतिमान घर्षण -70 सेल्सियस (190 फारहेनहाइट) पर होता है और अधिकांश अन्तरगृहिय स्केटिंग रिंक्स (बर्फ के मैदान) अपना तंत्र इसी तापमान के अनुरूप व्यवस्थित करते हैं। वास्तव में आकलित इतनी कम घर्षण मात्रा को समझा पाना भौतिकविदों के लिए कठिन है, खासकर इतने कम तापमान में. -20 डिग्री सेल्सियस (-4 डिग्री फारहेनहाइट) से अधिक तापमान पर बर्फ की किसी भी सतह पर हमेशा द्रवित पानी की एक पतली फिल्म सी होती है, जिसकी मोटाई कुछ अणुओं से लेकर हजारों अणुओं तक हो सकती है। और यह इसलिए होता है क्योंकि इस प्रकार की क्रिस्टलीय संरचना की सतह एक दम रुखी होना संभव नहीं होता. इस द्रवित परत की मोटाई लगभग पूरी तरह से बर्फ की सतह के तापमान पर निर्भर करती है, जहां ऊंचे तापमान का अर्थ मोटी परत होगा. हालांकि स्केटिंग -20 डिग्री सेल्सियस से कहीं कम तापमान पर संभव है। अर्थात वह तापमान जहां द्रव की प्राकृतिक परत पैदा नहीं होती. जब किसी आइस स्केट की पत्ती बर्फ के ऊपर से गुजरती है बर्फ के अन्दर दो तरह के परिवर्तन आते है, गतिज घर्षण और उर्जा की गर्मी के कारण बर्फ के पिघलने से इसके भौतिक स्वरूप में परिवर्तन और दूसरा इसके तापमान में परिवर्तन होता है।\n\nआइस स्केटिंग का प्राथमिक खतरा तो बर्फ पर गिरने का है। गिरने की आशंका बर्फ के खुरदरेपन, आइस स्केट्स के आकार प्रकार और स्केटर के अनुभव औऱ क्षमताओं पर निर्भर करती है। हालांकि गंभीर चोट आने का खतरा बहुत कम होता है, पर कई छोटे खेल मैदानों में स्केटर्स बोर्ड्स से टकरा कर लकवाग्रस्त हो चुके हैं। गिरने पर एक और खतरा खुद के स्केट्स के ब्लेड्स या दूसरों के स्केट्स के ब्लेड्स से घायल होने का भी होता है। यदि सिर की चोट से बचने के लिए हेलमेट नहीं पहना हो तो गिरना बहुत घातक हो सकता है। हालांकि दुर्घटनाएं बहुत कम होती हैं पर जोड़े में स्केटिंग करने या एक साथ स्केटिंग, आमने सामने की दौड़ के दौरान इनकी आशंकाएं ज्यादा होती हैं।\n\nदूसरा और अधिक गम्भीर खतरा तब होता है जब कोई खुले में किसी प्राकृतिक तौर पर जमे हुए पानी के बर्फ के मैदान पर स्केटिंग के दौरान बर्फ के होते हुए जमे हुए पानी में गिर जाए. इससे गम्भीर चोट पहुंचाने के साथ ही सदमे, हाइपोथर्मिया और पानी में डूबने के कारण मृत्यु भी हो सकती है। बर्फ के लगातार टूटते चले जाने, स्केट्स और सर्दी से बचने के लिए पहने गए भारी कपड़ों के कारण स्केटर के लिए पानी में से निकल कर बर्फ के ऊपर आना बहुत मुश्किल और कई मामलों में असंभव होता है। साथ ही इस प्रयास में स्केटर अचेतन भी हो सकता है या फिर वह जिस छेद से पानी में गिरा होता है उसे ढूंढ पाने में भी असफल हो सकता है। जिसका परिणाम पानी में डूबने या हाईपोथर्मिया के रूप में सामने आ सकता है, लेकिन तेजी से ठंडक पहुंचाकर ऐसा वातारवरण बनाया जा सकता है कि कोई पानी में गिरने के घंटों बाद तक जीवित रह सकता है। सुरक्षा के लिए किसी को भी अंधेरे में अकेले स्केट नहीं करना चाहिए, जब भी कोई कीसी झील या नदी पर जाए तो अपने साथ कीलें और बर्फ की हथौड़ी हमेशा रखने का नियम बना लेना चाहिए. ये किसी भी भटके हुए स्केटर को पानी में गिरने के बाद बर्फ पर पकड़ बनाने में मदद कर सकते हैं। इनकी सहायता से दुर्भाग्यशाली स्केटर्स अपने आपको पानी से बाहर निकाल सकते हैं।\n\nकेवल नई साफ बर्फ के लिए सामान्य बर्फ मोटाई मार्गदर्शनः\n\nजब समूह में स्केटिंग करते हैं तो आइस स्केटिंग जूतों के तेज ब्लेड से कटने की गंभीर घटना हो सकती है। \n\nबर्फ पर कई सारे मनोरंजक खेल खेले जा सकते हैं\n\n\n\nफॉरमेंटी एफ. और मिनेटी एई (2007) बर्फ पर मानव गतिविधि: इतिहास के माध्यम से बर्फ स्केटिंग एनर्जेटिक्स का विकास \n\nफॉरमेंटी एफ. और मिनेटी एई (2008) बर्फ पर पहले मानव यात्री: एक ऊर्जा की बचत रणनीति? आइस स्केटिंग\n\n", "id": "382519", "title": "आइस स्केटिंग"}
{"url": "https://hi.wikipedia.org/wiki?curid=382520", "text": "टैप - डान्स\n\nटैप डांस या थपथपहाट नृत्य एक नृत्य की एक ऐसी विधा है जिसमें नर्तक के जूतों और नृत्यफर्श को वाद्य यंत्र के रूप में उपयोग करते हुए रचा जाता है। इस वजह से इसे संगीत के एक रूप में उतनी ही मान्यता दी जाती है। टैप नृत्य के दो मुख्य प्रकार मौजूद हैं, रिदम (लयबद्ध)(जैज) टैप और ब्रॉडवे टैप. ब्रॉडवे टैप में नृत्य की तरफ ज्यादा ध्यान दिया जाता है और यह संगीतमय नाटकों के भाग के रूप में ज्यादा प्रदर्शित किया जाता है। रिदम टैप में संगीत की तरफ ज्याद ध्यान दिया जाता है और इसका अभ्यास करने वाले अपने आपको जैज परम्परा का अंग मानते हैं।\n\nटैप नृत्य की जड़ें आइरिश पदसंचलन नृत्य और काले गुलामों के नृत्य जुबा दोनों में समाहित हैं। ऐसा माना जाता है कि 1800 वें के मध्य में चारण (मिनस्ट्रेल) प्रस्तुतियों के चलन में इसकी शुरुआत हुई। इन प्रस्तुतियों के दौरान आइरिश प्रस्तोता दक्षिणी काले लोगों का स्वांग करते थे और पदसंचालन नृत्य के दौरान व्यंग्य स्वरूप उनकी नृत्य शैलियों को समाहित करते थे। बाद में इन प्रस्तुतियों में काले कलाकार काले मुखौटे लगाए भूमिकाएं निभाते थे जिसमें वे आइरिश कलाकारों के काले नृत्य स्वरूपों की नकल करते हुए उससे भी आगे दोनों को मिलाकर प्रस्तुत करते थे। मास्टर जुबा के रूप में विख्यात विलियम हेनरी लेन एक मात्र ऐसे काले कलाकार थे जो श्वेत मिनस्ट्रिअल समूह के साथ जुड़े थे और उन्हें सब लोग टैप नृत्य के सर्वप्रसिद्ध पूर्वज के रूप में मान्यता देते हैं।\n\n1930,1940 और 1950 के दौर में श्रेष्ठ टैप नर्तक नाटिका छोड़कर सिनेमा और टेलिविजन की तरफ मुड़ गए थे। स्टीव कोण्डोस, ने अपने नवाचारी शैली वाली वाद्यगत्यात्मक थपथपाहट के साथ एकदम नई टैप शैली विकसित की जिसने उसे नाटिका के दर्शकों के सामने प्रदर्शित किया और बाद में फिल्म और ब्रॉडवे के दर्शकों के सामने. इस दौर के प्रमुख टैप नर्तकों में फ्रेड अस्टाइरे, जिन्जर रोजर्स, एलेनोर पॉवेल, शिर्ले टेम्पल, जॉन डब्ल्यू. बबल्स, चार्ल्स “होनी” कोल्स, वेरा-एलेनस, रुबी कीलर, जेन कैली, एन मिलर, जेनी ली गोन, फायार्ड, निकोलस बंधुओं में से हैराल्ड निकोलस, क्लार्क बंधु, डॉनाल्ड ओ कॉनर, रीटा हैवर्थ, बैट्टी ग्रेबल, प्रिंस स्पेन्सर, बिल बोजान्ग्लेस रॉबिन्सन और जिम्मी स्लाइड शामिल हैं\n\n1930 के दौरान लिंडी होप ने मिश्रित टैप नृत्य प्रस्तुत किए. फ्लाइंग स्विंग्स आउट और फ्लाइंग सर्किल्स में टैप नृत्य के पदसंचलन के साथ लिंडी होप की चाल भी मिली हुई थी। 1950 में मनोरंजन की शैली में बदलाव आया। जैज संगीत और टैप नृत्य का दौर कम हो गया और रॉक एण्ड रोल व पॉप संगीत तथा नए जैज नृत्य सामने आए. अब जिसे \"जैज नृत्य\" कहा जा रहा था वह \"टैप नृत्य\" में से उद्भवित हुआ था, इसलिए दोनों नृत्यों में बहुत से अंग संचलन एक समान हैं। पर बाद में जैज ने टैप नृत्य से अलग विकसित हो कर अपनी अलग शैली बनाई. इसके 1960 व1970 के दशक विख्यात नर्तकों में आर्थर डंकन और टॉमी ट्युन शामिल हैं। \n\n\"नो मैप्स ऑन माई टैप्स\", एम्मी अवार्ड विजेता इस 1979 के पीबीएस वृत्तचित्र ने टैप नृत्य के वर्तमान पुनरुद्धार में बहुत मदद की. एनिमेटेड फिल्म \"हैप्पी फीट\" की जबरदस्त सफलता ने इसकी लोकप्रियता को और आगे बढ़ाया. संयुक्त राष्ट्र में राष्ट्रीय टैप नृत्य दिवस अब 25 मई को मनाया जाता है जिसे राष्ट्रपति जार्ज बुश ने 7 नवम्बर 1989 को कानून में समाहित किया। (मई 25 का चयन इसलिए किया गया क्योंकि यह प्रसिद्ध टैप नर्तक बिल बोजान्ग्लेस रॉबिन्सन का जन्मदिन है). प्रमुख आधुनिक टैप नर्तकों में ब्रेण्डा बुफालिनो, सेविअन ग्लोवर, ग्रेगोरी और मौरिस हाइन्स, ला वागन रॉबिनसन, जैसन सैम्युअल्स स्मिथ, कोले अर्नोल्ड और डायने लेडी डी वाकर (6)(8) शामिल हैं। इण्डी पॉप बैण्ड टिल्ली और द वाल भी खुद को टैप नर्तक के रूप में प्रस्तुत करते हैं, जैमी प्रेसनल वाद्ययंत्र की भांति टैपिंग करते हैं।\n\nटैप नर्तक अक्षरलोप का बहुतायत से इस्तेमाल करते हैं। नृत्यला विशिष्ट तरीके से आठवीं या पहली सुरथाप पर शुरू होती है। टैप नृत्य का एक अन्य महत्वपूर्ण पहलु है आशुनृत्य. जो कि या तो संगीत के साथ किया जा सकता है, जिसमें सुरथाप साथ साथ चलती हैं या बिना संगीतीय सहयोग के भी किया जा सकता है जिसे अकापेला नृत्य के तौर पर भी जाना जाता है। \n\nटैप नृत्य में हूफर्स ऐसे नर्तक होते हैं जो मोटे तौर पर अपने पांवों से, बहुत तेज, जमीनी आवाज निकालते हुए नृत्य करते हैं। इस तरह के टैप नर्तन को “रिद्म टैप” भी कहा जाता है जो कि अमरीका में गुलामों के नृत्य से आया है। क्योंकि गुलामों को सामान्यतया उनकी परम्पराओं और संस्कृति का अभ्यास करने की अनुमति नहीं होती थी, उन्होंने अपने नृत्य करने के अंदाज को रिवरडांस में टैपिंग मिलाकर बनाया. उन्होंने इसे अपने मालिकों और निगरानीकर्ताओं से छुपाने में कामयाबी हासिल कर ली. यह टैप नृत्य का मूल है जो बाद में (जिसे अब ज्यादातर लोग टैप के रूप में जानते हैं) शो टैप के रूप में विकसित हुआ क्योंकि इसमें तकनीक का इस्तेमाल कम होता है और हाथों और ट्रिक्स का इस्तेमाल ज्यादा होता है। यह तकनीक इसलिए विकसित हुई क्योंकि मोटे तौर पर शो टैप देखने में ज्यादा आकर्षक लगता है और जब यह ब्रॉडवे पर आया तब यह ज्यादा लोकप्रिय भी हुआ। हालांकि रिद्म टैप ज्यादा जाना पहचाना नहीं फिर भी इसका इतिहास जानना इस मायने में महत्वपूर्ण है कि यह शो टैप का जनक है। स्टीव कोण्डोस रोज ने रिद्मिक टैप में निष्णातता हासिल करने के लिए पीट्सबर्ग पीए में अपनी विनम्र शुरुआत की थी। उसकी नवाचारी शैली ने ग्रेगरी हाइन्स, सेविअन ग्लोवर, मार्शल डेविस जूनियर के काम को खासा प्रभावित किया। अधिकांश हूफर्स जैसे सेम्मी डेविस, जूनियर, सेविअन ग्लोवर, ग्रेगोरी हाइन्स और ला वागन रॉबिन्सन अफ्रीकी अमरीकन थे, हालांकि आज कला का यह पक्ष नस्लीय और लिंगीय भेद से उबर गई है। सेवियन ग्लोवर सर्वश्रेष्ठ विख्यात हूफर हैं जिन्होंने \"हैप्पी फीट\" जैसी फिल्म के लिए कोरियोग्राफी औऱ टैप नृत्य कर इसे मुख्यधारा के माध्यमों में स्थान दिलाया। यह फिल्म टैप नृत्य के दीवानों के बारे में थी। एक और जानी मानी टैप फिल्म थी 1989 की \"टैप\" . जिसमें ग्रेगरी हाइन्स सहित की पुराने जमाने के हूफर्स ने काम किया था।\n\nशुरुआती दौर के टैप नर्तकों जैसे फ्रेड एस्टाइर ने इसे बालरूम नृत्य का सा रूप दिया था। जबकि जीनी केली ने अपने असाधारण बैले प्रशिक्षण का इस्तेमाल करते हुए टैप नृत्य में बैले के सभी रूपों को समाहित कर दिया था। इस शैली ने टैप को जो रास्ता दिखाया उसे आज के दौर में ब्रॉडवे शैली के रूप में जाना जाता है, जो कि अमरीकन संस्कृति की मुख्यधारा में ज्यादा है। इसमें अक्सर ऊंची एड़ी के टैप जूते और प्रदर्शनीय संगीत शामिल होता है और अक्सर शुरुआती दौर में नए सीखने वालों को सबसे पहले यही सिखाया जाता है। इस शैली के श्रेष्ठ उदाहरण ब्रॉडवे म्यूजिकल और 42वीं स्ट्रीट में मिलते हैं। \n\nटेप नृत्य के सामान्य पद संचलन में शफल, शफल बाल चेंज, फ्लैप, फ्लैप हील, क्रैम्परोल, बफैलो, मैक्सी फोर्ड, एकल और दोहरे पुलबैक्स, सिनसिनाटी, द शिम शैम शिम्मी (इसे द लिंडी भी कहा जाता है), आइरिश, वाल्ट्ज क्लोग, द पैडल रोल, हील क्लिक्स, सिंगल, डबल और ट्रिपल टाइम स्टेप्स, रिफ्स, ओवर द टॉप्स, मिलीटरी टाइम स्टेप, न्यू यॉर्कर और चग्स प्रमुख हैं। उन्नत टेप नृत्य शैली में अक्सर मूल पद संचलन को मिलाकर नए पद संचलनों की रचना की जाती है। टाइम स्टेप्स का टेप नृत्य में बहुतायत के साथ उपयोग किया जाता है और क्षेत्र विशेष के साथ इनमें परिवर्तन आ जाता है। इनमें एक विशेष प्रकार की लय होती है जो इसमें कुछ स्टेप्स घटा कर या कुछ स्टेप्स जोड़ कर नए टाइम स्टेप्स की रचना पर बदल जाती है। टेप नृत्य को अकापेला पद्धति को समाहित कर भी किया जा सकता है। संगीतमय वाद्य यंत्रों के सहारे के बिना टेप नर्तक किसी संगीत के साथ नृत्य नहीं कर रहे होते हैं बल्कि वे स्वयं एक समय में अलग अलग पद संचलन के द्वारा विशेष लय उत्पन्न कर देते हैं। सामान्यतया टेप अकापेला के दौरान पद संचलन में सरल (उपर बहुत सामान्य स्टेप्स को वर्णित किया गया है) नियंत्रण में आसान स्टेप्स को ही रखा जाता है। नर्तकों के समूह को अपने कदमों की आवाज को एक समान रखने और एक दूसरे से मिलाए रखने के लिए एक ही गति से मिलकर नृत्य करना जरूरी होता है।\n\n\n", "id": "382520", "title": "टैप - डान्स"}
{"url": "https://hi.wikipedia.org/wiki?curid=382522", "text": "तारा गुच्छ\n\nतारागुच्छ (star cluster, स्टार क्लस्टर) या तारामेघ तारों के विशाल समूह को कहते हैं। विशेष रूप से दो तरह के तारागुच्छ पायें जाते है - \n\nतारामंडल वे तारे और खगोलीय वस्तुएं होती हैं तो पृथ्वी की सतह से देखने पर स्थाई रूप से आकाश में एक ही क्षेत्र में इकठ्ठी नज़र आती हैं। इसका मतलब यह नहीं है के ये वास्तव में एक-दुसरे के पास हैं या इनका आपस में कोई महत्वपूर्ण गुरुत्वाकर्षक बंधन है। इसके विपरीत तारागुच्छ के तारे वास्तव में एक गुच्छे में होते हैं और इनका आपस में गुरुत्वाकर्षक बंधन होता है।\n\nगोल तारागुच्छे (\"ग्लोब्युलर क्लस्टर\") १०-३० प्रकाश वर्ष के गोलाकार क्षेत्र में एकत्रित दस हज़ार से दसियों लाख तारों के झुण्ड होते हैं। इनमे से अधिकतर तारे ठन्डे (लाल और पीले रंगों में सुलगते हुए) और छोटे आकार के (ज़्यादा-से-ज़्यादा सूरज से दुगने बड़े) और काफी बूढ़े होते हैं। बहुत से तो पूरी ब्रह्माण्ड की आयु (जो १३.६ अरब वर्ष अनुमानित की गयी है) से चंद करोड़ साल कम के ही होते हैं। इनसे बड़े या अधिक गरम तारे या तो महानोवा (सुपरनोवा) बनकर ध्वस्त हो चुके होते हैं या सफ़ेद बौने बन चुके होते हैं। फिर भी कभी-कभार इन गुच्छों में अधिक बड़े और गरम नीले तारे भी मिल जाते हैं। वैज्ञानिकों का अनुमान है के ऐसे नीले तारे इन गुच्छों के घने केन्द्रों में पैदा हो जाते हैं जब दो या उसे से अधिक तारों का आपस में टकराव और फिर विलय हो जाता है। आकाशगंगा (मिल्की वे, हमारी गैलेक्सी) में गोल तारागुच्छे गैलेक्सी के केंद्र के इर्द-गिर्द फैले हुए गैलेक्सीय सेहरे में मिलते हैं।\n\nखुले तारागुच्छे (\"ओपन क्लस्टर\") १०-३० प्रकाश वर्ष के चपटे क्षेत्र में फैले चंद सौ तारों के तारागुच्छे होते हैं। इनमे से अधिकतर तारे छोटी आयु वाले (कुछ करोड़ वर्षों पुराने) नवजात सितारे होते हैं। सर्पिल आकाशगंगाओं (जैसे की हमारी आकाशगंगा, क्षीरमार्ग) में यह अक्सर भुजाओं में मिलते हैं। क्योंकि इनमें आपसी गुरुत्वाकर्षक बंधन उतना मज़बूत नहीं होता जितना के गोल तारागुच्छों के सितारों में होता है, इसलिए अक्सर इनके तारे आसपास के विशाल आणविक बादलों और अन्य वस्तुओं के प्रभाव में आकर भटक जाते हैं और तारागुच्छा छोड़ देते हैं। कृत्तिका तारागुच्छ (अंग्रेज़ी में \"प्लीअडीज़\") इस श्रेणी के तारागुच्छों का एक मशहूर उदहारण है।\n\n", "id": "382522", "title": "तारा गुच्छ"}
{"url": "https://hi.wikipedia.org/wiki?curid=382526", "text": "सौर द्रव्यमान\n\nखगोलविज्ञान में सौर द्रव्यमान (solar mass) (formula_1) द्रव्यमान की मानक इकाई है, जिसका मान १.९८८९२ X १० कि.ग्रा. है। इसका उपयोग तारों और आकाशगंगाओं के द्रव्यमान को इंगित करने के लिए किया जाता है। १ सौर द्रव्यमान का मान सूर्य के द्रव्यमान के बराबर, पृथ्वी के द्रव्यमान का ३,३२,९५० गुना और बृहस्पति के द्रव्यमान का १,०४८ गुना होता है। अगर किसी तारे का द्रव्यमान हमारे सूरज से बीस गुना है, जो कहा जाएगा के उसका द्रव्यमान २० formula_1 है।\n\n", "id": "382526", "title": "सौर द्रव्यमान"}
{"url": "https://hi.wikipedia.org/wiki?curid=382527", "text": "मीटस (उपग्रह)\n\nमीटस (यूनानी: Μήτις, अंग्रेज़ी: Metis) बृहस्पति ग्रह का सब से अंदरूनी उपग्रह है। इस ग्रह के अस्तित्व के बारे में सब से पहले १९७९ में पता चला जब अंतरिक्ष यान वॉयेजर प्रथम बृहस्पति के पास से गुज़रा और मीटस को उसके द्वारा खींची गयी तस्वीरों में देखा गया। उसके बाद १९९६ से लेकर सितम्बर २००३ तक गैलिलेओ यान (जिसे बृहस्पति मण्डल का अध्ययन करने भेजा गया था) ने भी इसके कई चित्र उतारे। मीटस के बृहस्पति के इतना पास होने से और बृहस्पति से इतना छोटा होने से यह उपग्रह बृहस्पति की स्थिरमुखी परिक्रमा करता है, यानि परिक्रमा करते हुए मीटस का एक ही रुख़ हमेशा बृहस्पति की ओर होता है। बृहस्पति के तगड़े गुरूत्वाकर्षक खिचाव से इस उपग्रह की गोलाई भी बेढंगी हो गयी है - इसकी लम्बाई इसकी चौड़ाई से दो गुना अधिक है। यह उपग्रह बृहस्पति की रोश सीमा के अन्दर आता है और यदि मीटस में अंदरूनी चिपकाव कम होता तो बृहस्पति का भयंकर गुरुत्वाकर्षण इसे तोड़ चुका होता। वैज्ञानिकों का मानना है के इस उपग्रह के कुछ अंशों का चूरा बनकर बृहस्पति की मुख्य उपग्रही छल्ले के बनने में प्रयोग हुआ है।\n\nमीटस का अकार ६० - ४० - ३४ कीमी है (लम्बाई, चौड़ाई, गहराई)।\n\n", "id": "382527", "title": "मीटस (उपग्रह)"}
{"url": "https://hi.wikipedia.org/wiki?curid=382528", "text": "आली\n\nआली चमोली जिले का एक गाँव है।\n", "id": "382528", "title": "आली"}
{"url": "https://hi.wikipedia.org/wiki?curid=382542", "text": "खगोलीय वस्तु\n\nखगोलीय वस्तु ऐसी वस्तु को कहा जाता है जो ब्रह्माण्ड में प्राकृतिक रूप से पायी जाती है, यानि जिसकी रचना मनुष्यों ने नहीं की होती है। इसमें तारे, ग्रह, प्राकृतिक उपग्रह, गैलेक्सी आदि शामिल हैं।\n\nखगोलीय वस्तु को अंग्रेज़ी में \"सॅलॅस्टियल बॉडी\" (celestial body) और उर्दू-फ़ारसी में \"अजराम फ़लकी\" () या \"अजराम आसमानी\" कहा जाता है।\n\n", "id": "382542", "title": "खगोलीय वस्तु"}
{"url": "https://hi.wikipedia.org/wiki?curid=382546", "text": "मूसानगर\n\nमूसानगर भारत के प्रान्त उत्तर प्रदेश के जनपद कानपुर की तह्सील घाटमपुर के अन्तर्गत एक नगर पंचायत है। यहां मुक्ता देवी का एक प्रसिद्ध प्राचीन मन्दिर है। यह यमुना नदी के तट पर स्थित है। यह घाटमपुर से लगभग २० किलोमीटर की दूरी पर पश्चिम दिशा में स्थित है।", "id": "382546", "title": "मूसानगर"}
{"url": "https://hi.wikipedia.org/wiki?curid=382553", "text": "प्राकृतिक उपग्रह\n\nप्राकृतिक उपग्रह या चन्द्रमा ऐसी खगोलीय वस्तु को कहा जाता है जो किसी ग्रह, क्षुद्रग्रह या अन्य वस्तु के इर्द-गिर्द परिक्रमा करता हो। जुलाई २००९ तक हमारे सौर मण्डल में ३३६ वस्तुओं को इस श्रेणी में पाया गया था, जिसमें से १६८ ग्रहों की, ६ बौने ग्रहों की, १०४ क्षुद्रग्रहों की और ५८ वरुण (नॅप्ट्यून) से आगे पाई जाने वाली बड़ी वस्तुओं की परिक्रमा कर रहे थे। क़रीब १५० अतिरिक्त वस्तुएँ शनि के उपग्रही छल्लों में भी देखी गई हैं लेकिन यह ठीक से अंदाज़ा नहीं लग पाया है के वे शनि की उपग्रहों की तरह परिक्रमा कर रही हैं या नहीं। हमारे सौर मण्डल से बाहर मिले ग्रहों के इर्द-गिर्द अभी कोई उपग्रह नहीं मिला है लेकिन वैज्ञानिकों का विशवास है के ऐसे उपग्रह भी बड़ी संख्या में ज़रूर मौजूद होंगे।\n\nजो उपग्रह बड़े होते हैं वे अपने अधिक गुरुत्वाकर्षण की वजह से अन्दर खिचकर गोल अकार के हो जाते हैं, जबकि छोटे चन्द्रमा टेढ़े-मेढ़े भी होते हैं (जैसे मंगल के उपग्रह - फ़ोबस और डाइमस)।\n\n", "id": "382553", "title": "प्राकृतिक उपग्रह"}
{"url": "https://hi.wikipedia.org/wiki?curid=382557", "text": "संचार का इतिहास\n\nसंचार का इतिहास प्रागैतिहासिक काल से आरम्भ होता है। संचार के अन्तर्गत तुच्छ विचार-विनिमय से लेकर शास्त्रार्थ एवं जनसंचार (mass communication) सब आते हैं। कोई २००,००० वर्ष पूर्व मानव-वाणी के प्रादुर्भाव के साथ मानव संचार में एक क्रान्ति आयी थी। लगभग ३०,००० वर्ष पूर्व प्रतीकों का विकास हुआ एवं लगभग ७००० ईसापूर्व लिपि और लेखन का विकास हुआ। इनकी तुलना में पिछली कुछ शताब्दियों में ही दूरसंचार के क्षेत्र में बहुत अधिक विकास हुआ है।\n\n\n\n", "id": "382557", "title": "संचार का इतिहास"}
{"url": "https://hi.wikipedia.org/wiki?curid=382562", "text": "जनसंचार\n\nलोकसम्पर्क या जनसम्पर्क या जनसंचार (Mass communication) से तात्पर्य उन सभी साधनों के अध्ययन एवं विश्लेषण से है जो एक साथ बहुत बड़ी जनसंख्या के साथ संचार सम्बन्ध स्थापित करने में सहायक होते हैं। प्रायः इसका अर्थ सम्मिलित रूप से समाचार पत्र, पत्रिकाएँ, रेडियो, दूरदर्शन, चलचित्र से लिया जाता है जो समाचार एवं विज्ञापन दोनो के प्रसारण के लिये प्रयुक्त होते हैं।\n\nजनसंचार माध्यम में संचार शब्द की उत्पति संस्कृत के 'चर' धातु से हुई है जिसका अर्थ है चलना। \n\nलोकसंपर्क का अर्थ बड़ा ही व्यापक और प्रभावकारी है। लोकतंत्र के आधार पर स्थापित लोकसत्ता के परिचालन के लिए ही नहीं बल्कि राजतंत्र और अधिनायकतंत्र के सफल संचालन के लिए भी लोकसंपर्क आवश्यक माना जाता है। कृषि, उद्योग, व्यापार, जनसेवा और लोकरुचि के विस्तार तथा परिष्कार के लिए भी लोकसंपर्क की आवश्यकता है। लोकसंपर्क का शाब्दिक अर्थ है 'जनसधारण से अधिकाधिक निकट संबंध'। \n\nप्राचीन काल में लोकमत को जानने अथवा लोकरुचि को सँवारने के लिए जिन साधनों का प्रयोग किया जाता था वे आज के वैज्ञानिक युग में अधिक उपयोगी नहीं रह गए हैं। एक युग था जब राजा लोकरुचि को जानने के लिए गुप्तचर व्यवस्था पर पूर्णत: आश्रित रहता था तथा अपने निदेशों, मंतव्यों और विचारों को वह शिलाखंडों, प्रस्तरमूर्तियों, ताम्रपत्रों आदि पर अंकित कराकर प्रसारित किया करता था। भोजपत्रों पर अंकित आदेश जनसाधारण के मध्य प्रसारित कराए जाते थे। राज्यादेशों की मुनादी कराई जाती थी। धर्मग्रंथों और उपदेशों के द्वारा जनरुचि का परिष्कार किया जाता था। आज भी विक्रमादित्य, अशोक, हर्षवर्धन आदि राजाओं के समय के जो शिलालेख मिलते हैं उनसे पता चलता है कि प्राचीन काल में लोकसंपर्क का मार्ग कितना जटिल और दुरूह था। धीरे धीरे आधुनिक विज्ञान में विकास होने से साधनों का भी विकास होता गया और अब ऐसा समय आ गया है जब लोकसंपर्क के लिए समाचारपत्र, मुद्रित ग्रंथ, लघु पुस्तक-पुस्तिकाएँ, प्रसारण यंत्र (रेडियो, टेलीविजन), चलचित्र, ध्वनिविस्तारक यंत्र आदि अनेक साधन उपलब्ध हैं। इन साधनों का व्यापक उपयोग राज्यसत्ता, औद्योगिक और व्यापारिक प्रतिष्ठान तथा अंतरराष्ट्रीय संगठनों के द्वारा होता है।\n\nवर्तमान युग में लोकसंपर्क के सर्वोत्तम माध्यम का कार्य समाचारपत्र करते हैं। इसके बाद रेडियो, टेलीविजन, चलचित्रों और इंटरनेट आदि का स्थान है। नाट्य, संगीत, भजन, कीर्तन, धर्मोपदेश आदि के द्वारा भी लोकसंपर्क का कार्य होता है। लोकतांत्रिक व्यवस्था के अंतर्गत जुलूस, सभा, संगठन, प्रदर्शन आदि की जो सुविधाएँ हैं उनका उपयोग भी राजनीतिक दलों की ओर से लोकसंपर्क के लिए किया जाता है। डाक, तार, टेलीफोन, रेल, वायुयान, मोटरकार, जलपोत और यातायात तथा परिवहन के अन्यान्य साधन भी राष्ट्रीय और अंतरराष्ट्रीय संपर्क के लिए व्यवहृत किए जाते हैं। लोकतांत्रिक व्यवस्था के अंतर्गत जनता द्वारा निर्वाचित प्रतिनिधि भी लोकसत्ता और लोकमत के मध्य लाकसंपर्क की महत्वपूर्ण कड़ी का काम करते हैं। \n\nलोकसंपर्क की महत्ता बताते हुए सन् १७८७ ईसवी में अमरीका के राष्ट्रपति टामस जेफर्सन ने लिखा था - \n\nमैकाले ने सन् १८२८ में लिखा -\n\nइसी प्रकार सन् १८४० में कार्लाइल ने योग्य संपादकों की परिभाषा बताते हुए लिखा - \"मुद्रण का कार्य अनिवार्यत: लेखन के बाद होता है। अत: मैं कहता हूँ कि लेखन और मुद्रण लोकतंत्र के स्तंभ हैं।\"\n\nअब यह स्पष्ट है कि लोकसंपर्क की दृष्टि से वर्तमान युग में समाचारपत्रों, संवाद समितियों, रेडियो, टेलीविजन, फिल्म तथा इसी प्रकार से अन्य साधनों का विशेष महत्व है। यह स्थिति केवल भारत में ही नहीं है बल्कि, विदेशों में है। लोकसंपर्क की दृष्टि से वहाँ इन साधनों का खूब उपयोग किया जाता है। इंगलैंड, अमरीका, फ्रांस, सोवियत रूस, जापान, जर्मनी तथा अन्यान्य कई देशों में जनसाधारण तक पहुंचने के लिए सर्वोत्तम माध्यम का कार्य समाचारपत्र करते हैं। इन देशों में समाचारपत्रों की बिक्रीसंख्या लाखों में है।\n\nभारतवर्ष में लोकसंपर्क की दृष्टि से समाचारपत्रों का प्रथम प्रकाशन सन् १७८० से आरंभ हुआ। कहा जाता है, २९ जनवरी १७८० को भारत का पहला पत्र \"बंगाल गजट\" प्रकाशित हुआ था। इसके बाद सन् १७८४ में कलकत्ता गजट का प्रकाशन हुआ। सन् १७८५ में मद्रास से कूरियर निकला, फिर बंबई हेरल्ड, बंबई कूरियर और बंबई गजट जैसे पत्रों का अंग्रेजी में प्रकाशन हुआ। इससे बहुत पहले इंग्लैंड, जर्मनी, इटली और फ्राँस से समाचारपत्र प्रकाशित हो रहे थे। इंग्लैंड का प्रथम पत्र आक्सफोर्ड गजट सन् १६६५ में प्रकाशित हुआ था। लंडन का टाइम्स नामक पत्र सन् १७८८ में निकला था। मुद्रण यंत्र के आविष्कार से पहले चीन से किंगयाड और कियल 'तथा रोम से' 'रोमन एक्टा डायरना' नामक पत्र निकले थे।\n\nभारत में पत्रों के प्रकाशन का क्रम सन् १८१६ में प्रारंभ हुआ। 'बंगाल गजट' के बाद 'जान बुलइन', तथा \"दि ईस्ट\" का प्रकाशन हुआ। इंगलिशमैन १८३६ में प्रकाशित हुआ। १८३८ में बंबई से 'बंबई टाइम्स' और बाद में 'टाइम्स ऑफ इंडिया' का प्रकाशन हुआ। १८३५ से १८५७ के मध्य दिल्ली, आगरा, मेरठ, ग्वालियर और लाहौर से कई पत्र प्रकाशित हुए इस समय तक १९ ऐंग्लो इंडियन और २५ भारतीय पत्र प्रकाशित होने लगे थे किंतु जनता के मध्य उनका प्रचार बहुत ही कम था। सन् १८५७ के विद्रोह के बाद 'टाइम्स ऑफ इंडिया', 'पायोनियर', 'मद्रास मेल', 'अमृतबाजार पत्रिका', 'स्टेट्समैन', 'सिविल ऐंड मिलिटरी गजट' और 'हिंदू' जैसे प्रभावशाली समाचारपत्रों का प्रकाशन प्रारंभ हुआ। बिहार से बिहार हेरल्ड, बिहार टाइम्स और बिहार एक्सप्रेस नामक पत्र प्रकाशित हुए। भारतीय भाषाओं में प्रकाशित होनेवाला प्रथम पत्र समाचारदर्पण सन् १८१८ में श्रीरामपुर से बँगला में प्रकाशित हुआ। सन् १८२२ में बंबई समाचार, गुजराती भाषा में प्रकाशित हुआ। उर्दू में 'कोहेनूर', 'अवध अखबार' और 'अखबारे आम' नामक कई पत्र निकले।\n\nहिंदी का प्रथम समाचारपत्र 'उदंत मार्तंड' था, जिसके संपादक श्री युगलकिशोर शुक्ल थे। दूसरा पत्र 'बनारस अखबार' राजा शिवप्रसाद सितारेहिंद ने सन् १८४५ में प्रकाशित कराया था। इसके संपादक एक मराठी सज्जन श्री गोविंद रघुनाथ भत्ते थे। सन् १८६८ में भारतेंदु हरिश्चंद्र ने 'कवि वचन सुधा' नामक मासिक पत्रिका निकाली। पीछे इसे पाक्षिक और साप्ताहिक संस्करण भी निकले। १८७१ में 'अल्मोड़ा समाचार' नामक साप्ताहिक प्रकाशित हुआ। सन् १८७२ में पटना से 'बिहार बंधु' नामक साप्ताहिक पत्र प्रकाशित हुआ। इसके प्रकाश्न में पंडित केशोराम भट्ट का प्रमुख हाथ था। सन् १८७४ में दिल्ली से सदादर्श और सन् १८७९ में अलीगढ़ से 'भारत बंधु' नामक पत्र निकले। ज्यों ज्यों समाचारपत्रों की संख्या बढ़ती गई त्यों त्यों उनके नियंत्रण और नियमन के लिए कानून भी बनाते गए। राष्ट्रीय जागरण के फलस्वरूप देश में दैनिक, साप्ताहिक, मासिक, त्रैमासि आदि पत्रों का प्रकाशन अधिक होने लगा। समाचारपत्रों के पठनपाठन के प्रति जनता में अधिक अभिरुचि जाग्रत हुई। १५ अगस्त १९४७ का जब देश स्वतंत्र हुआ तो प्राय: सभी बड़े नगरों से समाचारपत्रों का प्रकाशन होता था। स्वतंत्र भारत के लिए जब संविधान बना तो पहली बार भाषण और अभिव्यक्ति की स्वतंत्रता के सिद्धांत को मान्यता दी गई। समाचारपत्रों का स्तर उन्नत बनाने के लिए एक आयोग का गठन किया गया।\n\nफ़िल्म, चलचित्र अथवा सिनेमा में चित्रों को इस तरह एक के बाद एक प्रदर्शित किया जाता है जिससे गति का आभास होता है। फ़िल्में अकसर विडियो कैमरे से रिकार्ड करके बनाई जाती हैं, या फ़िर एनिमेशन विधियों या स्पैशल इफैक्ट्स का प्रयोग करके। आज ये मनोरंजन का महत्त्वपूर्ण साधन हैं लेकिन इनका प्रयोग कला-अभिव्यक्ति और शिक्षा के लिए भी होता है। भारत विश्व में सबसे अधिक फ़िल्में बनाता है। फ़िल्म उद्योग का मुख्य केन्द्र मुंबई है, जिसे अमरीका के फ़िल्मोत्पादन केन्द्र हॉलीवुड के नाम पर बॉलीवुड कहा जाता है। भारतीय फिल्मे विदेशो मे भी देखी जाती है।\n\nसिनेमा बीसवीं शताब्दी की सर्वाधिक लोकप्रिय कला है जिसे प्रकाश विज्ञान, रसायन विज्ञान], विद्युत विज्ञान, फोटो तकनीक तथा दृष्टि क्रिया विज्ञान (खोज के अनुसार आंख की रेटिना किसी भी दृश्य की छवि को सेकेंड के दसवें हिस्से तक अंकित कर सकती है) के क्षेत्रों में हुए तरक्की ने संभव बनाया है। बीसवीं शताब्दी के संपूर्ण दौर में मनोरंजन के सबसे जरूरी साधन के रूप में स्थापित करने में बिजली का बल्ब, आर्कलैंप, फोटो सेंसिटिव केमिकल, बॉक्स-कैमरा, ग्लास प्लेट पिक्चर निगेटिवों के स्थान पर जिलेटिन फिल्मों का प्रयोग, प्रोजेक्टर, लेंस ऑप्टिक्स जैसी तमाम खोजों ने सहायता की है। सिनेमा के कई प्रतिस्पर्धी आए जिनकी चमक धुंधली हो गई। लेकिन यह अभी भी लुभाता है। फिल्मी सितारों के लिए लोगों का चुंबकीय आकर्षण बरकरार है। एक पीढ़ी के सितारे दूसरी पीढ़ी के सितारों को आगे बढ़ने का रास्ता दे रहे हैं। सिनेमा ने टी. वी., वीडियों, डीवीडी और सेटेलाइट, केबल जैसे मनोरंजन के तमाम साधन भी पैदा किए हैं। अमेरिका में रोनाल्ड रीगन, भारत में एम.जी.आर. एन.टी.आर. जंयललिता और अनेक संसद सदस्यों के रूप में सिनेमा ने राजनेता दिए हैं। कई पीढ़ियों से, युवा और वृद्ध, दोनों को समान रूप से सिनेमा सेलुलाइड की छोटी पट्टियां अपने आकर्षण में बांधे हुए हैं। दर्शकों पर सिनेमा का सचमुच जादुई प्रभाव है।\n\nसिनेमा ने परंपरागत कला रूपों के कई पक्षों और उपलब्धियों को आत्मसात कर लिया है – मसलन आधुनिक उपन्यास की तरह यह मनुष्य की भौतिक क्रियाओं को उसके अंतर्मन से जोड़ता है, पेटिंग की तरह संयोजन करता है और छाया तथा प्रकाश की अंतर्क्रियाओं को आंकता है। रंगमंच, साहित्य, चित्रकला, संगीत की सभी सौन्दर्यमूलक विशेषताओं और उनकी मौलिकता से सिनेमा आदे निकल गया है। इसका सीधा कारण यह है कि सिनेमा में साहित्य (पटकथा, गीत), चित्रकला (एनीमेटेज कार्टून, बैकड्रॉप्स), चाक्षुष कलाएं और रंगमंच का अनुभव, (अभिनेता, अभिनेत्रिया) और ध्वनिशास्त्र (संवाद, संगीत) आदि शामिल हैं। आधुनिक तकनीक की उपलब्धियों का सीधा लाभ सिनेमा लेता है।\n\nसिनेमा की अपील पूरी तरह से सार्वभौमिक है। सिनेमा निर्माण के अन्य केंद्रों की उपलब्धियों पर यद्यपि हालीवुड भारी पड़ता है, तथापि भारत में विश्व में सबसे अधिक फिल्में बनती हैं। सिनेमा आसानी से नई तकनीक आत्मसात कर लेता है। इसने अपने कलात्मक क्षेत्र का विस्तार मूक सिनेमा (मूवीज) से लेकर सवाक् सिनेमा (टाकीज, रंगीन सिनेमा, 3डी सिनेमा, स्टीरियो साउंड, वाइड स्क्रीन और आई मेक्स तक किया है। सिनेमा के तरह-तरह के आलोचक भी है। दरअसल जब अमेरिका में पहली बार सिनेमा मे ध्वनि का प्रयोग किया गया था, उन्हीं दिनों 1928 में, चैप्लिन ने ‘सुसाइड ऑफ सिनेमा’ नामक एक लेख लिखा। उन्होंने उसमें लिखा था कि ध्वनि के प्रयोग से सुरुचिविहीन नाटकीयता के लिए द्वार खुल जाएंगे और सिनेमा की अपनी विशिष्ट प्रकृति इसमें खो जाएगी। आइंसटाइन (मोंताज) डी. डब्ल्यू. ग्रिफिथ (क्लोजअप) और नितिन बोस (पार्श्व गायन) जैसे दिग्गजों के योगदान से विश्व सिनेमा समृद्ध हुआ है। दूसरे देशों की तकनीकी प्रगति का मुकाबला भारत सिर्फ़ अपने हुनर और नए-नए प्रयोगों से कर पाया है। सिनेमा आज विश्व सभ्यता के बहुमूल्य खजाने का अनिवार्य हिस्सा है। हालीवुड से अत्यधिक प्रभावित होने के बावजूद भारतीय सिनेमा ने अपनी लंबी विकास यात्रा में अपनी पहचान, आत्मा और दर्शकों को बचाए रखा है।\n\n", "id": "382562", "title": "जनसंचार"}
{"url": "https://hi.wikipedia.org/wiki?curid=382571", "text": "अरुण के प्राकृतिक उपग्रह\n\nहमारे सौर मण्डल के सातवे ग्रह अरुण (युरेनस) के २७ ज्ञात प्राकृतिक उपग्रह हैं। इनमें से पांच सब से बड़े चन्द्रमा अपने ही गुरुत्वाकर्षण के खिचाव से गोल हो चुके हैं जबकि बाक़ियों के अकार बेढंगे हैं, जैसा की प्राकृतिक उपग्रहों में आम देखा जाता है। इन सब चंद्रमाओं के नाम अंग्रेज़ी नाटककार विलियम शेक्सपीयर और लेखक अलेक्ज़ंडर पोप की कहानियों के पात्रों पर रखे गए हैं। सब से पहले ब्रिटिश वैज्ञानिक विलियम हरशॅल ने १७८७ में अरुण के सब से बड़े दो चंद्रमाओं - टाइटेनिआ और ओबेरॉन - की पाए जाने की घोषणा की थी। बाक़ी तीन गोलाकार चंद्रमाओं में से ऍरिअल और अम्ब्रिअल १८५१ में विलियम लैसॅल द्वारा और मिरैन्डा १९४८ में जॅरार्ड काइपर द्वारा खोजे गए थे। बाक़ी चन्द्रमा या तो वॉयेजर द्वितीय यान के अरुण के पास से गुज़रने पर या पृथ्वी पर स्थित ताक़तवर दूरबीनों से १९८५ के बाद पाए गए।\n\n", "id": "382571", "title": "अरुण के प्राकृतिक उपग्रह"}
{"url": "https://hi.wikipedia.org/wiki?curid=382574", "text": "मिरैन्डा (उपग्रह)\n\nमिरैन्डा अरुण (युरेनस) ग्रह के पांच गोल अकार वाले बड़े प्राकृतिक उपग्रहों में से सब से छोटा और अरुण की सब से क़रीबी परिक्रमा करते हुआ उपग्रह है। ध्यान रहे के इस से छोटे अरुण के इर्द-गिर्द २० से अधिक अन्य उपग्रह भी हैं, लेकिन वे गोल की बजाए बेढंगे अकार के हैं। इसकी खोज १६ फ़रवरी १९४८ में जॅरार्ड काइपर ने दूरबीन से की थी। मिरैंडा की पास से तस्वीरें केवल वॉयेजर द्वितीय यान के जनवरी १९८६ में अरुण के पास से गुज़रने पर लीं गयी थीं। मिरैंडा की सतह देखने में ऊबड़-खाबड़ लगती है और वैज्ञानिकों का मानना है के वह अधिकतर जमे हुए पानी की बर्फ़ की बनी हुई है। यह भी सोच है के मिरैंडा के अन्दर पत्थर भी मौजूद हैं। इस चन्द्रमा की गहरी खाइयों को देखकर लगता है के अतीत में इसपर बहुत भूकंप आते थे जिस वजह से इसकी ज़मीन इतनी टूटी और टेढ़ी-मेढ़ी है।\n\n", "id": "382574", "title": "मिरैन्डा (उपग्रह)"}
{"url": "https://hi.wikipedia.org/wiki?curid=382576", "text": "टाइटेनिआ (उपग्रह)\n\nटाइटेनिआ अरुण (युरेनस) ग्रह का सब से बड़ा उपग्रह है। माना जाता है के यह चन्द्रमा बर्फ़ और पत्थर की लगभग बराबर मात्राओं से रचा हुआ है - इसकी सतह बर्फ़ीली है और अन्दर का हिस्सा पत्थरीला है। कुछ वैज्ञानिको की सोच है के बाहरी बर्फ़ और अंदरूनी पत्थर के बीच में एक पानी की तह होने की सम्भावना है, लेकिन इस बात का अभी कोई पक्का सबूत नहीं मिला है। सतही बर्फ़ में कुछ पदार्थों के मिले होने के कारण इस उपग्रह का रंग थोड़ा लाल प्रतीत होता है। इसकी सतह पर अंतरिक्ष से गिरे हुए उल्कापिंडों की वजह से बहुत से बड़े गढ्ढे भी हैं, जिनमें से एक भयंकर गढ्ढे का व्यास ३२६ किमी है। फिर भी देखा गया है के अरुण के एक अन्य उपग्रह ओबेरॉन पर इस से भी ज़्यादा गढ्ढे हैं। वैज्ञानिक अनुमान लगते हैं की टाइटेनिआ पर शायद काफ़ी भूकम्पों के आने से बहुत से गढ्ढे भरे जा चुके हैं और अब नज़र नहीं आते। वॉयेजर द्वितीय यान के जनवरी १९८६ में अरुण के पास से गुज़रने पर टाइटेनिआ की बहुत से तस्वीरें ली गयी जिनके ज़रिये इसकी सतह के लगभग ४०% हिस्से के नक्शे बनाए जा चुके हैं।\n\nटाइटेनिआ का अकार गोल है। इसका औसत व्यास लगभग १५७७ किमी है। इसके मुक़ाबले में पृथ्वी के चन्द्रमा का व्यास लगभग ३,४७४ किमी है, यानि की टाइटेनिआ का अकार हमारे चन्द्रमा के आधे से ज़रा छोटा है।\n\n", "id": "382576", "title": "टाइटेनिआ (उपग्रह)"}
{"url": "https://hi.wikipedia.org/wiki?curid=382585", "text": "ओबेरॉन (उपग्रह)\n\nओबेरॉन अरुण (युरेनस) ग्रह का एक उपग्रह है। अकार में यह अरुण का दूसरा सब से बड़ा उपग्रह है (पहला स्थान टाइटेनिआ को जाता है)। टाइटेनिआ की तरह, ओबेरॉन भी बर्फ़ और पत्थर की लगभग बराबर मात्राओं से बना हुआ है। इसकी सतह बर्फ़ीली और अन्दर का केंद्रीय भाग पत्थरीला है। संभव है के बाहरी बर्फ़ और अंदरूनी पत्थर के बीच में एक पानी की मोटी परत हो, लेकिन इसका पूरा प्रमाण अभी नहीं मिल पाया है। सतही बर्फ़ में अन्य पदार्थों के मिले होने के कारण इस उपग्रह का रंग थोड़ा लाल है। इसकी सतह पर अंतरिक्ष से गिरे हुए उल्कापिंडों की वजह से बहुत से बड़े गढ्ढे भी हैं, जिनमें से सब से बड़े गढ्ढे का व्यास २१० किमी है। वॉयेजर द्वितीय यान के जनवरी १९८६ में अरुण के पास से गुज़रने पर ओबेरॉन की सतह के लगभग ४०% हिस्से के नक्शे बनाए जा चुके हैं। अरुण के पांच बड़े चंद्रमाओं में से ओबेरॉन सब से अधिक दूरी पर अरुण की परिक्रमा करता है।\n\nओबेरॉन का अकार गोल है। इसका औसत व्यास लगभग १५२३ किमी है। इसके मुक़ाबले में पृथ्वी के चन्द्रमा का व्यास लगभग ३,४७४ किमी है, यानि की ओबेरॉन का अकार हमारे चन्द्रमा के आधे से ज़रा छोटा है। ओबेरॉन के पत्थरीले केंद्र का व्यास ९६० किमी है जिसके ऊपर बर्फ़ और संभवतः एक पानी की परत है।\n\n", "id": "382585", "title": "ओबेरॉन (उपग्रह)"}
{"url": "https://hi.wikipedia.org/wiki?curid=382586", "text": "ऍरिअल (उपग्रह)\n\nऍरिअल अरुण (युरेनस) ग्रह का एक उपग्रह है। अकार में यह अरुण का चौथा सब से बड़ा उपग्रह है। ऍरिअल अरुण के सारे उपग्रहों में से सब से अधिक चमकदार है। अरुण के अन्य बड़े चंद्रमाओं की तरह, ऍरिअल भी बर्फ़ और पत्थर का बना हुआ है। इसकी सतह बर्फ़ीली और अन्दर का केंद्रीय भाग पत्थरीला है। इसकी सतह बहुत ऊबड़-खाबड़ है और उसपर ऊंचे टीले और गहरी खाइयाँ दोनों दिखाई देती हैं। वॉयेजर द्वितीय यान के १९८६ में अरुण के पास से गुज़रने पर ऍरिअल की सतह के लगभग ३५% हिस्से के नक्शे बनाए जा चुके हैं। फ़िलहाल ऍरिअल का अध्ययन करने के लिए कोई और अंतरिक्ष यान भेजने की कोई योजना नहीं है। हालांकि अरुण के सारे बड़े उपग्रहों पर भूकम्पों के सुराग मिलते हैं, लेकिन ऐसा प्रतीत होता है के ऍरिअल पर आये हुए भूकंप सब से ताज़ा हैं।\n\nऍरिअल का अकार गोल है। इसका औसत व्यास लगभग ११५८ किमी है। इसके मुक़ाबले में पृथ्वी के चन्द्रमा का व्यास लगभग ३,४७४ किमी है, यानि की ऍरिअल का अकार हमारे चन्द्रमा के एक-तिहाई से ज़रा छोटा है।\n\n", "id": "382586", "title": "ऍरिअल (उपग्रह)"}
{"url": "https://hi.wikipedia.org/wiki?curid=382587", "text": "अम्ब्रिअल (उपग्रह)\n\nअम्ब्रिअल अरुण (युरेनस) ग्रह का एक उपग्रह है। अकार में यह अरुण का तीसरा सब से बड़ा उपग्रह है। अम्ब्रिअल का रंग अरुण के सारे उपग्रहों में से सब से गाढ़ा है। अरुण के अन्य बड़े चंद्रमाओं की तरह, अम्ब्रिअल भी बर्फ़ और पत्थर का बना हुआ है। इसकी सतह बर्फ़ीली और अन्दर का केंद्रीय भाग पत्थरीला है। इसकी सतह पर अंतरिक्ष से गिरे हुए उल्कापिंडों की वजह से बहुत से बड़े गढ्ढे भी हैं, जिनका व्यास २१० किमी तक पहुँचता है। कुछ टीले और खाइयाँ भी देखी गयी हैं। वॉयेजर द्वितीय यान के १९८६ में अरुण के पास से गुज़रने पर अम्ब्रिअल की सतह के लगभग ४०% हिस्से के नक्शे बनाए जा चुके हैं।\n\nअम्ब्रिअल का अकार गोल है। इसका औसत व्यास लगभग ११६९ किमी है, जो ऍरिअल के ११५८ किमी के व्यास से बस थोड़ा सा ही बड़ा है। पृथ्वी के चन्द्रमा का व्यास लगभग ३,४७४ किमी है, यानि की अम्ब्रिअल का अकार हमारे चन्द्रमा का लगभग एक-तिहाई है।\n\n", "id": "382587", "title": "अम्ब्रिअल (उपग्रह)"}
{"url": "https://hi.wikipedia.org/wiki?curid=382588", "text": "पक (उपग्रह)\n\nपक अरुण (युरेनस) ग्रह का एक उपग्रह है। १९८५ तक पक वैज्ञानिकों के लिए अज्ञात था और इसके अस्तित्व का तब पता चला जब अरुण के पास से गुज़रते हुए वॉयेजर द्वितीय यान की खींची गयी तस्वीरों में यह नज़र आया। पक का अकार लगभग गोले जैसा है लेकिन पूरा गोला नहीं है। इसपर अंतरिक्ष से गिरे हुए उल्कापिंडों की वजह से बहुत से बड़े गढ्ढे हैं।\n\nपक का अकार गोल-जैसा पर थोड़ा बेढंगा है। इसका औसत व्यास लगभग १६२ किमी है, जो अरुण के पांच बड़े उपग्रहों से काफ़ी छोटा है। अरुण के पांच बड़े उपग्रह टाइटेनिआ, ओबेरॉन, ऍरिअल, अम्ब्रिअल और मिरैन्डा हैं, जिनमें से सब से छोटा मिरैन्डा है जिसका व्यास लगभग ४७१ किमी है। पृथ्वी के चन्द्रमा का व्यास लगभग ३,४७४ किमी है, यानि की हमारा चन्द्रमा पक से लगभग इक्कीस गुना बड़ा है।\n\n", "id": "382588", "title": "पक (उपग्रह)"}
{"url": "https://hi.wikipedia.org/wiki?curid=382592", "text": "दूरसंचार का इतिहास\n\nदूरसंचार का इतिहास बहुत पुराना है। बहुत पहले लोग दूरसंचार के लिये धुँवा और नगाड़ा आदि का प्रयोग करते थे। \n\n\n\n\n\n", "id": "382592", "title": "दूरसंचार का इतिहास"}
{"url": "https://hi.wikipedia.org/wiki?curid=382593", "text": "धुआँ\n\nधुआँ (Smoke) एक कोलायड है जो हवा में उपस्थित ठोस, द्रव एवं गैसों के कणों से बना होता है। धुवां तब निकलता है जब कोई पदार्थ जलता है या उसका पाइरोलिसिस (pyrolysis) किया जाता है। \n\n", "id": "382593", "title": "धुआँ"}
{"url": "https://hi.wikipedia.org/wiki?curid=382594", "text": "कक्षा (भौतिकी)\n\nभौतिकी में कक्षा या ऑर्बिट दिक् (स्पेस) में स्थित एक बिंदु के इर्द-गिर्द एक मार्ग को कहते हैं जिसपर चलकर कोई वस्तु उस बिंदु की परिक्रमा करती है। खगोलशास्त्र में अक्सर उस बिंदु पर कोई बड़ा तारा या ग्रह स्थित होता है जिसके इर्द-गिर्द कोई छोटा ग्रह या उपग्रह अपनी कक्षा में उसकी परिक्रमा करता है। यदि खगोलीय वस्तुओं की कक्षाओं को देखा जाए तो कई भिन्न तरह की कक्षाएँ देखी जाती हैं - कुछ गोलाकार हैं, कुछ अण्डाकार हैं और कुछ इन से अधिक पेचीदा हैं।\n", "id": "382594", "title": "कक्षा (भौतिकी)"}
{"url": "https://hi.wikipedia.org/wiki?curid=382595", "text": "काइपर घेरा\n\nकाइपर घेरा, काइपर-ऍजवर्थ घेरा या काइपर बॅल्ट हमारे सौर मण्डल का एक बाहरी क्षेत्र है जो वरुण ग्रह (नॅप्ट्यून) की कक्षा (जो सूरज से लगभग ३० खगोलीय इकाई दूर है) से लेकर सूर्य से ५५ ख॰इ॰ तक फैला हुआ है। क्षुद्रग्रह घेरे की तरह इसमें भी हज़ारों-लाखों छोटी-बड़ी खगोलीय वस्तुएँ हैं जो सौर मण्डल के ग्रहों के सृजनात्मक दौर से बची हुई रह गयी। काइपर घेरा का क्षेत्र क्षुद्रग्रह घेरे के क्षेत्र से २० गुना चौड़ा और २०० गुना ज़्यादा फैला हुआ है। जहाँ क्षुद्रग्रह घेरे की वस्तुएँ पत्थर और धातुओं की बनी हुई हैं, वहाँ काइपर घेरे की वस्तुएँ सर्दी की सख्ती से जमे हुए पानी, मीथेन और अमोनिया की मिली-जुली बर्फ़ों की बनी हुई हैं।\n\nसौर मण्डल के ज्ञात बौने ग्रहों में से तीन - यम, हउमेया और माकेमाके - काइपर घेरे के निवासी हैं। वैज्ञानिकों का यह भी मानना है के सौर मण्डल के कुछ प्राकृतिक उपग्रह भी इसी घेरे में जन्मे और घुमते-फिरते अपने ग्रहों के निटक पहुँच कर उनके गुरुत्वाकर्षण में फँस कर उनकी परिक्रमा करने लगे, जैसे की वरुण (नॅप्ट्यून) का उपग्रह ट्राइटन और शनि का उपग्रह फ़ीबी।\n\nकाइपर घेरे का नाम डच-अमेरिकी खगोलशास्त्री जेरार्ड काइपर के नाम पर रखा गया हालाँकि, वास्तव में खुद उन्होंने इसके अस्तित्व की भविष्यवाणी नहीं की थी। वर्ष 1992 में , यम के बाद खोजा जाने वाला पहला काइपर घेरा वस्तु (केबीओ) था। इसकी खोज के बाद से अब तक, ज्ञात काइपर घेरा वस्तुओं (केबीओ'स) की संख्या हज़ार से अधिक हो चुकी है और से अधिक व्यास वाले 1,00,000 से अधिक केबीओ'स के होने का अनुमान है। प्रारम्भ में यह सोचा गया था कि काइपर बेल्ट ही उन सावधिक धूमकेतुओं का भण्डार है जिनकी कक्षायें 200 सालों से कम अवधि वाली हैं। हालाँकि, नब्बे के दशक के बाद के अध्ययनों ने दर्शाया है कि यह घेरा गतिशीलता की दृष्टि से स्थायित्व वाला है, और धूमकेतुओं की उत्पत्ति का वास्तविक स्थल एक प्रकीर्ण डिस्क है जो नेपच्यून की बहिर्मुखी गति द्वारा 4.5 बिलियन वर्ष पूर्व निर्मित, गतिशीलता के दृष्टि से एक सक्रिय मंडल है; इस प्रकीर्ण डिस्क के कुछ पिण्डों, जैसे कि ऍरिस इत्यादि, की विकेन्द्रता अत्यंत अधिक है और वे अपने परिक्रमा पथ में सूर्य से 100 AU तक की दूरी तक भी चले जाते हैं।\n\n", "id": "382595", "title": "काइपर घेरा"}
{"url": "https://hi.wikipedia.org/wiki?curid=382601", "text": "क्षुद्रग्रह घेरा\n\nक्षुद्रग्रह घेरा या ऐस्टरौएड बॅल्ट हमारे सौर मण्डल का एक क्षेत्र है जो मंगल ग्रह (मार्ज़) और बृहस्पति ग्रह (ज्यूपिटर) की कक्षाओं के बीच स्थित है और जिसमें हज़ारों-लाखों क्षुद्रग्रह (ऐस्टरौएड) सूरज की परिक्रमा कर रहे हैं। इनमें एक ९५० किमी के व्यास वाला सीरीस नाम का बौना ग्रह भी है जो अपने स्वयं के गुरुत्वाकर्षक खिचाव से गोल अकार पा चुका है। यहाँ तीन और ४०० किमी के व्यास से बड़े क्षुद्रग्रह पाए जा चुके हैं - वॅस्टा, पैलस और हाइजिआ। पूरे क्षुद्रग्रह घेरे के कुल द्रव्यमान में से आधे से ज़्यादा इन्ही चार वस्तुओं में निहित है। बाक़ी वस्तुओं का अकार भिन्न-भिन्न है - कुछ तो दसियों किलोमीटर बड़े हैं और कुछ धूल के कण मात्र हैं।\n\nक्षुद्रग्रह घेरे को अंग्रेज़ी में \"ऐस्टरौएड बॅल्ट\" (asteroid belt), जर्मन में \"ऐस्टेरौइडॅनगुऍरटॅल\" (asteroidengürtel) और फ़ारसी में \"कमरबंद-ए-सय्यारकहा\" () कहा जाता है।\n\n", "id": "382601", "title": "क्षुद्रग्रह घेरा"}
{"url": "https://hi.wikipedia.org/wiki?curid=382611", "text": "और्ट बादल\n\nऔर्ट बादल या और्ट क्लाउड एक गोले के रूप का धूमकेतुओं का बादल है जो सूर्य से लगभग एक प्रकाश-वर्ष के दूरी पर हमारे सौर मण्डल को घेरे हुए है। इसमें अरबों की संख्या में धूमकेतु हैं। खगोलीय इकाई में एक प्रकाश वर्ष लगभग ५०,००० ख॰ई॰ होता है (१ ख॰ई॰ पृथ्वी से सूरज की दूरी है), यानि और्ट बादल सूरज से पृथ्वी के मुक़ाबले में पचास हज़ार गुना अधिक दूर है। और्ट बादल सौर मण्डल के सब से दूर-तरीन क्षेत्र है। सौर मण्डल के काइपर घेरे और बिखरा चक्र वाले क्षेत्र - जो वैसे बहुत बाहर की ओर माने जाते हैं - दोनों और्ट बादल के हज़ार गुना अधिक सूरज के पास है। यह बात ध्यान योग्य है के वैज्ञानिकों ने और्ट बादल के अस्तित्व के मिल जाने की भविष्यवाणी तो की है लेकिन इसके अस्तित्व का अभी कोई पक्का प्रमाण नहीं मिला है। मानना है के और्ट बादल हमारे सौर मण्डल की गुरुत्वाकर्षक सीमा पर है और उसके बाद सूरज का खिचाव बहुत कम रह जाता है।\n\nवैज्ञानिकों का मानना है के और्ट बादल के दो भिन्न क्षेत्र हैं -\n\n", "id": "382611", "title": "और्ट बादल"}
{"url": "https://hi.wikipedia.org/wiki?curid=382612", "text": "वरुण-पार वस्तुएँ\n\nवरुण-पार वस्तुएँ (व॰पा॰व॰, अंग्रेज़ी: Trans-Neptunian objects, ट्रांस-नॅप्ट्यूनियन ऑब्जेक्ट्स) सौर मण्डल की ऐसी खगोलीय वस्तुएँ हैं जो वरुण (नॅप्ट्यून) की कक्षा से बाहर सूरज की परिक्रमा करती हैं। यह वस्तुएँ तीन क्षेत्रों में पायी जाती हैं - काइपर घेरा, बिखरा चक्र और और्ट बादल। सब से पहली खोजी गयी वरुण-पार वस्तु यम (प्लूटो) था जो १९३० में पाया गया। उसके बाद ४८ साल तक कोई अन्य वरुण-पार वस्तु नहीं मिली। १९७८ में जाकर यम का उपग्रह शैरन मिला और फिर १९९२ के बाद से हज़ार से ज़्यादा वस्तुएँ मिल चुकी हैं।\n\nसौर मंडल का कोई भी हीन ग्रह जिसकी सूरज की परिक्रमा की कक्षा की सूरज से औसत दूरी वरुण (नेप्ट्यून) की कक्षा की औसत दूरी (अर्ध दीर्घ अक्ष, semi-major axis) से अधिक (यानि ३० खगोलीय इकाईयाँ से अधिक) हो उसे वरुण-पार वस्तु कहा जाता है। १२ ऐसे हीन ग्रह ज्ञात हैं। अगर किसी ऐसी वस्तु का अर्ध दीर्घ अक्ष १५० ख॰इ॰ से भी अधिक और उसका अपसौर (perihelion) ३० ख॰इ॰ से अधिक हो तो उसे चरम वरुण-पार वस्तु (extreme trans-Neptunian object) कहते हैं।\n\n", "id": "382612", "title": "वरुण-पार वस्तुएँ"}
{"url": "https://hi.wikipedia.org/wiki?curid=382617", "text": "हीन ग्रह\n\nहीन ग्रह ऐसी खगोलीय वस्तुओं को कहा जाता है जो सौर मण्डल में सूरज की परिक्रमा तो करती हैं लेकिन ना तो वह इतनी बड़ी हैं के उन्हें ग्रह या बौना ग्रह बुलाया जाए और न ही वे धूमकेतु की श्रेणी में आती हैं। \"हीन ग्रह केंद्र\" नाम का संगठन ऐसे हीन ग्रहों के नाम और कक्षाएँ दर्ज करता है और यहाँ पर ५ लाख से अधिक हीन ग्रहों को दर्ज किया गया है। इनमें से सर्वाधिक हीन ग्रह सौर मंडल के क्षुद्रग्रह घेरे में पाए जाते हैं।\n\nअंग्रेज़ी में \"हीन ग्रह\" को \"माइनर प्लैनॅट\" (minor planet) कहा जाता है। \n\n", "id": "382617", "title": "हीन ग्रह"}
{"url": "https://hi.wikipedia.org/wiki?curid=382619", "text": "टूना\n\nटूना स्कॉमब्रिडे प्रजाति की खारे पानी की मछलियां हैं जिनमे से अधिकांशतः \"थुन्नुस\" वर्ग से संबंधित हैं। टूना तेज़ तैराक हैं और कुछ प्रजातियाँ की गति से तैरने में सक्षम हैं। सफ़ेद माँस वाली अधिकांश मछलियों के विपरीत, टूना की मांसपेशियों के उत्तकों का रंग गुलाबी से ले कर गहरा लाल होता है। यह लाल रंग एक ऑक्सीजन बाध्यकारी अणु मायोग्लोबिन के कारण होता है, जिसकी मात्रा अधिकांशतः बाकी मछलियों की तुलना में टूना में अधिक पाई जाती है। कुछ बड़ी टूना प्रजातियाँ, जैसे कि ब्लूफिन टूना गर्म खून वाली होती हैं और मांसपेशियों को हिला कर अपने शरीर का तापमान पानी के तापमान से अधिक बढ़ा सकती हैं। यह उन्हें अपेक्षाकृत ठन्डे पानी में जीवित रहने और अन्य किस्मों की मछलियों की अपेक्षा समुद्र के विविधतापूर्ण वातावरण में रहने के लिए सक्षम बनाता है।\n\n\"टूना\" स्पेनिश शब्द एट्यू (atún) अरबी के تن या تون tun/tūn से, लैटिन के थुन्नुस (Thunnus) व यूनानी शब्द θύννος, थाएनॉस (thynnos) से बना है।\n\nटूना की 48 से अधिक विभिन्न प्रकार की प्रजातियां हैं। \"थुन्नुस (Thunnus)\" वर्ग में 9 प्रजातियाँ शामिल हैं:\nकई अन्य पीढ़ियों (सभी स्कॉमब्रिडे वर्ग से संबंधित हैं) की प्रजातियों का भी सामान्य नाम \"टूना\" ही है।\n\n\"थुन्नुस\" के शरीर क्रिया विज्ञान का एक उल्लेखनीय पहलू अपने शरीर के तापमान को आस पास के समुद्री जल से ऊपर बनाए रखना है। उदाहरण के लिए, ब्लूफिन ठंडे पानी में भी अपने शरीर का तापमान तक बनाए रख सकती है। हालांकि, ठेठ एंडोथर्मिक प्राणियों जैसे स्तनधारियों एवं पक्षियों की तरह, टूना अपेक्षाकृत अत्यंत कम सीमा के भीतर तापमान को नहीं बनाए रखती।\n\nटूना सामान्य चयापचय से उत्पन्न गर्मी को संरक्षित कर शारीरिक ऊष्मा को प्राप्त करती है। शरीर में स्थित नसों और धमनियों का ताना बाना, जिसे रेटे मीराबाइल (\"अद्भुत जाल\") कहते हैं, काउंटर-करंट विनिमय प्रणाली के माध्यम से ऊष्मा को नसों में बहने वाले रक्त से धमनियों के रक्त में प्रवाहित करता है। इससे सतह की ठंडक कम हो जाती है, जिससे मांसपेशियां अपेक्षाकृत गरम रहती हैं। इससे कम उर्जा की खपत के साथ उच्च तैराकी गति मिलती है।\n\nthumb|right|Tuna fishing in Hokkaidō, Japan|alt = एक बड़ी टूना को, मछली पकड़ने की नाव पर उतारे जाने का चित्र\nटूना एक महत्वपूर्ण व्यवसायिक मछली है। इंटरनेशनल सी फ़ूड सस्टेनेबिलिटी फाउंडेशन ने 2009 में टूना के वैश्विक स्टॉक के बारे में एक विस्तृत वैज्ञानिक रिपोर्ट संकलित की, जिसमे नियमित रूप से होने वाले अपडेट शामिल हैं। रिपोर्ट के अनुसार, दुनिया भर के महासागरों में टूना व्यापक रूप से, किन्तु छोटे-छोटे झुंडों में, आम तौर पर भूमध्य रेखा के 45 डिग्री उत्तर और दक्षिण में उष्णकटिबंधीय और शीतोष्ण पानी में पाई जाती है। इन्हें स्कॉमब्रिडे वर्ग की श्रेणी में वर्गीकृत किया गया है, जिसमें लगभग 50 प्रजातियाँ शामिल हैं। इनमें व्यवसायिक और मनोरंजक मत्स्य उद्योग के लिए प्रयुक्त होने वाली सबसे महत्त्वपूर्ण मछली येल्लोफिन (\"थुन्नुस एल्बाकारेस\"), बिगआई (\"टी. ओबेसस\"), ब्लूफिन (\"टी. थाय्न्नुस\", \"टी. ओरिएंटलिस\" व \"टी. माकोयी\"), एल्बाकोर (\"टी. अलालुंगा\") तथा स्किपजैक (\"कात्सूवोनस पेलामिस\") हैं।\n\nरिपोर्ट में आगे कहा गया है कि:\n2006 में ऑस्ट्रेलियाई सरकार ने आरोप लगाया कि जापान ने अवैध रूप से प्रतिवर्ष 12000 से 20000 टन दक्षिणी ब्लूफिन पकड़ कर 6000 टन की सहमत मात्रा से अधिक मछली पकड़ी थी; इस प्रकार की जरूरत से अधिक मछली की लागत लगभग 2 बिलियन अमेरिकी डॉलर थी। इस प्रकार के जरूरत से अधिक मछली के शिकार ने ब्लूफिन की मात्रा को अत्यधिक क्षति पहुंचाई है। डब्ल्यूडब्ल्यूएफ\" (WWF) के अनुसार, यदि मत्स्य व्यापार करने वाली इकाईयां कोटे का सख्ती से पालन नहीं करतीं हैं तो टूना के प्रति जापान की अत्यधिक भूख व्यवसायिक रूप से सबसे अधिक पकड़ी जाने वाली मछली को विलुप्त होने के कगार पर पहुंचा देंगी। जवाब में जापान की मत्स्य अनुसंधान एजेंसी का कहना है कि आस्ट्रेलिया और न्यूजीलैंड की टूना मछली पकड़ने वाली कम्पनियां दक्षिणी ब्लूफिन की कुल पकड़ी गई मात्रा को कम करके बताती हैं तथा अंतर्राष्ट्रीय स्तर पर स्वीकार्य कुल मात्रा की उपेक्षा करती हैं।\n\n2010 में, टोक्यो के त्सुकिजी मछली बाज़ार में 232 किलोग्राम (511.47 पाउंड) वजनी एक ब्लूफिन टूना 16.28 मिलियन येन (175000 अमेरिकी डॉलर) में बिकी थी।\n\n2011 की शुरुआत में, टोक्यो के त्सुजिकी बाजार में एक नीलामी के दौरान 754 पाउंड (342 किलोग्राम) वजनी एक ब्लूफिन टूना को 32.49 मिलियन येन में बेच कर एक नया रिकॉर्ड कायम किया गया। यह प्रति किलोग्राम 95000 येन के बराबर है।\n\n\n2005 में, नाउरू ने उस वर्ष की इंटरनेशनल व्हेलिंग कमीशन की बैठक में अपने वोट के बचाव में यह तर्क दिया कि टूना के भंडार तथा देश के मत्स्य पालन के बेड़े को को संरक्षित रखने के लिए व्यवसायिक तौर पर व्हेल का शिकार आवश्यक है।\n\nडॉल्फिन टूना की कई प्रजातियों के आस पास तैरती हैं। इनमें पूर्वी प्रशांत महासागर में पाई जाने वाली येल्लोफिन टूना शामिल है, किन्तु एल्बाकोर शामिल नहीं है। ऐसा माना जाता है कि शार्क, जो टूना का शिकार करती हैं, के झुंडों से बचने के लिए टूना के झुण्ड खुद को डॉल्फिन मछलियों के बीच मिला लेते हैं।\n\nव्यवसायिक मछली पकड़ने की नौकाएं डॉल्फिन के झुंडों की तलाश कर के इस गठजोड़ का फायदा उठाती थीं। नौकाएं नीचे से टूना को पकड़ने के लिए झुण्ड को जालों की सहायता से घेर लेती थीं। हालांकि ये जाल डॉल्फिन मछलियों को भी फंसा कर घायल कर देते थे अथवा मार डालते थे। सार्वजनिक आपत्तियों और नई सरकार के विनियमों, जिन पर अब एनओएए (NOAA) द्वारा निगरानी रखी जाती है, द्वारा अब \"डॉल्फिन के प्रति अनुकूल\" विधियों का प्रयोग किया जाता है, जिसके कारण अब आम तौर पर जाल की बजाए लाइन का प्रयोग होता है। हालांकि, अभी भी किसी प्रकार के सार्वभौमिक स्वतंत्र निरीक्षण कार्यक्रम या डॉल्फिन की सुरक्षा के सत्यापन का अभाव है, इसलिए ये सुरक्षा प्रबंध काफी नहीं हैं। उपभोक्ता संघ के अनुसार, जवाबदेही की कमी का अर्थ वे दावे हैं जिनके अनुसार \"डॉल्फिन के लिए सुरक्षित\" मानी जाने वाली टूना के शिकार की अनुमति दी जानी चाहिए।\n\nमत्स्य प्रथाएं डॉल्फिन मछलियों के अनुकूल बदली हैं, जिनके कारण शार्क, कछुओं तथा अन्य समुद्री मछलियों जैसे सह-उत्पादों को पकड़ने की संख्या में वृद्धि हुई है। मछुआरे अब डॉल्फिन मछलियों का पीछा नहीं करते, बल्कि अब मछलियों के एकत्रित करने वाले उपकरणों, जिन्हें ऍफ़एडी (FADs) भी कहा जाता है, की सहायता से तैरने वाले उत्पादों को पकड़ने पर ध्यान केन्द्रित करते हैं, जो अन्य जीवों की एक बड़ी आबादी को आकर्षित करते हैं। डॉल्फिन को संरक्षित करने के लिए लोगों को संतुष्ट करने के लिए किए गए उपाय अन्य प्रजातियों के लिए भी संभवतः हानिकारक हो सकते हैं।\n\n1950 के दशक से लेकर 1970 के दशक तक, ब्लूफिन क्यूबा, फ्लोरिडा के तट से कुछ मील दूर बिमिनी व कैट में बहुतायत से पाई जाती थीं और इन्हें मनोरंजन के तौर पर प्रयुक्त करने वाले मछुआरों द्वारा पकड़ी जाती थी, जिनमे प्रमुख रूप से अर्नेस्ट हेमिंग्वे तथा हबाना जो ने 1938 में \"पिलर\" नामक 40 फुट लंबी व्हीलर की सवारी की थी। बिग-गेम फिशिंग नामक इस नए रोमांचक खेल का प्रचार तेजी से हुआ। इस खेल की बढ़ती लोकप्रियता के बावजूद, उस समय की नौकाएं बहुमूल्य मछली से लड़ने के लिए शायद ही आदर्श थीं। उस समय प्रयुक्त होने वाली अधिकांश नौकाएं परिवर्तित केबिन क्रूज़र थीं, जो अत्यंत धीमी थीं तथा जिन्हें चलाना कठिन था।\n\n1946 में दक्षिण फ्लोरिडा के रीबोविच परिवार ने अंततः एक नाव का निर्माण किया जिसने इस खेल की पुनः शुरुआत की तथा एक नए उद्योग को जन्म दिया। मिस चेवी द्वितीय नामक यह नाव दुनिया भर में देखी गई पहली स्पोर्ट्स फिशिंग नौका थी।\n\nविशेष रूप से मेरिट ने 1950 से 1970 के दशक तक अपनी 37 व 43-फुट की बदली जा सकने वाली नौकाओं द्वारा विशेष ख्याति हासिल की, जिन्होनें रीबोविच द्वारा बनाई गयी नौकाओं जैसी अन्य नौकाओं के साथ मिल कर दुनिया भर में बिग गेम फिशिंग के खेल को बढ़ावा दिया।\n\nटूना के संरक्षण के लिए पांच प्रमुख मत्स्य प्रबंधन निकाय हैं: द वेस्टर्न सेन्ट्रल पैसिफिक ओशन फिशरीज़ कमीशन, द इंटर-अमेरिकन ट्रॉपिकल टूना कमीशन, द इंडियन ओशन टूना कमीशन, द इंटरनेशनल कमीशन फॉर द कंज़र्वेशन ऑफ़ एटलांटिक टूना तथा द कमीशन फॉर द कंज़र्वेशन ऑफ़ सदर्न ब्लूफिश टूना। जनवरी 2007 में कोबे, जापान में पांचों पहली बार इकट्ठे हुए। पर्यावरण संगठनों ने मत्स्य पालन और प्रजातियों के खतरों के बारे में प्रस्तुतियां दीं। बैठक 60 देशों या क्षेत्रों द्वारा बनाई गई कार्रवाई की एक योजना के साथ संपन्न हुई। उठाये गए ठोस क़दमों में अवैध मत्स्य व्यापार से बचने तथा स्थानीय मछली पकड़ने के कोटे में अधिक पारदर्शिता के लिए मूल स्थान का प्रमाणपत्र प्रदान करना शामिल है। प्रतिनिधियों की एक अन्य संयुक्त बैठक जनवरी या फ़रवरी 2009 में यूरोप में हुई।\n\n2010 में, ग्रीनपीस इंटरनेशनल ने एल्बाकोर, बिगआई टूना, ब्लैकफिन टूना, पैसिफिक ब्लूफिन टूना, उत्तरी ब्लूफिन टूना, दक्षिणी ब्लूफिन टूना और येल्लोफिन टूना को अपनी सीफूड रेड लिस्ट में डाला। \"ग्रीनपीस इंटरनेशनल सीफ़ूड रेड लिस्ट उन मछलियों की सूची है जिन्हें आम तौर पर दुनिया भर में सुपरमार्केट में बेचा जाता है और जिन्हें अवैध मत्स्य व्यापार द्वारा प्राप्त करने का अत्यधिक जोखिम होता है।\n\nजबकि कई भंडार बने रहने में कामयाब हुए हैं, यह व्यापक रूप से स्वीकार किया जाता है कि ब्लूफिन का अत्यधिक शिकार किया गया है, जिससे कुछ भंडारों के समाप्त होने का जोखिम पैदा हो गया है। इंटरनेशनल सीफूड सस्टेनेबिलिटी फाउंडेशन (जो कि टूना उद्योग, वैज्ञानिकों, तथा वर्ल्ड वाइड फंड फॉर नेचर की भागीदारी से बना एक वैश्विक, गैर-लाभकारी संगठन है) के अनुसार हिंद महासागर की येल्लोफिन टूना, प्रशांत महासागर (पूर्वी व पश्चिमी) की बिगआई टूना तथा उत्तरी एटलांटिक के एल्बाकोर टूना, इन सभी का आवश्यकता से अधिक शिकार किया गया है। माना जाता है कि अप्रैल 2009 में, स्किपजैक टूना (जोकि दुनिया भर में पकड़ी जाने वाली टूना मछलियों का लगभग 60 प्रतिशत है) के किसी भंडार का आवश्यकता से अधिक शिकार नहीं किया गया।\n\nउच्च गुणवत्ता की टूना मछलियों को जालनुमा संरचनाओं में पाला जाता है और उन्हें मछलियों का चारा खिलाया जाता है। ऑस्ट्रेलिया में, भूतपूर्व मछुआरों ने दक्षिणी ब्लूफिन टूना, \"थुन्नुस माक्कोयी\" तथा अन्य ब्लूफिन प्रजातियों का विकास किया है। इसकी करीबी संबंधी उत्तरी ब्लूफिन टूना, \"थुन्नुस थाय्न्नुस\" का उत्पादन भूमध्य सागर, उत्तरी अमेरिका और जापान में शुरू हो गया है। हवाई ने गहरे पानी में बिगआई टूना की पहली अमेरिकी अपतटीय पैदावार के लिए परमिट स्वीकृत किए हैं।\n\nजापान टूना की सर्वाधिक खपत करने वाला देश है तथा साथ ही टूना की पैदावार के शोध में अग्रणी भी है। 1979 में जापान ने पहली बार ब्लूफिन टूना की पैदावार करने तथा उत्पादन करने में सफलता हासिल की। 2002 में, यह प्रजनन का चक्र पूरा करने में सफल हो गया तथा 2007 में इसने तीसरी पीढ़ी का विकास कर लिया। पैदा की गई नस्ल किनडाई टूना के रूप में जानी जाती है। किनडाई जापानी भाषा में किन्की विश्वविद्यालय (किन्की डाईगाकु) का संक्षिप्त रूप है। 2009 में, क्लीन सीज़ नामक एक ऑस्ट्रेलियाई कंपनी, जो किन्की विश्वविद्यालय से सहायता प्राप्त कर रही थी, ने सीमित स्थान पर दक्षिणी ब्लूफिन का प्रजनन कराने में सफलता प्राप्त की और उन्हें \"टाइम्स\" पत्रिका द्वारा 2009 के विश्व के सर्वश्रेष अविष्कारों में द्वितीय स्थान से सम्मानित किया गया।\n\nडिब्बाबंद टूना का उत्पादन सर्वप्रथम 1903 में किया गया था, जो शीघ्रता से लोकप्रिय होता जा रहा है। टूना को खाद्य तेलों, नमकीन पानी या जल स्रोत के पानी द्वारा डिब्बाबंद किया जाता है। संयुक्त राज्य अमेरिका में, डिब्बाबंद टूना के 52% हिस्से का प्रयोग सैंडविच के लिए; 22% का प्रयोग सलाद के लिए; तथा 15% का प्रयोग पुलाव तथा सहायक भराव सामग्री के रूप में किया जाता है।\n\nसंयुक्त राज्य अमेरिका में, \"सफ़ेद मांस वाली टूना\" के रूप में केवल एल्बाकोर को कानूनी तौर पर डिब्बाबंद प्रारूप में बेचा जा सकता है, एनी देशों में येल्लोफिन भी स्वीकार्य है। जबकि 1980 के दशक के शुरू में ऑस्ट्रेलिया में डिब्बाबंद टूना के रूप में अधिकतर दक्षिणी ब्लूफिन टूना का प्रयोग होता था, में आम तौर पर येल्लोफिन, स्किपजैक या टोंगोल (जिसे \"उत्तरी ब्लूफिन का नाम दिया गया है\") का प्रयोग होता था।\n\nचूंकि टूना को अक्सर उन्हें संसाधित करने की जगह से दूर पकड़ा जाता है, गुणवत्ता पर कमजोर नियंत्रण के परिणामस्वरूप नुक़सान होता है। टूना की अंतडियां आम तौर पर हाथ से निकली जाती हैं, तथा इसे बाद इसे 45 मिनट से लेकर तीन घंटे तक पकाया जाता है। इसके बाद मछली को साफ़ किया तथा बांधा जाता है, डिब्बाबंद किया जाता है और सील किया जाता है। इसके बाद सील किए गए डिब्बे को फिर से 2 से 4 घंटे तक गरम (रेटोर्ट कुकिंग कहते हैं) किया जाता है। यह प्रक्रिया किसी भी जीवाणु को तो मारती है किन्तु हिस्टामाइन को बरकरार रखती है जो बासी स्वाद का कारण बन सकते हैं। अंतरराष्ट्रीय मानक के अनुसार हिस्टामाइन की अधिकतम मात्रा एक किलोग्राम में 200 मिलीग्राम निर्धारित की गई है। असुगंधित डिब्बाबंद टूना मछलियों की 53 किस्मों पर हुए एक ऑस्ट्रेलियाई अध्ययन में किसी भी किस्म में हिस्टामाइन का स्तर सुरक्षित सीमा से अधिक नहीं पाया गया, हालांकि इनमें से कुछ का जायका \"खराब\" था।\n\nऑस्ट्रेलियाई मानकों के अनुसार किसी समय एक डिब्बे में कम से कम 51% टूना अनिवार्य थी, किन्तु इन नियमों को 2003 में ख़त्म कर दिया गया। आमतौर पर शेष भार तेल या पानी का होता है। अमेरिका में, एफडीए (FDA) डिब्बाबंद टूना पर नियंत्रण रखती है। (देखें भाग \"ग\"). 2008 में, \"टूना की उच्च लागत\" की वजह से टूना के कुछ डिब्बों को से में बदल दिया गया।\n\nडिब्बाबंद टूना कई भार उठाने वाले प्रशिक्षकों के आहार का एक प्रमुख घटक है, चूंकि इसमें अत्यधिक प्रोटीन होता है तथा इसे आसानी से तैयार किया जा सकता है।\n\nटूना एक तैलीय मछली है और इसलिए इसमें उच्च मात्रा में विटामिन डी होता है। अमेरिकी आहार के सन्दर्भ में एक तेलयुक्त टूना के एक डिब्बे में शिशुओं, बच्चों, 19-50 वर्ष के पुरुषों तथा महिलाओं के लिए विटामिन डी की \"पर्याप्त मात्रा\" (एआई/AI) - 200 आईयू (IU) होती है।\n\nडिब्बाबंद टूना ओमेगा-3 फैटी एसिड का भी एक अच्छा स्रोत हो सकती हैं। यह कभी कभी एक आहार में से अधिक होता है।\n\nटूना में पारे के स्तर में भिन्नता हो सकती हैं। उदाहरण के लिए, रुत्गर्स विश्वविद्यालय द्वारा परीक्षण में पाया गया कि स्टारकिस्ट (StarKist) के एक डिब्बे में इसी प्रकार की एक टूना के एक अन्य डिब्बे से 10 गुना अधिक पारा था। इसने रुत्गर्स विश्वविद्यालय के वैज्ञानिकों के स्टाफ को पारे के परीक्षण के लिए प्रेरित किया, जिनका कहना था कि \"यह एक ऐसा कारण है जिससे गर्भवती महिलाओं को वास्तव में सावधान रहना होगा... गर्भावस्था के दौरान यदि आप गंभीर स्थिति में पारे के उच्च स्तर वाले दो या तीन डिब्बे खा लेते हैं तो यह अच्छा नहीं होगा।\" टूना में पाए जाने वाले पारे के बारे में चेतावनी देने वालों में एक अन्य संस्था अमेरिकन मेडिकल एसोसिएशन है, जिसने यह नीति अपनाई है कि चिकित्सकों को संभावित खतरों से जागरूक करने के लिए अपने रोगियों की मदद करनी चाहिए।\n\n2008 में प्रकाशित एक अध्ययन में पाया गया कि टूना के मांस में पारे का अंश वसा सामग्री से संबंधित है, इसने बताया कि खाद्य टूना के ऊतकों के भीतर वसा के जमाव का पारे के अंश पर कम प्रभाव पड़ता है। इन निष्कर्षों ने सुझाया कि खाने के लिए कम वसायुक्त टूना की तुलना में अधिक प्राकृतिक वसायुक्त किस्म की टूना के चुनाव से पारे के सेवन की मात्रा कम हो सकती है।\n\nउद्योग-प्रायोजित समूह सेंटर फॉर कंज्यूमर फ्रीडम, जो अपने सहयोगियों के नाम गुप्त रखता है, का दावा है कि टूना में पाए जाने वाले मिथाइलमर्करी से स्वास्थ्य को होने वाले खतरों को टूना में पाए जाने वाले सेलेनियम द्वारा घटाया जा सकता है, हालांकि इसकी कार्यविधि और इससे होने वाले प्रभाव बड़े पैमाने पर अज्ञात हैं।\n\nभोजन श्रृंखला में सबसे ऊपर होने के नाते और इनके आहार में भारी धातुओं के एकत्रित होने के कारण, ब्लूफिन और एल्बाकोर जैसी बड़ी प्रजातियों में पारे का स्तर बहुत ज्यादा हो सकता है।\n\n2009 में कैलिफोर्निया की अदालत ने इस निर्णय को सही ठहराया कि डिब्बाबंद टूना पर चेतावनी लेबलों की आवश्यकता नहीं है क्योंकि मिथाइलमर्करी स्वाभाविक रूप से उत्पन्न होता है।\n\nमार्च 2004 में संयुक्त राज्य अमेरिका एफडीए द्वारा जारी निर्देशों में सिफारिश की गई कि गर्भवती महिलाओं, शिशु की देखभाल करने वाली माताओं और बच्चों को टूना तथा दूसरी मांसभक्षी मछलियों का सेवन सीमित मात्रा में करना चाहिए।\n\n2007 में यह सूचना दी गई कि येल्लोफिन टूना जैसी कुछ हल्की डिब्बाबंद टूना में पारे की मात्रा स्किपजैक की तुलना में कहीं अधिक है और इसलिए उपभोक्ता संघों तथा अन्य कार्य समूहों ने राय दी कि गर्भवती महिलाओं को डिब्बाबंद टूना के सेवन से बचना चाहिए। इस सलाह को जरूरत से अधिक सख्त माना गया और इसलिए प्रमुख वैज्ञानिक तथा सरकारी संगठनों द्वारा इसका अनुमोदन नहीं किया गया।\n\nकम पारे के साथ तथा कम महंगी डिब्बाबंद टूना के रूप में पूर्वी लिटिल टूना \"(यूथाय्न्नुस एफ्फिनिस)\" दशकों से उपलब्ध है। हालांकि, अमेरिका द्वारा आयात की जाने वाली डिब्बाबंद टूना की पांच प्रमुख प्रजातियों में इसका व्यवसायिक आकर्षण सबसे कम है, जिसका प्रमुख कारण इसका गहरा रंग तथा अधिक स्पष्ट 'मछली जैसा' स्वाद है। परंपरागत रूप से इसका इस्तेमाल संस्थागत (गैर खुदरा) व्यापार तक सीमित है।\n\nजनवरी 2008 में न्यूयॉर्क टाइम्स द्वारा आयोजित एक जांच में सुशी टूना की कुछ प्रजातियों में पारे का खतरनाक स्तर पाए जाने पर इस स्तर के बारे में सूचित किया गया कि \"यह इतना अधिक था कि बाज़ार से मछली को हटाने के लिए खाद्य एवं औषधि प्रशासन कानूनी कार्रवाई कर सकता था।\"\n\n\n\n", "id": "382619", "title": "टूना"}
{"url": "https://hi.wikipedia.org/wiki?curid=382620", "text": "बिखरा चक्र\n\nबिखरा चक्र या स्कैटर्ड डिस्क (अंग्रेज़ी:scattered disk) हमारे सौर मण्डल का एक बाहरी क्षेत्र है। यह वरुण-पार वस्तुओं के बड़े क्षेत्र का एक उपक्षेत्र है। इसमें बहुत से बर्फ़ीले हीन ग्रह हैं लेकिन यह अधिकतर एक-दुसरे से काफ़ी दूर हैं जिस से यह क्षेत्र बहुत ख़ाली सा है। माना जाता है के इनमें से कुछ हमारे सौर मण्डल के गैस दानव ग्रहों के शक्तिशाली गुरुत्वाकर्षण के प्रभाव से इस क्षेत्र में फेंके गए हैं। इनमें से बहुत सी वस्तुएँ सूरज की परिक्रमा बड़ी टेढ़ी-मेढ़ी कक्षाओं में कर रहे हैं, जो इस बात का संकेत है के इन्हें किसी बड़े ग्रह ने अपने गुरुत्वाकर्षण के थपेड़ों से इन्हें गुलेल की तरह यहाँ फेंक दिया है। यह वस्तुएँ परिक्रमा करते हुए कभी तो सूरज से ३५ खगोलीय इकाई की दूरी पर पहुँच जाती हैं और फिर कभी १०० ख॰ई॰ से भी दूर चली जाती हैं। ऍरिस, जो सौर मण्डल का सब से बड़ा बौना ग्रह है, बिखरे चक्र की सब से बड़ी ज्ञात वस्तु भी है।\n\n", "id": "382620", "title": "बिखरा चक्र"}
{"url": "https://hi.wikipedia.org/wiki?curid=382624", "text": "किन्नर (हीन ग्रह)\n\nकिन्नर या सॅन्टॉर ऐसे हीन ग्रह को कहा जाता है जिसमें क्षुद्रग्रह (ऐस्टरौएड) और धूमकेतु (कॉमॅट) दोनों के लक्षण हों। इनका नाम किन्नर नाम की काल्पनिक जाती पर पड़ा है जो घोड़े और मनुष्य का मिश्रण थे। किन्नरों की कक्षाएँ ऐसी होती हैं के वे एक या एक से अधिक गैस दानव ग्रहों की कक्षाओं को पार करते हैं। इनकी कक्षाएँ बहुत ही बेढंगी होती हैं और अक्सर बड़े ग्रहों के पास आने से उनके गुरुत्वाकर्षण के प्रभाव से बदलती रहती हैं। ज़्यादातर किन्नरों का जीवनकाल १० लाख वर्षों से अधिक नहीं होता। या तो वे सूरज या किसी बड़े ग्रह से टकरा जाते हैं, या फिर किसी बड़े ग्रह के गुरुत्वाकर्षण से गुलेल की तरह सौर मंडल के बाहर फेंक दिए जाते हैं।\n\n", "id": "382624", "title": "किन्नर (हीन ग्रह)"}
