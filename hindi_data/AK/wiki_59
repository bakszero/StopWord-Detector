{"url": "https://hi.wikipedia.org/wiki?curid=381385", "text": "तिमोर सागर\n\nतिमोर सागर, एक अपेक्षाकृत उथला समुद्र है जो उत्तर में तिमोर द्वीप, पूर्व में अराफुरा सागर, दक्षिण में ऑस्ट्रेलिया और पश्चिम में हिंद महासागर से घिरा है। \n\nयह सागर समुद्री चट्टानों और निर्जन द्वीपों से भरा पड़ा है, साथ ही इसमें हाइड्रोकार्बन के बड़े भंडार भी उपस्थित हैं। इन भंडारों की खोज के बाद बहुत से अंतरराष्ट्रीय विवाद उभर आये जिनकी परिणति तिमोर सागर संधि पर हस्ताक्षर के रूप में हुई।\n\n2009 में तिमोर सागर के एक बड़े हिस्से में तेल फैल गया था। \n\nसंभव है कि ऑस्ट्रेलिया के पहले निवासी पिछले हिमयुग के दौरान जब समुद्र का जल स्तर कम था तब इंडोनेशिया से तिमोर सागर पार कर ऑस्ट्रेलिया पहुँचे थे।\n", "id": "381385", "title": "तिमोर सागर"}
{"url": "https://hi.wikipedia.org/wiki?curid=381390", "text": "छीन्द्\n\nछीन्द हनुमान जी का प्रसिध्द मन्दिर है। यहाँ कि मान्यता है कि तीन बार के दर्शनो से मनोकामना पुरी हो जाती है। छीन्द मध्यप्रदेश में भोपाल से १२० किमी दूर बरेली तहसील से ९ किमी है। मन्गलवार को यहाँ काफी भक्त आते हैं। यह मन्दिर काफी पुराना है। पहले यह मन्दिर छोता था। अब विशाल बन गया है। पुराने पुजारी को लोगो ने भगाने का प्रयास किया पर हनुमान जी की दया से कुछ बुरा नहीं कर पाये। कहा जाता है कि चार बजे कि आरती करना भाग्य वाली बात होती है। \nकैसे जाये:-भोपाल से जबलपुर जाते समय बरेली जो १२० किमी है से ९ किमी पर छीन्द है। हर ३० मिनित में भोपाल से बस उपलब्ध है। बरेली में रात रुकने के लिये होतल है।", "id": "381390", "title": "छीन्द्"}
{"url": "https://hi.wikipedia.org/wiki?curid=381392", "text": "प्राव्दा\n\nप्राव्दा (Pravda) रुसी भाषा का शब्द है, जिसका अर्थ होता है - सत्य | प्राव्दा १९१२ से लेकर १९९१ तक रूस का प्रमुख [[समाचार पत्र था जिसकी दोबारा शुरुआत [[लेनिन]] के नेतृत्व वाली बोल्शेविक रुसी कम्युनिस्ट पार्टी ने की थी | २२ अप्रैल १९१२ को रूस के सेंट पीटर्सबर्ग से प्राव्दा के पुनर्प्रकाशन की शुरुआत हुई | प्राव्दा की शुरुआत मूलतः [[यूक्रेन]] की स्पिल्का पार्टी द्वारा १९०५ में की गई थी | बाद में लिओन ट्राटस्की को इस अखबार के सम्पादन का कार्यभार सौपा गया |सेंसरशिप से बचने के लिए इसे रूस के बाहर प्रकाशित किया जाता था और चुपके से रूस लाया जाता था | [[रुसी क्रांति]] में [[जार निकोलस द्वितीय]] और फिर कम्युनिस्ट मेंसेविको का तख्तापलट करने में इस अखबार ने महत्वपूर्ण भूमिका निभाई थी | लेनिन का बहुत सारा महत्वपूर्ण लेखन प्रारंभ में प्राव्दा में ही प्रकाशित हुआ और बाद में उसे पुस्तकाकार छापा गया |२२ अगस्त १९९१ को रुसी कम्युनिस्ट पार्टी के पतन के बाद तत्कालीन राष्ट्रपति बोरिस येल्तसिन ने प्राव्दा को बंद करवा दिया और अखबार की सारी संपत्ति जब्त कर ली | २००४ में [[लिथुआनिया]] में प्राव्दा का प्रकाशन फिर शुरू हुआ, लेकिन अब इसका स्वरुप मूल अखबार से बहुत अलग है |\n\n[[श्रेणी:विश्व के प्रमुख समाचार पत्र]]", "id": "381392", "title": "प्राव्दा"}
{"url": "https://hi.wikipedia.org/wiki?curid=381394", "text": "पंचकन्या\n\nहिंदू संप्रदाय व धर्मग्रंथों मे अहल्या, द्रौपदी, सीता, तारा और मंदोदरी को विशेष रूप से स्मरण किया जाता है|\n", "id": "381394", "title": "पंचकन्या"}
{"url": "https://hi.wikipedia.org/wiki?curid=381405", "text": "मातृवंश समूह ई\n\nमनुष्यों की आनुवंशिकी (यानि जॅनॅटिक्स) में मातृवंश समूह ई या माइटोकांड्रिया-डी॰एन॰ए॰ हैपलोग्रुप E एक मातृवंश समूह है। इस मातृवंश के लोग ज़्यादातर मलेशिया, ताइवान, पापुआ न्यू गिनी, फ़िलीपीन्स और इण्डोनेशिया में मिलते हैं। इसके कुछ वंशज प्रशांत महासागर में स्थित गुआम के द्वीप पर भी मिलते हैं। वैज्ञानिकों की मान्यता है के जिस स्त्री के साथ इस मातृवंश की शुरुआत हुई वह आज से लगभग ३०,००० साल पहले मलय द्वीपसमूह में कहीं रहती थी। यह दक्षिण पूर्वी एशिया और ऑस्ट्रेलिया के बीच सागर में फैला हुआ बहुत बड़ा द्वीपसमूह है जिसमें इण्डोनेशिया भी आता है। अन्य वैज्ञानिक मानते हैं के इस मातृवंश की शुरुआत ताइवान में हुई।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381405", "title": "मातृवंश समूह ई"}
{"url": "https://hi.wikipedia.org/wiki?curid=381406", "text": "मातृवंश समूह जी\n\nमनुष्यों की आनुवंशिकी (यानि जॅनॅटिक्स) में मातृवंश समूह जी या माइटोकांड्रिया-डी॰एन॰ए॰ हैपलोग्रुप G एक मातृवंश समूह है। इस मातृवंश के लोग ज़्यादातर पूर्वोत्तर साइबेरिया में होते हैं, जहाँ की कोरिआक और इतेलमेन जनजातियों में यह मातृवंश आम है। कम संख्या में इसके वंशज पूर्वी एशिया, मध्य एशिया और नेपाल में भी मिलते हैं। आम तौर पर जो मातृवंश साइबेरिया के पूर्वोत्तर में मिलते हैं वे मूल अमेरिकी आदिवासी समुदायों में भी मिलते हैं क्योंकि माना जाता है के साइबेरिया के लोग उत्तरी अमेरिका में मनुष्यों की पहली आबादियों के स्रोत थे। इसलिए वैज्ञानिकों को आश्चर्य हुआ के मातृवंश समूह जी मूल अमेरिकी आदिवासियों में कभी नहीं पाया गया है, लेकिन अब सोच यह है के इसकी शुरुआत पूर्वी एशिया में हुई और फिर यह साइबेरिया में फैल गया।\n\nवैज्ञानिकों अनुमान लगाते हैं के जिस स्त्री के साथ इस मातृवंश की शुरुआत हुई वह आज से लगभग ३५,७०० साल पहले पूर्वी एशिया में कहीं रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381406", "title": "मातृवंश समूह जी"}
{"url": "https://hi.wikipedia.org/wiki?curid=381407", "text": "मातृवंश समूह क्यु\n\nमनुष्यों की आनुवंशिकी (यानि जॅनॅटिक्स) में मातृवंश समूह क्यु या माइटोकांड्रिया-डी॰एन॰ए॰ हैपलोग्रुप Q एक मातृवंश समूह है। यह मातृवंश दक्षिणी ओशिआनिया के लोगों में बहुत मिलता है। इसमें नया गिनी और मॅलानिशिया के वासी शामिल हैं और ऑस्ट्रेलिया के आदिवासी भी। नया गिनी के नज़दीक स्थित पूर्वी इण्डोनेशिया के इलाकों में भी यह काफ़ी तादाद में पाया जाता है। इस क्षेत्र से दूर-दराज़ इलाकों में, जैसे की पोलीनेशिया में, भी कुछ लोग इसके वंशज हैं लेकिन काफ़ी संख्या में।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह क्यु और मातृवंश समूह क्यु), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381407", "title": "मातृवंश समूह क्यु"}
{"url": "https://hi.wikipedia.org/wiki?curid=381408", "text": "मातृवंश समूह आई\n\nमनुष्यों की आनुवंशिकी (यानि जॅनॅटिक्स) में मातृवंश समूह आई या माइटोकांड्रिया-डी॰एन॰ए॰ हैपलोग्रुप I एक मातृवंश समूह है। यह मातृवंश ३% से कम मात्राओं में भारतीय उपमहाद्वीप, मध्य पूर्व और यूरोप में मिलता है। इन इलाकों से बहार यह बहुत की कम मिलता है। मध्य और पूर्वी यूरोप में फैली कारपैथियन पर्वत श्रंखला के इलाकों में इसकी मात्रा ११% है जो की दुनिया में सब से अधिक है। स्कैन्डिनेवियाई देशों में पाए गए पुराने शवों से पता चला है के प्राचीनकाल में इस क्षेत्र में मातृवंश समूह आई के वंशजों की संख्या १३% थी जबकि इन्ही इलाकों में यह संख्या अब २.५% है - इतिहासकारों का अंदाज़ा है के इस का मतलब है के पिछले हज़ार वर्षों में इन इलाकों में बाहार के बहुत से लोग आकर बसे होंगे जो मातृवंश समूह आई के वंशज नहीं हैं। भारतीय उपमहाद्वीप में सिन्धी लोगों में इसकी संख्या ८% के आस-पास देखी गयी है।\n\nअनुमान लगाया जाता है के जिस स्त्री के साथ इस मातृवंश की शुरुआत हुई वह आज से लगभग २६,३०० साल पहले पश्चिमी एशिया की निवासी थी।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह आई और मातृवंश समूह आई), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381408", "title": "मातृवंश समूह आई"}
{"url": "https://hi.wikipedia.org/wiki?curid=381411", "text": "मातृवंश समूह ए\n\nमनुष्यों की आनुवंशिकी (यानि जॅनॅटिक्स) में मातृवंश समूह ए या माइटोकांड्रिया-डी॰एन॰ए॰ हैपलोग्रुप A एक मातृवंश समूह है। यह मातृवंश मूल अमेरिकी आदिवासी समुदायों, पूर्वी साइबेरिया के लोगों और कुछ पूर्वोत्तर एशिया के लोगों में पाया जाता है। चुकची, एस्किमो और अमेरिका की ना-देने जनजातियों में यह सब से आम मातृवंश है। ७.५% जापानी और २% तुर्की लोगों में भी यह पाया जाता है।\n\nअनुमान लगाया जाता है के जिस स्त्री के साथ इस मातृवंश की शुरुआत हुई वह आज से लगभग ५०,००० साल पहले पूर्वी एशिया या मध्य एशिया की निवासी थी।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह ए और मातृवंश समूह ए), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381411", "title": "मातृवंश समूह ए"}
{"url": "https://hi.wikipedia.org/wiki?curid=381412", "text": "वेंकटरमन राधाकृष्णन\n\nवेंकटरमन राधाकृष्णन (जन्म 18 मई 1929) एक अंतरराष्ट्रीय स्तर पर प्रसिद्ध अंतरिक्ष वैज्ञानिक और रॉयल स्वीडिश अकादमी ऑफ साइंसेस के सदस्य हैं। वे भारत के बंगलौर में स्थित रमन रिसर्च इंस्टिट्यूट में अवकाशप्राप्त प्रोफेसर रह चुके हैं जहां वे 1972 से 1994 तक निदेशक रहे थे।\n\nप्रोफेसर राधाकृष्णन क़ा जन्म मद्रास के एक उपनगर, टोंडारीपेट में हुआ था। उनकी प्रारंभिक स्कूली शिक्षा मद्रास में हुई थी। उन्होंने श्रीमती फ्रांसिस-डोमिनिक राधाकृष्णन से विवाह की थी।\n\nप्रोफेसर राधाकृष्णन ने विभिन्न समितियों में विभिन्न क्षमताओं में सेवा प्रदान की है। 1988-1994 के दौरान वे अंतरराष्ट्रीय खगोलीय संघ (इंटरनेशनल एस्ट्रोनोमिकल यूनियन) के उपाध्यक्ष रहे थे। उन्होंने इंटरनेशनल यूनियन ऑफ रेडियो साइंसेस के कमीशन जे (रेडियो एस्ट्रोनोमी) के अध्यक्ष (1981-1984) के रूप में काम किया है।\n\nराधाकृष्णन आज दुनिया के सबसे सम्मानित रेडियो खगोलविदों में से एक हैं, इस मामले में वे दुनिया की सबसे बड़ी रेडियो दूरबीनों के साथ विभिन्न क्षमताओं में जुड़े रहे हैं। वे नीदरलैंड फाउंडेशन फॉर रेडियो एस्ट्रोनोमी की विदेशी सलाहकार समिति, ऑस्ट्रेलिया टेलीस्कोप नेशनल फैसिलिटी, सीएसआईआरओ, ऑस्ट्रेलिया, ग्रीन बैंक रेडियो टेलीस्कोप की सलाहकार समिति, नेशनल रेडियो एस्ट्रोनोमी ऑब्जरवेटरी, अमेरिका के सदस्य रहे हैं। वे गवर्निंग काउन्सिल ऑफ डा फिजिकल रिसर्च लेबोरेटरी, अहमदाबाद और इंटर-यूनिवर्सिटी सेंटर फॉर एस्ट्रोनोमी एंड एस्ट्रोफिजिक्स की साइंटिफिक एडवाइजरी कमिटी के सदस्य भी रहे हैं। 1973-1981 की अवधि के दौरान वे इंडियन नेशनल कमिटी फॉर एस्ट्रोनोमी के एक सदस्य रहे थे। \n\nराधाकृष्णन को विभिन्न वैज्ञानिक संस्थाओं, राष्ट्रीय और अंतरराष्ट्रीय दोनों के लिए चुना गया है। वह रॉयल स्वीडिश एकेडमी ऑफ साइंसेस और यू.एस. नेशनल साइंस एकेडमी दोनों के एक विदेशी फैलो रहे हैं। वह रॉयल एस्ट्रॉनॉमिकल सोसायटी के एक एसोसिएट और इंडियन एकेडमी ऑफ साइंसेज, बंगलौर में शिक्षावृतिभोगी रह चुके हैं\n\nवे एक अंतरराष्ट्रीय स्तर पर प्रशंसित खगोल भौतिकविद हैं और अत्यंत हल्के विमान तथा सेलबोट के अपने डिजाइन एवं निर्माण के लिए भी प्रसिद्ध हैं। प्रोफेसर वी. राधाकृष्णन ने अपनी बीएससी (प्रतिष्ठा) की डिग्री मैसूर विश्वविद्यालय से प्राप्त की है। उन्होंने अपना शोध का करियर इंडियन इंस्टिट्यूट ऑफ साइंस बंगलोर के भौतिकी विभाग में शुरू किया और उसके बाद विभिन्न विश्व प्रसिद्ध संस्थानों के अनुसंधान संकायों में शामिल रहे हैं। उन्होंने 1955-58 के दौरान चाल्मर्स यूनिवर्सिटी ऑफ टेक्नोलोजी, गोथेनबर्ग, स्वीडन में एक अनुसंधान सहायक के रूप में काम किया था। कॉमनवेल्थ साइंटिफिक एंड इंडस्ट्रियल रिसर्च ऑर्गेनाइजेशन, सिडनी, ऑस्ट्रेलिया के रेडियो फिजिक्स डिविजन में शुरुआत में एक सीनियर रिसर्च साइंटिस्ट और बाद में प्रिंसिपल रिसर्च साइंटिस्ट के रूप में जुड़ने से पहले वे कैलिफोर्निया इंस्टिट्यूट ऑफ टेक्नोलोजी, यूएसए के एक सीनियर रिसर्च फेलो रहे थे। वे 1972 में भारत लौटे और रमन रिसर्च इंस्टीट्यूट के निदेशक के रूप में इसके पुनर्निर्माण का जिम्मा अपने हाथों में लिया। रमन अनुसंधान संस्थान के निदेशक के रूप में अपने कार्यकाल के दौरान 1972-1994 के बीच उन्होंने पल्सर खगोल विज्ञान, लिक्विड क्रिस्टल के क्षेत्रों और खगोल विज्ञान में अग्रिम पंक्ति के अनुसंधान के अन्य क्षेत्रों में काम करने के लिए एक अंतरराष्ट्रीय ख्याति अर्जित की. एम्स्टर्डम विश्वविद्यालय ने 1996 में प्रोफेसर राधाकृष्णन को सबसे प्रतिष्ठित डॉक्टर ओनोरिस कॉसा डिग्री से सम्मानित किया है।\n\nवी. राधाकृष्णन रेडियो खगोल विज्ञान के क्षेत्र के साथ 1950 के दशक में द्वितीय विश्व युद्ध के इसके असाधारण विकास की शुरुआत के समय से व्यावहारिक रूप से जुड़े रहे हैं। वे उन लोगों में से एक थे जिन्होंने भारत में प्रेक्षण संबंधी खगोल विज्ञान की स्थापना की थी। उनका करियर सही मायने में अंतरराष्ट्रीय रहा है, 1954 में स्वीडन में शुरू कर और कैलटेक (CalTech) तथा सीएसआईआरओ (CSIRO), सिडनी से होकर आगे बढ़ते हुए वे बंगलोर तक आये जहां उन्होंने अपने अंतिम तैंतीस साल बिताए.\n\nरिसीवर के इलेक्ट्रॉनिक्स के साथ प्रारंभ कर वे तकनीकी रूप से नवीनतम और रेडियो तरंगों के ध्रुवीकरण के खगोल विज्ञान संबंधी दूरगामी अध्ययन की ओर चले गए। इसमें बृहस्पति के आसपास वान एलेन जैसे बेल्टों से रेडियो तरंगों का पता लगाना और बृहस्पति के कोर की सही रोटेशन का पहला निर्धारण शामिल हैं। वे ध्रुवीकृत चमक के लिए इंटरफेरोमेट्री के क्रमागत अनुप्रयोग, चमक के वितरण और एक हाइड्रोजन परमाणु द्वारा उत्सर्जित 21सेमी लाइन में जीमन इफेक्ट के एक प्रारंभिक अध्ययन करने वालों में भी प्रथम थे। वेला पल्सर के ध्रुवीकरण की उनकी माप एक चुम्बकीय घूर्णन वाले न्यूट्रॉन तारे का चित्र स्थापित करने में निर्णायक सिद्ध हुई थी और इसने उन्हें न्यूट्रॉन तारों की ध्रुवीय टोपी से वक्रता विकिरण के प्रतिमान का प्रस्ताव देने में मदद की जो उस समय से पल्सर उत्सर्जन प्रणाली के विषय पर हावी रहा है।\n\nऑस्ट्रेलिया में उनके प्रवास की अवधि ने भी तटस्थ हाइड्रोजन द्वारा 21सेमी लाइन विकिरण के अवशोषण और उत्सर्जन के एक व्यापक सर्वेक्षण में उनके नेतृत्व को चिह्नित किया जिससे बाद में इंटरस्टेलर माध्यम के यथार्थवादी मॉडल को विकसित करने में मदद मिली. उन्होंने एक बड़ी संख्या में आकाशगंगा संबंधी (गैलेक्टिक) और एक्स्ट्रागैलेक्टिक स्रोतों की ओर 21सेमी अवशोषण का क्रमागत इंटरफेरोमेट्रिक अध्ययन भी किया है। पल्सरों (पुच्छल तारा) के विभिन्न पहलुओं पर उनका विस्तृत प्रेक्षणात्मक और सैद्धांतिक कार्य वास्तव में पल्सर खगोल विज्ञान के क्षेत्र में अग्रणी है। \n\nविभिन्न अंतरराष्ट्रीय संस्थाओं में उनके सहयोगियों के अनुसार, सभी युग खगोल विज्ञान और खगोल भौतिकी के क्षेत्र में उनके योगदान के लिए जाने जाते हैं, हालांकि प्रो॰ राधाकृष्णन को अनेकों महत्वपूर्ण खोजों का श्रेय दिया जाता है, खगोल विज्ञान पर उनके मुख्य प्रभाव ने अन्य लोगों के शोध को खगोलीय एवं तकनीकी समस्याओं की चर्चा और लोगों के व्यावहारिक सहयोग के जरिये प्रभावित किया है। वे सबसे अधिक समर्पित और बोधगम्य भौतिकविदों में से एक हैं जो किसी भी अवधारणा की गहराई तक जाकर ही संतुष्ट होते हैं और घटना की अनभिज्ञता या महत्त्व के साथ उनकी दिलचस्पी बढ़ती जाती है। वे दूसरे लोगों के कार्यों को नीरस ढंग से दोहराए जाने में कोई दिलचस्पी नहीं लेते हैं और नयी सफलताओं की खोज में लगे रहते हैं। \n\nकेवल खगोल विज्ञान का क्षेत्र ही नहीं बल्कि हैंग-ग्लाइडरों, माइक्रो-लाइट विमानों और सेलबोट का डिजाइन तैयार करने और उनके निर्माण में भी प्रो॰ राधाकृष्णन अपना प्रभाव रखते हैं। इन क्षेत्रों में उनके मूल योगदान को एरोनॉटिक्स अनुसंधान विकास बोर्ड, रक्षा मंत्रालय (हैंग-ग्लाइडर्स का डिजाइन तैयार करने के लिए) और इसरो (सेलबोट्स के लिए) के समर्थन के माध्यम से भारत सरकार द्वारा स्वीकार किया गया है।\n\nप्रोफेसर राधाकृष्णन ने अनुसंधान पत्रिकाओं और विभिन्न अंतरराष्ट्रीय सम्मेलनों की विभिन्न कार्यवाहियों में 90 से अधिक दस्तावेजों को प्रकाशित किया है। उन्होंने \"सुपरनोवा\" देयर प्रोजेनिटर्स एंड रैमनेंट्स\" नामक एक पुस्तक का सह-सम्पादन भी किया है जिसे भारतीय विज्ञान अकादमी द्वारा प्रकाशित किया गया है। वे जर्नल ऑफ एस्ट्रोफिजिक्स एंड एस्ट्रोनोमी के संपादकीय बोर्ड के अध्यक्ष रहे हैं। \n\nयह उल्लेखनीय है कि विज्ञान पर काम करने की प्रो॰ राधाकृष्णन की शैली ने उन्हें खगोलीय समुदाय में एक महत्वपूर्ण स्थान दिया है। इसकी शुरुआत कुछ तीखे सवालों से होती है जिनका विश्लेषण अनौपचारिक तरीके से लेकिन गहरी चर्चा के साथ, रीतिवाद से वंचित लेकिन भौतिकीय अंतर्दृष्टि से भरपूर तरीके से हुआ है। उसकी मर्जी से उनका नाम शायद ही कभी अंतिम प्रकाशन में दिखाई देता है। विज्ञान, विशेष रूप से रेडियो खगोल विज्ञान की खोज से संबंधित अन्य मामलों पर उनके अक्सर अपरंपरागत विचार उनके सहयोगियों के बीच व्यक्त किये गए हैं लेकिन इन्हें शायद ही कभी प्रकाशित किया गया है। \n\nप्रो॰ राधाकृष्णन का योगदान सामान्य रूप से विज्ञान के क्षेत्र में और विशेष रूप से खगोल विज्ञान के क्षेत्र में असाधारण रहा है। जैसा कि पहले उल्लेख किया गया है उनकी टिप्पणियों और सैद्धांतिक अंतर्दृष्टि ने पुच्छल तारों, अंतरतारकीय बादलों, आकाशगंगा की संरचनाओं और विभिन्न अन्य खगोलीय पिंडों के आसपास के रहस्यों को उजागर करने में समुदाय की मदद की है। \n\nरमन रिसर्च इंस्टिट्यूट को खगोल विज्ञान के अनुसंधान में उत्कृष्टता का एक विश्व प्रसिद्ध केंद्र बनाने में उन्होंने अथक प्रयास किया है। उनके प्रयासों से यह संस्थान एक अद्वितीय स्वतंत्र और खुला कार्यात्मक वातावरण बनाए रखने के सुप्रसिद्ध हुआ है जहां अनौपचारिक और दोस्ताना व्यवस्था में युवा प्रतिभाओं को निखारने का काम किया जाता है, साथ ही इन्हें सभी तरह की सुविधाएं और प्रोत्साहन दिया जाता है। उन्होंने सिद्धांत और प्रयोग, वैज्ञानिक और तकनीकी कर्मचारियों के बीच, भौतिकविदों और खगोलविदों या स्टाफ के सदस्यों और छात्रों के बीच अवरोध करने की मांग की है। यह दृष्टिकोण जो न केवल देश में बल्कि संभवतः दुनिया के बाकी हिस्सों में भी अभूतपूर्व है, इस संस्थान के संचालन में हर विवरण के लिए उनके व्यक्तिगत ध्यानाकर्षण की आवश्यकता रही है। वे संस्थान में 10.4 मीटर मिलीमीटर वेव रेडियो एंटीना के निर्माण में सहयोगी और करीबी तौर पर शामिल रहे थे जिसका प्रयोग पुच्छल तारा संबंधी खगोल विज्ञान के साथ-साथ अंतरतारकीय माध्यमों के पुनर्संयोजन लाइन के अध्ययनों में वास्तविक योगदान देने वाले विभिन्न खगोल भौतिकीय घटनाओं में किया जाता है।. \n\nविभिन्न प्रकार के अन्य विषयों पर जहां उन्होंने महत्वपूर्ण योगदान दिया है और उनके व्यक्तित्व के गहरे और अथाह मानवीय पहलुओं की गहराइयों को समझना कोई आसान कार्य नहीं है। आकाशगंगा में ड्युटेरियम की बहुतायत, एस्ट्रो फिजिकल रमन मेसर्स, बादलों से ओएच के उत्सर्जन और बाद में गौरीबिदानूर तथा मॉरीशस में कम आवृत्ति के दूरबीन का निर्माण उनके करियर की कुछ ख़ास पहचान हैं। \n\n1987 में उन्हें ऑक्सफोर्ड में प्रतिष्ठित 'मिलने' व्याख्यान देने के लिए आमंत्रित किया गया था, इसके अलावा 2001 में उन्होंने अत्यंत प्रतिष्ठित जैन्स्की व्याख्यान भी दिया था। \n\nसंक्षेप में प्रो॰ राधाकृष्णन के जीवन और कार्यों का वर्णन करने का सबसे अच्छा तरीका प्रसिद्ध वैज्ञानिक जे.बी.एस. हल्दाने का उद्धरण देना है: \"बेहतर परिस्थितियों में कोई भी स्वीकार्य काम को पूरा कर सकता है; लेकिन एक सच्चे वैज्ञानिक की पहचान है कि वह अपेक्षित परिस्थितियों का निर्माण कर सकता है और महान आविष्कार कर सकता है। प्रोफेसर राधाकृष्णन का वैज्ञानिक जीवन इस कथन की भावना की एक मिसाल है।\" \n\n\"राधाकृष्णन निरहंकारी, अपनी उपलब्धियों के बारे में अत्यंत अल्पभाषी थे, लेकिन दूसरों के अच्छे कार्यों की त्वरित और उदार सराहना करने से पीछे नहीं हटते हैं। वे ना केवल अपने संस्थान के सदस्यों के लिए प्रेरणा के स्रोत हैं बल्कि हर जगह अपने साथियों को उच्चतर मानवीय मूल्यों की ओर प्रेरित करते हैं।\"\n\n", "id": "381412", "title": "वेंकटरमन राधाकृष्णन"}
{"url": "https://hi.wikipedia.org/wiki?curid=381417", "text": "मातृवंश समूह ऍस\n\nमनुष्यों की आनुवंशिकी (यानि जॅनॅटिक्स) में मातृवंश समूह ऍस या माइटोकांड्रिया-डी॰एन॰ए॰ हैपलोग्रुप S एक मातृवंश समूह है। यह मातृवंश ज़्यादातर ऑस्ट्रेलिया के आदिवासियों में पाया जाता है।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह ऍस और मातृवंश समूह ऍस), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381417", "title": "मातृवंश समूह ऍस"}
{"url": "https://hi.wikipedia.org/wiki?curid=381418", "text": "मातृवंश समूह डब्ल्यू\n\nमनुष्यों की आनुवंशिकी (यानि जॅनॅटिक्स) में मातृवंश समूह डब्ल्यू या माइटोकांड्रिया-डी॰एन॰ए॰ हैपलोग्रुप W एक मातृवंश समूह है। यह मातृवंश ज़्यादातर यूरोप, पश्चिमी एशिया और भारतीय उपमहाद्वीप में पाया जाता है। इन इलाकों में सब जगह इसके वंशज हलकी मात्रा में ही मिलते हैं और उनका सबसे भारी जमावड़ा उत्तरी पाकिस्तान में है।\n\nवैज्ञानिकों ने अंदाज़ा लगाया है के जिस स्त्री के साथ इस मातृवंश की शुरुआत हुई थी वह आज से २३,९०० साल पहले ईरान-ईराक़ के पास कहीं पश्चिमी एशिया में रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381418", "title": "मातृवंश समूह डब्ल्यू"}
{"url": "https://hi.wikipedia.org/wiki?curid=381419", "text": "मातृवंश समूह ऍक्स\n\nमनुष्यों की आनुवंशिकी (यानि जॅनॅटिक्स) में मातृवंश समूह ऍक्स या माइटोकांड्रिया-डी॰एन॰ए॰ हैपलोग्रुप X एक मातृवंश समूह है। यह मातृवंश ज़्यादातर यूरोप, पश्चिमी एशिया और उत्तरी अफ़्रीका में और कुछ मूल अमेरिकी आदिवासी समुदायों में पाया जाता है। यूरोप, मध्य पूर्व और उत्तरी अफ़्रीका की लगभग २% आबादी इस मातृवंश की वंशज है।\n\nवैज्ञानिकों ने अंदाज़ा लगाया है के जिस स्त्री के साथ इस मातृवंश की शुरुआत हुई थी वह आज से ३०,००० साल पहले ईरान-ईराक़ के पास कहीं पश्चिमी एशिया में रहती थी। उनके लिए यह एक पहेली है के यह मातृवंश उत्तरी अमेरिका में कैसे जा पहुंचा जबकि इसकी शुरुआत दूर पश्चिमी एशिया में हुई थी। इसकी सोच अब यह है के इस मातृवंश की वंशज महिलाऐं मध्य एशिया के अल्ताई पर्वत श्रंखला के इलाक़े से होती हुई पहले साइबेरिया और फिर अलास्का के ज़रिये उत्तरी अमेरिका में दाख़िल हुईं। याद रहे के हालांकि मातृवंश बताने वाले माइटोकांड्रिया मर्दों और औरतों दोनों में होतें हैं, संतानों को यह केवल अपनी माताओं से ही मिलते हैं।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381419", "title": "मातृवंश समूह ऍक्स"}
{"url": "https://hi.wikipedia.org/wiki?curid=381420", "text": "मातृवंश समूह वाए\n\nमनुष्यों की आनुवंशिकी (यानि जॅनॅटिक्स) में मातृवंश समूह वाए या माइटोकांड्रिया-डी॰एन॰ए॰ हैपलोग्रुप Y एक मातृवंश समूह है। यह मातृवंश ज़्यादातर पूर्वी एशिया में ही मिलता है, जहां जापान के आइनू आदिवासियों में से २०% और साइबेरिया के पूर्वी तट से कुछ दूरी पर स्थित रूस के शाखालिन द्वीप के निव्ख़ आदिवासियों के ६६% लोग इसके मातृवंशी होते हैं। पश्चिमी इंडोनेसिया के निआस द्वीप के ४०% निवासी भी इसकी वाए२ (Y2) उपशाखा के पाए गए हैं।\n\nवैज्ञानिकों ने अंदाज़ा लगाया है के जिस स्त्री के साथ इस मातृवंश की शुरुआत हुई थी वह आज से ११,००० से ३३,००० साल के अंतराल में कभी पूर्वी एशिया में रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381420", "title": "मातृवंश समूह वाए"}
{"url": "https://hi.wikipedia.org/wiki?curid=381422", "text": "रश्मिचिकित्सा\n\nमनुष्य अपने उत्पत्तिकाल से ही सूर्य की उपासना तथा सूर्यकिरणों का रोगों की चिकित्सा के लिए प्रयोग करता आया है। इन किरणों को वैज्ञानिक रूप में प्रयुक्त करने का श्रेय फिनसन्‌ (Finsen) को है। किरणचिकित्सा में कृत्रिम किरणों (artificial light), विशेषत: कार्बन आर्क (carbon arc) प्रयुक्त करने का सुझाव इन्हीं का है। उसी प्रकार रोलियर (Rollier) ने यक्ष्मा रोग (फुफ्फुस यक्ष्मा दोड़कर) की चिकित्सा में सूर्यकिरण-चिकित्सा (Heliotherapy या फोटोथिरैपी या लाइट थिरैपी) को बहुत लोकप्रिय बनाया। रश्मिचिकित्सा\n\nसूर्यकिरण चिकित्सा से विशिष्ट रोगों में बहुत लाभ होता है। चिकित्सा के समय इन बातों का ध्यान रखना आवश्यक है कि रागी को चिकित्साकाल में न तो अधिक शीत या ऊष्मा में रहना पड़े और न ही सूर्य के प्रखर, चौंधियानेवाले प्रकाश के कारण रोगी के मस्तिष्क में पीड़ा होने लगे। नेत्रों पर गहरा रंगीन चश्मा लगाना, सर को धूप से ढँका रखना, सूर्यकिरण चिकित्सा के समयमान पर उचित नियंत्रण तथा शरीर के खुले भाग के क्षेत्र आदि का ध्यान रखना आवश्यक रहता है। सूर्यरश्मियों के प्रति प्रत्येक राग तथा रोगी की सहनशीलता भिन्न भिन्न होती है। गोरी त्वचावाले व्यक्तियों की अपेक्षा साँवली त्वचावालों में किरण के प्रति सहनशीलता की क्षमता अधिक होती है। श्वेत कुष्ट से पीड़ित व्यक्ति में रश्मियों की त्वचा पर रश्मिचिकित्सा के कारण, प्राय: 6 घंटे में, अतिरक्तिमा (Erythema) उभड़ आती है। इससे अधिक समय तक रश्मिप्रयोग नहीं करना चाहिए, अन्यथा फफोले, या छाले बनने का डर रहता है। धीरे-धीरे त्वचा का रंग ताँबे के वर्ण का हो जाता है, क्योंकि त्वचा में अब विशेष वर्णक (pigment) उतपन्न हो जाते हैं, जो सूर्यकिरणों से होनेवाली हानियों को रोकते हैं। चिकित्सा के दौरान ठंढे देशों में शरीर की उपापचयी क्रिया की गति बढ़ जाती है। सूर्यकिरणों में सब सूक्ष्म तरंग दैर्ध्यवाली किरणें परावैगनी किरणें होती है। ऊष्मा वाली किरणों से रोगी को बचाना चाहिए, तब रोगी को प्रफुल्लता तथा नवजीवन का अनुभव होगा तथा मानसिक क्रिया और शक्ति का विकास होगा। थकान नहीं होने देना चाहिए। सूर्यरश्मि जीवाणुनाशक भी होती है, जिससे त्वचा के रोगों में और दाह में लाभ होता है। ऐसा विश्वास है कि सूर्यकिरण त्वचा में प्रवेश कर रुधिर में मिश्रित होकर, सूर्य की भौतिक ऊर्जा से ऊष्मीय ऊर्जा (thermal energy) में रूपांतरित हो जाती है, जिससे रक्त में परिसंचरण करनेवाले कीटाणुओं, जीवाणुओं, तथा विष का नाश होता है। सूर्यताप से कैल्सियम, फॉस्फोरस तथा लोहे की मात्रा रक्त में बढ़ जाती है।\n\nशल्ययक्ष्मा (surgical tuberculosis), सुखंडी रोग (rickets), दमा आदि रोगों में सूर्यकिरणचिकित्सा द्वारा लाभ होता है। चर्मरोग, विशेषत: सोरियोसिस (psoriasis) के उपशमन में, संतानोत्पादन, तथा अंत: स्रावी ग्रंथियों के उपचार में इससे अच्छा लाभ होता है। उपचार की अपेक्षा उपचार में सहायक के रूप में इसकी उपयोगिता शीघ्रता से बढ़ रही है।\n\nइसका उपयोग द्विध्रुवी विकार (bipolar disorder) में भी किया जाता है।\n", "id": "381422", "title": "रश्मिचिकित्सा"}
{"url": "https://hi.wikipedia.org/wiki?curid=381423", "text": "युद्ध अपराध\n\nसैनिकों अथवा अन्यान्य व्यक्तियों के प्रतिकूल (Hostile) या लगभग उसी तरह के काम, जिनके लिये पकड़े जाने पर शत्रुओं के द्वारा वे दंडित किए जा सकते हैं, युद्ध अपराध कहे जाते हैं। अंतरराष्ट्रीय कानून के विरूद्ध किए गए काम, जो अभियुक्त के अपने देश के कानून के प्रतिकूल हैं, युद्ध अपराध (War crimes) में अंतर्निहित होते हैं; यथा, व्यक्तिगत लाभ के उद्देश्य से की गई लूट या हत्या, शत्रु राष्ट्र की ओर से या उसके आदेश से किए गए अपराध।\n\nअपराधों के प्रकार में भिन्नता के कारण युद्ध अपराध चार श्रेणी में विभक्त किए जा सकते हैं:\n\n(1) सशस्त्र सेना के सदस्यों द्वारा, युद्ध के मान्य नियमों का उल्लंघन ;\n\n(2) ऐसे व्यक्तियों द्वारा, जो शत्रु की सेना के सदस्य नहीं हों, सशस्त्र विद्रोह;\n\n(3) जासूसी तथा युद्ध संबंधी विश्वासघात;\n\n(4) लूटपाट के काम\n\n(1) विषैले या अन्यान्य कारणों से वर्जत अस्त्र शस्त्र का तथा गैस का प्रयोग।\n\n(2) रोग अथवा आघात से पीड़ित सैनिकों किंवा निहत्थे शरणार्थियों की हत्या या उन्हें घायल करना।\n\n(3) छलघात (Aasassination) करना या छलघाती (Assassin) की नियुक्ति करना।\n\n(1) विश्वासघात की भावना से शरण देने के लिये निवेदन या उसी नियत से रोगी किंवा घायल होने का बहाना करना।\n\n(2) श्युद्धबंदियों, घायलों अथवा रोगियों के साथ दुष्टाचरण (III kreatment) एवं उनके निजी धन का अपहरण।\n\n(3) शत्रु पक्ष के निर्दोष असैनिक व्यक्तियों को मारना तथा घायल करना एवं उनकी निजी सपत्तिश् का अपहरण अथवा विनाश करना।\n\n(4) विजित देशों के लोगों को सेना की स्थिति अथवा उनके बचाव के विषय में वार्ता देने को बाध्य करना।\n\n(5) युद्धक्षेत्र में मृत सैनिकों के प्रति अशोभन आचरण एवं उनके शरीर से उनके निजी द्रव्य या अन्य कीमती वस्तुओं या अस्त्र शस्त्र का अपहरण।\n\n(6) अजायबघर, अस्पताल, गिर्जा, स्कूल इत्यादि की संपत्ति को नष्ट या आत्मसात्‌ करना।\n\n(7) आरक्षित, खुले (open) शहरों पर आक्रमण, घेरा (siege) तथा गोलाबारी। आरक्षित स्थानों पर समुद्री जहाजों के द्वारा गोलाबारी करना। असैनिक आबादी (civil population) को आंतकित करने के अभिप्राय से उसपर हवाई गोलाबारी करना।\n\n(8) बचाव करनेवाले शहर में अवस्थित ऐतिहासिक स्तूपों, अस्पतालों एवं धर्म, कला, विज्ञान तथा दातव्य उद्देश्यों के लिये मकानों पर, विशिष्ट संकेत रहने के बावजूद, गोली वर्षा करना।\n\n(9) शत्रुपक्ष के जहाजों पर, उनके द्वारा पताका नत कर आत्मसमर्पण का संकेत पाने पर भी, आक्रमण करना तथा उन्हें डुबोना एवं शत्रु के जहाजरानी (cargo) पर निरीक्षण (visit) की माँग किए बिना आक्रमण करना।\n\n(10) अस्पताली जहाजों पर आक्रमण करना या उन्हें बंदी बनाना।\n\n(11) युत्र के दौरान में शत्रुपक्ष की वर्दी का व्यवहार करना।\n\n(12) युद्धविराम (Truce) के पताका-वाहकों पर आक्रमण करना।\n\n(13) संधि की शर्तो का उल्लंघन।\n\nऐसा बचाव मान्य नहीं होता कि युद्धरत सरकार किंवा उसके किसी कमांडर के आदेश से किसी ने कोई अपराध किया। कभी ऐसी द्विया उत्पन्न होती है कि एक ओर जहाँ सैनिक अपने कमांडर की आज्ञा पालन करने को बाध्य है, दूसरी ओर उस आज्ञा का पालन युद्ध के नियम के प्रतिकूल होने के कारण अपराध है। यह भी संभव हो सकता है कि युद्ध के दौरान में उसे साकरिक द्दष्टि से उक्त आज्ञा की अमान्यता समझ में न आए और वह अपने कमांडर की आज्ञा का पालन करे। युद्ध के नियम बहुधा विवादास्पद होते हैं। यह भी संभव है कि कोई आदेश अन्यथा अमान्य होने पर भी प्रतिशोध [reprisal] के रूप में मान्य हो जाय। ऐसी स्थिति में ऐसे काम को युद्ध-अपराध में प्राय: नहीं लिया जाता। तथापि मुख्य सिद्धांत यह है कि सैनिक अपने कमांडर की वैधानिक (Legal) आज्ञा ही मानने को बाध्य है। अत: यदि युद्ध के मान्य नियमों के प्रतिकूल वह अपने उच्चाधिकारी की आज्ञा का पालन करता है तो उसके दायित्व से वह मुक्त नहीं हो सकता। उक्त दायित्व को आदेश देने वाले कमांडर तक ही सीमित करना वस्तुत: राज्य के प्रमुख पर उस दायित्व को सोचना होगा। पर अंतरराष्ट्रीय एवं देशज (Municipal), कानून की द्दष्टि से ऐसा करना विवादास्पद है।\n\nअंतरराष्ट्रीय सैनिक न्यायालय (International Military Tribunal) ने अपने चार्टर (सन्‌ 1945 ई0) में उच्चाधिकारी का आदेश पूर्णात: स्वीकार नहीं किया। 8 वें अनुच्छेद में इसने कहा है- 'अभियुक्त ने अपनी सरकार अथवा अपने उच्चाधिकारी की आज्ञा से कोई काम किया, यह बचाव उसे उस दायित्व से मुक्त नहीं कर सकता। किंतु न्यायालय के विचार में यदि न्याय की ऐसी माँग है तो दंड की कठोरता को कम करने में उक्त बचाव पर विचार किया जा सकता है।' नूरेमबर्ग (जर्मनी) के न्यायालय ने नात्सी अधिकारियों द्वारा प्रस्तुत किए गए बचाव- 'उच्चाधिकारी के आदेश का पालन'- को अस्वीकार करते हुए कहा कि जान बूझकर किए गए अमानुषिक अपराध, यथा गैसचेंबर में बंद कर यहूदियों का निर्मूलन (Extermination), असैनिक निर्मम हत्या, आदि के लिये उक्त बचाव पर दंड की कठोरता कम करने के निमित भी विचार नहीं किया जा सकता। दिसंबबर, 1946 में संयुक्त राष्ट्रसंघ ने एक मत से इस सिद्धांत को मान्यता दी।\n\nविजित देश के निवासियों (civil populattion) अथवा युद्धबंदियों के प्रति यदि सैनिक या निम्नकोटि के सैनिक अधिकारी अत्याचार करें तो आदेश से ऐसा काम हो या इसे रोकने दबाने के लिये असने चेष्टा नहीं की तो उसके विरूद्ध एक दबी प्रकल्पना उठेगी कि उसने उक्त उत्याचार की स्वीकृति दी या उसे प्रोत्साहित किया। अत: वह अपने अधीनस्थ सैलिकों के अमान्य काम के लिये दायी होगा। इसी सिद्धांत पर सन्‌ 1946 ई0 अमरीकी मिलिटरी कमीशन ने द्वितीय महायुद्ध के दौरान में फिलीपिन में जापानी सैनिकों द्वारा की गई ज्यादती के लिये जापानी कमांडर यामाशटी को प्राणदंड दिया, यद्यपि उसने अपने बचाव में कहा कि यातायात विच्छिन्न होने के कारण वह अपने सैनिकों पर नियंत्रण नहीं रख सका।\n\nयदि विजित देश के निवासी विजेताओं से लोहा लें तो उनकी स्थिति (status) सैनिक जैसी नहीं मानी जायगी। पर अंतरराष्ट्रीय विधान की परंपरा के अनुसार शत्रु पक्ष को यह अधिकार है कि उन्हें 'युद्ध अपराधी' के रूप में दंड दे।\n\nअंतरराष्ट्रीय विधान किसी पक्ष द्वारा जासूसी (espionager) एवं राजद्रोह (treason) को व्यवहार में लाने को मान्यता देता है; पर प्रतिपक्ष को अधिकार है कि इन्हें अवैधानिक घोषित करें। यथा, दूसरे महायुद्ध के दौरान में जर्मनी के नात्सी शासकों ने ब्रिटिश नागारिक एमरी को ब्रिटेन के विरूद्ध आकाशवाणी के माध्यम से प्रचार कार्य में नियुक्त किया। पश्चात्‌ ब्रिटिश सेना द्वारा जर्मनी पर अधिकार होने पी एमरी को अंग्रेजी न्यायालय ने प्राणदंड दिया।\n\n\n", "id": "381423", "title": "युद्ध अपराध"}
{"url": "https://hi.wikipedia.org/wiki?curid=381426", "text": "खुतन राज्य\n\nखुतन राज्य (The Kingdom of Khotan) रेशम पथ पर स्थित प्राचीन बौद्ध राज्य था।\n\nख़ुतन (ख़ोतन, ख़ोतान) मध्य एशिया में चीनी तुर्किस्तान (सिंकियांग) की मरुभूमि (तकलामकान) के दक्षिणी सिरे पर स्थित नखलिस्तान के एक नगर (स्थिति : ३७० १८’ उ., ८०० २’ पूर्व)। जिस नखलिस्तान में यह स्थित है, वह यारकंद से २०० मील दक्षिण पूर्व है और अति प्राचीन काल से ही तारिम उपत्यका के दक्षिणी किनारे वाले नखलिस्तान में सबसे बड़ा है। खुतन जिले को स्थानीय लोग 'इल्वी' कहते हैं तथा इस नखलिस्तान के दो अन्य नगर युरुंगकाश और काराकाश तीनों एक ४० मील हरियाली लंबी पट्टी के रूप में कुन-लुन पर्वत के उत्तरी पेटे में हैं। इसकी हरियाली के साधन भुरुंगकाश और काराकाश नदियाँ हैं जो मिलकर खुतन नदी का रूप ले लेती है। खुतन नाम के संबंध में कहा जाता है कि वह कुस्तन (भूमि है स्तन जिसका) के नाम पर पड़ा है जिसे मातृभूमि से निर्वासित हो कर धरती माता के सहारे जीवनयापन करना पड़ा था।\n\nखुतन पूर्ववर्ती हनवंश के काल में एक सामान्य सा राज्य था। किंतु प्रथम शती ई. के उत्तरार्ध में, जिस समय चीन तारिम उपत्यका पर अधिकर करने के लिए जोर लगा रहा था, अपनी भौगोलिक स्थिति-अर्थात्‌ सबसे बड़ा नखलिस्तान होने तथा पश्चिम जाने वाले दो मार्गों में अधिक दक्षिणी मार्ग पर स्थित होने के कारण मध्य एशिया और भारत के बीच एक जोड़नेवाली कड़ी के रूप में इसे विशेष महत्व प्राप्त हुआ। भारत के साथ इसका अत्यंत घनिष्ठ संबंध बहुत दिनों तक बना रहा। खुतन के मार्ग से ही बौद्ध धर्म चीन पहुँचा। एक समय खुतन बौद्ध धर्म की शिक्षा का बहुत बड़ा केंद्र था। वहाँ भारतीय लिपि तथा प्राकृत भाषा प्रचलित थी। वहाँ गुप्तकालीन अनेक बौद्ध विहार मिले हैं जिनकी भित्ति पर अजंता शैली से मिलती जुलती शैली के चित्र पाए गए हैं। काशगर से चीन तथा चीन से भारत आनेवाले सार्थवाह, व्यापारी खुतन होकर ही आते जाते थे। फाह्यान, सुंगयुन, युवानच्वांग और मार्कोपालो ने इसी मार्ग का अनुसरण किया था। यह सुप्रसिद्ध बौद्ध विद्वान्‌ बुद्धसेना का निवासस्थान था।\n\nअपनी समृद्धि और अनेक व्यापार मार्गों का केंद्र होने के कारण इस नगर को अनेक प्रकार के उत्थान पतन का सामना करना पड़ा। ७० ई. में सेनापति पानचाउ ने इसे विजित किया। और उत्तरवर्ती हनवंश के अधीन रहा। उसके बाद पुन: सातवीं शती में टांग वंश का इसपर अधिकार था। आठवीं शती में पश्चिमी तुर्किस्तान से आनेवाले अरबों ने और दसवीं शती में काशगरवासियों ने इसपर अधिकार किया। १३वीं शती में चंगेज खाँ ने उसपर कब्जा किया। पश्चात्‌ वह मध्य एशिया में मंगोलों के अधीन हुआ। इसी काल में मार्कोपोलो इस मार्ग से गुजरा था और उसने यहाँ की खेती, विशेष रूप से कपास की खेती तथा इसके व्यापारिक महत्व और निवासियों के वीर चरित्र की चर्चा की है।\n\nहाल की शताब्दियों में यह चीनी मध्य एशिया में मुस्लिम सक्रियता का केंद्र रहा और १८६४-६५ में चीन के विरुद्ध हुए डंगन विद्रोह में इस नगर की प्रमुख भूमिका थी। १८७८ में काशगर और खुतन ने प्रख्यात कृषि सेना को आत्मसमर्पण किया। फलस्वरूप वह पुन: चीन के अधिकार में चला गया। आजकल सिंकियांग प्रांत के अंतर्गत हैं।\n\nयह क्षेत्र आज भी कृषि की दृष्टि से अपना महत्व रखता है। गेहूँ, चावल, जई, बाजरा और मक्का की यहाँ खेती होती है। कपास भी काफी मात्रा में उपजता है। फलों, में जैतुन, लूकाट, नाशपाती और सेब होते हैं। मेवे का भी काफी मात्रा में निर्यात होता है। रेशम के उद्योग के आनुषंगिक साधन के रूप में शहतूत की भी खेती की जाती है। इसके अतिरिक्त यहाँ कालीन और नमदे का भी उद्योग है। नदियों से लोग सोना छानते हैं। बहुत दिनों तक खुतन के यशद भी बहुत प्रसिद्ध थे। \n\n", "id": "381426", "title": "खुतन राज्य"}
{"url": "https://hi.wikipedia.org/wiki?curid=381427", "text": "दिली\n\nदिली (अंग्रेजी: Dili, पुर्तगाली: Díli), पूर्वी तिमोर की राजधानी और सबसे बड़ा शहर है। यह छोटे सुंदा द्वीप समूह के सबसे पूर्वी द्वीप, तिमोर, के उत्तरी तट पर स्थित है। दिली पूर्वी तिमोर का सबसे प्रमुख बंदरगाह और व्यावसायिक केंद्र है और लगभग 150,000 लोग यहां रहते हैं। इसके अलावा यहां कोमोरो में, प्रेसीदेंते निकोलाउ लोबाटो अंतर्राष्ट्रीय हवाई अड्डा है जिसका नाम, स्वतंत्रता संग्राम के नेता निकोलाउ लोबाटो के नाम पर रखा है और इस हवाई अड्डे को वाणिज्यिक और सैन्य उड़ानों के लिए प्रयोग किया जाता है। \n", "id": "381427", "title": "दिली"}
{"url": "https://hi.wikipedia.org/wiki?curid=381429", "text": "जायल\n\nजायल, राजस्थान के नागौर जिले का एक कस्बा है। यह नागौर से ४० किमी की दूरी पर है। \n\nजायल से ११ किमी की दूरी पर गांव कठौती है जो पुराने मंदिरों व मसजिद के लिए प्रसिद्ध है। यहाँ एक अकबर के जमाने की मसजिद है व माता लिकाषन का मंदिर है। जायल के छापड़ा गाँव मे हरिराम बाबा का प्रसिद्ध मन्दिर है।\n\nइसके अलावा छापड़ा में एक प्रसिद्ध क्रिकेट मैदान भी है। जायल चुनाव क्षेत्र अनुसुचित जाति के लिए आरक्षित है।\n\n", "id": "381429", "title": "जायल"}
{"url": "https://hi.wikipedia.org/wiki?curid=381432", "text": "डॉ मंडन मिश्र\n\nआठवीं शताब्दी के दार्शनिक मण्डन मिश्र के लिये वहाँ जाएँ।\n\nडॉ मंडन मिश्र (७ जून १९२९ - १५ नवम्बर, २००१) संस्कृत के प्रसिद्ध पण्डित थे जिन्होने श्री लाल बहादुर शास्त्री राष्ट्रीय संस्कृत विद्यापीठ की स्थापना की। सन् २००० में उन्हें पद्मश्री से सम्मानित किया गया। \n\nडॉ॰ मण्डन मिश्र का जन्म 7 जून 1929 ई. को जयपुर से 50 किलोमीटर दूर हणूतिया नामक गाँव में हुआ। आपके पिता पं॰ श्री कन्हैयालाल मिश्र कर्मकाण्ड के अच्छे विद्वान् थे। डॉ॰ मिश्र की प्रारम्भिक शिक्षा अमरसर और उच्च शिक्षा जयपुर में हुई। आपने मीमांसा और साहित्य में सर्वोत्तम श्रेणी में आचार्य, तथा संस्कृत में सर्वोत्तम श्रेणी से एम.ए. एवं मीमांसा दर्शन का समालोचनात्मक इतिहास विषय पर राजस्थान विश्वविद्यालय से पी.एच.डी. की उपाधि प्राप्त की।\nडॉ॰ मिश्र ने महाराजा संस्कृत कालेज जयपुर में अध्यापक के रूप में सेवा कार्य प्रारम्भ किया तथा वहीं व्याख्याता और प्राफेसर के रूप में पदोन्नत हुये। सन् 1947 ई. में बड़ी संख्या में पुरूषार्थियों के जयपुर में आने पर आपने उनको स्थानीय जनता और व्यवसाय में जमाने की दृष्टि से भारतीय साहित्य विद्यालय की स्थापना की, जिसके माध्यम से अनेक रात्रि शालायें चलाकर 20 हजार से अधिक सिन्धी भाई-बहिनों को हिन्दी सिखाने का कार्य किया। यह डॉ॰ मिश्र द्वारा समाज सेवा का श्रीगणेश था। दिल्ली जैसे महानगर में आवासीय गृह समूह के रूप में संस्कृत भवन सोसायटी का निर्माण आप ही के नेतृत्व में सम्पन्न हुआ जो कि सामुदायिक समाज सेवा का प्रत्यक्ष निदर्शन है। राजस्थान भारत सेवक समाज के सचिव संयुक्त संयोजक के रूप में आपने प्रदेश के युवकों में नई जागृति पैदा की और उसी के माध्यम से भारत सेवक समाज के अध्यक्ष पं॰ जवाहर लाल नेहरू तथा प्रदेश के प्रतिष्ठित नेताओं के सम्पर्क में आये। भारत साधु समाज की स्थापना के उद्देष्य से श्री गुलजारी लाल नन्दा एवं श्री माणिक्य लाल वर्मा के नेतृत्व में सन् 1956 में नाथद्वारा में अखिल भारत साधु सम्मेलन तथा सन् 1959 ई. में भीलवाड़ा (राजस्थान) में अखिल भारत सेवक समाज का अधिवेशन पं॰ जवाहर लाल नेहरू की अध्यक्षता में आयोजित किया। इन दोनों आयोजनों से डॉ॰ मिश्र के रूप में एक ऐसा व्यक्तित्व उभर कर सामने आया जो संस्कृत में विद्वत्ता के साथ साथ समाज सेवा और महनीय नेताओं के योग से लेखन भाषण संघटन तथा प्रशासन कौशल के साथ-साथ सामाजिक क्षेत्र में भी एक अत्यन्त सुदृढ़ आधार स्तम्भ लेकर विकसित हुआ। डॉ॰ मिश्र उस समय राजस्थान संस्कृत साहित्य सम्मेलन के भी मन्त्री थे उनके प्रयास और श्री लक्ष्मीलाल जोशी जैसे मनीषियों के सहयोग से यशस्वी नेता श्री मोहनलाल सुखाडिया के मुख्यमंत्रित्व में राजस्थान में संस्कृत के अलग निदेशालय की स्थापना हुई और राजस्थान विश्वविद्यालय में प्राच्य विद्या संकाय प्रारम्भ करने का निर्णय लिया गया। आप द्वारा स्थापित अनेक विद्यालय वर्तमान में उच्च स्तरीय राजकीय महाविद्यालयों के रूप में प्रतिष्ठित हैं। पंजाब समस्या के प्रारम्भ में लोकनायक श्रीमती इन्दिरा गांधी के संकेत पर डॉ॰ मिश्र ने एक राष्ट्रीय बुद्धिजीवी सम्मेलन का आयोजन किया जिसका उद्घाटन श्रीमती गान्धी ने किया और वे सम्मेलन में 3 घण्टे उपस्थित रही।\n\nमहामना पं॰ मदन मोहन मालवीय जी द्वारा स्थापित संस्कृत के प्रतिनिधि संगठन अखिल भारतीय संस्कृत साहित्य सम्मेलन के डॉ॰ मण्डन मिश्र सन् 1956 ई. में मन्त्री तथा सन् 1959 ई. में महामन्त्री पद के लिए चयनित हुए। अखिल भारतीय संस्कृत सम्मेलन को उस समय संगठन तथा साधन सुविधाओं की दृष्टि से एक युवा नेता की आवश्यकता थी। डॉ॰ मिश्र ने उसमें नव जीवन का संचार किया और सभी प्रदेशों में उसकी शाखायें स्थापित की। इनके निर्देशन में विश्व संस्कृत शताब्दी योजना का प्रवर्तन हुआ, जिसका उद्घाटन भारत के प्रथम राष्ट्रपति डॉ॰ राजेन्द्र प्रसाद जी ने किया। इस सम्मेलन ने संस्कृत के विकास के क्षेत्र में आधार-शिला का कार्य किया और भारत की राजधानी दिल्ली में एक संस्कृत विद्यापीठ की स्थापना का महत्वपूर्ण निर्णय लिया गया। डॉ॰ राजेन्द्र प्रसाद की प्रेरणा से सम्मेलन के तत्कालीन पदाधिकारी पंजाब के राज्यपाल श्री नरहरि विष्णु गाडगिल और भारत के गृह राज्यमंत्री श्री बलवन्त नागेश दातार तथा प्रसिद्ध उद्योगपति श्री शान्ति प्रसाद जैन आदि महानुभावों ने डॉ॰ मिश्र की सेवायें राजस्थान सरकार से मांगी और उन्होंने 1962 ई. में दिल्ली आकर संस्कृत विद्यापीठ की स्थापना की। उस समय दिल्ली प्रशासन में संस्कृत विद्यापीठ की स्थापना की। उस समय दिल्ली प्रशासन में संस्कृत की संस्थाओं की सहायता का कोई नियम नहीं था। अधिक से अधिक एक हजार रूपये वार्षिक की सहायता का कोई नियम नहीं था। अधिक से अधिक एक हजार रूपये वार्षिक की सहायता प्रत्येक संस्था को दी जाती थी। डॉ॰ मिश्र के प्रयासों से सभी संस्कृत विद्यालयों को प्रशासन द्वारा 85% (प्रतिशत) सहायता देने का निर्णय हुआ। इसके परिणाम स्वरूप अब प्रत्येक संस्था को लाखों रूपये की आर्थिक सहायता प्रशासन से मिलती है। डॉ॰ मिश्र सभी संस्थाओं को साथ लेकर चले। सौभाग्य से कुछ समय बाद प्रधानमंत्री श्री लालबहादुर शास्त्री ने अखिल भारतीय संस्कृत साहित्य सम्मेलन की अध्यक्षता स्वीकार की और डॉ॰ मिश्र ने राजस्थान की 17 वर्षों की सेवा और राजस्थान में सामाजिक तथा सार्वजनिक जीवन में प्रतिष्ठा के आधार पर प्रत्यक्ष दृष्यमान सत्ता की निकटता के मोह को छोड़कर संस्कृत के लिए अपना जीवन अर्पित कर दिया। अचानक श्रीशास्त्री जीे के निधन के बाद डॉ॰ मिश्र के प्रयासों से श्रीमती इन्दिरा गांन्धी ने डॉ॰ सम्पूर्णानन्द जी के अनुरोध पर सम्मेलन तथा विद्यापीठ का सभापतित्व स्वीकार किया और 1967 ई. में श्री शास्त्रीजी का स्मृति में श्री लालबहादुर शास्त्री राष्टि्रय संस्कृत विद्यापीठ के रूप मे नाम परिवर्तित कर इसे भारत सरकार को संभला दिया। डॉ॰ मिश्र इसके संस्थापक निदेशक रहे। इनकी साधना से दिल्ली विद्यापीठ 1989 में मानित विश्वविद्यालय के रूप में समुन्नत हुआ। डॉ॰ मिश्र इसके प्रथम संस्थापक कुलपति नियुक्त किये गये। एक व्यक्ति के द्वारा रात्रि पाठशाला से प्रारम्भ कर जून, 1994 में इसके कुलपति पद से विश्राम ग्रहण करने के अनन्तर 1 जनवरी 1996 से उत्तरप्रदेश शासन ने डॉ॰ मिश्र को सम्पूर्णानन्द संस्कृत विश्वविद्यालय, वाराणसी के कुलपति पद पर नियुक्त किया। उनका तीन वर्ष से अधिक का कार्यकाल इस विश्वविद्यालय के इतिहास में सदा उल्लेखनीय रहेगा। समय पर परीक्षायें कराना, सत्र नियमित करना, 115 ग्रंथों का प्रकाशन, सरस्वती मन्दिर की पूर्णता और उसकी प्राण प्रतिष्ठा राष्ट्रपति पं॰ शंकर दयाल शर्मा एवं श्री के.आर.नारायणन् के मुख्य आतिथित्व में दो दीक्षान्त समारोह किये दो-दो राष्ट्रपतियों का विश्वविद्यालय के इतिहास में एक अनुपम घटना है। अपने स्वनामधन्य गुरू आचार्य पट्टाभिराम शास्त्री के स्मृति में आपने वाराणसी में श्री पट्टाभिराम शास्त्री वेद मीमांसा अनुसंधान केन्द्र की स्थापना की है जो वाराणसी में एक भव्य नवनिर्मित भवन में चल रहा है- आप इसके संस्थापक अध्यक्ष कांची शंकराचार्य द्वारा मनोनीत किये गये है।\n\nएक उत्तम अध्यापक से लेकर लेखक के रूप में इनकी सेवायें विख्यात रही है। डेढ़ सौ से भी अधिक ग्रन्थों का संपादन और प्रकाशन आपके निर्देशन में हुआ है।\n\nडॉ॰ मिश्र में 1984 में अमेरिका में आयोजित विश्व संस्कृत सम्मेलन में भारत के प्रतिनिधि मंडल का नेतृत्व किया और जुलाई 1993 ई. में न्यूयार्क में अथर्ववेद सम्मेलन में भारत सरकार के प्रतिनिधि के रूप में सम्मिलित हुए। जनवरी 1994 ई. में आस्ट्रेलिया में विश्वसंस्कृत सम्मेलन में भाग लिया। आपने इटली में श्री लालबहादुर शास्त्री राष्टि्रय संस्कृत विद्यापीठ (मानित विश्वविद्यालय) नई दिल्ली के विशेष दीक्षान्त समारोह को संबोधित किया। इस समारोह में टोरिनों विश्वविद्यालय और टोरिनो नगर निगम ने आपको सम्मान पत्र स्मृति चिन्ह तथा पदक भेंट किये। इनके अतिरिक्त इंग्लैण्ड, फ्रान्स, बेल्जियम, सिंगापुर, थाइलेण्ड देशों की यात्रा कर आपने संस्कृत और भारतीय संस्कृति का संदेश प्रसारित किया। हांगकांग तथा लन्दन में आपने अन्तर्राष्ट्रीय गीता सम्मेलनों की अध्यक्षता की।\n\nसामान्यवर्ग से लेकर देश के महान नेताओं और विद्वानों द्वारा डॉ॰ मिश्र को सम्मान प्राप्त हुए। दिल्ली साहित्य कला परिषद् ने सन् 1971 ई. में इनकी संस्कृत सेवाओं के लिए इन्हें सम्मानित किया। भारत सरकार ने सन् 1983 में उनको राष्ट्रपति सम्मान प्रमाण-पत्र से पुरस्कृत किया जो आजीवन 50 हजार रूपये के वार्षिक मानदेय के साथ चलता रहेगा। उत्तरप्रदेश संस्कृत अकादमी ने इनके ग्रन्थ पर 10 हजार रूपये का अखिल भारतीय शंकराचार्य पुरस्कार श्री राजीव गांधी के करकमलों से दिलाया। इनके मीमांसा दर्शन तथा संस्कृत सेवाओं से संबद्ध संपूर्ण व्यक्तित्व और कृतित्व के आधार पर सन् 1989 ई. में संसार का सर्वोत्कृष्ट एक लाख रूपये का विश्व संस्कृत भारत भारती पुरस्कार राष्ट्रपति डॉ॰ शंकर दयाल शर्मा ने प्रदान किया। श्रृंगेरी के वर्तमान शंकराचार्य श्री भारती तीर्थ स्वामी जी ने अभिनव विद्यातीर्थ महाराज ने उनको सन् 1966 में विद्या भारती की उपाधि से सम्मानित किया। उत्तर भारत के प्रथम विद्वान के रूप में राष्ट्रपति डॉ॰ शंकरदयाल जी के कर कमलों से स्वर्गीय राजीव गांधी की उपस्थिति में 1990 ई. में आपको पुरस्कृत करवाया। जगदगुरू रामानन्दाचार्य ने डॉ॰ मिश्र को ब्रहर्षि की उपाधि प्रदान की। दिल्ली संस्कृत अकादमी ने डॉ॰ मिश्र को 15 हजार रूपये के संस्कृत सेवा सम्मान से विभूषित किया। डॉ॰ मुरली मनोहर जोशी (पूर्व अध्यक्ष भारतीय जनता पार्टी) द्वारा अपनी माता चन्द्रावती जोशी की स्मृति में संस्थापित दस हजार रूपये का प्रथम संस्कृत सेवा पुरस्कार डॉ॰ मिश्र को दिया गया।\n\nडॉ॰ मिश्र विश्वविद्यालय अनुदान आयोग द्वारा नियुक्त संस्कृत, प्राकृत और पाली शास्त्रीय भाषाओं के पैनल के संयोजक (अध्यक्ष) रहे, जो देश के विश्वविद्यालयों में भारतीय भाषाओं में शोध तथा अध्ययन के विकास के क्षेत्र में आयोग को परामर्श देता है। \n\n\n", "id": "381432", "title": "डॉ मंडन मिश्र"}
{"url": "https://hi.wikipedia.org/wiki?curid=381433", "text": "मातृवंश समूह आर\n\nमनुष्यों की आनुवंशिकी (यानि जॅनॅटिक्स) में मातृवंश समूह आर या माइटोकांड्रिया-डी॰एन॰ए॰ हैपलोग्रुप R एक मातृवंश समूह है। यह मातृवंश समूह और इसकी बड़ी उपशाखाएँ यूरेशिया, ओशिआनिया और महाअमेरिका में फैली हुई हैं।\n\nअनुमान है के जिस स्त्री से यह मातृवंश शुरू हुआ वह आज से लगभग ६६,००० वर्ष पहले भारतीय उपमहाद्वीप की निवासी थी।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह आर और मातृवंश समूह आर), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381433", "title": "मातृवंश समूह आर"}
{"url": "https://hi.wikipedia.org/wiki?curid=381435", "text": "मातृवंश समूह बी\n\nमनुष्यों की आनुवंशिकी (यानि जॅनॅटिक्स) में मातृवंश समूह बी या माइटोकांड्रिया-डी॰एन॰ए॰ हैपलोग्रुप B एक मातृवंश समूह है। यह मातृवंश समूह पूर्वी एशिया, साइबेरिया और मूल अमेरिकी आदिवासी समुदायों में मिलता है। इसे तिब्बत, मोंगोलिया, चीन, ताइवान, फ़िलिपीन्स, कोरिया, पोलिनीशिया, इंडोनीशिया, वग़ैराह में पाया जाता है।\n\nअनुमान है के जिस स्त्री से यह मातृवंश शुरू हुआ वह आज से लगभग ५०,००० वर्ष पहले पूर्वी एशिया की निवासी थी।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह बी और मातृवंश समूह बी), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381435", "title": "मातृवंश समूह बी"}
{"url": "https://hi.wikipedia.org/wiki?curid=381439", "text": "मातृवंश समूह ऍफ़\n\nमनुष्यों की आनुवंशिकी (यानि जॅनॅटिक्स) में मातृवंश समूह ऍफ़ या माइटोकांड्रिया-डी॰एन॰ए॰ हैपलोग्रुप F एक मातृवंश समूह है। यह मातृवंश समूह जापान, पूर्वी चीन और दक्षिण पूर्वी एशिया में मिलता है।\n\nअनुमान है के जिस स्त्री से यह मातृवंश शुरू हुआ वह आज से लगभग ४३,००० वर्ष पहले पूर्वी एशिया की निवासी थी।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह ऍफ़ और मातृवंश समूह ऍफ़), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381439", "title": "मातृवंश समूह ऍफ़"}
{"url": "https://hi.wikipedia.org/wiki?curid=381440", "text": "मातृवंश समूह आर०\n\nमनुष्यों की आनुवंशिकी (यानि जॅनॅटिक्स) में मातृवंश समूह आर० या माइटोकांड्रिया-डी॰एन॰ए॰ हैपलोग्रुप R0 एक मातृवंश समूह है। इसे पहले मातृवंश समूह एचवी-पूर्व या माइटोकांड्रिया-डी॰एन॰ए॰ हैपलोग्रुप pre-HV के नाम से जाना जाता था। मातृवंश समूह एचवी इसी से उत्पन्न हुई एक बड़ी उपशाखा है। मातृवंश समूह आर० अरबी प्रायद्वीप पर बहुत देखा जाता है, जहाँ के यमन राष्ट्र के सुक़तरा द्वीप के ५०,००० निवासियों में से ३८% इसके वंशज हैं। भारतीय उपमहाद्वीप में यह उत्तरी पाकिस्तान और अफ़ग़ानिस्तान की कलश जनजाति के २३% लोगों में पाया गया है। इसके अलावा इसके वंशज हलकी मात्रा में उत्तरी अफ़्रीका, अफ़्रीका के सींग, अनातोलिया, ईरान और इर्द-गिर्द के इलाक़ों में भी मिलते हैं।\n\nअनुमान है के जिस स्त्री से यह मातृवंश शुरू हुआ वह आज से लगभग २३,६०० से ५४,९०० वर्ष पहले एशिया की निवासी थी। यह मातृवंश स्वयं मातृवंश समूह आर से उत्पन्न हुई एक शाखा है।\n\nध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह आर और मातृवंश समूह आर), लेकिन यह केवल एक इत्तेफ़ाक ही है - इनका आपस में कोई सम्बन्ध नहीं है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381440", "title": "मातृवंश समूह आर०"}
{"url": "https://hi.wikipedia.org/wiki?curid=381441", "text": "रजोनिवृत्ति\n\nमासिक धर्म के स्थायी रूप से बंद हो जाने को रजोनिवृत्ति (Menopause) कहा जाता है। साधारणत: कन्याओं को 14 या 15 की आयु में और ऊष्ण प्रदेशों में इससे भी पूर्व मासिकधर्म प्रारंभ हो जाता है, जिसका अर्थ है कि कन्या गर्भधारण के योग्य हो गई है। तब से लेकर 45 से 50 वर्ष की आयु तक साधारणतया प्रत्येक 28वें दिन मासिकधर्म होता रहता है। प्रत्येक मास में एक बार डिंबग्रंथि से एक डिंब परिपक्व होकर बाहर निकलता है और डिंबवाहिका नली में शुक्राणु द्वारा संसेचित होकर गर्भाशय में आकर गर्भ बन जाता है।\n\nजब डिंबग्रंथि में परिपक्व डिंबों का क्षरण बंद हो जाता है, तब मासिकधर्म भी बंद हो जाता है। डिंबग्रंथि में जो अंत:स्राव बनते हैं, वे ही डिंब के परिपक्व होने के बाद अंडोत्सर्ग (ovulation), गर्भस्थापना और गर्भवृद्धि के कारण होते हैं। डिंबग्रंथि के सक्रिय जीवन के समाप्त होने पर इन स्रावों का बनना निसर्गत: बंद हो जाता है। रजोनिवृत्ति इसी का सूचक तथा परिणाम है।\n\nरजोनिवृत्ति होने पर स्त्री के शरीर में शारीरिक और मानसिक दोनों प्रकार के पविर्तन हो जाते हैं। बहुधा ये परिवर्तन इतनी धीमी गति से तथा अल्प होते हैं कि स्त्री को कोई असुविधा नहीं होती, किंतु कुछ स्त्रियों को विशेष कष्ट होता है। रजोनिवृत्ति को अंग्रेजी में मेनोपॉज़ कहते हैं, जिसका अर्थ 'जीवन में परिवर्तन' है। यह वास्तव में स्त्री के जीवन का पविर्तनकाल होता है। इस काल का प्रारंभ होने पर चित्त में निरुत्साह, शरीर की शिथिलता, निद्रा न आना, शिर में तथा शरीर के भिन्न भिन्न भागों में पीड़ा रहना, अनेक प्रकार की असुविधाएँ, या बेचैनी होना आदि लक्षण प्रकट होते हैं। बहुतों के शरीर में स्थूलता आ जाती है। आनुवंशिक या वैयक्तिक उन्माद की प्रवृत्तिवाले व्यक्तियों को उन्माद, या पागलपन होने की आशंका रहती है। अन्य प्रकार के मानस विकास भी हो सकते हैं।\n\nप्रजनन क्रिया समाप्त होने के पश्चात्‌, प्रजनन अंगों में अर्बुद होने का भय रहता है। डिंबग्रंथि और गर्भाशय दोनों में अर्बुद उत्पन्न हो सकते हैं। गर्भाशय में घातक और प्रघातक दोनों प्रकार के अर्बुदों की प्रवृत्ति होती है। मासिकधर्म की गड़बड़ी कैंसर का सर्वप्रथम लक्षण है। अधिक मात्रा में स्राव होना, सौत्रार्बुद (fibroid) का द्योतक है। उदर के आकार की वृद्धि का कारण अर्बुद हो सकता है। इस समय गलगंड, या घेघा (goitre) उत्पन्न होने की संभावना रहती है।\n\nभिन्न-भिन्न स्त्रियों में रजोनिवृत्ति भिन्न भिन्न प्रकार से होती है। किस में मासिकधर्म अकस्मात्‌ बंद हो जाता है। कुछ में धीरे धीरे, एक या दो वर्ष में बंद होता है।\n\n= यह भी देखें =\nFolliculogenesis\n\nडिम्बग्रंथि रिजर्व\n\nगर्भावस्था - 50 साल बाद\n\n", "id": "381441", "title": "रजोनिवृत्ति"}
{"url": "https://hi.wikipedia.org/wiki?curid=381442", "text": "मातृवंश समूह एचवी\n\nमनुष्यों की आनुवंशिकी (यानि जॅनॅटिक्स) में मातृवंश समूह एचवी या माइटोकांड्रिया-डी॰एन॰ए॰ हैपलोग्रुप HV एक मातृवंश समूह है। मातृवंश समूह एच और मातृवंश समूह वी इसी से उत्पन्न हुई बड़ी उपशाखाएँ हैं। मातृवंश समूह एचवी मध्य पूर्व, दक्षिण रूस के कॉकस क्षेत्र, ईरान और अनातोलिया में काफ़ी लोगों में पाया जाता है। इसके अलावा इसके वंशज हलकी मात्रा में भारत और इर्द-गिर्द के इलाक़ों में और दक्षिण यूरोप के कुछ क्षेत्रों में भी मिलते हैं।\n\nअनुमान है के जिस स्त्री से यह मातृवंश शुरू हुआ वह आज से लगभग २५,००० से ३०,००० वर्ष पहले मध्य पूर्व या कॉकस क्षेत्र की निवासी थी। यह मातृवंश स्वयं मातृवंश समूह आर० से उत्पन्न हुई एक शाखा है।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381442", "title": "मातृवंश समूह एचवी"}
{"url": "https://hi.wikipedia.org/wiki?curid=381443", "text": "रत्नत्रय\n\nरत्नत्रय का प्रयोग जैन ग्रन्थों में सम्यक् दर्शन, सम्यक् ज्ञान और सम्यक् चरित्र को एक साथ कहने के लिए किया गया है। 'सत्‌', 'सम्यक्‌', 'समीचीन', 'बीतकलक', 'निर्दोष' आदि शब्द प्राय: एक से अर्थ या भाव रखते हैं। दर्शन या दृष्टि का संबंध होता है श्रद्धा से; ज्ञान का संबंध होता है विद्या, बोध या जानकारी से; चरित्र अथवा वृत्ति का संबंध होता है आचरण से। \n\nसम्यग्दर्शन, सम्यग्ज्ञान तथा सम्यक्‌ चरित्र जीवात्मा के धर्म के त्रिकालबाधित लक्षण हैं। इन्हें ही रत्नत्रय (समीचीन धर्मशास्त्र, कारिका 13; स्वयंभूस्तोत्र, कारिका 84) तथा 'योग' (योगशास्त्र, प्र। प्रकाश, सूत्र-15) कहते हैं। चूँकि इनसे मोक्ष की प्राप्ति होती है (पुरुषार्थ सिद्धयुपाय -217-221), अत: 'मोक्षमार्ग', 'सन्मार्ग', 'शुद्धमार्ग', 'शिवमार्ग', 'निर्वाण मार्ग', 'नि:श्रेयसमार्ग' आदि भी इनके नाम दिए गए हैं।\n", "id": "381443", "title": "रत्नत्रय"}
{"url": "https://hi.wikipedia.org/wiki?curid=381445", "text": "प्यार मोहब्बत (1966 फ़िल्म)\n\nHow do I apply a Creative Commons® license to my work?\nFor online works, you apply a Creative Commons license to a work by selecting the license that suits your preferences. Once you have selected your license, and if you are applying it to an online work, follow the instructions to include the html code in your work. This code will automatically generate a license button and a statement that your work is licensed under a Creative Commons license, or a CC0 or public domain button if you choose to dedicate your work to the public domain or certify that a work is in the public domain via one of our public domain tools. These buttons are designed to act as a notice to people who come in contact with your work that your work is licensed under the applicable Creative Commons license or is in the public domain. The html code will also include the metadata that enables your work to be found via Creative Commons-enabled search engines.\n", "id": "381445", "title": "प्यार मोहब्बत (1966 फ़िल्म)"}
{"url": "https://hi.wikipedia.org/wiki?curid=381446", "text": "रमैनी और बीजक\n\nरमैनी या रमनिनी 'बीजक' की प्रस्तावना है। कबीर ने रमैनी द्वारा हिंदू एवं मुस्लिम दोनों को समान रूप से धार्मिक शिक्षा दी है और अपने विचारों को निर्भयतापूर्वक समाज के समक्ष रखा है। रमैनी में चौरासी पद हैं। प्रत्येक पद में स्वतंत्र विचार हैं। प्रथम रमैनी में सृष्टि की उत्पत्ति का वर्णन, समष्टि और व्यष्टि भाव से किया गया है। द्वितीय रमैनी में व्यष्टि रूप से जीव तथा माया की त्रिगुणात्मक फाँस में जीवात्माओं के फँस जाने का वर्णन किया गया है। तीसरी एवं चौथी रमैनी में अनेक वाणियों एवं कर्मों के जाल का वर्णन किया गया है। पंचम पद में द्वंद्व के फंदे को मुक्ति का बाधक बतलाया गया है और छठे में आत्मा के असंग ज्ञान से माया के संग के परित्याग का विवेचन किया गया है। सातवें से लेकर दसवें तक वेदांत की चर्चा के साथ माया के बंधन और उनसे छूटने के मार्ग पर प्रकाश डाला गया है।\n\nरमैनी में चार स्थलों पर जीवों को चेतावनी दी गई हैं। सर्वप्रथम ग्यारहवें पद में जीवों को संबोधित किया गया है कि भोगों की वासना, उन्हें माया के बंधनों में फाँस देती है। इक्कीसवे एवं बाइसवें पदों में यह चेतावनी दी गई है कि इस अपार दु:खमय जगत्‌ में केवल दु:ख ही दु:ख है। अत: विवेक धारण करना आवश्यक है। चौवालीसवें पद में तीसरी बार कबीर ने जीवों को बतलाया है कि सतसंग से सन्मार्ग मिलता है। अंतिम याने, चौरासीवें पद में चौथी बार उद्बोधन किया है कि मनुष्य स्वयं सचेत नहीं होता अत: स्वप्रमय संसार से मुक्ति नहीं पाता। यदि वह स्वयं चेते तो वह एक हो जाए।\n\nरमैनी के शेष पदों में भ्रमजाल, अभिमान, अज्ञान, अविद्या, कर्मबंधन, संसारी गुरुओं की कहानी, जीव, ईश्वर और मन का ताना बाना और उसकी दशा, जैन आदि मत की समीक्षा, शास्त्रव्यवसायी पंडितों की दशा, ज्ञान की आवश्यकता, संसार की अनित्यता, माया ओर मन की प्रबलता, हठयोगियों की दशा, मनुष्य जाति का निरूपण, शैव हठयोगियों तथा वाचक ब्रह्मज्ञानियों की दशा, अवतारवाद, मायाफाँस और उसका विनाश, कालपुरुष और जीव का स्वरूप, विवेक की आवश्यकता, संसारवृक्ष की विलक्षणता एवं क्षत्रिय कर्तव्यविचार का आध्यात्मिक विवेचन किया गया है। कायागढ़ जीतने पर अधिक बल दिया गया है।\n\nकबीर के बीजक ग्रंथ का वास्तविक सार एवं आध्यात्मिक रहस्य रमैनी में मिलता है जो प्राय: चौपाई छंद में हैं।\n\nगुप्तधन को बतानेवाले सांकेतिक लेख को 'बीजक' कहते हें। कबीर साहब की वाणियों को पुस्तक के रूप में भागोदास ने संकलित किया जो बीजक के नाम से विख्यात है। बीजक की भाषा ठेठ प्राचीन पूर्वी है। बीजक के सांकेतिक शब्द 'राम' का तात्पर्य अवतारी राम से और अधिकतर शुद्ध स्वरूप चैतन्य से है। इसी प्रकार हरि, जादवराम, गोविंद, गोपाल आदि का भी उसी अर्थ में प्रयोग किया गया है। मन के लिए मच्छ, मांछ, मीत, जुलाहा, साउज, सियार, रोझ, हस्ती, मतंग, निरंजन आदि का प्रयोग किया गया है। पुत्र, पारथ, जुलाहा, सिंह, मूलस, भँवरा, योगी आदि शब्द जीवात्मा को सूचित करते हैं। माया के बोधक शब्द माता, नारी, छेरी, गैया, बिलैया आदि और संसार के बोधक शब्द सायर, बन, सीकस आदि हैं। इसी प्रकार नर-तन के लिए यौवन, दिवस, दिन और इंद्रियों के लिए सखी, सहेलरी आदि सांकेतिक शब्दों का प्रयोग हुआ है। इसी ग्रंथ में 'हंस कबीर' मुक्तात्मा सूचक है, 'कहहिं कबीर' गुरुवचन (कबीर के लिए) कहैं कबीर 'और' 'कबीर' अन्योक्ति का, 'दास कबीर' ईश्वर के उपासकों का और 'कबीरा' तथा 'कबिरन' अज्ञानी तथा वंचक गुरुओं के लिए प्रयुक्त हुआ है।\n\nबीजक ग्रंथ को स्पष्ट रूप से ग्यारह प्रकरणों में विभक्त किया गया है। प्रथम प्रकरण 'रमैनी' के नाम से प्रसिद्ध है, जिसका वर्णन ऊपर किया जा चुका है।\n\nबीजक का दूसरा प्रकरण 'शब्द' कहलाता है। इसमें कबीर के 115 शब्दों का मार्मिक विवेचन है। कबीर ने क्रमश: सद्गुरुभक्ति, सदैव जाग्रत रहने का बोध, घर का झगड़ा, यह 'भ्रमभूत सकल जग खाया', माया की प्रबलता, चेतन की सत्ता, व्यापकता और प्रकाशता का वर्णन, मायिक अवतारों का वर्णन, जीवों की मूढ़ता, हिंदू और मुसलमानों के मतों की आलोचना, पुरोहित की समालोचना, प्रेमप्रथा और आत्मतुष्टि, माया की प्रबलता और उससे छूटने का उपाय, अध्यास फाँस, हिंसारत और प्रतिग्रहपरायण ब्राह्मणों की दशा, अवतारमीमांसा, राजमजपन विधि, रामरस का पान, भ्रम और आडंबर, सत्य-पद-प्रदर्शन, पुरुषोत्तम की बलिहारी, भक्तिविचार, विश्वात्मदर्शन, ज्ञानलक्षण भक्ति, वाणीरूप अद्भुत गाय, ब्रह्म ज्योति आदिक आनात्मोपासकों को उपदेश, राम और रहीम की एकता, प्रपंची गुरुओं की संगति का फल, शिक्षा और उद्बोधन, शरीरवियोग, निज भक्तों के लक्षण तथा हंसस्थिति, नामोपासकों की धारणा, मोहजाल, गुरुपद, आत्मविमुखता, अंधविश्वास, छूआछूत विचार ज्ञानियों की स्थिति, स्वरूपस्थिति एवं तत्वविचार, अनोखी नारी, मनुष्यों की अज्ञानता, मन की लीला, अनधिकार चर्चा, संसारतरु, 'कोइ काहू का हटा न माना, झूठा खसम कबीर न जाना, अंधा कहे अंधा पतियाय, जस विसवा का लगन धराय, सुरति (वृत्ति) के निरोध की आवश्यकता, बंध्य ज्ञानी (वाचक ज्ञानी) और हठयोगियों की दशा, कामना अग्नि का विचार, माया, अहिंसा, सहज भावना, एवं कल्पना का विचार, अमृत वल्ली, वीजेश्वरवादियों के मत की आलोचना, मन की कल्पना, शब्द और शब्दी, मांसभक्षण एवं चेतन की व्यापकता का विचार, शरीर की असारता, भारी भ्रम, जीवात्मा के स्वरूप का परिचय, एकजातिवाद (मनुष्य जाति), निज भ्रम विचार, स्वावलंबन विचार, ज्ञानोदय दशा का वर्णन, शून्यवाद, निरास तथा आत्मोन्मुखता, जीवित मुक्ति विचार, सुगम भक्ति (रामोपासना) का विचार, हिंस और अभक्ष्य-भक्षण-विचार, धर्म का पाखंड, धन और धाम की ममता का विचार, चेतावनी, स्मरणीय वस्तु 'तत्व', दु:खमय जगत्‌, संसार व्यवहार, ब्रह्मज्योति के पासकों से प्रश्न, कलि की प्रबलता का विचार, पाखंडविचार, नामचर्चा और आदि तथा अंतिम अवस्था का विचार, सहज योग, विंहगममार्ग, संवाद और उपदेश, भ्रमभूत विचार, कर्म एवं कामनाओं का विचार, अवतारोपासना का विचार, प्रारब्ध-फल-विचार, जीव पर मन की सेना का आक्रमण, आत्मदर्शन तथा आत्मपरिचय, मन का साम्राज्य, तत्वोपदेश एवं स्वरूपविस्मृति के वर्णन इत्यादि का चित्रण किया है।\n\nबीजक का तीसरा प्रकरण 'ज्ञान चौंतीसा' के नाम से प्रसिद्ध है। इन चौंतीस पदों में कबीर ने हठयोग की समीक्षा की है। बीजक का चौथा प्रकरण 'विप्रमतीसी' के नाम से विख्यात है। इसमें विप्रकर्म मीमांसा का विशुद्ध वर्णन किया गया है। बीजक का पाँचवाँ प्रकरण 'कहरा प्रकरण' कहलाता है। इसमें सहजावस्था विषयासक्ति से आत्मप्रतीति का अभाव, आत्मपूजा, रामनाम के व्यवसायी, संसार की असारता का विचार, आत्मपरिचय की आवश्यकता का उल्लेख, संसार की असारता और विनाशिता, शरीर की हीनता और अनित्यता, राम राजा का आत्मपरिचय और राम कहानी, ननद और भावज का प्रपंच, गाली शब्द और माया के आखेट खेल का निरूपण किया गया है। बीजक का छठा और सातवाँ प्रकरण बसंत के नाम से विदित है। इनमें नित्य वसंत और अनित्य के साथ साथ मायिक वसंत, कर्मी और उपासकों की सम्मिलित प्रार्थना, झीनी माया, की कठपुतली का खेल, माया का विद्युद्विलास, 'अनित्यता', अहंकार की प्रबलता का विचार, काशी-सेवन-विधि एवं प्रबोधन का स्पष्ट वर्णन किया गया है।\n\nबीजक के आठवें प्रकरण 'चाचर' में माया के फगुवा खेल एवं धोखे की टट्टी का विशद वर्णन है। बीजक के नवें प्रकरण 'बेली' में हंसोद्बोधन चेतावनी एवं जीवोद्बोधन चेतावनी का खरा विवरण है। बीजक का दसवाँ प्रकरण 'विरहुली' कहलाता है। इसमें कबीर ने तत्वोपदेश दिया है। बीजक का अंतिम 11वाँ प्रकरण 'हिंडोला' के नाम से विख्यात है। इसमें भ्रम का झूला, लोक लोकांतरों का झूला, मनमोहन झूले की रसीली पेंगे, प्रातिस्विक झूलों का वर्णन एवं साखी का विवरण है।\n\n\n", "id": "381446", "title": "रमैनी और बीजक"}
{"url": "https://hi.wikipedia.org/wiki?curid=381448", "text": "राजनियक दूत\n\nराजनयिक दूत (Diplomatic Envoys) संप्रभु राज्य या देश द्वारा नियुक्त प्रतिनिधि होते हैं, जो अन्य राष्ट्र, अंतरराष्ट्रीय सम्मेलन अथवा अंतरराष्ट्रीय संस्था में अपने देश का प्रतिनिधित्व करते हैं। वर्तमान अंतरराष्ट्रीय विधि का प्रचलन आरंभ होने के बहुत पूर्व से ही रोम, चीन, यूनान और भारत आदि देशों में एक राज्य से दूसरे राज्य में दूत भेजने की प्रथा प्रचलित थी। रामायण, महाभारत, मनुस्मृति, कौटिल्यकृत अर्थशास्त्र और 'नीतिवाक्यामृत' में प्राचीन भारत में प्रचलित दूतव्यवस्था का विवरण मिलता है। इस काल में दूत अधिकांशत: अवसरविशेष पर अथवा कार्यविशेष के लिए ही भेजे जाते थे। यूरोप में रोमन साम्राज्य के पतन के उपरांत छिन्न भिन्न दूतव्यवस्था का पुनरारंभ चौदहवीं शताब्दी में इटली के स्वतंत्र राज्यों एवं पोप द्वारा दूत भेजने से हुआ। स्थायी राजदूत को भेजने की नियमित प्रथा का श्रीगणेश इटली के गणतंत्रों एवं फ्रांस के सम्राट् लुई ग्यारहवें ने किया। सत्रहवीं शताब्दी के पूर्वार्ध तक दूतव्यवस्था यूरोप के अधिकांश देशों में प्रचलित हो गई थी।\n\nअंतरराष्ट्रीय विधि के अनुसार कोई भी राज्य या देश अन्य राज्यों से दौत्य संबंध स्थापित करने के लिए बाध्य नहीं है, परंतु अंतरराष्ट्रीय जगत्‌ में उत्तरोत्तर बढ़ते हुए पारस्परिक संबंध एवं सापेक्ष्य के कारण प्रत्येक राष्ट्र के लिए अन्य राष्ट्रों से दौत्य संबंध स्थापित करना उपयोगी सिद्ध होता है। दौत्य संबंध स्थापित करने का अधिकार केवल संप्रभु राष्ट्रों को ही है परंतु विशेष परिस्थितियों में यह अधिकार अर्धसंप्रभु और अधीनस्थ राज्यों को भी दिया जा सकता है। पोप और संयुक्त राष्ट्र यद्यपि राज्य की कोटि में नहीं आते तथापि दौत्य संबंध स्थापित करने का उनका अधिकार सर्वस्वीकृत है।\n\nमध्यकालीन यूरोप में दूतों की वरिष्ठता और पौर्वांपर्यक्रम के प्रश्नों पर बहुधा विवाद होता था अतएव वियेना की कांग्रेस ने 1815 में दूतों को तीन श्रेणियों में वर्गीकृत किया। 1818 में एक्स-ला-शैपल की कांग्रेस ने एक चौथी श्रेणी जोड़ दी। तदनुसार वरिष्ठता के क्रम से दूतों के चार वर्ग हैं-\n\n(1) राजदूत (Ambassadors), (2) पूर्णशक्तियुक्त महादूत तथा असाधारण दूत (Ministers Plenipotentiory & Envoys extraordinary), (3) निवासीमंत्री (Ministers Resdent), (4) कार्यभारवाहक (Charges de' affaires)। औपचारिकता एवं शिष्टचार के अतिरिक्त इस वर्गीकरण का अब कोई महत्व नहीं है। राष्ट्रमंडल के सदस्य राष्ट्रों के बीच परस्पर भेजे जानेवाले दूत 'उच्चायुक्त' कहे जाते हैं।\n\nएक राष्ट्र में स्थित विदेशों के राजनयिक दूतों के समूह को 'राजनयिक निकाय' (Diplomatic corps) कहते हैं। इसमें वरिष्ठतम दूत को 'दूतशिरोमणि' (Doyen) कहते हैं। राजनयिक निकाय दूतों के सम्मान एवं उन्मुक्तियों के पालन का ध्यान रखता है।\n\nनियुक्ति मे समय प्रत्येक दूत को राज्य या राष्ट्र का अध्यक्ष एक मुद्रांकित 'प्रत्ययपत्र' (Letter of credence) प्रदान करता है, जिसे दूत प्रत्यायित राष्ट्र के अध्यक्ष को औपचारिक समारोह में स्वयं देता है। संधिवार्ता आदि के लिए नियुक्त दूत को एक 'पूर्णाधिकारपत्र' भी दिया जाता है। कोई भी राष्ट्र दूसरे राष्ट्र से दौत्य संबंध स्वीकार करने को बाध्य नहीं है परंतु प्रश्न विशेष पर वार्ताहेतु आए दूत को स्वीकार न करना उस प्रश्न पर वार्तां न करने के निश्चय का द्योतक है। व्यक्तिविशेष को अन्य राष्ट्र के दूत रूप में ग्रहण न करना उसी दशा में उचित होगा जब अपने चरित्र, प्रत्यातित राष्ट्र के प्रति व्यक्त विचार अथवा प्रत्यातित राष्ट्र का नागरिक होने के कारण वह व्यक्ति ग्राह्य न हो।\n\nअस्थयी राजनयिक दूत, समारोह अथवा अंतरराष्ट्रीय सम्मेलन में, अपने देश का प्रतिनिधित्व करने के लिए अथवा प्रश्नविशेष पर वार्ता के लिए भेजे जाते हैं। उनके कृत्य और अधिकार उसी प्रयोजन तक सीमित रहते हैं। स्थायी राजदूतों की कार्यापरिधि बहुत विस्तृत है। दूत अपने राष्ट्र की नीति का आधिकारिक प्रवक्ता है और वह दोनों के बीच समस्त वार्ता संवहन एवं संपर्क का माध्यम होता है। अपने राष्ट्र की कीर्ति बढ़ाना एवं विदेशी राष्ट्र में स्वदेश के प्रति सद्भावना बढ़ाना उसका कर्तव्य है। दूत का अन्य महत्वपूर्ण कार्य है दूसरे देश की राजनीतिक स्थिति एवं गतिविधियों का पर्यवेक्षण करना और उसकी सूचना अपनेदेश को भेजना। दूत अपने देश प्रवासी नागरिकों की तथा उनकी सपंत्ति की रक्षा करता है और उनके जन्म, मरण, विवाहादि का पंजीकरण भी करता है।\n\nराजनयिक दूत को सप्रभु देश का प्रतिनिधि होने के नाते तथा अपना कार्य सुचारु रूप से करने की सुविधा के लिए कुछ विशिष्टाधिकार तथा उन्मुक्तियाँ प्राप्त हैं। दूत परराष्ट्र में अनुल्लंघनीय है। अपने देश में स्थित समस्त दूतों की सुरक्षा का प्रबंध करना प्रत्येक राष्ट्र का कर्तव्य है। राजदूत और उसका निवासस्थान, वाहन आदि भी प्रत्यातित राष्ट्र के क्षेत्राधिकार से परे हैं। राजदूत पर उसकी स्वेच्छा के बिना प्रत्यातित राष्ट्र के न्यायालयों में मुकदमा नहीं चल सकता और न अन्य न्यायिक कार्यवाही ही की जा सकती। कोई भी स्थानीय अधिकारी दूत की अनुमति के बिना उसके निवासस्थान अथवा कार्यालय में प्रवेश नहीं कर सकता। राजदूत को अपने देश से संपर्क स्थापन या संवादवहन की पूर्ण स्वतंत्रता है। दूतावास के कर्मचारियों और राजदूत के परिवार और वैयक्तिक सेवकों को भी राजनयिक विशिष्टाधिकार कुछ अंशों तक प्राप्त है।\n\nराजनयिक दौत्य की समाप्ति दोनों में से किसी राष्ट्र के शासन में क्रांतिकारी परिर्वतन, राष्ट्रों की अध्यक्षता में वैधानिक परिवर्तन होने पर, दोनों में से किसी राष्ट्र के अनुरोध पर अथवा दोनों देशों में युद्ध छिड़ जाने पर हो जाती है। दोनों देशों में गंभीर वैमनस्य होने पर विरोध प्रकट करने के लिए भी स्थायी अथवा अस्थायी रूप से दौत्य संबंध का विच्छेद कर दिया जाता है।\n\n", "id": "381448", "title": "राजनियक दूत"}
{"url": "https://hi.wikipedia.org/wiki?curid=381452", "text": "मातृवंश समूह जेटी-पूर्व\n\nमनुष्यों की आनुवंशिकी (यानि जॅनॅटिक्स) में मातृवंश समूह जेटी-पूर्व या माइटोकांड्रिया-डी॰एन॰ए॰ हैपलोग्रुप pre-JT एक मातृवंश समूह है। मातृवंश समूह जेटी इसी से उत्पन्न हुआ था। वैज्ञानिकों नें अनुसन्धान करने पर पाया है के कभी सीधे जेटी-पूर्व मातृवंश के लोग दुनिया में ज़रूर रहे होंगे, लेकिन आज की दुनिया में यह लोग नहीं पाए जाते। इस मातृवंश को पहले \"आर२'जेटी\" (R2'JT) कहा जाता था।\n\nअनुमान है के जिस स्त्री से यह मातृवंश शुरू हुआ वह आज से लगभग ४२,६०० से ६७,१०० वर्ष पहले जीवित थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381452", "title": "मातृवंश समूह जेटी-पूर्व"}
{"url": "https://hi.wikipedia.org/wiki?curid=381455", "text": "मातृवंश समूह जेटी\n\nमनुष्यों की आनुवंशिकी (यानि जॅनॅटिक्स) में मातृवंश समूह जेटी या माइटोकांड्रिया-डी॰एन॰ए॰ हैपलोग्रुप JT एक मातृवंश समूह है। इसकी दो शाखाएँ - मातृवंश समूह जे और मातृवंश समूह टी - यूरोप और मध्य पूर्व में काफ़ी फैली हुई हैं।\n\nअनुमान है के जिस स्त्री से यह मातृवंश शुरू हुआ वह आज से लगभग ५०,३०० वर्ष पहले दक्षिण पश्चिमी एशिया में रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381455", "title": "मातृवंश समूह जेटी"}
{"url": "https://hi.wikipedia.org/wiki?curid=381456", "text": "मातृवंश समूह जे\n\nमनुष्यों की आनुवंशिकी (यानि जॅनॅटिक्स) में मातृवंश समूह जे या माइटोकांड्रिया-डी॰एन॰ए॰ हैपलोग्रुप J एक मातृवंश समूह है। मध्य पूर्व के १२% लोग, यूरोप के ११% लोग, कॉकस क्षेत्र के ८% लोग और उत्तरी अफ़्रीका के ६% लोग इस मातृवंश के वंशज पाए गए हैं। भारतीय उपमहाद्वीप में पाकिस्तान में यह ५% लोगों में पाया गया है और उत्तरी पाकिस्तान और अफ़ग़ानिस्तान की कलश जनजाति के ९% लोगों में।\n\nवैज्ञानिकों की मान्यता है के जिस स्त्री के साथ इस मातृवंश की शुरुआत हुई वह आज से क़रीब ४५,००० साल पहले पश्चिमी एशिया में कहीं रहती थी। ध्यान दें के कभी-कभी मातृवंशों और पितृवंशों के नाम मिलते-जुलते होते हैं (जैसे की पितृवंश समूह जे और मातृवंश समूह जे), लेकिन यह महज़ एक इत्तेफ़ाक है - इनका आपस में कोई सम्बन्ध नहीं है।\n\nयह पाया गया है कुछ मातृवंश समूह जे की उपशाखाओं में माइटोकांड्रिया के डी॰एन॰ए॰ में ऐसे उत्परिवर्तन (या म्युटेशन) मौजूद हैं जिनसे नौजवान आदमियों में \"लॅबॅर की ऑप्टिक हॅरॅडिटरी न्यूरोपैथी\" नाम की बिमारी की सम्भावनाएँ ज़्यादा होती हैं, जिसमें नज़र का केन्द्रीय अंधापन हो जाता है (यानि जहाँ सीधे देख रहें हो वो चीज़ नज़र नहीं आती लेकिन इर्द-गिर्द की चीजें नज़र आती हैं)।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381456", "title": "मातृवंश समूह जे"}
{"url": "https://hi.wikipedia.org/wiki?curid=381458", "text": "मातृवंश समूह टी\n\nमनुष्यों की आनुवंशिकी (यानि जॅनॅटिक्स) में मातृवंश समूह टी या माइटोकांड्रिया-डी॰एन॰ए॰ हैपलोग्रुप T एक मातृवंश समूह है। भारतीय उपमहाद्वीप के उत्तर-पश्चिम के लोग और मध्य पूर्व और यूरोप के लोग अक्सर इसके वंशज होते हैं। यूरोप के १०% से थोड़े कम लोग इसके वंशज पाए गए हैं, लेकिन आयरलैंड में यह संख्या अधिक है।\n\nवैज्ञानिकों की मान्यता है के जिस स्त्री के साथ इस मातृवंश की शुरुआत हुई वह आज से क़रीब १०,००० से १२,००० साल पहले इराक़, तुर्की, सीरिया या उन्ही के आस-पास कहीं रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup), \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) और \"उत्परिवर्तन\" को \"म्युटेशन\" (mutation) कहते हैं।\n\n", "id": "381458", "title": "मातृवंश समूह टी"}
{"url": "https://hi.wikipedia.org/wiki?curid=381460", "text": "मातृवंश समूह एच\n\nमनुष्यों की आनुवंशिकी (यानि जॅनॅटिक्स) में मातृवंश समूह एच या माइटोकांड्रिया-डी॰एन॰ए॰ हैपलोग्रुप H एक मातृवंश समूह है। यूरोप में यह सब से अधिक पाया जाने वाले मातृवंश है। यूरोप के ५०%, मध्य पूर्व और कॉकस के २०%, ईरान के १७% और पाकिस्तान, उत्तर भारत और मध्य एशिया के १०% से ज़रा कम लोग इस मातृवंश के वंशज हैं। फ़ारस की खाड़ी के इर्द-गिर्द के इलाक़ों में भी १०% से ज़रा कम लोग इसके वंशज हैं।\n\nवैज्ञानिकों की मान्यता है के जिस स्त्री के साथ इस मातृवंश की शुरुआत हुई वह आज से क़रीब २५,००० से ३०,००० साल पहले मध्य पूर्व में कहीं रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup), \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) और \"उत्परिवर्तन\" को \"म्युटेशन\" (mutation) कहते हैं।\n\n", "id": "381460", "title": "मातृवंश समूह एच"}
{"url": "https://hi.wikipedia.org/wiki?curid=381462", "text": "मातृवंश समूह वी\n\nमनुष्यों की आनुवंशिकी (यानि जॅनॅटिक्स) में मातृवंश समूह वी या माइटोकांड्रिया-डी॰एन॰ए॰ हैपलोग्रुप V एक मातृवंश समूह है। यूरोप में यह सब से ज़्यादा मात्रा (१०.४%) में उत्तरी स्कैन्डिनेविया की सामी जनजाति के लोगों में और स्पेन-फ्रांस के सीमावर्ती इलाक़ों में बसने वाले बास्क लोगों में मिलता है। उत्तरी अफ़्रीका में यह तुनिशिया के मतमाता शहर में रहने वाले बर्बर समुदाय के १६.३% लोगों में मिलता है। इस मातृवंश के लोग हलकी मात्राओं में पूरे यूरोप, मध्य पूर्व और मध्य एशिया में मिलते हैं।\n\nवैज्ञानिकों की मान्यता है के जिस स्त्री के साथ इस मातृवंश की शुरुआत हुई वह आज से क़रीब १३,६०० से ३०,००० साल पहले भू मध्य सागर के पश्चिमी भाग के इर्द-गिर्द के इलाक़ों (जिनमें स्पेन, दक्षिणी फ्रांस, लीबिया, तुनिशिया, वग़ैराह शामिल हैं) में कहीं रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup), \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) और \"उत्परिवर्तन\" को \"म्युटेशन\" (mutation) कहते हैं।\n\n", "id": "381462", "title": "मातृवंश समूह वी"}
{"url": "https://hi.wikipedia.org/wiki?curid=381467", "text": "मातृवंश समूह पी\n\nमनुष्यों की आनुवंशिकी (यानि जॅनॅटिक्स) में मातृवंश समूह पी या माइटोकांड्रिया-डी॰एन॰ए॰ हैपलोग्रुप P एक मातृवंश समूह है। यह ज़्यादातर ओशिआनिया के लोगों में मिलता है, जिसमें ऑस्ट्रेलियाई आदिवासी और पापुआ और मेलानिशिया के लोग शामिल हैं।\n\nवैज्ञानिकों ने अंदाज़ा लगाया है के जिस स्त्री के साथ मातृवंश समूह पी शुरू हुआ वह आज से लगभग ५०,००० वर्ष पूर्व जीवित थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381467", "title": "मातृवंश समूह पी"}
{"url": "https://hi.wikipedia.org/wiki?curid=381469", "text": "मातृवंश समूह यु\n\nमनुष्यों की आनुवंशिकी (यानि जॅनॅटिक्स) में मातृवंश समूह यु या माइटोकांड्रिया-डी॰एन॰ए॰ हैपलोग्रुप U एक मातृवंश समूह है। इस मातृवंश का फैलाव भारत, मध्य पूर्व, कॉकस, यूरोप और उत्तरी अफ़्रीका में है। भारत में इसकी यु२ उपशाखा काफ़ी पायी जाती है, जो मध्य एशिया और यूरोप में भी मिलती है - यहाँ तक की यही उपशाखा एक ३०,००० साल पुराने रूसी शिकारी के शव में भी मिली है। स्पेन और पोलैंड के रोमा लोगों में ३०-६५% इसकी यु३ उपशाखा के वंशज पाए गए हैं।\n\nवैज्ञानिकों ने अंदाज़ा लगाया है के जिस स्त्री के साथ मातृवंश समूह पी शुरू हुआ वह आज से लगभग ५५,००० वर्ष पूर्व मध्य पूर्व में रहती थी।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381469", "title": "मातृवंश समूह यु"}
{"url": "https://hi.wikipedia.org/wiki?curid=381470", "text": "मातृवंश समूह के\n\nमनुष्यों की आनुवंशिकी (यानि जॅनॅटिक्स) में मातृवंश समूह के या माइटोकांड्रिया-डी॰एन॰ए॰ हैपलोग्रुप K एक मातृवंश समूह है। इस मातृवंश का फैलाव भारत, मध्य पूर्व, कॉकस, यूरोप और उत्तरी अफ़्रीका में है। सीरिया और लेबनान के द्रूज़ समुदाय के १६% लोग इसके वंशज हैं। यहूदी लोगों की अशकेनाज़ी शाखा के ३२% लोग इसके वंशज हैं।\n\nवैज्ञानिकों ने अंदाज़ा लगाया है के जिस स्त्री के साथ मातृवंश समूह के शुरू हुआ वह आज से लगभग १२,००० वर्ष पूर्व मध्य पूर्व में रहती थी। यह मानना है के इस मातृवंश की उत्पत्ति मातृवंश समूह यु की यु८ शाखा से हुई।\n\nअंग्रेज़ी में \"वंश समूह\" को \"हैपलोग्रुप\" (haplogroup), \"पितृवंश समूह\" को \"वाए क्रोमोज़ोम हैपलोग्रुप\" (Y-chromosome haplogroup) और \"मातृवंश समूह\" को \"एम॰टी॰डी॰एन॰ए॰ हैपलोग्रुप\" (mtDNA haplogroup) कहते हैं।\n\n", "id": "381470", "title": "मातृवंश समूह के"}
{"url": "https://hi.wikipedia.org/wiki?curid=381471", "text": "मॅलानिशिया\n\nमॅलानिशिया ओशिआनिया का एक उपक्षेत्र है जो प्रशांत महासागर के पश्चिमी भाग से लेकर आराफ़ूरा सागर तक और फिर पूर्व में फ़िजी तक का इलाक़ा है। इसमें ऑस्ट्रेलिया के उत्तर और उत्तर-पूर्व के कई द्वीप शामिल हैं, जैसे के नया गिनी, फ़िजी, सोलोमन द्वीपसमूह, वानुअतु, वग़ैराह।\n\n\"मॅलानिशिया\" का नाम यूनानी भाषा के दो शब्दों को जोड़ने से आता है - \"मेलास\" (μέλας) यानि \"काला\" और \"निसोस\" (νῆσος) यानि \"द्वीप\"। इसलिए \"मॅलानिशिया\" के नाम का मतलब \"काले द्वीप\" है, जो इन द्वीपों पर रहने वाली मानव जातियों की काली त्वचा की तरफ़ एक इशारा है। यह नाम फ़्रांसिसी नौसैनिक नेता और खोजक झ़ूल द्युमाँ दूरवीय (Jules Dumont d'Urville) ने १८३२ में पोलिनिशिया और इस क्षेत्र में अंतर बताने के लिए गढ़ा था क्योंकि इन दोनों इलाक़ों के लोग पड़ौसी तो हैं लेकिन इनकी जातियां एक-दुसरे से कुछ भिन्न हैं।\n\nइतिहासकारों का मानना है के मॅलानिशिया के मूल निवासी आधुनिक युग में पापुई भाषाओं को बोलने वाले लोगों के पूर्वज थे। यह मूल मॅलानिशियाई लोग कई द्वीपों पर फैले हुए थे जिसमें सोलोमोन द्वीप समूह भी शामिल था। आज से लगभग ४००० साल पूर्व इन मूल निवासियों का ऑस्ट्रोनेशियाई लोगों के साथ सम्पर्क हुआ। माना जाता है के यह पहला सम्पर्क नया गिनी के उत्तरी तट पर या उस से उत्तर के कुछ द्वीपों पर हुआ। इसके बाद मॅलानिशिया की भाषा, संस्कृति और जाती में कुछ ऑस्ट्रोनेशियाई मिश्रण भी हुआ जो आज के मॅलानिशियाई लोगों में देखा जाता है।\n\n", "id": "381471", "title": "मॅलानिशिया"}
{"url": "https://hi.wikipedia.org/wiki?curid=381487", "text": "कॉकस\n\nकॉकस या कौकसस यूरोप और एशिया की सीमा पर स्थित एक भौगोलिक और राजनैतिक क्षेत्र है। इस क्षेत्र में कॉकस पर्वत शृंखला भी आती है, जिसमें यूरोप का सबसे ऊंचा पहाड़, एल्ब्रुस पर्वत शामिल है। कॉकस के दो मुख्य खंड बताये जाते हैं: उत्तर कॉकस और दक्षिण कॉकस। उत्तर कॉकस में चेचन्या, इन्गुशेतिया, दाग़िस्तान, आदिगेया, काबारदीनो-बल्कारिया, काराचाए-चरकस्सिया, उत्तर ओसेतिया, क्रास्नोदार क्राय और स्ताव्रोपोल क्राय के क्षेत्र आते हैं। दक्षिण कॉकस में आर्मीनिया, अज़रबैजान और जॉर्जिया आते हैं, जिसमें दक्षिण ओसेतिया, अबख़ज़िया और नागोर्नो-काराबाख़ शामिल हैं।\n\n\nतुर्की, ईरान और रूस से घिरे इस प्रदेश में इन तीनों देशों के घटनाक्रमों का असर रहा है। हाँलाकि अठारहवीं सदी से पहले रूस और आठवीं सदी से पहले तुर्कों का इस प्रदेश में कोई अस्तित्व या महत्व नहीं था। ईरान के मीदियों ने आठवीं सदी ईसापूर्व में यहाँ अपना सिक्का जमाया। मीदि हाँलाकि एक बड़े राज्य की तरह नहीं थे और असीरियाइयों के सहयोगी थे। ईसा के पूर्व 559 में जब मीदियों के सहयोगी पार्स (दक्षिणी ईरान) के हख़ामनियों ने मीदिया और असीरिया दोनों पर विजय हासिल कर ली तो उसके बाद यह प्रदेश भी हख़ामनी पारसियों के हाश आ गया। सन् 95 ईसापूर्व में यहाँ के अर्मेनियाईयों के साम्राज्य का उदय हुआ और एक स्थानीय शासन ने सत्ता की बागडोर सम्हाली। धीरे-धीरे इसका विस्तार हुआ और एक समय यह मिस्र तक फैल गया था। ध्यान रहे कि अर्मेनियाई आर्य नस्ल के लोग थे लेकिन आज यहाँ सेमेटिक तथा तुर्क नस्ल के लोग भी बसते हैं। ईरान में सासानियों के शासन और रोमन साम्राज्य की स्पर्धा में इस प्रदेश को दोनों ने कई बार अपना अंग बनाया। रोमन इस इलाके को हमेशा अपना अंग बनाने में असफल रहे। लेकिन इसी समय यहाँ ईसाई धर्म का प्रचार भी हुआ। नौवीं सदी में अरबों ने आक्रमण किये पर उनका शासन स्थापित होकर नहीं रह सका। सन् 1045 में बिजैंटिनों ने अरबों को भगा कर जॉर्जिया में एक ईसाई साम्राज्य की स्थापना की। तेरहवीं सदी के मध्य में मंगोलों के आक्रमण की वजह से यह साम्राज्य बिखर गया। उस्मानी तुर्कों और उसके बाद रूसियों और ईरानियों के बीच भी इस प्रदेश का बंटवारा होता रहा। \n\nउत्तरी कॉकस के कई प्रदेश रूस के अंग हैं और उत्तर की ओर रूस ही फैला हुआ है। पश्चिम की ओर कॉकस की सीमाएँ कृष्ण सागर और तुर्की को छूती हैं। पूर्व में कैस्पियन सागर कॉकस की सीमा है और दक्षिण में इसकी सीमा ईरान से मिलती है। कॉकस के इलाक़े को कभी यूरोप और कभी एशिया में माना जाता है। इसके निचले इलाक़ों को कुछ लोग मध्य पूर्व का एक दूर-दराज़ अंग भी समझते हैं। कॉकस का क्षेत्र बहुत हद तक एक पहाड़ी इलाक़ा है और इसकी अलग-अलग वादियों और भागों में अलग-अलग संस्कृतियाँ, जातियाँ और भाषाएँ युगों से पनप रहीं हैं और एक-दूसरे से जूझ रही हैं।\n\nयहाँ ६,४०० भिन्न नसलों के पेड़-पौधे और १,६०० प्रकार के जानवर ऐसे हैं जो इसी इलाक़े में पाए जाते हैं। यहाँ पाए जाने जानवरों में तेंदुआ, भूरा रीछ, भेड़िया, जंगली भैसा, कैस्पियन हंगूल (लाल हिरन), सुनहरा महाश्येन (चील) और ओढ़नी (हुडिड) कौवा चर्चित हैं। कॉकस में १,००० अलग नस्लों की मकड़ियाँ भी पाई गयी हैं। वनों के नज़रिए से यहाँ का पर्यावरण मिश्रित है - पहाड़ों पर पेड़ हैं लेकिन वृक्ष रेखा के ऊपर की ज़मीन बंजर और पथरीली दिखती है। कॉकस के पहाड़ों से ओवचरका नाम की एक भेड़ों को चराने में मदद करने वाली कुत्तों की नसल आती है जो विश्व भर में मशहूर है।\n\nकॉकस के क्षेत्र में लगभग ५० भिन्न-भिन्न जातियाँ रहती हैं। इनकी भाषाएँ भी भिन्न हैं और यहाँ तक की इस इलाक़े में तीन ऐसे भाषा परिवार मिलते हैं जो पूरे विश्व में केवल कॉकस में ही हैं। तुलना के लिए ध्यान रखिये के हिन्दी जिस हिन्द यूरोपी भाषा परिवार में है वह एक अकेला ही दसियों हज़ारों मील के रक़बे में फैला हुआ है - भारत के पूर्वी असम राज्य से लेकर अन्ध महासागर के आइसलैंड द्वीप तक। कॉकस की उलझी अनगिनत वादियों में यह अलग-अलग भाषाएँ और जातियाँ बसी हुई हैं। यहाँ की दो भाषाएँ हिन्दी और फ़ारसी की तरह हिन्द-यूरोपी परिवार की हैं - आर्मीनियाई भाषा और औसेती भाषा। यहाँ की अज़ेरी भाषा अल्ताई भाषा परिवार की है, जिसकी सदस्य तुर्की भाषा भी है। धर्म के नज़रिए से यहाँ के लोग भिन्न इसाई और इस्लामी समुदायों के सदस्य हैं। यहाँ के मुसलमान ज़्यादातर सुन्नी मत के हैं, हालांकि अज़रबैजान के इलाक़े में कुछ शिया भी मिलते हैं।\n\nइतिहास में, कॉकस की कुछ जातियों को रंग का बहुत गोरा माना गया है और अंग्रेज़ी में कभी-कभी श्वेतवर्णीय जातियों को \"कॉकसी\" या \"कॉकेशियन\" कहा जाता है - हालांकि वैज्ञानिक दृष्टि से कुछ अश्वेत जातियाँ (जैसे के बहुत से भारतीय लोग) भी इसमें सम्मिलित माने जाते हैं। मध्यकाल में यहाँ के बहुत से स्त्री-पुरुष कुछ मिस्र जैसे अरब क्षेत्रों में जाकर बस गए थे (या ग़ुलाम बनाकर ले जाए गए थे) और अक्सर वहाँ पर भूरी या नीली आँखों वाले गोरे रंग के लोगों को कॉकसी लोगों का वंशज माना जाता है। यह गोरापन ख़ासकर चरकस लोगों के बारे में मशहूर है।\n\n", "id": "381487", "title": "कॉकस"}
{"url": "https://hi.wikipedia.org/wiki?curid=381490", "text": "गिरोधपुरी\n\nगिरोधपुरी यह सतनामीयो के गुरु बाबा घासीदास का जन्म स्थल है तथा बलौदाबाजार जिला के कसडोल तहसील में है यहाँ साल में दो बार दिसम्बर और मार्च में मेला होता है यहां बहुत ऊँचा जैतखंब का निर्माण किया गया है प्राकृतिक सौन्दर्य छातापहाड आदि दर्शनीय है योगेश अग्रवाल बलौदाबाजार\n", "id": "381490", "title": "गिरोधपुरी"}
{"url": "https://hi.wikipedia.org/wiki?curid=381492", "text": "ऑफ ब्रेक फिरकी\n\nऑफ ब्रेक गेँदबाज उँगलियोँ की मदद से गेँद को स्पिन कराता है। ऑफ ब्रेक गेँद दाहिने हाथ के बल्लेबाज के ऑफ स्टंप से लेग स्टंप की ओर टर्न होती है।\n", "id": "381492", "title": "ऑफ ब्रेक फिरकी"}
{"url": "https://hi.wikipedia.org/wiki?curid=381518", "text": "काकेशस पर्वत शृंखला\n\nकाकेशस पर्वत शृंखला यूरोप और एशिया की सीमा पर स्थित, कृष्ण सागर और कैस्पियन सागर के दरमियान के कॉकस क्षेत्र की एक पर्वत शृंखला है, जिसमें यूरोप का सब से ऊंचा पहाड़, एल्ब्रुस पर्वत, भी शामिल है। कॉकस पर्वतों के दो मुख्य भाग हैं - महाकॉकस पर्वत शृंखला और हीनकॉकस पर्वत शृंखला। महाकॉकस पर्वत कृष्ण सागर के उत्तरपूर्वी छोर पर बसे रूस के सोची शहर से शुरू होकर पूर्व के ओर कैस्पियन सागर पर बसी अज़रबैजान की राजधानी बाकू तक पहुँचते हैं। हीनकॉकस इनके दक्षिण में १०० किमी की दूरी पर साथ-साथ चलते हैं। जॉर्जिया की मेसख़ेती पर्वत शृंखला हीनकॉकस का ही एक हिस्सा हैं।\n\n\nमहान काकेशस पर्वत शृंखला प्लेट विवर्तनिकी से बनी, जब दक्षिण की ओर से आया अरबी प्लेट उत्तर में टिके हुए यूरेशियाई प्लेट से जा टकराया। यह टकराव लाखों सालों से चल रहा है और अभी भी जारी है, जिस वजह से इस क्षेत्र में ज़ोर के भूकंप समय-समय पर होते रहते हैं। हीन काकेशस पर्वत श्रेणियों की कहानी इस से थोड़ी अलग है - इनमें से बहुत से पर्वत ज्वालामुखियों की वजह से बने हैं। जॉर्जिया में एक जावाख़ेती पठार नाम का पठार है जो इन ज्वालामुखियों और उनके युगों पहले उगले हुए लावा जमने से बना है।\n\nइस पूरे इलाक़े में ज़मीन के नीचे बहुत पेट्रोल और गैस जमा है, ख़ासकर इसके कैस्पियन सागर के पास वाले क्षेत्र में।\n\n", "id": "381518", "title": "काकेशस पर्वत शृंखला"}
{"url": "https://hi.wikipedia.org/wiki?curid=381522", "text": "एल्ब्रुस पर्वत\n\nएल्ब्रुस पर्वत एक सुप्त ज्वालामुखी है जो कॉकस क्षेत्र की कॉकस पर्वत शृंखला में स्थित है। इसके दो शिखर हैं - पश्चिमी शिखर ५,६४२ मीटर (१८,५१० फ़ुट) ऊंचा है और पूर्वी शिखर उस से ज़रा कम ५,६२१ मीटर (१८,४४२ फ़ुट) ऊंचा है। यूरोप और एशिया की सीमा कॉकस के इलाक़े से गुज़रती है और इस बात पर विवाद है के एल्ब्रुस यूरोप में है या एशिया में। अगर इसको यूरोप में माना जाए, तो यह यूरोप का सबसे ऊंचा पर्वत है। एल्ब्रुस रूस के काराचाए-चरकस्सिया क्षेत्र में स्थित है और जॉर्जिया की सीमा के काफ़ी नज़दीक है।\n\nएल्ब्रुस का नाम इसके प्राचीन नाम \"अल बुर्ज़\" में शब्दांश स्थानांतरण होने से बना है। ईरान की अवस्ताई भाषा की ऐतिहासिक कथाओं में एक \"हरा बरज़ाइती\" नाम का काल्पनिक पर्वत हुआ करता था जिसके इर्द-गिर्द ब्रह्माण्ड के सारे तारे और ग्रह परिक्रमा करते हैं। कुछ ईरानी विद्वानों का कहना है के शायद यही \"अल बुर्ज़\" के नाम की प्रेरणा हो। \"बरज़ाइती\" शब्द प्राचीन अवस्ताई के \"बरज़न्त\" शब्द का एक स्त्रीलिंग रूप है, जिसका अर्थ है \"ऊंचा\"। आधुनिक फ़ारसी में \"बरज़न्त\" बदल कर \"बुलन्द\" (بلند) हो गया है, जो कि हिन्दी में भी प्रयोग होता है। क्योंकि संस्कृत और अवस्ताई दोनों हिन्द यूरोपीय भाषा परिवार की भाषाएँ होने के नाते आपस में रिश्ता रखती हैं, इसलिए \"बरज़न्त\" का संस्कृत में भी एक मिलता-जुलता सजातीय शब्द है - \"बृहत्\", जो हिन्दी में बदल कर \"बहुत\" हो गया है।\n\n\nएल्ब्रुस कॉकस पर्वत शृंखला की महाकॉकस श्रंखला से क़रीब २० किमी (१२ मील) उत्तर में है और किस्लोवोद्स्क नाम के रूसी शहर से दक्षिण-पश्चिम में क़रीब ६५ किमी की दूरी पर। इसके ऊपर एक बर्फ़ की ओढ़नी हमेशा जमी रहती है, जिस से २२ हिमानियाँ नीचे की ओर बर्फ़ का मुसलसल बहाव चालू रखती हैं। इन हिमानियों से इस क्षेत्र की कुछ मुख्य नदियाँ - बक्सान नदी, कुबान नदी और मलका नदी - जन्म लेती हैं। हालांकि एल्ब्रुस को एक मृत ज्वालामुखी माना जाता है, वैज्ञानिकों का कहना है के इसके नीचे एक बहुत ही बड़ा और गहरा मैग्मा (पिघले पत्थर और अन्य पदार्थ) का भण्डार है।\n\n", "id": "381522", "title": "एल्ब्रुस पर्वत"}
{"url": "https://hi.wikipedia.org/wiki?curid=381529", "text": "दाग़िस्तान\n\nदाग़िस्तान (रूसी: Респу́блика Дагеста́н, रिसपुबलीका दागेस्तान) उत्तरी कॉकस क्षेत्र में स्थित रूस का एक राज्य है। भाषा और जाती के नज़रिए से इस प्रदेश में बहुत विविधता है। यहाँ ज़्यादातर कॉकसी, अल्ताई और ईरानी भाषाएँ बोली जाती हैं। यहाँ की सब से बड़ी जातियाँ अवर, दरगिन, कुमिक, लज़गी और लाक हैं। हालांकि यहाँ के केवल ४। ७% लोग रूसी हैं, फिर भी रूसी यहाँ की राजभाषा है। समय-समय पर इस इलाक़े में समुदायों के बीच तनाव का वातावरण और झड़पें होती रहती हैं और आतंकवाद के भी हादसे होते रहते हैं।\n\nइसका सरकारी नाम \"दाग़िस्तान गणराज्य\" है। गणराज्य, रूस के अवरोही क्रम में दूसरे स्तर के विभाग होते हैं। दाग़िस्तान की राजधानी मख़ाचक़ला है।\n\nदाग़िस्तान का क्षेत्रफल ५०,३०० वर्ग किमी (१९,४०० वर्ग मील) है, जो की भारत के पंजाब राज्य के लगभग बराबर है।\n\n२००२ में दाग़िस्तान की आबादी २,५७६,५३१ थी, जिसमें से ४२.८% लोग शहरी क्षेत्रों में और ५७.२% ग्रामीण इलाकों में रहते थे। भिन्न जातियों के जनसँख्या आंकड़े बीते वर्षों के साथ बदलते गए हैं और कुछ इस प्रकार हैं (दाग़िस्तान की अंदरूनी जातियों के नाम मोटे अक्षरों में हैं, जबकि बाहर से आई जातियों के नाम हलके अक्षरों में हैं) -\n\n", "id": "381529", "title": "दाग़िस्तान"}
