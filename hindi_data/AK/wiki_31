{"url": "https://hi.wikipedia.org/wiki?curid=300004", "text": "क्रिया (व्याकरण)\n\nजिन शब्दों से किसी कार्य का करना या होना व्यक्त हो उसे क्रिया कहते हैं। जैसे- रोया, खा रहा, जायेगा आदि। उदाहरणस्वरूप अगर एक वाक्य 'मैंने खाना खाया' देखा जाये तो इसमें क्रिया 'खाया' शब्द है। 'इसका नाम मोहन है' में क्रिया 'है' शब्द है। 'आपको वहाँ जाना था' में दो क्रिया शब्द हैं - 'जाना' और 'था'।\n\nक्रिया के भी कई रूप होते हैं, जो प्रत्यय और सहायक क्रियाओं द्वारा बदले जाते हैं। क्रिया के रूप से उसके विषय संज्ञा या सर्वनाम के लिंग और वचन का भी पता चल जात है। क्रिया वह विकारी शब्द है, जिससे किसी पदार्थ या प्राणी के विषय में कुछ विधान किया जाता है। अथवा जिस विकारी शब्द के प्रयोग से हम किसी वस्तु के विषय में कुछ विधान करते हैं, उसे क्रिया कहते हैं। जैसे-\nउपर्युक्त वाक्यों में जाता है, पड़ी है और खाता है क्रियाएँ हैं।\n\nक्रिया के साधारण रूपों के अंत में ना लगा रहता है। जैसे-आना, जाना, पाना, खोना, खेलना, कूदना आदि।\nक्रिया के साधारण रूपों के अंत का ना निकाल देने से जो बाकी बचे उसे क्रिया की धातु कहते हैं। आना, जाना, पाना, खोना, खेलना, कूदना क्रियाओं में आ, ,जा, पा, खो, खेल, कूद धातुएँ हैं। शब्दकोश में क्रिया का जो रूप मिलता है, उसमें धातु के साथ ना जुड़ा रहता है। ना हटा देने से धातु शेष रह जाती है।\n\nजिस क्रिया से सूचित होने वाला व्यापार कर्ता करे और उसका फल भी कर्ता पर ही पड़े, उसे सकर्मक क्रिया कहते हैं। जैसे- राम खाता है। वाक्य में खाने का व्यापार राम से है और खाने का फल भी राम पर ही पड़ता है, इसलिए 'खाता है' सकर्मक क्रिया है।\n\nअन्य उदाहरणः\n\n1. गीता गाती है।\n\n2. बच्चा खेलता है।\n\n3. श्याम हंसता है।\n\n4. कीड़ा बिलबिलाता है।\n\nजिस क्रिया के पूर्ण अर्थ का बोध कराने के लिए कर्ता के अतिरिक्त अन्य संज्ञा या विशेषण की आवश्यकता पड़ती है, उसे अपूर्ण सकर्मक क्रिया कहते हैं। अपूर्ण सकर्मक क्रिया का अर्थ पूर्ण करने के लिए संज्ञा या विशेषण को जोड़ा जाता है, उसे पूर्ति कहते हैं। जैसे- गाँधी कहलाये। - से अभीष्ट अर्थ की प्राप्ति नहीं होती। अर्थ समझने के लिए यदि पूछा जाय कि गाँधी क्या कहलाये? तो उत्तर होगा- गाँधी महात्मा कहलाये। इस प्रकार कहलाये अपूर्ण अकर्मक क्रिया का अर्थ महात्मा शब्द द्वारा स्पष्ट होता है। इस वाक्य में कहलाये अपूर्ण अकर्मक क्रिया और महात्मा शब्द पूर्ति है।\n\nअन्य उदाहरणः\n\n1. मेरा भाई शिक्षक हो गया।\n\n2. सोना पीला होता है।\n\n3. साधु चोर निकला।\n\n4. वह मनुष्य बुद्धिमान है।\n\nउपर्युक्त वाक्यों में हो गया, होता है, निकला और है अपूर्ण अकर्मक क्रियाएँ हैं और शिक्षक, पीला, चोर और बुद्धिमान पूर्ति है।कर्मक क्रिया\n\nअकर्मक क्रिया\n\nजिस क्रिया से सूचित होने वाले व्यापार का फल कर्ता पर न पड़कर कर्म पर पड़े, उसे अकर्मक क्रिया कहते हैं। जैसे- श्याम पुस्तक पढ़ता है। - वाक्य में पढ़ता है क्रिया का व्यापार श्याम करता है, किन्तु इस व्यापार का फल पुस्तक पर पड़ता है, इसलिए पढ़ता है अकर्मक क्रिया है और पुस्तक कर्म शब्द कर्म है।\n\nअन्य उदाहरणः\n\n1. राम बाण मारता है।\n\n2. राधा मूर्ति बनाती है।\n\n3. नेता भाषण देता है।\n\n4. कुत्ता हड्डी चबाता है।\n\nउपर्युक्त वाक्यों में 'मारता है', 'बनाती है', 'देता है' और 'चबाता है' सकर्मक क्रियाएँ हैं और बाण, मूर्ति, भाषण और हड्डी शब्द कर्म हैं।\n\nजिस सकर्मक क्रिया का पूरा आशय स्पष्ट करने के लिए वाक्य में कर्म के साथ अन्य संज्ञा या विशेषण का पूर्ति के रूप में प्रयोग होता है, उसे अपूर्ण अकर्मक क्रिया कहते हैं। जैसे- राजा ने गंगाधर को मंत्री बनाया।– वाक्य में बनाया अकर्मक क्रिया का कर्म गंगाधर है, किन्तु इतने मात्र से इस कर्म का आशय स्पष्ट नहीं होता। उसका आशय़ स्पष्ट करने के लिए उसके साथ मंत्री संज्ञा भी प्रयुक्त होती है। इस वाक्य में बनाया अपूर्ण अकर्मक क्रिया है, गंगाधर कर्म है और मंत्री शब्द कर्म-पूर्ति है।\n\nअन्य उदाहरणः\n\n1. अध्यापक ने संतोष को वर्ग-प्रतिनिधि चुना।\n\n2. हम अपने मित्र को चतुर समझते हैं।\n\n3. हम प्रत्येक भारतीय को अपना मानते हैं।\n\nउपर्युक्त वाक्यों में चुना, समझते हैं और मानते हैं अपूर्ण सकर्मक क्रियाएँ हैं। संतोष को, मित्र को और भारतीय को कर्म हैं और वर्ग-प्रतिनिधि, चतुर और अपना कर्म-पूर्ति है।\n\nजिस सकर्मक क्रिया का अर्थ स्पष्ट करने के लिए वाक्य में दो कर्म प्रयुक्त होते हैं, उसे द्विकर्मक क्रिया कहते हैं। जैसे-शिक्षक ने विद्यार्थी को पुस्तक दी।– इस वाक्य में दी क्रिया के व्यापार का फल दो कर्मों- पुस्तक और विद्यार्थी पर पड़ता है, इसलिए दी वाक्य में द्विकर्मक क्रिया है। पुस्तक मुख्य कर्म और विद्यार्थी गौण कर्म है। द्विकर्मक क्रिया के साथ प्रयुक्त होने वाले दोनों कर्म में से मुख्य कर्म किसी पदार्थ का तो गौण कर्म किसी प्राणी का बोध कराता है।\n\nअन्य उदाहरणः\n\n1. राजा ने ब्राह्मण को दान दिया।\n\n2. राम लक्ष्मण को गणित सिखाता है।\n\n3. मालिक नौकर को पैसे देता है।\n\nउपर्युक्त वाक्यों में दिया, सिखाता है और देता है द्विक्रमक क्रिया है। दान, गणित और पैसे मुख्य कर्म हैं तो ब्राह्मण को, लक्ष्मण को और नौकर को गौण कर्म।\n\nरचना की दृष्टि से क्रिया दो प्रकार की होती है-\n\nरूढ़ क्रियाः जिस क्रिया की रचना धातु से होती है, उसे रूढ़ कहते हैं। जैसे, लिखना, पढ़ना, खाना, पीना आदि।\n\nयौगिक क्रियाः जिस क्रिया की रचना एक से अधिक तत्वों से होती है, उसे यौगिक क्रिया कहते हैं। जैसे- लिखवाना, आते जाते रहना, पढ़वाना, बताना, बड़बड़ाना आदि।\n\nयौगिक क्रिया के भेदः\n\n\nजिस क्रिया के व्यापार में कर्ता पर किसी दूसरे की प्रेऱणा जानी जाती है उसे प्रेरणार्थक क्रिया कहते हैं। जैसे- शिक्षक ने विद्यार्थी से पुस्तक पढ़वायी। वाक्य में पढ़वायी क्रिया से विद्यार्थी कर्ता पर शिक्षक कर्ता की प्रेरणा जानी जाती है। जो कर्ता दूसरे पर प्रेरणा करता है, उसे प्रेरक कर्ता कहते हैं और जिस पर प्रेरणा की जाती है, उसे प्रेरित कर्ता कहते हैं। प्रस्तुत वाक्य में पढ़वायी प्रेरणार्थक क्रिया, शिक्षक प्रेरक कर्ता और विद्यार्थी प्रेरित कर्ता है।\nप्रेरक कर्ता का प्रयोग कर्ता कारक में और प्रेरित कर्ता का प्रयोग करण कारक में होता है।\nअधिकतर अकर्मक से सकर्मक और सकर्मक से प्रेरणार्थक क्रिया बनती है। जैसे-\n\nप्रेऱणार्थक क्रिया बनाने के नियमः\n\n1. अधिकतर धातुओं से दो-दो प्रेरणार्थक क्रियाएँ बनती हैं, पहली प्रेरणार्थक में आ और दूसरी में वाँ जुड़ता है-\n\nगिर (ना) गिराना गिरवाना\n\nचल (ना) चलाना चलवाना\n\nचढ़(ना) चढ़ाना चढ़वाना\n\n2. धातु के बीच में यदि दीर्घ स्वर हो तो उसे ह्रस्व करने से-\n\nजाग (ना) जगाना जगवाना\n\nनाच (ना) नचाना नचवाना\n\nसीख (ना) सिखाना सिखवाना\n\n3. धातु के बीच में ए, ऐ हो तो इ और ओ, औ हो तो उ हो जाता है-\n\nखोद (ना) खुदाना खुदवाना\n\nखेल (ना) खिलाना खिलवाना\n\nबोल (ना) बुलाना बुलवाना\n\n4. धातु के अंत में यदि दीर्घ स्वर हो तो उसमें प्रायः ला जुड़ता है-\n\nखा (ना) खिलाना खिलवाना\n\nरो (ना) रुलाना रुलवाना\n\nदे (ना) दिलाना दिलवाना\n\nआऩा, कुम्हलाना, गरजना, घिघियाना, टकराना, तुतलाना, पछताना, पड़ना, सकना, लँगड़ाना, सिसकना, होना, पाना आदि क्रियाओं से प्रेरणार्थक क्रियाएँ नहीं बनतीं।\n\n2.संयुक्त क्रियाः जो क्रिया किसी दूसरी क्रिया या अन्य शब्द-भेद के योग से बनती है, उसे संयुक्त क्रिया कहते हैं। जैसे-\n\n1. वह मेरे घर आया जाया करता है।\n\n2. आज पढ़ना-लिखना होगा।\n\n3. हम पढ़ाई कर चुके।\n\nउपर्युक्त वाक्यों में आया जाया करता है, पढ़ना-लिखना होगा और कर चुके संयुक्त क्रियाएँ हैं।\nसंयुक्त क्रिया की रचना जब दो क्रियाओं के योग से होती है तो एक क्रिया मुख्य और दूसरी सहायक के रूप में प्रयुक्त होती है।\n\n3.नामधातुः संज्ञा, सर्वनाम अथवा विशेषण से बननेवाली धातु को नामधातु कहते हैं। नामधातु से बननेवाली क्रिया नामधातु क्रिया कहलातीहै। जैसे-\n\n4.अनुकरणात्मक क्रियाः किसी ध्वनि के अनुकरण पर जो क्रिया बनती है, उसे अनुकरणात्मक क्रिया कहते हैं। जैसे-\n\n", "id": "300004", "title": "क्रिया (व्याकरण)"}
{"url": "https://hi.wikipedia.org/wiki?curid=300006", "text": "मेरा संघर्ष\n\nमाइन काम्फ (\"मेरा संघर्ष\") एडोल्फ हिटलर की आत्मकथा है\n\nअडोल्फ हिटलर को विश्व मानवता का शत्रु समझने वाले लोगों के लिए ‘माइन काम्फ’ हिटलर की आत्मकथा ‘मेरा संघर्ष’ एक ऐसी ख्याति प्राप्त ऐतिहासिक ग्रन्थ है, जिसके अध्ययन से न केवल जर्मनी की पीड़ा, बल्कि हिटलर की पीड़ित मानसिकता में उसकी राष्ट्रवादी मनोवृत्ती का भी अनुभव होगा। साथ ही राजनीतिज्ञों के चरित्र, राजनीति के स्वरूप, भाग्य-प्रकृति, शिक्षा सदनों का महत्त्व, मानवीय मूल्यों तथा राष्ट्रवादी भावना की महानता के आधार की भी प्रेरणा मिलेगी।\n\nसर्वविदित है कि कोई भी इंसान बुरा नहीं होता, बुराई इंसान की सोच के आधार पर ही विकसित होती है। विश्व मानवता के शत्रु कहे जाने वाले हिटलर में यदि अवगुण थे, तो ध्यान रहे, यह उसकी विश्व-विजेता बनने की महत्त्वाकांक्षा थी। साथ ही उसकी राष्ट्रवादी मनोवृत्ति को भी हमें नहीं भूलना चाहिए। इसी राष्ट्रवादी धारा के प्रवाह में किस प्रकार उसकी आकांक्षा-महत्त्वकांक्षा में परिवर्तित हुई, यह तथ्य प्रस्तुत ‘माइन काम्फ’ हिटलर की आत्मकथा ‘मेरा संघर्ष’ के रूप में आपके समक्ष सरल हिन्दी अनुवाद करके दर्शाया गया है, जिसके पठ्न-पाठ्न से आप स्वयं ही आंकलन कर सकते हैं।\n\nमैंने आन्दोलन के माध्यम से विरोधी भाव अपनाते हुए जर्मन राष्ट्र द्वारा काला, सफेद, लाल रंगों वाला पुराना झण्डा त्याग दिया था। राजनीतिज्ञों तथा मेरे नजरिये में जमीन-आसमान जैसा फर्क था। मैं ईश्वर का आभार व्यक्त करता हूँ कि उसने हमारे केन्द्र में सफेद चक्र तथा काले स्वास्तिक के चिन्ह वाला युद्धकालीन झण्डे का सम्मान सदैव सुरक्षित रखा। वर्तमान काल के राइख जिसने खुद को तथा अपने लोगों को बेच दिया, उसे हमारे काले, सफेद तथा लाल रंगों वाले आदरणीय तथा साहस के प्रतीक झण्डे को कभी अपनाने की स्वीकृति नहीं मिलनी चाहिए। \n\nईश्वर का मैं धन्यवाद अदा करता हूं कि उसने मुझे ‘ब्राउनाउ-आन-द-इन’ में जन्म दिया। यह छोटा-सा कस्बा जर्मन और आस्ट्रिया राज्यों की सीमा पर है। इन दोनों राज्यों को एक करने के लिए हमें विशेषकर युवा पीढ़ी को हर सम्भव प्रयास करने होंगे। क्योंकि जर्मन व आस्ट्रिया जर्मनी का ही हिस्सा हैं। मेरा मानना है कि एक खून के लोग एक जगह ही संगठित होने चाहिए। यदि इस पुनर्गठन में जर्मनवासियों की आर्थिक हानि भी उठानी पड़े तो भी यह घाटे का सौदा नहीं होगा।\n\nउपनिवेशवादी नीति के विरुद्ध जर्मनवासी तभी अपनी आवाज को बुलन्द कर सकते हैं, जब वह सभी संगठित हो जाएं। यदि राष्ट्र की जमीन समस्त प्रजा का जीविकोपार्जन करने में असमर्थ है तो जर्मन जनता का यह नैतिक अधिकार बनता है कि वह अपनी जरूरतों को पूरा करने हेतु उन क्षेत्रों को वापस अपने कब्जे में ले ले, जो विदेशियों के अधीन हैं। ऐसा करने पर निःसन्देह यह धरती सभी की जीविका उत्पन्न करने में समर्थ हो जायेगी।\n\nमेरे लिए एक महान कार्य को पूर्ण करने का प्रेरणास्त्रोत यह छोटा-सा कस्बा वर्तमान पीढ़ी के लिए भी बेहद उपयोगी है। करीब सौ वर्ष पहले यहां एक सच्चे राष्ट्रवादी तथा फ्रांसीसियों के दुश्मन ‘जाहन्ज़पल्म’ को मृत्युदण्ड दिया गया था। पेशे से पुस्तक विक्रेता इस व्यक्ति का जुर्म सिर्फ इतना था कि वह जर्मनी से बहुत प्रेम करता था। अपनी मृत्यु को सामने देखकर भी उसने अपने साथियों के नाम नहीं बताये थे। इस घटना का पूरे जर्मन राष्ट्र पर गहरा प्रभाव पड़ा।\n\nइसी तरह एक सरकारी ऐजेण्ट ने ‘ल्योश्लागेटर’ को भी फ्रांसीसी सरकार को सौंप दिया था। ‘आग्ज़बर्ग’ नामक वह सरकारी एजेण्ट एक पुलिस निर्देशक था। उसके इस गन्दे उदाहरण का हैरसेवरिग के अधीनस्थ राष्ट्र के नवजर्मन कर्मचारियों ने आगे अनुसरण किया।\n\n(प्रस्तुत पुस्तक में दिये गये ऐसे सन्दर्भों की जानकारी के लिए निम्नलिखित तथ्यों को ध्यान में रखना आवश्यक है–सन् 1792 से 1814 तक जर्मनी फ्रांसीसी सेनाओं के अधीनस्थ रहा। होइन लिण्डन में हुई आस्ट्रिया की हार बवेरिया के कारण हुई। तब फ्रांसीसियों ने म्यूनिख अपने कब्जे में ले लिया। सन् 1805 में बवेरियन डलैक्टर को नेपोलियन ने बवेरिया की सत्ता सौंप दी। जिसके बदले डलैक्टर ने नेपोलियन को प्रत्येक युद्ध में तीस हजार सैनिक बल की सहायता प्रदान की। इस तरह बवेरिया पूरी तरह फ्रांसीसियों का दास बन गया। इस काल की जर्मनी मानसिक यन्त्रणा व हिटलर ने कई बार उल्लेख भी किया है। सन् 1800 में ‘‘जर्मनी का घोर अपमान’’ नामक एक पुस्तिक दक्षिण जर्मनी में प्रकाशित हुई थी। इस पुस्तिका के वितरण में न्यूरम्बर्ग के पुस्तक विक्रेता ‘जाहन्ज़फिलिप पल्म’ का भारी सहयोग रहा। बाद में इसे एक बवेरियन ऐजेण्ट ने फ्रांसीसियों को सौंप दिया था। मुकदमा चलने पर पल्म ने अपने जीवन की परवाह न करते हुए लेखक का नाम नहीं बताया था। जिस कारण 26 अगस्त सन् 1806 को नेपोलियन के आदेश पर ‘ब्राउनाउ-आन-द-इन’ में उसे गोली से उड़ा दिया गया। उस स्थान पर उसकी याद में एक स्मारक बनाया गया। स्मृति स्थलों में इस स्मारक ने हिटलर के बाल मस्तिष्क पर एक अमित छवि अंकित कर दी थी।\n\nपल्म की भांति ब्रह्म विज्ञान के छात्र रह चुके ल्यूश्लागेटर का प्रकरण भी काफी हद तक ऐसा ही था। सन् 1914 में इसे एक तोपखाने का अधिकारी बनाकर सेना में भर्ती किया गया था। लयूश्लागेटर ने दोनों श्रेणियों के ‘आयरन क्रास’ जीते थे। सन् 1923 में फ्रांस द्वारा रूहर पर कब्जा कर लेने पर उसने जर्मन की ओर से सत्याग्रह किया तथा कोयला फ्रांस में जाने से रोकने के लिए अपने मित्रों के साथ एक रेलवे पुल उड़ा दिया। तब एक जर्मन जासूस ने इन सब को फ्रांसीसियों से गिरफ्तार करवा दिया था। अपने साथियों को बचाने के लिए ल्यूश्लागेटर ने सारा दोष अपने सर ले लिया था। इस कारण उसे मौत की सजा हुई और उसके मित्रों को अलग-अलग अवधि का कारावास और दासता का आदेश मिला। जोर देने पर भी ल्यूश्लागेटर ने न्यायालय से क्षमा नहीं मांगी थी, तब एक फ्रांसीसी फौजी दस्ते ने 26 मई 1923 को उसे गोली मार दी थी। कहा जाता है कि तत्कालीन जर्मन गृहमंत्री सिवमारिंग को उसने ज्ञापन दिया था जिसे गृहमंत्री ने देखना भी उचित नहीं समझा। इस तरह उसका नाम भी राष्ट्रीय समाजवादी आन्दोलन के प्रमुख शहीदों में लिया जाने लगा। आन्दोलन में अतिशीघ्र शामिल होने वाले इस शहीद की सदस्यता कार्ड की संख्या ‘61’ थी। उन दिनों आस्ट्रिया के असैन्य अधिकारियों का एक पद से दूसरे पद पर स्थानान्तरण होना आम बात थी।)\n\nब्राउनाउ-आन-द-इन शहीदों के कारण काफी सम्मानीय कस्बा था, यहीं मेरे अभिभावक रहते थे। बवेरियन वासियों की सरजमीं होने पर भी यह कस्बा आस्ट्रिया राज्य के अधीन था। इस कस्बे में मेरे पिता असैनिक पद पर कार्यरत थे। अपने कार्य के प्रति निष्ठा देखते ही बनती थी और उनके प्रति मेरी मां की...। मेरी मां एक आदर्श गृहिणी थी। कम आय में भी वह परिवार की परवरिश बेहतर ढंग से कर लेती थी। फिर एक दिन हमें वह कस्बा छोड़कर पसाऊ में आना पड़ा। तब मैं काफी छोटा था। दरअसल वहां घाटी में बसे उस कस्बे में मेरे पिता की नियुक्ति हो गई थी, किन्तु हम वहां ज्यादा दिनों तक नहीं रहे, वहां से हमें लिन्ज़ आना पड़ा। इसी जगह मेरे पिता रिटायर हुए और वहीं बस गये। उनकी पेंशन से घर का गुजारा मुश्किल से हो रहा था।\n\nमेरे पिता बचपन से ही अत्यन्त परिश्रमी थे। उनका परिवार बहुत निर्धन था। तब उनकी आयु मात्र तेरह वर्ष की ही थी, जब उन्होंने अपने परिवार की आर्थिक स्थिति से परेशान होकर घर छोड़ दिया था। लोगों ने उनकी कम उम्र को देखकर घर लौट जाने के लिए बहुत जोर दिया, किन्तु वे कुछ कर दिखाना चाहते थे, अतः कुछ सीखने की इच्छा से वियाना आ गये। उस समय उनकी जेब में मात्र तीन गुलडैन थे, जबकि अभिलाषा उच्च थी। इतनी कम आयु में बिना धन, किसी अपरिचित स्थान पर आना एक साहसिक कदम ही कहा जायेगा, क्योंकि आने वाले समय में उन्हें किन कठिन परिस्थितियों से दो-चार होना पड़ेगा, यह भी उन्हें पता नहीं था। मगर मन के दृढ़-निश्चय ने तमाम भय समाप्त कर दिये।\n\nघर त्यागने के चार वर्ष बाद यानि जब उनकी आयु सत्रह वर्ष की हुई, तो वे कारीगरी की ट्रेनिंग पास कर चुके थे, मगर इस गुण से उन्हें सन्तुष्टि न मिल सकी। उस ट्रेनिंग से प्राप्त काम में उन्हें ज्यादा आय नहीं हो सकती थी, अतः उन्होंने कोई बड़ा कार्य करने का निश्चय किया और वह इसी लक्ष्य की प्राप्ति में व्यस्त हो गये। मेरे पिता गांव में रहते हुए सोचते थे कि पुरोहिताई का कार्य सर्वश्रेष्ठ है, मगर शहर में आने तथा वहां का वातावरण देखकर उनकी सोच बदल गई थी। वहां आकर उन्हें सरकारी नौकरी की महत्ता का पता चला, जिसमें पैसा और आराम तो था ही, साथ ही सम्मान भी था। अन्य किसी काम में वे इतनी सुविधाएं नहीं जुटा सकते थे। अपने इसी दृष्टिकोण के तहत उन्होंने सरकारी नौकरी प्राप्त करने की कोशिश शुरू कर दी। अन्त में उनके दृढ़ निश्चय की जीत हुई और तेईस या चौबीस वर्ष की आयु में उन्हें असैनिक सरकारी संस्थान में नौकरी मिल गई। अपना निश्चय भूलकर और कदम को पा लेने के बाद उन्हें अपने परिवार व कस्बे की याद सताने लगी। मगर अब वहां उनका अपना कोई नहीं था। अतः वहां जाना व्यर्थ लगा। उन्होंने वापस कस्बे में लौटने का विचार स्थगित कर दिया।\n\nछप्पन वर्ष की आयु होने से सेवाकार्य से निवृत हो गए। खाली बैठने का उनका स्वभाव नहीं था, इसलिए उन्होंने खेतीबाड़ी करने का विचार किया और अपर आस्ट्रिया के बाहरी एरिये में लम्बांच नामक स्थान पर फार्म खरीद लिया। इस तरह लम्बांच में निवास करते हुए वे धरती के सीने पर हल चलाने लगे।\n\nयह उस दौर की बात है, जब मैं इस योग्य हो चुका था कि अपने भावी जीवन के विषय में निर्णय ले सकूं। पिताजी जिस कार्य को करते थे, उसे करने की मेरी तनिक भी इच्छा नहीं थी। मैं क्या करना चाहता था?...इस विषय पर भी मैंने गम्भीरता से विचार नहीं किया था। मगर फिर भी मैंने अपने मन में यह क्या निश्चय कर लिया था कि मैं अपने पिता का कार्य नहीं संभालूंगा।\n\nघर में मेरे पांव रुकते नहीं थे, मेरा अधिकांश समय शरारती बच्चों के बीच बातें करने या दौड़ लगाने में बीतता था। मेरी मां को ये लड़के जरा भी पसंद नहीं थे। मेरी शरारती मित्रमण्डली के साथ अक्सर बहस होती रहती, जिससे मुझमें बेहिचक बोलने का गुण विकसित हो रहा था। मैं अच्छा खासा नेता बन गया था। अपनी उम्र से अधिक व्यक्ति की भांति मेरा बोलना मुझे पाठशाला के सभी बच्चों से अलग पहचान दे रहा था।\n\nमुझे गिरजाघर में होने वाली प्रार्थना सभाएं बहुत अच्छी लगती थीं, अतः मैं लम्बांच के गिरजाघर के समूहजीत में गीत गाने लगा। मेरा मानवीय आदर्श ऐबट थे इस आदर्श को प्राप्त करने के लिए मैं सदैव संघर्षरत रहता था। जिस तरह मेरे पिताजी ने बचपन में एक पुजारी से प्रेरणा प्राप्त की थी, ठीक वैसे ही स्थिति मेरी भी थी। मुझे अपने पिताजी से कभी प्रोत्साहन नहीं मिला, क्योंकि उनकी नजर में मेरा कुशल वक्ता होना महत्त्वहीन था, मेरे भविष्य को लेकर वह सदा चिन्तित रहते थे।\n\nएक बार पिताजी की किताबों को उलट-पुलट कर देखते हुए मेरे हाथ कुछ ऐसी किताबें लगीं, जिनका सम्बंध सैनिक विषयों से था। इस पुस्तिका के दो खण्ड थे। पढ़ने के लिए मेरे हाथ प्रिय सामग्री लग गयी थी। इस पुस्तक के पठन-पाठन ने मेरे मन में सैनिक विषयों से जड़ी घटनाओं को विस्तार से जानने की उत्कष्ठा उत्पन्न कर दी।\nमेरे मन में तरह-तरह के प्रश्न झाड़-घुमड़ रहे थे, क्योंकि एक पुस्तिका में सन् 1870-71 के फांसीसी-जर्मन सैनिक विषयों से सम्बन्धित सामग्री थी।\n\nमैं बेहद गम्भीरता से सोचता था, क्या जर्मन में रहने वाले तथा युद्ध में लड़ने वाले जर्मनवासियों में कोई भिन्नता है? क्या अन्तर है वह? आखिर इस युद्ध से आस्ट्रिया अलग क्यों रहा? क्या हम अन्य जर्मनवासियाँ की भाँति जर्मन के नागरिक नहीं हैं? आखिर मेरे पिता और अन्य लोग क्यों उस युद्ध में सहयोगी नहीं बने? क्या वास्तव में उनमें और हममें अन्तर है?\n\nइन प्रश्नों के उत्तर खोजने में मेरा दिमाग उलझकर रह गया। अपने इस प्रश्नों के जो उत्तर मैंने खोज़े उनसे मैं असन्तुष्ट था। मगर यह बात मैं समझ चुका था कि विस्मार्क के राज्य से सम्बन्धित होने का सौभाग्य सभी जर्मनवासियों को नहीं मिला था। ऐसा क्यों था, यह मेरी बुद्धि में नहीं आ रहा था! इसलिए मैं इस विषय में गम्भीरतापूर्वक अध्ययन का विचार करने का इच्छुक था, किन्तु मेरे पिताजी को मेरा इस क्षेत्र में पदार्पण बड़ा ही नागवार गुजरा। उनकी इच्छा थी कि मैं भी उनकी तरह सरकारी नौकरी प्राप्त करूं। उन्होंने जिस कठिन परिश्रम से अपनी मंजिल पायी थी और जो अनुभव उन्हें प्राप्त हुए थे, वे मुझे अपने उन्हीं अनुभवों से लाभांवित करके अपने से भी उच्च पदाधिकारी बनाना चाहते थे। उनका फैसला एकदम उचित तथा तर्कसंगत था, फिर भी मैं उनकी बात को स्वीकार न कर सका।\n\nमेरा उनके फैसले से विमुख होना ऐसा था जैसे मुझे अपने पिता के इतनी आयु के अनुभवों, ज्ञान तथा विवेक पर जरा भी विश्वास न हो। मैंने यह भी नहीं सोचा एक पिता होने के नाते उन्हें मेरे सम्बन्ध में फैसला करने का हक था। तब मैं करीब ग्यारह वर्ष का रहा होऊंगा। मेरे पिता ने मुझे आगामी जीवन की अच्छाई-बुराई, ऊंच-नीच का भेद बताकर बहुत समझाने की कोशिश की। मुझे डांटा, फटकारा, धमकाया भी, प्रेम से सरकारी नौकरी के लाभ व सुविधाओं की बाबत भी बताया, मगर मेरे कान पर जूं तक नहीं रेंगी। आखिर मेरी रगों में भी तो उन्हीं का खून गर्दिश कर रहा था, जिद्दी स्वभाव मुझे उन्हीं से विरासत में मिला था। मेरा यह दृढ़ निश्चय था कि किसी भी कीमत पर सरकारी नौकरी नहीं करूंगा। पिताजी के नाना प्रकार के प्रलोभन भी मुझे मेरे फैसले से डिगा नहीं सके। दरअसल मैं कुछ ज्यादा ही महत्त्वाकांक्षी था। अपने पठन-पाठन का कार्य शीघ्र पूर्ण कर मैं अपनी इच्छानुसार चर्चित स्थानों पर घूमने निकल जाया करता था।\n\nआज जब मैं अपने उस विगत जीवन के बारे में सोचता हूं, तो मुझे बड़ा विस्मय होता है, कि आखिर ऐसा क्या कारण था, जो प्रकृति ने मुझे इतना मोहित कर लिया था? उन दिनों मैं प्रकृति के प्रति इतना अनुरागी हो गया था कि मेरी स्कूल में अनिवार्य उपस्थिति भी नहीं हो सकी।\n\nमेरे पिता तथा मेरे सम्बन्धों में कटुता आने लगी थी। अब हम आपस में कोई काम नहीं करते थे, किन्तु हमारे बीच मूक विरोधी की स्थिति बनी हुई थी। लेकिन जब मुझे अनुभव हुआ कि अब पिताजी से बिना बात किये काम नहीं बन पायेगा तो मैंने उनसे बात करने का निश्चय किया। मैं सरकारी पद प्राप्त कर एक कुर्सी से चिपकना नहीं चाहता था। पूरे दिन बेकार के फार्मों पर पैन चलाना मुझे जरा भी पसन्द नहीं था।\n\nमैंने पिताजी से कहा–\n‘‘पिताजी ! मैं सरकारी नौकरी करने का इच्छुक नहीं हूं, बल्कि चित्रकार बनना चाहता हूं।’’\nमेरे कथन ने उनके क्रोध की चिंगारी को भड़का दिया। उन्होंने चेतावनी भरे लहजे में कहा–\n‘‘चित्रकार...! जब तक मेरी मृत्यु नहीं हो जाती, तुम्हारी यह बचकानी इच्छा पूर्ण होना असंभव है।’’\n\nमगर मैं भला कहां मानने वाला था! मेरी रुचि भूगोल व सामान्य इतिहास जैसे विषयों में बढ़ती गई, मेरी इस रुचि ने मेरे भीतर छिपे कलाकार को उभरने में बहुत सहायता की। शेष विषयों पर मैं जरा भी ध्यान नहीं देता था। इसी कारण मैं अपनी कक्षा में इन दोनों विषयों में प्रथम रहा, किन्तु अन्य विषयों में पिछड़ गया।\n\nइतिहास का गहराई से अध्ययन करने के कारण मुझे दो लाभ हुए–\nपहला लाभ तो मुझे यह मिला कि मेरा राष्ट्रवादी दृष्टिकोण प्रखर हो गया था। दूसरे मैं इतिहास की महत्ता को भली-भांति समझने लगा था।\n", "id": "300006", "title": "मेरा संघर्ष"}
{"url": "https://hi.wikipedia.org/wiki?curid=300010", "text": "राइन नदी\n\nराइन नदी (; ; ; ) यूरोप के कई देशों से होकर बहने वाली एक नदी है। यह नदी व्यावसाइक दृष्टि से महत्वपूर्ण है और यहाँ से अन्तरराष्ट्रीय व्यापार संचालित होता था। दक्षिणी स्विस आल्प्स और प्रवाह जर्मनी के माध्यम से और नीदरलैंड में उत्तरी सागर में अंत में खाली में ग्रिसंस के स्विस केंटन में शुरू होता है। ह 1,233 किलोमीटर (766 मील) में, यूरोप में बारहवें सबसे लंबी नदी है 2,000 से अधिक एम 3 / एस (71,000 घन फुट / एस) के एक औसत के निर्वहन के साथ. \n\nराइन और डेन्यूब रोमन साम्राज्य के उत्तरी अंतर्देशीय सीमा से ज्यादातर का गठन किया और उन दिनों के बाद से, राइन गहरी देशी व्यापार और माल ले जाने के लिए एक महत्वपूर्ण और नौगम्य जलमार्ग की गई है। यह भी एक रक्षात्मक सुविधा के रूप में सेवा की है और क्षेत्रीय और अंतर्राष्ट्रीय सीमाओं के लिए आधार दिया गया है। राइन के साथ कई महल और प्रागैतिहासिक किलेबंदी एक जलमार्ग के रूप में इसके महत्व को गवाही. नदी यातायात नदी के उस हिस्से को नियंत्रित किया है कि राज्य द्वारा, आमतौर पर टोल टैक्स एकत्र करने के उद्देश्य के लिए, इन स्थानों पर रोका जा सकता है। यह विश्व की व्यस्त व्यापारिक नदियों में से एक है \n", "id": "300010", "title": "राइन नदी"}
{"url": "https://hi.wikipedia.org/wiki?curid=300012", "text": "राइन\n\n", "id": "300012", "title": "राइन"}
{"url": "https://hi.wikipedia.org/wiki?curid=300016", "text": "मंगोल साम्राज्य\n\nमंगोल साम्राज्य 13 वीं और 14 वीं शताब्दियों के दौरान एक विशाल साम्राज्य था। इस साम्राज्य का आरम्भ चंगेज खान द्वारा मंगोलिया के घूमन्तू जनजातियों के एकीकरण से हुआ। मध्य एशिया में शुरू यह राज्य अंततः पूर्व में यूरोप से लेकर पश्चिम में जापान के सागर तक और उत्तर में साइबेरिया से लेकर दक्षिण में भारतीय उपमहाद्वीप तक फैल गया।\n\nआमतौर पर इसे दुनिया के इतिहास में सबसे बड़ा सन्निहित साम्राज्य माना जाना जाता है। अपने शीर्ष पर यह 6000 मील (9700 किमी) तक फैला था और 33,000,000 वर्ग कि॰मी॰ (12,741,000 वर्ग मील) के क्षेत्र को कवर करता था। इस समय पृथ्वी के कुल भू क्षेत्रफल का 22% हिस्सा इसके कब्ज़े में था और इसकी आबादी 100 करोड़ थी।\n\nमंगोल शासक पहले बौद्ध थे, लेकिन बाद मे धीरे-धीरे तुर्कों के सम्पर्क में आकर उन्होंने इस्लाम को अपना लिया।\nखान मूलतः मंगोलियाई उपाधि थी जिसका शाब्दिक अर्थ 'नायक', 'नेता', 'शासक', 'राजा' या 'मुखिया' है। प्रमुख मंगोल शासक निम्नलिखित हुए-\n\n\n\n\n\n\n\n\nमंगोल साम्राज्य यद्यपि बहुत विशाल था किन्तु अधिक समय तक नहीं टिका। लगभग एक शताब्दी के बाद इसका अन्त हो गया।\n\n", "id": "300016", "title": "मंगोल साम्राज्य"}
{"url": "https://hi.wikipedia.org/wiki?curid=300020", "text": "वर्साय की सन्धि\n\nवर्साय की सन्धि प्रथम विश्व युद्घ के अन्त में जर्मनी और गठबन्धन देशों (ब्रिटेन, फ्रान्स, अमेरिका, रूस आदि) के बीच में हुई थी।\n\nप्रथम विश्वयुद्ध के बाद पराजित जर्मनी ने 28 जून 1919 के दिन वर्साय की सन्धि पर हस्ताक्षर किये। इसकी वजह से जर्मनी को अपनी भूमि के एक बड़े हिस्से से हाथ धोना पड़ा, दूसरे राज्यों पर कब्जा करने की पाबन्दी लगा दी गयी, उनकी सेना का आकार सीमित कर दिया गया और भारी क्षतिपूर्ति थोप दी गयी। \n\nवर्साय की सन्धि को जर्मनी पर जबरदस्ती थोपा गया था। इस कारण एडोल्फ हिटलर और अन्य जर्मन लोग इसे अपमानजनक मानते थे और इस तरह से यह सन्धि द्वितीय विश्वयुद्ध के कारणों में से एक थी।\n\nपेरिस शांति सम्मेलन में अनेकानेक संधियों एवं समझौतों का मसविदा तैयार किया गया और उन पर हस्ताक्षर किये गये, लेकिन इन सभी संधियों में जर्मनी के साथ जो वर्साय की संधि हुई वह अनेक दृष्टियों से महत्वपूर्ण है और सभी संधि में प्रमुख है। चार महीने के परिश्रम के बाद संधि का मसविदा तैयार हुआ। 230 पृष्ठों में अंकित यह संधि 15 भागों में विभक्त थी और उसमें 440 धाराएँ थीं। 6 मई, 1919 को यह सम्मेलन के सम्मुख पेश हुई और स्वीकृत हो गयी। 30 अप्रैल को ही विदेश-मंत्री काउन्ट फॉन ब्रौकडौफ रान्टाजु के नेतृत्व में जर्मन प्रतिनिधि-मण्डल वर्साय पहुंचा। प्रतिनिधियों को ट्रयनन पैलेस होटल में ठहराया गया। मित्रराष्ट्रों के अफसर उनकी सुरक्षा की देखभाल कर रहे थे। होटल को काँटेदार तारों से घेर दिया गया था और जर्मन प्रतिनिधियों को मनाही कर दी गयी थी कि वे मित्रराष्ट्रों के किसी प्रतिनिधि या किसी पत्रकार से किसी प्रकार का सम्पर्क रखें। 7 मई को क्लिमेशों ने अन्य प्रतिनिधि-मण्डलों के समक्ष, ट्रयनन होटल में, जर्मन प्रतिनिधि मण्डल के सम्मुख संधि का मसविदा प्रस्तुत किया। इस मसविदे पर विचार-विमर्श करने के लिए उन्हें केवल दो सप्ताह का समय दिया गया। \n\nजर्मनी को किसी भी तरह संधि पर हस्ताक्षर करना ही था। जर्मन राजनीतिज्ञों ने गंभीरता के साथ संधि के मसविदे पर विचार किया और 26 दिनों के बाद अपनी तरफ से साठ हजार शब्दों का एक विरोधी प्रस्ताव प्रस्तुत किया। जर्मनी ने इस बात की शिकायत की थी कि उसने जिन शर्तों पर आत्मसमर्पण किया था, प्रस्तावित संधि में उन सिद्धांतों का उल्लंघन हुआ है। उनका कहना था कि जर्मनी की नयी सरकार पूर्ण रूप से प्रजातांत्रिक है और राष्ट्रसंघ की सदस्यता के लिए इच्छुक है। निरस्त्रीकरण की शर्त केवल जर्मनी पर ही नहीं, अपितु समस्त राज्यों पर लागू की जानी चाहिए। विश्वयुद्ध के लिए एकमात्र जर्मनी को जिम्मेदार ठहराना गलत है। जर्मन प्रस्ताव में यह भी कहा गया था कि संधि की सभी शर्तों को मानना असंभव है। एक बड़े राष्ट्र को कुचलकर तथा उसे गुलाम बनाकर स्थायी शांति स्थापित नहीं की जा सकती। \n\nमित्रराष्ट्रों ने जर्मनी के प्रस्तावों पर विचार किया और कुछ छोटे-मोटे परिवर्तन के बाद जर्मनी को पांच दिनों के भीतर ही संशोधित संधि पर हस्ताक्षर करने को कहा गया। इस बार जर्मनी को यह अवसर नहीं दिया गया कि वह संधि के मसविदे के संबंध में किसी प्रकार का संशोधन या निवेदन प्रस्तुत कर सके। मित्रराष्ट्रों ने स्पष्ट कर दिया था कि हस्ताक्षर नहीं करने का अर्थ जर्मनी पर पुनः आक्रमण होगा। अंत में जर्मन सरकार ने संधि पर हस्ताक्षर करना स्वीकार कर लिये।\n\nराष्ट्रसंघ का निर्माण एवं संगठन वर्साय-संधि का एक अत्यंत महत्वपूर्ण अंग था। संधि के प्रथम भाग का संबंध इसी से है। यह मूलतः राष्ट्रपति विल्सन का सृजन था। उसका ख्याल था कि राष्ट्रसंघ को शांति-सम्मेलन की सबसे महान कृति होनी चाहिए। लायड जॉर्ज ने लिखा है विल्सन शांति-संधियों के केवल उस भाग को जिसमें राष्ट्रसंघ की व्यवस्था थी, सबसे अधिक महत्व देता था। इसके लिए वह कोई भी त्याग करने के लिए तैयार था और अंत में उसके कठिन प्रयास से ही राष्ट्रसंघ का निर्माण हुआ। विल्सन को छोड़कर मित्रराष्ट्र के अन्य प्रतिनिधियों का यह विचार था कि राष्ट्रसंघ संबंधी बातों को वर्साय-संधि के अंतर्गत रखना आवश्यक नहीं है। अन्ततः विल्सन की बात मान ली गयी और राष्ट्रसंघ के संविधान को वर्साय-संधि के अंतर्गत ही रख दिया गया। वर्साय-संधि की प्रथम 26 धाराएँ राष्ट्रसंघ का संविधान ही है, जिसका उद्देश्य अन्तर्राष्ट्रीय सहयोग को बढ़ाना तथा अन्तर्राष्ट्रीय शांति और सुरक्षा को कायम रखना था। \n\nएल्सस-लॉरेन प्रदेश : वर्साय-संधि द्वारा प्रादेशिक परिवर्तन करके जर्मनी का अंग-भंग कर दिया गया। 1871 में जर्मनी ने फ्रांस से एल्सेस-लॉरेन के प्रदेश छीन लिये थे। सबों ने एक स्वर से इस बात को स्वीकार किया कि यह एक गलत काम हुआ था और इसका अंत आवश्यक है। अतः संधि की शर्तों के द्वारा एल्सस-लोरेन के प्रदेश फ्रांस को वापस दे दिये गये।\n\nराइनलैंड : फ्रांस की सुरक्षा की दृष्टि से जर्मनी के राइनलैण्ड में मित्र राष्ट्रों की सेना 15 वर्षों तक रहेगी तथा राइन नदी के आस-पास के क्षेत्र को स्थाई रूप से निःशस्त्र कर दिया जाए ताकि जर्मनी किसी प्रकार की किलेबंदी न कर सके।\n\nसार क्षेत्र : सार क्षेत्र जर्मनी में कोयला क्षेत्र के लिए प्रसिद्ध था। इस प्रदेश की शासन व्यवस्था की जिम्मेवारी राष्ट्रसंघ को सौंप दी गई किन्तु कोयले की खानों का स्वामित्व फ्रांस को दिया गया। यह भी तय हुआ कि 15 वर्षों बाद जनमत संग्रह द्वारा निश्चित किया जाएगा कि सार क्षेत्र के लोग जर्मनी के साथ रहना चाहते हैं या फ्रांस के साथ। यदि सारवासी जर्मनी के साथ मिलने की इच्छा प्रकट करें तो जर्मनी फ्रांस को निश्चित मूल्य देकर खानों को पुनः खरीद ले।\n\nबेल्जियम एवं डेनमार्क की प्राप्ति : यूपेन मार्शनेट और मलमेडी का प्रदेश बेल्जियम के अधीन कर दिया गया। श्लेशविग में जनमत संग्रह करके उसका उत्तरी भाग डेनमार्क को दे दिया गया।\n\nजर्मनी की पूर्वी सीमा : जर्मनी को सबसे अधिक नुकसान पूर्वी सीमा पर उठाना पड़ा। मित्र राष्ट्रों ने स्वतंत्र पोलैण्ड राज्य के निर्माण का निर्णय किया। डान्जिंग को स्वतंत्र नगर के रूप में परिवर्तित किया गया और उसे राष्ट्र संघ के संरक्षण में रख दिया गया। पोलैण्ड को समुद्री मार्ग देने के लिए डाजिंग के बंदरगाह का उपयोग करने का अधिकार दिया गया। मेमेल का बंदरगाह जर्मनी से लेकर लिथुआनिया को दे दिया गया। जर्मनी ने चेकोस्लोवाकिया के राज्य को मान्यता दी। इस प्रकार प्रादेशिक व्यवस्था के तहत जर्मनी को 25 हजार वर्ग मील का प्रदेश और 70 लाख की आबादी खोनी पड़ी।\n\nजर्मन उपनिवेश संबंधी व्यवस्था : मित्र राष्ट्र जर्मन उपनिवेशों को अपने-अपने साम्राज्य में मिलना चाहते थे किन्तु विल्सन ने इसका कड़ा विरोध किया। विल्सन के विरोध के कारण मित्र राष्ट्रों ने संरक्षण प्रणाली की शुरूआत की। इसका आशय यह था कि जो देश बहुत पिछड़े हुए है उनका समुचित कल्याण व विकास करना। सभ्य राष्ट्रों में पवित्र धरोहर के रूप राष्ट्रसंघ की ओर से इसकी उन्नति के लिए दिया जाना चाहिए। Mindet व्यवस्था के तहत जर्मनी को अपनी सभी उपनिवेश छोड़ने पड़े और उन्हें मित्र-राष्ट्रों के संरक्षण में रखा गया। प्रशांत महासागर के कई द्वीपों तथा अफ्रीकी महादेशों में स्थित उपनिवेश जर्मनी को खोने पड़े।\n\nजर्मन सेना की अधिकतम संख्या एक लाख कर दी गई। अनिवार्य सैनिक सेवा पर प्रतिबंध लगा दिया गया। हवाई जहाजों को प्रतिबंधित कर दिया गया। इसके अतिरिक्त नौसेना शक्ति को भी सीमित कर दिया गया। जर्मनी की नौसेना के केवल 6 युद्धपोत रखने की इजाजत दी गई। पनडुब्बियों को मित्र राष्ट्रों को सौंपने की बात की गई। निःशस्त्रीकरण की इस व्यवस्था का पालन करवाने तथा निगरानी रखने के लिए जर्मनी के खर्च पर मित्र राष्ट्रों का एक सैनिक आयोग स्थापित किया गया। इस प्रकार सैनिक दृष्टि से जर्मनी को पंगु बना दिया गया।\n\nवर्साय संधि की 231वीं धारा के तहत जर्मनी व उसके सहयोगी राज्यों को युद्ध के लिए एक मात्र जिम्मेदार माना गया। अतः मित्रराष्ट्रों को युद्ध में जो क्षतिपूर्ति उठानी पड़ी थी, उसके लिए जर्मनी को क्षतिपूर्ति करने को कहा गया कि 1921 तक जर्मनी 5 अरब डालर मित्रराष्ट्रों को दे। मित्र राष्ट्रों को जर्मनी से कुछ वस्तु के आयात-निर्यात पर विशेष सुविधाएं दी गई। नील नहर का अन्तर्राष्ट्रीयकरण कर उसे सभी जहाजों के लिए खुला छोड़ दिया गया।\n\nसंधि की 231वीं धारा के अनुसार सारी क्षति और युद्ध के लिए जर्मनी को उत्तरदायी ठहराया गया। \n\nराजनीतिक व्यवस्था के अंतर्गत राष्ट्रसंघ की स्थापना वार्साय की संधि का महत्वपूर्ण अंग थी। विल्सन के प्रभाव के कारण ही राष्ट्रसंघ की धाराओं को वार्साय की संधि में रखा गया। राष्ट्रसंघ का उद्देश्य अन्तर्राष्ट्रीय सहयोग एवं सुरक्षा को कायम करना था।\n\nविश्व इतिहास में हुई अनेक संधियों में वर्साय की संधि सर्वाधिक वर्णित और विवादित रही है। वस्तुतः इस संधि ने विश्व इतिहास की धारा को गहरे रूप से प्रभावित किया। इन संधि की तीव्र आलोचना की जाती है और इस द्वितीय विश्वयुद्ध के बीज के रूप में समझा जाता है। निम्न बिंदुओं के तहत इस संधि की आलोचना को देखा जा सकता है-\n\n1. आरोपित संधि : वार्साय की संधि को “एक लादी गई शांति” की संज्ञा अर्थात् “आरोपित संधि” के नाम से जाना जाता है। संधि को तैयार करते समय सम्मेलन में जर्मनी को स्थान नहीं दिया गया। यह मित्र राष्ट्रों का आदेश था जिसे स्वीकार करने के अतिरिक्त जर्मनी के समक्ष कोई दूसरा उपाय नहीं था। फलतः जर्मन जनता के मन में यह बात बैठ गई कि यह आरोपित संधि है जिसे मानने के लिए वह बाध्य नहीं है। यही वजह है कि जर्मनी ने आगे चलकर संधि प्रावधानों को ठुकरा दिया।\n\n2. जनसाधारण की शांति नहीं, राजनयिकों की शान्ति : वर्साय की संधि में उल्लेखित प्रावधान जनसाधारण के हित और आकांक्षाओं को पूरा नहीं कर सके। इसमें कई ऐसी प्रादेशिक व्यवस्थाएँ थी जिसमें संशोधन की जरूरत थी। क्षतिपूर्ति में कई ऐसे प्रावधान किए गए थे जो यूरोप के औद्योगिक पुनर्जीवन को विनाशकारी आघात पहुचाए बिना वसूल नहीं किए जा सकते थे। इस तरह जनसाधारण की शांति का यह संधि पूरा नहीं करती।\n\n3. कठोर एवं अपमानजनक शर्तें : वार्साय की संधि द्वारा जर्मनी को छिन्न-भिन्न कर दिया गया, उपनिवेश छीन आर्थिक रूप से पंगु बना दिया गया, आर्थिक संसाधनों पर दूसरे राष्ट्रों का स्वामित्व स्थापित कर दिया गया और सैनिक दृष्टि से उसे अपंग बना दिया गया। क्षतिपूर्ति की शर्त अत्यंत कठोर एवं अपमानजनक थी। क्षतिपूर्ति की रकम अदा न करने की स्थिति में जर्मनी के क्षेत्रों पर कब्जा करने की बात की गई। वस्तुतः विजेता राष्ट्र ने प्रतिशोध के तहत कठोर शर्तों को जर्मनी पर लादा। संधि की शर्ते इतनी कठोर थी कि कोई भी स्वाभिमानी, सुसंस्कृत राष्ट्र इसे सहन नहीं कर सकता था। चर्चिल के शब्दों में “इसकी आर्थिक शर्तें इस हद तक कलंकपूर्ण तथा निर्बुद्ध थी कि उन्होंने ने इसे स्पष्टतया निरर्थक बना दिया।”\n\n4. संधि गलत स्थानों पर कठोर तथा गलत तरीके से नरम थी : यह संधि केवल असामान्य रूप से कठोर नहीं थी, वरन् गलत स्थानों पर कठोर तथा गलत तरीके से नरम थी। तथाकथित युद्ध अपराध संबंधी प्रावधानों जर्मनी द्वारा स्वीकृत कराने का प्रयत्न यथार्थ से परे था क्योंकि जैसा डेविड थामसन ने कहा “इस बात का उल्लेख ऐसे मसौदे में शामिल करके जिस पर हस्ताक्षर करने के लिए जर्मन प्रतिनिधि विवश किए गए नैकि उत्तरदायित्व की भावना उत्पन्न नहीं कर सकते थे।” दूसरे क्षतिपूर्ति की मांग भी असंभव मात्रा में की गई थी और इसकी वृहत् राशि बिना किसी गंभीर विचार किए निश्चित की गई थी। आर्थिक दृष्टि से यह संपदा जर्मनी के लिए चुकाना तथा मित्र राष्ट्रों के लिए प्राप्त करना कैसे संभव होगा, इसका विश्लेषण नहीं किया गया था। निःसंदेह दण्ड और मुआवजे का संपूर्ण आकार अविवेकी और अव्यवहारिक था। उपर्युक्त सभी प्रकार की अनावश्यक कठोरताएं जर्मनी के राष्ट्रीय असंतोष व क्रोध को अभिव्यक्ति करने की उसकी क्षमता के विरूद्ध कोई पृथक् कदम नहीं उठाया गया। यह संधि गलत तरीके से नरम थी, 'सार क्षेत्र' का राष्ट्र संघ द्वारा 15 वर्ष तक शासन और 1935 में उसे जर्मनी का लौटा देना शायद ही उचित था। राइनलैण्ड पर 15 वर्ष तक मित्र राष्ट्रों का अधिकार भी खोखला सिद्ध हुआ।\n\n5. प्रतिशोधात्मक संधि : विजेता राष्ट्रों ने प्रतिशोधात्मक रवैया अपनाकर कठोर शर्तों को जर्मनी पर लादा। फ्रांस अपनी पुरानी पराजय और अमपान का बदला लेना चाह रहा था उस दृष्टि से संधि में जर्मनी के साथ अधिकतम कठोर प्रावधान किये गए।\n\n6. विश्वासघाती संधि : वार्साय की संधि नैतिक दृष्टि से अनुचित व जर्मनी के साथ विश्वासघात मानी गई। जर्मनी ने विल्सन के 14 सूत्रों के आधार पर युद्ध कर संधि करना स्वीकार किया था लेकिन वार्साय की संधि में विल्सन के इन सूत्रों का खुलेआम उल्लंघन हुआ था। जर्मनी के साथ राष्ट्रीयता के सिद्धांत का पालन नहीं हुआ था। उस पर बहुत सी शर्ते लाद दी गई थी। लेकिन विजेताओं को उससे मुक्त रखा गया है। विल्सन के तीसरे सूत्र के अनुसार अन्तर्राष्ट्रीय व्यापार की समस्त रूकावटे दूर करने का प्रयत्न करना था, किन्तु जर्मनी की सामूहिक स्व्तंत्रता सुरक्षित नहीं थी। उसका अंतर्राष्ट्रीय व्यापार वर्षों तक मित्रराष्ट्रों के नियंत्रण में रहा। 14 सूत्रों में सभी राष्ट्रों के शस्त्रों के कमी करने का सुझाव दिया गया था, किन्तु मित्र राष्ट्रों ने अपने शस्त्रों में कमी किए बिना जर्मनी की सैनिक शक्ति को अत्यंत सीमित कर दिया। मित्र राष्ट्रों ने विल्सन के 14 सूत्रों का पालन उसी सीमा तक किया जहाँ तक उन्हें लाभ था। इस तरह वार्साय की संधि में जर्मनी के साथ विश्वासघात किया गया। इस विश्वासघात का बदला लेने के लिए आगे जर्मनी ने युद्ध किया।\n\n7. संधि के प्रणेताओं में वैचारिक संघर्ष : वार्साय की संधि ने तीन बड़ों (अमेरिका, इंग्लैण्ड, फ्रांस) के विचाराें और उद्देश्यों में संघर्ष की स्थिति मौजूद थी। विल्सन के उच्च परन्तु अव्यावहारिक विचार, क्लिमेंसो के राष्ट्रवादी व यथार्थवादी मांगों तथा लायड जार्ज के अवसरवादी उद्देश्यों के बीच विरोध था, बावजूद इसके वार्साय की संधि पर इनकी सहमति थी जो इनके साम्राज्यवादी व शोषण की मानसिकता को प्रतिबिबिंत करता है। लॉगसन के अनुसार “विल्सन के आदर्शवाद और सम्मेलन के भौतिकवाद में तीव्र विरोध था और ज्यादातर मामलों में भौतिकवाद विजयी रहा।”\n\n8. संघष के नये दौर की शुरूआत : वार्साय की संधि ने यूरोपीय राष्ट्रों के बीच विश्वव्यापाी सत्ता के लिए नए संघर्ष की शुरूआत की। 1919 तक अन्तर्राष्ट्रीय विधि किसी देश की सरकार तथा उसके नागरिकों की संपत्ति में भेद मानती थी। किन्तु वार्साय की संधि के अनुसार युद्धरत देश अपने तथा अपने मित्र राष्ट्रों की सीमा में किसी शत्रु देश के व्यक्ति की किसी प्रकार की संपति जब्त कर सकता था। यदि वह युद्ध में विजयी हुआ तो पराजित देश की सरकार को अपने नागरिकों की इदस प्रकार जब्त की गई संपत्ति की क्षतिपूर्ति करने के लिए बाध्य कर सकता था। यह एक नया दृष्टांत था।\n\n9. वाइमर गणतंत्र के प्रति घृणा : युद्ध के बाद जर्मनी में वाइमर गणतंत्र की स्थापना हुई और उसे वार्साय की संधि से जोड़कर देखा गया। तमाम उदारवादी विशेषताओं के बीच इसे शत्रु पक्ष द्वारा स्थापित संस्था माना गया। इसलिए जर्मनी में प्रजातंत्र आरंभ से ही द्वन्द्व, घृणापात्र व शत्रुपक्ष की व्यवस्था बन गया।\n\n10. आत्मनिर्णय के सिद्धांत की अवहेलना : इटली की सीमाएं राष्ट्रवाद के सिद्धांत पर निर्धारित नहीं की गई, न ही पोलैण्ड की भूमि पर सभी नागरिक निर्विवादित रूप से पोल थे। इसी प्रकार तुर्की के साम्राज्य के भागों को सुरक्षित संप्रभुता का वचन नहीं दिया गया। राष्ट्रसंघ विशाल व लघु राज्यों के समान राजनीतिक संप्रभुता दिलाने में असमर्थ रहा। इस संधि के नैतिक पक्ष व युक्ति संगतता के विषय में ए.जे.पी. टेलर का कथन है कि “प्रारंभ से ही वार्साय की संधि में नैतिक मान्यता का अभाव था। जर्मनी के विषय में आत्म निर्णय के सिद्धांत की अवहेलना की गई। राष्ट्रपति विल्सन के आत्मनिर्णय के सिद्धांत के अनुसार यूरोप के अनेक राष्ट्रों का पुनर्गठन किया गया था। इससे अनुसार एक ही राष्ट्र जाति, एक ही भाषा एवं सांस्कृतिक परंपरा वाले लोगों को मिलाकर उनका पृथक तंत्र बनाने का निश्चय किया गया। इसी आधार पर चेकोस्लोवाकिया, पोलैण्ड, यूगोस्लाविया के स्वतंत्र राज्यों का जन्म हुआ। किन्तु इस सिद्धांत का जर्मनी, ऑस्ट्रिया और हंगरी के संबंध में पालन नहीं किया गया। जर्मनी के हजारों नागरिकों को जर्मन साम्राज्य से पृथक करके अन्य राज्यों के अधीन कर दिया गया।” 1918 ई. में जब ऑस्ट्रिया के जर्मनों ने जर्मन-ऑस्ट्रिया गणतंत्र की स्थापना की और जर्मन के गणतंत्र के साथ सम्मिलित होने व लैंड को मिलाने की इच्छा व्यक्त की तब मित्र राज्यों द्वारा सितम्बर 1919 ई. में दोनों राज्यों के सम्मिलन पर प्रतिबंध लगा दिया गया। इस प्रकार मित्र राष्ट्रों द्वारा स्वयं द्वारा स्वीकृत सिद्धांत को जर्मनी के विषय में क्रियान्वित न कर जर्मन नागरिकों को निराश किया गया। बटलरने अनुसार “आत्मनिर्णय के सिद्धांत का युक्तियुक्त प्रयोग न करना पेरिस की व्यवस्था में अंतर्निहित कमजोरी का द्योतक था।”\n\nविश्व इतिहास के जिन एक संधियों और उसके प्रभावों की सर्वाधिक चर्चा हुई है, उनमें वर्साय की संधि का विशिष्ट स्थान है। उस संधि के कठोर प्रावधानों और उसके स्वरूप के संदर्भ में आलोचकों ने इसे द्वितीय विश्वयुद्ध के कारण के रूप में परिभाषित किया है। उनके अनुसार वार्साय की संधि शांति की व्यवस्था न होकर असंतोष की जनक थी। संधि के ठीक 20 वर्ष 2 महीने 4 दिन पश्चात् यह संसार द्वितीय विश्वयुद्ध के चपेट में आ गया।\n\nसंधि होने के बाद से ही उसकी व्यवस्थाओं को जर्मनी द्वारा भंग किया जाता रहा। साथ ही संधि प्रावधानों में संशोधन भी किए जाते रहे। इन संधि प्रावधानों के उल्लंघनों एवं संशोधनों ने संसार को द्वितीय विश्व युद्ध की ओर ढकेल दिया। संधि प्रावधानों का उल्लंघन एवं संशोधन इसलिए किया गया कि यह अत्यधिक कठोर एवं अपमानजनक थी। ऐसी कठोर एवं अपमानजनक संधि की शर्तों को कोई भी स्वाभिमानी राष्ट्र एक लंबे समय तक बर्दाश्त् नहीं कर सकता था। अतः यह स्पष्ट था कि जर्मनी भविष्य में उपर्युक्त अवसर मिलते ही वर्साय संधि द्वारा थोपी गई व्यवस्था से मुक्त होने तथा अपमान के कलंक धोने का प्रयास करेगा। जर्मनी की कैथोलिक सेंटर पार्टी के एजर्बर्गर का विराम संधि के समय वक्तव्य था कि \"जर्मन जाति कष्ट सहेगी परंतु मरेगी नहीं।\" स्वभाविक रूप से जर्मनी ने इस अपमानजनक शर्तों को धोने का सफल प्रयास किया। परिणामस्वरूप कुछ ही वर्षों में यूरोप का राजनीतिक वातावरण अत्यंत अशांत हो गया और विश्व को प्रथम महायुद्ध से भी अधिक भयंकर और प्रलयंकारी युद्ध देखना पड़ा। फ्रांस के मार्शल फॉच के अनुसार भी \"यह संधि शांति नहीं है, केवल 20 वर्षों का युद्धविराम है।\" स्पष्ट है कि इसी संधि में द्वितीय विश्वयुद्ध के बीज विद्यमान थे।\n\n1919 में संधि के समय जर्मनी असहाय था और संधि के चुपचाप स्वीकार करने के अलावा उसके पास कोई चारा न था लेकिन जैसे-जैसे समय बीतता गया वैसे-वैसे वह कुछ शक्ति संचय करके संधि की शर्तों का उल्लंघन करने लगा और संधि निर्माताओं ने भी उसमें संशोधन किए। 1926 में जब जर्मनी को राष्ट्रसंघ की सदस्यता दी गई तब संधि के प्रथम भाग में संशोधन किया गया। युद्ध अपराधियों संबंधी सातवां भाग कभी पूर्णतः क्रियान्वित नहीं किया गया। जर्मन सम्राट विलियम कैसर सहित अनेक युद्ध अपराधियों को दण्ड न देकर महज कुछ एक को सामान्य दण्ड दिए गए। क्षतिपूर्ति से संबंधित प्रावधान को पहले तो संशोधित किया गया और बाद में पूर्णतः त्याग दिया गया। लोजान सम्मेलन (1932) में क्षतिपूर्ति के प्रश्न को ही समाप्त कर दिया गया।\n\n1933-34 में जर्मन राजनीति में हिटलर के उत्कर्ष के बाद वार्साय की शर्तों को तोड़ना तो एक मामूली बात हो गई। 1935-36 में हिटलर ने संधि के निःशस्त्रीकरण से संबंधित प्रावधानों का उल्लंघन कर सेनाओं में वृद्धि की और 1936 में राईनलैंड पर अधिकार कर लिया। मार्च 1938 में ऑस्ट्रिया को जर्मनी के साथ मिलाकर तथा सितम्बर 1938 चेकोस्लोवाकिया को मिलाकर हिटलर ने वार्साय की संधि के प्रादेशिक व्यवस्थाओं के प्रावधानों को भंग कर दिया। जब हिटलर ने वर्साय संधि द्वारा निर्मित पोलैण्ड से संबंधित पोलिश गलियारे एवं डान्जिंग बंदरगाह संबंधी व्यवस्थाओं को तोड़ने के उद्देश्य से पोलैंड पर आक्रमण किया तो द्वितीय विश्वयुद्ध प्रारंभ हो गया। कुछ मिलाकर वर्साय संधि की अन्यायपूर्ण व्यवस्थाओं को तोड़ने के लिए ही हिटलर ने घटनाओं की वह शृंखला आरंभ की जिसके कारण द्वितीय विश्वयुद्ध का विस्फोट हुआ। इस तरह वर्साय की संधि प्रावधानों के उन्मूलन की प्रक्रिया की अंतिम परिणति द्वितीय विश्वयुद्ध के आरंभ में हुई। इस दृष्टि से द्वितीय विश्वयुद्ध के बीज वर्साय की संधि में देखे जा सकते हैं।\n\nकुछ आलोचक मानते हैं कि वर्साय संधि की कठोर शर्ते नहीं बल्कि उनको क्रियान्वित करने की ढिलाई द्वितीय विश्वयुद्ध का कारण बनी। लॉगसम के अनुसार- \n\nइस प्रकार इसमें कोई संदेह नहीं कि वर्साय की अन्यायपूर्ण कठोर और अपमानजनक संधि, एक सीमा तक द्वितीय विश्व युद्ध के लिए उत्तरदायी थी। किन्तु यह भी सत्य है कि मित्र राष्ट्रों की परस्पर विरोधी नीति, उपेक्षा, उदासीनता, तुष्टीकरण और संधि की शर्तों को कठोरतापूर्वक लागू न करवाने की नीति भी इसके लिए कम उत्तरदायी नहीं थी। \n\n", "id": "300020", "title": "वर्साय की सन्धि"}
{"url": "https://hi.wikipedia.org/wiki?curid=300024", "text": "पगबाधा\n\nक्रिकेट के खेल में पगबाधा (एलबीडब्ल्यू (LBW)) बल्लेबाज को आउट करने की एक विधि है। एक अंपायर परिस्थितियों की एक श्रृंखला के अंतर्गत एक बल्लेबाज को एलबीडब्ल्यू (LBW) आउट करार देता है, जब मुख्यतः बल्लेबाज के विकेट (अर्थात स्टंप तथा गिल्लियों से) से टकरा सकने वाली गेंद बल्लेबाज के शरीर (आम तौर पर टांग) से टकराती है।\nएलबीडब्ल्यू (LBW) नियम को इसलिए बनाया गया था ताकि गेंद को विकेट से न टकराने देने के लिए (बोल्ड होने से बचने के लिए) बल्लेबाज अपने बल्ले के स्थान पर शरीर का इस्तेमाल न करे.\n\nएलबीडब्ल्यू (LBW) को सामान्यतः इस खेल के सबसे जटिल नियम के रूप में जाना जाता है।\n\n\"लेग बिफोर विकेट\" शब्द में \"लेग\" (टांग) का प्रयोग होने के बावजूद, यह नियम तब भी लागू होता है जब बल्ला थामने वाले हाथ के दस्ताने को छोड़ कर (इसे बल्ले का ही हिस्सा माना जाता है) गेंद बल्लेबाज के शरीर के किसी अन्य हिस्से से टकराए.\n\nएलबीडब्ल्यू (LBW) का नियम 1744 तक क्रिकेट के नियमों में शामिल नहीं था। सर्वप्रथम इस नियम का प्रयोग 1774 में हुआ, जिसके अनुसार: \"बल्लेबाज को आउट माना जाएगा यदि\" ... \"या फिर बल्लेबाज गेंद को रोकने के लिए अपनी टांग विकेट के सामने अड़ाए और गेंद को विकेट से टकराने से रोक दे.\"\n\nजबकि एलबीडब्ल्यू (LBW) नियम के प्रयोग की शुरुआत निश्चित रूप से बल्लेबाज द्वारा गेंद को विकेट से न टकराने देने के लिए जानबूझ कर टांग व पैर अड़ाने के कारण हुई थी, जॉन नायरेन जैसे शुरुआती लेखकों ने जानबूझ कर किए जाने वाले इस काम के लिए टॉम टेलर तथा जोए रिंग को जिम्मेदार माना है। हालांकि, उनका कॅरिअर 1774 \"के बाद\" शुरू हुआ और, जैसा कि आर्थर हेगार्थ बताते हैं, \" इन परस्पर विरोधी बयानों में अब सामंजस्य स्थापित करना असंभव है\".\n\nइसी वजह से एलबीडब्ल्यू (LBW) के नियम को कई वर्षों तक रिकॉर्ड नहीं किया गया था। अगस्त 1795 में मौल्सी हर्स्ट में हुए सर्रे \"बनाम\" इंग्लैंड एकादश के मैच में जॉन टफ्टन को जॉन वेल्स द्वारा एलबीडब्ल्यू (LBW) नियम के तहत आउट किया गया था। हेगार्थ के अनुसार: \"इस मैच में, \"पहली बार\" ऐसा पाया गया कि \"पगबाधा\" को दर्ज किया गया है\" .\"ब्रिशर की मुद्रित स्कोर-पुस्तिका में, इस मैच में मि. जे. टफ्टन को केवल बोल्ड करार दिया गया है, तथा नोट में पगबाधा लिखा गया है। \" \"शुरुआत में, जब कोई भी बल्लेबाज इस तरीके से आउट होता था, तो केवल ऐसा लिखा जाता था कि वह बोल्ड हुआ है और पगबाधा नहीं लिखा जाता था।\"\n\nसंक्षेप में इस नियम का सार यह है:\n\nयदि गेंद बल्लेबाज से टकराती है (उसके बल्ले या बल्ला पकड़ने वाले हाथ को छोड़ कर) जो कि विकेट से टकराने वाली थी, तो उसे एलबीडब्ल्यू (LBW) करार दिया जाता है, \"जब तक कि:\"\n\nध्यान दें: लेग साइड से बाहर पड़ने वाली गेंदों से अभिप्राय यह है कि गेंद का पचास प्रतिशत या इससे अधिक हिस्सा लेग स्टंप के बाहर अवश्य होना चाहिए। इसके अलावा, ऑफ़ स्टंप से बाहर बल्लेबाज से टकराने वाली गेंद का\nपचास प्रतिशत या इससे अधिक हिस्सा ऑफ़ स्टंप की लाइन के बाहर बल्लेबाज से टकराना चाहिए। \n\nअपनी जटिलताओं के बावजूद, कैच एवं बोल्ड के पश्चात् पगबाधा (एलबीडब्ल्यू (LBW)) क्रिकेट में आउट करने का सबसे सामान्य प्रकार है।\n\nएक बल्लेबाज को एलबीडब्ल्यू (LBW) आउट करार देने की शर्तें निम्न हैं:\n\n\nइन स्थितियों की व्याख्या करने के तीन नियम हैं: (गेंद शरीर के किस हिस्से से \"सबसे पहले टकराई है\", केवल इस पर ही विचार किया जाता है; \"टकराने के बाद गेंद कहां जाती है\", यह अप्रासंगिक है; और 'ऑफ़ साइड' तथा 'लेग साइड' की पहचान गेंद खेलते समय बल्लेबाज के खड़े होने की मुद्रा के अनुसार की जाती है, अर्थात जिस समय गेंदबाज दौड़ना शुरू करता है या, न दौड़ने की अवस्था में गेंदबाजी की प्रक्रिया के दौरान.\n\nपांचवीं स्थिति (गेंद सीधी रेखा में टकरानी चाहिए) के अपवाद में अम्पायर का यह निर्णय शामिल होता है कि बल्लेबाज ने गेंद को मारने का प्रयास किया है अथवा नहीं. इस नियम को इसलिए बनाया गया है ताकि बल्लेबाज ऑफ़ स्टंप से बाहर गेंद को सिर्फ पैड पर न खेले, जिससे बल्ले से गेंद टकरा कर कैच देने की संभावना समाप्त हो जाती है। स्पिन गेंदबाजों के खिलाफ एक आम रक्षात्मक रणनीति ऑफ़ स्टंप पर गेंद से बचने के लिए पैड का इस्तेमाल करना है, किन्तु एलबीडब्ल्यू (LBW) नियम का मतलब है कि उनका बल्ला पैड के नजदीक हो, जिससे स्लिप में खड़े क्षेत्ररक्षकों को कैच पकड़ने का मौका मिले, या उनके एलबीडब्ल्यू (LBW) आउट होने की संभावना बने। रिची बैनोड जैसे कुछ समीक्षकों ने सुझाया है कि एलबीडब्ल्यू (LBW) नियम को कुछ इस प्रकार बदलना चाहिए कि लेग स्टंप से थोड़ी बाहर टप्पा पड़ने पर भी बल्लेबाज को आउट करार दिया जा सके, जिससे लेगस्पिनरों को मदद मिलेगी और नकारात्मक पैड-प्ले (पैड से गेंद रोकना) से बचा जा सकेगा.\n\nएलबीडब्ल्यू (LBW) नियम की समीक्षा हमेशा गेंदबाज के छोर पर खड़े अंपायर द्वारा की जाती है। अगर क्षेत्ररक्षण करने वाली टीम का मानना ​​है कि एक बल्लेबाज एलबीडब्ल्यू (LBW) आउट हो सकता है, तो उन्हें निर्णय के लिए अंपायर से अनुरोध करना चाहिए। \n\nगेंद, जिससे बल्लेबाज तक पहुंचने में आधे सैकंड का समय लगता है, के लिए सभी एलबीडब्ल्यू (LBW) स्थितियों का मूल्यांकन किया जाना चाहिए। नियमों के अन्य पहलुओं के रूप में, बल्लेबाज को हमेशा किसी भी संदेह का लाभ दिया जाता है, इसलिए, यदि अंपायर संतुष्ट नहीं है, तो अनुरोध को ठुकरा दिया जाएगा.\nउदाहरण के रूप में यदि गेंद के बल्लेबाज से टकराने से पहले बल्लेबाज एक कदम आगे बढ़ जाता है। हो सकता है गेंद आगे चल कर विकेट से टकरा जाती, किन्तु एक अम्पायर के लिए इस बारे में सुनिश्चित होना बहुत मुश्किल है क्योंकि बल्लेबाज की टांग से टकराते समय गेंद विकेट से 1.5-2 मीटर की दूरी पर होगी। \n\nटेलीविजन रिप्ले के माध्यम से अब यह बताना सरल हो गया है कि एलबीडब्ल्यू (LBW) की सभी शर्तों को पूरा किया गया था या नहीं और इसलिए कुछ लोग शिकायत करते हैं कि एक अंपायर ने बल्लेबाज को गलत तरीके से खेल जारी रखने के लिए कहा या उसे गलत तरीके से आउट करार दे दिया। हालांकि अंपायर द्वारा किसी बल्लेबाज को आउट देने से पहले इस बारे में सुनिश्चित होना चाहिए कि वह आउट है कि नहीं और चूंकि उनके पास टीवी रीप्ले जैसी कोई सुविधा नहीं होती, अतः अंपायर का निर्णय आमतौर पर उचित होता है। अधिकांश खिलाडी और कमेंटेटर इस निर्णय को स्वीकार करते हैं और अंपायरों की आलोचना बहुत कम होती है।\n\nयकीनन एलबीडब्ल्यू (LBW) का निर्णय अंपायरों द्वारा किए जाने वाले निर्णयों में से सबसे कठिन है और यह दर्शकों के बीच टिप्पणी और विवाद का कारण हो सकता है। हाल के वर्षों में, क्रिकेट में बढ़ते दबाव और दांव पर लगे पैसों के कारण कई लोग अनिश्चित मामलों में कैमरों की भूमिका को बढ़ाने और हॉक-आई जैसी सिमुलेशन तकनीक के प्रयोग पर जोर दे रहे हैं।\n\nफिलहाल, एलबीडब्ल्यू (LBW) एक ऐसा निर्णय है जो केवल मैदान पर खड़े अम्पायर द्वारा लिया जाता है। तथापि बदलाव की हवा चल पड़ी है: सितंबर 2005 में, अंतरराष्ट्रीय क्रिकेट परिषद (आईसीसी) ने अंपायरों द्वारा टेलीविजन रीप्ले के माध्यम से निर्णय लेने में सहायता करने के लिए एक परीक्षण को अधिकृत किया। (नीचे बाहरी लिंक देखें)। \n\nयह ध्यान देने योग्य है कि यदि गेंद पहले पैड से टकराती है और फिर बल्ले से टकराती है (तथाकथित पैड-बैट), तो बल्लेबाज को एलबीडब्ल्यू (LBW) आउट घोषित किया जा सकता है लेकिन यदि बल्लेबाज गेंद को बल्ले से मारता है तथा इसके बाद गेंद उसके पैड से टकराती है (जिसे बैट-पैड कहा जाता है), तो बल्लेबाज को उस मामले में आउट घोषित नहीं किया जा सकता है। हालांकि, दोनों ही मामलों में, एक बल्लेबाज द्वारा कैच आउट होने का खतरा बना रहता है क्योंकि गेंद अपेक्षाकृत धीमी गति से उछल कर नजदीकी क्षेत्ररक्षक (जैसे कि सिली मिड ऑन) द्वारा लपकी जा सकती है।\n\nयदि गेंद बिना टप्पा खाए बल्लेबाज से टकराए (अर्थात पिच पर न टकराए), तो उस स्थिति में गेंद के टप्पा पड़ने के बाद के किसी भी संभावित विचलन को अनदेखा करते हुए अम्पायर को गेंद की गति एवं उछाल द्वारा इसकी दिशा का अनुमान लगाना पड़ता है। हालांकि गेंद विकेट से टकराएगी या नहीं, यह निर्धारित करने से पहले अम्पायर गेंद के स्विंग या प्रवाह को ध्यान में रख सकता है। अगर गेंद स्विंग कर रही है तो अम्पायर को यह अनुमान लगाने की अनुमति है कि गेंद उसी दिशा में स्विंग होगी अथवा नहीं.\n\nएक ग़लतफ़हमी है कि बल्लेबाज उस स्थिति मे एलबीडब्ल्यू (LBW) आउट नहीं हो सकता जब गेंद लेग स्टंप के बाहर टप्पा खाती है। आमतौर पर ऐसा माना जाता है कि लेग स्टंप के बाहर टप्पा खाने वाली गेंद का परिणाम नॉट आउट होगा, तथापि एलबीडब्ल्यू (LBW) कानून के (नियम 36) की सटीक परिभाषा और नो बॉल की वर्तमान परिभाषा (नियम 24) के अनुसार, एक असामान्य परिस्थिति में इसका अपवाद भी है। 24.6 नियम के तहत, एक गेंद को तभी वैध गेंद माना जाएगा अगर यह दो बार (तक) उछले. 36.1 (ख) नियम में कहा गया है कि यदि, \"टप्पा पड़ने से पहले इसे न रोकने पर, गेंद विकेट से विकेट के बीच सीधी रेखा में या बल्लेबाज की ऑफ़ साइड की विकेट से टकराती है\" तो उस स्थिति में बल्लेबाज एलबीडब्ल्यू (LBW) आउट है।\" यहां ध्यान देने योग्य है कि, नियम 36.1 (ख) में लेग साइड का कोई उल्लेख नहीं है, न ही इसमें कहा गया है कि ऐसी स्थिति एक से अधिक बार हो. इस प्रकार एक गेंद जो कि दो बार उछलती (टप्पा खाती) है, का परिणाम एलबीडब्ल्यू (LBW) हो सकता है भले ही उसमे एक टप्पा लेग स्टंप की लाइन से बाहर हो. अंतर्राष्ट्रीय क्रिकेट में आज तक कोई भी बल्लेबाज इस ढंग से आउट नहीं हुआ है।\n\nएलबीडब्ल्यू (LBW) (एन) एक शब्द है जिसका प्रयोग 21 नवम्बर 1934 को मेरिलीबोन क्रिकेट क्लब (एमसीसी) द्वारा बनाये गए पगबाधा नियम में बदलाव का वर्णन करने के लिए किया गया था। 1935 में यह इंग्लैंड में अस्तित्व में आया था, लेकिन ऑस्ट्रेलिया में उच्च स्तर के अधिकारियों द्वारा इसका विरोध किया गया जहां यह 1936/1937 सत्र तक लागू नहीं हो सका था, हालांकि ऑस्ट्रेलिया में 1935/1936 के सत्र के दौरान क्लब मैचों में इसे लागू करने की कोशिश की गई थी।\n\nइस बदलाव के अनुसार \"ऑफ़ स्टंप से बाहर\" टप्पा पड़ने पर भी एलबीडब्ल्यू (LBW) आउट घोषित किया जा सकता है यदि \"विकेट से विकेट के बीच की सीधी रेखा में बल्लेबाज इसे अपने शरीर के किसी हिस्से से\" रोकता है। इससे पहले, सिर्फ गेंदबाज के छोर तथा बल्लेबाज की विकेटों के बीच की सीधी रेखा में पड़ने वाली गेंदों द्वारा ही एलबीडब्ल्यू (LBW) आउट किया जा सकता था।\n\nशब्द \"एलबीडब्ल्यू (LBW) (एन)\" इस तथ्य को संदर्भित करता है कि 1935 से 1937 तक \"विज्डन\" द्वारा प्रकाशित स्कोरकार्डों में नए पगबाधा नियम द्वारा लिए गए विकेट 1935 के पहले के नियमों के विकेटों से अलग दर्शाए गए थे।\n\n1920 एवं 1930 के दशक के दौरान प्रथम श्रेणी क्रिकेट की विशेषता बल्लेबाजों द्वारा गेंदबाजों पर बढ़ता प्रभुत्व था। 1926/1927 में एमसीजी (MCG) पर न्यू साउथ वेल्स के खिलाफ विक्टोरिया द्वारा 1107 रनों के विश्व रिकॉर्ड के साथ, 1920 के दशक के दौरान ऑस्ट्रेलिया में रन बनाने की दर असाधारण रूप से अधिक थी। 1928 में, काउंटी क्रिकेट में एक विकेट लेने की औसत कीमत 30 रन थी जो 1901 की अपनी पिछली उच्च कीमत 27.5 को पार कर गई थी। एलबीडब्ल्यू (LBW) निर्णय की अनुमति द्वारा रनों की संख्या को रोकने के प्रयास, भले ही बल्लेबाज ने गेंद को खेला हो, को 1929 में आंशिक रूप से सफलता मिली थी, किन्तु 1930 के टेस्ट मैचों के दौरान अत्यधिक उच्च रनसंख्या तथा कई ड्रा मैचों से पता चलता है कि यह केवल क्षणिक प्रभाव ही था तथा 1934 तक इस प्रयोग को समाप्त कर दिया गया।\n\nअधिकारियों के सामने यह स्पष्ट था कि हरबर्ट सटक्लिफ और फिल मीड जैसे अच्छा पैड प्ले (पैड द्वारा गेंद रोकना) खेलने वाले बल्लेबाज उच्च रनसंख्या तथा ड्रा मैचों की बढती संख्या के लिए जिम्मेदार थे। अतः ऑफ़ स्टंप से बाहर पड़ने वाली गेंदों को पैड द्वारा रोकने से बचाने का उद्देश्य न केवल पैड प्ले का मुकाबला करना था बल्कि ऑफ़ स्टंप पर गेंद डालने वाले गेंदबाजों को पुरस्कृत करके तेज़ \"बॉडीलाइन (शरीर की दिशा मे जानबूझ कर गेंद करना)\" गेंदबाजी को हतोत्साहित करना भी था और इसी कारण ऑफ़ साइड में आकर्षक स्ट्रोक खेलने को प्रोत्साहन मिला। 1934 में इसकी अत्यधिक विवेचना हुई और यह आम तौर पर सहमति बनी कि ऑफ़ साइड पर एलबीडब्ल्यू (LBW) नियम का एक विस्तार रक्षात्मक पैड प्ले को कम कर सकता है। हेरोल्ड लारवुड जैसे कुछ लोगों ने ऑफ़ स्टंप से बहार पड़ने वाली किसी भी गेंद पर एलबीडब्ल्यू (LBW) करार दिए जाने की मांग की, भले ही बल्लेबाज के पैर भी ऑफ़ स्टंप से बाहर ही क्यों न हों - जिसे 1970 के बाद से ही कुछ हद तक माना गया है।\n\n\n", "id": "300024", "title": "पगबाधा"}
{"url": "https://hi.wikipedia.org/wiki?curid=300030", "text": "ट्राफलगर स्क्वायर\n\nट्राफलगर स्क्वायर, केन्द्रीय लन्दन, इंग्लैड में स्थित एक चौक है। लन्दन के बीचोंबीच स्थित होने के कारण, यह सैलानियों के लिए आकर्षण का केंद्र है और ब्रिटेन तथा विश्व के प्रसिद्ध चौकस्थलों में से एक है। इसके केंद्र में नेल्सन स्तम्भ है, जो अपने आधार पर स्थित चार शेरों द्वारा सुरक्षित रहता है। इस चौक में प्रतिमाएं और नक्काशीदार मूर्तियां प्रदर्शन के लिए लगी रहती हैं, जिसमे एक चौथा स्तम्भ भी सम्मिलित है जो कि समकालीन कला की कृतियों को प्रदर्शित करता है और उन्हें समय-समय पर बदला भी जाता है। इस चौक का प्रयोग राजनीतिक प्रदर्शनों और सामुदायिक सभाओं के लिए एक स्थल के रूप में भी किया जाता है, जैसे लन्दन में नए साल की पूर्व संध्या का समारोह.\n\nयह नाम बैटल ऑफ ट्राफलगर (1805) की स्मृति में रखा गया है जिसमें नेपोलियन के साथ हुए युद्ध में ब्रिटिश नौसेना ने विजय प्राप्त की थी। वास्तव में इसका नाम \"किंग विलियम द फोर्थ्स स्क्वायर\" रखा जाना था, लेकिन जॉर्ज लेडवेल टेलर ने सुझ्हाव दिया की इसका नाम \"ट्राफलगर स्क्वायर\" रखा जाये.\n\nचौक का उत्तरी क्षेत्र एडवर्ड प्रथम के काल से राजा के घुड़साल के रूप में प्रयोग किया जाता था, जबकि इसका दक्षिणी क्षेत्र मूल चेरिंग क्रॉस था जहां शहर का तट, वेस्टमिन्स्टर से उत्तर की ओर आते हुए व्हाइटहॉल से मिलता था। इन दोनों शहरों का मध्य बिंदु के रूप में चेयरिंग क्रॉस आज तक लन्दन का केंद्र माना जाता है, जहां से सभी स्थानों की दूरियां मापी जाती हैं।\n\n1820 के दशक में द प्रिंस रीजेंट ने भूदृश्य वास्तुकार जॉन नैश को इस क्षेत्र के पुनर्विकास में संलग्न कर दिया। नैश ने चेयरिंग क्रॉस के सुधार के लिए अपनी योजना के अंतर्गत चौक को खाली करवा दिया। इस चौक की वर्तमान वास्तुकला का श्रेय सर चार्ल्स बैरी को जाता है और यह 1845 में पूरी की गयी थी।\n\nट्राफलगर स्क्वायर का स्वामित्व राजपद के अधिकार के अंतर्गत महारानी को प्राप्त है और इसका प्रबंधन ग्रेटर लन्दन अथॉरिटी द्वारा किया जाता है।\n\nइस चौक में एक बड़ा केन्द्रीय क्षेत्र है जो तीन तरफ से सड़क मार्गों द्वारा घिरा है और चौथी ओर से सीढियां हैं जो नैश्नल गैलरी की ओर जाती है। वे सड़कें जो चौक से होकर गुजरती हैं, वे A4 सड़क के एक भाग का निर्माण करती हैं और 2003 से पहले तह यह चौक एकतरफा यातायात प्रणाली से घिरा था। चेरिंग क्रॉस ट्यूब स्टेशन से जुड़े उपमार्ग पैदल चलने वालों को यातायात से बचने का एक मार्ग प्रदान करते हैं। हाल में हुए कार्यों के फलस्वरूप सडकों की चौड़ाई कम हो गयी है और चौक के उत्तरी सिरे का यातायात बंद कर दिया है।\n\nनेल्सन स्तम्भ चौक के केंद्र में स्थित है और सर एडविन लैंडसियर द्वारा बनाये गए कांस्य के चार बड़े शेरों तथा फव्वारों से घिरा है जिसकी डिजाइन सर एडविन लुटिंस द्वारा 1939 में बनायी गयी थी (इनका निर्माण पीटरहेड ग्रेनाइट के दो पूर्व फव्वारों के स्थान पर किया गया था, जो अब कनाडा में वास्काना सेंटर और कन्फेडरेशन पार्क में हैं). इन शेरों की ढलाई मॉरिस सिंगर फाउन्ड्री (ढलाईखाना) में की गयी थी, इसमें जो धातु प्रयोग में लायी गयी थी वह फ़्रांसिसी बेड़े की तोपों के पुनर्चक्रण से प्राप्त की गयी थी। इस स्तम्भ के ऊपर होरेशियो नेल्सन की एक प्रतिमा है जो ट्राफलगर में ब्रिटिश बेड़े का नेतृत्व करने वाले उप-नौसेना अध्यक्ष थे।\n\nयह फव्वारे लॉर्ड जेलिको (पश्चिमी ओर से) और लॉर्ड बीटी (पूर्वी ओर से) के स्मारक हैं, इनमे से जेलिको वरिष्ठ अधिकारी थे।\n\nचौक के उत्तरी सिरे पर नैश्नल गैलरी है और पूर्व में सेंट-मार्टिन-इन-द-फील्ड्स चर्च है। यह चौक एड्मायरैल्टी आर्क \"द्वारा\" द मॉल को दक्षिणपूर्व से जोड़ता है। इसके दक्षिण में व्हाइटहॉल है, पूर्व में स्ट्रैंड और साउथ अफ्रीका हाउस हैं, उत्तर में चेरिंग क्रॉस रोड और पश्चिम में कनाडा हाउस है।\n\nनैश्नल गैलरी के सामने वाले उद्यान में दो मूर्तियां हैं, जेम्स II की मूर्ति प्रवेश पोर्टिको के पश्चिम में है और जॉर्ज वाशिंगटन की मूर्ति पूर्व में है। जॉर्ज वाशिंगटन की मूर्ति, स्टेट ऑफ वर्जीनिया से उपहार के रूप में मिली है जोकि संयुक्त राज्य अमेरिका से आयातित मिट्टी पर खड़ी है। ऐसा वाशिंगटन की उस घोषणा के सम्मान के किया गया था जिसमें उन्होंने कहा था कि वह फिर कभी ब्रिटेन की धरती पर अपने पैर नहीं रखेंगे.\n\n1888 में जनरल चार्ल्स जॉर्ज गौर्डन की मूर्ति भी वहां स्थापित की गयी। 1943 में यह मूर्ति हटा दी गयी, 1953 में इसे विक्टोरिया इम्बैंक्मेंट में पुनः स्थापित किया गया। द्वीतीय विश्व युद्ध के प्रथम सी लॉर्ड एडमिरल कनिंघम की फ्रंटा बेल्स्की द्वारा बनायी गयी अर्धप्रतिमा का अनावरण ट्राफलगर स्क्वायर पर एडिनबर्ग के ड्यूक प्रिंस फिलिप द्वारा 1967 को किया गया था।\n\nयह चौक दर्शनार्थियों और लंदनवासियों दोनों के लिए ही समान रूप से एक सामाजिक और राजनीतिक स्थल बन चुका है, जिसका इतिहास \"राष्ट्रीय नायकों की प्रतिमाओं से आबाद एक खुला मैदान जो देश के सर्वप्रमुख \"राजतान्त्रिक स्थान\" पर है\", के आधार पर विकसित हुआ है, यह तथ्य इतिहासकार रौड्नी मेस द्वारा लिखित है। 1940 में इसकी प्रतीकात्मक महत्ता का प्रदर्शन किया गया था जब एक अपेक्षित जर्मन आक्रमण के बाद नाज़ी एसएस ने नेल्सन स्तम्भ को बर्लिन में स्थानांतरित की गुप्त योजना बनायी थी, जैसा कि \"इफ ब्रिटेन हैड फालेन\" (1972) में नॉरमैन लाँगमेट ने बताया है।\n\nचौक के कोनों में चार स्तम्भ हैं; उत्तरी दिशा के दो खम्भे अश्वारोही प्रतिमाओं के लिए निर्धारित किये गए थे और इसीलिए वह दोनों दक्षिणी स्तंभों की अपेक्षा अधिक चौड़े हैं। इनमें से तीन पर प्रतिमाएं हैं: जॉर्ज IV (उत्तरपूर्व में, 1840 के दशक में), हेनरी हैवलॉक (दक्षिण पूर्व में, 1861, विलियम बेह्नेस द्वारा) और सर चार्ल्स जेम्स नेपियर (दक्षिण पश्चिम में, 1855). पूर्व में लन्दन के मेयर रहे केन लिविन्गस्टोन ने विवादस्पद ढंग से यह इच्छा जाहिर की कि वे दोनों जनरलों के स्थान पर प्रतिमाएं देखना चाहते हैं जिन्हें \"साधारण लंदनवासी जानते हों\".\n\nउत्तर पश्चिम कोने में स्थित चौथा स्तम्भ वास्तव में विलियम IV की प्रतिमा लगाये जाने के लिए निर्धारित किया गया था लेकिन कुछ हद तक विलियम IV के अधिक प्रसिद्द नहीं होने के कारण इस प्रतिमा के लिए कभी कोष एकत्रित नहीं किया गया। तब से ही यह स्तम्भ विभिन्न प्रकार से प्रयोगों में लाया गया है - वर्तमान में इसपर एक विशाल कांच की शीशी में एचएमएस (HMS) विक्ट्री की 1:30 माप की एक प्रतिकृति लगायी गयी है।\n\nजब 1845 में पहली बार यह चौक बनी थी तब फव्वारे का प्रमुख उद्देश्य सुन्दरता नहीं बल्कि उपलब्ध खुली जगह और राजद्रोही सभाओं की सम्भावना को कम करना था। वास्तव में इस फव्वारे को नैशनल गैलरी के पीछे स्थित एक भाप के इंजन द्वारा ऊर्जा मिलती थी जो भूमि के न्द्र स्थित बहते हुए कुएं से ऊर्जा प्राप्त करता था। हालांकि, साधारण मत यह था कि इंजन को पर्याप्त ऊर्जा नहीं मिल पाती है इसलिए 1930 के दशक के पूर्वार्द्ध में यह निर्णय लिया गया कि उसके स्थान पर ईंट के बेसिन और एक नया पम्प लगाया जायेगा. लगभग 50,000 पाउंड की लागत से फव्वारे के स्थान पर सर एडविन लुटिंस के डिजाइन प्रतिस्पथित किये गए और पुराने फव्वारे को दानियों को बेच दिया गया और वह कनाडा को दिया गया एक उपहार हो गया जिसे अंततः ओटावा और रेजिना में लगाया गया, जहां वे आज भी उपयोग में हैं। लुटिंस के डिजाइन अब ग्रेड II में अनुसूचित हैं।\n\nइसके बाद कुछ जीर्णोद्धार आवश्यक हो गया जिसे तक पूरा कर लिया गया। पम्प प्रणाली को प्रतिस्पथित कर दिया गया क्योंकि तीन में से केवल एक पम्प कार्य कर रहा था। नया पम्प की पानी का धार हवा में भेजने में की क्षमता रखता था। एक नयी एलइडी (LED) प्रकाश प्रणाली भी जीर्णोद्धार के दौरान लगायी गयी थी जिससे कि प्रकाश व्यवस्था की लागत घटायी जा सके क्योंकि पुराने अत्यधिक चमकीले बल्बों को प्रतिस्पथित करने की लागत 1,000 पाउंड थी और वे नियमित रूप से ख़राब होते रहते थे। नयी प्रकाश प्रणाली की डिजाइन लन्दन 2012 समर ओलंपिक्स के आधार पर विकसित की गयी है और यह पहली बार फव्वारे पर रंगों के अनेकों विभिन्न संयोजोनो को प्रक्षिप्त करेगी। इसके अतिरिक्त, नयी प्रकाश प्रणाली में बहुत ही कम ऊर्जा की आवश्यकता होती है और यह प्रकाश के कार्बन फुटप्रिंट को 90 प्रतिशत तक घटाती है।\n\nयह चौक अपने वन्य कबूतरों के लिए प्रसिद्ध है और उनको दाने डालना लंदनवासियों और पर्यटकों के बीच एक प्रिय कार्य है। नैश्नल पोर्ट्रेट गैलरी में एलिज़ाबेथ टेलर का 1948 का एक चित्र है जिसमें वह पक्षियों के दाने के साथ खड़ी हैं जिससे कि पक्षी उन्हें घेर लें. पक्षियों की उपस्थिति प्राचीन समय से ही विवाद का विषय रहा है: उनके द्वारा किया गया मलत्याग इमारतों पर गन्दा दिखता है और पत्थरों की नक्काशी को ख़राब करता है और झुण्ड की अधिकतम संख्या जिसका आंकलन किया गया है वह 35,000 है, इसे स्वास्थ्य की दृष्टि से घातक माना जा रहा है। 1996 में, पुलिस ने एक व्यक्ति को हिरासत में ले लिया जिस पर लगभग 1,500 पक्षियों को जाल में फंसा कर किसी अन्य बिचौलिए को बेचने का आरोप था; यह माना जा रहा था कि पक्षियों को खाने के उद्देश्य से जाल में फंसाया गया है।\n\n2005 में, इस चौक में पक्षियों के दाने की बिक्री विवादास्पद रूप से बंद कर दी गयी और कबूतरों को वहां आने से रोकने के लिए अन्य साधनों का प्रयोग किया गया, जिसमें प्रशिक्षित बाजों का प्रयोग भी शामिल था। पक्षियों के समर्थकों - जिसमें सेव द ट्राफलगर स्क्वायर पीजंस शामिल थे - साथ ही साथ कुछ पर्यटक भी शामिल थे जिन्होंने पक्षियों को दाना डालना जारी रखा, लेकिन 2003 में तत्कालीन मेयर, केन लिविंगस्टोन ने चौक के अन्दर कबूतरों कोई दाना डालने पर प्रतिबन्ध लगाने के लिए उपनियम लागू किये। इन उपनियमों के बहुधा उल्लंघन के कारण 2007 को वेस्टमिन्स्टर सिटी काउंसिल द्वारा चौक के उत्तरी चबूतरे के पैदलपथ पर, चौक की पूरी परिधि में, सेंट मार्टिन-इन-द-फील्ड्स चर्च के चारों ओर के क्षेत्र में, नैश्नल गैलरी के ठीक सीध में पड़ने वाली जगह पर, कनाडा हाउस, साउथ अफ्रीका हाउस और द मॉल, चेरिंग क्रॉस रोड व द स्ट्रैंड के कुछ भागों में, पक्षियों को दाना डालने पर प्रतिबन्ध लगाने के लिए कुछ और उपनियम लागू किये गए। अब ट्राफलगार स्क्वायर में कुछ ही पक्षी हैं और अब इसका उपयोग त्योहारों तथा फिल्म कंपनियों द्वारा किराये पर लिए जाने में होता है, इस प्रयोग की शैली ऎसी है कि यह 1990 के दशक में संभव नहीं था।\n\n2003 में चौक के उत्तरी सिरे का पुनर्विकास पूरा हो गया। इस कार्य के अंतर्गत प्रमुख पूर्वाभिमुख सड़क को हमेशा के लिए बंद कर दिया गया - इसे शेष चौक के मार्ग से ले जाया गया और दीवार के कुछ हिस्से को नष्ट किया गया तथा चौड़ी सीढ़ियों का निर्माण किया गया। इस निर्माण में, विकलांग लोगों के पहुंचने के लिए, सार्वजनिक शौचालय और एक छोटे से कैफे के लिए दो सैक्सन सीज़र लिफ्ट भी शामिल हैं। चौड़ी सीडियों की योजना पर काफी समय से विचार चल रहा था, यहां तक कि चौक की मूल योजना में भी इस पर विचार किया गया था। नयी सीढ़ियां नैश्नल गैलरी के सामने एक विशाल छत पर या पियाज्ज़ा तक ले जाती हैं, जहां पहले एक सड़क थी। पहले चौक तथा नैश्नल गैलरी के बीच आवागमन दो व्यस्त क्रौसिंगों के द्वारा होता था जोकि चौक के उत्तर पूर्व और उत्तर पश्चिम कोनों पर स्थित थीं। पैदलपथ निर्माण की योजना को, सड़क को उपयोग करने वालों और पैदल चलने वालों, दोनों के द्वारा किये गए विरोध के फलस्वरूप आगे बढ़ाया गया, जो इस बात के लिए चिंतित थे कि यातायात के पथांतरण से लन्दन में किसी और स्थान पर अधिक भीड़ होने लगेगी. हालांकि, यह नहीं प्रतीत होता कि ऐसा वास्तव में हुआ; लन्दन कंजेशन चार्ज के कारण यातायात में कमी इसका एक कारण हो सकता है।\n\nकई वर्षों तक, नए वर्ष के आरम्भ को मनाने वाले मौजी लोग नागरिक समारोह की व्यवस्था नही हो पाने के बावजूद भी इस चौक पर एकत्र हो जाते थे। चौक में आधिकारिक कार्यक्रमों के अधिक न मनाये जाने के लिए कुछ हद तक कारण यह था कि अधिकारियों का ऐसा मानना था कि सक्रीय रूप से और अधिक पार्टी मनाने वालों को प्रोत्साहित करने से इस क्षेत्र में भीड़भाड़ और भी बढ़ जायेगी.\n\n2005 से, लन्दन आई और चौक के समीप थेम्स के दक्षिणी किनारे पर की जाने वाली आतिशबाजी दर्शकों को नए वर्ष का ज़ोरदार स्वागत करने का अवसर देती है।\n\nविक्ट्री इन यूरोप डे (VE DAY) 1945 को हुआ था, यह वह तारीख़ थी जब द्वीतीय विश्व युद्ध के दौरान मित्र राष्ट्रों ने औपचारिक रूप से नाज़ी जर्मनी की हार और एडोल्फ हिटलर के थर्ड रेक (तीसरा जर्मन राज्य) के अंत का जश्न मनाया था। ट्राफलगर स्क्वायर उन लोगों की भीड़ से भर गया था जो सर विंस्टन चर्चिल द्वारा युद्ध समाप्ति की औपचारिक घोषणा सुनना चाहते थे। ट्राफलगर स्क्वायर का प्रयोग संपूर्ण देश से आने वाले लोगों द्वारा एक समारोह स्थल के रूप में भी किया जाता था। 2005 को वीई (VE) डे की साठवीं वर्षगांठ मनाने के लिए बीबीसी (BBC) (BBC) ने इमॉन होम्स और नताशा कैपिलिंस्की द्वारा एक संगीत समारोह का आयोजन किया।\n\n1947 से प्रतिवर्ष ट्राफलगर स्क्वायर पर एक क्रिसमस समारोह होता है। नॉर्वे की राजधानी ओस्लो द्वारा एक नॉर्वे स्प्रूस (प्रसरल वृक्ष) (या कभी-कभी फर वृक्ष) लन्दन के क्रिसमस वृक्ष हेतु उपहार के तौर पर दिया जाता है, यह विश्व युद्ध II में ब्रिटेन के सहयोग के प्रति आभार के एक संकेत के रूप में दिया जाता है। (युद्ध में साधरण समर्थन के अतिरिक्त, नॉर्वे के राजकुमार ओलाव, साथ ही साथ देश की सरकार भी, संपूर्ण विश्व युद्ध II के दौरान लन्दन में निर्वासित होकर रह रही थी।) परंपरा के एक हिस्से के रूप में, वेस्टमिन्स्टर के लॉर्ड मेयर इस वृक्ष के काटे जाने के कार्यक्रम में हिस्सा लेने के लिए शरद ऋतु के अंत में ओस्लो का भ्रमण करते हैं और ओस्लो के मेयर क्रिसमस समारोह पर इस वृक्ष को प्रकाशित करने के लिए लन्दन आते हैं।\n\nनिर्माण के समय से ही, ट्राफलगर स्क्वायर राजनीतिक प्रदर्शनों का एक स्थल रहा है, हालांकि अधिकारियों ने प्रायः ही इस पर प्रतिबन्ध लगाने का प्रयास किया है। 1939 में कथित रूप से फव्वारों को उनकी वर्तमान माप पर लगवाया गया था जिससे कि यहां पर भीड़ एकत्र होने की संभावनाओं को कम किया जा सके, जबकि मूल योजना में फव्वारे नहीं शामिल थे।\n\nइस वर्ष के मार्च माह तक नेल्सन स्तम्भ खुल गया, अधिकारियों ने वहां पर चार्टिस्ट सभाओं पर प्रतिबन्ध लगाना शुरू कर दिया। राजनीतिक रैलियों पर आम प्रतिबन्ध 1880 के दशक तक प्रभावी रहा, जब उद्भवित श्रम आन्दोलन ने, मुख्यतः सोशल डेमोक्रेटिक फेडरेशन ने, यहां पर विरोध प्रदर्शन प्रारंभ कर दिया।\n\n\"ब्लैक मंडे\" ( 1886) को, प्रदर्शनकारियों ने बेरोजगारी के विरोध में रैली निकली; जिसके फलस्वरूप पाल मॉल में दंगा भड़क गया। 1887 को एक इससे भी बड़ा दंगा इस चौक पर घटित हुआ (जिसे \"ब्लडी सन्डे\" कहते हैं).\n\nआधुनिक काल में महत्त्वपूर्ण प्रदर्शनों में से एक इसी चौक पर 1961 को 100 लोगों की समिति द्वारा घटित हुआ था जिसमें दार्शनिक बर्ट्रैंड रसेल भी शामिल थे। प्रदर्शनकारी युद्ध और परमाणु हथियारों के विरोध में शांति के लिए रैली कर रहे थे।\n\n1980 के संपूर्ण दशक में, साउथ अफ्रीका हाउस के बाहर निरंतर रंगभेद विरोधी प्रदर्शन किये गए। हाल ही में, इस चौक पर पोल टैक्स दंगे (1990) और अफगानिस्तान की लड़ाई तथा ईराक की लड़ाई के विरोध में प्रदर्शन किये गए थे।\n\nदिसंबर 2009 को, कैम्प फॉर क्लाइमेट एक्शन के प्रतिभागियों ने दो सप्ताहों के लिए चौक पर कब्ज़ा कर लिया जिसके अंतर्गत पर्यावरण परिवर्तन पर यूएन (UN) सम्मलेन कोपेनहेगन में की गयी। सम्मलेन के दौरान इसे पर्यावरण परिवर्तन पर प्रत्यक्ष कार्यवाही के लिए ब्रिटेन का सञ्चालन केंद्र बना दिया गया और इसके फलस्वरूप अनेकों कार्यवाहियों और प्रदर्शनों का जन्म हुआ।\n\n27 मार्च 2011 को। चौक पर उन प्रदर्शनकारियों द्वारा कब्ज़ा कर लिया गया जो ब्रिटेन के बजट और इसके द्वारा प्रस्तावित बजट कटौतियों के विरोध में प्रदर्शन कर रहे थे। हालांकि रात्रि के दौरान, अवस्था हिंसात्मक हो जाती थी क्योंकि दंगा पुलिस और प्रदर्शकारियों के प्रसार समूह ने चौक के काफी हिस्सों को नष्ट कर दिया। \n\n21 जून 2002 को, इस चौक में 12,000 लोग एक विशाल वीडियो परदे पर, जो विशेषतः इसी अवसर के लिए लगवाया गया था, ब्राज़ील के विरुद्ध इंग्लैण्ड की राष्ट्रीय फुटबॉल टीम का विश्व कप क्वार्टर फाइनल देखने के लिए जमा हुए.\n\nइक्कीसवीं शताब्दी के उत्तरार्ध में ही ट्राफलगर स्क्वायर विजय जुलूस का चरमस्थल बन चुका था। इंग्लैण्ड की राष्ट्रीय रग्बी यूनियन टीम द्वारा 2003 को इसका प्रयोग 2003 रग्बी वर्ल्ड कप की जीत का जश्न मानाने के लिए किया गया और फिर 2005 को द एशेज़ में ऑस्ट्रेलिया की राष्ट्रीय क्रिकेट टीम के विरुद्ध इंग्लैण्ड की राष्ट्रीय क्रिकेट टीम की जीत का जश्न भी यहीं पर मनाया गया।\n\n6 जुलाई 2005 को ट्राफलगर स्क्वायर इस सूचना का उद्घोषणा स्थल बना कि लन्दन ने 2012 समर ओलंपिक्स की मेज़बानी करने की बोली जीत ली है।\n\n2007 में, टूर डे फ़्रांस का शुभारम्भ ट्राफलगर स्क्वायर से हुआ।\n\nसामान्य लन्दन का दृश्य प्रस्तुत करने वाले स्थान के रूप में ट्राफलगर स्क्वायर का प्रयोग फिल्मों में अधिकांशतः किया जाता है (बिग बेन के एक विकल्प के रूप में) या ब्रिटेन के दृश्यों के लिए इसका प्रयोग सामान्यतया कम ही किया जाता है। 1960 के दशक के उत्तरार्ध में स्विन्गिंग लन्दन एरा के दौरान इसे फिल्मों और टेलीविज़न में प्रमुख रूप से दिखाया गया, इन फिल्मों में \"द एवेंजर्स\", \"कैसिनो रॉयल\", \"डॉक्टर हू\", \"द इपक्रेस फ़ाइल\" और \"मैन इन ए सूटकेस\" शामिल थीं।\n\nबीबीसी (BBC) की हास्य श्रंखला \"मॉन्टी पाईथंस फ़्लाइंग सर्कस\" के दो हास्य नाटकों के कुछ भागों में भी ट्राफलगर स्क्वायर को दिखाया गया है। स्केच, \"कलेक्टिंग बर्डवाचर्स एग\" के क्रम में, पीले भूरे बरसाती कोट पहने अनेक लोग प्रसिद्ध कबूतरों पर हंसते हुए चौक के चारों ओर घूमते हैं। स्केच, \"ओलम्पिक हाइड एंड सीक\" भी यहीं से प्रारंभ होता है। इस स्केच में ग्राहम चैपमैन ब्रिटिश प्रतिभागी डाउन रॉबर्ट्स के रूप में हैं और टेरी जोन्स फ्रैंसिस्को ह्युरौन के रूप में हैं जो पैरागुए से है और एक प्रतियोगिता में रॉबर्ट्स के प्रतिद्वंदी हैं, इस प्रतियोगिता का अंत 11 से भी अधिक वर्षों के बाद बराबरी पर होता है। चैपमैन स्केच की शुरुआत में लॉर्ड नेल्सन स्तम्भ के पास से एक टैक्सी लेते हैं। ट्राफलगर स्क्वायर टेरी गिलियम के कई एनिमेशन में कार्टून के रूप में दिखायी पड़ता है।\n\nट्राफलगार स्क्वायर \"वी फॉर वेंडेटा\" के हास्य संस्करण में उस स्थान के रूप में दिखाया गया है जहां V's सेना का सामना करते हैं और संख्या में अधिक होने के कारण (और वास्तविक वी के कारनामों से) एक भी फायर किये बगैर ही उन्हें हरा देते हैं।\n\nलन्दन और मॉस्को दोनों ही स्थानों पर ट्राफलगर स्क्वायर का प्रयोग शतरंज प्रतियोगिता के स्थल के रूप में किया जाता था, जहां बर्फ से मोहरे और प्यादे बनाये जाते थे, इनमें से कुछ इन दोनों शहरों के ऐतिहासिक स्थलों से मेल करते थे।\n\nयह चौक 2007 को विश्व कीर्तिमान के सफल प्रयास \"वर्ल्ड्स लार्जेस्ट कोकोनट ऑर्केस्ट्रा\" का भी कार्यक्रम स्थल रहा है। यह कीर्तिमान सेंट जॉर्ज दिवस को बनाया गया था और इसके बाद \"मॉन्टी पाईथन एंड द होली ग्रेल\" का प्रथम प्रदर्शन किया गया था। विश्व कीर्तिमान के इस प्रयास को फिल्मों में नारियल के प्रयोग और मंच प्रस्तुति \"स्पामलौट\" के साथ जोड़ा गया।\n\nमई 2007 में लन्दन के अधिकारियों द्वारा शहर में \"हरित क्षेत्र\" को प्रोत्साहित करने के अभियान के तहत इस चौक को दो दिनों के लिए 2,000 वर्ग मीटर केव क्षेत्र में हरी घास बिछा दी गयी।\n\nजुलाई 2007 में इस चौक पर ग्रेट ब्रिटेन की ओर से पाकिस्तान की स्वतंत्रता की साठवीं वर्षगांठ पर एक जुलूस और संगीत कार्यक्रम का आयोजन किया गया था। इस कार्यक्रम में अनेकों प्रसिद्ध खेल तथा नामी गिरामी हस्तियों के द्वारा प्रदर्शन और पाकिस्तानी विरासत और संस्कृति की अनेकों प्रदर्शनियां शामिल की गयी थीं। यह प्रमुख रूप से ब्रिटिश पाकस्तानियों की अब तक की सबसे बड़ी सभा थी। इसका सीधा प्रसारण जियो टीवी पर किया गया था जो निजी पाकिस्तान टेलीविज़न और पाकिस्तानी उच्चायोग का प्रसारण है।\n\nप्रतिवर्ष ट्राफलगर की लड़ाई () की वर्षगांठ पर, सी कैडेट कॉर्प्स ट्राफलगर में एडमिरल लॉर्ड नेल्सन और स्पेन तथा फ़्रांस के संयुक्त बड़े पर ब्रिटिश जीत के सम्मान में एक जुलूस निकालता है। सी कैडेट कॉर्प्स का क्षेत्र 7, 24 कैडेट वाली प्लाटून द्वारा दर्शाया जाता है जिसमें 12 पुरुष कैडेट और 12 महिला कैडेट होती हैं। ये पूर्वी क्षेत्र, लन्दन क्षेत्र, दक्षिणी क्षेत्र, दक्षिणपश्चिम क्षेत्र, उत्तरपश्चिम क्षेत्र, उत्तरी क्षेत्र और नौसेना के कैडेट का प्रतिनिधित्व करते हैं। द नैश्नल सी कैडेट बैंड भी जुलूस निकालता है तथा गार्ड और कलर पार्टी भी ऐसा ही करते हैं।\n\nनिकटतम भूमिगत लन्दन स्टेशन:\n\nट्राफलगर स्क्वायर से जाने वाले बस मार्ग:\n\nप्रचलित ब्रिटिश आम रास्ते के से पहले, ब्रिजटाउन, बार्बाडोस में नैश्नल हीरोज़ स्क्वायर का वास्तविक नाम 1813 में, ट्राफलगर स्क्वायर रखा गया था, यहां एडमिरल होरेशियो नेल्सन की एक अन्य मूर्ति लगायी गयी थी। इसका नाम 1999 में बदला गया।\n\nबर्रे, मेसाचुसेट्स में भी एक ट्राफलगार स्क्वायर है।\n\nन्यू जीलैंड में लोअर हट शहर में, वाटरलू के बाहरी भाग में, वाटरलू इंटरचेंज रेलवे स्टेशन के सामने भी एक ट्राफलगर स्क्वायर है, जो एक विशाल महानगरीय केंद्र है।\n\n\n\n\n", "id": "300030", "title": "ट्राफलगर स्क्वायर"}
{"url": "https://hi.wikipedia.org/wiki?curid=300031", "text": "हॉक-आई\n\nहॉक-आई एक जटिल कंप्यूटर प्रणाली है जिसका प्रयोग क्रिकेट, टेनिस तथा अन्य खेलों में गेंद के पथ को अंकित करने व सांख्यिकी के आधार पर इसके आगे के पथ को चालित छवि के रूप में दर्शाने के लिए किया जाता है. टेनिस जैसे कुछ खेलों में अब यह निर्णय प्रक्रिया का भाग है. क्रिकेट में कुछ मामलों में इसका इस्तेमाल किसी गेंद के आगामी मार्ग का अनुमान लगाने के लिए किया जाता है. इसका विकास रोमसे के रोके मनोर रिसर्च लिमिटेड, हैम्पशायर, ब्रिटेन के इंजीनियरों द्वारा 2001 में किया गया था. डॉ॰ पॉल हॉकिन्स और डेविड शेरी द्वारा ब्रिटेन में इसके पेटेंट के लिए आवेदन किया गया था पर फिर इसे वापस ले लिया गया था. बाद में, यह प्रौद्योगिकी एक अलग कंपनी हॉक-आई इनोवेशंस लिमिटेड के पास चली गयी जो टेलिविज़न निर्माण कंपनी सनसेट + वाइन का संयुक्त उपक्रम थी और जिसे मार्च 2011 में सोनी द्वारा एकमुश्त खरीद लिया गया था.\n\nसभी हॉक-आई प्रणालियां खेल के स्थान के समीप अलग-अलग स्थानों पर लगाए गए कम से कम चार तीव्र गति वीडियो कैमरों से प्राप्त दृष्यिक छवियों तथा सामयिक डेटा का प्रयोग करते हुए ट्राएन्ग्युलेशन सिद्धांतों पर आधारित होती हैं. इनसे प्राप्त वीडियो फीड को यह प्रणाली तेजी से उच्च गति के वीडियो प्रोसेसरों तथा बॉल ट्रैकर की सहायता से संसाधित करती है. डेटा स्टोर में खेल के क्षेत्र का मॉडल पहले से संचित कर रखा जाता है तथा इसमें खेल के नियम भी शामिल रहते हैं. \n\nप्रत्येक कैमरे से भेजे गए प्रत्येक फ्रेम में, यह प्रणाली बॉल की छवि से सम्बंधित पिक्सलों के समूह को पहचान लेती है. इसके पश्चात प्रत्येक फ्रेम के लिए बॉल की त्रिआयामी स्थिति की गणना की जाती है जो कि कम से कम दो अलग कैमरों से एक ही समय में प्राप्त छवियों के आधार पर की जाती है. इसके बाद आने वाले फ्रेमों से गेंद की गति के पथ का निर्माण किया जाता है. यह गेंद की उड़ान के पथ का \"पूर्वानुमान\" भी करते है तथा डेटाबेस में पहले से संचित खेल के क्षेत्र में किस वस्तु से गेंद टकराएगी यह भी बताती है. यह प्रणाली इन टकरावों का अध्ययन करके खेल के नियमों के उल्लंघन के विषय में भी बता सकती है.\n\nयह प्रणाली गेंद तथा खेल के क्षेत्र की ग्राफिक छवि उत्पन्न करती है, जिसका अर्थ यह होता है कि यह सूचना लगभग वास्तविक समय में निर्णायकों, टेलिविज़न दर्शकों तथा प्रशिक्षक कर्मचारियों को उपलब्ध कराई जा सकती है.\n\nशुद्ध ट्रैकिंग प्रणाली एक बैक-एंड डेटाबेस तथा आर्काइविंग क्षमता से जुडी रहती है ताकि किसी विशेष खिलाड़ी, खेल, गेंदों की तुलना आदि के लिए प्रवृत्ति तथा आंकड़े निकाले जा सकें.\n\nसारी प्रौद्योगिकी तथा बौद्धिक संपदा को एक अलग कंपनी, विनचेस्टर, हैम्पशायर स्थित हॉक-आई इनोवेशन्स लिमिटेड की संपदा बना दिया गया. \n\nजून 14, 2006 को, विज्डन समूह की प्रेरणा से निवेशकों के एक समूह ने इस कंपनी को खरीद लिया, इनमें मार्क गेटी भी शामिल थे जो संयुक्त राज्य अमेरिका के एक धनवान परिवार तथा व्यापारिक घराने से थे. यह अधिग्रहण क्रिकेट में विज्डन समूह की उपस्थिति को सुदृढ़ करने तथा इसे टेनिस तथा अन्य अंतर्राष्ट्रीय खेलों में प्रवेश दिलाने के लिए किया गया था, उस समय हॉक-आई बास्केट -बॉल के लिए एक प्रणाली लागू करवाने पर काम कर रहा था. हॉक-आई की वेबसाइट के अनुसार, यह प्रणाली टेलिविज़न पर दिखाई जाने वाली सामग्री से कहीं अधिक डेटा का सृजन करती है, जिसे इंटरनेट पर आसानी से देखा जा सकता है.\n\nसितम्बर 2010 में बिक्री के लिए तैयार, इसे विशाल जापानी इलेक्ट्रौनिक कंपनी सोनी द्वारा मार्च 2011 में सम्पूर्ण इकाई के रूप में खरीद लिया गया.\nइस प्रौद्योगिकी का प्रथम प्रयोग चैनल 4 के द्वारा 21 मई 2001 को लॉर्ड्स क्रिकेट ग्राउंड में इंग्लैंड तथा पाकिस्तान के बीच खेले गए टेस्ट मैच में किया गया था. यह मुख्य रूप से अधिकांश टेलीविजन नेटवर्कों द्वारा उड़ान के दौरान गेंद की दिशा का पता लगाने के लिए प्रयोग की जाती है. 2008/2009 की सर्दियों के मौसम में आईसीसी ने एक रेफरल प्रणाली का परीक्षण किया जहाँ हॉक-आई का प्रयोग किसी टीम के किसी एलबीडब्ल्यू के निर्णय से असहमत होने की दशा में तीसरे अम्पायर के विचारार्थ भेजने के लिए किया गया था. तीसरा अंपायर गेंद के बल्लेबाज से टकराने तक तो देख पाता था परन्तु टकराने के बाद गेंद की अनुमानित दिशा कैसी होनी चाहिए थी, यह नहीं देख पाता था.\n\nक्रिकेट प्रसारण में इसका प्रमुख उपयोग लेग बिफोर विकेट निर्णय के विश्लेषण के लिए किया जाता है, जहां गेंद के गति पथ को आगे बढ़ा कर यह पता लगाया जाता है कि बल्लेबाज के पैर से टकराने के पश्चात क्या यह स्टंप से टकरा पाती अथवा नहीं. लेग बिफोर विकेट निर्णय के लिए परंपरागत स्लो मोशन अथवा हॉक-आई का प्रयोग करते हुए, तीसरे अंपायर से परामर्श करने की, क्रिकेट में वर्तमान में अनुमति नहीं दी गयी है क्योकि क्रिकेट में इसकी सटीकता के विषय में अभी संशय है.\n\nगेंदबाजी की गति के इसके रियल-टाइम कवरेज के कारण, इन प्रणालियों का प्रयोग गेंदबाज द्वारा गेंद फेंकने के स्वरुप, जिसमें गेंद की लाइन व लेंथ अथवा स्विंग/टर्न भी शामिल हैं, को दर्शाने के लिए भी किया जाता है. किसी ओवर के समाप्त होने पर सभी छह गेंदों को एक साथ दिखा कर गेंदबाज द्वारा किये गए परिवर्तनों, जैसे धीमी गेंद, बाउंसर व लेग कटर आदि, को दर्शाया जाता है. किसी गेंदबाज का पूरा रिकार्ड भी किसी मैच के दौरान दिखाया जा सकता है.\n\nबल्लेबाजों को भी हॉक-आईके विश्लेषण से लाभ होता है, जिन गेंदों पर उसने रन बनाये, उनका विश्लेषण भी दिखलाया जा सकता है. ये अक्सर एक बल्लेबाज के 2-डी छायाचित्र के रूप में तथा गेंदों को रंग-कूटंकित बिन्दुओं के रूप में दिखाए जाते हैं. सटीक स्थान जहां गेंद जमीन पर टकराई अथवा गेंदबाज के हाथ से निकलने पर गेंद की गति (बल्लेबाज की प्रतिक्रिया का समय मापने के लिए) आदि ऐसी जानकारियां हैं जिनका प्रयोग मैच के बाद के विश्लेषण के लिए किया जा सकता है.\n\n2004 के यूएस ओपन में सेरेना विलियम्स की जेनिफर कैप्रियाती के द्वारा पराजय प्राप्त करने वाले मैच में विलियम द्वारा कुछ निर्णयों पर विरोध व्यक्त किया गया था, टीवी रिप्ले ने दर्शाया कि उनमें से कुछ वास्तव में गलत थे. हालांकि उन निर्णयों को पलटा नहीं गया, परन्तु मुख्य अम्पायर मरियाना अल्वेस को इस टूर्नामेंट तथा इसके बाद होने यूएस ओपेंस से बर्खास्त कर दिया गया. इन त्रुटियों के कारण ही लाइन कालिंग असिस्टेंस के विषय में चर्चा होने लगी, विशेष रूप से ऑटो-रेफ प्रणाली के रूप में, जिसे यूएस ओपन के द्वारा उस समय परखा जा रहा था तथा इसे बहुत सही पाया गया था.\n\n2005 के अंत तक हॉक-आई का न्यूयॉर्क सिटी में इंटरनेशनल टेनिस फेडरेशन (आईटीएफ (ITF)) के द्वारा परीक्षण किया गया था और इसे पेशेवर प्रयोग के लिए पारित किया गया था. हॉक-आई के अनुसार न्यूयॉर्क में हुए परीक्षणों में 80 शॉटों को आईटीएफ के उच्च-गति वाले कैमरों से मापा गया था, यह एक उपकरण था जो मैककैम (MacCAM) जैसा ही था.इस प्रणाली के प्रारंभिक परीक्षणों के दौरान ऑस्ट्रेलिया में एक प्रदर्शन टेनिस टूर्नामेंट खेला गया (जिसे स्थानीय टीवी पर दिखाया गया), इस मैच में एक घटना हुई जिसमें गेंद को दिखाया गया \"आउट\" जबकि साथ ही शब्द प्रदर्शित हुआ \"इन\". इसको एक त्रुटि माना गया, टेनिस गेंद का चित्रमय प्रदर्शन वृत्त के रूप में था, जिसे दीर्घवृत्त के रूप में होना चाहिए था. इसको फ़ौरन सही कर लिया गया.\n\nहॉक-आई का प्रयोग अनेक बड़े टेनिस टूर्नामेंटों के टेलिविज़न प्रसारण में किया गया है, इनमें विम्बलडन, क्वींस में स्टेला आर्टॉइस, ऑस्ट्रेलियन ओपन, डेविस कप व टेनिस मास्टर्स कप शामिल हैं. यूएस ओपन टेनिस चैम्पियनशिप ने घोषणा की कि वे इस प्रौद्योगिकी का 2006 के यूएस ओपन में आधिकारिक प्रयोग करेंगे जिसमें प्रत्येक खिलाड़ी को प्रत्येक सेट में दो चैलेंज प्राप्त होंगे. इसका प्रयोग पौइंट ट्रैकर (PointTracker) नाम के बड़े टेनिस सिम्युलेशन में भी किया जाता है, जिसे आईबीएम (IBM) ने बनाया है.\n\nपर्थ, पश्चिमी ऑस्ट्रेलिया में 2006 का हॉपमैन कप पहला मुख्य टेनिस टूर्नामेंट था जहां खिलाडियों को पौइंट-एंडिंग लाइन काल्स को चुनौती देने की व्यवस्था की गयी थी, जिसे इसके बाद रेफरियों द्वारा हॉक-आई प्रौद्योगिकी का प्रयोग करते हुए पुनरवलोकन किया जाता था. यह गेंद की स्थिति के बारे में जानकारी के लिए कंप्यूटरों को 10 कैमरों से प्राप्त छवियां उपलब्ध कराता था.\n\nमार्च 2006 में, नैसडैक-100 ओपन में हॉक-आई का प्रयोग पहली बार आधिकारिक तौर पर किसी टेनिस टूर इवेंट में किया गया था. इस वर्ष बाद में, यूएस ओपन पहला ग्रैंड स्लैम बना जिसमें इस प्रणाली का उपयोग खिलाड़ियों के लिए लाइन-कालों को चुनौती देने के लिए किया गया.\n\n2007 का ऑस्ट्रेलियाई ओपन 2007 का पहला ग्रैंड स्लैम बना जिसमें प्रत्येक टेनिस खिलाड़ी को 2 गलत चुनौतियां देने की व्यवस्था की गयी, टाईब्रेकर की स्थिति में एक अतिरिक्त चुनौती भी प्राप्त होती थी. किसी एडवांटेज अंतिम सेट की स्थिति में, प्रत्येक 12 गेमों में खिलाड़ी के लिए चुनौतियां पुनः 2 हो जाती थीं, उदाहरण के लिए 6 ऑल, 12 ऑल. कभी-कभी हॉक-आई द्वारा गलत आउटपुट उत्पन्न किये जाने पर विवादों का जन्म हुआ. 2008 में, टेनिस खिलाड़ियों प्रति सेट 3 गलत चुनौतियों की अनुमति दी गई. बची हुई चुनौतियां अगले सेट में प्रयोग नहीं की जा सकती थीं. एक बार एमेली मॉरेस्मो के एक मैच में उसने एक गेंद को चुनौती दी जिसे इन कहा गया था, हॉक-आई ने दर्शाया कि गेंद एक मिमी से भी कम से आउट थी, परन्तु इसके इन होने का निर्नान्य दिया गया. इस प्रकार उस पॉइंट को पुनः खेला गया व मॉरेस्मो को गलत चुनौती नहीं खोनी पड़ी.\n\nहॉक-आई प्रौद्योगिकी का प्रयोग 2007 के दुबई टेनिस चैंपियनशिप में किया गया था जहां कुछ विवाद उत्पन्न हुए थे. पुनः प्राप्त करने की कोशिश कर रहे चैंपियन राफेल नडाल ने आरोप लगाया कि इस प्रणाली ने गलत निर्णय लेते हुए एक आउट गेंद को इन दिखाया जिसकी वजह से वह खेल से बाहर हो गया. अंपायर ने गेंद को आउट करार दिया; मिखाइल यूज्ह्नी ने इस निर्णय को चुनौती दी, हॉक-आई के अनुसार यह 3 मिमी इन थी. बाद में यूज्ह्नी ने कहा कि उसने खुद सोचा कि निशान व्यापक हो सकता है लेकिन फिर प्रौद्योगिकी की उपलब्धता के कारण ऐसी गलती किसी भी लाइन मैन व अम्पायर से हो सकती है. नडाल ने सिर्फ कंधे उचकाये, उसने कहा यह प्रणाली गलत है, गेंद के चिन्ह से देखा जा सकता है कि यह प्रणाली गलत है. हार्ड कोर्ट पर गेंद से बना निशान गेंद के कोर्ट के संपर्क में आने वाले क्षेत्र का भाग था (ऐसा निशान बनाने के लिए कुछ दबाव की आवश्यकता होती है) .\n\n2007 की विम्बलडन टेनिस चैंपियनशिप में भी हॉक-आई का प्रयोग एक आधिकारिक सहायता के रूप में सेंटर कोर्ट व कोर्ट 1 में किया गया था, तथा प्रत्येक टेनिस खिलाड़ी को प्रति सेट 3 गलत चैलेंजेस की अनुमति दी गयी थी. अगर सेट में टाई ब्रेकर हो जाता, तो प्रत्येक खिलाड़ी को एक अतिरिक्त चुनौती प्राप्त होती थी. इसके अतिरिक्त, अंतिम सेट में (महिलाओं अथवा मिश्रित मैचों में तीसरा, पुरुषों के मैच में पांचवा), जिसमें कोई टाई ब्रेक नहीं हो सकता, प्रत्येक खिलाड़ी को खेल का स्कोर 6-6 अथवा 12-12 पहुंचने पर चुनौतियों की संख्या पुनः तीन हो जाती थी. टेमुराज़ गाबेश्विली ने रोजर फेडरर के विरुद्ध पहले चरण के मैच में सेंटर कोर्ट में सर्वप्रथम हॉक-आई चुनौती दी. इसके अतिरिक्त, फाइनल के दौरान राफेल नडाल ने फेडरर के विरुद्ध खेलते हुए, नडाल ने आउट कहे गए एक शॉट को चुनौती दी. हॉक-आई ने गेंद को इन दिखाया, बस लाइन को छूते हुए. इस उलटाव से काफी उत्तेजित फेडरर ने अम्पायर से अनुरोध किया (यह असफल रहा) कि हॉक-आई प्रौद्योगिकी को मैच के शेष भाग में बंद कर दिया जाये.\n\n2009 के ऑस्ट्रेलियाई ओपन के चौथे दौर में रोजर फेडरर तथा थॉमस बरडाइक के मैच के दौरान बरडाइक ने एक आउट कॉल को चुनौती दी. उस समय हॉक-आई प्रणाली संभवतः कोर्ट पर किसी छाया के कारण उपलब्ध नहीं थी. परिणामस्वरुप वास्तविक निर्णय को बनाये रखा गया.\n\n2009 में इंडियन वेल्स मास्टर्स क्वार्टर फाइनल में इवान लुबिकिक एवं एंडी मरे के बीच मैच में, मरे ने एक आउट कॉल को चुनौती दी. हॉक-आई प्रणाली ने संकेत दिया कि गेंद लाइन के केन्द्र पर आई, हालाँकि प्रसारण को पुनः देखने पर यह स्पष्ट रूप से दिख रहा था कि गेंद आउट थी. बाद में यह पता चला कि हॉक-आई प्रणाली ने गेंद को पहली उछाल के स्थान पर दूसरी उछाल से देखा था, जो कि लाइन पर थी. मैच के तुरंत बाद, मरे ने कॉल के लिए लुबिकिक से माफी मांगी और स्वीकार किया है कि पौइंट आउट था.\n\nहॉक-आई प्रणाली को मूल रूप से टीवी प्रसारण के कवरेज के लिए रिप्ले प्रणाली के रूप में विकसित किया गया था. मूल रूप से शुरुआत में यह स्वयं इन अथवा आउट काल नहीं दे पाती थी, सिर्फ ऑटो-रेफ प्रणाली लाइन इन/आउट काल दे पाती थी क्योंकि इसे त्वरित लाइन कालिंग के लिए ही बनाया गया था. दोनों ही प्रणालियों रिप्ले उत्पन्न कर सकती हैं.\n\nहॉक-आई इनोवेशंस की वेबसाइट पर कहा गया है कि यह प्रणाली 3.6 मिमी की औसत त्रुटि के साथ कार्य करती है. एक मानक टेनिस गेंद का व्यास 67 मिमि होता है, इस प्रकार गेंद व्यास के सापेक्ष त्रुटि 5% होती है. यह मोटे तौर पर गेंद पर फ्लफ के बराबर है.\n\nमार्च 2008 तक, अंतर्राष्ट्रीय टेनिस महासंघ (आईटीएफ (ITF)), एसोसिएशन ऑफ टेनिस प्रोफेशनल्स (एटीपी (ATP)), महिला टेनिस एसोसिएशन (डब्ल्यूटीए (WTA)), ग्रैंड स्लैम समिति, तथा कई अन्य व्यक्तिगत टूर्नामेंट हॉक-आई पर परस्पर विरोधी नियमों का प्रयोग कर रहे थे. इसका एक प्रमुख उदाहरण प्रत्येक सेट में खिलाडी को प्राप्त होने वाली चुनौतियों की संख्या थी, जो विभिन्न प्रतियोगिताओं में अलग थी. कुछ टूर्नामेंट एक खिलाड़ी को अधिक त्रुटियों की अनुमति देते थे, खिलाड़ी मैच के दौरान असीमित बार चुनौती दे सकते थे. अन्य टूर्नामेंटों में खिलाड़ियों को दो या तीन प्रति सेट चुनौतियां प्राप्त होती थीं. 19 मार्च 2008 को उपर्लिखित संस्थाओं ने मानकीकृत नियमों की घोषणा की: प्रति सेट तीन असफल चुनौतियां, टाईब्रेक की स्थिति में एक अतिरिक्त चुनौती. नियमों के मानकीकरण के बाद अगला पुरुष एवं महिला टूर 2008 का सोनी एरिक्सन ओपन था जिनमें इन नियमों का पालन हुआ.\n\nएसोसिएशन फुटबॉल में हॉक-आई का प्रयोग प्रस्तावित किया गया है लेकिन अभी तक खेल के प्रमुख संचालकों से सामान्य अनुमोदन प्राप्त नहीं हुआ है. इंग्लैंड के शासी निकाय फुटबॉल एसोसिएशन ने प्रणाली के सम्बन्ध में घोषणा की है कि यह \"फीफा द्वारा निरीक्षण के लिए तैयार है\", परीक्षणों से पता चला है कि गोल-लाइन सम्बन्धी घटना को रेफरी को आधे सेकण्ड के अन्दर दिखाया जा सकता है (आईएफएबी (IFAB), जो खेल के नियमों के लिए शासी निकाय है, का आग्रह है कि गोल की सूचना फ़ौरन दी जाने चाहिए अर्थात पांच सेकण्ड के भीतर).\n\nफीफा के महासचिव जेरोम वाल्के मानते हैं कि हॉक-आई गोल-लाइन प्रौद्योगिकी को लागू किया जायेगा यदि इसके डेवलपर्स सफलता की 100 प्रतिशत गारंटी लें. फुटबॉल के शासी निकाय पूर्व में पिच विवादों के निपटान करने के लिए वीडियो प्रौद्योगिकी का उपयोग करने पर अनिच्छुक रहे हैं. फुटबॉल में हॉक-आई की उपयुक्तता की जांच जारी रखे जाने की उम्मीद है और डॉ॰ पॉल हॉकिन्स, जो इस प्रणाली के अविष्कारक हैं, के अनुसार प्रीमियर लीग में इसका परीक्षण किया जा सकता है. हॉकिन्स कहते हैं, \"हम अगले सप्ताह फीफा से विस्तार में बात करेंगे, पर मुझे लगता है कि यह सकारात्मक होगा\".\n\n2007 की विश्व स्नूकर चैम्पियनशिप में बीबीसी ने टेलीविजन प्रसारण में खिलाड़ी का दृष्टिकोण, विशेष रूप से संभावित स्नूकर को दर्शाने के लिए, हॉक-आई का प्रयोग किया. इसको खिलाड़ी द्वारा इच्छित शॉट्स प्रदर्शित करने के लिए भी प्रयोग किया गया जबकि वास्तविक शॉट गलत हो गया हो. अब इसको बीबीसी द्वारा हर विश्व चैंपियनशिप के साथ ही कुछ अन्य प्रमुख टूर्नामेंट में भी प्रयोग किया जाता है. बीबीसी इस प्रणाली का कई मायनों उपयोग करता है, उदाहरण के लिए वेम्बली में 2009 के मास्टर्स में हॉक-आई ज्यादा से ज्यादा एक या दो बार प्रति फ्रेम इस्तेमाल किया गया. टेनिस के विपरीत, हॉक-आई का प्रयोग स्नूकर में रेफरी के निर्णय की सहायता के लिए कभी नहीं किया गया.\n\nआयरलैंड में, हॉक-आई के लिए गेलिक एथलेटिक एसोसियेशन द्वारा गेलिक फुटबॉल एवं हर्लिंग में प्रयोग पर विचार किया जा रहा है. 2 अप्रैल 2011 को डबलिन के क्रोक पार्क में एक परीक्षण सुनिश्चित किया गया है. डबल हेडर डबलिन एवं डाउन के बीच फुटबॉल तथा डबलिन एवं किल्केनी के बीच हर्लिंग प्रदर्शित करेगा.\n\nहॉक-आई अब दुनिया भर के खेल प्रशंसकों के लिए जिस प्रकार के दृश्य यह क्रिकेट और टेनिस जैसे खेल में लाता है, के लिए परिचित है. हालांकि इस नई तकनीक को अधिकांश भागों में अपनाया गया है, हाल ही में कुछ लोगों द्वारा आलोचना भी की गयी है, विशेष रूप से कुछ विशिष्ट, उच्च प्रोफ़ाइल कॉल के मामलों में. आस्ट्रेलियाई मीडिया क्रिकेट में एंड्रयू सायमंड्स की बल्लेबाजी के समय अनिल कुंबले द्वारा की गयी एक विशेष एलबीडब्ल्यू अपील के विषय में आलोचनात्मक था. हॉक-आई द्वारा दिखाया गया कि गेंद विकेट की और जा रही है, परन्तु नग्न आंखों से यह पूरी तरह बाहर दिख रही थी. 2008 में विम्बलडन फाइनल में नडाल-फेडरर मैच में, आउट गेंद को 1 मिमी से इन कहा गया था, यह त्रुटी विज्ञापित त्रुटि सीमा के अन्दर थी. कुछ टिप्पणीकारों द्वारा प्रणाली की 3.6 मिमी की सान्खियिकी त्रुटि सीमा को बहुत अधिक बताया गया. दूसरों ने उल्लेख किया कि 3.6 मिमी असाधारण रूप से सही है, त्रुटि की इस सीमा को गेंद गति के लिए ही सही माना गया है. प्रसारण में इसका प्रयोग गेंद का प्रक्षेपपथ निकालने के लिए, जबकि यह बल्लेबाज से न टकराई हो, अधिक विश्वसनीय नहीं है, विशेष रूप से ऐसी परिस्थितियों में जबकि सतह की स्थिति इसके आगामी प्रक्षेपपथ को प्रभावित कर सकती हो, अर्थात जब गेंद जमीन से टकराए अथवा एक छोटी उछाल के बाद ही बज्जेबाज तक पहुंच जाए. वर्तमान में, आधिकारिक तौर पर इस प्रणाली को ऐसी परिस्थितियों में उपयोग नहीं किया जाता है, हालांकि यह टेलीविजन प्रसारण और विश्लेषण में प्रयोग की जाती है.\n\n2008 में, एक पियर-समीक्षित जर्नल के एक लेख में ऐसे कई संदेहों को एकत्रित किया गया. लेखकों ने प्रणाली का महत्व स्वीकार किया, लेकिन यह भी कहा कि यह शायद अविश्वसनीय है और सटीक चित्रण में त्रुटि की एक सीमा विफलता की घटनाओं को संदिग्ध बनाती है. लेखकों ने यह भी तर्क दिया कि इसकी सटीकता की सीमा खिलाड़ियों, अधिकारियों, टिप्पणीकारों या दर्शकों के द्वारा स्वीकृत नहीं है, ये वे लोग हैं जो इसको अविवाद्य सत्य मानते हैं. उदाहरण के लिए, उन्होंने तर्क दिया कि हॉक-आई क्रिकेट की गेंद के घुमावदार पथ की भविष्यवाणी करने के लिए कठनाई महसूस कर सकता है: गेंद के उछल कर बल्लेबाज तक पहुंचने का समय इतना कम होता है कि इसमें तीन फ्रेम (कम से कम) उत्पन्न करना कठिन है और इसके बिना गेंद के पथ को सही तरह से नहीं दर्शाया जा सकता है. लेख में यह तर्क भी दिया गया है कि टेनिस में लाइन निर्णय के हॉक-आई चित्रण में इनको अनदेखा कर दिया गया है, जैसे कि गेंद की उछाल की विकृति एवं अपूर्ण परिशुद्धता जिसके द्वारा कोर्ट में लाइनें चित्रित की जाती हैं. हॉक-आई के निर्माताओं ने दृढ़ता से इन दावों का खंडन किया, परन्तु लेखकों ने इन्हें वापस नहीं लिया.\n\nहॉक-आई ब्रांड एवं निरूपण का लाइसेंस कोडमास्टर्स के पास उनके वीडियो खेल ब्रायन लारा इंटरनेश्नल क्रिकेट 2005 के लिए था जिससे कि खेल को टेलिविज़न प्रसारण की तरह बनाया जा सके, इसके बाद उन्होंने ब्रायन लारा इंटरनेश्नल क्रिकेट 2007, एशेज़ क्रिकेट 2009 तथा इंटरनेश्नल क्रिकेट 2010 भी बनाये. इस प्रणाली के जैसी ही एक व्यवस्था एक्सबॉक्स 360 (Xbox 360) के स्मैश कोर्ट टेनिस 3 संस्करण में भी की गयी, परन्तु अभी यह पीएसपी (PSP) संस्करण में नहीं है, हालांकि इसमें गेंद को चुनौती देने की व्यवस्था है, परन्तु ऐसा करने के लिए हॉक-आई का प्रयोग नहीं करता है.\n\n", "id": "300031", "title": "हॉक-आई"}
{"url": "https://hi.wikipedia.org/wiki?curid=300036", "text": "बलोच राष्ट्रवाद\n\nबलूचिस्तान (पाकिस्तान) के कुछ बलूच निवासी खुद को पाक के अधीन नही रखना चाहते। बलोच राष्ट्रवाद उनके अलग देश बनाने की चाह का नतीज़ा है। \nबलोच राष्ट्रवादी नेता अकबर खान बुगती की पाकिस्तानी सेना द्वारा 2006 में हत्या कर दी गई थी। इस अभियान का आदेश जनरल परवेज़ मुशर्रफ ने दिया था जो तब देश के सैन्य प्रमुख और राष्ट्रपति दोनों थे। कालांतर में मुशर्रफ का शासन समाप्त होने के बाद अगली सरकार द्वारा 13 जून 2013 को इस हत्या के सिलसिले में उन्हें गिरफ्तार कर लिया गया।\n\n\n", "id": "300036", "title": "बलोच राष्ट्रवाद"}
{"url": "https://hi.wikipedia.org/wiki?curid=300041", "text": "बलोच\n\n", "id": "300041", "title": "बलोच"}
{"url": "https://hi.wikipedia.org/wiki?curid=300048", "text": "यूडीआरएस (UDRS)\n\nअंपायर निर्णय समीक्षा प्रणाली (जिसे संक्षिप्त रूप से यूडीआरएस (UDRS) या डीआरएस (DRS) कहा जाता है) वर्तमान में क्रिकेट के खेल में प्रयोग की जाने वाली एक नई तकनीक आधारित प्रणाली है। इस प्रणाली का सबसे पहली बार प्रयोग टेस्ट क्रिकेट में बल्लेबाज के आउट होने या नहीं होने की स्थिति में मैदान में स्थित अंपायरों द्वारा दिए गए विवादास्पद फैसलों की समीक्षा करने के एकमात्र उद्देश्य से किया गया था। नई समीक्षा प्रणाली को आधिकारिक रूप से अंतर्राष्ट्रीय क्रिकेट परिषद द्वारा 24 नवम्बर 2009 को डूनेडिन में यूनिवर्सिटी ओवल में न्यूजीलैंड और पाकिस्तान के बीच प्रथम टेस्ट के दौरान शुरू किया गया। एकदिवसीय मैचों में इसे पहली बार जनवरी 2011 में ऑस्ट्रेलिया के विरुद्ध इंग्लैंड की श्रृंखला में इस्तेमाल किया गया।\n\nएक मैच के दौरान प्रत्येक टीम को प्रति पारी दो असफल समीक्षा का अनुरोध करने की अनुमति दी जाती है। एक क्षेत्ररक्षण टीम \"आउट नहीं\" देने का प्रतिवाद करने और बल्लेबाजी करने वाली एक टीम \"आउट \" दिए जाने का प्रतिवाद करने के लिए इस प्रणाली का उपयोग कर सकती है। क्षेत्ररक्षण टीम के कप्तान या बल्लेबाज आउट करार दिए जाने पर हाथों से \"टी (T) का संकेत देकर निर्णय को चुनौती देता है। एक बार चुनौती देने पर, उसे स्वीकृत कर सहमति प्रदान किए जाने पर थर्ड अंपायर खेल की समीक्षा करता है। जबकि अंपायर कुछ नजदीकी मामलों के निर्णयों जैसे कि रेखा संबंधी निर्णयों (रन आउट एवं स्टंपिंग का निर्धारण करने) एवं गेंद सीमा-रेखा पार जाने संबंधी निर्णयों के लिए थर्ड अंपायर से अनुरोध कर सकते हैं, चुनौती देने का उपयोग उन स्थितियों में किया जा सकता है जिसके परिणामस्वरूप आउट करार दिया जा सकता है: उदाहरण के लिए, इस बात का निर्धारण करने के लिए कि लपकी गई गेंद एक सही कैच है या नहीं (बल्लेबाज के बल्ले या दस्ताने से संपर्क करना एवं क्षेत्ररक्षक द्वारा लपके जाने के पहले जमीन को नहीं छूना) या एक फेंकी गई गेंद लेग बिफोर विकेट (पगबाधा) द्वारा आउट करार दिए जाने के मानदंड (सीधी रेखा में जमीन पर या ऑफ़ साइड में टप्पा खाना एवं बल्लेबाज के पैड से उसी रेखा में उस पथ पर टकराना जिसमें वह विकेट से जा टकराती). फिर थर्ड अंपायर मैदान में स्थित अंपायर को सूचित करता है कि कि उसका विश्लेषण मूल निर्णय का समर्थन करता है, निर्णय के विपरीत है या अनिर्णीत है। तब मैदान में स्थित अंपायर अंतिम निर्णय लेता है: या तो पहले दिए गए निर्णय का पुन: संकेत देता है या बदले जा रहे निर्णय को रद्द करते हुए सही संकेत देता है। प्रत्येक टीम रेफरल का तब तक उपयोग कर सकता है जब तक वह अपने हिस्से के असफल समीक्षाओं का उपयोग नहीं कर लेती है। डीआरएस नियम के अंतर्गत केवल गलत निर्णयों को ही बदला जाता है, उन निर्णयों की स्थिति में जिसमें दोनों संभावनाएं हो सकती हैं, मूल निर्णय (मैदान के अंपायर का निर्णय) नहीं बदलता है।\n\nजब आउट नहीं दिए जाने के एक एलबीडब्ल्यू (LBW) निर्णय का मूल्यांकन किया जाता है और यदि रिप्ले यह दर्शाता है कि गेंद विकेट से 2.5 मी दूर पैड में लगी है, तो अंपायरों को एक अन्य विशेषता पर भी विचार करना पड़ता है: पिच करने एवं पैड से टकराने के बीच गेंद द्वारा तय की गई दूरी. यदि दूरी (पिच करने और पैड के बीच) 40 सेमी से कम हो एवं यदि गेंद को स्टंप तक पहुंचने में 2.5 मी से अधिक की दूरी तय करनी पड़े, तो मैदान में स्थित किसी अम्पायर द्वारा आउट करार नहीं दिए जाने का निर्णय नॉट आउट ही रहेगा. यह भी निर्णय लिया गया है कि यदि बल्लेबाज विकेट से 3.5 मी से अधिक दूर हो, तो पुन: नॉट आउट का निर्णय नहीं बदला जाएगा. केवल एक स्थिति में एक एलबीडब्ल्यू (LBW) निर्णय गेंदबाज के पक्ष में बदला जाएगा यदि बल्लेबाज विकेट से 2.5 मी दूर हो, यदि दूरी 3.5 मी से कम हो एवं पिचिंग एवं प्रभाव बिंदु के बीच की दूरी 40 सेमी से कम हो। उस स्थिति में, गेंद का कुछ हिस्सा बीच वाले स्टंप से टकराएगा एवं संपूर्ण गेंद गिल्ली के नीचे स्टंप से टकराएगी. उन मामलों में, जहां मूल निर्णय में आउट दिया गया हो, 2.5 मी या 40 सेमी की दूरी लागू नहीं होती है, क्योंकि उस स्थिति में अंपायर को अपने निर्णय को पूर्ववत करने के लिए हॉक आई द्वारा गेंद को स्टंप को पूरी तरह छोड़ता हुआ दिखाना चाहिए।\n\nआम तौर पर इस प्रणाली को खिलाड़ियों और प्रशिक्षकों से सकारात्मक प्रतिक्रिया प्राप्त हुई है, हालांकि इसकी कुछ आलोचना भी हुई है। वेस्टइंडीज के प्रसिद्ध खिलाड़ी जोएल गार्नर ने इस प्रणाली को एक नौटंकी करार दिया है। वेस्टइंडीज के एक अन्य खिलाड़ी रामनरेश सरवन ने कहा वे प्रयोगात्मक रेफरल प्रणाली के समर्थक नहीं थे। पूर्व अंपायर डिकी बर्ड ने भी इस प्रणाली की यह कहते हुए आलोचना की कि यह मैदान में स्थित अंपायर के अधिकार को नजरअंदाज करता है। भारतीय क्रिकेट कंट्रोल बोर्ड (बीसीसीआई (BCCI)) इस प्रणाली का उपयोग करने के पक्ष में नहीं है।\n\nविश्व कप का प्रथम रेफरल दूसरी पारी में चौथीं गेंद फेंके जाने के बाद प्रयोग में आया। भारत के शांताकुमार श्रीसंत ने एक यॉर्कर गेंद फेंका था और अंपायर ने इसे नॉट आउट करार दिया। धोनी ने इसे टीवी अंपायर के पास भेजा और एक रिप्ले (पुनरावृत्ति) ने दिखाया कि शायद यह लेग स्टंप चूक गया होगा, इसलिए मूल निर्णय को सही ठहराया गया। मैच ने विश्व कप क्रिकेट में विवादास्पद अंपायर रेफरल प्रणाली की प्रथम शुरुआत की। यूडीआरएस (UDRS) का प्रयोग बंगलोर में भारत एवं इंग्लैण्ड के बीच रोमांचक मुकाबले में किया गया जब एम.एस. धोनी इस प्रणाली से नाराज हो गए और उन्होंने कहा कि यह मानव और तकनीक की एक मिलावट है, जिस पर आईसीसी ने उत्तर दिया कि इस पर निर्णय देने के पहले खिलाड़ियों को तकनीक को जानना चाहिए। \nआईसीसी ने 2.5 मी के नियम के दिशा निर्देशों को संशोधित किया है कि अंपायरों को इसके संबंध में महत्वपूर्ण बिन्दुओं पर विचार करना चाहिए। \nपाकिस्तान ने समूह ए के अपने मैच में ऑस्ट्रेलिया के विरुद्ध डीआरएस (DRS) का सफलतापूर्वक प्रयोग किया। मोहम्मद हफीज की फेंकी हुई एक गेंद ने ऑस्ट्रेलियाई कप्तान रिकी पोंटिंग के बल्ले का बाहरी किनारा लिया एवं अंपायर ने इसे नॉट आउट करार दिया। डीआरएस (DRS) प्रणाली ने इस निर्णय को बदल दिया। मैच में यह एक महत्वपूर्ण मोड़ था। मैच के बाद ऑस्ट्रेलिया के कप्तान ने यह स्वीकार किया कि गेंद ने उनके बल्ले का बाहरी किनारा लिया था, लेकिन उन्होंने कहा कि वे क्रीज पर बने रहे क्योंकि वे कभी भी एक वॉकर - (स्वयं को आउट मानने वाला) नहीं थे। पोंटिंग ने कहा कि \"बल्ला लगाने के संबंध में कोई संदेह नहीं था - मुझे मालूम था कि मैंने गेंद को मारा था\". \"लेकिन हमेशा की तरह, मैं अंपायर द्वारा अपने आप को आउट दिए जाने के लिए प्रतीक्षा करता हूं. मैंने हमेशा इसी तरह से खेल खेला है। रिकी पोंटिंग के निर्णय एवं बुरी खेल भावना प्रदर्शित करने के लिए उनकी बहुत आलोचना हुई है।\n\nनवीनतम यूआरडीएस (UDRS) संशोधन के अनुसार, यद्यपि बल्लेबाज बहुत आगे खेल रहा हो (2.5 मीटर से अधिक) तब भी उसे आउट दिया जाएगा बशर्तें कि टीवी उत्तर के अनुसार गेंद का कुछ हिस्सा बीच वाले स्टंप से जा टकराए (बशर्तें कि अन्य सभी एलबीडब्ल्यू नियम अब भी सही हों)\n\n\n", "id": "300048", "title": "यूडीआरएस (UDRS)"}
{"url": "https://hi.wikipedia.org/wiki?curid=300052", "text": "बिली बोडेन\n\nब्रेंट फ्रेजर \"बिली\" बोडेन (जन्म 11 अप्रैल,1963) न्यूजीलैंड से एक अंतर्राष्ट्रीय क्रिकेट अंपायर है। गठिया वात से पीड़ित होने से पहले वे एक खिलाड़ी थे और इसीलिये उन्होंने अंपायरिंग शुरू कर दी. अपने नाटकीय संकेतन शैली के लिए वे विशेष रूप से जाने जाते हैं जिसमे आऊट के संकेत के लिए \"कयामत की कुटिल उंगली\" शामिल है।\n\nमार्च 1995 में बोडेन ने न्यूजीलैंड और श्रीलंका के बीच हैमिल्टन में पहला एक दिवसीय अंतरराष्ट्रीय मैच औपचारिक रूप से निभाया. मार्च 2000 में उन्हें एक मैदान पर अपने पहले टेस्ट मैच के अंपायर के रूप में नियुक्त किया गया और 2002 में उन्हें अंतर्राष्ट्रीय अंपायर की अमीरात पैनल में शामिल कर लिया गया। एक साल बाद उन्हें दक्षिण अफ्रीका में क्रिकेट विश्व कप के अंपायर के लिए आमंत्रित किया गया और भारत एवं ऑस्ट्रेलिया के बीच खेले जाने वाले फाइनल मैच में चौथे अंपायर के रूप में चुना गया। इसके फौरन बाद उन्हें आईसीसी (ICC) अंपायर के अमीरात के एलीट पैनल के सदस्य के रूप में विधिवत पदोन्नत कर दिया गया, जिसके वे अब भी सदस्य हैं। विश्व कप क्रिकेट 2007 के फाइनल में चौथे अंपायर के रूप में उन्होंने अपनी भूमिका दोहराई और गलत निर्णय के कारण मैच अनिश्चयता के अंधेरे में समाप्त हुआ। बोडेन 2006 में हुए ब्रिस्बेन के एशेज टेस्ट में एक घटना में उलझ गए जब स्क्वेयर लेग क्षेत्ररक्षण की जगह पर खड़े गेरेंट जोन्स की एक गेंद की चोट से जमीन पर गिर पड़े. जनवरी 2007 में, बोडेन हैमिल्टन में न्यूजीलैंड और श्रीलंका के बीच खेले जाने वाले मैच की औपचारिक अम्पायरिंग करते हुए 100 वें एकदिवसीय के सबसे कम उम्र के अंपायर बन गए, जो उनके 1995 में पहले वनडे के बिल्कुल अनुकूल था। कुछ दिनों के बाद साइमन टॉफेल का रिकॉर्ड इससे बेहतर हो गया .\n\nअपनी गठिया (संधिवात) की वजह से, बोडेन के लिए किसी बल्लेबाज को पारंपरिक फैशन से सिर के साथ एक सीध में सूचकांक उंगली ऊपर उठा कर आउट का संकेत देना बहुत दर्दनाक था, और इस कारण ही \"कयामत की कुटिल उंगली\" का प्रयोग होने लगा. अन्य कई संकेतों में भी उन्होंने अपने तिरछे संकेतो का प्रयोग किया है, जिसमे चौके के लिए झाड़ू से \"कणों को बुहारने\" जैसी बांहों को लहराकर संचालन एवं छक्के के लिए \"दोनो हाथों की तर्जनियों को टेढ़ी कर छह चरण में फुदकाकर संकेत करना शामिल है। टेस्ट मैचों में उनके संकेत शांत और गंभीर, एकदिवसीय मैचों में आकर्षक और निश्चित तथा ट्वेंटी -20 में भड़कीले रहे हैं। उनके व्यवहार ने प्रशंसकों और आलोचकों दोनों को एक समान ही आकर्षित किया है। मार्टिन क्रो ने उन्हें मसख़रा बोजो के नाम से उन्हें आभूषित किया है और कम से कम एक भाष्यकार ने कहा है कि उन्हें याद रखना चाहिए कि क्रिकेट खिलाड़ियों के लिए है नकि अंपायर के लिए. हालांकि उनके लिए यह सुझाव भी पेश किया गया है कि संधिवात की वजह से उन्हें अपनी ही संकेत शैली अपनाने की जरूरत है, क्योंकि उन्हें अपने शरीर के तरल पदार्थ को बरकरार बनाए रखना जरूरी है।\n\n4 मार्च 2011 तक:\n\nपुरस्कार\n\n\n", "id": "300052", "title": "बिली बोडेन"}
