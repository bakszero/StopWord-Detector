{"url": "https://hi.wikipedia.org/wiki?curid=382198", "text": "वैदिक आर्य सिद्धान्त\n\n\" यह लेख या इसके कुछ प्रभाग तटस्थ ना होकर एकपक्षीय हो सकते हैं। कृपया ऐसे अंशों के लिए सन्दर्भ उपलब्ध कराएँ या इन्हें हटा दें।\"\n\nयह सिद्धन्त वेदिस्तान नामक हिंन्दू राष्ट्रवादी लहूराष्ट्र के सम्राट हर्षवर्धन ने अपने ४ वर्षो की कडे़ अनेसंधान के बाद स्थापित किया। यह सिद्धान्त अंग्रेजो़ और अन्य भारत विरोधी इतिहासकारो का भांडा फोडने का दावा करता है।\n\n= सिद्धान्त =\nइस सिद्धान्त के अनुसार सिंधु नदि सभ्यता के तथा कथित द्रविड लोगो और उत्तर भरत के तथा कथित आर्यो मे कोई फर्क नहीं है। इस के अनुसार भारतीय सभ्यता एक है जो कई नदियो के सहारे से पनपी। सिन्धू नदि घाटी इलाके मे ज्यादातर अनाज सरस्वती नदि इलाके से आता था। जब ५००० वर्ष पहले सरस्वती सतलुज के बहाव मे परिवर्तन आने के कारण विलुप्त हो गई तब सिन्धू-सरस्वती इलाके मे खद्य सम्सया उत्पन्न हुई। ज्यादातर सरस्वती इलाके के लोग दक्षिण भारत मे प्रवास करते हैं। इस का मुख्य कारण यह था कि सरस्वती नदि इलाके के लोगो को पता था कि पश्चिम के तरफ प्रवास का कोई फायदा नहीं, वे जानते थे की सिन्धू नदि इलाके का भी कोई बड़िया हाल नहीं है। और वे दक्षिण भारत मे बारे मे सिन्धू नदि के पश्चिम की दुनया से ज्यादा जानते थे। यह लोग आज के तथा कथित द्रविद हैं। सिन्धू नदि इलाके मे परिदृश्य कुछ अलग था। यह एक व्यापारिक केन्द्र था। यहाँ पर जिवन बहुत ही विकसित था। यहाँ पर रहने वाले लोगो को पश्चिम एसिया की दुनिया के बारे मे दक्षिण भारत से ज्यादा जानकारी थी।\n", "id": "382198", "title": "वैदिक आर्य सिद्धान्त"}
{"url": "https://hi.wikipedia.org/wiki?curid=382201", "text": "टोडा जनजाति\n\nटोडा जनजाति के लोग तमिलनाडु के एकान्त नीलगिरि पठार पर रहते हैं। यह टोडा भाषा बोलते हैं, जो कन्नड़ भाषा से सम्बन्धित एक द्रविड़ भाषा है।\n\nप्रकृति की गोद में साधरण जीवन व्यतीत करने के कारण ये लोग पशु-धन से अपने सामाजिक स्तर का आकलन करते हैं। जिस व्यक्ति के पास अधिक पशु-धन होता है, समाज में उसका स्तर ऊंचा माना जाता है। टोडा लोग समूह में निवास करना पसंद करते हैं।\n\nनीलगिरि की पर्वतमाला भारत की कुछ विशिष्ट आदिम जातियों का निवास स्थान है। इस पर्वतमाला की ऊंचाई समुद्र तल से लगभग 6000 से 7000 फीट तक है। यह पर्वतमाला घने वनों से आच्छादित है जिसमें कहीं-कहीं ऊंचा पठार क्षेत्र भी पाया जाता है। यही पठार यहां रहने वाली जनजातियों का निवास स्थान है। यहां की जनजातियों में टोडा, बडागा तथा कोटा प्रमुख हैं। आदिकाल से, बाहरी सम्पर्क से कटे रहने के कारण जिस तरह यहां की जनजातियों ने परस्पर विनिमय का प्रबंध् स्थापित किया है वह अपने आप में अद्वितीय है।\n\nबडागा जनजाति यहां मुख्य रूप से कृषि कार्य करती है और कोटा लोग बर्तन, लकड़ी व लोहे के विभिन्न उपकरण आदि बनाते हैं, वहीं टोडा पशुपालकों के रूप में अपनी विशिष्ट पहचान रखते हैं। बडागा तथा कोटा जनजातियां लोगों को अन्न, वस्त्र, बर्तन, घरेलू उपकरण आदि उपलब्ध कराती हैं और उनके बदले दूध्, घी, मक्खन आदि पदार्थ प्राप्त करती हैं। इस प्रकार घने वन क्षेत्र में ये जनजातियां परस्पर निर्भर रहते हुए अपना जीवनयापन करती हैं।\nटोडा जनजाति मुख्यत: दो इकाईयों में विभक्त है- तेवाल्याल व टरथारोल। आम भाषा में इन्हें तैवाली व टारथर भी कहा जाता है। प्रथम इकाई पैकी तथा दूसरी इकाई पेक्कन, कट्टन, केन्ना तथा टोडी उप-इकाईयों में बंटी हुई है। यह दोनों मुख्य इकाईयां आपस में वैवाहिक संबंध् स्थापित नहीं करती हैं। तेवाल्याल इकाई के लोग ही धर्मिक क्रिया-कलापों को सम्पन्न कराते हैं। इस प्रकार टोडा समाज में उनकी भूमिका कुछ-कुछ हिन्दू पुजारियों जैसी होती है। टोडा जनजाति की भाषा में तमिल भाषा के काफी शब्द पाए जाते हैं और शेष बडागा जनजाति की भाषा से मिलते हुए होते हैं। परंतु फिर भी टोडा लोग तमिल को भली प्रकार बोल-समझ लेते हैं। प्रकृति की गोद में साधरण जीवन व्यतीत करने के कारण ये लोग पशु-ध्न से अपने सामाजिक स्तर का आकलन करते हैं। जिस व्यक्ति के पास अधिक पशु-ध्न होता है, समाज में उसका स्तर ऊंचा माना जाता है। टोडा लोग समूह में निवास करना पसंद करते हैं। अक्सर ही इनकी आबादी अलग-अलग स्थानों पर पांच-सात झोपड़ियों, एक दुग्ध् उत्पादन स्थान (डेयरी) वे एक पशु-धन को रखने के स्थान में सिमटी हुई होती है।\n\nटोडा लोगों की झोपड़ियों की ऊंचाई आठ से दस फीट होती है परंतु तुलनात्मक दृष्टि से इनकी लम्बाई लगभग दोगुनी होती है। इनकी छत भूमि से एक-दो फीट की ऊंचाई से प्रारम्भ होते हुए अर्ध्द गोलाकार रूप में समस्त झोपड़ी को ढक लेती है। इनका मुख्य द्वार आगे से इतना बंद होता है कि झोपड़ी के अंदर रेंगकर जाना पड़ता है और इस द्वार को भी वह रात्रि में लकड़ी के लट्ठे से पूर्णतया बंद करके रखते हैं। झोपड़ी के चारों ओर भी पत्थरों को जोड़कर दो-तीन फीट ऊंची दीवार बनाई जाती है जिसमें अंदर आने के लिए बहुत छोटा सा द्वार छोड़ा जाता है। सम्भवत: वन्य जीवों से स्वयं की रक्षा करने के लिए ही टोडा संस्कृति में इस आकार-प्रकार की झोपड़ियां बनाने की परम्परा का समावेश हुआ है। झोपड़ी के अंदर एक चबूतरा होता है जिसे चटाई से ढंक दिया जाता है। इसका प्रयोग सोने के लिए किया जाता है। इसके ठीक दूसरी तरफ खाना पकाने का स्थान होता है। टोडा लोग दैनिक कृत्यों के लिए तो आग जलाने के आधुनिक साधनों जैसे माचिस आदि का प्रयोग करते हैं। लेकिन धर्मिक रीति-रिवाजों के समय व संस्कारों के निर्वहन में लकड़ी रगड़कर आग उत्पत्र करने के पारम्परिक तरीके को अपनाते हैं।\n\nटोडा लोग विशेष रूप से अच्छी नस्ल की भरपूर दूध देने वाली भैंसों को पालते हैं। पशु-पालन से संबंध्ति समस्त कार्य पुरुष ही करते हैं। ये लोग स्त्रियों को अपवित्र मानते हैं, इसलिए धर्मिक क्रिया-कलापों तथा दुग्ध्-उत्पादन संबंधी कार्यों में इनकी कम ही भूमिका रहती है। पशुओं को चराने का काम टोड बच्चों के सुपुर्द रहता है। पशुओं को चराने के लिए निश्चित चरागाहें होती हैं। इस जनजाति के लोग भैंसों को दो समूहों में बांट कर रखते हैं। एक सामान्य पवित्र भैंसें व दूसरी सर्वाध्कि पवित्र भैंसे। साधरण पवित्र भैंसे विभिन्न परिवारों की सम्पत्ति होती हैं तथा उनकी देखभाल उन्हीं परिवारों के सदस्य करते हैं। वहीं सर्वाध्कि पवित्र भैंसे पूरे गांव की सम्पत्ति होती हैं। इनकी देखभाल विभिन्न विधिवधानों से सामूहिक तौर पर की जाती है। सर्वाधिक पवित्र भैंसों के लिए गांव से थोड़ा दूर हट कर एक पवित्र स्थान का निर्माण किया जाता है। इस पवित्र स्थान के कार्य संचालन के लिए विशेष संस्कारों का पालन करने वाले एक व्यक्ति को चुना जाता है, जिसे स्थानीय भाषा में पलोल कहा जाता है। पलोल को पुजारी की भांति पवित्र माना जाता है और उसके द्वारा ब्रहाचर्य का पालन करना आवश्यक माना जाता है। यदि वह विवाहित होता है तो उसे अपनी पत्नी को छोड़ना पड़ता है।\n\nआदिकाल से टोडा जनजाति में बहुपति प्रथा का प्रचलन भी रहा है। जब भी किसी व्यक्ति का विवाह सम्पन्न होता है तो उसकी पत्नी को स्वत: ही उस व्यक्ति के भाईयों की पत्नी मान लिया जाता है। परंतु संतानोत्पत्ति के समय यह आवश्यक नहीं है कि जो व्यक्ति उस स्त्री को ब्याह कर लाया हो वही उस संतान का पिता कहलाए। इसलिए सामाजिक व पारिवारिक कर्तव्यों के निर्वाह के लिए टोडा समाज में पिता निर्धारित करने की एक विशेष परम्परा है। इसके अनुसार गर्भ के सातवें महीने में जो भी भाई अपनी पत्नी को पत्ती और टहनी से बना एक प्रतीकात्मक ध्नुष-बाण भेंट करता है, वही उसकी होने वाली संतान का पिता कहलाता है। हालांकि इतना अवश्य है कि यदि बड़ा भाई जीवित हो तो अक्सर वही उस स्त्री को प्रतीकात्मक ध्नुष-बाण भेंट करते हुए परम्परा का निर्वाह करता है। कई बार ऐसा भी होता है कि प्रतीकात्मक ध्नुष-बाण भेंट करने वाले भाई की मृत्यु हो जाती है। ऐसी स्थिति में भी वह न सिर्पफ अपनी मृत्यु से पहले उत्पन्न होने वाली संतानों का पिता कहलाया जाता है वरन् उसकी मृत्यु के बाद भी उत्पन्न होने वाली सभी संतानों का तब तक पिता कहलाता है, जब तक कि कोई अन्य भाई अपनी पत्नी को प्रतीकात्मक ध्नुष-बाण भेंट न कर दे।\n\nटोडा स्त्रियां व पुरुष दोनों ही सफेद रंग का लाल व नीली धरियों वाला वस्त्र धरण करते हैं जिसे स्थानीय भाषा में पुटकली कहा जाता है। टोडा लोग इसको स्वयं नहीं बुनते हैं। अन्य स्थान से लेकर वे इसको कलात्मक कढ़ाई से सजाते हैं। टोडा स्त्रियों का अध्कितर समय सिर में तेल लगाने, बाल बनाने, कढ़ाई करने व भोजन तैयार करने में जाता है। यौवनकाल आरम्भ होने से पहले ही टोडा युवतियों में गोदना करवाने की परम्परा भी पाई जाती है। अक्सर बिंदुओं से ही गोदने का चित्रण किया जाता है। इसके लिए ये लोग कांटे का प्रयोग करते हैं और गोदने के बाद इसमें लकड़ी के कोयले से रंग भर देते हैं। टोडा पुरुषों की लम्बाई औसत से कुछ अध्कि होती है और वे मजबूत कद-काठी के होते हैं।\n\nसम्भवत: हर पुरुष के दाहिने कंधे पर पुराने घाव का निशान या गांठ पाई जाती है। यह कंधे को जलती लकड़ी से दागने से बन जाती है, जिसे कि एक संस्कार के रूप में हर बालक पर बनाया जाता है जब उसकी आयु बारह वर्ष की होती है। उस समय से वह भैंसों का दूध् दुहना प्रारम्भ करता है। टोडा लोगों का मानना है कि इससे दूध् दुहने के समय दर्द व थकान नहीं होती है। इसी प्रकार गर्भवती स्त्रियों की अंगुलियों के जोड़ों व कलाई पर तेल में भीगे जलते हुए कपड़े से एक बिन्दु बनाया जाता है। इस सम्बन्ध् में उनका मानना है कि इससे गर्भ के दौरान स्वास्थ्य की रक्षा होती है और वह किसी बुरी छाया से बची रहती हैं।\n\nटोडा जनजाति में एक अन्य अद्भुत परम्परा है। प्राकृतिक संसाधनो पर निर्भर होने के कारण टोडा लोगों को नीलगिरि की पहाड़ियों में अक्सर ही पशु चारे के लिए घास के नए मैदानों की खोज करनी पड़ती है। ऐसी स्थिति में कभी-कभी पूरा गांव ही अपने सदस्य परिवारों के साथ स्थानांतरित हो जाता है। इसके अतिरिक्त, टोडा लोग कई बार अपने त्यागे गए रहने के पुराने स्थानों की भी र्ध्म भाव से यात्र करते हैं। इन यात्रओं में वे अपने परिवारों व पशु-ध्न को साथ ले जाते हैं। दोनों ही स्थितियों में परिवारों की स्त्रियां व लड़कियां पशुओं के झुण्ड के पहाड़ियों के ढेढ़-मेढ़े मार्ग से निकल जाने तक एक स्थान पर बैठी रहती हैं। जबकि पुरुष घरेलू सामान को उठाकर झुण्ड के समानान्तर मार्ग पर ही चलने का प्रयास करते हैं। इस प्रकार उचित स्थान पर पहुंचने के उपरान्त वे सामान रखकर पुन: अपनी स्त्रियों व लड़कियों के पास आते हैं और एक-एक करकें उन्हें हाथों से उठाकर वह मार्ग पार कराते हैं। इस प्रकार वे अपनी स्त्रियों और लड़कियों को गाय-भैंस के खुरों से बने रास्ते को चलकर पार नहीं करने देते हैं।\n\n", "id": "382201", "title": "टोडा जनजाति"}
{"url": "https://hi.wikipedia.org/wiki?curid=382202", "text": "सोहराई कला\n\nसोहराई कला एक आदिवासी कला है। इसका प्रचलन हजारीबाग जिले के बादम क्षेत्र में आज से कई वर्ष पूर्व शुरू हुआ था। इस क्षेत्र के इस्को पहाड़ियों की गुफाओं में आज भी इस कला के नमूने देखे जा सकते हैं। कहा जाता है कि बादम राजाओं ने इस कला को काफी प्रोत्साहित किया था। जिसकी वजह से यह कला गुफाओं की दीवारों से निकलकर घरों की दीवारों में अपना स्थान बना पाने में सफल हुई थी।\n\nझारखंडी संस्कृति में सोहराई कला का महत्व सदियों से रहा है। बदलते परिवेश में कथित आधुनिकता के नाम पर लोगों का दुर्भाग्यवश इस कला के प्रति उपेक्षाभाव इसके अस्तित्व पर संकट बनकर आ खड़ा हुआ है। राज्य के आदिवासी बहुल क्षेत्रों में सोहराई पर्व के दौरान देसज दुधि माटी से सजे घरों की दीवारों पर महिलाओं के हाथों के हुनर अब बमुश्किल से देखने को मिलते हैं। अब दुधि माटी की जगह चूने ने ले ली है।\n\nउस समय ऐसा कोई घर नहीं था जहां की महिलाएं इस कला से अपने घरों-दीवारों को सजाना नहीं जानती हों। आज स्थिति बदल चुकी है। अब तो इसके कलाकार और इसे जाननेवाले लोगों की संख्या गिनती में रह गयी है। ऐसे गिने-चुने नामों में से एक नाम है रूकमणी देवी का। हजारीबाग जिले के बड़कागांव प्रखंड की रहनेवाली रूकमणी कहती है कि यह कला मैंने अपनी मां से सीखी थी और मां ने अपनी मां से। वह बतलाती है कि आज इस कला को सीखना तो दूर, लोग इसे जानते तक नहीं हैं।\n\nबकौल रूकमणी आदिवासी संस्कृति में इस कला का महत्व जीवन में उन्नति से लगाया गया था, तभी इसका उपयोग दीपावली और शादी-विवाह जैसे अवसरों पर किया जाता था। जिससे कि धन और वंश दोनों की वृद्धि हो सके। रूकमणी बताती है कि इस कला के पीछे एक इतिहास छिपा है। जिसे अधिकांश लोग जानते तक नहीं हैं।\n\nवह बताती हैं कि बादम राज में जब किसी युवराज का विवाह होता था और जिस कमरे में युवराज अपनी नवविवाहिता से पहली बार मिलता था उस कमरे की दीवारों पर यादगार के लिये कुछ चिन्ह अंकित किये जाते थे। ये चिन्ह ज्यादातर सफेद मिट्टी, लाल मिट्टी, काली मिट्टी या गोबर से बनाये जाते थे। इस कला में कुछ लिपि का भी इस्तेमाल किया जाता था जिसे वृद्धि मंत्र कहते थे।\n\nबाद के दिनों में इस लिपि की जगह कलाकृतियों ने ले ली। जिसमें फूल, पत्तियां एवं प्रकृति से जुड़ी चीजें शामिल होने लगीं। कालांतर में इन चिन्हों को सोहराई या कोहबर कला के रूप में जाना जाने लगा। धीरे-धीरे यह कला राजाओं के घरों से निकलकर पूरे समाज में फैल गयी। राजाओं ने भी इस वृद्धि कला को घर-घर तक पहुंचाने में काफी मदद की। पर आज मदद तो दूर इस सांस्कृतिक धरोहर के संरक्षण के लिये भी कोई आगे नहीं आता।\n\nऐसे में शायद इस कला को गुमनामी की गुफाओं में लुप्त होने से कोई नहीं बचा पायेगा और आनेवाली पीढ़ियां सोहराई को इतिहास के पन्नों में ही ढूंढा करेंगी।\n", "id": "382202", "title": "सोहराई कला"}
{"url": "https://hi.wikipedia.org/wiki?curid=382203", "text": "आस्ट्रेलिया के आदिवासी\n\nआस्ट्रेलिया में क। ई सौ आदिवासी लोग अब भी बचे हैं। यहाँ यूरोपीय लोगों के आगमन के बाद इन आदिवासियों का बडे पैमाने पर संहार किया गया।\n\n\n", "id": "382203", "title": "आस्ट्रेलिया के आदिवासी"}
{"url": "https://hi.wikipedia.org/wiki?curid=382210", "text": "मागदेबुर्ग\n\nमागदेबुर्ग शहर सैक्सोनी आनहाल्ट सूबे की राजधानी है। यह एल्बे नदी पर बसा बंदरगाह भी है। इसका बडे़ पैमाने पर विकास शुरू हुआ था लेकिन तेज़ी से बदला ये शहर आज पर्यटकों और ख़रीदारों से पटा रहता है। दसवीं शताब्दी में बादशाह ओटो प्रथम ने यहां अपना निवास स्थापित किया था। मध्ययुग में ये शहर राजनीति और संस्कृति का केंद्र था। युद्धों के अनथक दौर से जूझता लुटता पिटता शहर द्वितीय विश्वयुद्ध में ऐसा युद्ध की भेंट चढ़ा कि अस्सी फीसद शहर बरबाद हो गया।\n\nयुद्ध की छायाओं और उसकी वास्तविकता से लंबे समय तक घिरे रहे मागदेबुर्ग में निर्माण शुरू हुआ दूसरे विश्व युद्ध के बाद. लेकिन इसे निर्णायक पहचान मिली दोनों जर्मनी के फिर से एक हो जाने के बाद. उसके बाद भी कई साल तक यहां पुनर्निर्माण का काम चलता रहा. छिटपुट तौर पर ये जारी है। कुछ समय पहले तक उदास ग्रे इमारतें दिखती थीं, आज सब कुछ बदल गया है। शॉपिंग सेंटर, मल्टीप्लेक्स थियेटर, रेस्तरां और कैफे ने शहर की तस्वीर बदल दी है। मागदेबुर्ग में ज़िंदगी लौट आयी है। \n\nमुख्य रेलवे स्टेशन से चंद कदमों के फ़ासले पर है-ब्राइटेन वेग, पैदल पथ इलाक़ा जिस पर खरीदारों की भीड़ उमड़ी रहती है। ये सड़क तेज़ी से बदलते शहर की गवाह है। एक तरफ़ रंगीन शीशों के भीतर नया साजो सामान सामग्रियां सजी हैं, फास्ट फूड के लुभावने रेस्तरां हैं। तो दूसरी तरफ़ अतीत की बोझिल यादों को समेटे एक सड़क है। यहां स्लैब वाली गैर रिहायशी और उपेक्षित इमारतों की कतार हैं। \nघटती आबादी और बढ़ती बेरोज़गारी\n\n1989 में कोई दो लाख अस्सी हज़ार लोग माग्देबुर्ग में रहते थे। आज वो संख्या सिर्फ दो लाख तीस हज़ार रह गयी है। इस पलायन की वजह. कम्युनिस्ट दौर में शहर एक प्रमुख औद्योगिक केंद्र था। जर्मनी के फिर से एकीकरण के बाद व्यापार सिस्टम और फैक्ट्रियां प्रतिस्पर्धा पर खरे नहीं पाये गये और उन्हें बंद कर दिया गया। कई लोगों की नौकरियां छिन गयीं. इस वजह से बेरोज़गारी की दर में करीब 20 फीसदी का इज़ाफा हो गया। काम की तलाश में मागदेबुर्ग के कई नागरिक पश्चिम जर्मनी का रुख़ करने लगे. इनमें युवाओं की तादाद ज़्यादा रही है।\n\nमागदेबुर्ग के लोगों और सैलानियों के लिए शहर में उठने बैठने और घूमने लायक कुछ निराली जगहें हैं। जैसे एल्बे नदी का किनारा और बेशुमार बागीचे। गर्मियों में इन जगहों पर भीड़ उमड़ी रहती है। चाहे वो रोटेहॉर्नपार्क में स्केटिंग हो, हैरेनक्रुगपार्क में साईकिल की सैर हौ या लकड़ी के बने मिलेनियम टॉवर के आसपास पैदल सैर हो. इसी पार्क में बुंदेसगारटनशाऊ 1999 हुआ था। यानी बागों का सालाना शो. एल्बे नदी में उतरने के शौकीनों के लिए जहाज भी हैं और उनके बेड़े का नाम है वाइज़े फ्लोटे यानी श्वेत बेड़ा.\n\nमागदेबुर्ग में सांस्कृतिक चहलपहल भी कम नहीं. रात और दिन ये सरगर्मी रहती है। अपनी कठपुतली कला के लिए तो मागदेबुर्ग प्रसिद्ध है ही. कठपुतली थियेटर के कलाकारों का शहर में अपना एक समृद्ध रचना संसार है और उसे देखने परखने उसकी सराहना करने वालों का तांता लगा रहता है। इनमें बच्चे भी हैं बड़े भी. आम आदमी भी और कला विशेषज्ञ भी. इन कठपुतली नृत्य-नाट्य रचनाओं में जर्मनी की किंवदंतियां औऱ लोककथाएं शामिल हैं। बच्चों की क्लासिक कहानियां जैसे माक्स और मोरित्स और हांस क्रिश्चियन एंडरसन और ग्रिम बंधुओं की लिखी परीकथाएं, कठपुतली नाच में उतर आती हैं।\n\nमागदेबुर्ग अपनी कला और कुदरत के दम पर अपनी पहचान को संजो कर रखने वाला शहर है। युद्धों के घाव से छलनी शहर को हर पल रात और दिन सुकून और ठंडक देती हुई बहती है एल्बे नदी. एक शहर के पास भले ही कुछ न हो लेकिन एक नदी तो हो. मागदेबुर्ग के पास वो है।\n\n", "id": "382210", "title": "मागदेबुर्ग"}
{"url": "https://hi.wikipedia.org/wiki?curid=382215", "text": "इण्डियन ओवरसीज़ बैंक\n\nhttps://commons.wikimedia.org/wiki/File:Indian_Overseas_Bank.png\n\nइण्डियन ओवरसीज़ बैंक भारत का एक बैंक है। यह बैंक बैंकिंग, बीमा और उद्योग में एक अगुआ बैंक हैं और फोरेक्स कारोबार तथा विदेशी बैंकिंग की विशिष्ट सेवाएं प्रदान करता हैं। इस बैंक की २०१८ शाखाएँ भारत में तथा ६ शाखाएँ विदेश में हैं। इस बैंक की 875 एटीएम का विस्तृत नेटवर्क है।\n\nइण्डियन औवरसीज़ बैंक (आइओबी) की स्थापना 10 फ़रवरी 1937 को श्री एम.सीटीएम.चिदंबरम चेट्टियार ने की जो बैंकिंग, बीमा व उद्योग जैसे विभिन्न क्षेत्रों में अग्रणी थे। बैंक की स्थापना उन्होंने दो उद्देश्यों से की थी - विदेशी विनिमय व्यवसाय तथा विदेशी बैंकिंग में विशिष्टता।\n\nआइओबी की यह एक अनोखी विशेषता थी कि 10 फ़रवरी 1937 (उद्घाटन दिवस को ही) को एक साथ 3 शाखाओं में व्यवसाय की शुरुआत की गई - भारत में कारैक्कुडि व चेन्नै में तथा बर्मा मेंरंगून नें जहाँ दूसरी शाखा पेनांग में खुली। स्वतंत्रता के समय आइओबी की भारत में 38 शाखाएँ तथा विदेश में 7 शाखाएँ थीं। उस समय जमा रकम रु.3.23 करोड़ थी।\n\nइस अवधि के दौरान, आइओबी ने अपने देशी गतिविधियों का विस्तार किया तथा अपने अन्तरराष्ट्रीय बैंकिंग परिचालन को बढ़ाया। बैंक ने एक प्रशिक्षण केद्र स्थापित किया जो विकसित होकर चेन्नै में स्टाफ़ कालेज बना। इसके अतिरिक्त देश में 9 स्टाफ़ प्रशिक्षण केंद्र हैं। आइओबी उपभोक्ता ऋण शुरु करनेवाला पहला बैंक था। बैंक ने लोकप्रिय वैयक्तिक ऋण योजना शुरु की 1964 में, अंतर-शाखा लेखा समाधान के क्षेत्रों में कंप्यूटरीकरण की शुरुआत की 1968 में। कृषकों की आवश्यकताओं को विशेष रूप से पूरा करने के लिए आइओबी ने एक संपूर्ण विभाग की स्थापना की। राष्ट्रीयकरण (1969) के समय आइओबी 14 बड़े बैंकों में एक था जो 1969 में राष्ट्रीयकृत हुआ। 1969 में राष्ट्रीयकरण के समय, आइओबी की भारत में 195 शाखाएँ तथा कुल जमा राशि रु.44.90 करोड़ थी।\n\n1973 में, आइओबी को अपनी पाँच मलेशियाई शाखाओं को बंद करना पड़ा था, क्योंकि मलेशिया का बैंकिंग कानून सरकारी बैंकों का निषेध करता है। इसके फलस्वरूप युनाइटेड एशियन बैंक बरहद का निर्माण किया गया जिसमें आइओबी की 16.6% हिस्सा है। इसी वर्ष भारत में भारत ओवरसीज़ बैंक लि. बना जिसमें थाइलेंड में स्थित बैंकाक शाखा की 30% इक्विटी भागीदारी थी।\n\n1977 में, आइओबी ने सियोल में अपनी शाखा खोली तथा 1979 में बैंक ने कोलंबो में विदेशी मुद्रा बैंकिंग यूनिट खोला।\n\nबैंक ने 3 क्षेत्रीय ग्रामीण बैंकों - पुरी ग्राम्य बैंक, पांडियन ग्राम बैंक तथा ढेंकानाल ग्राम्य बैंक को प्रायोजित किया।\n\nअपना साफ़्टवेयर पैकेज विकसित करने तथा इस क्षेत्र में स्टाफ़ सदस्यों को प्रशिक्षण देने के उद्देश्य से कार्यक्रम को कार्यान्वित करने के लिए बैंक के अलग से कंप्यूटर नीति व प्रायोजना विभाग (सीपीपीडी) की स्थापना की।\n\n", "id": "382215", "title": "इण्डियन ओवरसीज़ बैंक"}
{"url": "https://hi.wikipedia.org/wiki?curid=382217", "text": "सीएट लिमिटेड\n\nसीएट लिमिटेड (CEAT Limited) मुम्बई स्थित भारत की प्रमुख टायर निर्माता कंपनी है।\n\n", "id": "382217", "title": "सीएट लिमिटेड"}
{"url": "https://hi.wikipedia.org/wiki?curid=382221", "text": "भाषाशास्त्रियों की सूची\n\nशैक्षिक संदर्भों में उन लोगों को भाषावैज्ञानिक (linguist) कहा जाता है जो प्राकृतिक भाषा का अध्ययन करते हैं। भाषावैज्ञानिक, बहुभाषी (polyglot), वैयाकरण ((a scholar of grammar) हो भी सकता है और नहीं भी हो सकता है।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n[[\n[[श्रेणी:भाषा-विज्ञान]]\n[[श्रेणी:भाषावैज्ञानिक]]", "id": "382221", "title": "भाषाशास्त्रियों की सूची"}
{"url": "https://hi.wikipedia.org/wiki?curid=382222", "text": "लाल फीताशाही\n\nजब अत्यधिक नियमों एवं नियंत्रण के कारण अनावश्यक बिलम्ब किया जाता है तो इसे लाल फीताशाही (Red tapism) कहते हैं। प्रायः यह सरकारी संगठनों में तथा बडे निजी संगठनों में देखने को मिलता है। \n\n", "id": "382222", "title": "लाल फीताशाही"}
{"url": "https://hi.wikipedia.org/wiki?curid=382224", "text": "सामान्य आपेक्षिकता\n\nसामान्य आपेक्षिकता सिद्धांत या सामान्य सापेक्षता सिद्धांत, जिसे अंग्रेजी में \"जॅनॅरल थिओरी ऑफ़ रॅलॅटिविटि\" कहते हैं, एक वैज्ञानिक सिद्धांत है जो कहता है कि ब्रह्माण्ड में किसी भी वस्तु की तरफ़ जो गुरुत्वाकर्षण का खिंचाव देखा जाता है उसका असली कारण है कि हर वस्तु अपने मान और आकार के अनुसार अपने इर्द-गिर्द के दिक्-काल (स्पेस-टाइम) में मरोड़ पैदा कर देती है। बरसों के अध्ययन के बाद जब १९१६ में अल्बर्ट आइंस्टीन ने इस सिद्धांत की घोषणा की तो विज्ञान की दुनिया में तहलका मच गया और ढाई-सौ साल से क़ायम आइज़क न्यूटन द्वारा १६८७ में घोषित ब्रह्माण्ड का नज़रिया हमेशा के लिए उलट दिया गया। भौतिक शास्त्र पर इसका इतना गहरा प्रभाव पड़ा कि लोग आधुनिक भौतिकी (माडर्न फ़िज़िक्स) को शास्त्रीय भौतिकी (क्लासिकल फ़िज़िक्स) से अलग विषय बताने लगे और अल्बर्ट आइंस्टीन को आधुनिक भौतिकी का पिता माना जाने लगा।\n\nदिक् संस्कृत का शब्द है जिसका अर्थ है इर्द-गिर्द की जगह। इसे अंग्रेजी में \"स्पेस\" कहते हैं। मनुष्य दिक् के तीन पहलुओं (आयामों या डिमॅनशनों) को भाप सकने की क्षमता रखते हैं- ऊपर-नीचे, आगे-पीछे और दाएँ-बाएँ। आम जीवन में मनुष्य दिक् में कोई बदलाव नहीं देखते। न्यूटन की भौतिकी कहती थी कि अगर अंतरिक्ष में दो वस्तुएँ एक-दूसरे से एक किलोमीटर दूर हैं और उन दोनों में से कोई भी न हिले, तो वे एक-दूसरे से एक किलोमीटर दूर ही रहेंगी। हमारा रोज़ का साधारण जीवन भी हमें यही दिखलाता है। लेकिन आइनस्टाइन ने कहा कि ऐसा नहीं है। दिक् खिच और सिकुड़ सकता है। ऐसा भी संभव है कि जो दो वस्तुएँ एक-दूसरे से एक किलोमीटर दूर हैं वे स्वयं न हिलें, लेकिन उनके बीच का दिक् कुछ परिस्थितियों के कारण फैल कर सवा किलोमीटर हो जाए या सिकुड़ के पौना किलोमीटर हो जाए।\n\nन्यूटन की शास्त्रीय भौतिकी में यह कहा जाता था कि ब्रह्माण्ड में हर जगह समय (काल) की रफ़्तार एक ही है। अगर आप एक जगह टिक कर बैठे हैं और आपका कोई मित्र प्रकाश से आधी गति की रफ़्तार पर दस साल का सफ़र तय करे तो, उस सफ़र के बाद, आपके भी दस साल गुज़र चुके होंगे और आपके दोस्त के भी। लेकिन आइनस्टाइन ने इस पर भी कहा कि यह विश्वास ग़लत​ है। जब कोई चीज़ गति से चलती है, उसके लिए समय धीरे हो जाता है और वह जितना तेज़ चलती है, समय उतना ही धीरे हो जाता है। आपका मित्र अगर अपने हिसाब से दस वर्ष तक रोशनी से आधी गति पर यात्रा कर के लौट आए, तो उसके तो दस साल गुज़रेंगे लेकिन आपके साढ़े ग्यारह साल गुज़र चुके होंगे।\n\nआइनस्टाइन ने सापेक्षता सिद्धांत में दिखाया कि वास्तव में दिक् के तीन और काल का एक मिलाकर ब्रह्माण्ड में चार पहलुओं वाला दिक्-काल है जिसमे सारी वस्तुएं और उर्जाएँ स्थित होतीं हैं। यह दिक्-काल स्थाई नहीं है- न दिक् बिना किसी बदलाव के होता है और न यह ज़रूरी है कि समय का बहाव हर वस्तु के लिए एक जैसा हो। दिक्-काल को प्रभावित कर के उसे मरोड़ा, खींचा और सिकोड़ा जा सकता है और ऐसा ही ब्रह्माण्ड में होता है। इस सिद्धान्त के माध्यम से ही समय यात्रा की अवधारणा निर्मित हुई है।\n\nदिक्-काल में बदलाव हर वस्तु और हर रफ़्तार पैदा करती है लेकिन बड़ी वस्तुएं और प्रकाश के समीप की रफ्तारें अधिक बदलाव पैदा करती हैं। मनुष्यों का आकार इतना छोटा और उसकी रफ़्तार इतनी धीमी है कि उन्हें सापेक्षता सिद्धांत के असर अपने जीवन में नज़र ही नहीं आते, लेकिन जब वह ब्रह्माण्ड में और चीज़ों का ग़ौर से अध्ययन करते हैं तो सापेक्षता के चिन्ह कई जगहों पर पाते हैं। जब वस्तु का वेग प्रकाश के वेग का ५% भी हो जाए, तो सापेक्षता के सिद्धान्त के चिन्ह हमे दिखाई देने लगते है।\n\nन्यूटन का मानना था कि हर वस्तु में अपनी ओर खींचने की एक शक्ति होती है जिसे उसने गुरुत्वाकर्षण (ग्रेविटी) का नाम दिया। पृथ्वी जैसी बड़ी चीज़ में यह गुरुत्वाकर्षण बहुत अधिक होता है, जिससे हम पृथ्वी से चिपके रहते हैं और अनायास ही उड़ कर अंतरिक्ष में नहीं चले जाते। लेकिन यह न्यूटन नहीं बता पाये कि गुरुत्वाकर्षण बल वास्तव में किस प्रकार कार्य करता है और क्यों कार्य करता है।\n\nआइनस्टाइन ने कहा कि आपेक्षिकता के सिद्धान्त के अनुसार यह विचार कि भौतिक वस्तुएँ एक दूसर को आकर्षित करती हैं, एक भ्रम है, जो प्रकृति संबंधी गलत याँत्रिक धारणाओं के कारण पैदा हुआ है। उन्होंने कहा कि पृथ्वी बड़ी है और उसकी वजह से उसके इर्द-गिर्द का दिक्-काल मुड़ गया है और अपने ऊपर तह हो गया है। हम इस खिचे-मुड़े दिक्-काल में रहते हैं और इस मुड़न की वजह से पृथ्वी के क़रीब धकेले जाते हैं। इसकी तुलना एक चादर से की जा सकती है जिसके चार कोनो को चार लोगों ने खींच के पकड़ा हो। अब इस चादर के बीच में एक भारी गोला रख दिया जाए, तो चादर बीच से बैठ जाएगी, यानि उसके सूत में बीच में मुड़न पैदा हो जाएगी। अब अगर एक हलकी गेंद हम चादर के कोने पर रखे तो वह लुड़क कर बड़े गोले की तरफ़ जाएगी। आइनस्टाइन ने कहा कि कोई अनाड़ी आदमी यह देख कर कह सकता है कि छोटी गेंद को बड़े गोले ने खींचा इसलिए गेंद उसके पास गई। लेकिन असली वजह थी कि गेंद ज़मीन की तरफ़ जाना चाहती थी और गोले ने चादर में कुछ ऐसी मुड़न पैदा की कि गेंद उसके पास चली गई। इसी तरह से उन्होंने कहा कि यह एक मिथ्या है कि गुरुत्वाकर्षण किसी आकर्षण की वजह से होता है। गुरुत्वाकर्षण की असली वजह है कि हर वस्तु जो अंतरिक्ष में चल रही होती है, वह दिक् के ऐसी मुड़न के प्रभाव में आकर किसी बड़ी चीज़ की ओर चलने लगती है।\n\nवस्तुत: गुरुत्वाकर्षण जड़ता का एक भाग मात्र है, तारे और ग्रहों की गतिविधियाँ, उनके स्वभावगत जड़त्व (इनर्शिया) से उत्पन्न होतीं हैं और उनका मार्ग दिक्-काल-सतति (स्पेस-टाइम-कॉन्टिनुअम) के वृत्तीय तत्वों पर निर्भर करता है। जिस प्रकार चुम्बक के चारों ओर चुंबकीय क्षेत्र होता है उसी प्रकार खगोलीय वस्तु अपने चारों ओर के आकाश में एक क्षेत्र बिखेरती है। जिस तरह चुंबकीय क्षेत्र में एक लोहे के टुकड़े की गतिविधि क्षेत्र की बनावट से निर्देशित होती है उसी तरह गुरुत्वीय क्षेत्र में किसी वस्तु का मार्ग उस क्षेत्र की ज्यामितिक अवस्था से निर्धारित होता है।\n\nआइंस्टाइन का गुरुत्वाकर्षण संबंधी नियम दिक्काल सतति के क्षेत्रीय तत्वों की जानकारी देता है। मुख्यत: इस नियम का एक भाग गुरुत्वाकर्षणजन्य वस्तु के चारों ओर के क्षेत्र के ढांचे से संबंध व्यक्त करता है।\n\nआइनस्टाइन के इस सनसनी फैला देने वाले सिद्धांत का एक बहुत बड़ा प्रमाण रोशनी पर गुरुत्वाकर्षण का असर देखने से आया। न्यूटन की भौतिकी में सिद्धांत था कि दो वस्तुएं एक-दूसरे को दोनों के द्रव्यमान (अंग्रेजी में \"मास\") के अनुसार खींचती हैं। लेकिन प्रकाश का तो द्रव्यमान होता ही नहीं, यानि शून्य होता है। तो न्यूटन के मुताबिक़ जिस चीज़ का कोई द्रव्यमान या वज़न ही नहीं उसका किसी दूसरी वस्तु के गुरुत्वाकर्षण से खिचने का सवाल ही नहीं बनता चाहे दूसरी वस्तु कितनी भी बड़ी क्यों न हो। प्रकाश हमेशा एक सीधी लकीर में चलता ही रहता है। लेकिन अगर आइनस्टाइन सही है और किसी बड़ी वस्तु (जैसे कि ग्रह या तारा) की वजह से दिक् ही मुड़ जाए, तो रोशनी भी दिक् के मुड़ने के साथ मुड़ जानी चाहिए। यानि ब्रह्माण्ड में स्थित बड़ी वस्तुओं को लेंस का काम करना चाहिए- जिस तरह चश्मे, दूरबीन या सूक्ष्मबीन का लेंस प्रकाश मोड़ता है उसी तरह तारों और ग्रहों को भी मोड़ना चाहिए।\n\n१९२४ में एक ओरॅस्त ख़्वोलसन नाम के रूसी भौतिकविज्ञानी ने आइनस्टाइन के सापेक्षता सिद्धांत को समझकर भविष्यवाणी की कि ऐसे गुरुत्वाकर्षक लेंस ब्रह्माण्ड में ज़रूर होंगे। पचपन साल बाद, १९७९ में पहली दफ़ा यह चीज़ देखी गई जब ट्विन क्वासर नाम की वस्तु की एक के बजाए दो-दो छवियाँ देखी गई। उसके बाद काफ़ी दूर-दराज़ वस्तुओं की ऐसी छवियाँ देखी जा चुकी हैं जिनमें उन वस्तुओं और पृथ्वी के बीच कोई बहुत बड़ी अन्य वस्तु रखी हो जो पहली वस्तु से आ रही प्रकाश की किरणों पर लेंसों का काम करे और उसकी छवि को या तो मरोड़ दे या आसमान में उसकी एक से ज़्यादा छवि दिखाए।\n\n", "id": "382224", "title": "सामान्य आपेक्षिकता"}
{"url": "https://hi.wikipedia.org/wiki?curid=382227", "text": "गुरुत्वाकर्षक लेंस\n\nगुरुत्वाकर्षक लेंस अंतरिक्ष में किसी बड़ी वस्तु के उस प्रभाव को कहते हैं जिसमें वह वस्तु अपने पास से गुज़रती हुई रोशनी की किरणों को मोड़कर एक लेंस जैसा काम करती है। भौतिकी (फिज़िक्स) के सामान्य सापेक्षता सिद्धांत की वजह से कोई भी वस्तु अपने इर्द-गिर्द के व्योम (\"दिक्-काल\" या स्पेस-टाइम) को मोड़ देती है और बड़ी वस्तुओं में यह मुड़ाव अधिक होता है। जिस तरह चश्मे, दूरबीन या सूक्ष्मबीन के मुड़े हुए शीशे से गुज़रता हुआ प्रकाश भी मुड़ जाता है, उसी तरह गुरुत्वाकर्षक लेंस से गुज़रता हुआ प्रकाश भी मुड़ जाता है।\n\n१९१६ में अल्बर्ट आइंस्टीन ने सापेक्षता सिद्धांत की घोषणा करी और उसे प्रकाशित किया। १९२४ में एक ओरॅस्त ख़्वोलसन नाम के रूसी भौतिकविज्ञानी ने आइनस्टाइन के सापेक्षता सिद्धांत को समझकर भविष्यवाणी करी के ऐसे गुरुत्वाकर्षक लेंस ब्रह्माण्ड में ज़रूर होंगे। १९३६ में आइनस्टाइन ने भी अपने एक लेख में ऐसे लेंसों के मिलने की भविष्यवाणी करी। कई दशकों बाद, १९७९ में, पहली दफ़ा यह चीज़ देखी गयी जब ट्विन क्वेज़ार नाम की वस्तु की एक के बजाए दो-दो छवियाँ देखी गयी। उसके बाद काफ़ी दूर-दराज़ वस्तुओं की ऐसी छवियाँ देखी जा चुकी हैं जिनमें उन वस्तुओं और पृथ्वी के बीच कोई बहुत बड़ी अन्य वस्तु राखी हो जो पहली वस्तु से आ रही प्रकाश की किरणों पर लेंसों का काम करे और उसकी छवि को या तो मरोड़ दे या आसमान में उसकी एक से ज़्यादा छवि दिखाए।\n\n", "id": "382227", "title": "गुरुत्वाकर्षक लेंस"}
{"url": "https://hi.wikipedia.org/wiki?curid=382229", "text": "श्वेतकेतु\n\nश्वेतकेतु इस नाम के कई व्यक्ति हुए हैं; \n\n\n\n\n", "id": "382229", "title": "श्वेतकेतु"}
{"url": "https://hi.wikipedia.org/wiki?curid=382230", "text": "सत्यभामा\n\nसत्यभामा सत्राजित की कन्या और कृष्ण की चार मुख्य स्त्रियों में से एक। इनसे कृष्ण को दस पुत्र हुए जिनके नाम भानु, सुभानु, स्वरभानु आदि थे। सूर्य ने जो स्यमंतक मणि सत्यभामा के पिता को दी थी उसे शतधन्वन ने सत्राजित की हत्या करके छीन लिया। अंत में यह मणि अक्रूर के पास निकली और उसके अधिकारियों में से सत्यभामा भी एक थीं। परंतु निर्णय हुआ कि अक्रूर ही इस मणि को अपने पास रखें। भगवान कृष्ण ने सत्यभामा की सहायता से ही नरकासुर नामक राक्षस का संहार किया था।\n\n", "id": "382230", "title": "सत्यभामा"}
{"url": "https://hi.wikipedia.org/wiki?curid=382232", "text": "दयाल सिंह मजीठिया\n\nसरदार दयाल सिंह मजीठिया भारत के पंजाब में क्रियाशील समाज सुधारक, बैंकर एवं द ट्रिब्यून नामक अंग्रेजी पत्र के संस्थापक थे। वे ब्रह्म समाजी थे। उनका जन्म वाराणसी में हुआ था।\n\n\n", "id": "382232", "title": "दयाल सिंह मजीठिया"}
{"url": "https://hi.wikipedia.org/wiki?curid=382233", "text": "दयाल सिंह सार्वजनिक पुस्तकालय\n\nदयाल सिंह पब्लिक लाइब्रेरी की स्थापना लाहौर में 1928 में परोपकारी एवं समाज सुधारक सरदार दयाल सिंह मजीठिया ने की थी। भारत के विभाजन के बाद पंजाब विश्वविद्यालय के पहले वाइस चांसलर दीवान आनंद कुमार के प्रयत्नों से दयाल सिंह पब्लिक लाइब्रेरी को 1954 में दिल्ली में स्थापित किया गया। यह लाइब्रेरी दयाल सिंह लाइब्रेरी ट्रस्ट सोसायटी द्वारा संचालित की जाती है।\n\nदिल्ली के बीचोबीच स्थित होने के कारण यहां पढ़ने वाले लोगों की हमेशा भीड़ रहती है। इस लाइब्रेरी की एक खासियत यह भी है कि यहां एक खूबसूरत लॉन भी है, जिसके चलते वहां बैठ कर भी पढ़ाई का आनंद उठाया जा सकता है। इसमें असमर्थ एवं विकलांग सदस्यों के लिए व्हील चेयर एवं अन्य सुविधायें मौजूद हैं। यहां पर एक साथ 80 लोग बैठ कर आसानी से अपनी जानकारी को बढ़ा सकते हैं। साथ ही बच्चों के लिए भी एक सेक्शन बनाया गया है।\n\nइस समय लाइब्रेरी के पास 40,000 से भी ज्यादा डॉक्यूमेंट मौजूद हैं, जो कि हिन्दी, अंग्रेजी, उर्दू और पंजाबी भाषाओं पर आधारित हैं। इस लाइब्रेरी की पुस्तकें मुख्य रूप से साहित्य, सामाजिक विज्ञान, इतिहास, दर्शन शास्त्र एवं अंतरराष्ट्रीय मामलों से संबंधित हैं। इसके अलावा जानकारी से संबंधित अन्य विषयों पर भी लाइब्रेरी में प्रामाणिक कलेक्शन मौजूद है। लोगों की जानकारी को अपडेट रखने के लिए लाइब्रेरी द्वारा 80 पत्रिकाओं एवं करीब 23 समाचार पत्रों की प्रतिदिन खरीदारी की जाती है। छात्रों को प्रतियोगी परीक्षाओं के मद्देनजर तैयार करने के लिए जनरल नॉलेज एवं कंपिटीशन की किताबें भी मौजूद हैं।\n\nलाइब्रेरी का आजीवन सदस्य बनने के लिए हालांकि कोई शुल्क नहीं लिया जाता, लेकिन सदस्यों से सिक्योरिटी के तौर पर 300 रुपए लिए जाते हैं। यह राशि सदस्यता खत्म होने के बाद वापस मिल जाती है। सदस्यों को चार कार्ड भी इश्यू किए जाते हैं। दो हरे कार्ड किताबों के लिए होते हैं तथा दो पीले कार्ड पत्रिकाओं के लिए होते हैं। यदि कोई सदस्य आठ कार्ड चाहता है तो उससे सिक्योरिटी के तौर पर 500 रुपए जमा कराए जाते हैं। अभी तक लाइब्रेरी ने लगभग 9000 सदस्यों को खुद से जोड़ लिया है तथा विभिन्न क्षेत्रों के औसतन 100 सदस्य प्रतिदिन यहां आते हैं। इनमें ज्यादातर छात्र, बच्चों, नौकरीपेशा वाले तथा रिटायर्ड लोग हैं।\n\nलाइब्रेरी के पास एक बड़े अध्ययन कक्ष एवं लॉन की सुविधा है। किताबों पर छूट, उनका नवीनीकरण, फोटोकॉपी की व्यवस्था भी सदस्यों को आकर्षित करती है। इंटरनेट की सुविधा भी उपलब्ध है, लेकिन वह सीधे सदस्यों को न मिल कर लाइब्रेरी स्टाफ को अपनी जरूरत बता कर मिल पाती है। एक कार्ड पर 15 दिनों के लिए किताब अथवा पत्रिकाएं मिल जाती हैं तथा उन्हें खुद लाइब्रेरी में उपस्थित होकर या फोन के जरिए 15 दिनों के लिए और बढ़ाया जा सकता है। बच्चों में क्रिएटिविटी बढ़ाने के लिए लाइब्रेरी द्वारा एयरकंडीशन चिल्ड्रन विंग तैयार किया गया है। इसमें ऑडियो-वीडियो उपकरण, पेंटिंग, चिल्ड्रन बुक, गेम्स एवं ऑडियो-वीडियो सीडी\nउपलब्ध हैं।\n\nयह लाइब्रेरी हर मौसम में सुबह 9.30 से लेकर शाम के 5.30 तक खुली रहती है। रविवार एवं सरकारी छुट्टियों के दिन लाइब्रेरी बंद रहती है। यहां पर कुल सात-आठ लोगों का स्टाफ मौजूद है, जो अपनी सेवा देने के लिए सदैव तत्पर रहता है।\n\nदयाल सिंह पब्लिक लाइब्रेरी\n\n1, दीन दयाल उपाध्याय मार्ग\n\nनई दिल्ली-110002\n", "id": "382233", "title": "दयाल सिंह सार्वजनिक पुस्तकालय"}
{"url": "https://hi.wikipedia.org/wiki?curid=382234", "text": "डिस्ट्रीब्यूटर-क्यू डीएल बस\n\nDQDB डिस्ट्रीब्युटेड-क्यू डुएल बस के लिए एक संक्षिप्त नाम है। DQDB बहु अभिगम नेटवर्क संचार को दोहरी-बस वितरित कतार में एकीकृत आयोजन का उपयोग करने में सक्षम है। DQDB स्थानीय क्षेत्र नेटवर्क (LAN) या महानगरीय क्षेत्र नेटवर्क (MAN) के लिए पहुँच प्रदान करता है और ऑफ़लाइन अवस्था कनेक्शन उन्मुख डेटा और आवाज संचार के रूप में समकालिक संचार डेटा हस्तांतरण का समर्थन करता है।\nDQDB एक उच्च शक्ति संचरण दर के लिए एक संचार प्रोटोकॉल है गति जिसका 34एम.बी.पीएस से 155एम.बी.पीएस को जाता है। \nDQDB IEEE 802.6 मानक है।\n\nDQDB' दोहरी बस नेटवर्क टोपोलॉजी दो चलती विपरीत, एक दिशात्मक के होते हैं का उपयोग करता है बस, जहाँ:\n• सिर-अंत द्विदिशात्मक कोशिकाओं उत्पन्न करता है। \n• होस्ट डेटा स्थलों को दिखाता है और हस्तांतरण करता है। \n• वितरित कतार \"पहले-आओ पहले-पाओ\" वाली कोशिकाओं प्रसारण सेवा करते हैं।\nDQDB में, नेटवर्कके सभी नोड नेटवर्कके अन्य नोड्सके बारे में जानते हैं। डेटा सही बसके माध्यम से फैलता है, जहां एक बस बाईं ओर नोड्स के लिए डेटा भेजता है और दूसरी बस दाएँ नोड्स के लिए डेटा भेजता है। वितरित कतार में, मेजबान काउंटर, CD और RC रहते हैं। प्रसारणके देरमें डेटा अनुरोध बिट गैर व्यस्त बस काउंटर में गुजर रहा सेल पर सेट किया जाता है और मेजबान निर्धारित करता है और आर सी काउंटर बढ़ जाती है। इसी तरह मेजबान एक खाली गुजर रहा सेल के लिए RC काउंटर और CD काउंटर कम हो जाती है। जब दोनों RC और CD शून्य हो जाते हैं, तब संदेश भेजा जा सकता है।\n\n• http://ieeexplore.ieee.org.libezp.lib.lsu.edu/stamp/stamp.jsp?tp=&arnumber=182761\n", "id": "382234", "title": "डिस्ट्रीब्यूटर-क्यू डीएल बस"}
{"url": "https://hi.wikipedia.org/wiki?curid=382237", "text": "केक\n\nभोजन के अंत में परोसा जाने वाला मिष्ठान्न, केक सेंककर तैयार किया हुआ भोज्य पदार्थ है। आमतौर पर कई किस्मों वाला केक का आटा, चीनी, अंडे, मक्खन या तेल का मिश्रण है जिसे घोलने के लिए तरल (आम तौर पर दूध या पानी) और खमीर उठाने वाले पदार्थ (जैसे कि खमीर या बेकिंग पाउडर) की ज़रूरत होती है। स्वाद व महक के लिए अक्सर फलों का गाढ़ा गूदा, मेवे या अर्क मिला दिए जाते हैं और मुख्य सामग्री के अनेक विकल्प सुलभ हैं। अक्सर केक में फलों का मुरब्बा या मिष्ठान्न वाली सॉस (जैसे पेस्ट्री क्रीम) भर दी जाती है, उसके ऊपर मक्खन वाली क्रीम या अन्य आइसिंग लगाकर बादाम और अंडे के सफ़ेद हिस्से का मिश्रण, किनारों पर बिंदियां और चाशनी में डूबे फल लगाकर सजाया जाता है।\n\nविशेष रूप से शादी, वर्षगाँठ और जन्मदिन जैसे औपचारिक अवसरों पर अक्सर खाने के बाद मिठाई के तौर पर केक का चुनाव किया जाता है। केक बनाने की अनगिनत पाक विधियां हैं, कुछ रोटी की तरह, कुछ गरिष्ठ और बड़े परिश्रम से तैयार की जाने वाली और अनेक पारम्परिक हैं। किसी ज़माने में केक बनाने (विशेष रूप से अंडे की झाग उठाने में) में काफ़ी मेहनत लगा करती थी लेकिन अब केक बनाना कोई जटिल प्रक्रिया नहीं रही, सेंकने वाले उपकरण और विधियां इतनी सरल हो गई हैं कि कोई भी नौसिखिया केक सेंक सकता है।\n\nमुख्य रूप से सामग्री और पकाने की तकनीक के आधार पर केक को मोटे तौर पर कई श्रेणियों में विभाजित किया जाता है।\n\nइनमें शामिल हैं।\nइस वर्गीकरण के अलावा केक को उनके उपयुक्त संलग्नक (जैसे कॉफ़ी केक) और सामग्री (जैसे फ़्रूटकेक या मैदे रहित चॉकलेट केक) के आधार पर वर्गीकृत कर सकते हैं।\n\nकेक की कुछ किस्में व्यापक रूप से केक मिश्रण के रूप में उपलब्ध हैं जिनमें कुछ सामग्री (आमतौर पर मैदै, चीनी, अर्क, बेकिंग पाउडर और कभी कभी किसी रूप में वसा) पहले से ही मिले रहते हैं और पकाने वाले को केवल कुछ अतिरिक्त सामग्री आमतौर पर अंडे, पानी और कभी कभी वनस्पति तेल या मक्खन मिलानी होती है। जबकि प्रतिनिधित्व शैलियों की विविधता सीमित है, केक मिश्रण ऐसे लोगों को घर पर पकाने का आसान और सहज उपलब्ध विकल्प प्रदान करते हैं जो बेकिंग में माहिर नहीं हैं।\n\nकेक को अवसर के अनुसार वर्गीकृत किया जा सकता है। उदाहरण के लिए शादी के केक, जन्मदिन का केक और पासओवर प्लावा (एक प्रकार का यहूदी स्पंज केक जिसे कभी कभी माट्ज़ो भोजन के साथ बनाया जाता है) को उनके उत्सव के अनुसार पहचाना जा सकता है। कुछ संस्कृतियों में शादी का केक काटना एक सामाजिक रस्म है। प्राचीन रोमन वैवाहिक अनुष्ठान की \"कॉनफ़ेरेशो\" रस्म से केक बांटने की उत्पत्ति हुई।\n\nकेक का प्रकार अवसर विशेष जैसे स्टोलन (क्रिसमस पर), बब्का और सिम्नेल केक (ईस्टर पर) या मूनकेक से सम्बद्ध होता है।\n\nकेक को अक्सर उनके भौतिक रूप के अनुसार वर्णित किया जाता है। केक छोटे और व्यक्तिगत उपभोग के लिए हो सकते हैं। बड़े केक काटने और भोजन या सामाजिक समारोह के हिस्से के रूप में परोसे जाने के लिए बनाये जा सकते हैं। सामान्य आकारों में शामिल हैं:\n\nउच्च स्टार्च-से-लस-अनुपात वाला विशेष केक आटा बारीक, मुलायम, कम-प्रोटीन वाले गेहूं से बनाया जाता है। यह बहुत ज़्यादा प्रक्षालित होता है और आम आटे की तुलना में केक के आटे से केक ज़्यादा हल्का-फुल्का बनता है। इसलिए नरम, हल्के और या ऐंजल फ़ूड केक जैसे चमकदार सफ़ेद केक के लिए इसकी सिफ़ारिश की जाती है। हालांकि, आम तौर पर केक के आटे को अच्छे परिणाम के लिए अनिवार्य नहीं माना जाता और \nसाधारण आटे में कॉर्न स्टार्च और / या बेकिंग सोडा डालकर वैसा ही केक तैयार किया जा सकता है। यदि सख्त और सघन केक चाहिए हो तो कुछ पाक विधियों में स्पष्ट रूप से सर्व-उद्देश्य पूरा करने वाले आटे को निर्दिष्ट या स्वीकार किया जाता है।\n\nएक तैयार केक को आइसिंग या फ़्रॉस्टिंग और बुरकने जिसे संयुक्त राज्य अमेरिका के कुछ और युनाइटेड किंगडम के \"सैकड़ों और हज़ारों\" भागों में \"जिमीज़\" के रूप में भी जाना जाता है, के साथ सजाया जाता है। फ़्रॉस्टिंग आमतौर से चीनी के चूर्ण (आइसिंग), कभी कभी दूध या मलाई जैसी वसा से बनाई जाती है और इसमें अक्सर वेनिला तत्व या कोको पाउडर की सुगंध मिलाई जाती है। कुछ सज्जाकार बेली हुई जेलेटिन की आइसिंग का उपयोग करते हैं। व्यावसायिक बेकरियां वसा के लिए और हवा के बुलबुले उठाने के लिए अक्सर चर्बी का इस्तेमाल करती हैं। इससे आइसिंग हल्की बनती है और आसानी से फैलती है। घरों में पकाने वाले या तो चर्बी, मक्खन, मार्जरीन या इसके कुछ संयोजन का उपयोग करते हैं। बुरकना खाने वाले रंग से रंगे हुए चीनी और तेल के सख्त छोटे टुकड़े होते हैं। 20 वीं सदी के अंत में, नए केक सज्जा उत्पाद जनता को उपलब्ध होने लगे। इनमें कई विशेष बुरकने और यहां तक कि मुद्रित चित्र की छवि को केक पर उतारने की विधियां भी शामिल हैं।\n\nअधिक जटिल केक सज्जा के लिए विशेष उपकरण आवश्यक हैं जैसे कि पाइपिंग बैग या सीरिंज और पाइपिंग की विभिन्न नोकें. एक पाइपिंग बैग या सीरिंज का उपयोग करने के लिए पाइपिंग नोक को युग्मक द्वारा बैग या सीरिंज से जोड़ा जाता है। बैग या सीरिंज को आंशिक रूप से आइसिंग से भर लिया जाता है जो कभी कभी रंगीन होती है। विभिन्न पाइपिंग नोकों और कई तकनीकों के प्रयोग से एक केक सज्जाकार बहुत से अलग अलग डिज़ाइन बना सकता है। सज्जा के बुनियादी सुझावों में शामिल हैं, खुला हुआ सितारा, बंद सितारा, बुनी हुई टोकरी, गोल, ड्रॉप फूल, पत्ता, बहुपंखुड़ी और विशेषता सुझाव.\n\nशाही आइसिंग, बादाम और अंडे का पेस्ट (या बादाम पेस्ट के रूप में विख्यात एक कम मीठा रूप), जिलेटिन आइसिंग \n(चीनी के पेस्ट रूप में भी विख्यात) और बटरक्रीम को ऊपरी आइसिंग और सजावट के लिए प्रयोग किया जाता है। पुष्प शक्कर कला या चीनी के धारीदार फूल केक सज्जा का महत्वपूर्ण हिस्सा हैं। विशेष मौकों के केक जैसे शादी के केक पारंपरिक फ़्रूट केक या कभी कभी मदाइरा केक (फेंटे हुए वसा रहित स्पंज के रूप में भी विख्यात) होते हैं जो मार्ज़पैन और या तो शाही आइसिंग या शक्कर के पेस्ट की आइसिंग से सुसज्जित होते हैं। उनके किनारों पर पाइप वाले बॉर्डर (शाही आइसिंग से बने) होते हैं और वे पाइप वाले संदेश, धारीदार चीनी के फूल, हाथ से बने जिलेटिन के फूल, बादाम और अंडे के पेस्ट से बने फल, पाइप वाले फूल या रवेदार फल या फूल जैसे कि अंगूर या बनफशा से सजे होते हैं।\n\nहालांकि केक और रोटी के बीच अंतर के स्पष्ट उदाहरण आसानी से मिल जाते हैं लेकिन सटीक वर्गीकरण ने हमेशा भ्रमित किया है। उदाहरण के लिए, केला रोटी त्वरित रोटी या केक कुछ भी हो सकती है।\n\nप्राचीन रोम में, रोटी के बुनियादी आटे में कभी कभी मक्खन, अंडे और शहद मिला दिए जाते थे जिससे केक जैसी मीठी, सिंकी हुई रोटी बनती थी। लैटिन कवि ओविड ने निर्वासन की अपनी पहली पुस्तक \"ट्रिस्टिया\" में अपने और अपने भाई के जन्मदिन में पार्टी और केक का हवाला दिया है।\n\nप्रारंभ में इंग्लैंड में भी केक अनिवार्य रूप से रोटी ही थे: एक \"केक\" और \"रोटी\" के बीच सबसे स्पष्ट अंतर था, केक का गोल, समतल आकार और पकाने की विधि जिसमें केक को एक बार बीच में पलटा जाता था जबकि रोटी को सिंकने की पूरी प्रक्रिया के दौरान बिना पलटे ही रहने दिया जाता था।\n\n", "id": "382237", "title": "केक"}
{"url": "https://hi.wikipedia.org/wiki?curid=382244", "text": "द्वितीय विश्वयुद्ध काल की प्रौद्योगिकी\n\nप्रौद्योगिकी ने द्वितीय विश्वयुद्ध के परिणाम को बहुत हद तक प्रभावित और निर्धारित किया। द्वितीय विश्वयुद्ध में बाहर आयी प्रौद्योगिकी का अधिकांश हिस्सा १९२० और १९३० के बीच विकसित किया गया था।\n\nलगभग हर प्रकार की प्रौद्योगिकी का इस्तेमाल हुआ था जिसमें से प्रमुख हैं-\n", "id": "382244", "title": "द्वितीय विश्वयुद्ध काल की प्रौद्योगिकी"}
{"url": "https://hi.wikipedia.org/wiki?curid=382246", "text": "ओरॅस्त ख़्वोलसन\n\nओरॅस्त ख़्वोलसन (रूसी:Орест Данилович Хвольсон, अंग्रेज़ी: Orest Khvolson) एक रूसी भौतिकविज्ञानी थे। १९१६ में अल्बर्ट आइंस्टीन द्वारा सामान्य सापेक्षता सिद्धांत की घोषणाके बाद ख़्वोलसन ने उसपर गहरा अध्ययन किया और १९२४ में ब्रह्माण्ड में गुरुत्वाकर्षक लेंसों के पाए जाने की भविष्यवाणी की। गुरुत्वाकर्षक लेंस के ऊपर अध्ययन करने वाले और उसकी घोषणा करने वाले यह पहले वैज्ञानिक थे। पचपन साल बाद, १९७९ में, इनकी भविष्यवाणी सच साबित हुई जब ट्विन क्वेज़ार नाम की वस्तु की एक के बजाए दो-दो छवियाँ देखी गयी।\n\n", "id": "382246", "title": "ओरॅस्त ख़्वोलसन"}
{"url": "https://hi.wikipedia.org/wiki?curid=382249", "text": "हर्ष वर्धन जैन\n\nहर्ष वर्धन जैन का जन्म नई दिल्ली, भारत के एक औद्योगिक जैन परिवर मे हुआ था। हर्ष वर्धन जैन का निवास अथवा कारोबार गाजियाबाद, लंदन, अफ्रीका, दुबई वा मॉरिशस मे स्तिथ है।\n\nसेबोर्गा की रियासत\n\nहर्ष वर्धन जैन को हिज़ रॉयल हाइनेस प्रिंस मार्सेल्लो और सेबोर्गा की रियासत द्वारा विदेश मामलों के लिए पार्षद पर क्राउन द्वारा मान्यता दी गयी है|\n\nपॉलोवीया की रियासत\n\nहर्ष वर्धन जैन आनरेरी कान्सुल जनरल के रूप में पॉलोवीया की रियासत का प्रतिनिधित्व (उत्तर प्रदेश) भारत मे करते है और पॉलोवीया की रियासत एक माइक्रो राष्ट्र है \n\nहर्ष वर्धन जैन ने अपनी प्रारंभिक शिक्षा सिल्वेर बेल्लस स्कूल और दिल्ली पब्लिक स्कूल से प्राप्त की। आगे की शिक्षा के लिए वह बिरला विद्या मन्दिर - बोर्डिंग स्कूल, नैनीताल गये। हर्ष वर्धन जैन व्यवसाय प्रशासन के लिये गाजियाबाद के इंस्टीट्यूट ऑफ् टेक्नोलोजी एंड साइंस नामक संस्थान से प्रप्त की आथवा बिजनेस एडमिनिस्ट्रेशन में मास्टर्स उन्होने लंदन (इंग्लैंड) के सि'आ'एस से प्राप्त किया।\n\nहर्ष वर्धन जैन के पिता श्री जगमन्दर दास जैन है उनको \"सेल्फ मेड इन्डस्त्रिअलिस्ट\" शीर्षक से भारत के उप-राष्ट्रपति (भारत सरकार) द्वारा वर्ष १९७५ मे सम्मानित किया गया और \"समज रत्न\" के नाम से भी सुसोभित किया गया। वह एक व्यवसायी, राजनीतिज्ञ और जैन समुदाय के एक धार्मिक व्यक्ति के रूप में जाने जाते है।\nहर्ष वर्धन जैन अपनी शिक्षा पूरी करने के बाद सन् २००० मे आपने पारिवारिक व्यवसाय में शामिल हुए और सन् २००२ में अपने आप एक कंपनी इन्दिरा ओवरसीज लिमिटेड का निर्मान् किया और अपने सन्गेमर्मर खनन और लौह एवं इस्पात व्यापार को बढ़ावा देने के लिए अंतरराष्ट्रीय बाजार तक पहुचे।\n\nजैन प्रथम भारतीय नागरिक विलियम बार्न्स सोसाइटी (ग्रेट ब्रिटेन) के फैलो है।\n\nहर्ष वर्धन जैन एक अंतर्राष्ट्रीय व्यापारी है। वह क्रेता एवं विक्रेता के बीच सौदा तय कराने में मदद करते है। जब यह सौदा पक्का हो जाता है तो इसके बदले में उनको कमिसन / ब्रोकरेज मिलती है। \nजैन ग्रुप ओफ कंपनियां मे प्रमुख व्यापार होता है, उदाहरण के लिए - \n\nहर्ष वर्धन जैन अनाथों, विधवाओं और जरूरतमंद लोगों की मदद करने के लिए कल्याण संगठनों में सक्रिय रूप से भाग लेते है। वह भारतीय कॉटेज इंडस्ट्रीज और भारतीय उत्पादों को बढ़ावा देने के लिए दुनिया भर अंतर्राष्ट्रीय उपभोक्ताओं तक पहुंचने में उन्होने बहुत काम किया है। आज वह सक्रिय रूप से भारत, लंदन, मॉरिशस, संयुक्त अरब अमीरात, पोलैंड और अफ्रीकी महाद्वीप के संगठनों के साथ काम करते है।\n\nहर्ष वर्धन जैन निजी जेट विमानों के शौकीन हैं और विशेष स्थर की हीरे जड़ि घड़ियों का जुनून है।\n\nहर्ष वर्धन जैन एवं परिवार को २२ वर्ष से सन् १९९२ - २०१४ तक बहुत बडे नुकसान का सामना करना पड़ा। \nउनके संगठनों में से कई बंद हो गए थे और दुसरे बंद होने के चरण पर है।\n\nलेकिन अब यह कहा जा रहा है कि और खबर है कि सन् २०१५ से जैन परिवार अपनी कंपनियों में कई नए विचार विकसित करेंगे, ताकी कंपनियां अधिक शक्ति के साथ और नए विकल्पों के साथ पुनर्जीवित हो। विकास और विस्तार वर्तमान स्थिति से उभारने के लिए लागू किये जायेंगे और भविष्य की जरूरतों और मांगों के लिए प्रतिस्पर्धा करने की दिशा में काम कर रहे है।\n\nहाल ही में ईस्ट इंडिया कंपनी, ब्रिटेन के बारे में खबर, हर्ष वर्धन जैन ने सबसे पह्ले ईस्ट इंडिया कंपनी, ब्रिटेन मे सन् २००५ मे सम्मिलित कि थी।\n\nसन् २००२ से ब्रिटेन मे एक व्यक्ति जिसका नाम एहसान अली सैयद है और जिसने लंदन मे ब्लेक्बरन रोवर्स नामक फूटबाल कल्ब खरीदने की असफल बोलि लगायी थी और जो आज रेसिंग डी सन्टेन्डर, स्पेन का मालिक है अथवा एहसान अली सैयद को एक बहुत बड़ी राशि का भुगतान हर्ष वर्धन जैन को करना है जो कि कई सालों से बकाया है।\n\n\n\n", "id": "382249", "title": "हर्ष वर्धन जैन"}
{"url": "https://hi.wikipedia.org/wiki?curid=382251", "text": "हेमचन्द्र बरुआ\n\nहेमचन्द्र बरुआ (असमिया: হেমচন্দ্ৰ বৰুৱা; \"हेमसोन्द्रो बोरुवा\"), 19 वीं सदी के, असमिया भाषा के एक प्रख्यात लेखक थे। संस्कृत वर्तनी पर आधारित शब्द-व्युत्पत्ति की जानकारी वाले प्रथम असमिया शब्दकोश ‘हेमकोष’ का संकलन बरुआ ने ही किया था। वास्तव में हेमकोष असमिया भाषा का दूसरा शब्दकोश था, प्रथम असमिया शब्दकोश का संकलन एक अमेरिकी बैपटिस्ट मिशनरी डा. माइल्स ब्रोंसन ने किया था तथा इसका प्रकाशन 1867 में किया था, पर इस शब्दकोश में शब्द-व्युत्पत्ति संबंधित जानकारी का आभाव था।\n\nहेमचन्द्र बरुआ, असम के गोलाघाट जिले के निवासी थे।\n", "id": "382251", "title": "हेमचन्द्र बरुआ"}
{"url": "https://hi.wikipedia.org/wiki?curid=382252", "text": "दिक्\n\nदिक् जगह के उस विस्तार या फैलाव को कहते हैं जिसमें वस्तुओं का अस्तित्व होता है और घटनाएँ घटती हैं। मनुष्यों के नज़रिए से दिक् के तीन पहलू होते हैं, जिन्हें आयाम या डिमॅनशन भी कहते हैं - ऊपर-नीचे, आगे-पीछे और दाएँ-बाएँ।\n\n\"दिक्\" को अंग्रेज़ी में \"स्पेस\" (space), फ़ारसी में \"फिज़ा\" (), सिन्धी में \"पोलार\" (), यूनानी में \"ख़ोरौस\" (χώρος) और जर्मन में \"राउम\" (raum) कहते हैं। \"आयाम\" को अंग्रेज़ी में \"डिमॅनशन\" (dimension) और त्रिआयामी को \"थ़्री-डिमॅनशनल\" (three dimensional) कहते हैं। \"आपेक्षिक\" को अंग्रेज़ी में \"रॅलेटिव\" (relative) कहते हैं।\n\nऐसे तीन पहलूओं वाली (या \"त्रिआयामी\") दिक् में मौजूद किन्ही दो वस्तुओं की एक-दुसरे से आपेक्षिक स्थिति (या रॅलेटिव स्थिति) इन तीन पहलूओं पर बताई जा सकती है। हम कह सकते हैं के पहली वस्तु दूसरी वस्तु से १० मीटर ऊपर, ४ मीटर आगे और ६ मीटर दाएँ पर स्थित है। इसी तरह से द्विआयामी (दो पहलूओं वाले) दिक् में सिर्फ़ दो आयामों से दो वस्तुओं की एक-दुसरे से आपेक्षिक स्थिति का पता लगता है। भौगोलिक नक़्शों में इन आयामों (पहलूओं) को उत्तर-दक्षिण और पूर्व-पश्चिम का नाम दिया जाता है। किसी नक़्शे में दो वस्तुओं (या जगहों) को देखकर कहा जा सकता है के नक़्शे के द्विआयामी दिक् में पहला शहर दुसरे शहर से १०० किमी उत्तर और २०० किमी पूर्व में स्थित है। ठीक इसी तरह एकायामी दिक् भी एक लक़ीर या रेखा की सूरत में देखी जा सकती है। किसी भी रेखा पर स्थित दो बिन्दुओं की आपेक्षिक स्थिति बताने के लिए सिर्फ़ एक ही पहलू बताना काफ़ी है। उदाहरण से हम कह सकते हैं के किसी लक़ीर पर स्थित एक लाल बिंदु किसी दुसरे नीले बिंदु से १० सेंटीमीटर बाएँ पर मौजूद है।\n\nजिस दिक् में कोई मरोड़, गोलाई या टेढ़ापन न हो उसे यूक्लिडी दिक् कहते हैं। यह नाम प्राचीन यूनानी गणितज्ञ यूक्लिड के नाम से बना है। यूक्लिडी दिक् में अगर दो समानांतर रेखाएँ (अंग्रेज़ी में पैरलल रेखाएँ) आरम्भ कर के उन्हें आगे बढ़ाया जाए तो उनका आपस का फ़ासला हमेशा एक ही रहेगा और वह एक-दुसरे से कभी नहीं मिलेंगी। लेकिन अगर वे अयूक्लिडी दिक् में खींची जा रहीं हैं जो स्वयं ही मुड़ा हुआ है तो उनमें आपस का फ़ासला बदल सकता है और वे मिल भी सकतीं हैं। पृथ्वी की सतह एक दो-आयाम वाला अयूक्लिडी दिक् है। इसपर अगर इक्वेटर पर उत्तर की ओर दो समानांतर रेखाएँ बनाई जाएँ तो वे दोनों एक दुसरे के नज़दीक आती जाएँगी और उत्तरी ध्रुव पर जा कर मिल जाएँगी।\n\nठीक इसी तरह हम किसी दिक् में स्थित दो वस्तुओं की एक-दुसरे से आपेक्षिक गति के बारे में भी बता सकते हैं। अगर हम ज़मीन से दो आतिशबाज़ियाँ (एक लाल और एक हरी) आसमान की ओर उड़ाएँ तो अलग अलग वस्तुओं की तुलना कर के ऐसी चीज़ें कह सकते हैं -\n\nऐसा भी हो सकता है के हरी आतिशबाज़ी तो आसमान में सीधी चढ़ती रहे लेकिन लाल आतिशबाज़ी तिरछी होकर उत्तर की तरफ ३० कि॰प्र॰घ॰ और ऊपर की तरफ २० कि॰प्र॰घ॰ से चलना शुरू कर दे। अब हम और हरी आतिशबाज़ी वाला व्यक्ति यह कहेंगे -\n\nअगर लाल आतिशबाज़ी पूर्वोत्तर को चल देती तो देखा जा सकता है के इस त्रिआयामी दिक् में तीन आयामों के साथ किसी भी दो वस्तुओं की आपस की गति और दिशा को पूरी तरह बताया जा सकता है।\n\nहालांकि मनुष्य दिक् में केवल तीन आयामों की कल्पना कर सकते हैं और उनकी इन्द्रियाँ उन्हें बताती हैं के वे तीन आयामों वाले ब्रह्माण्ड में रहते हैं, गणित में जितने चाहे उतने आयामों पर अध्ययन किया जा सकता है और किया जाता है। कुछ वैज्ञानिकों का यह भी मानना है के ब्रह्माण्ड में १० या उस से भी अधिक आयाम हैं लेकिन मनाव इन्द्रियाँ और मस्तिष्क इनमे से केवल तीन ही को भांप पाती हैं। भौतिकी के तार सिद्धांत (स्ट्रिंग थ़िओरी) में ऐसी ही कल्पना की गयी है।\n\nदिक्-काल या स्पेस-टाइम (spacetime) की सोच को अल्बर्ट आइंस्टीन ने अपना सापेक्षिकता का सिद्धांत विकसित करते हुए प्रकाशित किया। इसके अनुसार समय या काल दिक् के तीन आयामों की तरह एक और आयाम है और भौतिकी में इन्हें एक साथ चार आयामों के रूप में देखना चाहिए। उन्होंने कहा के वास्तव में ब्रह्माण्ड की सारी चीज़ें इस चार-आयामी दिक्-काल में रहती हैं। उन्होंने ने यह भी कहा के कभी-कभी ऐसी परिस्थितियाँ बन जाती हैं के अलग-अलग वस्तुओं को इन चार आयामों का अनुभव अलग-अलग प्रतीत होता है। मिसाल के लिए -\n\n", "id": "382252", "title": "दिक्"}
{"url": "https://hi.wikipedia.org/wiki?curid=382253", "text": "सजिल्द\n\nएक सजिल्द पुस्तक वह पुस्तक होती है जिसपर एक सुरक्षात्मक कठोर आवरण चढ़ा होता है। आमतौर पर यह आवरण एक मोटे गत्ते का बना होता है जिसको कपड़े, मोटे कागज, या कभी कभी चमड़े से भी मढ़ा जाता है। जिल्द शब्द उर्दु से आया है जिसका अर्थ, त्वचा होता है। इस जिल्द को लचीले सीवन टाँको से सिला जाता है ताकि जब पुस्तक को पढ़ने के लिए खोला जाये यह आराम से खोली जा सके और खुलने के बाद खुली रहे, हालांकि आजकल जिल्द को सिलने के बजाय चिपकाया जाता है। \n\nसजिल्द किताबें अक्सर अम्लमुक्त कागज पर मुद्रित की जाती हैं और यह कागजी जिल्द वाली पुस्तकों से अधिक टिकाऊ होती है। सजिल्द पुस्तकें उत्पादन के समय अपेक्षाकृत थोड़ी और बिक्री के समय काफी महंगी होती हैं। सजिल्द किताबों को धूल से बचाने के लिए अक्सर एक कलात्मक धूल रोधी आवरण इनके साथ आता है।\n", "id": "382253", "title": "सजिल्द"}
{"url": "https://hi.wikipedia.org/wiki?curid=382258", "text": "ग़ोताख़ोरी\n\nग़ोताख़ोरी पानी के अन्दर जाकर वहाँ कम या ज़्यादा समय व्यतीत करने की क्रिया को कहते हैं। ग़ोताख़ोरी में ग़ोताख़ोर साँस लेने के लिए अपने साथ हवा का बंदोबस्त ले जा सकते हैं या फिर कम समय के लिए अपना साँस रोककर पानी के अन्दर रह सकते हैं। स्कूबा ग़ोताख़ोरी में ग़ोताख़ोर अपने साथ हवा की टंकी और अन्य काम आने वाले चीज़ें ले जाते हैं जबकि मुक्त ग़ोताख़ोरी में हवा के बंदोबस्त के तामझाम के बिना ही ग़ोताख़ोरी की जाती है। पानी के अन्दर तैरने की आसानी के लिए अक्सर ग़ोताख़ोर पैरों में फ़िन इस्तेमाल करते हैं।\n\nग़ोताख़ोरी या मुक्त डाइविंग, सांस रोक के की जाने वाली डाइविंग पानी के नीचे डाइविंग की विधा है जो गोताखोर की क्षमता पर निर्भर करता हैं की वो पानी में कितने देर तक सांस रोक कर रह सकता हैं। इसमें स्कूबा गियर जैसे श्वास लेने वाले उपकरणों का प्रयोग नहीं होता।\n\nग़ोताख़ोरी गतिविधियों के उदाहरण हैं: पारंपरिक मछली पकड़ने की तकनीक, प्रतिस्पर्धी और गैर-प्रतिस्पर्धी फ्रीडाइविंग, प्रतिस्पर्धी और गैर-प्रतिस्पर्धी भाला फेक कर मछली पकड़ने की प्रतियोगिता, फ्रीडाइविंग फोटोग्राफी, लयबद्ध तैराकी, पानी के भीतर फुटबॉल, पानी के नीचे रग्बी, पानी के नीचे हॉकी, पानी के नीचे लक्ष्य शूटिंग।\n\nप्राचीन समय में यांत्रिक उपकरणों की सहायता के बिना ही ग़ोताख़ोरी संभव था लेकिन इसमें कभी कभार चमड़े के थैली का उपयोग होता था। उस समय भी गोताखोरों को आज के जैसे ही समस्याओं का सामना करना पड़ता था। प्राचीन संस्कृतियों में फ्रीडाइविंग का प्रयोग भोजन, मोती ढून्दने एवं सैन्य अभियानों में मदद पहुंचाने के लिए किया जाता था।\n\nमनोरंजन के लिए शिकार एवं समूह का इकठ्ठा होना\n\nमछली पकड़ने की एक प्राचीन पद्धति भाला फेक कर मछली पकड़नाहै जिसका उपयोग सदियों से दुनिया भर में किया गया है। प्राचीन सभ्यताओं के लोग तेज नुकीली वाले लकड़ी का उपयोग कर नदियों और झरनों से मछली का शिकार करते थे।\n\nयह पानी के अन्दर का खेल हैं जिसमे प्रतियोगी पानी के अन्दर कुश्ती लड़ते हैं । इसमें ३० सेकंड का एक राउंड होता हैं।\n\nतैराकी, नृत्य और जिमनास्टिक के एक मिश्रित रूप लयबद्ध तैराकी है । इसमें संगीत की धुन पर तैराक पानी में प्रदर्शन करता हैं। लयबद्ध तैराकी में उन्नत पानी कौशल, शक्ति, धीरज, लचीलापन, कलात्मकता और साथ ही श्वास पर नियंत्रण की आवश्यकता होती है। \n\nपानी के नीचे हॉकी, (ओक्टोपुश (मुख्य रूप से यूनाइटेड किंगडम) भी कहा जाता है) एक विश्व स्तर पर खेला जाने वाला खेल हैं जिसमें दोनों टीमों आपस में प्रतिद्वंदिता करती हैं एवं दोनों अपने विरोधी टीम के गोल पोस्ट तक पहुँचने का प्रयास करती हैं । इस खेल का जनक एलन ब्लेक को कहा जाता हैं जिन्होंने 1954 में इंग्लैंड में इसकी शुरुआत की। \n\nपानी के नीचे का फुटबाल दो लोगों के द्वारा खेली जाने वाली एक खेल हैं जो काफी हद तक पानी के नीचे की हॉकी एवं रग्बी से मिलता जुलता हैं। यह खेल कनाडा के कई प्रोविंस में खेला जाता हैं ।\n\nइसकी पहली चैंपियनशिप १९८० में खेली गयी थी। इसमें एवं रग्बी फुटबाल में सिर्फ नाम की समानता हैं अन्यथा इन दोनों काफी भिन्नता हैं ।\n\nफ्री डाइविंग एक मनोरंजन के लिए खेला जाने वाला खेल हैं । यह स्कूबा डाइविंग से निम्न मामलो में अलग हैं\n\n\nमानव शरीर में ऑक्सीजन संचय के कई तरीके है जो फ्री डाइविंग से काफी समानता रखते हैं ।\n\nइस खेल में सांस को रोके रखने की तकनीक काफी महत्वपूर्ण हैं, यही इस खेल का सार हैं। इसमें कई सारे चीजों का योगदान रहता हैं । खिलाडी निरंतर अभ्यास के द्वारा इनमे दक्षता प्राप्त कर लेता हैं।\n\nइस खेल में प्रशिक्षण के कई प्रारूप होते हैं, जो जमीन पर भी सीखे जा सकते हैं। बिना किसी प्रशिक्षण एवं निगरानी के यह खेल काफी खतरनाक होता हैं एवं इसमें गोताखोर की जान भी जा सकती हैं। न्यूयॉर्क के डाइवर निकोलस मेवोली की मौत इस खेल के खतरों से आगाह कराती हैं। उनकी मृत्यु 17 दिसम्बर २०१३ को ७२ मीटर की डाइव करने की कोशिश में हुई। \n\nफिल्म मिशन इम्पॉसिबल में टॉम क्रूज़ ने जासूस एथेन हंट का किरदार निभाया है जो दुश्मनों से लड़ने के लिए फ्री डाइविंग का सहारा लेता हैं।\nविलियम प्राइस की साउथ सी एडवेंचर (१९६२) में जब हंट बधू निर्जन द्वीप में अकेले होते हैं तब वे फ्री डाइविंग कर मोती एवं पानी बटोरते हैं।\n२००१ में प्रदर्शित हुई फिनिक्स ब्लू में रिक जिसने म्यूजिशियन का किरदार निभाया हैं खाली समय में फ्री डाइविंग करता हैं। \n\nग़ोताख़ोरी को अंग्रेज़ी में \"डाइविंग\" (diving), फ़्रांसिसी में \"प्लॉझ़े\" (plongée) और फ़ारसी में \"ग़वासी\" () कहते हैं।\n\n\n", "id": "382258", "title": "ग़ोताख़ोरी"}
{"url": "https://hi.wikipedia.org/wiki?curid=382260", "text": "अविनाश काक\n\nअविनाश काक (उर्फ \"अवि काक\", जन्म : 1944) का जन्म श्रीनगर, कश्मीर में हुआ। \n\nवह[पर्ड्यू विश्वविद्यालय]] में विद्युत एवं संगणक अभियांत्रिकी के एक प्रोफेसर है, जिन्होंने सूचना संसाधन के कई अलग अलग पहलुओं पर अग्रणी अनुसंधान किया है।\n\nउन्होंने संगणन शास्त्र पर भी कई ग्रन्थ लिखे हैं।\n\n\n", "id": "382260", "title": "अविनाश काक"}
{"url": "https://hi.wikipedia.org/wiki?curid=382269", "text": "फ़िन\n\nफ़िन एक ऐसे पंख को बोलते हैं जिसके ज़रिये हवा, पानी या किसी और द्रव या गैस में कोई जीव या मशीन अपने आप को धकेल सके या अधिक आसानी से बह सके। यह शब्द पहले मछलियों के पंखों के लिए ही इस्तेमाल होता था लेकिन अब दुसरे जानवरों और मशीनों में ऐसे पंखों के लिए भी प्रयोग होता है। फ़िन कई जगहों पर देखे जाते हैं -\n", "id": "382269", "title": "फ़िन"}
{"url": "https://hi.wikipedia.org/wiki?curid=382274", "text": "तीरपंख\n\nतीरपंख तीरों के पीछे लगे हुए पंख या अन्य किसी चीज़ के टुकड़े होते हैं जो उड़ते हुए तीर को संतुलित रखते हैं। यह एक प्रकार के फ़िन हैं और यदि इन्हें इस्तेमाल न किये जाएँ तो उड़ते हुए तीर की दिशा ग़लत हो जाने की सम्भावना ज़्यादा हो जाती है - वह मुड़कर दाएँ-बाएँ या ऊपर-नीचे की तरफ़ जा सकता है।\n\nअंग्रेज़ी में तीरपंख को \"फ़्लॅच\" (fletch) कहतें हैं।\n", "id": "382274", "title": "तीरपंख"}
{"url": "https://hi.wikipedia.org/wiki?curid=382279", "text": "तैरने के फ़िन\n\nतैरने के फ़िन पैरों में पहनने वाले ऐसे फ़िन होते हैं जिनसे तैराक और ग़ोताख़ोर पानी के अन्दर ज़्यादा आसानी से और ज़्यादा तेज़ी से बढ़ सकते हैं। मछलियों के फ़िन उनकी शरीर की तुलना में काफ़ी बड़े आकार के होते हैं जबकि मनुष्यों के हाथ-पैर छोटे अकार के होते हैं और तैरने के लिए नहीं बने होते। मनुष्य तैर तो सकते हैं लेकिन इसमें काफ़ी ज़ोर लगाना पड़ता है। तैराकी के फ़िन लगाने से यह काम थोड़ा आसान हो जाता है। जब कोई तैराकी कर रहा होता है तो फ़िनों की इतनी आवश्यकता नहीं पड़ती और वह बिना उनके भी तैर सकता है। लेकिन ग़ोताख़ोरी में अक्सर ग़ोताख़ोर भारी-भरकम हवा की टंकी और अन्य ग़ोताख़ोरी का सामान लिए हुए होता है। बिना फ़िनों के उसका ज़्यादा हिल पाना भी मुश्किल हो जाता है।\n\n", "id": "382279", "title": "तैरने के फ़िन"}
{"url": "https://hi.wikipedia.org/wiki?curid=382282", "text": "मोनोफ़िन\n\nमोनोफ़िन एक क़िस्म का तैरने का फ़िन होता है जिसमें एक ही बड़े फ़िन में दो खोल होते हैं जिनमें तैराक या ग़ोताख़ोर अपने दोनों पैर डालता है। आम तौर से तैरने के दो फ़िन हुआ करते हैं जो दोनों टाँगों-पैरों को अलग-अलग हिलने देते हैं, लेकिन मोनोफ़िन में एक ही फ़िन होने की वजह से तैराक के दोनों पैर और टाँगे एक ही साथ हिलाते हैं।\n\nमोनोफ़िन की इजाद १९७२ में सोवियत संघ में एक युक्रेन में स्थित तैराकी के क्लब में हुई। मोनोफ़िन पहनने वाले १२ किमी प्रति घंटे की रफ़्तार तक तैर सकते हैं।\n\nमोनोफ़िन के साथ तैरते हुए घुटनों का प्रयोग न के बराबर होता है और ज़्यादा ज़ोर कूल्हों (हिप) को ऊपर-नीचे उठा कर लगाया जाता है। यह तैरने का तरीक़ा डॉल्फिन के तैरने के तरीक़े से मिलता जुलता है और इसमें धीरे-धीरे ज़ोर लगाने पर भी मोनोफ़िन से आगे की ओर तैरने का काफ़ी धक्का लगाया जा सकता है। बिना हवा के बंदोबस्त के जो मुक्त ग़ोताख़ोरी की जाती है उसमें यह बहुत फ़ायदेमंद चीज़ है क्योंकि धीरे-धीरे तैरने पर भी काफ़ी आगे तक बिना साँस लिए तैरा जा सकता है।\n\n\n", "id": "382282", "title": "मोनोफ़िन"}
{"url": "https://hi.wikipedia.org/wiki?curid=382287", "text": "अजिल्द\n\nअजिल्द, पेपरबैक, या कागजी जिल्द, किसी पुस्तक को उसकी जिल्दसाज़ी के अनुसार परिभाषित करती है। अजिल्द पुस्तकों के आवरण पृष्ठ अमूमन कागज या अपेक्षाकृत थोड़े मोटे कागज के बने होते हैं, साथ ही इन्हें सिलने या तार पिरोकर जोड़ने के बजाय चिपकाया जाता है। अजिल्द पुस्तकों का चलन 19 वीं शताब्दी की शुरुआत से चला आ रहा है। अजिल्द पुस्तकें, सजिल्द पुस्तकों की तुलना में सस्ती, पर कम टिकाऊ होती हैं। \n\nकिसी पुस्तक का अजिल्द संस्करण तब ही जारी किया जाता है जब कोई कंपनी किसी पुस्तक को एक कम लागत वाले प्रारूप में जारी करने का फैसला करती है। सस्ते कागज, सरेसी जिल्दसाज़ी और एक मोटे आवरण के अभाव में एक अजिल्द पुस्तक की निर्माण लागत में एक सजिल्द पुस्तक की तुलना में, उल्लेखनीय कमी आती है। यदि कोई पुस्तक बहुत अधिक प्रसिद्ध ना हो या फिर उसके प्रसिद्ध होने के मौके अधिक ना हों या कोई प्रकाशक किसी पुस्तक पर अधिक पैसा लगाने को तैयार ना हो, तो उसे अजिल्द संस्करण में जारी करना एक अच्छा विकल्प है। अजिल्द पुस्तको के सबसे अच्छे उदाहरणों में अधिकतर उपन्यास और पुरानी पुस्तकों के पुनर्मुद्रित, नए संस्करण शामिल हैं।\n", "id": "382287", "title": "अजिल्द"}
{"url": "https://hi.wikipedia.org/wiki?curid=382290", "text": "विद्युत स्पर्शाघात\n\nविद्युत के किसी स्रोत से सम्पर्क में आने के कारण त्वचा, मांसपेशियों अथवा बाल से होकर पर्याप्त विद्युत धारा प्रवाहित हो जाती है तो इसे विद्युत स्पर्शाघात (Electric shock) कहते हैं। यह जानबूझकर किया गया हो सकता है या दुर्घटनावश हो सकता है। किन्तु प्रायः 'स्पर्शाघात' से आशय शरीर के किसी अंग से अवांछित धारा-प्रवाह से ही लिया जाता है।\n\nविद्युत स्पर्शाघात से त्वचा जल सकती है, आदमी बेहोश हो सकता है, या मृत्यु हो सकती है।\n\nhttps://commons.wikimedia.org/wiki/File:%E0%A4%95%E0%A4%B0%E0%A4%82%E0%A4%9F_%E0%A4%AA%E0%A5%8B%E0%A4%B2.jpg\n1. आग, बिजली और पानी कभी-कभी बहुत खतरनाक हो सकते हैं। अतः बिजली का सुरक्षित प्रयोग करें।\n2. बिजली पोल तथा स्टे वायर मे अपने जानवर न बाधें।\n3. बिजली के तार के पास कप़डे सुखाने के लिए लेाहे का तार न बांधे।\n4. बिजली लाइन के निचे बस ट्राली खडी करके सामान न उतारे।\n5. बिजली लाईन के नीचे या निकट मकान, खलिहान न बनाये तथा पेड़ न उगाये।\n6. कटिया लगाकर बिजली का प्रयोग न करे़। अर्थ तार/अर्थिग से बिजली न जलाये।\n7. I.S.I. वायऱिंग मैटेरिएल एवं उपकरणों का प्रयोग करे।\n8. विद्युत वायऱिंग में अर्थ लिकेज प्रोटेक्टिव डिवाइस लगायें, पूर्ण सुरक्षा पायें।\n9. विद्युत दुर्घटना की सुचना विद्युत सुरक्षा विभाग को तुरन्त दें।\n10. अपने विद्युत अधिष्ठानों/विद्युत उपकरणों की नियमानुसार विद्युत सुरक्षा विभाग द्वारा जाँच करवायें।\n11. बिजली के तारों से छेड़छाड़ न करें।\n12. आग की स्थिति में बिजली तुरन्त बन्द करें।\n13. बिजली की आग पर पानी कदापि न डालें।\n14. बिजली से दुर्घटनाग्रस्त व्यक्ति को मृत न समझें तुरन्त उपचार करें।\n15. विद्युत वायऱिंग/अधिष्ठापन का कार्य राजकीय लाइसेंसधारी विद्युत ठेकेदारों से करायें।\n16. बिजली मिस्त्री विद्युत सुरक्षा विभाग द्वारा आयोजित परीक्षा देकर वायरमैन परमिट प्राप्त कर सकते हैं।\n17. वायरमैन परमिट धारी मिस्त्री से ही बिजली का कार्य करायें।\n18. स्विच को फेज के तार में ही लगवायें। न्यूट्रल में कदापि न लगायें। \n\n", "id": "382290", "title": "विद्युत स्पर्शाघात"}
{"url": "https://hi.wikipedia.org/wiki?curid=382295", "text": "डाइम\n\nडाइम (अंग्रेज़ी: dime) संयुक्त राज्य अमेरिका का एक सिक्का है जिसकी क़ीमत १० सेंट होती है। एक अमेरिकी डॉलर में १० डाइम होते हैं। जितने भी सिक्के आधुनिक युग में अमेरिका में प्रचलित हैं उनमें डाइम सबसे पतला और छोटे आकार का सिक्का है।\n\n\"डाइम\" शब्द पुरानी फ़्रांसिसी भाषा के \"disme\" शब्द से आता है जिसे \"दीमे\" उच्चारित किया जाता था। \"दीमे\" का अर्थ है \"दसवा हिस्सा\"।\n\n१७८३ में थॉमस जॅफ़रसन, बेंजामिन फ्रैंकलिन, ऐलॅक्सैन्डर हैमिलटन और डेविड रिटनहाउस ने संयुक्त राज्य में दशमलव पर आधारित मुद्रा बहाल करने का पहला प्रस्ताव रखा। हैमिलटन संयुक्त राज्य के पहले खज़ाने के सचिव थे और उन्होंने १७९१ में उस प्रस्ताव को आगे बढ़ाते हुए अमेरिकी कांग्रेस (संसद) में छह ऐसे दशमलव पर आधारित सिक्के गढ़ने की बात रखी, जिनमें से एक डाइम था। १७९६ से १८३७ तक, डाइम के सिक्के ८९.२४% चांदी और १०.७६% ताम्बे के बने होते थे। चांदी महंगा होने की वजह से यह सिक्के छोटे अकार के होते थे, वरना कुछ लोग सिक्कों को पिघाल कर उनकी धातु बेचने का ग़ैर-क़ानूनी काम करने लगते। १८३७ में चांदी की तादाद बढ़ा कर ९०% और ताम्बे की घटा कर १०% कर दी गयी और डाइम का आकार और भी छोटा कर दिया गया (उसका व्यास १८.८ मिलीमीटर से घटाकर १७.९ मिलीमीटर कर दिया गया जो आज भी क़ायम है)। १९६५ के बाद डाइम से चांदी हटा दी गयी। तब से डाइम का अंदरूनी हिस्सा शुद्ध ताम्बे का होता है जिसके ऊपर एक ७५% ताम्बे और २५% निकल की मिश्रित परत बैठाई जाती है।\n\n", "id": "382295", "title": "डाइम"}
{"url": "https://hi.wikipedia.org/wiki?curid=382299", "text": "प्रेम नज़ीर\n\nअब्दुल खादिर (7 अप्रैल 1926 - 16 जनवरी 1989), जिन्हें उनके सिनेमाई नाम प्रेम नज़ीर (मलयालम: നസീര് പ്രേം) से बेहतर जाना जाता है, एक भारतीय फिल्म अभिनेता थे। इन्हें मलयालम सिनेमा के सबसे बड़े सितारों में से एक माना जाता है, साथ ही इन्हें \"नित्य हरित नायकन\" यानि सदाबहार नायक कह कर भी पुकारा जाता है।\n\nनज़ीर के नाम चार गिनीज रिकॉर्ड दर्ज है; पहला: 610 फिल्मों में नायक की भूमिका निभाने का कीर्तिमान, दूसरा: 107 फिल्मों में एक ही नायिका (शीला के साथ) नायक की भूमिका निभाने का कीर्तिमान, तीसरा: एक साल में प्रदर्शित अधिकतम फिल्मों का कीर्तिमान (1979 में उनतालीस फिल्में) और चौथा: 80 नायिकाओं के साथ नायक की भूमिका निभाने का कीर्तिमान। इन्हें भारतीय सिनेमा के सबसे सफल अभिनेताओं में से एक माना जाता है। भारत सरकार द्वारा नज़ीर को उनके भारतीय सिनेमा में योगदान को देखते हुए तीसरे और चौथे सर्वोच्च नागरिक सम्मान क्रमशः पद्म भूषण और पद्म श्री से सम्मानित किया गया है। \n\n प्रेम नज़ीर को सन १९८३ में भारत सरकार द्वारा कला के क्षेत्र में पद्म भूषण से सम्मानित किया गया था। \n", "id": "382299", "title": "प्रेम नज़ीर"}
{"url": "https://hi.wikipedia.org/wiki?curid=382300", "text": "ऐलॅक्ज़ैण्डर हैमिलटन\n\nऐलॅक्ज़ैण्डर हैमिलटन (अंग्रेज़ी: Alexander Hamilton, जन्म: ११ जनवरी १७५५, देहांत: १२ जुलाई १८०४) संयुक्त राज्य अमेरिका के पहले खज़ाने के सचिव (यानि वित्त सचिव) थे। वे एक अर्थशास्त्री और राजनीतिज्ञ भी थे और उन्हें संयुक्त राज्य की एक बुनियादी हस्ती भी माना जाता है। अमेरिकी क्रान्ति के दौर में वे अमेरिका के राष्ट्रपिता जार्ज वाशिंगटन के सहायक रहे और अमेरिका में संवैधानिक राज की मांग रखी. कई इतिहासकार मानते हैं के \"अमेरिका के प्रशासनिक और राजनैतिक ढांचे में सब से अधिक हाथ ऐलॅक्ज़ैण्डर हैमिलटन का ही था\"।\n\n", "id": "382300", "title": "ऐलॅक्ज़ैण्डर हैमिलटन"}
{"url": "https://hi.wikipedia.org/wiki?curid=382303", "text": "डेविड रिटनहाउस\n\nडेविड रिटनहाउस (अंग्रेज़ी: David Rittenhouse, जन्म: ८ अप्रैल १७३२, देहांत: २६ जून १७९६) संयुक्त राज्य अमेरिका की टकसाल के पहले निर्देशक थे। वे एक प्रसिद्ध खगोलज्ञ (ऐस्ट्रौनोमर), गणितज्ञ, आविष्कारक और घड़ीसाज़ भी थे।\n\n", "id": "382303", "title": "डेविड रिटनहाउस"}
{"url": "https://hi.wikipedia.org/wiki?curid=382304", "text": "घड़ीसाज़\n\nघड़ीसाज़ ऐसे व्यक्ति को बुलाया जाता है जो घड़ियाँ बनाता हो या उनकी मरम्मत करता हो। आधुनिक काल में लगभग सारी घड़ियाँ कारख़ानों में बनती हैं, इसलिए घड़ीसाज़ ज़्यादातर घड़ियों की मरम्मत का काम ही करते हैं। पुराने ज़माने में सारी घड़ियाँ हाथ से बनाई जाती थी और घड़ीसाज़ी को एक ऊंचे दर्जे की कला माना जाता था।\n\n", "id": "382304", "title": "घड़ीसाज़"}
{"url": "https://hi.wikipedia.org/wiki?curid=382311", "text": "दक्षिण भारतीय व्यंजन\n\nदक्षिण भारतीय व्यंजन शब्द का प्रयोग भारत के चार दक्षिणी राज्यों आंध्रप्रदेश, कर्नाटक, केरल और तमिलनाडु में पाए जाने वाले व्यंजन के लिए होता है। \n\nचारों राज्यों के व्यंजनों में प्रधान खाद्य के रूप में चावल, दाल और मसाले, सूखी लाल मिर्च और ताजा हरी मिर्च, नारियल और देशी फल एवं सब्जियां जैसे कि इमली, केला, चिचिण्डा, लहसुन, अदरक, आदि उपयोग में लाए जाते हैं। \n\nकुल मिलाकर चारों का खान-पान बहुत कुछ मिलता-जुलता है और ज्यादातर मसालों एवं तीखेपन में भिन्न होता है।\n\nयहां के व्यंजन चारों राज्यों के व्यंजनों में सबसे अधिक मसालेदार होते हैं, यहां मिर्च पाउडर, तेल और इमली का उपयोग बहुत अधिक मात्रा में किया जाता है। यहां के भोजन में विविध प्रकार के व्यंजन होते हैं, जो अधिकतर सब्जी या दाल पर आधारित होते हैं। \n\nआंध्र प्रदेश की राजधानी हैदराबाद के व्यंजन की अपनी विशेषता है जो आंध्र के दूसरे व्यंजनों से काफी अलग है। निजामों ने हैदराबादी व्यंजन को बहुत प्रश्रय दिया, ठीक उसी प्रकार जिस प्रकार अवध के नवाबों ने लखनवी व्यंजन को दिया है। फर्क सिर्फ इतना है कि हैदराबाद के निजाम मसालेदार भोजन पसंद करते हैं, फलस्वरूप हैदराबादी व्यंजन में कच्चे गोश्त की बिरयानी और दम का मुर्ग, बघारे बैंगन और अंचारी सब्जी का आविर्भाव निजाम के काल में हुआ। \n\nशाकाहारी: पेसारट्टू (मूंग की दाल का चिल्ला), पूलीहोरा या पूलीहारा (इमली भात), गोंगूरा ((हिबिस्कुस काननबिनुस), ఊరగాయి(ఆవకాయి) (कच्चे कटे आम) का अचार, పప్పు (अरहर की दाल) - इमली सूप), थोताकुरा पप्पू (ऐमारैंथ - कबूतर मटर स्टू), दोसकाया पप्पू (पीला खीरा - कबूतर मटर स्टू), पलाकुरा पप्पू (पालक कबूतर मटर दाल), टमाटर पप्पू (टमाटर कबूतर मटर सूप), मेथी दाल, गुट्टीवंकाया, पेरूगुपछड़ी / मज्जिगा चारू, टमाटर चारु, मिरियाला चारू, बेन्दकाया, दोंदाकाया फ्राई, पलाकूर पुलुसू, गोभी पसरा पप्पू, गाजर तलना, सोराकाया पुलुसू, तोताकूरा पुलुसू, अनापकाया पुलुसू. \n\nकच्चे पचडी- वन्काया पचडी, दोसकाया वनाकाया पचडी, टमाटर पचडी, गोभी पचडी,\n\nमांसाहारी: कोडी इगुरु (चिकन स्टू), कोडी पुलुसू (चिकन ग्रेवी), चेपा पुलुसू (मछली का स्टू आदि), फिश प्राई, झींगे करी हैदराबादी बिरयानी \n\nइन चारों राज्यों के भोजन की तुलना में यहां के व्यंजनों में सबसे कम मसाले का उपयोग होता है, यहां चीनी या गुड़ और मिर्च पाउडर का उपयोग बड़ी उदारता पूर्वक किया जाता है। कर्नाटक के भोजन में बहुत विविधता होती है। चूंकि कर्नाटक में शाकाहारियों की संख्या अन्य दक्षिणी राज्यों से अधिक है, अतः शाकाहारी भोजन व्यापक रूप से लोकप्रिय है। \nउडुपी व्यंजन कर्नाटक के व्यंजनों का अभिन्न हिस्सा है। मोटे तौर पर, उत्तरी कर्नाटक, दक्षिण कर्नाटक बायालुसीमे या पुराने मैसूर क्षेत्र, तटीय या केनरा भोजन, कुरगी व्यंजन के नाम से जाने जाते हैं। \n\nउत्तर कर्नाटक में ज्वार और बाजरा प्रधान अनाज है। रोटियां इन दोनों अनाजों से बनाई जाती हैं साथ ही बैंगन से बने व्यंजन, ताजे मसूर का सलाद, पकी हुई मसालेदार दाल बहुत लोकप्रिय है। यहां कई किस्म के मसालों जैसे कि चटनी पाउडर और अचार का उपभोग बहुत अधिक मात्रा में होता है। कर्नाटक के अन्य सभी क्षेत्रीय व्यंजनों, अपने तेज मसालों और तीखेपन के लिए जाने जाते हैं। यहां भोजनालय को खानावली कहा जाता है जो अक्सर परिवारों द्वारा चलाए जाते हैं, ये सस्ते लेकिन स्वादिष्ट घरेलू भोजन परोसते हैं। उनमें से ज्यादातर वीराशाइवा द्वारा चलाए जा रहें हैं जो शाकाहारी हैं इसलिए शाकाहारी हैं लेकिन खानावली मांसाहारी भोजन परोसते हैं जो असामान्य नहीं हैं।\n\nतटीय कर्नाटक के भोजन में समुद्री भोजन, नारियल और नारियल तेल का व्यापक उपयोग उल्लेखनीय है। चावल मुख्य अनाज है और हर भोजन में सबसे महत्वपूर्ण है। शोरबे को 'गस्सी कहते हैं' जो मुर्गी, मछली, मांस से बनाए जाते हैं और इसे चावल के साथ परोसा जाता है। दालों और सब्जियों को नारियल, मसालों के साथ पकाया जाता है और सरसों, करी पत्ता, हींग से छौंक लगाई जाती है जिसे हूली कहते हैं इसे भी चावल के साथ ही परोसा जाता है। रसम की तरह एक व्यंजन तैयार किया जाता है जिसे सारू कहते हैं इसे भी चावल के साथ ही परोसा जाता है। भोजन में सब्जी से बने व्यंजन भी शामिल होते हैं जिसे पल्या कहा जाता है। इसके साथ दही-आधारित तम्ब्ली, मीठा गोज्जू, अचार और हपाला या पापड़ शामिल होते हैं। यहां के कुछ विशिष्ट नाश्ते में बन, बिस्कुट, रोटी, गोली बज्जी और पतरोदे शामिल है।\n\nकुर्गी भोजन बहुत कुछ वहां की संस्कृति की तरह कर्नाटक के अन्य क्षेत्रीय व्यंजनों से बहुत अलग है। विशेष कुर्गी व्यंजनों में सुअर का मांस, शिकार और मांस व्यापक रूप से इस्तेमाल होता है। ये खाना पकाने में कोकम या कचुपुली का उपयोग बहुत उदारतापूर्वक करते हैं। जबकि प्रधान भोजन चावल ही होता है और चावल-आधारित व्यंजन कदम्बट्टू, भाप से पके चावल के पकौड़े, चावल की रोटी, इनकी मांसाहारी भोजन पकाने की विधि बेमिसाल है। \n\nदक्षिण कर्नाटकी या पुरानी मैसूरी व्यंजन में चावल और बाजरा रागी की प्रधानता रहती है। रागी से बने हुए रागी मुद्दे पकौड़े या उबले हुए चावल ही प्रधान भोजन है। अक्सर इन दोनों व्यंजनों के साथ सब्जी या पल्या, गोज्जू, अचार, टोवे - हल्के मसालों वाली दाल घी के साथ, हूली, दाल की कढ़ी और तिलि सारु, रसम की तरह एक पतली दाल परोसे जाते हैं। बस सारु की तरह कुछ व्यंजन जो मसालेदार सब्जियों या साग सब्जी के स्टॉक सहित तैयार सब्जियों से बनते हैं, उप सारू एक और दाल का शोरबा है जो चावल या मुद्दे के साथ खाए जाते, मोसुपू जो मसला हुआ मसालेदार दाल है, मसाकी, जो मसला हुआ मसालेदार साग है, इस क्षेत्र से ठेठ घर की शैली के भोजन हैं। अवरे कल (या भारतीय बीन्स) सर्दियों के दौरान खाई जाने वाली एक लोकप्रिय सब्जी है। इसे उसली, उपमा, हूली, हीटाकिडा बेले सारू आदि के साथ खाया जाता है, पारंपरिक भोजन में चावल को बाद में परोसा जाता है जिसमें बीसी बेले भात, चित्रना, हूलियाना आदि शामिल हैं। \n\nदही कर्नाटक के सभी क्षेत्रों के भोजन का एक अभिन्न हिस्सा है और शायद यह दुग्ध उत्पाद में सबसे लोकप्रिय है। आम तौर पर चावल के साथ दही भोजन के अंत में खाया जाता है। गर्मियों में छाछ को करी पत्ता और मसालों के साथ विशेष रूप से भोजन के साथ परोसा जाता है जो काफी लोकप्रिय है। . घी और मक्खन खाना पकाने के लोकप्रिय माध्यमों में से है जो इसका खर्च संभाल सकते हैं, अधिकतर त्योहारों और विशेष अवसरों के लिए इसे आरक्षित रखा जाता है। \n\nभारत के अन्य स्थानों में इन खाद्य पदार्थों को लोकप्रिय बनाने का श्रेय उडुपी होटल को जाता है। वास्तव में, उत्तर भारत में, उडुपी होटल अक्सर दक्षिण भारतीय भोजन का पर्याय बन गया है, फिर भी खाद्य पदार्थों की सीमा वे अधिकतर कर्नाटक भोजन तक ही सीमित हैं। पूरे भारत में दिन भर में यह छोटे प्रतिष्ठान सस्ते शाकाहारी नाश्ते के व्यंजन परोसते रहते हैं। यह ज्यादातर केनरा क्षेत्र में रहने वाले देशी लोग द्वारा संचालित किए जाते हैं। प्रसिद्ध मसाला डोसा रेस्तरां उडुपी भोजन का अपना मूल व्यंजन था और बाद में उडुपी द्वारा इसे लोकप्रिय बनाया गया।\nकर्नाटक के लोग अपनी मीठी दाँत के लिए विख्यात हैं। मैसूर पाक, ओब्बट्टू / होलिगे, धारवाड़ पेड़ा, फेनी, चिरोती मिठाईयां लोकप्रिय हैं। इसके अलावा वहां हुन्गु', कज्जया, नारियल मिठाई, रवे उन्दे, पकड़ा पप्पू, छिगाली, कदुबुस, तम्बिट्टू, परमानन और हयग्रीव जैसी विभिन्न प्रकार की मिठाइयां पाई जाती हैं जो प्रसिद्ध नहीं हैं। भारत में परंपरागत रूप से मिठाई बनाने की प्रक्रिया से बिल्कुल विपरित यहां मिठाईंया अधिकतर दूध आधारित नहीं होती हैं। अधिकांश मिठाइयां यहां रिफाइंड चीनी के बजाए गुड़ से बनाई जाती हैं।\n\nकुछ विशिष्ट नाश्ते के व्यंजन में मसाला डोसा, रागी रोटी, अक्की रोटी, वांगी भात, खारा भात, केसरी भात, दावानागेरे बेन्ने दोसा, बेन्ने डोसा, उपिट्टू सादा और रवा इडली, मैसूर मसाला डोसा, कदुबू पूरी आदि शामिल है। \nदोपहर के में सांभर रसम और बीसी बेले भात जैसा एक स्वादिष्ट भोजन शामिल है\n\nकेरल के भोजन में काफी विविधता है। विविधता विभिन्न समुदायों के आधार पर बेहतर ढंग से वर्गीकृत है। हिन्दुओं में, खासकर नम्बूद्रीयों और नायर के भोजन मुख्य रूप से शाकाहारी होते हैं, जबकि ईसाई और मुस्लिम समुदायों के भोजन काफी हद तक मांसाहारी होते हैं। सीरियाई ईसाई व्यंजन और मालाबारी मुस्लिम व्यंजन प्रसिद्ध हैं। चूंकि केरल नारियल का मुख्य निर्यातक है, इसलिए लगभग सभी व्यंजनों में भले ही यह विभिन्न समुदायों के व्यंजन हों, खुरचे हुए नारियल के बुरादों या नारियल के तेल का उपयोग किया जाता है। तटीय क्षेत्रों में समुद्री भोजन भी बहुत लोकप्रिय है और लगभग हर दिन खाया जाता है।\n\nशाकाहारी: ओलन, पाल्प्रदामन, नेंदारंगाई चिप्स, अवियल, पुलिस्सेरी, एरुचेर्री, सांभर, रसम, कलाँ, उप्पेरिस, पचडी, किचड़ी.\n\nमांसाहारी: चिंराट नारियल करी, फिश करी (विभिन्न क्षेत्र पर निर्भर करता है), तली हुई मछली, केरल गोमांस भूना हुआ, तला हुआ चिकन नारियल के साथ, गोमांस उलर्थ्यातू, मछली का अचार, पोर्क मसाला, पोदिमीन तला हुआ, मीन तोरण (नारियल के साथ मछली), करिमीन (पर्ल स्पॉट मछली), पोल्लिचात्हू, झींगा मसाला, चिकन स्टू, मटन स्टू, बतख करी, मालाबारी मछली करी, कक्का (गोले) तोरण, कल्ल्लुमेक्का, केकड़ें, मालाबार बिरियानी, थालास्सेरी बिरियानी, पर्ल स्पॉट मछली, गहना मछली, शंबुक, समुद्रफेनी, उबला हुआ कप्पा (साबूदाना), वेविचात्हू मांसाहारी करी के साथ आदि \n\nस्नैक्स: उप्पेरी, पायसम, बनान तले हुए, (एथाय्क्काप्पम या पज्हम पोरी), उल्लिवादा, कोज्हुक्कात्ता, अवलोसुन्दा, उन्नियाप्पम, नीय्याप्पम, उन्नय्क्का, थिर, चुरुट्टू, बोली, मोधाकम, पाल वाज्हय्क्का, कटलेट, हलवास, केक, इरात्त्य्माधुरम वत्तायाप्पम, किन्नाथाप्पम.\n\nनाश्ता: पुत्तु (केले या कदाला करी, अंडा करी या तले हुए मांस के साथ).\n\nअप्पम (वेलायाप्पम, पलाप्पम) करी के साथ, सब्जी स्टू, मछली मोली, चिकन या मटन स्टू, गोमांस करी, डक रोस्ट, पोर्क मसाला. इडियापम भी उसी करी के साथ. \n\nमटन करी और चिकन करी पीडी के साथ.\n\nपराठे के साथ भुना हुआ गोमांस, चिकन करी, मटन करी या पोर्क.\n\nचटनी के साथ इडली, दोसा\n\nसूखी फलियाँ के साथ कांजी, अचार पापड़ और नारियल के साथ बनाया गया चम्मंथी।\n\nठेठ भारतीय मसाला डोसा (केरल शैली) : यह भारतीय सॉस के साथ कटी हुई, पकी हुई और तली हुई सब्जियों का एक संयोजन है जिसे अन्दर भरा जाता है और ऊपर एक मोटा भूरा दाल और चावल से बना डोसा होता है। इस अनोखे व्यंजन को गर्म सांभर और नारियल की चटनी के साथ परोसा जाता है। \n\nएक विशेष तमिल भोजन में बहुत मसालेदार और गैर-मसालेदार व्यंजन होते हैं और यह मुख्यतः शाकाहारी होते हैं। इनमें से अधिकांश व्यंजन आम तौर पर मिश्रित होते हैं और चावल के साथ खाए जाते हैं, जो इस क्षेत्र का मुख्य भोजन है।\n\nतमिल भोजन समूह चार अतिव्यापी श्रेणियों के तहत हैं। पहले व्यंजन जो आवश्यक रूप से चावल के साथ मिश्रित होते हैं; विभिन्न कुज्हम्बू, सांभर, परुप्पू, रसम, थायिर, कदैयाल्स और पसंद जो इस वर्ग में आते हैं। दूसरे वर्ग में; कूटू, करी, पोरियल, अचार, पापड़ जैसे व्यंजन जो इस मिश्रण के साथ खाए जाते हैं। तीसरे वर्ग में हल्के नाश्ते; जैसे बड़े, वोंडा, बाज्जी, सूप, तरह-तरह की चटनियां, थायिर पचडी और इसी प्रकार की कई चीजें हैं। चौथी श्रेणी में आमतौर पर गरिष्ट, मीठे व्यंजन है जो मिठाई के रूप में परोसे जाते हैं; पायसम, खीर, केसरी और भारतीय मिठाईयां जो इस वर्ग में आती हैं।\n\nदैनिक तमिल भोजन में कम से कम तीन चार श्रेणियां होती है जो प्रधान रूप से चावल के साथ परोसी जाती हैं। खाना आमतौर पर परुप्पू (उबले मैश किए हुए दाल की ग्रेवी) और घी के साथ शुरू होता है एक के साथ कुछ परुप्पू (दाल उबले मैश किए हुए, में ग्रेवी), इस मिश्रण को चावल के साथ खाया जाता है और एक क्षुधावर्धक के रूप में कार्य करता है। इसके बाद दूसरा व्यंजन कुज्हम्बू या सांभर है जिसे चावल के साथ मिश्रित कर खाया जाता है यह आमतौर पर मुख्य भोजन है। अवकाश या उत्सव के दिनों में मुख्य भोजन की दो श्रेणियां होती हैं, प्रथम कुज्हम्बू (पुली कुज्हम्बू, वथा कुज्हम्बू और अन्य पसंदीदा) की विविधता और एक सांभर की किस्मों के साथ परोसे जाते हैं। तीसरे व्यंजन में रसम होता है; जिसे पुनः चावल के साथ परोसा जाता है, इसे आम तौर पर कुरकुरी चीजों के साथ खाते हैं। अंत में दही को चावल के साथ परोसते हैं जिसे आमतौर पर अचार के साथ खाया जाता है। भोजन के दौरान, विविध प्रकार के अन्य व्यंजन भी परोसे जाते हैं जिसे भोजन के साथ ही खाया जाता है और यह स्वाद या पसंद पर निर्भर करता है; इसे निरंतर किसी भी भोजन के दौरान मंगाया जा सकता है। सबसे अंत में मीठे व्यंजन परोसे जाते हैं। अंत में मेहमानों को कमरे से निकलने के पहले केले और ताजे पान, सुपारी और नींबू पेश किए जाते हैं जो पाचन क्रिया में मदद करती हैं। \n\nयह स्थिति तमिल मांसाहारी भोजन के साथ भी लागू होती है केवल पहले और दूसरे परिवेशन में बिरयानी और अन्य मांसाहारी व्यंजन परोसे जाते हैं \n\nदोनों प्रकार के भोजन (दोपहर और रात का भोजन) एक केले के पत्ते पर परोसे जाते हैं। भोजन के साथ अक्सर विविध किस्मों के अचार और अप्पलम्स होते हैं।\n\nभोजन को आमतौर पर छह प्रकार के स्वादों में वर्गीकृत किया गया है - मीठा, खट्टा, नमक, कड़वा, तीखा और कसैला और पारंपरिक तमिल भोजन की अनुशंसा है कि आपके प्रत्येक मुख्य भोजन में इन छहों के स्वाद शामिल होगें. प्रत्येक स्वाद एक संतुलन और पूरा पोषण प्रदान करता है साथ ही खाने की लालसा को कम और भूख और पाचन क्रिया को संतुलित करता है। \n\n\nचेट्टीनाद भोजन मुख्यतः मांसाहारी खाना बनाने में उपयोग होने वाले मसाले के लिए प्रसिद्ध है। व्यंजन ताजा पीसे गए मसालों के कारण तीखे और तेज होते हैं और व्यंजन के ऊपर एक उबला हुआ अंडा आमतौर इस भोजन का एक आवश्यक अंग माना जाता है। इस क्षेत्र के शुष्क वातावरण के कारण यहां धूप में सूखे मांस और नमकीन सब्जियों का उपयोग भी होता है। मांस, मछली, झींगा, समुद्री झींगा, केकड़ा, चिकन और मटन के लिए प्रतिबंधित है। चेट्टी बीफ और पोर्क नहीं खाते हैं।\n\nअधिकांश व्यंजनों को चावल के साथ और चावल से बने दोसा, अप्पम, इदीयाप्पम, आदाइस और इडली के साथ ही खाया जाता है। बर्मा के साथ अपने व्यापारिक संपर्कों के कारण चेत्तीनाद लोगों ने, एक प्रकार के लाल चिपचिपे चावल से खीर बनाना सीखा है।\n\nचेट्टीनाद भोजन शाकाहारी और मांसाहारी व्यंजनों की कई किस्में प्रदान करता है। लोकप्रिय शाकाहारी व्यंजन के कुछ इदियाप्पम, पनियारम, वेल्ली पनियारम, करुप्पत्ति पनियारम, पाल पनियारम, कुज्ही पनियारम, कोज्हकत्तई, मसाला पनियारम, अदिकूज्ह, कंधाराप्पम, सीयम, मसाला सीयम, कवुनी अरिसी और अथिरसम आदि लोकप्रिय शाकाहारी व्यंजन शामिल हैं।\n\nशाकाहारी: इडली, सांभर, बड़ा, रसम, डोसा, थायिर सदम (दही चावल), थायिर वादी (दही के पकौड़े), कूटू / करी (गीली सब्जियां), पोरियल (शैली शुष्क सब्जियों में), उथाप्पम मुरुक्कू, इदिअप्पम, अप्पलम (गहरी तली दाल कुरकुरे) और पपदुम (पकाया गया दाल), ताजी थायिर पचिदी (दही सब्जियों के साथ) \n\nमांसाहारी: करुवाट्टू कुज्हम्बू (नमकीन, गीला सॉस में बनी हुई सूखी मछली), चेट्टीनाद काली मिर्च चिकन, तली हुई मछली.\n\n", "id": "382311", "title": "दक्षिण भारतीय व्यंजन"}
{"url": "https://hi.wikipedia.org/wiki?curid=382313", "text": "चीन में विज्ञान तथा प्रौद्योगिकी का इतिहास\n\nचीन में विज्ञान तथा प्रौद्योगिकी का इतिहास बहुत पुराना एवं समृद्ध है। पुराने काल से ही विश्व के अन्य देशों एवं सभ्यताओं से स्वतंत्र रूप से चीन के दार्शनिकों ने विज्ञान, प्रौद्योगिकी, गणित, खगोल आदि में उल्लेखनीय प्रगति की थी। पारम्परिक चीनी औषधि, एक्युपंचर तथा आयुर्वेदिक औषधियों का चीन में प्राचीन काल से प्रचलन है। चीनियों द्वारा विश्व के अन्य लोगों से पूर्व कॉमेट, सूर्य ग्रहण एवं सुपरनोवा रेकार्ड किये गये थे।\n\n", "id": "382313", "title": "चीन में विज्ञान तथा प्रौद्योगिकी का इतिहास"}
{"url": "https://hi.wikipedia.org/wiki?curid=382314", "text": "भारत का आंकिक पुस्तकालय\n\nभारत का आंकिक पुस्तकालय (Digital Library of India) भारतीय भाषाओं एवं अंग्रेजी की पुस्तकों को आनलाइन उपलब्ध कराने का एक प्रकल्प है। यह भारतीय विज्ञान संस्थान द्वारा क्रियान्वित है तथा इसमें 'मिलियन बुक प्रोजेक्ट' भी सहभागी है।\n\n\n\n", "id": "382314", "title": "भारत का आंकिक पुस्तकालय"}
{"url": "https://hi.wikipedia.org/wiki?curid=382315", "text": "सूचना और पुस्तकालय नेटवर्क (भारत)\n\nसूचना और पुस्तकालय नेटवर्क (इनफ्लिबनेट) केन्द्र विश्वविद्यालय अनुदान आयोग (यूजीसी) का एक स्वायत्त अंतर विश्वविद्यालय केन्द्र (IUC) है। 1991 में विश्वविद्यालय अनुदान आयोग द्वारा शुरू किया गया यह एक प्रमुख राष्ट्रीय कार्यक्रम है जिसका प्रधान कार्यालय गुजरात विश्वविद्यालय, अहमदाबाद के परिसर में है। IUCAA के तहत इसकी शुरूआत एक परियोजना के रूप में हुई और 1996 में यह एक स्वतंत्र अंतर विश्वविद्यालय केन्द्र बना।\n\nइनफ्लिबनेट भारत में विश्वविद्यालय के पुस्तकालयों के आधुनिकीकरण और सूचना के इष्टतम उपयोग के लिए अत्याधुनिक प्रौद्योगिकी का उपयोग करते हुए देशव्यापी उच्च गति डेटा नेटवर्क के द्वारा देश में सूचना केंद्रों को जोड़ने में शामिल है। इनफ्लिबनेट भारत में शोधकर्ताओं और शिक्षाविदों के बीच विद्वानों के संचार को बढ़ावा देने में एक प्रमुख खिलाड़ी है।\n\n\n\n\n\n\n\n\n\n\n\n\n\n\n\n", "id": "382315", "title": "सूचना और पुस्तकालय नेटवर्क (भारत)"}
{"url": "https://hi.wikipedia.org/wiki?curid=382316", "text": "आंकिक पुस्तकालय\n\nआंकिक पुस्तकालय इन्टरनेट के पुस्तकालय है।\nसाधारण आंकिक पुस्तकालय मे विद्या योगदान नहि होता। और जो आंकिक पुस्तकालय मे विद्या योगदान होता है वो सब न्यायविरोधी है।\n\nज्ज्ज्ज्ज् == इन्हें भी देखें==\n\n\n", "id": "382316", "title": "आंकिक पुस्तकालय"}
{"url": "https://hi.wikipedia.org/wiki?curid=382317", "text": "भदोही\n\nभदोही उत्तर प्रदेश का एक जिला है।जिले का मुख्यालय ज्ञानपुर है यह कालीन निर्माण के लिये प्रसिद्ध है। भदोही क्षेत्र बुनकरों का घर है, जहाँ भोले-भाले परस से कितनी कलाकृतियाँ जन्म लेती हैं। बेलबूटेदार कलात्मक रंगों का इन्द्रधनुषी वैभव लिए हुए बेहद लुभावने गलीचे दुनियां के बाजारों में धाक जमाये हुए हैं। करोड़ों रुपये विदेशी मुद्रा अर्जित कराने तथा लाखों लोगों को रोजी रोटी मुहैया कराने वाले भदोही अंचल की अभिव्यक्ति कालीनों के माध्यम से होती है। आकर्षक कालीनों से ही भदोही को विश्व मानचित्र एवं हस्त कला के क्षेत्र में सर्वोच्च स्थान दिया है।\n\nभदोही नगर गंगा तट से २१ किलोमीटर उत्तर में स्थित है। भदोही कालीन औद्योगिक परिक्षेत्र में अनेकों बाजार तथा उपनगर हैं जिसमें गोपीगंज, खमरिया घोसिया, ज्ञानपुर, सुरियावां,असईपुर एवं नई बाजार आदि मुख्य उपनगर अपनी अलग पहचान बनाए हुए उद्योग के विकास में तत्पर हैं।\n\n४०० साल पूर्व भदोही परगना में भरों का राज्य था, जिसके ड़ीह, कोट, खंडहर आज भी मौजूद हैं। भदोही नगर के अहमदगंज, कजियाता, पचभैया, जमुन्द मुहल्लों के मध्यम में स्थित बाड़ा, कोट मोहल्ले में ही भरों की राजधानी थी। भर जाति का राज्य इस क्षेत्र सहित आजमगढ़, बलिया, गाजीपुर, इलाहाबाद एवं जौनपुर आदि में भी था। गंगा तट पर बसे भदोही राज्य क्षेत्र में सबसे बड़ा राज्य क्षेत्र था। सुरियांवां, गोपीगंज, जंगीगंज, खमरिया, आराई, महाराजगंज, कपसेठी, चौरी, जंघई, बरौट आदि क्षेत्र भदोही राज्य में था। गंगा तट का यह भाग जंगलों की तरह था।\n\nदेश के महापराक्रमी हूणों के आक्रमण एवं अत्याचारों से शर्ति काँप उठी थी। देश को आक्रमण कारी हूणों से घिरा देख कर भारशैव (भर) शासकों ने हूणों के आक्रमण का सामना करने की पूर्ण जिम्मेदारी अपने हाथों में ली। प्रति तीन तीन मील पर प्रति रक्षात्मक गढ़ियों का निर्माण किया गया। भदोही क्षेत्र में प्रायः गाँव और कस्बों में आज भी उन गढ़ियों व तालाबों के ध्वंशावाशेष देखे जा सकते हैं। भदोही क्षेत्र की जनता के सहयोग से भार शैव (भर) राजाओं ने हूणों को आगे बढ़ने से रोक दिया तथा हूणों को क्षेत्र से पीछे हटना पडा। इसके बाद फिर हूणों ने भदोही क्षेत्र में आक्रमण करने का साह्स नहीं किया।\n\nजब भर जाति के लोग वहां के नागरिकों पर अत्याचार करने लगे और क्षेत्र की जनता भरों से टक्कर लेने की रणनीति बनाया तो उसी समय राजस्थान के क्षत्रियों का एक काफिला काशी जा रहा था, यहाँ से होकर गुजरा। यहाँ की जनता ने उन क्षत्रियों से भरों के अत्याचार से मुक्ति दिलाने की प्रार्थना की, जिस पर वे राजी हो गए और क्षत्रियों व भरों के बीच जमकर युद्ध हुआ।\n\nमुगल काल में भदोही क्षेत्र सुरियावां के राजा कुलहिया के राज्य में था, जिसमें भदोही ताल्लुका चौथार या कुलहिया राजा के टीला व भग्नावशेष आज भी \"बावन बिगहिया\" (जल तारा) के पास मौजूद है।\n\nभारत की २००१ की जनगणना के अनुसार कस्बे की कुल आबादी ५,६२,८४३ थी।\n\n\n", "id": "382317", "title": "भदोही"}
{"url": "https://hi.wikipedia.org/wiki?curid=382318", "text": "पुस्तकालय विज्ञान\n\nपुस्तकालय विज्ञान (Library science या Library and Information science) वह विज्ञान है जो प्रबंधन, सूचना प्रौद्योगिकी, शिक्षाशास्त्र एवं अन्य विधाओं के औजारों का पुस्तकालय के सन्दर्भ में उपयोग करता है। पुस्तकालय विज्ञान वह विज्ञान है जिसके अंतर्गत पुस्तकालयों में संपन्न किये जाने वाले कार्यप्रणालियों से सम्बंधित विशिष्ट प्रविधियों, तकनीकियों, एवं प्रक्रियायों का अध्ययन एवं अध्यापन किया जाता है।\n\nआधुनिक पुस्तकालय विज्ञान, 'पुस्तकालय एवं सूचना विज्ञान' कहलाता है क्योंकि यह केवल पुस्तकों के अर्जन, प्रस्तुतीकरण, वर्गीकरण, प्रसुचीकरण, फलक व्यस्थापन तक ही सीमित नहीं है बल्कि इसके अंतर्गत सूचना की खोज, प्राप्ति, संसाधन, सम्प्रेषण, तथा पुनर्प्राप्ति भी सम्मिलित है। आधुनिक पुस्तकालय अद्यतन सूचना संचार प्रोद्योगिकी का बहुत अच्छा उपयोग कर रहें हैं।\n\nपुस्तकालय एवं सूचना विज्ञान की शिक्षा के माध्यम से ही पुस्तकालयों का व्यस्थापन तथा संचालन हेतु योग्य और कुशल कर्मचारियों को तैयार किया जाता है। पुस्तकालय विज्ञान तकनीकी विषयों की श्रेणी में आता है तथा एक सेवा सम्बन्धी व्यवसाय है। यह प्रबंधन, सूचना प्रौद्योगिकी, शिक्षाशास्त्र एवं अन्य विधाओं के सिद्धान्तो एवं उपकरणों का पुस्तकालय के सन्दर्भ में उपयोग करता है। \n\nपुस्तकालय विकासशील संस्था है क्योंकि उसमें पुस्तकों और अन्य आवश्यक उपादानों की निरंतर वृद्धि होती रहती है। इस कारण इसकी स्थापना के समय ही इस तथ्य पर ध्यान देना आवश्यक होता है। यह संचरण इकाइयों के इतिहास, संगठन, प्रबंधन, विभिन्न तकनीको, सेवाओं, समाज के प्रति उनके कर्तव्यों तथा सामान्य कार्य कलापों का सैद्धांतिक एवं व्यावहारिक अध्ययन पर आधारित एक वृहद् विषय है। इसका आकार-प्रकार तथा परिसीमा विषय व सूचना जगत के साथ निरंतर बदलता रहता है। इसलिए पुस्तकालय विज्ञान की शिक्षा में पुस्तकालय की विभिन्न तकनीकियों एवं प्रविधियों के साथ-साथ पुस्तकालय सम्बन्धी विभिन्न सेवाओं का भी पर्याप्त ज्ञान एवं जानकारी प्रदान की जाती है। \n\n१९वीं शताब्दी के प्रारंभ होने तक पुस्तकालय शिक्षा प्रदान करने की कोई आवश्यकता नहीं समझी जाती थी क्योंकि तब यह माना जाता था कि पुस्तकालय की व्यवस्था एवं संचालन के लिए किसी विशेष रूप से शिक्षित अथवा प्रशिक्षित व्यक्ति की आवश्यकता नहीं है।\n\nथॉमस जेफरसन, के संग्रह मोंतिसल्लो (Monticello) में हजारों पुस्तकें थी। उसने विषय पर आधारित वर्गीकरण प्रणाली का प्रयोग किया। जेफरसन संग्रह संयुक्त राज्य अमेरिका का पहला राष्ट्रीय संग्रह था जो की अब कांग्रेस के पुस्तकालय के रूप में विश्व विख्यात है।\n\nपुस्तकालय विज्ञान पर मार्टिन स्च्रेत्तिन्गेर की पहली पाठ्यपुस्तक १८८० में प्रकाशित हुयी थी। इसके बाद जोहान्न जेओर्ग सेइज़िन्गेर की दूसरी पुस्तक प्रकाशित हुयी।\n\nडा मेलविल ड्युई के प्रयासों से कोलंबिया कालेज में पुस्तकालय विज्ञान का पहला अमेरिकन स्कूल १ जनवरी १८८७ को आरम्भ किया गया तथा इसे लाइब्रेरी इकोनोमी का नाम दिया गया जो की १९४२ तक अमेरिका में इसी नाम से प्रचलित रहा. इसके पाठ्यक्रमों में पुस्तकालय तकनीको तथा पुस्तकालय सेवा के व्यावहारिक पक्षों पर अधिक जोर दिया गया था। इस प्रकार १९वी शताब्दी के अंत तक अमेरिका में अनेक स्थानों पर पुस्तकालय विज्ञान की शिक्षा का कार्य प्रारम्भ हो गया था। अमेरिका ही पहला देश है जहाँ पुस्तकालय विज्ञान की स्नातक तथा डॉक्टर की उपाधियों से सम्बंधित पाठ्यक्रम सर्वप्रथम प्रारंभ किये गए। अमेरिका के बाद इंग्लेंड दूसरा देश है जहाँ पुस्तकालय विज्ञान का पहला विद्यालय लन्दन में १९२१ में लन्दन स्कूल ऑफ लैब्रेरिंशिप प्रारंभ किया गया। \n\nअंग्रेजी में पुस्तकालय विज्ञान शब्द का प्रयोग १९१६ में पंजाब विश्विद्यालय लाहौर द्वारा प्रकाशित पुस्तक \"पंजाब लाइब्रेरी\" में किया गया। पंजाब विश्विद्यालय लाहोर एशिया में पहला विश्विद्यालय था जो की पुस्तकालय विज्ञान की शिक्षा प्रदान कर रहा था। यह अंग्रेजी में प्रकाशित पहली पाठ्य पुस्तक थी। इसी प्रकार अमेरिका में १९२९ में पहली पाठ्य पुस्तक \"Manual of Library Economy\"। इसके बाद शियाली रामामृत रंगनाथन की \"The Five Laws of Library Science (1931)“ प्रकाशित हुयी जिससे पुस्तकालय विज्ञान का प्रचलन आरंभ हुआ।\n\nरंगनाथन नें पुस्तकालय के कार्य एवं उद्देश्य भी स्पष्ट किये। रंगनाथन द्वारा १९३१ में पुस्तकालय विज्ञान हेतु पांच सूत्र प्रतिपादित किये। इसके अनुसार :\n\nवस्तुत: भारत में पुस्तकालय विज्ञान की शिक्षा को स्थापित करने का महत्वपूर्ण कार्य डॉक्टर रंगनाथन द्वारा ही किया गया। उन्हें भारतीय पुस्तकालय विज्ञान का जनक भी कहा जाता है। \n\nविस्तृत तथा विशेष ज्ञान प्रदान करने में पुस्तकालयों की भूमिका को व्यापक रूप में स्वीकार जाता है। आज के सन्दर्भ में पुस्तकालयों को दो विशिष्ट भूमिकाओं का निर्वहन करना है। पहली सूचना तथा ज्ञान के स्थानीय केंद्र के रूप में कार्य करने की और दूसरी राष्ट्रीय एवं विश्व ज्ञान के स्थानीय श्रोत के रूप में। इस सन्दर्भ में भारतीय संस्कृति विभाग ने एक केन्द्रीय क्षेत्र योजना के रूप में एक राष्ट्रिय पुस्तकालय मिशन स्थापित करने का प्रस्ताव किया है। इसके अंतर्गत इन्टरनेट की सुविधा युक्त कंप्यूटर वाले ७००० पुस्तकालय भारत में स्थापित करने का प्रस्ताव है। \n\nपुस्तकालय विज्ञान शिक्षा के द्वारा पुस्तकालय से सम्बंधित तकनीकियों एवं सेवाओं के बारे में प्रशिक्षण दिया जाता है। जिससे पुस्तकालय का संगठन और सञ्चालन कुशलता पूर्वक किया जा सके।\nपुस्तकालय एवं सूचना विज्ञान में स्नातक, परास्नातक तथा पी एच डी पाठ्यक्रम भारत के लगभग ८० विश्विद्यालयों में संचालित है। सुदूर अध्ययन पद्यति द्वारा भी यह सभी पाठ्य क्रम उपलब्ध हैं।\n\nपुस्तकालय विज्ञान के स्नातक डिग्री पाठ्यक्रम के अंतर्गत -पुस्तकालय एवं समाज, पुस्तकालय प्रबंध, पुस्तकालय वर्गीकरण सैधांतिक तथा प्रायोगिक, पुस्तकालय प्रसूचिकरण सैधांतिक तथा प्रायोगिक, सन्दर्भ तथा सूचना सेवाएँ, सूचना सेवाएँ, सूचना प्रोद्योगिकी के मूलाधार विषय सम्मिलित हैं। पुस्तकालय विज्ञानं के स्नातकोत्तर डिग्री पाठ्यक्रम में सूचना, संचार तथा समाज, सूचना स्रोत प्रणालियाँ तथा सेवाएँ, पुस्तकालय तथा सूचना केन्द्रों का प्रबंधन, सूचना संचार प्रोद्योगिकी के मूल आधार, सूचना संचार प्रोद्योगिकी के अनुप्रयोग, पुस्तकालय सामग्री का अनुरक्षण, अनुसन्धान प्रणाली, शैक्षिक पुस्तकालय प्रणाली, तकनीकी लेखन, सार्वजानिक पुस्तकालय प्रणाली तथा सेवाएँ तथा इन्फोर्मत्रिक्स तथा सैएन्त्रोमेत्रिक्स मुख्य रूप से पढाये जाते हैं। \n\nज्ञान के इस युग में सूचनाओं का विस्तार तीव्र गति से हो रहा है। जिसके फलस्वरूप वर्तमान समाज, ज्ञान समाज के रूप में परिवर्तित हो चुका है और पाठकों की सूचना आवश्यकता में व्यापक परिवर्तन आ रहा है जिसका प्रभाव पुस्तकालय विज्ञान के शिक्षण तथा प्रशिक्षण पर स्पष्ट रूप से देखा जा सकता है। सामाजिक एवं शैक्षिक आवश्यकता की पूर्ति हेतु ही पुस्तकालयों की स्थापना प्राचीन काल से की जाती रही है। वस्तुत: ज्ञान का भण्डारण, सरक्षण और उपयोग हेतु उपलब्धता की सम्पूर्ण प्रक्रिया पुस्तकालयों द्वारा ही प्रदान की जाती रही है। विविध प्रकार की अध्ययन सामग्री का चयन, अर्जन, प्रक्रियाकरण और व्यस्थापन करने के पश्चात् ही पाठकों को उनकी आवश्यकतानुसार पठनीय सामग्री सुलभ करने का कार्य इसमें सम्मिलित है। पाठ्य सामग्री में निहित महत्वपूर्ण ज्ञान का सम्प्रेषण भी इन्हीं के द्वारा किया जाता है। व्यक्ति की सभ्यता, संस्कृति, तथा शिक्षा के उन्नयन में इन संस्थानों की महत्वपूर्ण भूमिका रही है तथा इनके द्वारा ही सामाजिक परिवर्तन एवं सामाजिक विकास संभव है। समाज के बोद्धिक एवं मानसिक विकास का श्रेय इन्हें दिया जाता है। \n\nआधुनिक पुस्तकालय, पुस्तकालय विज्ञान के नवीन सिधान्तों तथा प्रक्रिया का पूर्ण उपयोग करते हैं। जिसके आधार पर यह कहा जा सकता है की पुस्तकालय विज्ञानं आज के पुस्तकालयों के परिवर्तित परिवेश में उन सब गतिविधियों में सम्मिलित है जिसमें - सूचना प्रोद्योगिकी पर आधारित माध्यमों से प्रलेख सूचना संग्रहण, सूचना प्रक्रियाकरण, व् लक्ष्य प्रयोक्ता तक सम्प्रेषण, सूचना की खोज एवं मूल्याकन हेतु प्रोद्योगिकी का प्रयोग, पुस्तकालय प्रणाली के अनुरूप आवश्यक उपकरणों का प्रयोग, प्रणाली विश्लेषण एवं अभिकल्पन, डेटाबेस का उपयुक्त सॉफ्टवेर के माध्यम से सृजन, इलेक्ट्रोनिक माध्यमों पर सूचनाओं का भण्डारण, पुस्तकालय नेटवर्क द्वारा संघ प्रसुचियों का अभिगम, इन्टरनेट के द्वारा सूचना अभिगम एवं खोज, बाह्य पुस्तकालयों से पुस्तक प्राप्ति हेतु पुस्तकालय नेटवर्क का उपयोग, मुद्रित के स्थान पर डिजिटल सूचनाओं का आदान प्रदान, इन्टरनेट पर आधारित सूचनाओं का संकलन एवं प्रबंधन, प्राप्त सूचनाओं का मूल्यांकन एवं संग्रह को अद्यतन रखना, इ-मेल, वार्ता फोरम का निरंतर प्रयोग, डिजिटल पुस्तकालय, पुस्तकालय समूह, वेब साईट का सृजन तथा निरंतर अद्य्नता, विषय वास्तु प्रबंधन, पुस्तकालय तथा सूचना सेवाओं का विपणन, सूचना साक्षरता का प्रसार, प्रयोक्ता समूह की सूचना आवश्यकता की पहचान, सूचना के सृजन, संग्रहण, संगठन, पुनर्प्राप्ति तथा प्रसार विशेष रूप से उल्लेखनीय हैं। \n\nपरिवर्तित परिवेश में विभिन्न विश्विद्यालयों द्वारा प्रदान की जा रही पुस्तकालय विज्ञानं की शिक्षा का शोध के आधार पर पुन: आकलन करने की आवश्यकता है जिससे पुस्तकालय एवं सूचना के क्षेत्र में कार्यरत जनशक्ति को सम्पूर्ण रूप से सक्षम बना सकें तथा वे दक्षता के साथ कुशलता पूर्वक आपने कार्यों का निष्पादन कर सकें. पुस्तकालय विज्ञानं को उसी दिशा में सक्रीय होना चाहिए जो की आज के सन्दर्भ में आवश्यक रूप से अपेक्षित है।\n\nप्रत्येक पुस्तकालय में ऐसा प्रवेशद्वार होना आवश्यक है जिससे आने जानेवालों पर कड़ा नियंत्रण संभव हो सके। पुस्तकालय में प्रकाश के साथ ही शुद्ध वायु की अच्छी व्यवस्था होनी चाहिए। एक भाग में संचय कक्ष हो और नियमित पाठकों, अनुसंधानकर्ताओं के लिए अध्ययन कक्ष होना चाहिए।\n\nपुस्तकालय में विशेष प्रकार का फर्नीचर प्रयोग में लाया जाता है, जैसे सूची कार्ड केबिनेट, काउंटर, पत्रपत्रिकाओं के लिए विभिन्न प्रकार के रैक, पढ़ने की मेज, कुर्सियाँ, अल्मारियाँ और वाचनालय की मेज कुर्सियाँ इत्यादि। प्रत्येक पुस्तकालय में कुछ उपकरणों और स्टेशनरी आवश्यक होती है, जैसे- सुझावपत्र जिसपर लोग किसी पुस्तक के खरीदने की सिफारिश करते हैं, पुस्तक-चुनाव-पत्रक से पुस्तकों की खरीद में आसानी रहती है, पुस्तकादेशपत्र के द्वारा पुस्तकें पुस्तकालय में खरीदी जाती हैं।\n\nप्रत्येक पुस्तकालय की पुस्तकों का चुनाव करने की पद्धति अपने दृष्टिकोण के अनुसार बनाई जाती है। किसी किसी पुस्तकालय में पुस्तक-चुनाव-समिति होती है जो समय-समय पर पुस्तकें खरीदने की सिफारिश करती रहती है। सार्वजनिक पुस्तकालयों में पुस्तकों का चुनाव पाठकों की रुचि के अनुकूल किया जाता है। इसके पश्चात्‌ पुस्तकें पुस्तकविक्रेताओं से मँगाई जाती हैं। उनकी सही ढंग से परीक्षा करने के पश्चात्‌ पुस्तकें रजिस्टर में दर्ज कर दी जाती हैं और पुस्तकों पर मुहर, लेबिल, तिथिपत्र, पुस्तक पाकेट आदि लगा दिए जाते हैं।\n\nपुस्तकों को ठीक से रखने के लिए जिससे वाँछित पुस्तक आसानी से प्राप्त हो जाय, पुस्तकों पर वर्गीकरण नजर डाले जाते हैं। इस समय दशमलव वर्गीकरण पद्धति, द्विबिंदु वर्गीकरण पद्धति, विस्तारशील वर्गीकरण पद्धति, लाइब्रेरी ऑव कांग्रेस वर्गीकरण, पद्धति, विषय वर्गीकरण पद्धति एवं वांङ्‌ मय वर्गीकरण पद्धतियाँ विश्व में प्रचलित हैं। संसार के अनेक पुस्तकालयों में दशमलव वर्गीकरण पद्धति ही प्राय: प्रचलित है। इस पद्धति का आविष्कार अमरीका निवासी मैल्विल डीवी ने सन्‌ 1876 ई. में किया था। दूसरी मुख्य पद्धति भारतीय विद्वान्‌ डॉ॰ एस. आर. रंगनाथन द्वारा 1925 ई. में आविष्कृत द्विबिंदु वर्गीकरण पद्धति है। सर्वप्रथम मद्रास पुस्तकालय संघ ने इसका प्रकाशन 1933 ई. में किया।\n\nजिस पद्धति को पुस्तकालय स्वीकार करता है उसके अनुसार ही वर्गसंख्या पुस्तक के प्रमुख भागों पर अंकित कर दी जाती है।\n\nवर्गीकरण के पश्चात्‌ पुस्तकों का सूचीकरण किया जाता है। कार्डों पर तैयार की जानेवाली सूची मुख्यत: दो प्रकार की होती है; अनुवर्णसूची एवं अनुवर्गसूची। लेखक कार्ड पर क्रमिक संख्या, लेखन नाम, टीकाकार या अनुवादक, प्रकाशक, प्रकाशनस्थान एवं प्रकाशन वर्ष, पृष्ठसंख्या, माला आदि का उल्लेख, टिप्पणी आदि द्वारा दिया जाता है। पुस्तकों के वर्गीकरण के लिए ए. एल. ए. कैटालागिंग नियम नामक पुस्तक का प्रयोग किया जाता है। डॉ॰ रंगनाथ के अनुवर्ग-सूची-कल्प का भी प्रयोग किया जाता है। पुस्तक के लिए जितने आवश्यक कार्ड होते हैं, तैयार करके कैटालाग कैबेनिट में लगा दिए जाते हैं, जिनसे आवश्यक जानकारी प्राप्त करके पाठकगण लाभ उठाते हैं।\n\nपुस्तकालयों में पुस्तकों के देने-लेने की अनेक विधियाँ प्रचलित हैं। कही सदस्यों को कार्ड दिए जाते हैं तो कहीं रजिस्टर में ही पुस्तकों का हिसाब रखा जाता है। इस दिशा में अनेक विधियों का आविष्कार हो चुका है।\n\n१. Pushpa Dhyani: Dhyani’s Glossary of Library and Information Science Terms:Ess Ess Publications,New Delhi,2002\n\n२. शंकर सिंह : कंप्यूटर और सूचना तकनीक : पूर्वांचल प्रकाशन, दिल्ली,2005\n\n३. शंकर सिंह:. इन्टरनेट और आधुनिक पुस्तकालय :पूर्वांचल प्रकाशन, दिल्ली,2005\n\n४. शंकर सिंह :सूचना प्रोद्योगिकी और इन्टरनेट): पूर्वांचल प्रकाशन, दिल्ली, 2007 \n\n५. शंकर सिंह : सूचना संचार प्रोद्योगिकी एवं ग्रंथालय : पूर्वांचल प्रकाशन, दिल्ली: 2010 \n\n६. शंकर सिंह सूचना प्रोद्योगिकी और पुस्तकालय: एस एस पब्लिशर्स, नई दिल्ली, 2005 \n\n७. शंकर सिंह सूचना संचार प्रोद्योगिकी और पुस्तकालय : एस एस पब्लिशर्स, नई दिल्ली, 2011 \n\n८. शंकर सिंह सूचना संचार प्रोद्योगिकी इन्टरनेट सूचना समाज : एस एस पब्लिशर्स, नई दिल्ली 2011 \n\n\n\n", "id": "382318", "title": "पुस्तकालय विज्ञान"}
{"url": "https://hi.wikipedia.org/wiki?curid=382321", "text": "तरंग-कण द्वैतता\n\nतरंग-कण द्वैतता अथवा तरंग-कण द्विरूप सिद्धान्त के अनुसार सभी पदार्थों में कण और तरंग (लहर) दोनों के ही लक्षण होते हैं। आधुनिक भौतिकी के क्वाण्टम यान्त्रिकी क्षेत्र का यह एक आधारभूत सिद्धान्त है। जिस स्तर पर मनुष्यों की इन्द्रियाँ दुनिया को भाँपती हैं, उस स्तर पर कोई भी वस्तु या तो कण होती है या तरंग होती है, लेकिन एक साथ दोनों नहीं होते। परमाणुओं के बहुत ही सूक्ष्म स्तर पर ऐसा नहीं होता और यहाँ भौतिकी समझने के लिए पाया गया कि वस्तुएँ और प्रकाश कभी तो कण की प्रकृति दिखाती हैं और कभी तरंग की।\n\nइस समय स्थिति बड़ी विलक्षण है। कुछ घटनाओं से तो प्रकाश तरंगमय प्रतीत होता है और कुछ से कणिकामय। संभवत: सत्य द्वैतमय है। रूपए के दोनों पृष्ठों की तरह, प्रकाश के भी दो विभिन्न रूप हैं। किंतु हैं दोनों ही सत्य। ऐसा ही द्वैत द्रव्य के संबंध में भी पाया गया है। वह भी कभी तरंगमय दिखाई देता है और कभी कणिकामय। न तो प्रकाश के ओर न द्रव्य के दोनों रूप एक ही समय में एक ही साथ दिखाई दे सकते हैं। वे परस्पर विरोधी, किंतु पूरक रूप हैं।\n\nप्राचीन यूनानी दार्शनिक अरस्तु ने प्रकाश की प्रकृति के बारे में अपनी सोच प्रस्तुत की थी कि प्रकाश हवा में एक तरंग-नुमा उत्तेजना है (जिस तरह पानी में पत्थर फेंकने से पानी में उत्तेजना से तरंगे बनकर फैलने लगती हैं)। दुसरे यूनानी चिन्तक डमोक्रिटस ने इससे विपरीत नज़रईया लेते हुए कहा के ब्रह्माण्ड में हर चीज़ कणों कि बनी है और यही बात प्रकाश पर भी लाघू होती है। यह मतभेद उन्नीसवी सदी तक चलता रहा। तरंगों की एक एक विशेषता है के जब दो या उस से अधिक शुद्ध तरंगे टकराती हैं तो एक विवर्तन का पैटर्न या चित्र बना लेती हैं। ठीक यही प्रकाश की सशक्त (\"कोहीरंट\") किरणों के साथ देखा गया। हालांकि सर आइज़क न्यूटन प्रकाश को कणों से बना हुआ मानते थे और उन्होंने अपने दृष्टिकोण अपनाए जाने के लिए भरसक प्रयास किया, धीरे-धीरे ज़्यादातर वैज्ञानिक मानने लगे की प्रकाश की मूल प्रकृति तरंगे ही हैं। उन्नीसवी सदी में स्कॉटलैण्ड के वैज्ञानिक जेम्स क्लर्क माक्सवेल ने चार समीकरण खोज निकाले जो तरंगों पर आधारित थे और जो प्रकाश की प्रकृति को पूरी तरह उजागर करते थे। इसके बाद लगने लगा के प्रकाश वास्तव में विद्युतचुंबकीय तरंग ही है। इसके विपरीत, जो परमाणुओं पर अनुसंधान हो रहा था, उस से लगने लगा के परमाणु और उसके छोटे अंश (जैसे इलेक्ट्रॉन) कण ही हैं। परमाणु भार जैसी अवधारणाएँ जैसे-जैसे सामने आई वैसे-वैसे लगने लगा के वास्तव में परमाणु एक कण है जिसके अन्दर स्वयं अन्य छोटे-छोटे कण ही हैं।\n\nउन्नीसवी सदी में कई वैज्ञानिक कृष्णिका (ब्लैक बॉडी) से उत्पन्न होने वाली विद्युतचुंबकीय विकिरण (इलेक्ट्रोमैग्नेटिक रेडिएशन) का अध्ययन कर रहे थे और आरम्भ में इसका गणित में सही प्रतिरूप (मॉडल) बनाने में असफल होते रहे। ध्वनी और अन्य तरंगों में देखा जाता है के जब भी किसी वस्तु में तरंगे बनती हैं तो उन तरंगों की तरंगदैर्ध्य (वैवलॅन्थ) उस वस्तु में मौजूद खुले स्थान पर निर्भर करती है जहाँ उन तरंगों को बनाने का अवसर मिलता है। संगीत में प्रयोग होने वाली बांसुरी से जो ध्वनियाँ निकलती हैं उनका तरंगदैर्ध्य बांसुरी के मुख (जहाँ से हवा फूंकी जाती है) से लेकर पहले खुले छेद (जिसे ऊँगली से न ढका गया हो) की लम्बाई के बराबर या फिर उस का हत (फैक्टोरीअल, जैसे की आधा, एक-तिहाई, एक-चौथाई, वग़ैराह) होती है। उष्मागतिकी (थर्मोडाएनैमिक्स) का एक सिद्धांत है कि जो वस्तु उष्मीय संतुलन में हो (यानि उसमें जितनी उर्जा आ रही है उतनी ही जा रही है), उसमें हर संभव उर्जा धारण करने के तरीके में सामान स्तर की उर्जा होनी चाहिए। इस अध्ययन में काले पदार्थ को उष्मीय संतुलन में लिया गया और, क्योंकि उसके अनंत हत निकलते थे, तो लगा के उर्जा भी अनंत तरंगदैर्ध्यों में दिखनी चाहिए और अनंत होनी चाहिए। लेकिन देखा गया की काले पदार्थ से निकलती विद्युतचुंबकीय उर्जा में ऐसा कुछ नहीं था। \n\n१९०० में जर्मन वैज्ञानिक मैक्स प्लांक ने इस दुविधा का तोड़ निकला। उन्होंने कहा के जब विद्युतचुंबकीय उर्जा काले पदार्थ के किसी अणु पर पड़ती है तो वह उसे सोख लेता हैं और एक उत्तेजित स्थिति में आ जाता है। जब वह पर्याप्त उर्जा पा लेता है तो उस उर्जा को एक विद्युतचुंबकीय किरण के रूप में प्रसारित करके वापस अपनी विश्राम की स्थिति में आ जाता है। उन्होंने परमाणु द्वारा प्रसारित उर्जा को गणित में E=hv लिखा, जिसमें E उर्जा है, v आवृत्ति (फ़्रीक्वॅन्सी) है और h एक नियतांक (कॉन्सटॅन्ट) है। उनके कहने का मतलब था के काले पदार्थ की उर्जा का स्रोत उष्मीय संतुलन में स्थित काले पदार्थ के अन्दर का खुला स्थान नहीं बल्कि काले पदार्थ के अणु हैं जो उत्तेजना और विश्राम की स्थितियों में आते-जाते पहले तो उर्जा सोखते हैं और फिर उसे छोड़ते हैं। बड़ी आवृत्ति (v) की किरण के लिए अधिक उर्जा चाहिए और वह तभी छोरी जाएगी जब उसके बराबर की उर्जा सोख ली जाए। प्लांक का तरीका लगाकर जब काले पदार्थ से उमड़ने वाली विद्युतचुंबकीय उर्जा को देखा गया, तो उन्हें बिलकुल ठीक पाया गया। इस से तहलका मच गया, क्योंकि यह बात तुरंत ज़ाहिर हो गयी के जो उत्तेजित अणुओं द्वारा विद्युतचुंबकीय उर्जा छोड़ी जा रही है उन्हें किरानंश (यानि कणों) के रूप में भी देखा जा सकता है। अभी तक प्रकाश को तरंग माना जाता था। उसमें कणों की प्रवृति देखकर असमंजस पैदा हुआ क्योंकि इसका अर्थ यह बना के प्रकाश कभी कण और कभी तरंग होता है। यह द्विरूप प्लांक स्वयं मानने को तैयार नहीं थे और उन्होंने कहा कि हालांकि उनका सिद्धांत ठीक बैठता है, लेकिन उनकी गणित में कुछ गड़बड़ है। आने वाले दशकों ने दिखला दिया के कोई ऐसी गड़बड़ नहीं थी। प्रकाश वास्तव में तरंग-कण का द्विरूप रखता है।\n\nबहुत से वैज्ञानिक प्लांक से सहमत थे, के प्रकाश केवल तरंग ही है और वे प्रयास करने लगे की कोई नया तरीक़ा मिले जिस से यह साबित हो सके। अल्बर्ट आइंस्टीन ने इस से बिलकुल विपरीत काम किया। उन्होंने स्वीकार लिया के प्रकाश में कणों की भी प्रवृति मौजूद है और इस सच्चाई से एक पुराना मसला हल करने का प्रयास किया। १८८७ में हाइनरिख़ हर्ट्ज़ नाम के एक जर्मन वैज्ञानिक ने मालूम किया था कि जब बहुत कम तरंगदैर्ध्य (वैवलॅन्थ) का प्रकाश कुछ धातुओं और अन्य पदार्थों पर पड़ता है तो बिजली का बहाव पैदा होता है। १९०१ में निकोला टेस्ला ने दिखाया कि विद्युत् इसलिए पैदा हो रही है क्योंकि इस प्रकाश से अनायास ही धातु से इलेक्ट्रॉन उत्सर्जित होते हैं। अगले ही साल, १९०२ में, फिलिप लेनार्ड ने पाया कि प्रकाश अगर बड़े तरंगदैर्ध्य का हो तो ऐसा नहीं होता, चाहे रोशनी कितनी ही अधिक क्यों न डाली जाए, जबकि छोटे तरंगदैर्ध्य वाले हलकी रोशनी में भी यह होता है। इसे प्रकाश विद्युत प्रभाव कहा जाने लगा और वैज्ञानिक कई वर्षों तक यह समझने में नाकाम रहे कि ऐसा क्यों होता है और कम तरंगदैर्ध्य वाले प्रकाश से ही क्यों होता है। \n\nआइनस्टाइन ने प्लांक के सिद्धांत को लेकर यह गुत्थी सुलझा दी। उन्होंने कहा कि वास्तव में प्रकाश को उसके कणों के रूप में देखा जा सकता है। प्रकाश के हर कण में प्लांक कि बताई हुई उर्जा होती है, यानि E=hv। तरंगदैर्ध्य और आवृत्ति में उल्टा रिश्ता होता है - बड़े तरंगदैर्ध्य का मतलब है के प्रकाश के कणों में आवृत्ति (v) कम होगी और प्लांक नियम के अनुसार उर्जा भी कम होगी। कम तरंगदैर्ध्य का मतलब है के प्रकाश के कणों में आवृत्ति (v) अधिक होगी और प्लांक नियम के अनुसार उर्जा भी अधिक होगी। उन्होंने इस आधार पर कुछ भविष्यवाणियाँ करीं जो प्रयोगशाला में बिलकुल ठीक पाई गयीं। इसके लिए आइनस्टाइन को १९२१ में भौतिकी का नोबेल पुरस्कार दिया गया।\n\nआइनस्टाइन की खोज के बाद यह झुठलाना असंभव हो गया के प्रकाश में कण और तरंग दोनों की प्रवृतियाँ हैं। १९२५ के बाद प्रकाश के कणों को फ़ोटोन बुलाया जाने लगा और यह नाम अब प्रचलित हो चुका है।\n\nआइनस्टाइन की खोज और जीत के बाद, वैज्ञानिकों ने धीरे-धीरे प्रकाश के तरंग-कण द्विरूप को मानना शुरू कर दिया था, जब १९२४ में फ़्रांसिसी वैज्ञानिक लुई द ब्रॉई (जिन्हें भारतीय उपमहाद्वीप में लोग अक्सर लुइ दि ब्रॉग्ली बुलाते हैं) ने भौतिकी की दुनिया में एक और सनसनी फैला दी। उन्होंने कहा के न सिर्फ़ प्रकाश, बल्कि सारे पदार्थ के भी तरंग-कण द्विरूप होते हैं और किसी भी गतिशील पदार्थ को तरंग या कण के रूप में देखा जा सकता है। उन्होंने अपने गणित से दिखाया के गतिशील कण का तरंगदैर्ध्य (वैवलॅन्थ, λ) उसके संवेग (मोमॅन्टम, p) पर निर्भर करता है -\n\nतीन साल बाद इलेक्ट्रॉनों के साथ प्रयोगों में बिलकुल यही पाया गया। यह परमाणुओं के अंश होते हैं और इन्हें हमेशा कण समझा जाता था, लेकिन जब इलेक्ट्रॉन किरण पूँज एक परदे पर फेंकी गयी तो बिलकुल सशक्त प्रकाश की तरह इन्हों ने भी तरंगों वाले विवर्तन (डिफ़्रैक्शन) के चित्र दिखा दिए। उनकी इस खोज के लिए द ब्रॉई को १९२९ में भौतिकी का नोबेल पुरस्कार दिया गया।\n\n१९२७ में जर्मन वैज्ञानिक वॅर्नर हाइज़ॅनबर्ग ने अपना अनिश्चितता सिद्धान्त प्रकाशित किया जिसमें उन्होंने कहा के यह पूर्ण निश्चितता के साथ कभी नहीं कहा जा सकता के कोई वस्तु कहाँ स्थित है या उस की गति क्या है। उन्होंने स्पष्ट किया की यह किसी मापदण्ड में कमी की वजह से नहीं है, बल्कि प्रकृति में ही ऐसा नियम है। जिस तरह से किसी तरंग के बारे में यह ठीक से नहीं कहा जा सकता के वह कहाँ स्थित है उसी तरह से वस्तुओं के बारे में भी यह नहीं कहा जा सकता। जितनी छोटी वस्तु होगी उसके अकार के हिसाब से उतनी ही अनिश्चितता अधिक होगी। उन्होंने गणित में इसे ऐसे लिखा -\n\nजहाँ\n\nयह अनिश्चितता सिद्धान्त जल्दी ही क्वाण्टम यान्त्रिकी की नीव का एक महत्वपूर्ण हिस्सा बन गया और इसमें भी पदार्थों के तरंग-कण द्विरूप की पहचान निहित है।\n\n", "id": "382321", "title": "तरंग-कण द्वैतता"}
