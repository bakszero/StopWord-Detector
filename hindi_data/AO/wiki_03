{"url": "https://hi.wikipedia.org/wiki?curid=736654", "text": "राष्ट्रमण्डल प्रजाभूमि\n\nराष्ट्रमण्डल प्रजाभूमि या राष्ट्रमण्डल प्रदेश, जिन्हें अंग्रेज़ी में कॉमनवेल्थ रॆयल्म कहा जाता है, राष्ट्रों के राष्ट्रमण्डल के उन १६ सार्वभौमिक राष्ट्रों को कहा जाता है, जिनपर एक ही शासक, महारानी एलिज़ाबेथ द्वि॰ का राज है। ये सारे देश एक ही राजसत्ता, शासक, राजपरिवार और उत्तराधिकार क्रम को साँझा करते हैं।\n\nइस व्यवस्था की शुरुआत १९३१ की वेस्टमिंस्टर की संविधि के साथ हुई थी, जिसके द्वारा ब्रिटेन के तत्कालीन डोमीनियन, ऑस्ट्रेलिया, कनाडा, न्यूज़ीलैण्ड, आयरिश मुक्त राज्य और न्यूफाउण्डलैण्ड को ब्रिटिश राष्ट्रमण्डल के बराबर के सदस्य होने के साथ ही पूर्ण या पूर्णात्मत वैधिक स्वतंत्रता प्रदान की गयी थी। द्वितीय विश्वयुद्ध के बाद से, विश्व भर में विस्तृत, ब्रिटिश साम्राज्य के तमाम देशों को एक डोमिनियन के रूप में स्वाधीनता प्रदान कर दी गयी। जिनमे से कुछ राज्यों ने पूर्णतः स्वाधीन होने के बावजूद राजतंत्र के प्रति अपनी वफ़ादारी को बरक़रार रखा, जबकि कुछ राज्यों ने ब्रिटिश राजतंत्र को नाममात्र प्रमुख मानने से इनकार कर स्वयं को गणतांत्रिक राज्य घोषित कर दिया। आज, विश्व बाहर में कुल १६ ऐसे राज्य हैं जो स्वयं को महारानी एलिज़ाबेथ द्वितीय के एक प्रजाभूमि के रूप में पहचान करव्वते हैं।\n\nअंग्रेज़ी भाषा में ब्रिटिश संप्रभु के अधीन इन राज्यों को आम तौर पर \"रियाल्म\"(Realm;\"रॆयल्म\") के नाम से जाना जाता है, जोकि फ्रांसीसी शब्द \"रॉयूम्\"(\"Royaume\") से लिया गया है, रियल्म यानि एक ऐसा राज्य, क्षेत्र या प्रदेश, जिसपर एक राजा/रानी राज करती है। यहाँ यह जानना आवश्यक है की, यूनाइटेड किंगडम या राष्ट्रमंडल या किसी भी राष्ट्रमंडल प्रदेश की आधिकारिक शब्दावली में \"\"रियल्म\"\" एक वैधिक या कानूनी शब्द नहीं है, अर्थात \"रियल्म\" की कोई कानूनी परिभाषा नहीं है। अतः ऐसी कोई बाध्यता नहीं है की ब्रिटिश संप्रभु के अधीन आनेवाले इन राज्यों को किसी विशेष नाम से संबोधित किया जाए, नाहीं \"रियल्म\" शब्द, एक राज्य के किसी विशेष दर्जे को परिभाषित करता है(जैसे की \"\"डोमिनियन\"\" या \"\"उपनिवेश\"\" जैसे शब्द करते हैं)। हालाँकि, १९५० के दशक से ही, ब्रिटिश संप्रभु के राज के अधीन आनेवाले राज्यों को राष्ट्रमण्डल के अन्य सदस्य देशों से विभक्त रूप से बोध करने हेतु \"\"रियल्म\"\" शब्द का उपयोग अधिकारक दस्तावेज़ों में किया जाता रहा है, यहाँ तक की रानी एलिज़ाबेथ के राजसिधारण की घोषणा में भी इस शब्द का प्रयोग किया गया था। इन राज्यों को रियल्म इसीलिए कहा जाता है, क्योंकि एक ही शासक की अधीन होने के बावजूद ये सारे राज्य, पूर्णतः सार्वभौमिक हैं, और एक-दुसरे से पूर्णः स्वतंत्र हैं, अतः यह १६ देश, एक राजनैतिक इकाई का हिस्सा नहीं है, बल्कि १६ अलग-अलग राज्य हैं।\n\nक्योंकि, रेयल्म एक क़ानूनी शब्द नहीं है, इसीलिए इसका कोई आधिकारिक अनुवाद भी उपस्थित नहीं है। अतः इन प्रदेशों(कामनवेल्थ रेयल्म) का बोध करने हेतु, किसी राजा के अधीन भूमि का बोध कराने वाले किसी भी शब्द का उपयोग किया जासकता है। साधारण तौरपर, प्रजाभूमि, प्रदेश, और परिभूमि जैसे शब्दों का प्रयोग होता है, इनके अलावा, प्रमंडल और राजभूमि शब्दों काभी उपयोग हो सकता है।\n\nवर्तमान स्थितिनुसार, वर्ष १९९२ से, विश्व में कुल १६ राष्ट्रमण्डल प्रजाभूमियाँ हैं, जिनका कुल क्षेत्रफल १,८७,००,००० वर्ग किलोमीटर है, और आबादी १४,३०,००,००० है। जिसमे से ६ सबसे अधिक आबाद देश हैं:यूनाइटेड किंगडम, कैनडा, ऑस्ट्रेलिया, न्यूज़ीलैण्ड और जमैका।\n\nराजमुकुट अथवा \"द क्राउन\" की व्यवस्था एक विशेष राजनीतिक संकल्पना है, जिसकी ब्रिटेन तथा अन्य राष्ट्रमण्डल प्रदेशों के विधीशास्त्र तथा राजतांत्रिक व्यवस्था में अतिमहत्वपूर्ण भूमिका है। इस सोच का विकास इंग्लैण्ड राज्य में सामंतवादी काल के दौरान शाब्दिक मुकुट तथा राष्ट्रीय संपदाओं को संप्रभु(नरेश) तथा उनके/उनकी व्यक्तिगत संपत्ति से विभक्त कर संबोधित करने हेतु हुआ था। इस सोच के अनुसार राजमुकुट को प्रशासन के समस्त अंगों तथा हर आयाम में राज्य तथा शासन के प्रतीक के रूप में देखा जाता है, तथा ब्रिटिश संप्रभु को राजमुकुट के सतत अवतार के रूप में देखा जाता है। अतः ब्रिटेन तथा राष्ट्रमण्डल प्रदेशों मे इस शब्दावली को शासन अथवा सर्कार के लिए एक उपलक्षण(उपशब्द) के रूप में भी उपयोग किया जाता है, या सीधे-सीधे ऐसा भी कहा जा सकता है की यह राजतंत्र को ही संबोधित करने का एक दूसरा तरीका है। विधिक रूप से \"राजमुकुट\" को एक एकव्यक्ती संस्थान के रूप में परिभाषित किया जा सकता है जो कि विधानपालिका, कार्यपालिका तथा न्यायपालिका के संपूर्ण समुच्च न्यायिक अवतार है। अतः इस संदर्भ में इस शब्द को किसी शाही पोशाक के वास्तविक मुकुट के साथ संभ्रमित नहीं करना चाहिए। एक संस्थान के रूप में, राजमुकुट, ब्रिटेन की राजनीतिकव्यवस्था का सबसे पुराना कार्यशील संस्थान है।\n\nप्रत्येक राष्ट्रमण्डल प्रदेश में राजमुकुट की संकल्पना सामान, परंतु विभक्त विधिक संकल्पनाएँ हैं। अतः राष्ट्रमंडलीय विधि में, एक अधिकारक्षेत्र को दुसरे से अलग करने के लिए न्यायिक दस्तावेज़ों में, \"[अधिकारक्षेत्र] पर अधिकार धारी मुकुट...\"(, , \"ला कूऱ़ून् दू च़़ेफ़ दु [अधिकारक्षेत्र]\") उदाहरण: \"\"The Crown in right of the United Kingdom...\"\"(\"यूनाइटेड किंगडम पर अधिकार धारी राजमुकुट...\") या \"'\"La Couronne du chef du Québec\"\"(उच्चारण:\"ला कूऱ़ून् दू च़़ेफ़ दु क़़ुबेक\", \"कुबेक पर अधिकार धारी मुकुट...\") इसके अलावा \"The Crown in right of Canada, The Crown in right of Australia, The Crown in right of Papua New Guinea\", इत्यादि, और क्योंकि, कैनडा और ऑस्ट्रेलिया संघीय राष्ट्र हैं, अतः प्रत्येक कैनेडियाई प्रांत और ऑस्ट्रेलियाई राज्य \"पर अधिकार धारी राजमुकुट\" भी हैं। मुकुट के अधिकारों को या अधिराट् द्वारा स्वयं या फिर उनके प्रतिनिधि द्वारा, संबंधित मंत्रियों या अधिकारियों की सलाह पर प्रयोग किया जाता है।\n\nराष्ट्रमण्डल प्रदेशों के बीच का संबंध इस प्रकार का है की उत्तराधिकार को अनुशासित करने वाले किसी भी बिधान का सारे देशों की एकमत स्वीकृति आवश्यक है। यह बाध्यता वेस्टमिंस्टर की संविधि, १९३१ द्वारा लागु की गयी थी। सिंघासन पर उत्तराधिकार, विभिन्न ऐतिहासिक संविधिओं द्वारा अनुशासित है, जिनमें बिल ऑफ़ राइट्स, १६८९, ऍक्ट ऑफ़ सेटलमेंट, १७०१ और ऍक्ट ऑफ़ यूनियन, १७०७ शामिल हैं। ऐतिहासिक रूप से उत्तराधिकार को पुरुष-वरियति सजातीय ज्येष्ठाधिकार के सिद्धान्त द्वारा अनुशासित किया जाता रहा है, जिसमे पुत्रों को ज्येष्ठ पुत्रियों पर प्राथमिकता दी जाती रही है, तथा एक ही लिंग के ज्येष्ठ संतानों को पहली प्राथमिकता दी जाती है। उत्तराधिकार संबंधित नियम केवल संसदीय अधिनियम द्वारा परिवर्तित किये जा सकते हैं, सिंघासन का कोई उत्तराधिकारी, स्वेच्छा से अपना उत्तराधिकार त्याग नहीं कर सकता है। सिंघासन पर विराजमान होने के पश्चात एक व्यक्ति अपने निधन तक राज करता है। इतिहास में एकमात्र स्वैछिक पदत्याग, १९३६ में एडवर्ड अष्टम ने किया था, जिसे संसद के विशेष अधिनियम द्वारा वैध क़रारा गया था। अंतिम बार जब किसी शासक को अनैच्छिक रूप से निष्काषित किया गया था, वो था १६८८ में जेम्स सप्तम और द्वितीय जिन्हें ग्लोरियस रेवोल्यूशन(गौरवशाली क्रांति) के समय निष्काषित किया गया था।\n\nऍक्ट ऑफ़ सेटलमेंट, १७०१, उत्तराधिकार को सोफ़िया ऑफ़ हॅनोवर(१६३०-१७१४), जेम्स प्रथम की एक पोती, के वैधिक प्रोटेस्टेंट वंशजों तक सीमित करता है। अतः राजपरिवार का कोई भी कैथलिक सदस्य कभी भी सिंघासन को उत्तरिधिकृत नहीं कर सकता है। एक शासी शासक के निधन पर स्वयमेव ही, राजपाठ, उसके आसन्न वारिस के पास चला जाता है, अतः सैद्धांतिक रूप से, सिंघासन एक क्षण के लिए भी खली नहीं रहता है। तथा उत्तराधिकार को सार्वजनिक रूप से उत्तराधिकार परिषद् द्वारा घोषित की जाती है। अतः अंग्रेजी परंपरा के अनुसार शासक के उत्तराधिकार को वैध होने के लिए राज्याभिषेक होना आवश्यक नहीं है। अतः आम तौर पर राज्याभिषेक उत्तराधिकार के कुछ महीने बाद होता है(ताकि आवश्यक तैयारी और शोक के लिए समय मिल सके)। नए शासक के राज्याभिषेक की परंपरा वेस्टमिंस्टर ऐबे में कैंटरबरी के आर्चबिशप द्वारा किया जाता है।\n\nऐतिहासिक रूप से उत्तराधिकार को पुरुष-वरियति सजातीय ज्येष्ठाधिकार के सिद्धान्त द्वारा अनुशासित किया जाता रहा है, जिसमे पुत्रों को ज्येष्ठ पुत्रियों पर प्राथमिकता दी जाती रही है, तथा एक ही लिंग के ज्येष्ठ संतानों को पहली प्राथमिकता दी जाती है। अतः उत्तराधिकारी के लिंग तथा धर्म का उत्तराधिकार पर महत्वपूर्ण प्रभाव पड़ता है। २०११ में राष्ट्रमण्डल की बैठक में ब्रिटिश प्रधानमंत्री डेविड कैमरून ने यह घोषणा की थी कि तमाम राष्ट्रमण्डल प्रदेश पुरुष प्राथमिकता की परंपरा को समाप्त करने के लिए राज़ी हो गए हैं, तथा भविष्य के शासकों पर कैथोलिक व्यक्तियों से विवाह करने पर रोक को भी रद्द करने पर सब की स्वीकृति ले ली गयी थी। परंतु क्योंकि ब्रिटिश अधिराट् चर्च ऑफ़ इंग्लैंड के प्रमुख भी होते हैं, अतः कैथोलिक व्यक्तियों को सिंघासन उत्तराधिकृत करने पर रोक लगाने वाले विधान को यथास्त रखा गया है। इस विधेयक को २३ अप्रैल २०१३ को शाही स्वीकृति मिली, तथा सारे राष्ट्रमण्डल प्रदेशों में सम्बंधित विथान पारित होने के पश्चात् मार्च २०१५ को यह लागू हुआ।\n\n१७०१ के ऍक्ट ऑफ़ सेटलमेंट के विधानों के अनुसार, जेम्स प्रथम की पोती, हनोवर की एलेक्ट्रेस, सोफ़िया, के \"वैध\" प्रोटोस्टेंट वंशज ही सिंघासन को उत्तराधिकृत करने के लिए सक्षम हैं। अर्थात, शाही परिवार के वंश के केवल जायज़ संतान ही सिंघासन पर उत्तराधिकार का हक़ रखते हैं, और कोई भी अवैध संतान, तथा उनके वंशज, सिंघासन पर किसी भी प्रकार का अधिकार नहीं रखते हैं। इस सन्दर्भ में, रॉयल मैरेजेज़ ऍक्ट, १७७२ के प्रावधानों के अनुसार शाही परिवार के किसी भी सदस्य को विवाह करने हेतु संप्रभु की स्वीकृति लेना आवश्यक है, और संप्रभु के स्वीकृति के बिना किये गए किसी भी विवाह को \"अवैध\"(अर्थात असक्षम) क़रार दिया जाएगा, तथा वह व्यक्ति और उसके संतान सिंघासन पर अधिकार से वंचित हो जायेंगे। इस अधिनियम के प्रावधानों में २०१३ के सक्सेशन टू द क्राउन ऍक्ट द्वारा कुछ परिवर्तन लाये गए। इस अधिनियम के अनुसार, उत्तराधिकार क्रम के पहले छह सदस्यों को विवाह करने हेतु संप्रभि की इजाज़त लेना आवश्यक है, अन्यथा उस व्यक्ति तथा उस विवाह से हुए सरे संतान और उनके वंशजों को उत्तराधिकार क्रम से वंचित मान लिया जाएगा। परंतु ऐसी किसी भी विवाह को किसी भी प्रकार से गैर-कानूनी नहीं करार जा सकता है।\n\nसंप्रभु के परिवार के सबसे करीबी सदस्यों के समूह को राजपरिवार कहा जाता है। हालाँकि, ऐसा कोई दृढ़ नियम या विधान नहीं है, जो यह सुनियोजित करता हो की किन व्यक्तियों को इस विशेष समूह में रखा जाए, नाही कोई ऐसा विधान है जो राजपरिवार को विस्तृत रूप से परिभाषित करता हो। बहरहाल, आम तौर पर उन व्यक्तियों को जिनपर \"हिज़/हर मैजेस्टी\"(HM) या \"हिज़/हर रॉयल हाइनेस\"(HRH) का संबोधन रखते हैं, को आम तौर पर राजपरिवार का सदस्य माना जाता है। इस मापदंड के आधार पर राज परिवार में, अधिराट्, उनके/उनकी सहचारी, पूर्व संप्रभु(ओं) की विधवा(एँ)/विधुरगण, वेल्स के राजकुमार के ज्येष्ठताम् पुत्र के संतान, तथा पूर्व शासक(ओं) के पुत्रों की धर्मपत्नियाँ या उनकी विधवाएँ और उनके पुरुष-रेखा के पौत्र शामिल होंगे।\n\nविभिन्न राष्ट्रमण्डल प्रदेशों के सन्दर्भ में, इसी(या इस के सामान) विशेष समूह के लिए भिन्न शब्दावली का उपयोग भी किया जा सकता है, उदाहरण के तौर पर, ऑस्ट्रेलिया में इस समूह को ऑस्ट्रेलियाई राजपरिवार और कैनडा में कैनेडियाइ राजपरिवार कहा जाता है।\n\n१८ वीं और १९वीं सदी के दौरान ब्रिटेन के औपनिवेशिक विस्तार द्वारा, ब्रिटेन ने विश्व के अन्य अनेक भू-भागों वे क्षेत्रों पर अपना कब्ज़ा जमा लिया। जिनमें से अधिकतर देशों ने मध्य २०वीं सदी तक ब्रिटेन से स्वतंत्रता हासिल कर ली। हालाँकि उन सभी देशों ने यूनाइटेड किंगडम की सरकार की अधिपत्यता को नकार दिया, परंतु उनमें से कई राष्ट्र, ब्रिटिश शासक को अपने अधिराट् के रूप में मान्यता देते हैं। इन देशों को राष्ट्रमण्डल प्रदेश या राष्ट्रमण्डल प्रजाभूमि कहा जाता है। वर्त्तमान काल में, यूनाइटेड किंगडम के अधिराट् केवल यूनाइटेड किंगडम के ही नहीं बल्कि उसके अतिरिक्त कुल १५ अन्य राष्ट्रों के अधिराट् भी हैं। हालांकि इन राष्ट्रों में भी उन्हें लगभग सामान पद व अधिकार प्राप्त है जैसा की ब्रिटेन में, परंतु उन देशों में, उनका कोई वास्तविक राजनीतिक या पारंपरिक कर्त्तव्य नहीं है, शासक के लगभग सारे कर्त्तव्य उनके प्रतनिधि के रूप में उस देश के महाराज्यपाल(गवर्नर-जनरल) पूरा करते हैं। ब्रिटेन की सरकार का राष्ट्रमण्डल प्रदेशों की सरकारों के कार्य में कोई भी भूमिका या हस्तक्षेप नहीं है। ब्रिटेन के अलावा राष्ट्रमण्डल प्रजाभूमि में: एंटीगुआ और बारबुडा, ऑस्ट्रेलिया, बहामा, बारबाडोस, बेलिज, ग्रेनेडा, जमैका, कनाडा, न्यूजीलैंड, पापुआ न्यू गिनी, सोलोमन द्वीप, सेंट लूसिया, सेंट किट्स और नेविस, सेंट विंसेंट और ग्रेनेडाइंस और तुवालु जैसे देश शामिल हैं।\n\nपूर्वतः राष्ट्रों के राष्ट्रमण्डल के सारे देश राष्ट्रमण्डल परिभूमि के हिस्सा हुआ करते थे, परंतु १९५० में भारत ने स्वतंत्रता के पश्चात स्वयं को गणराज्य घोषित किया, और ब्रिटिश राजसत्ता की राष्ट्रप्रमुख के रूप में संप्रभुता को भी खत्म कर दिया। परंतु भारत ने राष्ट्रमण्डल की सदस्यता बरक़रार राखी। उसके बाद से, राष्ट्रमण्डल देशों में, ब्रिटिश संप्रभु को (चाहे राष्ट्रप्रमुख हों या नहीं) \"राष्ट्रमण्डल के प्रमुख\" का पद भी दिया जाता है, जो राष्ट्रमण्डल के संगठन का नाममात्र प्रमुख का पद है। इस पद का कोई राजनैतिक अर्थ नहीं है।\n\n\n", "id": "736654", "title": "राष्ट्रमण्डल प्रजाभूमि"}
{"url": "https://hi.wikipedia.org/wiki?curid=736657", "text": "जॉर्ज ई. करी\n\nजॉर्ज एडवर्ड करी(अँग्रेजी: George Edward Curry, 23 फरवरी, 1947 - 20 अगस्त, 2016), एक अमेरिकी पत्रकार, मानवाधिकार कार्यकर्ता और प्रकाशक थे। वे वर्ष 1990 के दशक में ‘इमर्ज पत्रिका’ के प्रधान संपादक थे। यह पत्रिका अश्वेत लोगों के साथ होने वाले नस्ली अन्याय और उनसे जुड़े मुद्दों को उठाती रही है। वे प्रथम अफ्रीकी-अमेरिकी थे जिन्हें ‘अमेरिकन सोसाइटी ऑफ मैगजीन एडिटर्स’ का अध्यक्ष चुना गया था। उनका स्तंभ पूरे अमेरिका में अश्वेत लोगों के स्वामित्व वाली सैकड़ों अखबारों में प्रकाशित होता था।\n", "id": "736657", "title": "जॉर्ज ई. करी"}
{"url": "https://hi.wikipedia.org/wiki?curid=736689", "text": "सोनल चौहान\n\nसोनल चौहान भारतीय हिन्दी अभिनेत्री और गायिका हैं। यह अभिनेत्री के रूप में अपना सफर जन्नत नामक फिल्म से शुरू किया था।\n", "id": "736689", "title": "सोनल चौहान"}
{"url": "https://hi.wikipedia.org/wiki?curid=736695", "text": "कुंवर चैन सिंह\n\nकुंवर चैन सिंह मध्य प्रदेश में भोपाल के निकट स्थित नरसिंहगढ़ रियासत के राजकुमार थे, जो 24 जून 1824 को अंग्रेजों के विरुद्ध लड़ते हुए वीरगति को प्राप्त हुए। 1857 के सशस्त्र स्वाधीनता संग्राम से भी लगभग 33 वर्ष पूर्व की यह घटना कुंवर चैन सिंह को इस अंचल के पहले स्वतंत्रता संग्राम सेनानी के रूप में प्रतिष्ठित करती है। मध्य प्रदेश सरकार ने वर्ष 2015 से सीहोर स्थित कुंवर चैन सिंह की छतरी पर गार्ड ऑफ ऑनर प्रारम्भ किया है।\n\nसन 1818 में ईस्ट इंडिया कंपनी ने भोपाल के तत्कालीन नवाब से समझौता करके सीहोर में एक हजार सैनिकों की छावनी स्थापित की। कंपनी द्वारा नियुक्त पॉलिटिकल एजेंट मैडॉक को इन फौजियों का प्रभारी बनाया गया। इस फौजी टुकड़ी का वेतन भोपाल रियासत के शाही खजाने से दिया जाता था। समझौते के तहत पॉलिटिकल एजेंट मैडॉक को भोपाल सहित नजदीकी नरसिंहगढ़, खिलचीपुर और राजगढ़ रियासत से संबंधित राजनीतिक अधिकार भी सौंप दिए गए। बाकी तो चुप रहे, लेकिन इस फैसले को नरसिंहगढ़ रियासत के युवराज कुंवर चैन सिंह ने गुलामी की निशानी मानते हुए स्वीकार नहीं किया।\n\nरियासत के दीवान आनंदराम बख्शी और मंत्री रूपराम बोहरा अंग्रेजों से मिले हुए थे। यह पता चलने पर कुंवर चैन सिंह ने इन दोनों को मार दिया। \nमंत्री रूपराम के भाई ने इसकी की शिकायत कलकत्ता स्थित गवर्नर जनरल से की, जिसके निर्देश पर पॉलिटिकल एजेंट मैडॉक ने कुंवर चैन सिंह को भोपाल के नजदीक बैरसिया में एक बैठक के लिए बुलाया। बैठक में मैडॉक ने कुंवर चैन सिंह को हत्या के अभियोग से बचाने के लिए दो शर्तें रखीं। पहली शर्त थी कि नरसिंहगढ़ रियासत, अंग्रेजों की अधीनता स्वीकारे। दूसरी शर्त थी कि क्षेत्र में पैदा होनेवाली अफीम की पूरी फसल सिर्फ अंग्रेजों को ही बेची जाए। कुंवर चैन सिंह द्वारा दोनों ही शर्तें ठुकरा देने पर मैडॉक ने उन्हें 24 जून 1824 को सीहोर पहुंचने का आदेश दिया। अंग्रेजों की बदनीयती का अंदेशा होने के बाद भी कुंवर चैन सिंह नरसिंहगढ़ से अपने विश्वस्त साथी सारंगपुर निवासी हिम्मत खां और बहादुर खां सहित 43 सैनिकों के साथ सीहोर पहुंचे। जहां पॉलिटिकल एजेंट मैडॉक और अंग्रेज सैनिकों से उनकी जमकर मुठभेड़ हुई। कुंवर चैन सिंह और उनके मुट्ठी भर विश्वस्त साथियों ने शस्त्रों से सुसज्जित अंग्रेजों की फौज से डटकर मुकाबला किया। घंटों चली लड़ाई में अंग्रेजों के तोपखाने ओर बंदूकों के सामने कुंवर चैन सिंह और उनके जांबाज लड़ाके डटे रहे।\nऐसा कहा जाता है कि युद्ध के दौरान कुंवर चैन सिंह ने अंग्रेजों की अष्टधातु से बनी तोप पर अपनी तलवार से प्रहार किया जिससे तलवार तोप को काटकर उसमे फंस गई। मौके का फायदा उठाकर अंग्रेज तोपची ने उनकी गर्दन पर तलवार का प्रहार कर दिया जिससे कुंवर चैन सिंह की गर्दन रणभूमि में ही गिर गई और उनका स्वामीभक्त घोड़ा शेष धड़ को लेकर नरसिंहगढ़ आ गया। कुंवर चैन सिंह की धर्मपत्नी कुंवरानी राजावत जी ने उनकी याद में परशुराम सागर के पास एक मंदिर भी बनवाया जिसे हम कुंवरानी जी के मंदिर के नाम से जानते हैं।\n", "id": "736695", "title": "कुंवर चैन सिंह"}
{"url": "https://hi.wikipedia.org/wiki?curid=736704", "text": "सुकन्‍या समृद्धि\n\nसुकन्‍या समृद्धि भारत की एक छोटी बचत योजना है, जिसके अंतर्गत माता-पिता या कानूनी अभिभावक कन्या के नाम से खाता खोल सकते हैं और उसका संचालन कन्या के 10 वर्ष की आयु होने तक कर सकते हैं। यह खाता किसी भी डाकखाने और निर्धारित सरकारी बैंकों में खोला जा सकता है।\n\nजो बैंक योजना के तहत खाता खोलने के लिए अधिकृत हैं उनमें भारतीय स्‍टेट बैंक, स्‍टेट बैंक ऑफ मैसूर, स्‍टेट बैंक ऑफ हैदराबाद, स्‍टेट बैंक ऑफ त्रावणकोर, स्‍टेट बैंक ऑफ बीकानेर और जयपुर, स्‍टेट बैक ऑफ पटियाला, विजया बैक, यूनाइटेड बैंक ऑफ इंडिया, यूनियन बैंक ऑफ इंडिया, यूको बैंक, सिंडिकेट बैंक, पंजाब नेशनल बैंक, पंजाब एंड सिंध बैंक, ओरियंटल बैंक ऑफ कॉमर्स, इंडियन ओवसीज बैंक, इंडियन बैंक, आईडीबीआई बैंक, आईसीआईसीआई बैंक, देना बैंक, कॉर्पोरेशन बैंक, सेंट्रल बैंक ऑफ इंडिया, केनरा बैंक, बैंक ऑफ महाराष्‍ट्र, बैंक ऑफ इंडिया, बैंक ऑफ बड़ौदा, एक्‍सिस बैंक, आंध्रा बैंक और इलाहाबाद बैंक शामिल हैं।\n\nयोजना के तहत जमा की जाने वाली रकम पर वार्षिक 9.2 प्रतिशत ब्‍याज दिया जाएगा। यह बहुत आकर्षक ब्‍याज दर है। सरकार हर वर्ष ब्‍याज दर की समीक्षा करेगी और आम बजट के समय उसकी घोषणा की जाएगी। हर वर्ष जमा की जाने वाली रकम की न्‍यूनतम सीमा 1000 रुपये और अधिकतम सीमा एक लाख 50 हजार रुपये हैं। एक महीने में या एक वित्‍त वर्ष के दौरान रकम जमा करने की बारम्‍बारता की कोई सीमा नहीं है।\n\nखाता खोलने के लिए तीन दस्‍तावेजों की आवश्‍यकता है—1. अस्‍पताल या सरकारी अधिकारी द्वारा प्रदान किया गया लड़की का जन्‍म प्रमाण पत्र 2. लड़की के माता-पिता या कानूनी अभिभावक के निवास का प्रमाण पत्र, जो पासपोर्ट, ड्राइविंग लाइसेंस, बिजली या टेलीफोन बिल, मतादाता पहचान पत्र, राशन कार्ड या भारत सरकार द्वारा प्रदत्‍त अन्‍य कोई भी प्रमाण पत्र जिसमें निवास का उल्‍लेख हो, 3. पैन कार्ड या हाईस्‍कूल प्रमाण पत्र भी खाता खोलने के लिए मान्‍य है। खाता खोले जाने के बाद उसे भारत में कहीं भी स्‍थानांतरित किया जा सकता है।\n", "id": "736704", "title": "सुकन्‍या समृद्धि"}
{"url": "https://hi.wikipedia.org/wiki?curid=736706", "text": "मुखपृष्ठ/अतिरिक्त-3-कोड\n\nअतिरिक्त-३ या ३-अतिरिक्त बाइनरी कोड एक आत्म पूरक द्विआधारी कोडित दशमलव कोड और अंक प्रणाली है। यह एक पक्षपाती प्रतिनिधित्व है।अतिरिक्त-३ कुछ पुराने कंप्यूटर पर,साथ ही कैश रजिस्टर और हाथ से आयोजित १९७० के दशक के पोर्टेबल इलेक्ट्रॉनिक कैलकुलेटर,अन्य उपयोगों के बीच में इस्तेमाल किया गया था।\nपक्षपातपूर्ण कोड,एक पूर्व निर्धारित संख्या 'एन' एक पक्षपातपूर्ण एक मुल्या के रूप में उपयोग करते हुए सकारात्मक और नकारात्मक संख्या का एक संतुलित संख्या के साथ मूल्यों का प्रतिनिधित्व करने के लिए एक तरीका है। पक्षपातपूर्ण कोड (और ग्रे कोड) गैर भारित कोड रहे हैं। अतिरिक्त-३ में, संख्या दशमलव अंकों के रूप में प्रतिनिधित्व कर रहे हैं,और प्रत्येक अंक प्लस ३ अंकों मूल्य (\"अतिरिक्त\" राशि) के रूप में चार बिट्स का प्रतिनिधित्व करती है:\n(अतिरिक्त-०) छोटी से छोटी द्विआधारी संख्या सबसे छोटी मूल्य का प्रतिनिधित्व करता है।\nसबसे बड़ी द्विआधारी संख्या,सबसे बड़ा मूल्य का प्रतिनिधित्व करता है (-अतिरिक्त- २N+१)।एक नंबर,127 को एन्कोड करने के लिए,बस प्रत्येक दशमलव अंक के कूटबद्ध देता है (०100 , 0101 , 1010)। \n\nअतिरिक्त-३अंकगणित,सामान्य गैर पक्षपातपूर्ण,बीसीडी या बाइनरी सिस्टम स्थितीय संख्या की तुलना में अलग एल्गोरिदम का उपयोग करता है। दो अतिरिक्त-3 अंक जोड़ने के बाद, कच्चे योग है अतिरिक्त-६। उदाहरण के लिए,१ (अतिरिक्त-3 में ०१००) और २ (अतिरिक्त-३ में ०१०१) को जोड़ने के बाद,योग ३ (०११० में अतिरिक्त-३) के बजाय ६ (१००१ अतिरिक्त-३)दिकाता है। आदेश में इस समस्या को दूर करने के लिए,दो अंक जोड़ने के बाद,द्विआधारी 0011(निष्पक्ष द्विआधारी में दशमलव 3) को घटाकर अगर परिणामस्वरूप अंकों दशमलव 10 से भी कम है आतिरिक्त् पूर्वाग्रह को दूर करने के लिए आवश्यक है,एक अतिप्रवाह ( कैरी) हुआ है तो बाइनरी 1101(दशमलव 13 निष्पक्ष बाइनरी में )मैं घटाना है। (४ बिट द्विआधारी में घटाकर बाइनरी ११०१ ००११ और इसके विपरीत जोड़ने के बराबर है।)\n\nगैर पक्षपातपूर्ण कोडिंग पर अतिरिक्त-३ कोडिंग का प्राथमिक लाभ यह है कि एक दशमलव संख्या में हो सकता है नौ ' पूरित ( घटाव के लिए) के रूप में आसानी के रूप में एक बाइनरी संख्या में हो सकता है वाले पूरित;बस सभी बिट्स पलटना। इसके अलावा,जब दो अतिरिक्त-३ अंकों का योग ९ से अधिक है, एक ४ बिट योजक का कैरी सा उच्च स्थापित किया जाएगा। इसका कारण यह काम करता है, दो अंक, एक \"अतिरिक्त\" का योग ६ में परिणाम मूल्य जोड़ने के बाद। क्योंकि एक ४- बिट पूर्णांक केवल मानों १५ करने के लिए पकड़ कर सकते हैं ०,६ की एक अतिरिक्त मतलब यह है कि ९ से अधिक किसी भी राशि का होगा अतिप्रवाह (कैरी)।", "id": "736706", "title": "मुखपृष्ठ/अतिरिक्त-3-कोड"}
{"url": "https://hi.wikipedia.org/wiki?curid=736717", "text": "खुलासत-उत-त्वारीख\n\nखुलासत-उत-त्वारीख फार्सी भाषा में रचित एक इतिहास ग्रन्थ है जिसके रचयिता सुजान राय हैं। इसमें भारत के इतिहास का वर्णन है जिसमें मुगल काल का इतिहास प्रमुखता से वर्णित है।\n", "id": "736717", "title": "खुलासत-उत-त्वारीख"}
{"url": "https://hi.wikipedia.org/wiki?curid=736721", "text": "अडोबी प्रीमियर प्रो\n\nअडोबी प्रीमियर प्रो एक समय-आधारित वीडियो संपादन सोफ्टवेयर है। यह अडोबी क्रीएटिव क्लाऊड का भाग है जिसमे वीडियो संपादन, ग्राफिक डिजाईन, आदि किया जा सकता है।\n\nसाल २००७ मे ब्रिटिश ब्रोडकास्टिंग कंपनी ने अडोबी प्रीमियर को अपनाया था। इस सोफ्टवेयर के साथ बहुत से चलचित्र बनाये गये जैसे - \"गोन गर्ल\" , \"मोन्स्टर्स\" आदि।\n\nअडोबी प्रीमियर प्रो, अडोबी प्रीमियर का उत्तराधिकारी है। अडोबी प्रीमियर की शुरुआत २००३ में की थी। अडोबी प्रीमियर २००३ के पहले संस्करण के संदर्भ मे प्रयोग किया जाता है और अडोबी प्रीमियर प्रो उसके बाद के संस्करणों के लिए प्रयोग किया जाता है।\n\nअडोबी प्रीमीयर प्रो\n\nउच्च संकल्प विडीयो संपादन को सहारा देता है। यह १०२४ x ८१९२ संकल्प पर संपादन करता है। इसमे 5.1 सराऊँड साऊँड आवाज़ मिश्रण भी मौजूद है। इसमे सिनेफॉर्म के नीओ लाईन के प्लग इन के प्रयोग से 3-D संपादन भी हो सकता है।\n\nअडोबी आफटर एफ्फेक्ट्स\n\nआडोबी डाइनामिक लिंक के द्वारा अडोबी आफ्टर एफ्फेक्ट्स के रचनाओ को आयात किया जा सकता है और सीधे प्रीमीयर प्रो पर चलाया जा सकता है। अडोबी प्रीमीयर प्रो पर अडोबी आफ्टर एफ्फेक्ट्स का संपादन किया जा सकता है और वह मूल फाईल मे भी परिवर्तन सहजेगा। इसी तरह प्रीमीयर प्रो की रचनाएँ भी आफ्टर एफ्फेच्ट्स मे आयात किया जा सकता है। प्रीमीयर प्रो आफ्टर एफ्फेक्ट्स के कई प्लग इन को सहारा देता है।\n\nअडोबी फोटोशॉप\n\nअडोबी फोटोशॉप की फाईल भी सीधे प्रीमीयर प्रो मे खोलकर संपादित की जा सकती है। किसी भी बदलावो को तुरंत ही फोटोशॉप मे उद्यतन किया जाएगा।\n\nअडोबी स्टोरी और ऑन-लोकेशन\nप्रीमीयर प्रो का कार्यप्रवाह 'मेटादेटा' का फायदा उठाता है और अडोबी स्टोरी मे लेकर ऑन-लोकेशन से कोई संबंधित चीज़ो को जोड देता है।\n\nअडोबी प्रीमीयर एलीमेंट्स घर मे उपयोग करने वाले माइक्रोसॉफ्ट विंडोज़, और मॅक ऑपरतिंग सिस्टम के लिया बना है। अडोबी प्रीमीयर प्रो व्यवसायी काम के लिए बनाया गया है और इसलिए इसके कई ज़्यादा फायदे है जैसे मल्टिकॅमेरा स्ंपादन, टाईम रीमॅप्पिंग, रंग सुधार साधन, आदि मौजूद है।\n\nअडोबी प्रीमीयर प्रो पहले अडोबी प्रीमीयर के नाम से जाना जाता था क्योकि अडोबी सिस्तम्स ने उसका नाम पूर्व सिर्फ अडोबी प्रीमीयर रखा था। अडोबी प्रीमीयर प्रो के पहले संस्करण सिर्फ मॅक के लिए बने गए थे, परंतु जल्द ही विन्डोज़ के लिए भी बनाने लगे। अडोबी प्रीमीयर प्रो का सबसे पहला संस्करण १९९१ मे प्रकाशित किया गया था। इस संस्करण का नाम अडोबी प्रीमीयर 1.0 था। इसके बाद २० से ज़्यादा संस्करण प्रकाशित किए गए और यह सभी संस्करणो ने अत्यंत मुनाफा और फायदा किया। विंडोज़ के लिए पहला संस्करण १९९८ मे हुआ। इस संस्करण का नाम अडोबी प्रीमीयर 5.1 था। कुछ सालो के बाद अडोबी प्रीमीयर प्रो, अडोबी क्रिएतिव क्लाऊड के नीचे आ गया था। नवंबर २०१५ मे अडोबी प्रीमीयर प्रो CC 2015.1 का प्रकाशन हुआ।\n", "id": "736721", "title": "अडोबी प्रीमियर प्रो"}
{"url": "https://hi.wikipedia.org/wiki?curid=736726", "text": "इस्कंदर मिर्ज़ा\n\nसैयद इस्कंदर अली मिर्ज़ा, (१३ नवंबर १८९९-१३ नवंबर १९६९) पाकिस्तान के पहले राष्ट्रपति(१९५६-१९५८ तक) और अंतिम गवर्नर-जनरल थे। उनका गवर्नर-जनरल का कार्यकाल १९५५ से १९५६ तक था। वे मीर ज़फ़र के प्रपौत्र थे। वे पाकिस्तानी सेना में मेजर-जनरल के पद तक पहुंचे थे।\n\nपाकिस्तान की आज़ादी के बाद, वे पाकिस्तान के पहले रक्षा सचिव नियुक्त किये गए थे, जोकि एक अत्यंत महह्वपूर्ण औदा था। उनके कार्यकाल में उन्होंने बलोचिस्तान की समस्या और प्रथम भारत-पाकिस्तान युद्ध की सरपरस्ती की थी। साथ ही पूर्वी पाकिस्तान में बंगाली भाषा आंदोलन से आई समस्या की भी उन्होंने निगरानी की थी। पाकिस्तान में एक इकाई व्यवस्था लागु करने में उनका महत्वपूर्ण स्थान था, और उसके लागु होने के बाद, उन्हें तत्कालीन प्रधानमंत्री ख़्वाजा नज़ीमुद्दीन द्वारा पूर्वी पाकिस्तान का राज्यपाल भी नियुक्त किया गया था। १९५५ में वे मालिक ग़ुलाम मुहम्मद के उत्तराधिकारी के रूप में पाकिस्तान के अगले गवर्नर-जनरल नियुक्त हुए।\n\n१९५६ के संविधान के परवर्तन के बाद, उन्हें पाकिस्तान का पहला राष्ट्रपति नियुक्त किया गया। उनका राष्ट्रपतित्व अत्यंत राजनैतिक अस्थिरता का पात्र रहा, और दो वर्षों के कल में ही चार प्रधानमंत्रीयों को बदला गया। अंत्यतः उन्होंने पाकिस्तान में सैन्य शासन लागु कर दिया। इसी के साथ मिर्ज़ा ने पाकिस्तान की राजनीति में सैन्य दखलंदाज़ी का प्रारंभ किया, जब उन्होंने अपने सेना प्रमुख अयूब खान को मुख्य सैन्य शासन प्रशासक नियुक्त किया। इस सैन्य शासन के दौरान, पाकिस्तानी सेना और व्यवस्थापिका के बीच बढ़ते मुठभेड़ के कारण बिगड़े हालातों के बाद, सैन्य शासन लागु होने के 20 दिनों के बाद ही अयूब खान ने राष्ट्रपतित्व से हटा दिया और देश से निष्काषित कर दिया। देश-निष्कासन के बाद वे लंदन चले गए, जहाँ उनकी मृत्यु १९६९ को हुई। मृत्यु के बाद, उनके शव को पाकिस्तान लाने से इनकार कर दिया गया, और अन्यतः उन्हें तेहरान में दफ़नाया गया।\n\nसिकंद मिर्जा मीर जाफर के पड़पोते थे। उन पर दादा मीर जाफर ने नवाब सिराजुद्दौला से गद्दारी करके अंग्रेजों की जीत का मार्ग प्रशस्त किया था (इसलिए जब अय्यूब खान के हाथों सत्ता लिटा कर ब्रिटेन में निर्वासित हुए तो ब्रिटेन में जिस होटल में ठहरे थे उस होटल का कराीह मलकह बर्तानीह ने निभाई)। पाकिस्तानी सैन्य अधिकारी और राजनेता थे। एलफिंस्टन कॉलेज, बम्बई में उन्होंने शिक्षा पाई। कॉलेज शैक्षणिक जीवन में ही रॉयल मिलिट्री कॉलेज, सैंडहरसट में उन्हें दाखिला मिल गया। वहाँ सफल होकर 1919 में वापस हिंदुस्तान आए। 1921 में कोहाट के स्थान पर दूसरी स्कॉटिश राइफल रेजिमेंट में शरीक हुए और खुदादाद ख़ैल लड़ाई में भाग लिया। 1924 में वज़ीरिस्तान की लड़ाई में हिस्सा लिया। 1922 से 1924 तक पूना हॉर्स रेजिमेंट में रहे जिसका मुख्यालय झांसी था। 1926 में इंडियन पॉलिटिकल सर्विस के लिए निर्वाचित हुए और ऐबटाबाद, बन्नू, नौशहरा और टोंक में बतौर सहायक आयुक्त काम किया। 1931 के बाद से 1936 तक हज़ारा और मरदान में उपायुक्त रहे। 1938 में खैबर में पॉलिटिकल एजेंट नियुक्त हुए। प्रशासनिक योग्यता और आदिवासी मामलों में अनुभव के बाट 1940 में वे पेशावर के उपायुक्त नियुक्त हुए। यहाँ वे 1945 ई तक रहे। फिर उनका तबादला उड़ीसा हो गया। 1942 में ब्रिटिश सरकार के रक्षा मंत्रालय में जॉइंट सचिव नियुक्त हुए।\n\nपाकिस्तान की स्थापना के बाद वे पाकिस्तान सरकार के रक्षा मंत्रालय के पूर्व सचिव नामित हुए। वे मई 1954 में पूर्वी पाकिस्तान के राज्यपाल बनाए गए। फिर गृह मंत्री बने। राज्यों और आदिवासी क्षेत्रों विभाग भी उनके सुपुर्द किए गए। मालिक गुलाम मोहम्मद ने अपने स्वास्थ्य की खराबी के आधार पर उन्हें 6 अगस्त 1955 को कार्यवाहक राज्यपाल मनोनीत किया। 5 मार्च, 1956 को इस्लामी गणराज्य पाकिस्तान के राष्ट्रपति चुने गए, और मार्च, 1956 को इस्लामी गणराज्य पाकिस्तान के 1958 ई को राजनीतिक संकट के कारण देश में मार्शल लॉ लागू किया। 27 अक्टूबर को मार्शल ला के मुख्य प्रशासक, फील्ड मार्शल अयूब खान ने उन्हें बर्खास्त कर दिया। और वह देश छोड़ कर अपनी पत्नी के साथ लंदन चले गए जहाँ उनकी मृत्यु हो गयी और वसीयत के अनुसार ईरान में दफन हुए। उनकी मृतयु दिल के दौरे के कारन हुई थी\n\nपाकिस्तान से निर्वासन के बाद उन्होंने अपनी शेष जीवन लंदन में बिताए उन्हें 3000 पाउंड पेंशन मिलती थी जिसमें उनका गुजर बसर संभव नहीं था लेकिन उनके ईरानी और ब्रिटिश सहयोगियों ने उनकी वित्तीय और आर्थिक सहायता जारी रखी जिससे उन्होंने बहतरज़नदगी गज़ारी.ापनी बीमारी के दिनों में उन्होंने अपनी पत्नी नाहीद मरज़ाको मखाठब होकर कहा \"हम बीमारी के इलाज का खर्च वहन नहीं कर सकते इसलिए मुझे मरने दो\" 3 नवंबर, 1969 को उन्होंने दिल के रोगों से पीड़ित होकर मर गया। सदर पाकिस्तानी मोहम्मद याहया खान ने उनकी मृतक पाकिस्तानी लाने और यहां दफन करने से साफ इनकार करदयाान रिश्तेदारों को भी अंतिम संस्कार में भाग लेने से सख्ती से रोक दिया गया ईरानी राजा मोहम्मद रजा शाह पहलवी ने विशेष विमान से सिकंदर मरज़ाकी मृतक तेहरान लाने आदेश दिया यहाँ राजकीय सम्मान के साथ उनका अंतिम संस्कार भुगतान गईं। उनकी अंत्येष्टि में सैकड़ों लोगों ने भाग लिया। 1979 ई क्रांति ईरान के बाद यह अफवाह प्रसारित करने लगी कि कुछ बदमाशों ने पूर्व राष्ट्रपति पाकिस्तान सिकंदर मिर्जा की कब्र को ध्वस्त कर दिया।\n\nइस्कंदर मिर्ज़ा, पाकिस्तान के विवादस्पद व्यक्तित्वों में गिने जाते हैं, और अक्सर पाकिस्तानी राजनीति में सैन्य दखलंदाज़ी की शुरुआत करने के लिए उनकी आलोचना की जाती है। वयक्तिगत रूप से भी वे पूर्णतः मुक्त लोकतंत्र के पक्षधर नहीं थे, उनकी राजनीतिक विचारधारा के अनुसार, शासन का एक सत्तावादी चरित्र होना चाहिए, और एक \"नियंत्रित लोकतंत्र\" स्थापित होनी चाहिए। क्योंकि उनका मानना था की तत्कालीन पाकिस्तान में अशक्षित्त के कारन, पाकिस्तान पूर्ण लोकतंत्र के लिए तैयार नहीं था।\n\nइस्कंदर मिर्जा नौकरशाही और सेना परवरदा व्यक्ति थे इसलिए देश को लोकतंत्र से तानाशाही की ओर धकेलने में उनकी महत्वपूर्ण भूमिका निभाया की कोशिश की थी। ऐसा कहा जाता है कि वह राष्ट्रपति पद पर हमेशा विराजमान रहें इसलिए उन्होंने राजनेताओं का ऐसा समूह तैयार किया जिसने षड्यंत्र के कपड़े तैयार किए। उनकी राष्ट्रपतिज्ञता के दौरान सिकंदर मिर्जा के इशारों पर सरकारें बनती और टूटती रहीं। लेकिन उनके सत्ता को भी आग लगी घर के चिराग से अपने यार गुफा फील्ड मार्शल अयूब खान के हाथों देश से निर्वासित कर दिए गए।\n\n", "id": "736726", "title": "इस्कंदर मिर्ज़ा"}
{"url": "https://hi.wikipedia.org/wiki?curid=736807", "text": "हरमनप्रीत सिंह\n\nहरमनप्रीत सिंह () (जन्म ०६ जनवरी १९९६) एक भारतीय पुरुष फ़ील्ड हॉकी के खिलाड़ी है। इन्हें ब्राजील के रियो डि जेनेरियो में आयोजित किये गए 2016 ग्रीष्मकालीन ओलम्पिक खेलों चुना गया।\n\n", "id": "736807", "title": "हरमनप्रीत सिंह"}
{"url": "https://hi.wikipedia.org/wiki?curid=736825", "text": "राजमर्मज्ञ\n\nराजमर्मज्ञ (स्टेट्समैन) उन व्यक्तियों को कहते हैं जिन्हें सरकार के किसी उच्च पद पर कार्य का अनुभव हो, या राजनय के क्षेत्र में कार्य किया हो, राष्ट्रीय एवं अन्तरराष्ट्रीय स्तर पर लम्बे समय तक सम्माननीय पद पद रहा हो।\n", "id": "736825", "title": "राजमर्मज्ञ"}
{"url": "https://hi.wikipedia.org/wiki?curid=736832", "text": "मणिपुर वेद विद्यापीठ चारहजारे\n\nवेदों का पुनरुत्थान, संरक्षण और नई पीढ़ी में संक्रमण करने हेतु गोविन्ददेव गिरिजी महाराज ने सन् 1990 में \" महर्षि वेदव्यास प्रतिष्ठान \" का निर्माण किया। उनकी सत्प्रेरणा व आशीर्वाद से इस प्रतिष्ठान द्वारा अब तक 26 वेद विद्यालयों की स्थापना देश के विभिन्न प्रांतों में संभव हुई। भारत गत अनेक वर्षों से सीमावर्ती प्रदेश में परकीय आक्रमण के संकट से जूझ रहा है। चाहे वह जम्मू-कश्मीर हो , जहाँ पाकिस्तान आक्रमण कर रहा है , या पूर्वांचल के प्रान्त हों , जहाँ पग पग पर चीन के आक्रमण का संकट प्रतिक्षण मंडरा रहा है। एक ओर पाश्चात्य संस्कृति का बढता हुआ प्रभाव , तो दूसरी ओर सीमावर्ती भूमि की उपेक्षा के कारण उसका भारत से टूटने का भय। ऐसी स्थिति में परमपवित्र वेदमंत्रों की तरंगों से वहाँ का वायुमंडल अभिमंत्रित हुआ तो सनातन हिन्दू धर्म की आस्था वहाँ के जनमानस में पुनः प्रस्थापित होगी , सीमाएं सुरक्षित होंगी और हमारा राष्ट्र अक्षुण्ण रहेगा - इस दूरदृष्टि से स्वामी जी ने जम्मू में सन् 2008 में वेद विद्यालय का आरंभ किया। इसी की अगली कड़ी में भारत के पूर्वांचल के मणिपुर राज्य में सन् 2012 में मणिपुर वेद विद्यापीठ का गठन हुआ। \n\nमणिपुर - पूर्वांचल का एक राज्य जो उत्तर दिशा से नागालैंड , दक्षिण से मिजोरम , पश्चिम से असम और पूर्व से ब्रम्हदेश (म्यानमार) से जुड़ा हुआ है। कुदरत की हरियाली से भरपूर मणिपुर की भूमि, एक ओर हिमालय की चोटियाँ तो दूसरी ओर हरी-भरी घुमावदार घाटियों से मंडित है। यहाँ का जनमानस चैतन्य महाप्रभु द्वारा प्रसारित कृष्ण भक्ति से भरा हुआ है। मणिपुर राज्य की राजधानी इम्फाल के निकट , प्रस्तावित एशियाई महामार्ग पर स्थित , चारहजारे गाँव में गठित वेद विद्यालय में 22 ऋषिकुमार पूर्णत: वैदिक परम्परा व वातावरण में निःशुल्क वेदाध्ययन कर रहे हैं\n\nइस विद्यालय में दो आचार्य द्वारा वेदाध्ययन कराया जा रहा है। आचार्य श्री हेमंत अधिकारी एवं आचार्य श्री हेमलाल नेपाल। आचार्य हेमंत अधिकारी यहाँ के प्रधान अध्यपक के रूप में कार्य कर रहे हैं , और इन के सहयोगी के रूप में आचार्य हेमलाल जी अध्यपन कर रहे है। \n\n", "id": "736832", "title": "मणिपुर वेद विद्यापीठ चारहजारे"}
{"url": "https://hi.wikipedia.org/wiki?curid=736853", "text": "दूधसागर जलप्रपात\n\nदूधसागर जलप्रपात (शाब्दिक अर्थ दूध का सागर) एक चार स्तरों वाला एक जलप्रपात हैं जो भारतीय राज्य कर्नाटक और गोवा की सीमा पर स्थित हैं। यह सड़क मार्ग से पणजी से 60 किलोमीटर दूर है और मडगांव-बेलगाम रेल मार्ग पर मडगांव से 46 किमी पूर्व में और बेलगाम से 80 किमी दक्षिण मडगांव-बेलगाम में स्थित है। दूधसागर जलप्रपात भारत के सबसे ऊंचे झरनों में से एक हैं इसकी ऊंचाई 310 मीटर (1017 फुट) और औसत चौड़ाई 30 मीटर (100 फुट) के बीच है। \n\nयह जलप्रपात पश्चिमी घाट के फॉल्स भगवान महावीर अभयारण्य और मोल्लेम राष्ट्रीय उद्यान के बीच स्थित है। यह झरना कर्नाटक और गोवा राज्यों के बीच सीमा रेखा का काम करता है। पर्णपाती जंगलों से घिरा हुआ यह जलप्रपात एक समृद्ध जैव विविधता से भरा हुआ है। यदयपि शुष्क मौसम के दौरान, यह जलप्रपात बहुत ही सुखा दिखता हैं लेकिन मानसून के मौसम में जब इसमें पानी की अधिकता हो जाती हैं तब यह काफी भव्य दीखता हैं। \n\nइस झरने तक पहुँचने का सबसे निकटम रेलवे स्टेशन कैसल रॉक स्टेशन हैं। जहा पर सड़क मार्ग से पहुंचा जा सकता है।आगंतुक यहाँ से ट्रेन पकड़ सकते हैं और दूधसागर स्टॉप पर उत्तर सकते हैं। यहाँ की उल्लेखनीय बात यह हैं की दूधसागर रेल स्टॉप एक स्टेशन नहीं हैं जहा यात्रीगण प्लेटफार्म की उम्मीद कर सकते हैं। यात्रियों और पर्यटकों को एक खड़ी सीढ़ी पर चढ़ाई कर रेल के डिब्बे तक पहुंचना पड़ता है। जहा इसका 1-२ मिनट के अनिर्धारित स्टॉप होता हैं। अभी हाल में भारतीय रेलवे ने दुध्सागर रेलवे स्टेशन पर यात्रियों के चढ़ने/उतरने पर प्रतिबन्ध लगा दिया है इस झरने के आस पास न तो शुद्ध पेयजल की न ही साफ़ शौचालय की व्यवस्था हैं। इस लोकेशन पर मोबाइल के सिगनल भी नहीं पकड़ में आते हैं। \n\nदूधसागर झरने तक पहुँचने का एक मार्ग भगवान महावीर वन्यजीव अभयारण्य के टैक्सी मार्ग जाता हैं इस रास्ते से जाने का एकमात्र रास्ता हरे भरे जंगल और कलकल बह रही नदियों से हो कर जाता हैं। जो काफी मनमोहक होते हैं। वर्तमान में यही मार्ग झरने तक पहुँचने के एकमात्र रास्ता है। \n\nयहाँ पर रुकने के भी कई जगह उपलब्ध है दूध सागर ईको एवं वाइल्ड लाइफ रिसोर्ट (अजुसका रिट्रीट) जिनमे सबसे प्रसिद्द हैं, जो इसी झरने के पास हैं। जो लोग पक्षीं के विभीन प्रजाति देखने में रूचि रखते है उनके लिए यह जगह स्वर्ग से कम नहीं है। इसके अलावा यहाँ के जंगलों में आपको कई तरह के पशु पक्षी देखने को मिल जायेंगे। \n", "id": "736853", "title": "दूधसागर जलप्रपात"}
{"url": "https://hi.wikipedia.org/wiki?curid=736854", "text": "एंजाइम कैनेटीक्स\n\nएंजाइम कैनेटीक्स रासायनिक प्रतिक्रियाओं  का अध्य्यन है। जो उत्प्रेरक द्वारा एंजाइमों पर किया जाता है। एंजाइम कैनेटीक्स मे प्रतिक्रिया की दर को मापा जाता है और प्रभाव की अलग-अलग स्थिति की प्रतिक्रिया की जांच करते है। अध्ययन एक एंजाइम के कैनेटीक्स में इस तरह से प्रकट कर सकते हैं उत्प्रेरक तंत्र के इस एंजाइम, में अपनी भूमिका चयापचय, कैसे अपनी गतिविधि को नियंत्रित किया जाता है, और कैसे एक दवा या एक agonist हो सकता है रोकना एंजाइम.\n", "id": "736854", "title": "एंजाइम कैनेटीक्स"}
{"url": "https://hi.wikipedia.org/wiki?curid=736865", "text": "ऑस्ट्रेलिया क्रिकेट टीम के भारत दौरे\n\nयह सूची भारतीय क्रिकेट टीम और ऑस्ट्रेलियाई क्रिकेट टीम के बीच खेली गई श्रृंखलाओं की है। भारत और ऑस्ट्रेलिया के बीच पहला टेस्ट मैच १९४७ को खेला गया था जबकि पहला वनडे मैच १९८० और पहला टी२० २००७ में खेला गया था।\nसाल 1947 से अब तक 94 मैचों की 25 सीरीज हुई हैं। उसमें भारत ने 8 सीरीज जीते हैं।\n\nसाल 1980 से अब तक 123 मैचों की 49 (उसमें विश्व कप, ट्रॉफी, इतर) सीरीज हुई हैं। उसमें भारत ने 9 सीरीज और 4 विश्व कप जीते हैं।\n\nआयसीसी टूर्नामेंट\nइतर सीरीज\nसाल 2007 से अब तक 13 मैचों की 11 (उसमें विश्व कप) सीरीज हुई हैं। उसमें भारत ने 3 सीरीज और 1 विश्व कप जीता हैं। एक सीरीज ड्रॉ हुई हैं।\n\nआयसीसी टूर्नामेंट\nभारतीय क्रिकेट टीम का ऑस्ट्रेलिया दौरा\n", "id": "736865", "title": "ऑस्ट्रेलिया क्रिकेट टीम के भारत दौरे"}
{"url": "https://hi.wikipedia.org/wiki?curid=736872", "text": "भारत में धार्मिक पर्यटन\n\nभारत में धार्मिक पर्यटन से तात्पर्य भारत में स्थित विभिन्न धर्मस्थलों से है। भारत एक विविधताओं से भरा देश है और यहाँ कई धर्मों के लोग एक साथ रहते हैं। विभिन्न धर्मों से संबंधित विभिन्न स्थान, शहर या इमारतें भारत भर में विद्यमान हैं, जो कि मात्र धार्मिक आस्था वाले लोगों ही नहीं अपितु पर्यटकों के लिए दर्शनीय हैं। विभिन्न धर्मों के अनुसार वर्गीकृत एसे स्थानों की सूची नीचे दी गई है:\n\n\n\n\n\n", "id": "736872", "title": "भारत में धार्मिक पर्यटन"}
{"url": "https://hi.wikipedia.org/wiki?curid=736874", "text": "क्षमासागर\n\nक्षमासागर एक दिगम्बर जैन मुनि थे जो आचार्य विद्यासागर जी के शिष्य थे।\n\nइनका जन्म २० सितम्बर १९५७ को हुआ था।मार्च २०१५ में इनका समाधि मरण हो गया।।\n", "id": "736874", "title": "क्षमासागर"}
{"url": "https://hi.wikipedia.org/wiki?curid=736875", "text": "पाकिस्तानी क्रिकेट टीम के न्यूज़ीलैंड दौरे\n\nसाल 1955 से अब तक 55 मैचों की 22 सीरीज हुई हैं। उसमें न्यूज़ीलैंड ने 3 सीरीज जीते हैं।\n\nसाल 1973 से अब तक 98 मैचों की 51 (उसमें विश्व कप, ट्रॉफी, इतर) सीरीज हुई हैं। उसमें न्यूज़ीलैंड ने 13 सीरीज और 1 ट्रॉफी जीते हैं।\n\nआयसीसी टूर्नामेंट\nइतर सीरीज\nसाल 2007 से अब तक 15 मैचों की 10 (उसमें विश्व कप) सीरीज हुई हैं। उसमें न्यूज़ीलैंड ने 2 सीरीज जीती है। एक सीरीज ड्रॉ हुई हैं।\n\nआयसीसी टूर्नामेंट\nन्यूज़ीलैंड क्रिकेट टीम का पाकिस्तान दौरा\n", "id": "736875", "title": "पाकिस्तानी क्रिकेट टीम के न्यूज़ीलैंड दौरे"}
{"url": "https://hi.wikipedia.org/wiki?curid=736893", "text": "पख़्तूनिस्तान\n\nपख़्तूनिस्तान या पठानिस्तान, शब्द \"पठान\" (पश्तून) और \"स्तान\" (जगह या क्षेत्र) के संयोजन है। इसका अर्थ संसार का वह ऐतिहासिक क्षेत्र जिसमें पठान लोगों की जनसंख्या सर्वाधिक है और जहाँ पश्तो भाषा बोली जाती है। पख़्तूनिस्तान का अधिक हिस्सा अफ़्ग़ानिस्तान और पाकिस्तान की भूमि में है लेकिन भारत और ईरान का भी छोटा सा हिस्सा शामिल है।\n\nपख़्तूनिस्तान शब्द का उपयोग अंग्रेज़ों ने तब किया जब वह भारत पर शासन कर रहे थे, ब्रिटिश राज ने पश्चिमी-उत्तरी क्षेत्रों को पख़्तूनिस्तान कहा करते थे और यही कारण से इस नाम संपूर्ण भारतीय उपमहाद्वीप में प्रसिद्ध हुआ और फिर इस क्षेत्र को पख़्तूनिस्तान कहा गया है।\n\n", "id": "736893", "title": "पख़्तूनिस्तान"}
{"url": "https://hi.wikipedia.org/wiki?curid=736902", "text": "स्पर्शरेखा चतुर्भुज\n\nऐसा चतुर्भुज जिसकी सभी भुजाएं एक ही वृत्त की स्पर्श रेखाएं हों उसे स्पर्श रेखा चतुर्भुज कहते हैं।\n", "id": "736902", "title": "स्पर्शरेखा चतुर्भुज"}
{"url": "https://hi.wikipedia.org/wiki?curid=736904", "text": "हिन्दुस्तान घर\n\nहिन्दोस्तान घर (Casa da ndia) (पुर्तगाली उच्चरण: [ˈkazɐ dɐ ˈĩdiɐ] , India House) सोलहवीं सदी में एक पुर्तगाली संस्था थी जिसने पुर्तगाली साम्राज्य के सभी विदेशी क्षेत्रों का प्रबंधन को संभाला था।\n", "id": "736904", "title": "हिन्दुस्तान घर"}
{"url": "https://hi.wikipedia.org/wiki?curid=736910", "text": "रेजिनाल्ड एडवर्ड डायर\n\nकर्नल रेजिनाल्ड एडवर्ड हैरी डायर (अंग्रेज़ी: Colonel Reginald Edward Harry Dyer) ब्रिटिश सेना का एक अधिकारी था जिसे अस्थायी ब्रिगेडियर जनरल बनाया गया था जो पंजाब (ब्रिटिश भारत) के शहर अमृतसर में जलियांवाला बाग़ नरसंहार के लिए उत्तरदायी था। डायर अपना पद से हटा दिया गया था, लेकिन वह ब्रिटेन में एक प्रसिद्ध नायक बन गया, ख़ासकर ब्रिटिश राज से संबंधित लोगों के दरम्यान। कुछ इतिहासकारों का यह मानना है कि इस दुर्घटना ब्रिटिश राज के अंत तक एक निर्णायक क़दम था।\n", "id": "736910", "title": "रेजिनाल्ड एडवर्ड डायर"}
{"url": "https://hi.wikipedia.org/wiki?curid=736929", "text": "जिंजी दुर्ग\n\nजिंजी दुर्ग या सेंजी दुर्ग तमिलनाडु में स्थित एक दुर्ग है। यह दुर्ग विल्लुपुरम जिले में पुद्दुचेरी के पास स्थित है। यह इस प्रकार निर्मित है कि छत्रपति शिवाजी ने इस किले को भारत का सबसे 'अभेद्य दुर्ग' कहा था। अंग्रेजों ने इसे 'पूरब का ट्रॉय' कहा था। \nजिंजी दुर्ग दक्षिण भारत के उत्‍कृष्‍टतम किलों में से एक है। इसका निर्माण नौंवी शताब्‍दी में कराया गया था, जब यह चोल राजवंश के अधिकार में था, किन्‍तु यह किला आज जिस रूप में है वह विजय नगर के राजा का कठिन कार्य है, जिन्‍होंने इसे एक अभेद्य दुर्ग बनाया। सन् 1677 ई. में शिवाजी ने जिंजी के दुर्ग को बीजापुर से छीन लिया और अपनी कर्नाटक सरकार की राजधानी बना दिया। शिवाजी की मृत्यु के बाद जिंजी पूर्वी तट पर मराठों के स्वातंत्र्य युद्ध का प्रमुख केन्द्र बन गया।\n", "id": "736929", "title": "जिंजी दुर्ग"}
{"url": "https://hi.wikipedia.org/wiki?curid=736931", "text": "जर्मन राइख\n\nजर्मन राइख (जर्मन: Deutsches Reich / [ˈdɔʏtʃəs ˈʀaɪç]), १८७१ से १९४३ तक जर्मन राष्ट्र-राज्य का आधिकारिक नाम था। इसका शाब्दिक अर्थ 'जर्मन साम्राज्य' है। अनौपचारिक रूप से इसे केवल 'जर्मनी' कहा जाता है।\n\nराइख के इतिहास के तीन अवधियाँ प्रमुख हैं-\n\n\n\n", "id": "736931", "title": "जर्मन राइख"}
{"url": "https://hi.wikipedia.org/wiki?curid=736937", "text": "नागरीदास\n\nनागरीदास ब्रज-भक्ति-साहित्य में सर्वाधिक प्रसिद्धि पानेवाले कवि एवं कृष्णगढ़ (राजस्थान) के राजा थे। इनका नाम सांवतसिंह था। नागरीदास बल्लभकुल के गोस्वामी रणछोड़ जी के शिष्य थे। इनके इष्टदेव श्री कल्याणराय जी तथा श्री नृत्यगोपाल जी थे। ये दोनों भगवत् विग्रह कृष्णगढ़ में आज भी विराजमालन हैं। \n\nनागरीदास का जन्म संवत् १७५६ में हुआ था। इनके पिता का नाम राजसिंह था। सावंतसिंह ने १३ वर्ष की अवस्था में ही बूँदी के हाड़ा जैतसिंह को मारा था। यह बड़े शूरवीर थे। राजसिंह के स्वर्गवासी होने पर बादशाह अहमदशाह ने इनको कृष्णगढ़ की गद्दी पर बिठाना चाहा परन्तु इनके भाई बहादुरसिंह जोधपुर नरेश की सहायता से पहले ही राज्य पर अधिकार कर बैठे थे। सावंतसिंह ने मरहठों से संधि कर ली, और बहादुरसिंह को हराकर राज्य पर अधिकार जमा लिया। किंतु गृहकलह से इनका मन विरक्त हो गया, और यह मत इन्होंने बना लिया कि 'सबै कलह इक राज में, राज कहल को मूल।' राज्य का शासन भार सा प्रतीत होने लगा। कृष्णभक्त तो थे ही, राज्य की ओर से विरक्ति हो जाने के फलस्वरूप इनके मन में ब्रजवास करने की इच्छा प्रबल हो उठी-\n\nराजकाज छोड़कर नागरीदास वृन्दावन को चल दिए। इनके रचे पद ब्रजमंडल में पहले ही काफी प्रसिद्ध हो चुके थे, अत: ब्रजवासियों ने बड़े प्रेम से इनका स्वागत किया। नागरीदास जी ने स्वयं लिखा है -\n\nसर्वस्व त्यागकर अब ब्रज की रज को ही सर्वस्व मान लिया-\n\nनागरीदास ने छोटी बड़ी कुल ७५ रचनाएँ की हैं। ७३ रचनाओं का संग्रह 'नागरसमुच्चय' के नाम से ज्ञानसागर यंत्रालय से प्रकाशित हुआ है। इन रचनाओं को तीन भागों में विभक्त किया गया है - वैराग्यसागर, सिंगारसागर और पदसागर। पद, कवित्त, सवैए, दोहे, मांझ, अरिल्ल आदि छंदों में नागरीदास ने प्रेम, भक्ति और वैराग्य पर सरस रचनाएँ की हैं; जो टकसाली हैं। हिंडोला, साँझी, दीवाली, फाग आदि त्यौहारों, छह ऋतुओं और अनेक कृष्ण लीलाओं का इन्होंने सुंदर चित्रण किया है। शिखनख एवं नखशिख पर भी लिखा है। ब्रजभूमि के प्रति नागरीदास जी के भक्ति उद्गार अत्यंत अनूठे हैं। भाषा है ब्रजभाषा। कहीं-कहीं पर फारसी के शब्दों का भी प्रयोग किया गया है। अष्टछाप तथा हितहरिवंश और स्वामी हरिदास के संप्रदाय के भक्तकवियों के ललित पदों से नागरीदास के पद बहुत कुछ मिलते-जुलते हैं।\n\nनागरीदास नाम के चार और भक्त कवि हुए हैं - \n", "id": "736937", "title": "नागरीदास"}
{"url": "https://hi.wikipedia.org/wiki?curid=736939", "text": "प्रथम फ्रांसीसी साम्राज्य\n\nप्रथम फ्रांसीसी साम्राज्य (फ्रेंच : Empire Français) , फ्रांस के सम्राट नेपोलियन बोनापार्ट का साम्राज्य था जो १९वीं शताब्दी के आरम्भ में महाद्वीपीय यूरोप की सर्वप्रमुख शक्ति था।\n", "id": "736939", "title": "प्रथम फ्रांसीसी साम्राज्य"}
{"url": "https://hi.wikipedia.org/wiki?curid=736945", "text": "न्यू डील\n\nआर्थिक महामन्दी से उबरने के लिए अमेरिकी राष्ट्रपति रूजवेल्ट ने १९३३ से १९३८ के बीच न्यू डील नामक कार्य-योजना की घोषणा की जिसके अन्तर्गत कई सामाजिक उदारवादी नीतियों को अमल में लाया गया। \n\nन्यू डील के उद्देश्यों का सार रूजवेल्ट ने इन शब्दों में बताया- \n\nरूजवेल्ट द्वारा अपनाई गई आर्थिक नीति को 3-r नीति द्वारा प्रदर्शित किया जाता है। 3-r अर्थात् relief (उन्मुक्ति), recovery (प्रतिलाभ) एवं reform (सुधार) होता है। इस नवीन अर्थनीति का उद्देश्य कुछ सुधारों द्वारा पूँजीवादी व्यवस्था को बरकरार रखना था। न्यू डील के तहत अपनाई गई औद्योगिक नीति से उद्योगों में विस्तार हुआ। कृषि नीति से कृषि क्षेत्रों में विस्तार हुआ। सामाजिक सुरक्षा का ध्यान रखा गया। कई जनकल्याणकारी योजनाएँ लागू की गयी। टेनिसी घाटी परियोजना के लागू होने से आर्थिक समृद्धि एवं उन्नति का मार्ग प्रशस्त हुआ। न्यू डील अमेरिकी जनता के लिए एक स्थायी परियोजना थी।\n\nरूजवेल्ट ने स्वर्णमान मुद्रा का परित्याग कर दिया। आयात को घटाने व निर्यात को बढ़ाने के लिए डॉलर का अवमूल्यन किया और आर्थिक मंदी को दूर करने के अन्य उपाय किये गये जैसे -\n\n\nरूजवेल्ट की न्यू डील से अमेरिकी अर्थव्यवस्था में क्रांतिकारी सुधार के चिह्न दृष्टिगोचर होने लगे। औद्योगिक एवं कृषि उत्पादन में वृद्धि हुई निम्नतम मजदूरी दर और अधिकतम काम के घंटे नियत किये गये। इस प्रकार धीरे-धीरे आर्थिक मंदी से उबरने की ओर अमेरिका अग्रसर हुआ। अतः फ्रेंकलिन रूजवेल्ट की न्यू डील सफल साबित हुई।\n", "id": "736945", "title": "न्यू डील"}
{"url": "https://hi.wikipedia.org/wiki?curid=736955", "text": "शवलेपन\n\nशवलेपन () विज्ञान कि सहायता से मानव अवशेष कों संरक्षण करने की कला है। यह प्रक्रिया अपघटन का अनुमान लगाने के लिए कि जाती है। इन्हें सम्भालने का उद्देश्य धार्मिक भी हो सकता है या फिर इन्हें किसी वैज्ञानिक या अन्य किसी उद्देश्य से भी संरक्षण किया जाता है। शवलेपन के तीन गोल स्वच्छता, प्रस्तुति, और संरक्षण (या बहाली) हैं।\n\nयह प्रक्रिया 5000-6000 ई.पू से चलती आ रही है। कुछ लोग इसे विज्ञान के लिए करते हैं तो कुछ लोग धार्मिक उद्देश्य से। \n\nसंयुक्त राज्य अमेरिका में नागरिक युद्ध के युग शवलेपन में रुचि फूट पड़ी और यह देश भर में बहुत आम हो गया। \n\nआधुनिक तरीकों में देखा जाये तो अपघटन कों रोकने के लिए शव की धमनी नेटवर्क में विभिन्न रासायनिक समाधान के इंजेक्शन लगाये जाते हैं। \n\nआज कि दुनिया में देखा जाये तो श्व्लेपन का उपयोग शव के रिश्तेदारों या घरवालों के सामने उसकी बेहतर स्तिथि दिखने के लिए भी किया जाता है। अगर मन जाये तो अगर शव बेहतर दिखे तो यह रिश्तेदारों कि दुःख कि प्रक्रिया में सहायक मन जाता है। अर्थात अगर शव कि हालत बेहतर हो तो घरवाले शांत रहते हैं। श्व्लेपन सडन कि प्रक्रिया कों भी रोकने में सहायक होता है। \n\n\n\n", "id": "736955", "title": "शवलेपन"}
{"url": "https://hi.wikipedia.org/wiki?curid=736969", "text": "देविन्दर वाल्मीकि\n\nदेविन्दर सुनील वाल्मीकि () (जन्म २८ मई १९९२) एक भारतीय पुरुष फ़ील्ड हॉकी के खिलाड़ी है जो मिडफील्डर है। इनका नाम 2016 ग्रीष्मकालीन ओलम्पिक में भी रखा गया था।\n\nइनके चचेरे भाई युवराज वाल्मीकि है जो कि खुद एक फ़ील्ड हॉकी के खिलाड़ी है।\n\n", "id": "736969", "title": "देविन्दर वाल्मीकि"}
{"url": "https://hi.wikipedia.org/wiki?curid=737021", "text": "कजली तीज\n\nकजली तीज या कजरी मुख्यतः पूर्वी भारत में भादो कृष्ण तृतिया को मनाया जाने वाला ब्रत-त्योहार है।\n", "id": "737021", "title": "कजली तीज"}
{"url": "https://hi.wikipedia.org/wiki?curid=737057", "text": "न्यूज़ीलैंड क्रिकेट टीम के पाकिस्तान दौरे\n\nसाल 1955 से अब तक 55 मैचों की 22 सीरीज हुई हैं। उसमें पाकिस्तान ने 13 सीरीज जीते हैं।\n\nसाल 1973 से अब तक 98 मैचों की 51 (उसमें विश्व कप, ट्रॉफी, इतर) सीरीज हुई हैं। उसमें पाकिस्तान ने 13 सीरीज और 1 विश्व कप जीते हैं।\n\nआयसीसी टूर्नामेंट\nइतर सीरीज\nसाल 2007 से अब तक 15 मैचों की 10 (उसमें विश्व कप) सीरीज हुई हैं। उसमें पाकिस्तान ने 1 सीरीज और 1 विश्व कप जीता है। एक सीरीज ड्रॉ हुई हैं।\n\nआयसीसी टूर्नामेंट\nपाकिस्तानी क्रिकेट टीम का न्यूज़ीलैंड दौरा\n", "id": "737057", "title": "न्यूज़ीलैंड क्रिकेट टीम के पाकिस्तान दौरे"}
{"url": "https://hi.wikipedia.org/wiki?curid=737058", "text": "ऋषि बंकिम चंद्र कॉलेज\n\nऋषि बंकिम चंद्र कॉलेज पश्चिम बंगाल के नैहाटी में स्थित तीन महाविद्यालयों (ऋषि बंकिम चंद्र कॉलेज फॉर वुमन जो कि प्रातःकालीन पारी में चलता है, ऋषि बंकिम चंद्र कॉलेज जो कि दिन की पारी में चलता है तथा ऋषि बंकिम चंद्र इवनिंग कॉलेज जो कि सायंकाल की पारी में चलता है) का एक समूह है। ये कॉलेज कला, वाणिज्य और विज्ञान विषयों में स्नातक पाठ्यक्रम संचालित करते हैं। तीनों कॉलेज पश्चिम बंगाल राज्य विश्वविद्यालय से संबद्ध हैं।\n\nऋषि बंकिम चंद्र कॉलेज की स्थापना 1947 में कुछ शिक्षाविदों के द्वारा की गई थी। आरंभ में यह नैहाटी महेंद्र स्कूल भवन में संचालित हुआ करता था तथा कक्षाएँ शाम को लगती थीं। तब इसका नाम ऋषि बंकिम चंद्र कॉलेज (सांध्य) था। बाद के वर्षों में कॉलेज से दिवस एवं प्रातः कालीन पारियों के अनुभाग जुड़े।\n", "id": "737058", "title": "ऋषि बंकिम चंद्र कॉलेज"}
{"url": "https://hi.wikipedia.org/wiki?curid=737065", "text": "ज़िम्बाब्वे क्रिकेट टीम का बांग्लादेश दौरा\n\nसाल 2001 से अब तक 14 मैचों की 7 सीरीज हुई हैं। उसमें बांग्लादेश ने 2 सीरीज जीते हैं।\n\nसाल 1997 से अब तक 67 मैचों की 27 (उसमें विश्व कप, ट्रॉफी, इतर) सीरीज हुई हैं। उसमें बांग्लादेश ने 9 सीरीज जीती हैं।\n\nआयसीसी टूर्नामेंट\nइतर सीरीज\nसाल 2006 से अब तक 9 मैचों की 10 (उसमें विश्व कप) सीरीज हुई हैं। उसमें बांग्लादेश ने 1 सीरीज जीती हैं। तीन सीरीज ड्रॉ हुई हैं।\n\nआयसीसी टूर्नामेंट\nबांग्लादेश क्रिकेट टीम का ज़िम्बाब्वे दौरा\n", "id": "737065", "title": "ज़िम्बाब्वे क्रिकेट टीम का बांग्लादेश दौरा"}
{"url": "https://hi.wikipedia.org/wiki?curid=737080", "text": "यूरोपीय व्यवस्था\n\nयूरोपीय संगति या यूरोपीय व्यवस्था (Concert of Europe या Congress System या Vienna System) से तात्पर्य सन १९१५ के वियना कांग्रेस के बाद की व्यवस्था से है जो शक्ति-संतुलन का प्रतिनिधित्व करती थी। यह व्यवस्था यूरोप में १८१५ (नेपोलियन के युद्ध के अन्त) से १९१४ (प्रथम विश्वयुद्ध का आरम्भ) तक विद्यमान रही।\n\n", "id": "737080", "title": "यूरोपीय व्यवस्था"}
{"url": "https://hi.wikipedia.org/wiki?curid=737082", "text": "प्रशा राज्य\n\nप्रशा राज्य (Kingdom of Prussia ; जर्मन : Königreich Preußen) एक जर्मन राज्य (किंगडम) था जो १७०१ से १९१८ तक प्रशा का भाग था। प्रशा राज्य में वर्तमान समय के जर्मनी, पोलैण्ड, रूस, लिथुआनिया, डेनमार्क, बेल्जियम और चेक गणराज्य के भाग सम्मिलित थे।\n\n१८७१ में जर्मनी के एकीकरण के पीछे इस राज्य का बड़ा हाथ था। १९१८ में जर्मन साम्राज्य के विघटित होने तक यह प्रमुख स्टेट था। यद्यपि इसका नाम 'प्रशा' नामक क्षेत्र से लिया गया था, किन्तु यह ब्राण्डेनबर्ग मार्ग्रेविएट (Margraviate of Brandenburg) में स्थित था और बर्लिन इसकी राजधानी थी।\n\nअपनी स्थापना से ही प्रशा राज्य एक महान शक्ति था।\n\n", "id": "737082", "title": "प्रशा राज्य"}
{"url": "https://hi.wikipedia.org/wiki?curid=737090", "text": "एक दिवसीय अंतरराष्ट्रीय क्रिकेट में एक पारी में ४००+ रनों की सूची\n\nएक दिवसीय अंतर्राष्ट्रीय क्रिकेट में पहले ५५ - ६० ओवर हुआ करते थे लेकिन वर्तमान में ५० ओवरों का मैच होता है। वनडे में सबसे पहले ४०० या ४०० से अधिक रन ऑस्ट्रेलिया क्रिकेट टीम ने दक्षिण अफ्रीका क्रिकेट टीम के खिलाफ २००५-०६ में जोहान्सबर्ग में ४३४ रन बनाए थे और उसी मैच में अफ्रीका ने ४३८ रन बनाए थे।\n\n४०० या इससे अधिक बार रन भारतीय क्रिकेट टीम ने बनाए जो अभी तक ६ बार बना चूका है। सर्वाधिक रन इंग्लैंड क्रिकेट टीम ने पाकिस्तान क्रिकेट टीम के खिलाफ अगस्त २०१६ में ४४४/३ रन बनाए।\n", "id": "737090", "title": "एक दिवसीय अंतरराष्ट्रीय क्रिकेट में एक पारी में ४००+ रनों की सूची"}
{"url": "https://hi.wikipedia.org/wiki?curid=737095", "text": "एक दिवसीय अंतरराष्ट्रीय के एक मैच में सबसे ज्यादा रन बनाने वालों की सूची\n\nएक दिवसीय अंतर्राष्ट्रीय क्रिकेट मैचों में जो आईसीसी की पूर्ण सदस्य टीम है उनमें भारतीय क्रिकेट टीम के रोहित शर्मा का सर्वश्रेष्ठ स्कोर है रोहित के नाम २६४ रन है जो श्रीलंका क्रिकेट टीम के खिलाफ बनाया था।\n\n\"*\" यह संकेत करता है कि बल्लेबाज नाबाद रहा।\n", "id": "737095", "title": "एक दिवसीय अंतरराष्ट्रीय के एक मैच में सबसे ज्यादा रन बनाने वालों की सूची"}
{"url": "https://hi.wikipedia.org/wiki?curid=737101", "text": "सोवियत संघ का विघटन\n\nसोवियत संघ, २६ दिसम्बर १९९१ को विघटित घोषित हुआ। इस घोषणा में सोवियत संघ के भूतपूर्व गणतन्त्रों को स्वतन्त्रत मान लिया गया। विघटन के पूर्व मिखाइल गोर्वाचेव , सोवियत संघ के राष्ट्रपति थे। विघटन की घोषणा के एक दिन पूर्व उन्होने पदत्याग दिया था। विघटन की इस प्रक्रिया आरम्भ आम तौर पर गोर्वाचेव के सत्ता ग्रहण करने के साथ जोड़ा जाता है। वास्तव में सोवियत संघ के विघटन की प्रक्रिया बहुत पहले शुरू हो चुकी थी। सोवियत संघ के निपात के अनेक बुनियादी एवं ऐतिहासिक कारण हैं जो सतही नजर डालने पर नहीं दिखते।\n\n1917 में बोल्शेविक क्रांति ने सोवियत संघ नामक एक नए साम्यवादी राज्य को जन्म दिया। इसी के साथ सोवियत संघ ने आरंभ में ही स्पष्ट कर दिया कि राजनीतिक व्यवस्था और साम्यवादी संगठन समाजवादी विचारधारा पर आश्रित होगे तथा साम्यवादी मार्क्सवादी विश्व दर्शन ही राष्ट्रहित को परिभाषित करने की एक मात्र कसौटी होगा। यह स्वाभाविक था कि इस क्रांतिकारी साम्यवादी राज्य को पूँजीवादी पश्चिमी राज्यों ने अपना जन्मजात शत्रु समझा।\n\n1920 एवं 30 के दशक में लेनिन की मृत्यु के बाद स्टालिन ने अपने को सर्वोच्च नेता के रूप में स्थापित किया और उस देश में साम्यवादी पाटी की तानाशाही स्थापित हो गई। स्टालिन ने अपने विरोधियों का बर्बरता से उन्मूलन व दमन किया। इस कारण सोवियत संघ की पहचान जनतंत्र का हनन करने वाले एक राज्य के रूप में होने लगी। आगे स्टालिन की मृत्यु के बाद भी खुश्चेव तथा ब्रेजनेव के शासन में तानाशाही प्रवृत्तियाँ मौजूद रही। नागरिक स्वतंत्रता, प्रशासन, विदेश यात्रा आदि पर प्रतिबंध जारी रहे। एक तरीके से लोक भावना पर \"लोहे के पर्दे\" (iron curtain) डाल दिए गए थे।\n\n'सर्वहारा के अधिनायकत्व' का अर्थ ही थी कि सत्ता सर्वहारा वर्ग के हाथ में हो। मेहनतकश जनता के बुनियादी अधिकारों की गारंटी तथा राज्य की नीतियों के निर्माण में उनकी भागीदारी को सुनिश्चित करना ही समाजवादी प्रजातंत्र का सारतत्व था। सोवियत यूनियन ने इस प्रजातंत्र की स्थापना का प्रयास नहीं किया। जिसके फलस्वरूप “सर्वहारा वर्ग का अधिनायकत्व” सर्वहारा वर्ग पर राज्य व पार्टी में शीर्ष स्थानों पर आसीन नेताओं के अधिनायकत्व में बदल गया। जनता राज्य तथा व्यवस्था के प्रति उदासीन हो गई। उसकी उदासीनता एवं आक्रोश इस सीमा तक पहुँच गई, कि जब व्यवस्था का अंत किया गया तो उसके बचाव में जनता के किसी भी हिस्से से एक स्वर भी नहीं फूटा।\n\nरूस न केवल भौगोलिक दृष्टि से दुनिया का सबसे बड़ा राज्य था बल्कि उसकी आबादी अद्भुत विविधता झलकाने वाली बहुराष्ट्रीय थी। रूसी जारों ने इस विस्तृत साम्राज्य को केन्द्रीय प्रशासन के अधीन करने का कोई प्रयत्न नहीं किया किन्तु सोवियत साम्यवादी पार्टी ने केन्द्रीयकरण करने का प्रयास किया और यह जातीय विविधता सोवियत संघ की राष्ट्रीय एकता और अखण्डता के लिए खतरा बनी रही। सोवियत साम्यवादी पार्टी इस उलझी गुत्थी का समाधन ढूँढने में असमर्थ रही। शीत युद्ध के वर्षों में पश्चिमी शक्तियों का दुष्प्रचार इस चुनौती को विस्फोटक बनाता रहा।\n\nसोवियत साम्राज्य ने जिन पूर्वी देशों को अपने प्रभाव में लाया था, जैसे- हंगरी, पोलैण्ड, चेकोस्लोवाकिया, रूमानिया, आदि उन सभी जगहों में स्वाधीनता की ललक सोवियत साम्राज्य के लिए चिंता का विषय बना रहा।\n\nसोवियत संघ की साम्यवादी पार्टी ने आर्थिक विकास का और सामाजिक पुनर्सरचना का जो विकल्प सामने रखा था वह बहुत सफल सिद्ध नहीं हुआ। ट्राटस्की जैसे आलोचकों ने तो बहुत पहले ही स्टालिन की नीति को समाजवाद से विश्वासघात के रूप में प्रचारित किया था और आगे खु्रश्चेव ने भी स्टालिन और स्टालिन वाद की निंदा की। इसी खु्रश्चेव के शासन काल में माओवादी चीन ने भी यह लांछन लगाना शुरू कर दिया कि सोवियत संघ साम्यवादी क्रांतिकारी राज्य नहीं रह गया बल्कि सुधारवादी, प्रतिगामी, अवसरवादी समझौतापरस्त ताकत बन चुका है। इस तरह सोवियत नेतृत्व अपने सहयोगी दूसरे साम्यवादी देशों का विश्वास गंवा चुका था। अपने राष्ट्रहित को सामूहिक, राष्ट्रीय, क्रांतिकारी हितों पर तरजीह देने वाला नजर आने लगा था। सोवियत-चीन विवाद हो या पूर्वी यूरोप के साम्यवादी देशों में असंतोष, इन सबका नतीजा सोवियत साम्यवादियों को कमजोर करने वाला ही सिद्ध हुआ।\n\nसोवियत यूनियन के विघटन के लिए वहाँ की साम्यवादी पार्टी का शीर्ष नेतृत्व भी एक सीमा तक उत्तरदायी रहा। सोवियत संघ में पार्टी तथा राज्य के बीच कोई भेद न रहने के कारण पार्टी तथा राज्य का नेतृत्व उन्हीं के हाथों में था। यह पार्टी नेतृत्व अपने सुविधाभोगी जीवन, भाई-भतीजावाद और भ्रष्ट आचरण के लिए बदनाम हो गया था। फलतः सोवियत नेता जनता के लिए अपने आदर्श रूप को खो चुके थे।\n\nजहाँ तक आर्थिक विकास का प्रश्न है, भले ही सैनिक और सामरिक क्षेत्र में सोवियत उपलब्धियाँ अमेरिकनों के बराबर तथा कभी-कभार उनसे बढ़कर नजर आती रही किन्तु इस उपलब्धि ने सोवियत संघ के आर्थिक वृद्धि दर को बहुत कम कर दिया था। वस्तुतः अंतरित अनुसंधान की प्रतिस्पर्धा, शस्त्र-निर्माण पर बेतहाशा खर्च तथा अपनी प्रभुता बनाए रखने के लिए अन्य देशों की आंतरिक समस्याओं में हस्तक्षेप (अफगानिस्तान, फिलिस्तीन) करने से सोवियत संघ की अर्थव्यवस्था लड़खड़ाने लगी। इतना ही नहीं पूर्वी यूरोप में जो समाजवादी राज्य स्थापित हो गए थे, उन्हें आर्थिक व सैनिक तथा राजनैतिक मदद करना भी सोवियत यूनियन की नैतिक जिम्मेदारी थी। साथ ही नवस्वतंत्र देशों की अर्थव्यवस्थाओं को आर्थिक सहायता प्रदान करना भी उसकी नीति रही, ताकि वे अमेरिकी खेमे में जाने से बचे रहे। इन सब कारणों से सोवियत संघ की आर्थिक दशा पतनोन्मुख हुई।\n\nसोवियत संघ के 1970-85 की अवधि में वृद्धि दर में 10% की गिरावट हुई। यंत्रों तथा साजोसमान के निर्यात का अंश घटता गया। कृषि उत्पादन, औद्योगिक उत्पादन में कमी आई। फलतः उपभोक्ता वस्तुओं के लिए लम्बी-लम्बी लाइनें लगने लगीं, नागरिकों के जीवन स्तर में गिरावट आई। इस तरह आम उपभोक्ता के लिए अभाव ही आम बात थी।\n\nशीत युद्ध के दौरान पश्चिमी प्रचार का जोर यह प्रमाणित करने में रहा कि उत्पादन और वितरण दोनों ही मामलों में साम्यवादी प्रणाली पूरी तरह असफल हुई है। अभाव के इस माहौल में उपभोक्ताओं के बढे़ असंतोष के साथ-साथ अभिव्यक्ति की स्वतंत्रता के अभाव में और मानवधिकारों के उल्लंघन ने सोवियत व्यवस्था को और कष्टदायी बना दिया था।\n\nअमेरिका के साथ परमाणु निर्मित अस्त्र-शस्त्रों में बराबरी की महत्वाकांक्षा ने सोवियत संघ की अर्थव्यवस्था पर कमरतोड़ बोझ डाल दिया। राष्ट्रपति रीगन के समय घोषित स्टार वार्स परियोजना को प्रभावहीन बनाने के लिए सोवियत संघ को अपने रक्षा बजट में बेतहाशा वृद्धि करनी पड़ी। इसी समय अफगानिस्तान में सोवियत संघ ने सैनिक हस्तक्षेप किया। इस हस्तक्षेप ने न केवल उस पर आर्थिक बोझ डाला बल्कि अलोकप्रिय भी बनाया। इससे सोवियत संघ अंतर्राष्ट्रीय बिरादरी में बिल्कुल अकेला सा पड़ा गया।\n\nइसी समय पूर्वी यूरोप में साम्यवादी सोवियत साम्राज्य को चुनौती देने वाली परिवर्तनकामी हलचल शुरू हो गई। पोलैण्ड में “सॉलिडेटरी” नामक सैनिक संगठन अपने देश की साम्यवादी पार्टी से टकराने के लिए जुझारू तेवर दिखला रहा था और रोमानिया में चेचेस्क्यू के भ्रष्ट शासन को समर्थन देना कठिन होता जा रहा था। मिखाईल गोर्बाच्योब ने इन पिरिस्थतियों में संत्ता संभाली।\n\n11 मार्च 1985 को गोर्बाच्योव ने सोवियत संघ का नेतृत्व ग्रहण किया और इसी के साथ सोवियत साम्यवादी इतिहास का एक नया अध्याय शुरू हुआ। गोर्बाच्योव ने रूस की आर्थिक दशा में सुधार हेतु तथा साम्यवाद को सकारात्मक दृष्टि से मजबूत बनाने के लिए अपनी विशिष्ट नीतियों की घोषण की जिसे उस्कोरेनी (त्वरण) पेरेस्त्रोइका (पुनर्गठन) और ग्लास्नोस्त (खुलापन) के नाम से जाना जाता है।\n\nगोर्बाच्योव का उद्देश्य इन अवधारणाओं के माध्यम से सोवियत व्यवस्था में आमूलचूल परिवर्तन लाना था। उसकी कोशिश साम्यवाद में नवीन परिवर्तन लाकर आधार प्रदान करने की था। इसी कारण उसके द्वारा लाए परिवर्तनों को दूसरी सोवियत क्रांति के आगमन का प्रतीक माना जाता है।\n\nगोर्बाच्योव के अनुसार तत्कालीन सोवियत अर्थव्यवस्था घटिया वस्तुओं, अकुशलता तथा प्रतिद्वंद्विता के अभाव से ग्रसित है। लोगों के सामने प्रस्तुत की जाने वाली वस्तुओं व सेवाओं तथा उनके द्वारा माँग की जाने वाली वस्तुओं व सेवाओं में अंतर था। इस तरह यह माना गया कि उस्कोरेनी (त्वरण) अर्थव्यवस्था के ढाँचे को इस प्रकार परिवर्तिन करेगा कि लोगों की आवश्यकताओं की संतुष्टि अधिक गतिशील, कुशल व समाजोन्मुख हो। इसके तहत् अधिक संसाधनों के इस्तेमाल की अपेक्षा कार्यकुशलता में वृद्धि कर उत्पादन बढ़ाने पर जोर देने की बात की गई।\n\nपेरेस्त्रोइका का अर्थ है- पुनर्गठन या पुनर्सरचना इसके माध्यम से समाज मेें ऐसे सुधार लाने का संकल्प लिया जिससे पुरानी कठोरताओं का अंत करके मनुष्य के आर्थिक, सामाजिक, राजनीतिक, सांस्कृतिक व आत्मिक विकास का मार्ग प्रशस्त्र किया जा सके। इस प्रकार यह एक नए समाज की ओर अग्रसर होने की प्रक्रिया थी। पेरेस्त्रोइका के अंतर्गत निम्नलिखित बाते शामिल है-\n\n(१) सामाजिक-आर्थिक प्रगति में तेजी लाना।\n\n(२) समाज का व्यापक लोकतंत्रीकरण करना।\n\n(३) लोकतांत्रिक विकेन्द्रीकरण करना।\n\n(४) व्यक्ति का नैतिक व आध्यात्मिक विकास करना।\n\n(५) समाज की विकृतियों का पर्दाफाश करना।\n\nइस तरह पेरेस्त्रोइका का उद्देश्य एक ऐसे समाज का विस्तार करना था जहाँ मानव की गरिमा और गौरव केन्द्र में हो, मानवीय मूल्यों की प्रतिष्ठा हो।\n\nगोर्बाच्योव ने पेरेस्त्रोइका के अंतर्गत कृषि क्षेत्र में सुधार, लीज एवं कॉण्टे्रक्ट के माध्यम से निजी खेती को प्रोत्साहन दिया। कृषि में सहकारी संगठन को सामूहिक संगठन की तुलना में अधिक महत्व दिया क्योंकि इसमें व्यक्ति की काम करने की प्रेरणा बनी रहती है। इसी प्रकार उपभोक्ता उद्योगोंं का विकास किया गया, मजदूरी वेतन को उत्पादकता से जोड़ा गया तथा कार्य कुशल श्रमिकों को अधिक वेतन तथा सुविधाएँ प्रदान की गई। इसी तरह प्रौद्योगिकी एवं निवेश संबंधी नीति में परिवर्तन लाकर अर्थव्यवस्था के गहन संरचनात्मक पुनर्गठन का प्रयास किया। अर्थव्यवस्था को गतिहीनता से निकालकर सुदृढ़ एवं तीव्र विकास के पथ पर चलाने की कोशिश की।\n\nपेरेस्त्रोइका के माध्यम से गोर्बाच्योव सोवियत संघ को नए समाज की ओर ले जाना चाहते थे। इस नए समाज का पुननिर्माण वह लेनिन की विचारधारा के आधार पर करना चाहते थे। इन नीतियों का यथास्थितिवादियों द्वारा व्यापक विरोध किया गया।\n\nग्लास्नोस्त का अर्थ है- 'खुलापन'। ग्लास्नोस्त के तहत खुली बहस को प्रोत्साहन दिया गया जिससे लोकतंत्र की शक्तियाँ सुदृढ हो। गोर्बाच्योव ने इस बात पर बल दिया कि ग्लास्नोस्त का विस्तार सभी कार्याें में नियोजन और प्रशासन में किया जाए तथा देश में प्रादेशिक, आर्थिक, जातीय, युवा वर्ग संबंधी, परिवेश संबंधी सामाजिक व अन्य समस्याओं पर खुली बहस की जाए ताकि लोगों की सही वह सुनिश्चित राय का पता चल सके। गोर्बाच्योव ने कहा भी कि हमें ग्लास्नोस्त की उसी प्रकार आवश्यकता है जैसे हवा का। ग्लास्नोस्त के माध्यम से समाजवाद को लोकतंत्र की राह पर चलना था। वस्तुतः पेरेस्त्रोइका की व्यापक अवधारणा के तहत जिस सामाजिक, आर्थिक, राजनीतिक रूपांतरण की बात की गई और एक ऐसे समाज की पुनर्सरचना का प्रयास किया गया जिसमें लोगों की भागेदारी इस रूपांतरण में हो, उसके लिए जरूरी था ग्लास्नोसत अर्थात खुलापन। इसी कारण यह कहा गया कि बिना ग्लास्नोत के पेरेस्त्रोइका नहीं और लोकतंत्र नहीं। ग्लास्नोस्त की प्रक्रिया वस्तुतः चुनौती भरी थी क्योंकि बंधे समाज को खुले में रहने की आदत नहीं थी।\n\n\n1. ग्लास्नोस्त और पेरेस्त्रोंइका शब्द ही नहीं बल्कि परिवर्तन के प्रतीक बन गए। सोवियत समाज के हर मोड़ पर परिवर्तन आने लगा,राजनैतिक कैदियों को रिहा का दिया गया।\n\n2. देश में खुली बहस होने लगी। बहुदलीय चुनाव का नया अनुभव सोवियत जनता को प्राप्त हुआ।\n\n3. सोवियत नागरिकों को विदेश यात्रा एवं नागरिक आव्रजनों की छूट मिली।\n\n4. विदेश नीति में परिवर्तन लाया गया और शीत युद्ध के स्थान पर तनाव शैथिल्य को महत्व दिया गया।\n\n5. सुधार कार्यक्रमों द्वारा सोवियत समाज को कठोर अनुशासन तथा लौह आवरण की नीति से मुक्ति मिली।\n\n6. इस खुली बहस का सोवियत संघ में दुरूपयोग भी हुआ लोग इसके माध्यम से गुटबाजी और संकीर्ण स्वार्थों की पूर्ति में लग गए। इसी दौरान गणराज्यों ने अधिक स्वायत्तता की मांग रखी। जिनकों मिलाकर सोवियत संघ बना था। कुछ गणराज्य तो पूरी तरह स्वतंत्र होना चाहते थे।\n\n7. जनतांत्रिक तत्वों तथा कट्टरपंथी साम्यवादियों के बीच रस्साकशी में प्रशासन निष्क्रिय हो गया। अलगाववाद हिंसात्मक रूप में भड़क उठा, सोवियत संघ अराजकता की कगार तक पहुँच गया। अगस्त 1991में कुछ कम्युनिस्ट नेताओं ने तख्ता पलटने का असफल प्रयास किया। फलतः सोवियत संघ के विघटन की प्रक्रिया तेज हो गई। और अंततः वह बिखर गया। गोर्बाच्योव ने त्यागपत्र दे दिया। और सोवियत संघ के स्थान पर 15 स्वतंत्र गणराज्य का दिसम्बर 1991 में जन्म हुआ।\n\nजहाँ तक गोर्बाच्योव और उनकी नीतियों के फलस्वरूप सोवियत संघ के विद्यटन का संबंध है तो यह कहा जा सकता है उसकी नीतियों ने सोवियत संघ के विघटन की प्रक्रिया को पूरा किया।उसकी नीति के कारण सोवियत संघ की केन्द्रीय सत्ता कमजोर हो गई, फलस्वरूप सोवियत संघ में केन्द्र के विरूद्ध संघर्ष करने वाली शक्तियों के हौसले बढ़ते गए। गोर्बाच्योव की तथाकथित जनतांत्रिक नीतियों ने गणराज्यों के सोवियत संघ से अलग होने को मान्यता दे दी। फलस्वरूप देखते ही देखते एक के बाद एक करके सोवियत संघ के गणराज्य स्वतंत्र हो गए और सोवियत संघ का विघटन हो गया। यह गोर्बाच्योव की नीतियों का ही परिणाम था कि सोवियत साम्यवादी दल की शक्ति में निरंतर ह्रास होता गया। फलतः सोवियत संघ की एकता के सूत्र में बाँधने वाले सबसे बडे सम्पर्क सूत्र की शक्ति ही घटती गई। इसका परिणाम था साम्यवाद-विरोधी शक्तियों का सिर उठाना। अमेरिका और पाश्चात्य देशों का भी सोवियत संघ को तोड़नेवाली इन शक्तियों को समर्थन प्राप्त था। परिणामस्वरूप ये शक्तियाँ सोवियत संघ की एकता को खोखली करती गई। गोर्बाच्योव ने पूर्वी यूरोप में भी साम्यवाद के दुर्ग को ढहने से रोकने की दिशा में कोई प्रयास नहीं किया, उल्टे उसकी नीतियों के कारण पूर्वी यूरोप में साम्यवाद विरोधी शक्तियाँ हावी होती गई। चेकोस्लोवाकिया, रोमानिया, हंगरी, पूर्वी जर्मनी मेेें साम्यवाद का पतन हो गया और यह पतन ने सोवियत संघ के महाशक्ति की छवि को समाप्त कर दिया।\n\nयह कहना आसान है कि सोवियत संघ का पतन और अवसान की जिम्मेदारी सिर्प गोर्बाच्योव की है। ऐसा करना किसी एक व्यक्ति को ऐतिहासिक प्रवृत्तियों से महत्वपूर्ण समझने की भूल करना होगा। गोर्बाच्योव तो इन ऐतिहासिक प्रवृत्तियों को प्रतिबिम्बत करने वाले दर्पण मात्र थे जो खुद टूट-कर बिखर गए। वास्तव में सोवियत संघ के विघटन के बीच उसकी स्थापना के साथ ही बो दिए गए थे। समाजवादी व्यवस्था को जीवित रखने के लिए यह आवश्यक था कि देश में समाजवादी मनुष्य व संस्कृति को पैदा किया जाए, सोवियत व्यवस्था ऐसा करने में विफल रही। स्टालिन के शासन काल में लगभग दो दशकों तक सोवियत संघ की एकता केन्द्र सरकार की निर्मम बल प्रयोग वाले अनुशासन से ही बरकरार रही थी। देश के विभिन्न हिस्सों को साम्यवाद की रक्षा के लिए राष्ट्रहित में या अंतर्राष्ट्रीय भाईचारे के बहाने कुर्बानी देने के लिए मजबूर होना पड़ता था ऐसा नहीं था कि असंतोष या आक्रोश पैदा ही नहीं होते थे सिर्प दमनकारी नीतियों के कारण इनकी मुखर अभिव्यक्ति कठिन थी। गोर्बाच्योव की उदार नीतियों ने इस आक्रोश को व्यक्त करने की मार्ग उपलब्ध कराया।\n\n", "id": "737101", "title": "सोवियत संघ का विघटन"}
{"url": "https://hi.wikipedia.org/wiki?curid=737120", "text": "बांग्लादेश क्रिकेट टीम का ज़िम्बाब्वे दौरा\n\nसाल 2001 से अब तक 14 मैचों की 7 सीरीज हुई हैं। उसमें ज़िम्बाब्वे ने 4 सीरीज जीते हैं।\n\nसाल 1997 से अब तक 67 मैचों की 27 (उसमें विश्व कप, ट्रॉफी, इतर) सीरीज हुई हैं। उसमें ज़िम्बाब्वे ने 8 सीरीज जीती हैं।\n\nआयसीसी टूर्नामेंट\nइतर सीरीज\nसाल 2006 से अब तक 9 मैचों की 10 (उसमें विश्व कप) सीरीज हुई हैं। उसमें ज़िम्बाब्वे ने कोई सीरीज जीती नहीं। तीन सीरीज ड्रॉ हुई हैं।\n\nआयसीसी टूर्नामेंट\nज़िम्बाब्वे क्रिकेट टीम का बांग्लादेश दौरा\n", "id": "737120", "title": "बांग्लादेश क्रिकेट टीम का ज़िम्बाब्वे दौरा"}
{"url": "https://hi.wikipedia.org/wiki?curid=737122", "text": "धन प्रबन्धन\n\nधन प्रबन्धन (Wealth management) एक निवेश-सलाह की विधा है जिसके अन्तर्गत वित्तीय प्रबन्धन, निवेश पोर्टफोलियो एवं अनेकों अन्य वित्तीय सेवाएँ आतीं हैं।\n", "id": "737122", "title": "धन प्रबन्धन"}
{"url": "https://hi.wikipedia.org/wiki?curid=737133", "text": "बख्तावर सिंह\n\nमहाराणा बख्तावरसिंह मध्यप्रदेश के धार जिले के अमझेरा कस्बे के शासक थे, जिन्होंने १८५७ के स्वतंत्रता संग्राम में मध्य प्रदेश में अंग्रेजों से संघर्ष किया। लंबे संघर्ष के बाद छलपूर्वक अंग्रेजों ने उन्हें कैद कर लिया। 10 फरवरी 1858 में इंदौर के महाराजा यशवंत चिकित्सालय परिसर के एक नीम के पेड़ पर उन्हें फांसी पर लटका दिया। मध्यप्रदेश सरकार ने अमझेरा स्थित राणा बख्तावरसिंह के किले को राज्य संरक्षित इमारत घोषित किया है।जिला मुख्यालय से 27 km इंदोर अ हमदबाद राज्य मार्ग पर हैं ।\n", "id": "737133", "title": "बख्तावर सिंह"}
{"url": "https://hi.wikipedia.org/wiki?curid=737139", "text": "अमेरिकी क्रन्तिकारी युद्ध\n\nअमेरिकी क्रन्तिकारी युद्ध (17751783), जिसे संयुक्त राज्य में अमेरिकी स्वतन्त्रता युद्ध या क्रन्तिकारी युद्ध भी कहा जाता है, ग्रेट ब्रिटेन और उसके तेरह उत्तर अमेरिकी उपनिवेशों के बीच एक सैन्य संघर्ष था, जिससे वे उपनिवेश स्वतन्त्र संयुक्त राज्य अमेरिका बने। शुरूआती लड़ाई उत्तर अमेरिकी महाद्वीप पर हुई। सप्तवर्षीय युद्ध में पराजय के बाद, बदले के लिए आतुर फ़्रान्स ने 1778 में इस नए राष्ट्र से एक सन्धि की, जो अंततः विजय के लिए निर्णायक साबित हुई। \n\nअमेरिका के स्वतंत्रता युद्ध ने यूरोपीय उपनिवेशवाद के इतिहास में एक नया मोड़ ला दिया। उसने अफ्रीका, एशिया एवं लैटिन अमेरिका के राज्यों की भावी स्वतंत्रता के लिए एक पद्धति तैयार कर दी। इस प्रकार अमेरिका के युद्ध का परिणाम केवल इतना ही नहीं हुआ कि 13 उपनिवेश मातृदेश ब्रिटेन से अलग हो गए बल्कि वे उपनिवेश एक तरह से नए राजनीतिक विचारों तथा संस्थाओं की प्रयोगशाला बन गए। पहली बार 16वीं 17वीं शताब्दी के यूरोपीय उपनिवेशवाद और वाणिज्यवाद को चुनौती देकर विजय प्राप्त की। अमेेरिकी उपनिवेशों का इंग्लैंड के आधिपत्य से मुक्ति के लिए संघर्ष, इतिहास के अन्य संघर्षों से भिन्न था। यह संघर्ष न तो गरीबी से उत्पन्न असंतोष का परिणाम था और न यहां कि जनता सामंतवादी व्यवस्था से पीडि़त थी। अमेरिकी उपनिवेशों ने अपनी स्वच्छंदता और व्यवहार में स्वतंत्रता बनाए रखने के लिए इंग्लैंड सरकार की कठोर औपनिवेशिक नीति के विरूद्ध संघर्ष किया था। अमेरिका का स्वतंत्रता संग्राम विश्व इतिहास की एक महत्वपूर्ण घटना है।\n\nइंग्लैंड एवं स्पेन के मध्य 1588 ई. में भीषण नौसैनिक युद्ध हुआ जिसमें स्पेन की पराजय हुई और इसी के साथ ब्रिटिश नौसैनिक श्रेष्ठता की स्थापना हुई और इंग्लैण्ड ने अमेरिका में अपनी औपनिवेशिक बस्तियां बसाई। 1775 ई. तक अमेरिका में 13 ब्रिटिश उपनिवेश बसाए जा चुके थे। इन अमेरिकी उपनिवेशों को भौगोलिक दृष्टि से तीन भागों में विभाजित किया जा सकता है-\n\nइन उपनिवेशों में 90% अंगे्रज और 10त% डच, जर्मन, फ्रांसीसी, पुर्तगाली आदि थे। इस तरह अमेरिकी उपनिवेश पश्चिमी दुनिया तथा नई दुनिया दोनों का हिस्सा था। वस्तुतः पश्चिमी दुनिया का हिस्सा इसलिए कि यहां आकर बसने वाले लोग यूरोप के विभिन्न प्रदेशों जैसे ब्रिटेन, जर्मनी, फ्रांस, आयरलैंड आदि से आए थे और साथ ही नई दुनिया का भी हिस्सा थे क्योंकि यहां धार्मिक, सामाजिक वातावरण और परिवेश वहां से भिन्न था। एक प्रकार से यहां मिश्रित संस्कृति का जन्म हुआ क्योंकि भिन्न-भिन्न क्षेत्रों से आए लोगों के अपने रीति-रिवाज, धार्मिक विश्वास, शासन-संगठन, रहन-सहन आदि के भिन्न-भिन्न साधन थे। इन भिन्नताओं के बावजूद उनमें एकता थी और यह एकता एक समान समस्याओं के कारण तथा उसके समाधान के प्रयास के फलस्वरूप पैदा हुई थी। इतना ही नहीं बल्कि पश्चिम से लोगों का तेजी से आगमन भी हुआ और इस कि वजह से लोकतांत्रिक समाज के निर्माण की भावना का भी प्रसार हुआ।\n\n\n\nअमेरिका का स्वतंत्रता संग्राम मुख्यतः गे्रट ब्रिटेन तथा उसके उपनिवेशों के बीच आर्थिक हितों का संघर्ष था किन्तु कई तरीकों से यह उस सामाजिक एवं राजनीतिक व्यवस्था के विरूद्ध भी विद्रोह था जिसकी उपयोगिता अमेरिका में कभी भी समाप्त हो गई थी। दूसरे शब्दों में कहा जा सकता है कि अमेरिकी क्रांति एक ही साथ आर्थिक, राजनीतिक, सामाजिक एवं धार्मिक अनेक शक्तियों का परिणाम थी।\n\nअमेरिका में आकर बसने वाले अप्रवासी इंग्लैंड के नागरिकों के अपेक्षा कहीं अधिक स्वातंत्र्य पे्रमी थे। इसका कारण यह था कि यहां का समाज यूरोप की तुलना में कहीं अधिक समतावादी था। अमेरिकी समाज की खास विशेषता थी-सामंतवाद एवं अटूट वर्ग सीमाओं की अनुपस्थिति।\n\nअमेरिकी समाज में उच्चवर्ग के पास राजनीतिक एवं आर्थिक शक्ति ब्रिटिश समाज की तुलना में अत्यंत कम थी। वस्तुतः अमेरिका में अधिकांश किसानों के पास जमीन थी जबकि ब्रिटेन में सीमांत काश्तकारों एवं भूमिहीन खेतिहर मजदूरों की संख्या ज्यादा थी। नए महाद्वीप पर पैर रखने के साथ ही अप्रवासी ब्रिटिश कानून एवं संविधान के अनुसार कार्य करने लगे थे। उनकी अपनी राजनीति संस्थाएं थी। इस प्रकार अमेरिकी उपनिवेशों में आरंभ से ही स्वशासन की व्यवस्था विद्यमान थी जो समय के साथ विकसित होती गई।\n\nऔपनिवेशिक शासन को नियंत्रित करने के लिए ब्रिटिश सरकार गवर्नर की नियुक्ति करती थी और सहायता देने के लिए एक कार्यकारिणी समिति होती थी जिसके सदस्यों का मनोनयन ब्रिटिश ताज द्वारा किया जाता था। इसके अतिरिक्त शासन कार्य में सहायता देने के लिए एक विधायक सदन/एसेम्बली होती थी जिसमें जनता के द्वारा निर्वाचित प्रतिनिधि होते थे। इस विधायक सदन को कर लगाने, अधिकारियों का वेतन तय करने, कानून निर्माण करने का अधिकार था। किन्तु कानूनों को स्वीकार करना अथवा रद्द करने का पूर्ण अधिकार गवर्नर को था। इस व्यवस्था से उपनिवेशों की जनता में असंतोष उपजा।\n\nइंग्लैंड ने आरंभ में ही उपनिवेशों की स्वच्छंदता व स्वशासन पर अंकुश लगाने का प्रयत्न नही किया क्योंकि इंग्लैंड में 17वीं सदी के आरंभ से लेकर “रक्तहीन क्रांति” (1688) तक के लगभग 85 वर्षों के बीच राजतंत्र एवं संसद के बीच निरंतर संघर्ष चल रहा था। फिर जब सरकार ने विभिन्न करों को लगाकर उन्हें सख्ती से वसूलने का प्रयास किया तो उपनिवेशों में असंतोष पनपा और यही असंतोष क्रांति में बदल गया।\n\nउत्तरी अमेरिका में क्यूबेक से लेकर मिसीसिपी घाटी तक फ्रांसीसी उपनिवेश फैले हुए थे। इस क्षेत्र में ब्रिटेन और फ्रांस के हित टकराते थे। फलतः 1756-63 के बीच दोनों के मध्य सप्तवर्षीय युद्ध हुआ और इसमें इंग्लैंड विजयी रहा तथा कनाडा स्थित फ्रांसीसी उपनिवेशों पर अंग्रेजों का अधिकार हो गया। इस युद्ध के परिणामस्वरूप अमेरिका में उत्तर से फ्रांसीसी खतरा खत्म हो गया। अतः उपनिवेशवायिों की इंग्लैंड पर निर्भरता समाप्त हो गई। अब उन्हें ब्रिटेन के विरूद्ध विद्रोह करने का अवसर मिल गया।\n\nदूसरा प्रभाव यह रहा कि इंग्लैंड ने उत्तरी अमेरिका में मिसीसिपी नदी से लेकर अलगानी पर्वतमाला तक वे व्यापक क्षेत्र को अपने नियंत्रण में ले लिया। फलतः अमेरिकी बस्ती के निवासी अपनी सीमाएं अब पश्चिमी की ओर बढ़ाना चाहते थे और इस क्षेत्र में रहने वाले मूल निवासीं रेड इंडियनस को खदेड़ देना चाहते थे। फलतः वहां संघर्ष हुआ। अतः इंग्लैंड की सरकार ने 1763 में एक शाही घोषणा द्वारा फ्लोरिडा, मिसीसिपी आदि पश्चिमी के क्षेत्र रेड इंडियन के लिए सुरक्षित कर दिया। इससे उपनिवेशवासियों का पश्चिमी की ओर प्रसार रूक गया और वे इंग्लैंड की सरकार को अपना शत्रु समझने लगे। इसके अतिरिक्त सप्तवर्षीय युद्ध के दौरान इंग्लैंड को बहुत अधिक धनराशि खर्च करनी पड़ी जिसके कारण इंग्लैंड को आर्थिक समस्याओं का सामना करना पड़ा। अंग्रेज राजनीतिज्ञों का मानना था कि इंग्लैंड ने उपनिवेशों की रक्षा हेतु धन खर्च किया है इसलिए उपनिवेशों को इंग्लैंड को और अधिक कर देने चाहिए। यही वजह है कि पहले से लागू जहाजरानी कानून, व्यापारिक कानून, सुगर एक्ट आदि कड़ाई से लागू किए गए। परन्तु उपनिवेशवासी उस स्थिति के भुगतान के लिए तैयार न थे। इस प्रकार सप्तवर्षीय युद्ध ने अमेरिकी स्वतंत्रता संग्राम के सूत्रपात में महती भूमिका निभाई।\n\nइंग्लैंड द्वारा उपनिवेशों का आर्थिक शोषण, उपनिवेशों और मातृदेश के बीच असंतोष का मुख्य कारण था। प्रचलित वाणिज्यवादी सिद्धान्त के अनुसार इंग्लैंड उपनिवेशों के व्यापार पर नियंत्रण रखना चाहता था और उनके बाजारों पर एकाधिकार रखना चाहता था। “उपनिवेश इंग्लैंड को लाभ पहुुंचाने के लिए है” इस सिद्धान्त पर उपनिवेशों की व्यवस्था आधारित थी। इंग्लैंड ने अपने लाभ को दृष्टिगत रखते हुए कानून बनाए-\n\n(क) नौसंचालन कानून (Navigation act) : 1651 ई. के प्रावधान के अनुसार उपनिवेशों में व्यापार केवल इंग्लैंड, आयरलैंड या उपनिवेशों के जहाजों के माध्यम से ही हो सकता था। इसके तहत् यह व्यवस्था की गई कि इंग्लैंड के लिए आवश्यक सभी प्रकार के कच्चे माल बिना इंग्लैंड के बंदरगाहों पर लाए, उपनिवेशों से दूसरे स्थानों पर निर्यात् नहीं किए जाए। इससे इंग्लैंड के पोत निर्णात उद्योग को तो लाभ हुआ ही इंग्लैंड के व्यापारियों को भी मिला 1663 के कानून के तहत् कहा गया कि यूरोप से अमेरिकी उपनिवेशों में निर्यात किया जाने वाला माल पहले इंग्लैंड के बंदरगाहों पर लाया जाएगा। इस कानून से इंग्लैंड के व्यापारियों तथा व्यापारी बेड़ो के मालिकों को अमेरिकी उपभोक्ता की कीमत पर लाभ होता था। ये कानून उपनिवेशवासियों के लिए अन्यायपूर्ण थे।\n\n(ख) व्यापारिक अधिनियम (ट्रेड ऐक्ट) : इंग्लैंड ने कानून बनाया कि अमेरिका में उत्पादित वस्तुओं जैसे चावल, लोहा, लकड़ी, तंबाकू आदि का निर्यात केवल इंग्लैंड को ही किया जा सकता था। इन नियमों से उपनिवेशों में काफी रोष फैला। क्योंकि फ्रांस एवं डच व्यापारी उन्हें इन वस्तुओं के लिए अंगे्रजों से अधिक मूल्य देने को तैयार थे।\n\n(ग) औद्योगिक अधिनियम : इंग्लैंड ने कानून बनाया कि जिस औद्योगिक माल को इंग्लैंड में तैयार किया जाता था वही माल उसके अमेरिकी उपनिवेश तैयार नहीं कर सके। इस प्रकार 1689 के कानून द्वारा उपनिवेशों से ऊनी माल तथा 1732 ई. के कानून द्वारा टोपों (Hats) का निर्यात् बंद कर दिया गया।\n\nउपरोक्त कानून यद्यपि उपनिवेशों के लिए हानिकारक थे फिर भी उपनिवेशों ने इनका विरोध नहीं किया क्योंकि इनको सख्ती से लागू नहीं किया जाता था। आगे जॉर्ज तृतीय के काल में जब इन्हें सख्ती से लागू किया गया तो उपनिवेशों ने इनका विरोध किया।\n\nअमेरिका में जीवन के स्थायित्व के साथ ही शिक्षा और पत्रकारिता का विकास हुआ जिसने बौद्धिक चेतना के विकास में अपना योगदान दिया। अमेरिका के अनेक बौद्धिक चिंतकों जैसे-बेंजामिन फ्रैंकलिन, थॉमस जेफरसन, जेम्स विल्सन, जॉन एडम्स, टॉमस पेन, जेम्स ओटिस, सैमुअल एडम्स आदि ने मातृदेश के प्रति उपनिवेशों के प्रतिरोध का औचित्य बताया। इनके विचार जॉन लॉक, मॉण्टेस्क्यू जैसे चिंतकों से प्रभावित थे। लेकिन ये विचार ऐसे सशक्त रूप से अभिव्यक्त किए गए थे कि उसे अमेरिकी लोगों की स्वशासन की मांग को बल मिला गया।\n\nब्रिटेन ने अमेरिकी उपनिवेश में कई प्रकार के कर-कानून लागू कर स्थानीय करों को बढ़ाने का प्रयत्न किया। इससे भी उपनिवेश में घोर असंतोष की भावना बढ़ी। यहां एक संवैधानिक मुद्दा भी उठ खड़ा हुआ। ब्रिटिश का मानना था कि ब्रिटिश संसद सर्वोच्च शक्ति है और वह अपने अमेरिकी उपनिवेश के मामले में किसी प्रकार का कानून पारित कर सकती है। जबकि अमेरिकी उपनिवेशों का मानना था कि उन पर कर लगाने का अधिकार केवल उपनिवेशों की एसेम्बलियों में निहित है न कि ब्रिटिश पार्लियामेंट में क्योंकि उसमें प्रतिनिधित्व नही है।\n\n\n\n\n\nलॉड नार्थ की चाय नीति-1773 ई. में ईस्ट इंडिया कम्पनी को वित्तीय संकट से उबारने के लिए ब्रिटेन के तत्कालीन प्रधानमंत्री लॉर्ड नार्थ ने यह कानून बनाया कि कम्पनी सीधे ही अमेरिका में चाय बेच सकती है। अब पहले की भांति कम्पनी के जहाजों को इंग्लैंड के बंदरगाहों पर आने और चुंगी देने की आवश्यकता नहीं थी। इस कदम का लक्ष्य था कम्पनी को घाटे से बचाना तथा अमेरिकी लोगों को चाय उपलब्ध कराना। परन्तु अमेरिकी उपनिवेश के लोग कम्पनी के इस एकाधिकार से अप्रसन्न थे क्योंकि उपनिवेश बस्तियों की सहमति के बिना ही ऐसा नियम बनाया गया था। अतः उपनिवेश में इस चाय नीति का जमकर विरोध हुआ और कहा गया कि “सस्ती चाय” के माध्यम से इंग्लैंड बाहरी कर लगाने के अपने अधिकार को बनाए रखना चाहता था। अतः पूरे देश में चाय योजना के विरूद्ध आंदोलन शुरू हो गया। 16 दिसम्बर 73 को सैमुअल एडम्स के नेतृत्व में बोस्टन बंदरगाह पर ईस्ट इंडिया कम्पनी के जहाज में भरी हुई चाय की पेटियों को समुद्र में फेंक दिया गया। अमेरिकी इतिहास में इस घटना को बोस्टन टी पार्टी कहा जाता है। इस घटना में ब्रिटिश संसद के सामने एक कड़ी चुनौती उत्पन्न की। अतः ब्रिटिश सरकार ने अमेरिकी उपनिवेशवासियों को सजा देने के लिए कठोर एवं दमनकारी कानून बनाए। बोस्टन बंदरगाह को बंद कर दिया गया। मेसाचुसेट्स की सरकार को पुनर्गठित किया गया और गवर्नर की शक्ति को बढ़ा दिया गया तथा सैनिकों को नगर में रहने का नियम बनाया गया और हत्या संबंधी मुकदमें अमेरिकी न्यायालयों से इंग्लैंड तथा अन्य उपनिवेशों में स्थानांतरित कर दिए गए।\n\n\n\n\n\nब्रिटेन जिसे एक अजेय राष्ट्र माना जाता था। अमेरिकी उपनिवेशों के हाथों उसकी हार आश्चर्यजनक थी। यह सत्य है कि अमेरिकनों का अंगे्रजो के समक्ष कोई अस्तित्व नहीं था। फिर भी अमेरिका की विजय हुई। इसके पीछे अनेक कारणों के साथ \"प्रकृति, फ्रांस और जॉर्ज वाशिगंटन\" की भूमिका महत्वपूर्ण थी।\n\n\n\n\n\n\n\nआधुनिक मानव की प्रगति में अमेरिका की क्रांति को एक महत्वपूर्ण मोड़ माना जा सकता है। इस क्रांति के फलस्वरूप नई दुनिया में न केवल एक नए राष्ट्र का जन्म हुआ वरन मानव जाति की दृष्टि से एक नए युग का सूत्रपात हुआ। प्रो. ग्रीन का कथन है कि “अमेरिका के स्वतंत्रता युद्ध का महत्व इंग्लैंड के लिए चाहे कुछ भी क्यों न हो परन्तु विश्व इतिहास में यह एक महत्वपूर्ण घटना है।” इस क्रांति का प्रभाव अमेरिका, इंग्लैंड सहित अन्य देशों पर भी पड़ा।\n\n\n\n\n\n1. जार्ज तृतीय के व्यक्तिगत शासन का अंत : इंग्लैंड में जार्ज तृतीय एवं प्रधानमंत्री लॉर्ड नॉर्थ दोनों की निन्दा होने लगी। इंग्लैण्ड की अराजकता के लिए इन दोनों को उत्तरदायी माना गया। चूंकि जार्ज तृतीय संसद को अपनी कठपुतली मानता था, अतः संसद की शक्ति में वृद्धि की मांग उठी। क्रांति ने राजा के दैवी अधिकार पर आधारित राजतंत्र पर भीषण प्रहार किया और हाउस ऑफ कॉमन्स में राजा के अधिकारों को सीमित करने का प्रस्ताव पारित किया तथा लार्ड नॉर्थ को प्रधानमन्त्री पद से त्यागपत्र देना पड़ा। इससे जार्ज तृतीय के व्यक्तिगत शासन का अंत हो गया। आगे नए प्रधानमंत्री पिट जूनियर ने कैबिनेट की शक्ति को पुनः स्थापित किया। इस तरह इंग्लैंड में वैधानिक विकास का मार्ग प्रशस्त हुआ।\n\n2. इंग्लैंड द्वारा नए उपनिवेशों की स्थापना : 13 अमेरिकी उपनिवेशों के स्वतंत्र हो जाने से इंग्लैंड के औपनिवेशिक साम्राज्य को ठेस पहुंची। अपनी खोई प्रतिष्ठा को पुनः प्राप्त करने एवं व्यापारिक हितों को सुरक्षित करने हेतु नए क्षेत्रों में उपनिवेशीकरण का प्रयास किया और इसी संदर्भ में आस्ट्रेलिया तथा न्यूजीलैंड में ब्रिटिश उपनिवेश की स्थापना हुई।\n\n3. इंग्लैंड की औपनिवेशिक नीति में परिवर्तन : अमेरिकी उपनिवेश के हाथ से निकल जाने से ब्रिटिश सरकार ने यह अनुभव कर लिया यदि शेष बचे हुए उपनिवेशों को अपने अधीन रखना है तो उसे औपनिवेशिक शोषण की नीति को छोड़ना और और उपनिवेशों की जनता के अधिकारों एवं मांगों का सम्मान करना होगा। इस परिवर्तित नीति के आधार पर ही 19वीं एवं 20वीं शताब्दी में ब्रिटिश सरकार ने “ब्रिटिश कामन्वेल्थ ऑफ नेशन्स” अर्थात् ब्रिटिश राष्ट्र मंडल की स्थापना की।\n\n4. इंग्लैंड द्वारा वाणिज्यवादी सिद्धान्त का परित्याग : उपनिवेशों के छिन जाने के बाद बहुत से लोगों का यह मानना था कि इससे इंग्लैंड के व्यापार वाणिज्य को जबर्दस्त धक्का लगेगा। परन्तु कुछ वर्षों बाद इंग्लैंड और संयुक्त राज्य अमेरिका में पहले से भी अधिक व्यापार होने लगा तो अधिकांश देशों का “वाणिज्य सिद्धान्त” से विश्वास उठ गया। स्वयं इंग्लैंड ने भी इस नीति का परित्याग कर दिया और मुक्त व्यापार की नीति को अपनाया।\n\n\nवस्तुतः फ्रांसीसी क्रांति के मुख्य सिद्धान्त स्वतंत्रता, समानता एवं बंधुत्व का मूल अमेरिकी संघर्ष में देखा जा सकता है।\n\nअमेरिकी क्रांति का प्रभाव आयरलैंड एवं कुछ अंशों में भारत पर भी पड़ा। उस समय आयरलैंड के लोग भी इंग्लैंड के लोग भी इंग्लैंड के विरूद्ध अपनी स्वतंत्रता के लिए लड़ रहे थे। अमेरिकी क्रांति ने उन्हें स्वतंत्र रूप से पे्ररणा प्रदान की। अमेरिकी नारा प्रतिनिधित्व नहीं तो कर नही आयरलैंड में अत्यधिक लोकप्रिय हुआ फलस्वरूप 1782 ई. में ब्रिटिश सरकार ने आयरलैंड की संसद को विधि निर्माण का अधिकार दे दिया। भारत पर अमेरिकी क्रांति का प्रभाव प्रतिकूल रूप से पड़ा। अमेरिकी स्वतंत्रता संग्राम के काल में फ्रांस के युद्ध में प्रवेश होने से भारत में भी आंग्ल-फ्रांसीसी युद्ध की स्थिति उत्पन्न हो गई। जिससे लाभ उठाकर अंग्रेजों ने फ्रांसीसियों की शक्ति क्षति पहुंचाकर अपने साम्राज्य विस्तार के मार्ग को सुलभ बना लिया। एक दूसरे तरीके से भी अमेरिकी क्रांति का प्रभाव भारत पर देखा जा सकता है। वस्तुतः अमेरिकी क्रांति के अनेक कारणों में एक कारण यही भी था कि ब्रिटिश ने अमेरिकी उपनिवेशों के शासन में प्रभावी हस्तक्षेप नहीं किया था। फलतः अमेरिकी उपनिवेशवासियों में स्वातंत्र्य चेतना एवं स्वशासन की पद्धति का विकास हो गया। जब ब्रिटिश ने वहां हस्तक्षेप किया तो असंतोष उपजा। अतः ब्रिटेन ने इस स्थिति से सीख लेकर भारतीय उपनिवेश के आंतरिक मामलों में आरंभिक चरण से सक्रिय हस्तक्षेप जारी रखा और वहां के निवासियों की स्वतंत्रता को सीमित रखा। सहायक संधि एवं विलय की नीति के माध्यम से भारत के आंतरिक मामलों में ब्रिटिश हस्तक्षेप किया गया एवं फूट डालों तथा शासन करो की नीति अपनाकर भारतीय वर्गों को अलग-अलग रखा गया। इस तरह अमेरिकी स्थितियों से सीख लेते हुए भारत में उन स्थितियां को उत्पन्न किया गया जिससे लोग बंटे रहे और औपनिवेशक साम्राज्य पर ब्रिटिश साम्राज्य की पकड़ बनी रहे। इस तरह हम कह सकते हैं कि अमेरिकी स्वतंत्रता युद्ध ने ब्रिटेन को एक साम्राज्य से तो वंचित कर दिया लेकिन एक-दूसरे साम्राज्य की नींव को मजबूत कर दिया।\n\nअमेरिकी स्वतंत्रता संग्राम को दो चरणों में बांटकर देखा जा सकता है- प्रथम चरण 1762-72 का काल, क्रांतिकारी आंदोलन का काल रहा और इस काल में औपनिवेशिक शोषण के विरूद्ध आवाज उठाई गई तथा ब्रिटिश साम्राज्य के अंदर ही आंतरिक सुधारों पर बल दिया गया। किन्तु जब यह प्रयास विफल हो गया तब 1772 के पश्चात् दूसरा चरण आरंभ होता है जो स्वतंत्रता-संग्राम का चरण रहा। इस चरण में अमेरिकी नेताओं ने केवल कर लगाने के अधिकार को ही चुनौती नहीं दी बल्कि यह घोषित किया कि ब्रिटिश साम्राज्य खुद ही एक मुख्य समस्या है और उससे मुक्ति ही एकमात्र रास्ता है। इस प्रकार अमेरिकी स्वतंत्रता संग्राम की प्रक्रिया क्रांति से शुरू हुई और जिसकी परिणति स्वाधीनता संग्राम के रूप में हुई। इसे क्रांति इसलिए कहा जाता है कि सम्पूर्ण आधुनिक विश्व इतिहास के संदर्भ में राजनीतिक, सामाजिक और वैचारिक पहलुओं पर आमूल-चूल परिवर्तन लाया गया।\n\nअमेरिकी मध्यवर्ग अत्यंत उदार, प्रगतिशील एवं जागरूक था। इस वर्ग ने उपनिवेशी शासकों के विशेषाधिकारों के खिलाफ आवाज उठाई और क्रांति को नेतृत्व प्रदान किया। सैमुअल एडम्स, बेंजमिन फ्रैंकलिन, जेम्स ओटिस जैसे नेता मध्यवर्ग का प्रतिनिधित्व करते थे। वैचारिक आधार पर लड़ी गई इस क्रांति में मध्यवर्गीय मुद्दे प्रमुखता लिए हुए थे। जैसे-प्रतिनिधित्व नहीं तो कर नहीं, मताधिकार की मांग, स्वाधीनता की मांग आदि। स्वतंत्रता के घोषणा पत्र पर हस्ताक्षर करने वालों में मध्यवर्ग ही प्रमुख था।\n\nअमेरिकी-क्रांति में वर्गीय संघर्ष का पुट भी विद्यमान था जिसमें एक ओर इंग्लैंड का कुलीन शासक वर्ग था जिसके समर्थन में अमेरिकी धनी एवं कुलीन वर्ग थे जो प्रजातंत्र के आगमन एवं उसकी प्रतिक्रियाओं से भयभीत था। दूसरी तरफ अमेरिकी के कारीगर, शिल्पी, श्रमिक, मध्य वर्ग के लोग थे जो अमेरिकी स्वतंत्रता संग्राम के पक्षधर थे।\n\nक्रांति प्रगतिशील स्वरूप को लिए हुए थी, जिसकी अभिव्यक्ति उसकी शासन प्रणाली और संविधान में देखी जा सकती है। जिसमें गणतंत्रवाद, संविधानवाद, धर्मनिरपेक्षता, लोकतांत्रिक मूल्यों की स्थापना पर बल दिया गया था।\n\nक्रांति ने औपनिवेशिक सिद्धान्तों पर चोट की और स्वतंत्र राष्ट्र के निर्माण को प्रोत्साहन दिया।\n\nअमेरिकी क्रांति में स्त्रियों ने भी बढ़-चढ़ कर भाग लिया। गुप्तचर के रूप में कार्य किया, शस्त्र निर्माण से सहयोग दिया। क्रांति में महिलाओं की भागीदारी देख कार्नवालिस ने कहा भी- यदि हम लोग उत्तरी अमेरिका के सभी पुरूषों को खत्म भी कर दे तो भी औरतों को जीतने के लिए हमें काफी लड़ना पड़ेगा। \n\n", "id": "737139", "title": "अमेरिकी क्रन्तिकारी युद्ध"}
{"url": "https://hi.wikipedia.org/wiki?curid=737143", "text": "जेमीनेशन\n\nजेमीनेशन दांतों की वह आसामान्यता है जिसमे २ दांत १ ही रोगाणु कोशिका से बनते है जिसके कारण रोगी के दांतों की संख्या भी ज्यादा हो जाती है! यह असामान्यता किसी भी प्राथमिक दांतों में या फिर पक्के दांतों में भी देखी जा सकती है! इस असामान्यता में १ विकसित होने वाली बड से २ दंत बन जाते है जो की १ ही कोशिका से जुड़े होते है! जिसके कारण दोनों दांतों की कोशीकाए जुड़ जाती है और अगर कभी भी दोनों में से एक भी दांत रोगिक होता है तो उस समय एक दांत के बदले दोनों ही दांतों को निकलने से ही उसका इलाज हो सकता है! जुड़े हुए दांतों के २ रूट कैनाल होते है और २ ही पल्प चैम्बर होते है! जेमीनेशन और फ्यूजन दोनों ही देखने में एक सामान लगते है पर दोनों में यह अंतर होता है की जेमीनेशन में १ रोगाणु कोशिका होती है परन्तु उससे २ दांत बनते है! जबकि फ्यूजन में रोगाणु कोशीकाए २ होती है और उनसे जुडके १ दांत बनता है! दोनों स्थितियों में कृंतक दांत ही ज्यादा प्रभावित होते है!\n", "id": "737143", "title": "जेमीनेशन"}
{"url": "https://hi.wikipedia.org/wiki?curid=737151", "text": "सर्दन ब्लॉट\n\nसर्दन ब्लॉट एक प्रणाली है जो इस्तेमाल होता है आणविक जीव विज्ञान मे, डीएनए अनुक्रम का पता लगाया जाता है डीएनए के नमूनो में से। सर्दन ब्लॉट में डीएनए का हस्तांतरण वैद्युतकणसंचलन के दुआर, डीएनए के टुकडो को फिल्टर झिल्ली पर अलग करना और प्रोब को उसमे डालना और उनकी जाच करना ए सब आता है। \nसर्दन ब्लॉट ब्रिटिश जीवविज्ञानी एडविन दक्षिणी ने दिया था।\n\n\n", "id": "737151", "title": "सर्दन ब्लॉट"}
{"url": "https://hi.wikipedia.org/wiki?curid=737158", "text": "फॉरेंसिक भूगर्भशास्त्र\n\nफॉरेंसिक भूगर्भशास्त्र एक अध्ययन है सबूतों का जैसे कि खनिज, तेल, पेट्रोलियम , और अन्य सामग्री से संबंधित सबूत जो पृथ्वी में पाए जाते है, जो कानूनी प्रणाली द्वारा उठाए गए सवालों का जवाब देने के लिए इस्तेमाल किए जाते है। \nसन १९७५ मे रे मरे और साथी रटगर्स विश्वविद्यालय के प्रोफेसर जॉन टेडरो ने फॉरेंसिक भूगर्भशास्त्र को प्रकाशित किया था। \nअब २००८ मे अलास्त्रीर रुफ्फेल्ल और जेनिफर म्च्किंले, दोनों कुईंस यूनिवर्सिटी बेलफ़ास्ट, UK के भू-फॉरेंसिक को प्रकाशित किया। \n२०१२ मे, एलिसा बेर्ग्स्लिएन, सनी भैंस राज्य में , एक सामान्य पाठ्यपुस्तक विषय पर फोरेंसिक जियोसाइंस के लिए एक परिचय प्रकाशित किया।\n\n", "id": "737158", "title": "फॉरेंसिक भूगर्भशास्त्र"}
{"url": "https://hi.wikipedia.org/wiki?curid=737170", "text": "कैडावरिन\n\nकैडावरिन (en: Cadaverine) पशु ऊतकों की अपघटन द्वारा उत्पादित दुर्गंधयुक्त डाईमीन (Diamine) यौगिक है। कैडावरिन एक ज़हरीला पदार्थ है, जिसका सूत्र NH2(CH2)5NH2 है। कैडावरिन को १,५-पैंटेनडाईमीन और पेंटामिथाइलीनडाईमीन (1,5-pentanediamine and pentamethylenediamine) भी कहा जाता है। \n\nकैडावरिन १८८४ में बर्लिन के वैज्ञानिक लुडविग ब्रीगेर ने वर्णित किया था।\n\nकैडावरिन एमिनो एसिड लाइसिन की डीकार्बोक्षीलेशन का उत्पाद है। लाइसिन कों सोडियम बाइकार्बोनेट की एक छोटी राशि में मिलाकर गर्म करने पर आसानी से घर पर भी बनाया जा सकता है। उत्पादित गैस एक ग्लास कंटेनर जो बर्फ के पानी से घिरा हुआ है में जाना चाहिए। गर्म करने कि प्रक्रिया एक ग्लास कंटेनर में होनी चाहिए क्योंकि धातु प्रक्रिया को दूषित कर सकती है। \n\nऐसा जरूरी नहीं कि कैडावरिन मृत शरीर के अपघटन से ही उत्पादित हो, यह छोटी मात्र में जीवित व्यक्ति द्वारा भी उत्पादित किया जाता है। यह मूत्र की विशिष्ट बदबू के लिए आंशिक रूप से जिम्मेदार है।\n\nकैडावरिन का ऊंचा स्तर लाइसिन चयापचय में दोष के साथ कुछ रोगियों के मूत्र में पाया गया है। आमतौर पर बैक्टीरियल vaginosis के साथ जुड़े गंध कों कैडावरिन से जोड़ा गया है। \n\nकैडावरिन बड़ी मात्रा में विषाक्त है।\n", "id": "737170", "title": "कैडावरिन"}
{"url": "https://hi.wikipedia.org/wiki?curid=737180", "text": "दैनिक जलते दीप\n\nदैनिक जलते दीप एक लोकप्रिय भारतीय हिन्दी समाचार पत्र है जो राजस्थान के जोधपुर व जयपुर ज़िले से प्रकाशित होता है तथा इसका मुख्यालय जोधपुर में है। दैनिक जलतेदीप राजस्थान के दूसरे सबसे बड़े नगर जोधपुर से सन् 1969 से निरंतर प्रकाशित हो रहा है। केन्द्र सरकार के डीएवीपी व राज्य सरकार के विज्ञापनों हेतु दैनिक जलतेदीप को राज्य स्तरीय समाचार पत्र की मान्यता प्रदान की हुई है। जोधपुर के इस सबसे पुराने दैनिक की राजस्थान प्रदेश के पश्चिमी अंचल में विशेष लोकप्रियता एवं प्रभाव है। बारह पृष्ठाें में ऑफसेट व फोटों कम्पोजिंग पद्धति से मुद्रित तथा राज्य के अधिकांश जिलों में इसका नित्य वितरण होता है। 26 जनवरी वर्ष 1999 से प्रकाशित इसका जयपुर संस्करण राजधानी जयपुर एवं आस पास में रहने वाले पश्चिमी राजस्थान के लोगों का प्रतिनिघि संवाहक है। अनुभवी संपादकों की टीम एवं अपने स्वयं के दिल्ली, मुम्बई, जयपुर, बीकानेर, उदयपुर, अजमेर, कोटा, कार्यालयों से आधुनिक संचार सुविघाओं से जुड़ा दैनिक जलतेदीप जयपुर आधारित प्रमुख दैनिकों की भांति ही राजस्थान का एक सम्पूर्ण अखबार है।\n\nDainik Jalte Deep established in 1969 from Jodhpur. It is the one amongst a few Newspapers who got the state level reorganization. It is well known as the ‘Voice of Rajasthan and has wide reach in Urban area of this region. It is very close to the minds of local people due to its clean, bold & constructive journalism.  Our interesting content and exclusive reading material makes Jalte Deep very different choice in Rajasthan.  Various leading corporate clients and media agencies are showing their trust on us.  Infect Various corporate has launched their print ad campaign in Rajasthan with JALTE DEEP. This shows the great potentialities in Jalte Deep and Rajasthan. In Jalte Deep we never compromise and always committed to provide reliable, authentic and quality news to our readers. Jalte Deep is a regular newspaper publishing house and published from Jodhpur and Jaipur simultaneously, it has reached new heights and established a milestone in the field of true journalism.\n\nJalte Deep is the pioneer daily newspaper which was published on First on Rotary (1978), First on Offset (1984), First on computerized, DTP (1988) & First on 8 pages shape (1989). It is also the first provider of Wages, Salary, Allowance, ESI, PF facility as according to Palekar Award & Bachhawat Award from the year 1981 to all Journalists.\n\nJalte Deep is the only publication giving one full page in local Marwari language. No other publication gives this kind of material which is widely reads.\n\nDainik Jalte Deep is having credit of establishing Journalism award well known as ‘MANAK ALANKARAN’ from the year 1981. So far 33 journalists have been honored by this award.\n\nDainik Jalte Deep is the first newspaper in the country to initiate social concerns by deciding not to carry advertisements of Zarda, Gutkha, Bidi, Cigarettes, Pan Masala, Wine & puzzles from 1997.\n\nIts associated publication ‘Manak’  no.1 Rajasthani language monthly home magazine since 1981. It has unique readership all over India and abroad.  No other magazine in any language, published from anywhere else has such wide reach over this most solvent community. The U.S.P of Manak makes it popular not only in urban/rural readers of Rajasthan but also it attracts lacs of Pravasi Rajasthanis reside all over World.\n\nSister concern Manak TV has produced numerous programmed for Jaipur-DD including role of Rajasthan in freedom struggle to name a few.\n", "id": "737180", "title": "दैनिक जलते दीप"}
{"url": "https://hi.wikipedia.org/wiki?curid=737197", "text": "मैक्रोडॉनशिया\n\nमैक्रोडॉनशिया दांतों की वह समस्या है जिसमे दांत साधारण दांतों के मुकाबले अत्यधिक विशाल हो जाते है! पुरुष के दांतों का आकार बड़ा होता है स्त्री से परन्तु मैक्रोडॉनशिया में दांतों का आकार साधारण आकार के मुकाबले २ गुना ज्यादा हो जाता है जिससे वह आसानी से प्रतीत होता है! \n\n\nमैक्रोडॉनशिया का कारण है मोरफोडिफरेनसीएशन में गडबडी होना! हार्मोन में कमी के कारण भी मैक्रोडॉनशिया होता है। \n\nमैक्रोडॉनशिया को थिउक करने के लिए पीड़ित दांत को निकाल दिया जाता है और उसकी जगह पर नया दांत लगा देते है। \n", "id": "737197", "title": "मैक्रोडॉनशिया"}
{"url": "https://hi.wikipedia.org/wiki?curid=737199", "text": "स्कॉटलैंड क्रिकेट टीम का हांगकांग दौरा\n\nहांगकांग आईसीसी विश्व क्रिकेट लीग के वजह से 2018 तक वनडे टीम के तौर पर खेलेगी।\n\nसाल 2015 से अब तक 4 मैचों की 3 (उसमें विश्व कप) सीरीज हुई हैं। उसमें हांगकांग ने कोई सीरीज जीती नहीं हैं। एक सीरीज ड्रॉ हुई हैं।\n\nआयसीसी टूर्नामेंट\nहांगकांग क्रिकेट टीम का स्कॉटलैंड दौरा\n", "id": "737199", "title": "स्कॉटलैंड क्रिकेट टीम का हांगकांग दौरा"}
{"url": "https://hi.wikipedia.org/wiki?curid=737202", "text": "पोस्टमार्टम अंतराल\n\nपोस्टमार्टम अंतराल समय है किसी भी मानव की मृत्यु के बाद का। पोस्टमार्टम अंतराल से मृत्यु कब हुए उसका पता लगाया जाता है। मृत्यु के करण और समय पता लगाने के लिए अलग अलग तरीके और तकनीको का इस्तेमाल किया जाता है। पोस्टमार्टम अंतराल को शरीर का गलना भी कहा जा सकता है।\n\nमृत्यु के बाद शरीर मे कई प्रकार के बदलाव आते है। येह बदलाव पता लगाते है पोस्टमार्टम अंतराल का।\n\nपोस्टमार्टम अंतराल का पता लगाने के लिए अपघटन एक सरल पांच चरण की प्रक्रिया का उल्लेख कर सकते है। \n\n", "id": "737202", "title": "पोस्टमार्टम अंतराल"}
{"url": "https://hi.wikipedia.org/wiki?curid=737203", "text": "जमैकन राजतंत्र\n\nजमैका में राजतंत्र की ऐतिहासिक पृष्ठभूमि, ब्रिटिश औपनिवेशिकता में है, जब १८वीं सदी में ब्रिटेन ने अपने साम्राज्य का विस्तार किया और विश्व के विभिन्न कोनों में अपने उपनिवेश स्थापित किया। धीरे-धीरे इन उपनिवेशों को अपनी प्रशासन पर संप्रभुता प्रदान कर दी गई, और वेस्टमिंस्टर की संविधि, 1931 द्वारा इन सारे राज्यों को राष्ट्रमण्डल के अंदर, पूर्णतः समान पद दे दिया गया था। जो पूर्व उपनिवेश, ब्रिटिश शासक को आज भी अपना शासक मानते है, उन देशों को राष्ट्रमण्डल प्रजाभूमि या राष्ट्रमण्डल प्रदेश कहा जाता है। इन अनेक राष्ट्रों के चिन्हात्मक समानांतर प्रमुख होने के नाते, ब्रिटिश एकराट् स्वयं को राष्ट्रमण्डल के प्रमुख के ख़िताब से भी नवाज़ते हैं। हालांकि शासक को आम तौरपर ब्रिटिश शासक के नाम से ही संबोधित किया जाता है, परंतु सैद्धान्तिक तौर पर सारे राष्ट्रों का संप्रभु पर सामान अधिकार है, तथा राष्ट्रमण्डल के तमाम देश एक-दुसरे से पूर्णतः स्वतंत्र और स्वायत्त हैं।\n\nसंप्रभु के परिवार के सबसे करीबी सदस्यों के समूह को कहाजाता है। हालाँकि, ऐसा कोई दृढ़ नियम या विधान\nनहीं है, जो यह सुनियोजित करता हो की किन व्यक्तियों को इस विशेष समूह में रखा जाए, नाही कोई ऐसा विधान है जो राजपरिवार को विस्तृत रूप से परिभाषित करता हो। आम तौर पर ब्रिटेन के उन व्यक्तियों को जिनपर हिज़/हर मैजेस्टी(HM) या हिज़/हर रॉयल हाइनेस (HRH) का संबोधन रखते हैं, को आम तौर पर राजपरिवार का सदस्य माना जाता है। राजपरिवार में केवल संप्रभु को ही संवैधानिक कर्तव्य व पद प्राप्त हैं। संप्रभु और उसके तत्काल परिवार के सदस्य देश के विभिन्न आधिकारिक, औपचारिक और प्रतिनिधित्वात्मक कार्यों का निर्वाह करते हैं।\n\nराष्ट्रमण्डल प्रदेशों के बीच का संबंध इस प्रकार का है की उत्तराधिकार को अनुशासित करने वाले किसी भी बिधान का सारे देशों की एकमत स्वीकृति आवश्यक है। यह बाध्यता वेस्टमिंस्टर की संविधि, १९३१ द्वारा लागु की गयी थी। सिंघासन पर उत्तराधिकार, विभिन्न ऐतिहासिक संविधिओं द्वारा अनुशासित है। ऐतिहासिक रूप से उत्तराधिकार को पुरुष-वरियति सजातीय ज्येष्ठाधिकार के सिद्धान्त द्वारा अनुशासित किया जाता रहा है, जिसमे पुत्रों को ज्येष्ठ पुत्रियों पर प्राथमिकता दी जाती रही है, तथा एक ही लिंग के ज्येष्ठ संतानों को पहली प्राथमिकता दी जाती है। \nउत्तराधिकार संबंधित नियम केवल संसदीय अधिनियम द्वारा परिवर्तित किये जा सकते हैं, जिन्हें सारे प्रजाभूमियों की स्वीकृति समेत पारित होना अनिवार्य है। २०११ में राष्ट्रमण्डल की बैठक में ब्रिटिश प्रधानमंत्री डेविड कैमरून ने यह घोषणा की थी कि तमाम राष्ट्रमण्डल प्रदेश पुरुष प्राथमिकता की परंपरा को समाप्त करने के लिए राज़ी हो गए हैं, तथा भविष्य के शासकों पर कैथोलिक व्यक्तियों से विवाह करने पर रोक को भी रद्द करने पर सब की स्वीकृति ले ली गयी थी। परंतु क्योंकि ब्रिटिश अधिराट् चर्च ऑफ़ इंग्लैंड के प्रमुख भी होते हैं, अतः कैथोलिक व्यक्तियों को सिंघासन उत्तराधिकृत करने पर रोक लगाने वाले विधान को यथास्त रखा गया है। इस विधेयक को २३ अप्रैल २०१३ को शाही स्वीकृति मिली, तथा सारे राष्ट्रमण्डल प्रदेशों में सम्बंधित विथान पारित होने के पश्चात् मार्च २०१५ को यह लागू हुआ। सिंघासन का कोई उत्तराधिकारी, स्वेच्छा से अपना उत्तराधिकार त्याग नहीं कर सकता है।\n\nजमैका की सरकार संप्रभु, राजपरिवार या देश के बाहर स्थित शाही निवासों के रखरखाव के समर्थन हेतु किसी भी प्रकार की आर्थिक सहायता नहीं प्रदान करती है। हालांकि, संप्रभु या शाही परिवार के दौरे के समय आने वाले खर्चों का प्रभार सरकार उठाती है। इसके अलावा, गवर्नर-गवर्नर-जनरल के आधिकारिक खर्चे भी सरकार उठाती है।\n\nसत्ताधारी रानी/राजा पर सैद्धांतिक रूप से एक संवैधानिक शासक के अधिकार निहित है, परंतु परंपरानुसार इन सारी शक्तियों का अभ्यास केवल संसद और सरकार के विनिर्देशों के अनुसार ही, शासक के प्रतिनिधि होने के नाते, महाराज्यपाल द्वारा कार्यान्वित करने के लिए बाध्य हैं। अतः अन्य राष्ट्रमण्डल प्रजाभूमियों के समान ही, यह एक संसदीय सम्राज्ञता है। संसदीय शासक होने के नाते, शासक के सारे संवैधानिक अधिकार, निष्पक्ष तथा गैर-राजनैतिक कार्यों तक सीमित हैं, जो सैद्धान्तिक तौर पर शासक के अधिकार हैं, परंतु वास्तविक रूप से इन्हें केवल गवर्नर-जनरल द्वारा ही उपयोग किया जाता है। जबकि राजनैतिक-शक्तियों का अभ्यय गवर्नर-जनरल द्वारा सरकार और अपने मंत्रियों की सलाह और विनिर्देशों पर ही करते हैं। \n\n", "id": "737203", "title": "जमैकन राजतंत्र"}
{"url": "https://hi.wikipedia.org/wiki?curid=737212", "text": "2016 न्यूज़ीलैंड में भूकंप\n\nन्‍यूजीलैंड में स्थानीय समय के अनुसार शुक्रवार को भूकंप के तेज झटके आये थे। इस भूकंप की तीव्रता 7.1 मापी गई है। इसका केन्द्र गिसबोर्न के 105 मील (169 किलोमीटर उत्तर-पूर्व) में था और इसकी गहराई जमीन से 19.1 मील (30 किलोमीटर) नीचे था। भूकंप आने के बाद सुनामी की चेतावनी जारी की गई है। भूकंप आने के करीब 90 मिनट बाद 30 सेंटीमीटर्स की लहर पैदा हुई, जिसे देखते हुए यह चेतावनी जारी की गई है।\n\nस्थानीय समय अनुसार गुरुवार को पहले 5.7 तीव्रता का भूकंप आया था। उसके बाद शुक्रवार को 7.1 तीव्रता का भूकंप आया। इस भूकंप का केन्द्र न्यूज़ीलैंड के गिस्बोर्न शहर के 105 मील (169 किलोमीटर उत्तर-पूर्व) में था। इसके बाद सुनामी का खतरा देखते हुए गिस्बोर्न के तटीय क्षेत्रों को खाली करवा लिया गया।\n", "id": "737212", "title": "2016 न्यूज़ीलैंड में भूकंप"}
{"url": "https://hi.wikipedia.org/wiki?curid=737226", "text": "क्रिकेट विश्व कप में भारत\n\nभारतीय क्रिकेट टीम दो बार क्रिकेट विश्व कप में विजेता रह चूका है जिसमें पहली बार १९८३ क्रिकेट विश्व कप तथा दूसरी बार २०११ क्रिकेट विश्व कप में महेंद्र सिंह धोनी तथा कपिल देव की कप्तानी में जीत मिली। इनके अलावा २००३ क्रिकेट विश्व कप में उपविजेता रहा। १९८७ ,१९९६ तथा २०१५ में सेमीफाइनल में पहुंचा। इनके अलावा १९९९ क्रिकेट विश्व कप में सुपर सिक्स में पहुंचा तथा चार बार १९७५, १९७९, १९९३ और २००७ में नॉकआउट में पहुंचा था। भारत ने २०१५ क्रिकेट विश्व कप के अनुसार भारत ने विश्व कप में ४६ मैच जीते है जबकि २७ मैचों में हार मिली है और एक मैच टाई रहा है तथा कुछ मैच बारिश के कारण बिना परिणाम के रहे है।\n\nWhite: ग्रुप/राउंड-रॉबिन स्टेज\n\n\n१९७५ क्रिकेट विश्व कप आईसीसी के क्रिकेट विश्व कप का पहला संस्करण था जो कि इंग्लैंड में जउन १९७५ में आयोजित किया गया था। जिसमें ६०-६० ओवरों के मैच खेले गए थे।\n\nइस विश्व कप में भारत की कमान श्रीनिवासाराघवान वेंकटराघवन के पास थी जो कि एक ऑफ़ स्पिन गेंदबाज है। इनके अलावा टीम के मुख्य बल्लेबाज सुनील गावस्कर ,गुंडप्पा विश्वनाथ और फारुख इंजीनियर जैसे रहे थे। १९७५ विश्व कप में भारत का पहला मैच इंग्लैंड क्रिकेट टीम के खिलाफ लन्दन में खेला गया था मैच में इंग्लैंड ने ३३५ रन बनाए जवाब में भारत ६० ओवरों में मात्र १३२/३ रन ही बना सकी और मैच हार गई थी।\n\nइस विश्व कप में भारतीय क्रिकेट टीम ३ मैच खेली थी जिसमें १ में जीत दर्ज की और २ मैचों में हार मिली।\n\n'१९७५ विश्व कप में खिलाड़ी'\n\nभारत का रिकॉर्ड : 1−2 (ग्रुप बी तीसरा स्थान)\n\n१९७९ का क्रिकेट विश्व कप भी इंग्लैंड की सरजमीन पर ही खेला गया। इस विश्व कप में भी कप्तान श्रीनिवासाराघवान वेंकटराघवन ही थे और और टीम के प्रमुख बल्लेबाज सुनील गावस्कर ,दिलीप वेंगसरकर तथा गुंडप्पा विश्वनाथ थे। इस विश्व कप में भी भारत का प्रदर्शन काफी निराशाजनक रहां और अपने पूरे ४ मैचों में हार का सामना करना पड़ा।\n\n१९७९ विश्व कप में भारत ग्रुप बी के चौथे पायदान पर रहा।\n\n१९७९ क्रिकेट विश्व कप में खिलाड़ी\n\n१९८३ का क्रिकेट विश्व कप भारत के लिए बहुत अच्छा रहा क्योंकि इसमें भारतीय क्रिकेट टीम को जीत मिली थी। यह विश्व कप भी इंग्लैंड में ही आयोजित किया गया। इस बार टीम के कप्तान कपिल देव को चुना गया। टीम के मुख्य बल्लेबाजों में सुनील गावस्कर ,गुंडप्पा विश्वनाथ ,कृष्णम्माचारी श्रीकांत दिलीप वेंगसरकर जैसे बल्लेबाज थे। कप्तान कपिल देव ने एक ऑलराउंडर की भूमिका निभाई थी।\n\nभारत का पहला मैच वेस्टइंडीज के खिलाफ मैनचेस्टर में खेला गया जिसमें भारत ने बल्लेबाजी करते हुए ८ विकेट पर २६२ रन बनाए थे। जवाब में विंडीज २२८ रनों पर सिमट गई थी।\n\nसेमीफाइनल मैच इंग्लैंड क्रिकेट टीम के खिलाफ खेला गया था जिसमें इंग्लैंड ने २१४ रनों का लक्ष्य दिया और भारत ६ विकेटों से जीत गया था।\n\n१९८३ क्रिकेट विश्व कप का फाइनल मैच भारत और वेस्टइंडीज के बीच २५ जून १९८३ को लॉर्ड्स में खेला गया जिसमें भारत ने टॉस हारकर पहले बल्लेबाजी करते हुए मात्र १८३ रनों पर ५५वें ओवर में ऑलआउट हो गई थी जवाब में विंडीज १४० रन पर सिमट गई और भारत विजेता बन गया था।\n\n१९८३ विश्व कप में भारत के खिलाड़ी\nभारत का रिकॉर्ड: 6−2 (विजेता)\n\nपहली बार क्रिकेट विश्व कप आयोजन इंग्लैंड के बाहर आयोजित किया गया ,यह विश्व कप भारत और पाकिस्तान में आयोजित किया गया। इस विश्व कप में भारतीय टीम में खिलाड़ी लगभग १९८३ क्रिकेट विश्व कप के ही थे ,साथ ही कप्तान भी कपिल देव थे।\n\nभारत का पहला मैच मद्रास में ऑस्ट्रेलियाई टीम के खिलाफ खेला गया था जिसमें ऑस्ट्रेलिया मात्र १ रन से जीत गया था।\n\nइसी बीच भारत इस विश्व कप में भी सेमीफाइनल में पहुंच गया था और भारत ने अपना सेमीफाइनल मैच इंग्लैंड क्रिकेट टीम क्र खिलाफ खेला था जिसमें इंग्लैंड ने बल्लेबाजी करते हुए ६ विकेट खोकर २५४ रन बनाए थे और जवाब में भारत ४६ ओवर में मात्र २१९ रन ही बना पाई थी और मैच हार गई थी।\n\n१९८७ विश्व कप में खिलाड़ी\n\nभारत का रिकॉर्ड: 5−2 (सेमीफाइनल में हारा)\n\n१९९२ क्रिकेट विश्व कप का आयोजन ऑस्ट्रेलिया और न्यूजीलैंड देशों में किया गया। जिसमें भारतीय क्रिकेट टीम ने अपना पहला मैच इंग्लैंड क्रिकेट टीम के खिलाफ पर्थ में खेला। २३६ रनों के लक्ष्य का पीछा करते हुए मात्र २२७ रन ही बना सकी। टीम की और से रवि शास्त्री ने ११२ गेंदों पर ५७ रन , श्रीकांत ने ५० गेंदों पर ३९ रन और सचिन तेंदुलकर ने ४४ गेंदों पर ३५ रन बनाए।\n\nइसी प्रकार भारत पिछले दो विश्व कप के मुकाबले अच्छा प्रदर्शन नहीं कर सका और ७ मैचों में ५ में हार मिली और २ में जीत दर्ज की और १ मैच रद्द रहा।\n\n१९९२ क्रिकेट विश्व कप में भारतीय खिलाड़ी\n\nभारत का रिकॉर्ड: 2−5 ,1 रद्द (राउंड रोबिन, 7वां स्थान)\n\n१९९६ क्रिकेट विश्व कप का आयोजन तीन देशों की सहायता से भारत ,पाकिस्तान और श्रीलंका में आयोजित किया गया था। जिसमें भारत के कप्तान मोहम्मद अजहरुद्दीन थे जबकि मुख्य बल्लेबाज सचिन तेंदुलकर ,संजय मांजरेकर ,नवजोत सिंह सिद्धू तथा अजय जड़ेजा थे।\n\nगेंदबाजी में अनिल कुंबले ,जवागल श्रीनाथ ,मनोज प्रभाकर और वेंकटपति राजू थे।\n\nभारत ने अपना पहला मैच केन्या के खिलाफ खेला था जिसमें सचिन तेंदुलकर ने १२७ रनों की पारी खेली थी और अनिल कुंबले ने २८ रन देकर ३ विकेट लिए जिसके कारण मैच भारत जीत सका था।\n\n१९९६ क्रिकेट विश्व कप में भारत के खिलाड़ी\n\nभारत का रिकॉर्ड: 4−3 (सेमीफाइनल)\n\n१९९९ का क्रिकेट विश्व कप जो कि इंग्लैंड की सरजमीन पर खेला गया था ,ये विश्व कप भारत के लिए अच्छा नहीं रहा और भारत ने कुल ८ मुकाबलों में ४ में जीत दर्ज की और ४ में हार मिली इस प्रकार भारत सुपर सिक्स में रहा। टीम में मुख्य बल्लेबाज के तौर पर सचिन तेंदुलकर ,राहुल द्रविड़ ,सौरव गांगुली ,अजय जड़ेजा और कप्तान मोहम्मद अजहरुद्दीन थे जबकि गेंदबाजी में अनिल कुंबले ,जवागल श्रीनाथ ,अजित अगरकर और वेंकटेश प्रसाद प्रमुख थे।\n\nइस विश्व कप में भारत ने अपना पहला मैच दक्षिण अफ़्रीकी टीम के खिलाफ खेला था जिसमें हार का सामना करना पड़ा था।\n\n१९९९ क्रिकेट विश्व कप में भारत के खिलाड़ी\n\nभारत का रिकॉर्ड: 4−4 (सुपर सिक, 6वां स्थान)\n\n२००३ का क्रिकेट विश्व कप दक्षिण अफ्रीका और ज़िम्बाब्वे में मेजबानी में खेला गया था। इस विश्व कप भारत के प्रमुख बल्लेबाज कप्तान सौरव गांगुली ,सचिन तेंदुलकर और राहुल द्रविड़ थे जबकि नए - नए बल्लेबाजों में वीरेंद्र सहवाग तथा युवराज सिंह थे। गेंदबाजी क्रम में ज़हीर ख़ान ,अनिल कुंबले तथा अजीत आगरकर थे।\n\nभारतीय क्रिकेट टीम ने पहला मैच पार्ल में हॉलैंड क्रिकेट टीम के खिलाफ अपना पहला मैच खेला था। इसी भारत पूरे विश्व कप में ९ जीत मैच सका और २ मैचों में हार मिली। इस विश्व कप का फाइनल मैच भारतीय क्रिकेट टीम और ऑस्ट्रेलिया क्रिकेट टीम के खिलाफ २३ मार्च २००३ को जोहान्सबर्ग में खेला गया था जिसमें ऑस्ट्रेलिया ने टॉस हारकर बल्लेबाजी करते हुए २ विकेट खोकर ३५९ रन बनाए जिसमें रिकी पोंटिंग और डेमियन मार्टिन ने १४० -१४० रनों की पारी खेली थी ,३६० रनों के लक्ष्य का पीछा करने उतरी भारतीय टीम ४०वे ओवर में २३४ रनों पर ऑलआउट हो गयी और ऑस्ट्रेलिया मैच १२५ रनों से जीत गई। भारत की ओर से वीरेंद्र सहवाग ने ८२ रनों की पारी खेली थी।\n\n२००३ क्रिकेट विश्व कप में भारत के खिलाड़ी\n\nभारत का रिकॉर्ड: 9−2 (उप विजेता)\n\n२००७ का क्रिकेट विश्व कप वेस्टइंडीज़ में खेला गया था। इस विश्व कप में भारतीय क्रिकेट टीम की ओर ऐसे तीन बल्लेबाज खेल रहे थे जिन्होंने १०,००० से ज्यादा रन बनाए थे जिसमें (सचिन तेंदुलकर ,राहुल द्रविड़ और सौरव गांगुली) थे। विश्व कप भारत के कप्तान राहुल द्रविड़ थे और उपकप्तान सचिन तेंदुलकर थे। मुख्य बल्लेबाजों में इन खिलाडियों के अलावा महेंद्र सिंह धोनी और वीरेंद्र सहवाग थे जबकि गेंदबाजों में अनिल कुंबले ,हरभजन सिंह और ज़हीर ख़ान थे।\n\nभारत ने अपना पहला मैच बांग्लादेश क्रिकेट टीम के खिलाफ खेला था लेकिन उसमें भारत को हार का सामना करना पड़ा था ,परंतु दूसरा मैच बरमूडा क्रिकेट टीम के खिलाफ खेला था जिसमें भारत ने बल्लेबाजी करते हुए ५ विकेट खोकर ४१३ रन बनाए जिसमें वीरेंद्र सहवाग ने ११४ रनों की पारी खेली थी। जवाब में बरमूडा की टीम मात्र १५६ रनों पर सिमट गई थी। इस विश्व कप में भारत मात्र ३ मैच ही खेल सका था जिसमें १ जीत और २ में हार मिली थी।\n\n२००७ क्रिकेट विश्व कप में भारत के खिलाड़ी\n\nभारत के रिकॉर्ड: 1−2 (ग्रुप बी ,3रा स्थान)\n\n२०११ का क्रिकेट विश्व कप भारतीय क्रिकेट टीम के किये काफी अच्छा रहा था क्योंकि इसमें भारत को २३ साल फाइनल मैच में जीत मिली थी। इस विश्व में भारत के कप्तान महेंद्र सिंह धोनी थे जबकि प्रमुख बल्लेबाजों में सचिन तेंदुलकर ,वीरेंद्र सहवाग ,युवराज सिंह ,विराट कोहली तथा गौतम गंभीर थे जबकि गेंदबाजों में ज़हीर ख़ान ,हरभजन सिंह ,आशीष नेहरा तथा रविचंद्रन अश्विन थे।\n\nभारत ने अपना पहला मैच बांग्लादेश क्रिकेट टीम के खिलाफ ढाका में खेला था जिसमें भारत ने पहले बल्लेबाजी करते हुए ४ विकेट पर ३७० रन बनाए थे जिसमें वीरेंद्र सहवाग ने १७५ रनों की तथा विराट कोहली ने १०० रनों की पारी खेली थी। जवाब में बांग्लादेश ५० ओवरों में ९ विकेट पर २८३ रन ही बना सकी। टीम की ओर से तमीम इक़बाल ने ७० रन बनाए जबकि भारत की ओर से मुनाफ पटेल ने ४८ रनों पर ४ विकेट लिए।\n\nइसी प्रकार भारत ग्रुप के मैच जीतने के बाद सेमीफाइनल मैच पाकिस्तान क्रिकेट टीम के साथ खेला जिसमें भारत ने पहले बल्लेबाजी करते हुए ९ विकेट पर २६० रन बनाए जवाब में पाकिस्तान २३१ रन पर एक गेंद शेष रहते सिमट गई।\n\nफाइनल मैच भारतीय क्रिकेट टीम और श्रीलंका क्रिकेट टीम के बीच मुम्बई के वानखेड़े स्टेडियम पर ०२ अप्रैल २०११ को खेला गया। श्रीलंका ने पहले बल्लेबाजी करते हुए ५० ओवरों में ६ विकेट पर २७४ रन जिसमें महेला जयवर्धने ने नाबाद १०३ रनों की पारी खेली थी। भारत की और से ज़हीर ख़ान ने ६० रन देकर २ विकेट लिए। २७५ रनों का पीछा करने उतरी भारतीय टीम की शुरुआत अच्छी नहीं रही और जल्दी - जल्दी ३१ रनों पर २ विकेट गंवा दिए थे बाद में गौतम गंभीर के ९७ और महेंद्र सिंह धोनी के ९१ रनों की शानदार पारियों से भारत ने छक्के से मैच जीत लिया। श्रीलंका की और से लसिथ मलिंगा ने ४२ पर २ विकेट लिए। पूरे टूर्नामेंट में श्रीलंकाई बल्लेबाज तिलकरत्ने दिलशान ने सबसे ज्यादा ५०० रन बनाए और ज्यादा विकेट ज़हीर ख़ान और शाहिद अफरीदी ने २१ विकेट लिये।\n\nमैन ऑफ़ द टूर्नामेंट भारतीय ऑलराउंडर युवराज सिंह को १५ विकेट और ३६२ रनों के लिए घोषित किया गया जबकि फाइनल मैच क मैन ऑफ़ मैच महेंद्र सिंह धोनी को दिया गया।\n\n२०११ विश्व कप में भारत के खिलाड़ी\n\nभारत का रिकॉर्ड: 7-1 और 1 टाई (दूसरी बार विजेता)\n\n२०१५ का क्रिकेट विश्व कप न्यूजीलैंड और ऑस्ट्रेलिया की जमीन पर खेला गया। भारतीय टीम की कमान महेंद्र सिंह धोनी के पास थी मुख्य बल्लेबाजों में रोहित शर्मा ,विराट कोहली ,अजिंक्य रहाणे थे जबकि गेंदबाजों में उमेश यादव ,भुवनेश्वर कुमार ,मोहम्मद शमी और रविचंद्रन अश्विन थे।\n\nभारत ने इस विश्व कप में सेमीफाइनल मैच के सिवाय सभी जीते जिसमें ७ में जीत और १ मैच में हार का सामना करना पड़ा।\n\nसेमीफाइनल मैच भारत और ऑस्ट्रेलियाई टीम के बीच खेला गया था जिसमें भारत को हार का सामना करना पड़ा था।\n\n२०१५ क्रिकेट विश्व कप में भारत के खिलाड़ी\n\nभारत का रिकॉर्ड: 7-1 (सेमीफाइनल)\n", "id": "737226", "title": "क्रिकेट विश्व कप में भारत"}
{"url": "https://hi.wikipedia.org/wiki?curid=737233", "text": "फ्रांसीसी साम्राज्य\n\nफ्रांसीसी साम्राज्य (फ्रेंच इम्पायर) से निम्नलिखित का बोध होता है-\n\n", "id": "737233", "title": "फ्रांसीसी साम्राज्य"}
