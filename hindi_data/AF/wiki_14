{"url": "https://hi.wikipedia.org/wiki?curid=165938", "text": "ब्रूस ली\n\nब्रूस ली (जून फान,李振藩,李小龙; पिनयिन: \"Lǐ Zhènfān, Lǐ Xiăolóng;\" 27 नवंबर, 1940 - 20 जुलाई, 1973) अमेरिका में जन्मे, चीनी हांगकांग अभिनेता, मार्शल कलाकार, दार्शनिक, फ़िल्म निर्देशक, पटकथा लेखक, विंग चुन के अभ्यासकर्ता और जीत कुन डो अवधारणा के संस्थापक थे। कई लोग उन्हें 20वीं सदी के सबसे प्रभावशाली मार्शल कलाकार और एक सांस्कृतिक प्रतीक के रूप में मानते हैं। वे अभिनेता ब्रैनडन ली और अभिनेत्री शैनन ली के पिता भी थे। उनका छोटा भाई रॉबर्ट एक संगीतकार और द थंडरबर्ड्स नामक हांगकांग के एक लोकप्रिय बीट बैंड का सदस्य था।\n\nली सैन फ्रांसिस्को, कैलिफ़ोर्निया में पैदा हुए थे और किशोर वय के अंत से कुछ पहले तक हांगकांग में पले-बढ़े. उनकी हांगकांग और हॉलीवुड निर्मित फ़िल्मों ने, परंपरागत हांगकांग मार्शल आर्ट फ़िल्मों को लोकप्रियता और ख्याति के एक नए स्तर पर पहुंचा दिया और पश्चिम में चीनी मार्शल आर्ट के प्रति दिलचस्पी की दूसरी प्रमुख लहर छेड़ दी. उनकी फ़िल्मों की दिशा और लहजे ने मार्शल आर्ट तथा हांगकांग के साथ-साथ बाक़ी दुनिया में मार्शल आर्ट फ़िल्मों को परिवर्तित और प्रभावित किया। वे मुख्य रूप से पांच फ़ीचर फ़िल्मों में अपने अभिनय के लिए जाने जाते हैं, लो वाई की \"द बिग बॉस\" (1971) और \"फ़िस्ट ऑफ़ फ़्यूरी\" (1972); ब्रूस ली द्वारा निर्देशित और लिखित \"वे ऑफ़ द ड्रैगन\" (1972); वार्नर ब्रदर्स की \"एंटर द ड्रैगन\" (1973), रॉबर्ट क्लाउस द्वारा निर्देशित और \"द गेम ऑफ़ डेथ\" (1978).\n\nली एक अनुकरणीय व्यक्तित्व बन गए, विशेष रूप से चीनियों में, क्योंकि उन्होंने अपनी फिल्मों में चीनी राष्ट्रीय गौरव और चीनी राष्ट्रवाद का चित्रण किया। वे मुख्यतः चीनी मार्शल आर्ट, विशेषकर विंग चुन, का अभ्यास करते थे (लोकप्रिय पाश्चात्यीकृत शब्दावली में \"\"कुंग फू\", \")\n\nब्रूस ली का जन्म 27 नवम्बर 1940 को चीनी राशि-चक्र कैलेंडर के अनुसार ड्रैगन वर्ष में सैन फ्रांसिस्को के चायना-टाऊन में स्थित चीनी अस्पताल में हुआ था। उनके पिता ली होई-च्युएन (李海泉), चीनी थे और उनकी कैथोलिक मां ग्रेस हो (何爱瑜), चीनी और चतुर्थांश जर्मन वंश की थीं। ली जब तीन महीने के थे, तो उनके माता-पिता हांगकांग लौट आए। उनकी नागरिकता के बारे में अनिश्चितता है; उनके पास निश्चित रूप से HK की नागरिकता, US नागरिकता थी और वे एक चीनी नागरिक भी हो सकते हैं।\n\nली होई च्युएन उस समय एक अग्रणी केनटोनी ऑपेरा और फिल्म अभिनेता थे और वे अपने परिवार के साथ द्वितीय विश्व युद्ध के दौरान हांगकांग पर जापानी आक्रमण की पूर्व संध्या पर अमेरिकी चीनी समुदायों के बीच एक वर्ष लंबे केनटोनी ऑपेरा प्रदर्शन यात्रा पर जहाजी दौरे पर थे। चूंकि उस वक्त भ्रमण एक बहुत ही लाभदायक व्यवसाय था, ली कई वर्षों से संयुक्त राज्य अमेरिका का दौरा कर रहे थे। हालांकि उनके कई साथियों ने इस बार तूफान को झेलने के लिए अमेरिका में रुकने का फ़ैसला किया, ली ने पत्नी द्वारा उनके चौथे बच्चे को जन्म देने के बाद वापस हांगकांग जाने का निश्चय किया, जो कि आंशिक रूप से गृहासक्ति और आंशिक रूप से उनका ग़लत आकलन के कारण था। कुछ ही महीनों में, हांगकांग पर हमला किया गया (पर्ल हार्बर पर हमले के समय में ही) और ली परिवार ने आगामी 3 वर्ष और 8 महीने क्रूर जापानी कब्ज़े में बिताए.ली परिवार युद्ध में जीवित रहने में सक्षम रहा और वास्तव में समुचित रूप से बंदोबस्त कर पाया। ली होई च्युएन ने अपने अभिनय कैरियर को फिर से शुरू किया और आगामी पुनर्निर्माण वर्षों के दौरान वे और भी बड़े सितारे बन गए।\n\nब्रूस ली की मां ग्रेस की पृष्ठभूमि और भी प्रभावशाली थी। वह हांगकांग के सबसे शक्तिशाली और धनी कुलों में से एक, हो तुंग से संबध रखती थीं, जो हांगकांग में रॉकफेलर और केनेडी जितना ही समृद्धशाली था। वह कुल के मुखिया सर रॉबर्ट हो तुंग की भतीजी थी। इस प्रकार, युवा ब्रूस ली एक समृद्ध और भाग्यशाली वातावरण में बड़े हुए.\n\nअपने घर से कुछ ब्लाक दूर 218 नाथान रोड, कॉलून में स्थित तक सन स्कूल (德信学校) जाने के बाद, 1950 या 1952 में (12 की उम्र में) ली ने प्रतिष्ठित ला सल्ले कॉलेज (喇沙书院) के प्राथमिक विद्यालय प्रभाग में प्रवेश लिया। 1956 के आस-पास, ख़राब अकादमिक प्रदर्शन के कारण (और/या संभवतः ख़राब आचरण के कारण भी) उन्हें सेंट फ्रांसिस ज़ेवियर कॉलेज (圣芳济书院)(उच्च विद्यालय) स्थानांतरित कर दिया गया, जहां वह भाई एडवर्ड, एक कैथोलिक भिक्षु (मूलतः जर्मनी से, मगर जिन्होंने अपना पूरा वयस्क जीवन चीन में और फिर हांगकांग में व्यतीत किया), अध्यापक और स्कूल मुक्केबाजी टीम के कोच के मार्गदर्शन में रहे.1959 के वसंत में, ली एक और बाज़ारू लड़ाई में फंस गए और पुलिस को बुलाया गया। पुलिस की आशंका के अनुरूप कि इस बार ब्रूस ली का लड़ाकू विरोधी, संगठित अपराध पृष्ठभूमि का है और ली को मारने का एक संभावित अनुबंध किया गया है, अप्रैल 1959 में उनके माता-पिता ने उन्हें अपनी बड़ी बहन एग्नेस (李秋凤) से मिलने के लिए संयुक्त राज्य अमेरिका भेजने का फ़ैसला किया, जो पहले से ही सैन फ्रांसिस्को में पारिवारिक दोस्तों के साथ रह रही थी।\n\nसाढ़े 18 साल की उम्र में ली अमेरिका वापस आ गए और अपने जन्म के बाद से पहली बार अपनी नागरिकता के लिए उन्होंने आग्रह किया, अपनी जेब में $100 और हांगकांग का 1957 हाई स्कूल मुक्केबाजी चैंपियन और 1958 क्राउन कॉलोनी चा चा चैंपियन (या दूसरा स्थान) के खिताब के साथ, ताकि वे अपनी शिक्षा आगे बढा सकें.सैन फ्रांसिस्को में कई महीनों तक रहने के बाद हाई स्कूल की शिक्षा जारी रखने और रूबी चाऊ के लिए उसके लिव-इन बैरे के तौर पर काम करने के लिए वे उसी वर्ष (1959) शरद ऋतु में सिएटल चले गए। रूबी के पति उसके पिता के सहकर्मी और दोस्त थे। उनके बड़े भाई पीटर (李忠琛) मिनेसोटा के कॉलेज जाने से पहले कुछ दिन सिएटल में ठहरने के लिए ब्रूस ली के पास आ गए। दिसंबर 1960 में ली ने अपनी हाई स्कूल की शिक्षा पूरी की और एडीसन तकनीकी स्कूल से (अब सिएटल केन्द्रीय सामुदायिक कॉलेज, कैपिटल हिल, सिएटल पर स्थित) अपना डिप्लोमा प्राप्त किया। इसके बाद उन्होंने 1916 में यूनिवर्सिटी ऑफ़ वॉशिंगटन में दाखिला लिया जहां उनका मुख्य विषय नाट्य था (UW के पूर्व छात्र संघ की जानकारी के अनुसार, ना कि दर्शन, जैसा कि खुद ब्रूस ली और कई लोगों द्वारा दावा किया गया) और संभावित रूप से दर्शन, मनोविज्ञान और विभिन्न अन्य विषयों में भी उन्होंने पढ़ाई की. वॉशिंगटन विश्वविद्यालय में वे अपनी भावी पत्नी लिंडा एमरी से मिले, जिससे उन्होंने अगस्त 1964 में शादी की.\n\nब्रूस ली ने अपनी विश्वविद्यालय की शिक्षा (3 वर्ष और कभी स्नातक उपाधि प्राप्त नहीं की) 1964 के वसंत में छोड़ दी और जेम्स यिम्म ली (严镜海, ब्रूस ली से कोई संबंध नहीं और उसका चीनी उपनाम वास्तव में \"यिम\" था, यह जेम्स के पिता द्वारा पहली बार US प्रवास के दौरान आप्रवास अधिकारियों द्वारा की गई एक विशिष्ट भूल थी) के साथ रहने ओकलैंड चला गया। ब्रूस ली से बीस साल बड़े और खाड़ी क्षेत्र में एक ख्यातिलब्ध चीनी मार्शल कलाकार, जेम्स ली ने ब्रूस ली के साथ मिल कर ओकलैंड में दूसरा जुन फैन मार्शल आर्ट स्टूडियो खोला (पहला सिएटल में). अमेरिकी मार्शल कला जगत के बादशाह और (लांग बीच) अंतर्राष्ट्रीय कराटे चैंपियनशिप के आयोजक एड पार्कर से ब्रूस ली को मिलवाने के लिए भी जेम्स ली ही जिम्मेदार थे, जहां बाद में ब्रूस ली को हॉलीवुड द्वारा \"खोजा\" गया।\n\nलिंडा से ब्रूस ली को दो बच्चे हुए, ब्रैनडन ली (1965-1993) और शैनन ली (1969-). ब्रैनडन, जो अपने पिता की तरह ही एक अभिनेता बने, 1993 में \"द क्रो\" के फिल्मांकन के दौरान एक दुर्घटना में मारे गए। शैनन ली भी एक अभिनेत्री बनी और 1990 के दशक के मध्य कुछ कम बजट की फिल्मों में अभिनय किया, लेकिन उसके बाद से उन्होंने अभिनय छोड़ दिया.\n\nब्रूस ली का केनटोनी में दिया गया नाम था \"ली जुन फैन\" (振藩; मंदारिन पिन्यिन: Zhènfán). जन्म के समय, अंग्रेजी नाम \"ब्रूस\" अस्पताल में उपस्थित चिकित्सक, डॉ॰ मैरी ग्लोवर द्वारा दिए जाने का अनुमान है (या कुछ ने कहा कि वह नर्सों में से एक थी).हालांकि श्रीमती ली ने शुरू में बच्चे के लिए एक अंग्रेजी नाम की योजना नहीं बनाई थी, इसे उन्होंने उपयुक्त माना और डॉ॰ ग्लोवर के संयोजन से सहमत हुई. हालांकि जब तक उन्होंने 10 या 12 साल की उम्र में ला सल्ले कॉलेज (एक हांगकांग हाई स्कूल) के प्राथमिक विभाग में दाखिला नहीं ले लिया, उनका अमेरिकी नाम उनके परिवार के अंदर कभी इस्तेमाल नहीं हुआ, और बाद में एक अन्य उच्च विद्यालय में (सेंट फ्रांसिस ज़ेवियर कॉलेज, कोलून में), जहां ली अंतर-स्कूली मुक्केबाजी टीम का प्रतिनिधित्व करने के लिए आते थे।\n\nब्रूस ली के तीन अन्य चीनी नाम भी थे: \"ली युआन-ज़िन\" [李源鑫; मंदारिन पिन्यिन: Lǐ yuán-xīn, एक परिवार/कुल नाम के रूप में (族名)], ली यूएन काम [李元鉴; मंदारिन पिन्यिन: Lǐ yuán-jiàn, ला सल्ले कॉलेज में पढ़ाई के दौरान एक विद्यार्थी के रूप में नाम (学名) और बेशक उनका चीनी मंच नाम 李小龙 [केनटोनी पेंग्यम: Ley Siu² Long (या ली सिउ लूंग); मंदारिन पिन्यिन: Lǐ Xiǎolóng]. जुन फैन नाम चीनी में मूल रूप से 震藩 रूप में लिखा जाता है, यद्यपि यह जुन उनके दादा के नाम के हिस्से 李震彪 के समरूप है, जो चीनी परंपरा में पाबंदी के समान माना जाता था। इसलिए, ब्रूस ली का नाम बदल कर 震 कर दिया गया, जिसका 振 के साथ समरूप उच्चारण और वस्तुतः समान अर्थ था। यह भी ध्यान रखने की बात है कि ब्रूस ली को एक स्त्री उपनाम \"साई फुंग\" दिया गया (細鳳, शाब्दिक अर्थ \"छोटा फीनिक्स\"), जो एक चीनी परंपरा को ध्यान में रख कर, पारंपरिक रूप से बच्चे को बुरी आत्माओं से छिपाने के लिए उनके संपूर्ण प्रारंभिक बाल्यकाल में प्रयुक्त हुआ। लिंडा ली की किताबों में, उन्होंने बार-बार यह उद्धृत किया है कि जुन फैन का अर्थ है \"फिर वापस लौटना\" (वापस US में), लेकिन जुन (振) का वास्तविक अर्थ है \"जान डालना\" या \"आघात देना\" और फैन (藩) सैन फ्रांसिस्को नगर के लिए जाना-माना चीनी संक्षिप्त रूप है।三藩市).\n\nब्रूस ली के मंच नाम 李小龙 पहली बार युआन बू य़ुन (袁步云) द्वारा सुझाए गए थे, जब ली ने 1950 की केनटोनी फिल्म 细路祥 में शीर्षक भूमिका निभाई (\"बालक च्युंग\"). तब तक ली, हांगकांग में दो फ़ीचर फिल्मों को अपने नाम करने के साथ-साथ पहले से ही एक 4 वर्ष के अनुभवी बाल कलाकार बन गए थे [1940 में US में बनी केनटोनी फिल्म \"गोल्डन गेट गर्ल\" (金门女) में उन्हें एक बिना श्रेय के नन्हे शिशु के रूप में इस्तेमाल किया गया था]. U.S में 1959 में उनकी वापसी से पहले, ब्रुस ली का संपूर्ण किशोरवय (उम्र 10 से 18) औसतन दो फ़िल्में प्रति वर्ष के हिसाब से ठोस 18 वर्ष का सम्मानजनक बाल कलाकार का कैरियर था, जिसके दौरान उन्होंने कुछ बेहतरीन केनटोनी अभिनेता और अभिनेत्रियों के साथ अभिनय किया और कुछ फिल्मों में केन्द्रीय भूमिका निभाई. \nयुआन लोकप्रिय हास्य खंड \"किड च्युंग\" के निर्माता थे, जिस पर फिल्म आधारित थी और इस फिल्म के जिस पात्र के बेटे की भूमिका उन्होंने निभाई थी वह वास्तविक जीवन में ब्रूस ली के पिता ली होई चुएन थे।\n\nऐसा लगता है कि यह नाम \"\"ली लिटिल ड्रैगन\" \" उनके बचपन के नाम \"\"स्मॉल ड्रैगन\" \" पर आधारित था, जैसा कि चीनी परंपरा में ड्रैगन और फीनिक्स क्रमशः नर और मादा लिंग का प्रतिनिधित्व करने के लिए जोड़े में आते हैं। ज्यादा संभावित विश्लेषण यह है कि उन्हें \"\"लिटिल ड्रैगन\" \" कहा जाने लगा क्योंकि, चीनी राशिचक्र के अनुसार उनका जन्म ड्रैगन के वर्ष में हुआ था। उनकी पत्नी लिंडा सहित कई लोगों ने \"ड्रैगन\" सम्बन्ध को थोड़ा-उत्साहपूर्वक बढ़ाते हुए यह कहा कि ली का जन्म \"ड्रैगन के घंटे\" के दौरान हुआ था (6–8 AM, जैसा कि लिंडा और कई अन्य की पुस्तकों में दावा किया गया है) \nहालांकि, पशु राशि-चक्र सामान्य रूप से दिन के घंटे पर लागू नहीं होता है, पर जब यह होता है, तो 6 से 8 AM वास्तव में \"खरगोश के घंटे\" (5-7 बजे) और \"ड्रैगन के घंटे\" (7 -9 AM) के बीच चलता है। इसके अलावा, लिटिल ड्रैगन नाम उनके पैदा होने के काफ़ी समय बाद आया (10 वर्ष).\n\nली के पिता होई-चुएन एक प्रसिद्ध केनटोनी ओपेरा स्टार थे। इस प्रकार अपने पिता के माध्यम से ब्रूस बहुत ही कम उम्र में फ़िल्मों में क्रियाशील हो गए और एक बच्चे के रूप में कई छोटी श्वेत-और-श्याम फिल्मों में काम किया। ली की पहली भूमिका एक बच्चे के रूप में थी, जो मंच पर लाया जाता है। १८ वर्ष के होने तक वे बीस फ़िल्मों में काम कर चुके थे।\n\nसंयुक्त राज्य अमेरिका में 1959-1964 के दौरान, मार्शल आर्ट को आगे बढ़ाने के पक्ष में ली ने फ़िल्म कैरियर का विचार त्याग दिया। विलियम डोज़ीअर ने ली को ऑडिशन के लिए बुलाया, जहां ली ने अपनी बिजली-सी तेज चाल से निर्माताओं को इतना प्रभावित कर दिया कि उन्हें टीवी श्रृंखला \"द ग्रीन हॉर्नेट\" में वान विलियम्स के साथ काटो की भूमिका प्राप्त हुई। यह शो १९६६ से ६७ तक सिर्फ एक सीज़न चला। ली ने \"बैटमैन\" की तीन विदेशी कड़ियों में भी काटो की भूमिका निभाई। इसके बाद वे \"आयरनसाईड\" (1967) \"हियर कम्स द ब्राईड\" (1969) सहित कई टेलीविजन श्रृंखलाओं में अतिथि भूमिका में दिखे।\n\n१९६९ में अपनी पहली अमेरिकी फिल्म \"मॉर्लो\" में ली ने एक छोटी उपस्थिति दर्ज की, जिसमें उन्होंने एक नौकर की भूमिका अदा की जिसे निजी जासूस फिलिप मॉर्लो(जेम्स गार्नर द्वारा अभिनीत) को उसके दफ्तर को अपने उछलते पाद प्रहार और चमकते मुष्टि प्रहार से तोड़ कर उसे भयभीत करने के लिए भाड़े पर भेजा जाता है और उस प्रक्रिया में अनजाने ही वे मॉर्लो पर प्रहार करने के प्रयास में एक ऊंची बिल्डिंग से कूद जाते हैं। 1971 में, ली टीवी श्रृंखला \"लॉन्गस्ट्रीट\" की चार कड़ियों में शीर्षक पात्र माइक लॉन्गस्ट्रीट (जेम्स फ्रांसिसकस द्वारा अभिनीत) के मार्शल आर्ट प्रशिक्षक के रूप में दिखाई दिए.\n\nब्रूस ली द्वारा और ब्रूस की मृत्यु के बाद लिंडा ली कैडवेल द्वारा दिए गए बयान के अनुसार, 1971 में ब्रूस ने अपनी खुद की एक टेलीविजन श्रृंखला की विक्रय वार्ता की थी, जिसका प्रायोगिक शीर्षक \"द वॉरिअर\" था, जिसकी पुष्टि Warner Bros. द्वारा भी की गई। कैडवेल के मुताबिक, हालांकि, ली की अवधारणा को परिमार्जित कर उसे \"कुंग फू\" का नाम दिया गया, लेकिन Warner Bros. ने ली को कोई श्रेय नहीं दिया. इसके बजाय वाइल्ड वेस्ट में शाओलिन भिक्षु की भूमिका, स्टूडियो की इस आशंका की वजह से कि एक चीनी प्रमुख अभिनेता को जनता स्वीकार नहीं करेगी, गैर मार्शल कलाकार डेविड करैडिन को दी गई।\"कुंग फू\" शो से संबंधित किताबें और वृत्तचित्र, कैडवेल के कथन का खंडन करती है। इन सूत्रों के अनुसार, यह कार्यक्रम दो लेखक और निर्माता, एड स्पीलमन और हावर्ड फ्रीडलेंडर, द्वारा बनाया गया था और जिस कारण से ली को यह भूमिका नहीं दी गई थी वह आंशिक रूप से उनकी जातीयता की वजह से, मगर ज्यादातर उनके मोटे उच्चारण के कारण थी।\n\n9 दिसम्बर 1971 में द पियरे बर्टन शो के एक टेलीविजन साक्षात्कार में ब्रूस ली ने स्वयं एक अमेरिकी टीवी सीरीज के लिए वार्नर ब्रदर्स और पैरामाउंट दोनों की इच्छा का हवाला दिया.पियरे बर्टन की इस टिप्पणी के बाद कि, \"आपको राष्ट्र में एक टी.वी.श्रृंखला \"द वॉरिअर\" पाने का काफी अच्छा मौका है, इसमें, आप कहां क्या उपयोग करेंगे, एक वेस्टर्न सेटिंग में मार्शल आर्ट्स?\" ली जवाब देते हैं,\"वह मूल विचार था... वे दोनों (वार्नर और पैरामाउंट), मैं सोचता हूं, वे मुझे आधुनिक रूप में रखना चाहते है और वे सोचते हैं कि \"वेस्टर्न\" प्रकार की चीज़ बाहर हो चुकी है। जबकि मैं वेस्टर्न करना चाहता हूं, क्योंकि, आप देखिये, वेस्टर्न काल को छोड़ कर भला आप और कैसे सारी मुक्केबाजी और पाद प्रहार और हिंसा को जायज़ ठहरा सकते हैं?\"आगे साक्षात्कार में बर्टन, ली से पूछते हैं \"आप एक चीनी हीरो के रूप में अमेरिकी श्रृंखला में जिन समस्याओं का सामना करते हैं। क्या इस उद्योग में लोग आए और कहे कि 'ठीक है, हम नहीं जानते कि एक गैर-अमेरिकी को दर्शक किस प्रकार ग्रहण करेंगे\"?. ली ने जवाब दिया \"वैसे, इस तरह के सवाल उठाए गए हैं, वास्तव में, इसकी चर्चा की जा रही है। यही कारण है कि \"द वॉरिअर\" शायद शुरू ना हो.\" ली आगे जोड़ते हैं, \"वे सोचते हैं कि व्यापार की दृष्टि से यह एक जोखिम है। मैं उन्हें दोष नहीं देता. यदि यह स्थिति उलट जाती है और एक अमेरिकी सितारे को हांगकांग आना हो और मैं पैसे लगाने वाला आदमी रहूं तो मेरे अपने सरोकार रहेंगे कि स्वीकृति होगी या नहीं.\"\n\nUS में अपनी सहायक भूमिकाओं से नाखुश, ली हांगकांग लौट गए। इस बात से अनजान कि \"द ग्रीन होर्नेट\" हांगकांग में सफल हो रही है और अनाधिकारिक तौर पर उसे \"द काटो शो\" संबोधित किया जा रहा था, बाज़ार में शो के \"सितारे\" के रूप में पहचाने जाने से वे आश्चर्यचकित थे। इसके बाद ली को महान निर्देशक रेमंड चाउ ने अपनी निर्माण कंपनी गोल्डन हार्वेस्ट द्वारा निर्मित दो फिल्मों में अभिनय का एक फिल्म अनुबंध पेश किया। ली ने अपनी पहली अग्रणी भूमिका \"\"द बिग बॉस\" \" (1971) में निभाई, जो एशिया भर में बॉक्स ऑफिस पर अत्यंत सफल साबित हुई और उन्हें एक सितारे के रूप में परिवर्तित कर दिया.इसके बाद \"फिस्ट ऑफ़ फ्यूरी\" (1972) आई, जिसने \"द बिग बॉस\" द्वारा पूर्व स्थापित सारे बॉक्स ऑफिस रिकॉर्ड तोड़ दिये.अपने शुरुआती दो साल के अनुबंध के ख़त्म होने पर, ली ने गोल्डन हार्वेस्ट के साथ एक नए समझौते का सौदा किया। अपनी तीसरी फिल्म, \"वे ऑफ़ द ड्रैगन\" (1972) के लिए उन्हें बतौर लेखक, निर्देशक, अभिनेता और लड़ाई के दृश्यों के कोरियोग्राफर के रूप में फिल्म-निर्माण पर पूर्ण नियंत्रण दिया गया। 1964 में, लॉन्ग बीच, कैलिफोर्निया में एक प्रदर्शन के दौरान ली कराटे चैंपियन चक नॉरिस से मिले थे। \"वे ऑफ़ द ड्रैगन\" में ली ने फ़िल्मी दर्शकों को रोम के कलोज़ीयम पर अंतिम मृत्यु युद्ध के दृश्य में नॉरिस को अपने प्रतिद्वंद्वी के रूप में पेश किया, आज इसे ली की सबसे अद्भुत लड़ाई और मार्शल आर्ट फिल्मों के इतिहास में सबसे यादगार लड़ाई के दृश्य के तौर पर देखा जाता है।\n\n1972 के अंत में, ली ने अपनी चौथी गोल्डन हार्वेस्ट फिल्म, \"गेम ऑफ़ डेथ\" पर काम शुरू किया। उन्होंने एक पूर्व छात्र, 7'2\" अमेरिकी बास्केटबॉल सितारे करीम अब्दुल-जब्बार के साथ अपने लड़ाई वाले दृश्यों सहित, कुछ अन्य दृश्यों का फिल्मांकन शुरू किया। निर्माण रोक दिया गया जब वार्नर ब्रदर्स ने ली को, गोल्डन हार्वेस्ट और वार्नर ब्रदर्स द्वारा सह निर्मित पहली फ़िल्म, \"एंटर द ड्रैगन\" में अभिनय का मौका दिया. इस फ़िल्म ने अमेरिका और यूरोप में ली को लोकप्रियता की बुलंदियों पर पहुंचा दिया.हालांकि, फिल्म के पूरे होने के कुछ ही महीनों बाद और 26 जुलाई 1973 को फिल्म के प्रदर्शन के 6 दिन पहले, अत्यंत स्वस्थ ली की संदेहास्पद मृत्यु हो गई।\"एंटर द ड्रैगन\" साल की सबसे ज्यादा लाभ अर्जित करने वाली फिल्मों में एक बन गई और ली को मार्शल आर्ट के लेजेंड के रूप में स्थापित किया। 1973 में इसे US$850,000 में निर्मित किया गया था (यथा 2007 $4 मीलियन के समकक्ष मुद्रास्फीति के लिए समायोजित). आज की तारीख़ तक \"एंटर द ड्रैगन\" ने विश्व भर में $200 मीलियन से अधिक पैसे कमाए हैं। इस फ़िल्म ने मार्शल-कला में एक संक्षिप्त रुझान को जगाया, जो \"कुंग फ़ू फ़ाइटिंग\" जैसे गानों और \"कुंग फ़ू\" जैसे टी.वी. कार्यक्रम से परिलक्षित होता है।\n\n\"एंटर द ड्रैगन\" के निर्देशक रॉबर्ट क्लाउस और रेमंड चाउ ने, ली की अधूरी फिल्म \"गेम ऑफ़ डेथ\" को पूरा करने का प्रयास किया, जिसे ली लिखने और निर्देशित करने वाले थे।\"एंटर द ड्रैगन\" पर काम करने के लिए फ़िल्मांकन रोकने से पहले ली ने आउट टेक सहित क़रीब 100 मिनट के फ़ुटेज का फिल्मांकन \"गेम ऑफ़ डेथ\" के लिए किया था। अब्दुल-जब्बार के अलावा जॉर्ज लेज़ेनबाई, हपकिडो मास्टर जी हान जे और ली के दूसरे छात्र डान इनोसान्टो भी फिल्म में अभिनय करने वाले थे, जो ली के चरित्र, हाय टीएन (जो अब मशहूर पीला ट्रैक सूट पहने हुए) को उभारने वाली थी, जो एक पांच स्तरीय पगोडा की प्रत्येक मंजिल पर अपना रास्ता तय करते हुए, सिलसिलेवार विभिन्न चुनौतियों का सामना करता है। एक विवादास्पद क़दम में, रॉबर्ट क्लाउस एक हमशक्ल और उनकी अन्य फ़िल्मों के संग्रहित दृश्यों का प्रयोग कर एक नई कहानी और कलाकारों के साथ फ़िल्म को पूरा करते हैं, जो 1979 में प्रर्दशित हुई.हालांकि, जोड़-तोड़ कर बनी इस फ़िल्म में ली के केवल पंद्रह मिनट के वास्तविक दृश्य थे, (उन्होंने कई असफल टेक को छापा था) जबकि शेष में ली का हमशक्ल, ताई चुंग किम था और यूएन बियाओ स्टंट डबल के रूप में था। ली द्वारा फ़िल्माए अप्रयुक्त दृश्य, 22 साल बाद बरामद किए गए और वृत्तचित्र \"\" में शामिल किया गया।\n\nली के इर्द-गिर्द कई कहानियां (शायद अप्रमाणित) मौजूद हैं, जो हांगकांग संस्कृति में आज भी दोहराई जाती हैं। एक यह है कि 70 के दशक की शुरूआत में TVB शो एन्जॉय योरसेल्फ़ टुनाईट ने हांगकांग की व्यस्त सड़कों को ख़ाली कर दिया, क्योंकि हर कोई साक्षात्कार देख रहा था।\n\n6 जनवरी 2009 को यह घोषणा की गई कि ब्रूस का हांगकांग स्थित घर, संरक्षित किया जाएगा और परोपकारी यू पेंग-लिन द्वारा एक पर्यटक स्थल में परिवर्तित किया जाएगा.\n\nमार्शल आर्ट से ली का पहला परिचय अपने पिता, ली होई च्युन के माध्यम से हुआ था। उन्होंने वू शैली के ताई ची चुआन की बुनियादी बातें अपने पिता से सीखीं. ली के शिक्षक, विंग चुन मास्टर यिप मैन, हांगकांग के वू शैली के ताई ची चुआन के शिक्षक वू ता-ची के एक सहयोगी और मित्र भी थे।\n\nब्रूस ली के मार्शल विकास पर सबसे बड़ा प्रभाव उनके चीनी मार्शल आर्ट विंग चुन के अध्ययन से पड़ा.ब्रूस ली ने विंग चुन में प्रशिक्षण 13 वर्ष की उम्र में 1954 की गर्मियों के दौरान प्रसिद्ध विंग चुन ग्रैंडमास्टर यिप मान के अधीन शुरू किया। विंग चुन प्रशिक्षण के एक वर्ष बाद, यिप मान के कुछ अन्य छात्रों ने ली के साथ, उनके वंश के कारण (उनकी मां चतुर्थांश जर्मन वंश की थीं) प्रशिक्षण लेने से मना कर दिया, चूंकि चीनी, मार्शल आर्ट तकनीकों के शिक्षण के संबंध में गोपनीयता रखते थे, ख़ास कर विदेशियों से. इसके बाद वे सिर्फ यिप मान के साथ निजी तौर पर स्कूल के बाहर अपने विंग चुन मित्रों विलियम च्युंग और वोंग शुन ल्युंग के साथ प्रशिक्षण लेने लगे.\n\n1959 में संयुक्त राज्य अमेरिका में अपने आगमन के बाद ली ने मार्शल कला का अध्यापन शुरू किया। जो वह सिखाते थे, उसे जुन फैन गुंग फू नाम दिया. \"जुन फैन गुंग फू\" (वस्तुतः ब्रूस ली का कुंग फू). विंग चुन के प्रति यह मूलतः उनका अपना दृष्टिकोण था। ली ने अपने मित्रों को प्रशिक्षण दिया जिनसे वे सिएटल में मिले थे, अपने पहले छात्र जूडो प्रशिक्षु जेस ग्लोवर से शुरुआत कर, जो बाद में उनका पहला सहायक शिक्षक बना.कैलिफोर्निया जाने से पहले ली ने अपना पहला मार्शल आर्ट स्कूल ली जुन फैन गुंग फू इंस्टीट्यूट के नाम से सिएटल में खोला.\n\nविंग चुन की स्पष्टता और उत्तरी शाओलिन कुंग फू की शक्ति को शामिल कर, ली ने किक मारने का अपना तरीक़ा विकसित किया। पांव को बिना पूरा मोड़े, ली के किक् लक्ष्य पर बड़ी तेज़ी से पड़ते थे।\n\nजीत कुन डो 1965 में प्रारंभ हुआ।वोंग जैक मैन के साथ एक मैच ने ली के लड़ाई के दर्शन को प्रभावित किया। ली का मानना था कि लड़ाई बहुत लंबी चली और वे विंग चुन तकनीकों का प्रयोग कर अपनी क्षमता पर खरे उतरने में विफल रहे.उन्होंने यह माना कि पारंपरिक मार्शल आर्ट तकनीक कुछ ज्यादा कठोर और औपचारिक थी और अराजक बाज़ारू लड़ाई के परिदृश्यों में व्यावहारिक नहीं थी।\"\"व्यावहारिकता\", \"लचीलापन\", \"गति\" और \"कार्यकुशलता\" \" पर ज़ोर देते हुए ली ने एक प्रणाली विकसित करने का निर्णय लिया। उन्होंने प्रशिक्षण के विभिन्न तरीक़ों का उपयोग शुरू कर दिया, जैसे शक्ति के लिए भार प्रशिक्षण, सहनशीलता के लिए दौड़, लचीलेपन के लिए खींच और कई अन्य जिसे उन्होंने लगातार अनुकूलित किया।\n\nली ने उस पर बल दिया जिसे वे \"\"बिना शैली की शैली\" \" कहते थे। इसमें औपचारिक दृष्टिकोण से छुटकारा पाना शामिल था, जो ली के दावे के अनुसार परंपरागत शैली का द्योतक था। चूंकि ली ने अनुभव किया कि प्रणाली, जिसे वे अब जुन फैन गुंग फू कहते हैं, वह बहुत प्रतिबंधात्मक थी, इसे एक दर्शन के रूप में विकसित किया और मार्शल आर्ट को उन्होंने (डैन इनोसान्टो द्वारा नाम सुझाए जाने के बाद) \"जीत कुन डो\" या \"वे ऑफ़ द इंटरसेप्टिंग फिस्ट\" कहा.यह ऐसा पद था जिस पर उन्हें बाद में अफ़सोस हुआ, क्योंकि जीत कुन डो कुछ विशिष्ट मानदंडों को ध्वनित करता है जिसका संकेत शैलियां देती हैं, जबकि उनके मार्शल आर्ट का विचार मापदंडों और सीमाओं के बाहर रहने से था।\n\nली ने सीधे केवल 4 प्रशिक्षकों को प्रमाणित किया। टाकी किमुरा, जेम्स यिम ली (ब्रूस ली से कोई रिश्ता नहीं), टेड वोंग और डैन इनोसान्टो ही व्यक्तिगत रूप से ली द्वारा प्रमाणित प्रशिक्षक हैं। इनोसान्टो को जीत कुन डो, जुन फैन गुंग फू और ब्रूस ली के चीनी गुंग फू के ताओ में सीधे ली से तीसरा स्थान (प्रशिक्षक) मिला.टाकी किमुरा को जुन फैन गुंग फू में पांचवां स्थान प्राप्त हुआ। जेम्स यिम ली (अब मृतक) को जुन फैन गुंग फू में तीसरा स्थान मिला.टेड वोंग को दूसरे स्थान के लिए सीधे ब्रूस ली द्वारा प्रमाणित किया गया। जेम्स यिम ली और टाकी किमुरा को जुन फैन गुंग फू में स्थान प्राप्त है ना कि जीत कुन डो में; टाकी को जीत कुन डो पद के मौजूद रहते जुन फैन गुंग फू में पांचवां स्थान प्राप्त हुआ। इसके अलावा, ब्रुस ली ने डैन इनोसान्टो को एक ही दिन में सभी तीन डिप्लोमा दे दिए.ज्यादातर अन्य जीत कुन डो प्रशिक्षक, ली की मौत के बाद से सीधे डैन इनोसानटो द्वारा प्रमाणित होते रहे हैं, कुछ ब्रूस ली द्वारा हस्ताक्षरित शेष प्रमाण पत्रों द्वारा.\n\nजेम्स यिम ली, ली के एक क़रीबी दोस्त, अतिरिक्त छात्रों को प्रमाणित किये बिना मर गए। इसके एकमात्र अपवाद रहे गैरी डिल जिन्होंने जीत कुन डो का अध्ययन जेम्स के अधीन किया और JKD की शिक्षाएं दूसरों को प्रदान करने के लिए 1972 में उनसे एक व्यक्तिगत पत्र के माध्यम से अनुमति प्राप्त की. टाकी किमुरा ने, आज की तारीख तक, जुन फैन गुंग फू में केवल एक ही व्यक्ति को प्रमाणित किया है: अपने बेटे और वारिस एंडी किमुरा को. मार्शल आर्ट के हजारों अभ्यासकर्ताओं के लिए अपने प्रशिक्षण वंश का सम्बन्ध ब्रूस ली से संभव बनाते हुए, डैन इनोसांटो ने करीब 30 वर्ष तक जीत कुन डो में छात्रों को प्रशिक्षण देना और प्रमाणित करना जारी रखा. अपनी मौत से पहले ली ने उस वक़्त जीवित अपने दो प्रशिक्षकों इनोसान्टो और किमुरा (जेम्स यिम ली की मौत 1972 में हो चुकी थी) से अपने स्कूलों को गिराने के लिए कहा.दोनों, टाकी किमुरा और डैन इनोसान्टो को इस दिशानिर्देश के अधीन कि \"संख्या को कम रखें मगर गुणवत्ता उच्च\" छोटी कक्षाएं अध्यापन की अनुमति दी गई। ब्रूस ने चक नोरिस, जो लेविस और माइक स्टोन सहित कई विश्व कराटे चैंपियंस को प्रशिक्षण दिया. सभी तीनों ने, ब्रूस के साथ अपने प्रशिक्षण के दौरान संयुक्त राज्य अमेरिका में हर कराटे चैम्पियनशिप जीता.\n\n\"\"जुन फन\" जीत कुन दो\" नाम कानूनी रूप से पंजीकृत करा लिया गया और ब्रूस ली का नाम, समानता, जीत कुन डो लोगो और व्यक्तिगत मार्शल आर्ट सम्बन्धी विरासत (व्यक्तिगत फोटो और अनगिनत व्यक्तिगत प्रभाव और स्मृतियों सहित) को सिर्फ ली एस्टेट को अधिकृत व्यापारिक कार्यों के लिए दिया गया। यह नाम दो शब्दों के योग से बना है 'जुन फन'(ली को चीनीयों द्वारा दिया गया नाम) और 'जीत कुन डो' (मुक्के को रोकने का तरीका).\n\nएड पार्कर के निमंत्रण पर, ली 1964 लॉन्ग बीच इंटरनेशनल कराटे चैंपियनशिप में प्रस्तुत हुए और लगभग कंधे की चौड़ाई में पांव दूर रख कर दो अंगुली के दंड की पुनरावृत्तियों का प्रदर्शन किया (अंगूठे और तर्जनी का उपयोग करते हुए). उसी लॉन्ग बीच घटना में उन्होंने \"\"एक इंच घूंसा\" \" का प्रदर्शन किया जिसका वर्णन निम्न प्रकार है: एक खड़े, स्थिर साथी के सामने ली सीधे खड़े हुए, घुटनों के झुकाव के साथ उनका दायां पांव आगे था। ली का दांया हाथ आंशिक रूप से आगे था और उनकी दांयी मुट्ठी साथी के सीने से लगभग एक इंच दूर थी। अपने दांये हाथ को बिना पीछे किये, अपनी मुद्रा बनाए रखते हुए ली ने तब ज़ोर से मुक्का साथी को मारा जिससे साथी किसी चोट को रोकने के लिए पीछे रखी कुर्सी पर जा गिरा, हालांकि उनके साथी के जड़त्व ने जल्दी ही उसे ज़मीन पर गिरा दिया.\n\nउनका स्वयंसेवक, कैलिफोर्निया के स्टॉकटन का बॉब बेकर था। \"मैंने ब्रूस को इस प्रकार का प्रदर्शन दुबारा ना करने के लिए कहा\", वह याद करते हुए कहते हैं। \"जब उन्होंने पिछली बार मुझे मुक्का मारा था, मेरी छाती में दर्द इतना असहनीय था कि मुझे काम छोड़कर घर पर रहना पड़ा.\"\n\nली 1967 लॉन्ग बीच इंटरनेशनल कराटे चैंपियनशिप में भी प्रस्तुत हुए और USKA विश्व कराटे चैंपियन विक मूर के खिलाफ प्रसिद्ध \"ना रोके जाने वाले\" मुक्के सहित विभिन्न प्रदर्शनों का प्रदर्शन किया। ली ने मूर से कहा कि वह एक सीधा पंच उसके चेहरे पर मारेंगे और उसे बस उस मुक्के को रोकने का प्रयास करना है। ली कई कदम पीछे गए और मूर से पूछा क्या वह तैयार है, जब मूर ने समर्थन में सिर हिलाया तो ली उसकी तरफ तेजी से सरके, जब तक वह प्रहार की सीमा में नहीं आ गया। इसके बाद उन्होंने मूर के चेहरे पर एक सीधा मुक्का तत्क्षण मारा और प्रभाव से पहले बंद कर दिया. आठ प्रयास में, मूर किसी भी मुक्के को रोकने में विफल रहे.\n\n1959 में ली ने बारह हांगकांग स्कूलों के बीच, कार से पहुंच कर, हांगकांग अंतर स्कूल मुक्केबाजी चैंपियनशिप में बॉक्सिंग किया, ऐसा टूर्नामेंट जिसमें उन्होंने तीन 1 मिनट के चरण की अवधि में गैरी एल्म्स को हराया.\n\nफलस्वरूप ली की लोकप्रियता और मार्शल आर्ट कौशल, अक्सर उन्हें कई बाज़ारू ठगों, स्टंट पुरुषों और मार्शल आर्ट के एक्सट्रा लोगों से, जो खुद के लिए नाम कमाना चाहते थे, टकराव की स्थिति में डाल देते थे। बॉब वॉल, USPK कराटे चैंपियन और \"एंटर द ड्रैगन\" में एक सह-कलाकार, एक मुठभेड़ को याद करते हैं जो एक फिल्म एक्सट्रा के ली को लगातार ताना मारने से भड़क उठी थी। वह एक्सट्रा चिल्लाया कि ली \"एक फ़िल्म सितारा है, एक मार्शल कलाकार नहीं,\" कि वह \"उतना लड़ाकू नहीं था। \" ली ने उसके तानों का जवाब देते हुए उसे जिस दीवार पर वह बैठा था, उससे नीचे कूद जाने के लिए कहा.वॉल ने ली के विरोधी को \"हांगकांग के एक गिरोहबाज़ आदमी की तरह,\" एक \"अत्यंत अच्छे मार्शल कलाकार,\" के रूप में परिभाषित किया और कहा कि वह तेज़, मजबूत और ब्रूस से बड़ा था।\n\nडैन इनोसांटो ने कहा, \"मेरे मन में कोई संदेह नहीं है कि अगर ब्रूस ली प्रो मुक्केबाजी में गए होते तो वह आसानी से कम भार वाली श्रेणी या कनिष्ठ-वेल्टर भार वाली श्रेणी में शीर्ष तीन में अपना स्थान बना सकते थे।\n\nली को लगता था कि उनके समय के कई मार्शल कलाकार शारीरिक अनुकूलता पर पर्याप्त समय खर्च नहीं करते हैं। ब्रूस ने संपूर्ण फ़िटनेस के लिए सारे तत्व शामिल किए - पेशीय शक्ति, पेशीय सहनशीलता, हृदयवाहिनी सहनशीलता और लचीलापन.उन्होंने भारी मांसपेशियों या राशि बनाने के लिए पारंपरिक शरीर सौष्ठव तकनीकों को आज़माया.हालांकि, ली यह समझाने में सावधान थे कि मानसिक और आध्यात्मिक तैयारी मार्शल कला-कौशल में शारीरिक प्रशिक्षण की सफलता के लिए मौलिक थी। अपनी पुस्तक, \"द ताओ ऑफ़ जीत कुन डो\" में उन्होंने लिखा.\n\nकेवल 24 वर्ष की उम्र में 1965 में हांगकांग में ठहरने के दौरान ली ने जिस भार प्रशिक्षण कार्यक्रम का प्रयोग किया, उसने उनकी बाहों पर भारी जोर दिया.व्यायाम के अन्य रूपों जैसे - स्क्वाट, पुश अप, रिवर्स कर्ल, काँसंट्रेशन कर्ल, फ्रेंच प्रेस और दोनों, रिस्ट कर्ल और रिवर्स रिस्ट कर्ल के साथ उस समय वह 70 से 80 lbs (लगभग 32 से 36 कि.ग्रा.) के वज़न पर आठ पुनरावृत्तियों के तीन सेट बाईसेप कर्ल कर सकते थे। जो पुनरावृत्तियां वे करते थे वह 6 से 12 होती थी (उस वक़्त). यद्यपि प्रशिक्षण की यह पद्धति उनके तेज और धीमी झटकने वाली मांसपेशियों पर लक्षित थी, ब्रूस को 160 lbs (लगभग 72 किलोग्राम) से थोड़ा ऊपर रखते हुए यह बाद में वजन लाभ या मांसपेशी राशि में फलित हुई. ली ने अपने निजी पुस्तकालय में क़रीब 2500 से अधिक किताबें होने के बारे में प्रलेखित किया है और फलतः समापन करते हैं कि \"एक मजबूत पेशी, एक बड़ी पेशी है\", एक निष्कर्ष जिसका वे बाद में खंडन करते हैं। ब्रूस ने अपनी शारीरिक क्षमता को अधिकतम करने और मानव शरीर को इसकी सीमाओं तक पहुंचाने के लिए सदा अपने प्रशिक्षण नित्यकर्म के साथ प्रयोग किया। रस्सी कूदने सहित, जो प्रभावी रूप से उनके प्रशिक्षण और शरीर सौष्ठव उद्देश्यों को पूरा करती थी, उन्होंने कई अलग-अलग नित्यकर्म और प्रशिक्षण को अपनाया.\n\nली का मानना था कि किसी भी मार्शल कलाकार के लिये पेट की मांसपेशीयां सबसे महत्वपूर्ण मांसपेशी समूह है, क्योंकि असल में \"प्रत्येक हरकत\" में कुछ हद तक उदर कार्य की जरूरत पड़ती है। शायद विशेष रूप से, \"पेट\" एक कवच की तरह पसली की हड्डी और महत्वपूर्ण अंगो का रक्षण करता है।\n\nवे 7 बजे से 9 बजे तक पेट, लचीलेपन और दौड़ सहित अभ्यास करते थे और 11 बजे से 12 बजे तक वे भार प्रशिक्षण और साईकिल चलाते थे। ली के लिए एक विशिष्ट व्यायाम 15 से 45 मिनिट में दो से छः मील तक दौड़ना है, जिसमें वे 3-5 मिनिट के अंतराल पर रफ्तार बदलते थे। ली एक स्थिर बाइक पर 45 मिनिट में 10 माइल (16 किलोमीटर) के समकक्ष तक चलाते थे। ली कभी-कभी रस्सी कूदने की कसरत करते थे और साईकिल चलाने के बाद 800 तक कूद जाते थे।\n\nली अपनी मुठ्ठी की त्वचा को मज़बूत करने के लिए भी व्यायाम करते थे, जिसमें खुरदुरे पत्थरों और बजरी से भरी बाल्टी में हाथो को ढकेलना भी शामिल था। वह इसकी 500 पुनरावृत्तियां किसी निश्चित दिन में करते थे।\n\nलिंडा ली के अनुसार, युनाइटेड स्टेट्स आने के तुरंत बाद, ली ने पोषण को गंभीरता से लेना शुरू किया और स्वास्थ वर्धक आहार, उच्च प्रोटीन पेय और विटामिन और मिनरल के पूरक में अपनी रुचि विकसित की.\n\nउन्होने बाद में निष्कर्ष निकाला कि उच्च-क्षमता शरीर प्राप्त करने के लिए, कोई जंक फूड जैसे आहार से उसे पोषित नहीं कर सकता और \"गलत ईंधन\" से शरीर सुस्त या ढीली प्रक्रिया करेगा.\n\nली ने सेंकी हुई चीजों से भी परहेज किया, यह कहते हुए कि इससे कैलोरी प्राप्त हुई जिसने उनके शरीर के लिए कुछ नहीं किया।\n\nली के आहार में प्रोटीन पेय शामिल था; उन्होंने प्रतिदिन एक या दो लेने का हमेशा प्रयत्न किया, पर अपने जीवन के उत्तरार्ध में उन्होंने इसे पीना छोड़ दिया.\n\nलिंडा याद करती हैं कि ब्रूस की कमर 26 और 28 इंच (66 से 71 सेंटीमीटर) के बीच डोलती थी। \"\"उन्होंने अपना खुद का रस मिश्रण पिया जो सब्जियों और फलों, सेब, अजवाइन, गाजर इत्यादि से विद्युत ब्लेंडर में तैयार किया हुआ था\"\" उन्होंने कहा. वे प्रत्येक दिन हरी सब्जियां, फल और ताज़ा दूध लेते थे। ब्रूस हमेशा चीनी या अन्य एशियाई खाने को तरज़ीह देते थे, क्योंकि इसमें सुलभ विभिन्नता उन्हें पसंद थी। वे आहार अनुपूरक के एक भारी समर्थक भी बन गए, जिसमें शामिल है:\n\n\nफ़िटनेस के प्रति ली के समर्पण ने उन्हें ऐसा शरीर दिया जो शरीर-सौष्ठव समुदाय के कई अग्रणी नामों द्वारा प्रशंसित होता था। मिस्टर ओलंपिया के संस्थापक जो वेईडर ने ली के शरीर को परिभाषित करते हुए कहा \"सबसे बेहतरीन परिभाषित शरीर जो मैंने आज तक देखा!\" शीर्ष के कई शरीर-सौष्ठव प्रतिस्पर्धियों ने ली को अपने कैरिअर पर एक बड़े प्रभाव के रूप में स्वीकार किया है, जिनमें शामिल हैं फ्लेक्स व्हीलर, शॉन रे, रेचेल मेकलिश, लोउ फेरिग्नो, लेंडा मरे, डोरियन येट्स और आठ बार के मिस्टर ओलंपिया ली हेनी.अर्नोल्ड श्वार्ज़नेगर और जीन क्लॉड वैन डैम भी ली से प्रभावित थे और श्वार्ज़नेगर ने उनके शरीर के बारे में कहा:\n\nली को जानने वाले एक डॉक्टर ने एक बार बताया कि वे \"गिलहरी के सामान पेशियों वाले और एक घोड़े की तरह उत्साही\" थे और इतने फ़िट, जितना उसने आज तक किसी को देखा नहीं. ली ने अपने जीवन-काल में शरीर-सौष्ठव, भार प्रशिक्षण, फिज़ियोलॉजी और किनीसियोलोजी पर क़रीब 140 पुस्तकें एकत्र की थी। विशिष्ट मांसपेशी समूहों के बेहतर प्रशिक्षण के लिए, उन्होंने अपने ख़ुद के प्रशिक्षण उपकरणों के कई मूल डिज़ाइन बनाए और अपने विनिर्देशनों के अनुसार दोस्त जॉर्ज ली से उन्हें निर्मित कराया.\n\nली की अभूतपूर्व फ़िटनेस का अर्थ था कि वह कई असाधारण शारीरिक करतब करने में सक्षम थे। यद्यपि मिथक को तथ्य से अलग करना कठिन है, निम्न सूची में ब्रूस ली से जुड़े कुछ शारीरिक करतब शामिल हैं।\n\n\nली ने वॉशिंगटन युनिवर्सिटी से दर्शन की पढ़ाई की थी। उनके पास एक विस्तृत पुस्तकालय था। मार्शल आर्ट और लड़ाई के दर्शन पर उनकी अपनी किताबें मार्शल आर्ट के अंदरूनी और बाहरी, दोनों हलकों में अपने दार्शनिक दावों के लिए जानी जाती हैं।\n\nउनका विभिन्नदर्शनग्राही दर्शन अक्सर उनकी लड़ाई की धारणा को प्रतिबिंबित करता था, हालांकि उन्होंने जल्दी ही ये दावा किया कि उनका मार्शल आर्ट ऐसे शिक्षण के लिए केवल उपमा है। उनका विश्वास था कि कोई भी ज्ञान अंततः आत्म-ज्ञान की ओर ले जाता है और कहा कि उनकी आत्म-अभिव्यक्ति के लिए चुनी गई विधि मार्शल आर्ट है। उनको प्रभावित करने वालों में ताओवाद, जिड्डु कृष्णमूर्ति और बौद्ध धर्म शामिल हैं। जॉन लिटिल का कहना है कि ली नास्तिक थे। 1972 में जब उनसे पूछा गया कि उनकी धार्मिक संबद्धता क्या है, उनका जवाब था \"कुछ भी नहीं.\" 1972 में ही जब उनसे पूछा गया कि क्या वे भगवान में विश्वास करते हैं उन्होंने कहा, \"बिल्कुल ईमानदारी से कहूं, तो सचमुच नहीं करता.\"\n\nनिम्न उद्धरण उनकी लड़ाई के दर्शन को प्रतिबिंबित करते हैं -\n\n\nउन्हें अभी भी बहुत से मार्शल आर्ट प्रशंसकों द्वारा हमेशा के सबसे बड़े मार्शल कलाकार के रूप में माना जाता है।\n\nइस घटना का पूर्वाभास 10 मई 1973 को हुआ, जब ली, गोल्डन हार्वेस्ट नामक स्टूडियो में, \"एंटर द ड्रैगन\" नामक फिल्म की डबिंग के वक्त अचानक बेहोश हो गए। उस समय उनका पूरा शरीर दौरे और प्रमस्तिष्कीय शोथ से पीड़ित था। उन्हें तत्काल हांगकांग बाप्टिस्ट अस्पताल में भर्ती कराया गया, जहां डॉक्टरों ने उनकी सूजन को मेनिटोल नामक दवा देकर कम करने और उन्हें होश में लाने में सफलता प्राप्त की. मृत्यु के दिन उन सभी लक्षणों की पुनरावृति हुई जो उनकी पहली बेहोशी में हुई थी।\n\n20 जुलाई 1973 को ली हांगकांग में थे। वहां, रात्रि भोज के समय उनकी मुलाकात जेम्स बॉन्ड फिल्म के अभिनेता जॉर्ज लेज़ेनबाई से होने वाली थी, जिनके साथ ली एक फ़िल्म बनाना चाहते थे। ली की पत्नी, लिंडा के मुताबिक, ली दोपहर के 2 बजे रेमंड चो से उनके घर पर मिले और उनसे \"गेम ऑफ़ डेथ\" नामक फ़िल्म के निर्माण पर चर्चा की.\n\nवहां उन दोनों ने शाम के 4 बजे तक साथ-साथ काम किया। फिर वे दोनों बेट्टी टिंग, एक ताईवानी अदाकारा से मिलने उसके घर पर गए।\n\nवहां उन तीनों ने मिल कर फिल्म की पटकथा पढ़ी. फिर चो, शाम को होने वाले प्रीती भोज सम्मलेन में भाग लेने के लिए वहां से विदा हो गए।\n\nकुछ समय बाद, ली ने सिर में दर्द की शिकायत की. टिंग ने उसे एक एनलजेसिक (दर्द निवारक),एकुआजेसिक दवा दी, जिसमें एस्प्रिन के साथ-साथ मसल रिलैक्संट भी मौजूद था। शाम को लगभग 7:30 बजे, ली झपकी लेने के लिए लेट गए। ली को भोजन के समय अनुपस्थित पाकर, चो उनके घर आए, मगर ली को उठा नहीं सके. इसके बाद एक डॉक्टर बुलाया गया, 10 मिनट तक ली को होश में लाने के प्रयास के बाद उसने ली को एम्बुलेंस द्वारा क्वीन एलिजाबेथ अस्पताल भेज दिया.\nलेकिन, अस्पताल पहुंचने तक ली की मृत्यु हो गई थी। उनके शरीर पर बाहरी चोट का कोई प्रत्यक्ष निशान मौजूद नहीं था; तथापि उनका मस्तिष्क 1,400 ग्राम से बढ़ कर 1,575 ग्राम तक काफी सूज गया था (13% की वृद्धि). ली की उम्र 32 वर्ष थी। शव-परीक्षा के दौरान उनके शरीर में पाए गए सिर्फ दो पदार्थ थे इक्वाजेसिक और भांग के अंश.15 अक्टूबर 2005 को एक संवाददाता सम्मेलन के दौरान चो ने बताया कि ली की मृत्यु इक्वाजेसिक में मौजूद मसल रीलेक्सेंट के प्रति अतिसंवेदनशीलता के कारण हुई है, जिसे उन्होंने दर्द निवारक के सामान्य घटक के रूप में बताया.जब डॉक्टरों ने ली को अधिकृत रूप से मृत घोषित किया, तब इसे \"ग़लत साहस द्वारा मृत्यु\" की संज्ञा दी गयी। \n\nहांगकांग में ली के व्यक्तिगत चिकित्सक, डॉक्टर डॉन लैंगफोर्ड ने, जिन्होंने ली की मूर्छा के दौरान पहली बार इलाज किया था, मृत्यु के बाद कहा कि \" मेरे मन में कोई प्रश्न नहीं है कि भांग को एक आनुमानिक कारण बताया गया होगा\". उनका यह भी मानना था कि \"ली की पहली बेहोशी में इक्वाजेसिक का कोई हाथ नहीं था\". प्रोफ़ेसर आर.डी. टिअरे को, जिन्होंने लगभग 1000 से अधिक शव परीक्षाओं का निरीक्षण किया था, ली मामले में शीर्ष विशेषज्ञ बनाया गया। डॉ॰ टिअरे ने घोषणा की कि भांग की उपस्थिति एक संयोग मात्र है और जोड़ा कि मृत्यु के लिए सिर्फ भांग को ज़िम्मेदार ठहराना \"गैर ज़िम्मेदाराना और तर्कहीन\" है। उनका निष्कर्ष था कि मृत्यु दर्द निवारक दावा इक्वाजेसिक के नुस्खे में मौजूद यौगिक की आपसी प्रतिक्रिया के फलस्वरूप तीव्र प्रमस्तिष्कीय शोथ के कारण हुई है। मई मे ली की जान बचाने वाले, प्रख्यात न्यूरोसर्जन पीटर वू का प्रारंभिक विचार था कि मृत्यु का कारण भांग अथवा इक्वाजेसिक की प्रतिक्रिया को दिया जाना चाहिए.हालांकि बाद में वे अपने इस कथन से पीछे हट गए:\n\nली की मृत्यु के समुचित कारण विवाद का विषय हैं।\n\nउनकी पत्नी लिंडा अपने मूल निवास स्थान सिएटल वापस आ गईं और ली को लेकव्यू कब्रिस्तान के स्थल 276 में दफना दिया गया। 31 जुलाई 1973 को ली के अंतिम संस्कार में स्टीव मैक्वीन, जेम्स कोबर्न, चक नोरिस, जॉर्ज लेज़ेनबाई, डैन इनोसानटो, टाकि किमुरा, पीटर चिन और उनके भाई रॉबर्ट ली शामिल थे।\n\nउनके महान व्यक्तित्व और असामयिक निधन ने उनकी मृत्यु के बारे में कई अटकलों को हवा दी, जिसमें शामिल है उनकी हत्या में ट्रायड सोसाइटी की मिलीभगत और उन पर और उनके परिवार पर एक अनुमानित श्राप.\n\nइस श्राप सिद्धांत को उनके पुत्र ब्रैनडन ली, एक अभिनेता, तक बढ़ा दिया गया जो अपने पिता की मृत्यु के 20 वर्ष बाद 28 वर्ष की उम्र में \"द क्रो\" के फिल्मांकन के दौरान एक अजीब दुर्घटना में मारे गए। यह उनकी मौत के बाद प्रर्दशित की गई और अपने पिता की अंतिम फिल्म की तरह इस फिल्म ने भी एक पंथ का दर्जा प्राप्त किया। (\"द क्रो\" को कंप्यूटर जनित दृश्यों और चंद मगर नाज़ुक दृश्यों में जो फिल्मांकन के लिए बाकी थे, स्टंट डबल के प्रयोग द्वारा पूरा किया गया।) ब्रैनडन ली को उनके पिता के बग़ल में दफनाया गया।\n\n1976 में, हांगकांग फ़िल्म उद्योग ने \"\" नामक फ़िल्म जारी की. इस फिल्म में ब्रूस ली के हमशक्ल, हो चुंग ताओ ने ली की भूमिका निभाई.\n\n1993 मे ली के जीवन पर आधारित \"\" नामक फिल्म प्रर्दशित की गयी, जिसमें ली की भूमिका जेसन स्कॉट ली ने निभाई (कोई रिश्ता नहीं).\n\nअप्रैल 2007 मे चीनी राष्ट्रीय मीडिया ने घोषणा की कि उसके नेशनल ब्रॉडकास्टर ने 2008 बीजिंग ग्रीष्मकालीन ओलंपिक में चीनी संस्कृति के प्रसार के लिए ली पर आधारित 50 भागों का एक टेलीविजन धारावाहिक \"द लेजेंड ऑफ़ ब्रूस ली\" का फिल्मांकन शुरू कर दिया है।\n\n22 अगस्त 2007 को फ़्रुट चान ने चीनी भाषा में ली के प्रारंभिक वर्षों पर जांन वू के निर्माता टेरेन्स चांग द्वारा निर्मित और 1950 के हांगकांग पर आधारित \"कोलून सिटी\" नामक फ़िल्म बनाने की घोषणा की.\n\nअप्रैल 2009 को हिस्ट्री चैनल ने \"हाउ ब्रूस ली चेंज्ड द वर्ल्ड\" नामक एक वृत्तचित्र का निर्माण किया।\n\nस्टेनली क्वान ने बताया कि वह ली के जीवन पर आधारित एक फिल्म बनाने के लिए ली के परिवार के साथ बातचीत कर रहे हैं।\n\nक्वान ने कहा कि उनकी फ़िल्म दिखाएगी कि पिता की अनुपस्थिति का ब्रूस पर क्या प्रभाव पड़ा और उन्होने किस प्रकार अपने पुत्र ब्रैनडन ली की परवरिश की.\n\n\n\n\n\"ब्रूस ली की फिल्मों की पूरी सूची देखने के लिए देखें\"\n\n\n\n\nवहां एक ऐसा दृश्य है जहां केन, गोलन सेना के मैड सारजेंट के योद्धाओं के साथ युद्घ करता है। यह युद्घ की शैली एंटर दी ड्रैगन नामक फिल्म की भूमिगत युद्घ शैली से काफी मिलती-जुलती थी।\n\n\n\n\n", "id": "165938", "title": "ब्रूस ली"}
{"url": "https://hi.wikipedia.org/wiki?curid=165939", "text": "ब्रैड पिट\n\nविलियम ब्रैडली \"ब्रैड\" पिट (जन्म 18 दिसम्बर 1963) एक अमेरिकी अभिनेता और फिल्म निर्माता हैं। उन्हें दुनिया के सबसे आकर्षक पुरुषों में से एक के रूप में उद्धृत किया गया है, एक ऐसा ठप्पा, जो मीडिया को उनके परदे से बाहर के जीवन पर रिपोर्ट करने के लिए ललचाता है। पिट को दो अकादमी पुरस्कार नामांकन और चार गोल्डन ग्लोब पुरस्कार नामांकन प्राप्त हुआ है, जिसमें से उन्होंने एक जीता है।\n\nपिट ने अपने अभिनय कैरियर की शुरूआत टेलीविज़न पर अतिथि भूमिकाओं से की, जिसमें 1987 में CBS धारावाहिक \"डल्लास\" में एक भूमिका शामिल है। उन्हें 1991 की रोड फ़िल्म \"थेल्मा एंड लुईस\" के एक बेपरवाह अनुरोध-यात्री के रूप में पहचान मिली जो जीना डेविस के चरित्र को फुसलाता है। पिट को बड़े बजट के निर्माणों में मुख्य भूमिका \"अ रिवर रन्स थ्रू इट\" (1992) और \"\" (1994) के माध्यम से मिली.1994 के नाटक \"लेजेंड्स ऑफ़ द फॉल\" में उन्हें एंथनी हॉपकिन्स के साथ भूमिका दी गई, जिसके लिए उन्हें पहली बार गोल्डन ग्लोब नामांकन प्राप्त हुआ। 1995 में उन्होंने क्राइम थ्रिलर \"सेवन\" और कल्पित विज्ञान फ़िल्म \"ट्वेल्व मंकीस\" में समीक्षकों द्वारा प्रशंसित अभिनय किया, जिनमें परवर्ती फ़िल्म के लिए उन्हें सर्वश्रेष्ठ सहायक अभिनेता का गोल्डन ग्लोब पुरस्कार और अकादमी पुरस्कार नामांकन मिला. चार साल बाद 1999 में, पिट ने कल्ट हिट \"फ़ाइट क्लब\" में अभिनय किया। इसके बाद 2001 में, उन्होंने अंतर्राष्ट्रीय स्तर पर अत्यधिक सफल फ़िल्म \"ओशन्स इलेवन\" और उसके सीक्वेल \"ओशन्स ट्वेल्व\" (2004) और \"ओशन्स थर्टीन\" (2007) में अभिनय किया। उन्हें अपनी सबसे बड़ी व्यावसायिक सफलता \"ट्रॉय\" (2004) और \"Mr. & Mrs. स्मिथ\" (2005) से मिली.पिट को 2008 की फ़िल्म \"द क्यूरिअस केस ऑफ़ बेंजामिन बटन\" में, शीर्षक भूमिका में अपने प्रदर्शन के लिए दूसरा अकादमी पुरस्कार नामांकन प्राप्त हुआ।\n\nअभिनेत्री गिनिथ पाल्ट्रो के साथ एक प्रभावशाली रिश्ते के बाद, पिट पांच साल तक अभिनेत्री जेनिफ़र एनीस्टन से विवाहित रहे.यथा 2009, वे एंजेलीना जोली के साथ एक ऐसे रिश्ता में जुड़ कर रह रहे हैं, जिसने दुनिया भर में मीडिया का ध्यान आकर्षित किया है। उनके और जोली के तीन दत्तक बच्चे हैं, मैडॉक्स, ज़हारा और पैक्स और उन्होंने तीन जैविक बच्चों, शीलोह, नॉक्स और विविएन को जन्म भी दिया है। पिट प्लान B एंटरटेनमेंट नामक एक निर्माण कंपनी के मालिक हैं, जिसने अन्य फिल्मों के साथ 2007 की सर्वश्रेष्ठ फिल्म के लिए अकादमी पुरस्कार विजेता \"द डिपार्टेड\" का निर्माण किया। जोली के साथ अपने रिश्ते की शुरूआत से ही, वे संयुक्त राज्य अमेरिका और अंतर्राष्ट्रीय स्तर पर, सामाजिक मुद्दों में अत्यधिक आवेष्टित हुए हैं।\n\nजेन एट्टा (जन्मतः हिलहाउस), एक हाईस्कूल काउंसेलर और विलियम एल्विन पिट, एक ट्रक कंपनी के मालिक के बेटे पिट का जन्म शॉनी, ओक्लाहोमा में हुआ। अपने भाई-बहनों डौग (जन्म 1966) और जूली नील (जन्म 1969), के साथ वे स्प्रिंगफ़ील्ड, मिसौरी में पले, जहां उनका परिवार उनके जन्म के तुंरत बाद ही चला गया। बचपन में उनका पालन-पोषण एक रूढ़िवादी दक्षिणी बपतिस्मा के रूप में हुआ।\n\nपिट ने किकापू हाई स्कूल में अध्ययन किया, जहां वे गोल्फ़, टेनिस और तैराकी टीम के सदस्य थे। इसके अलावा, वे स्कूल के मूल सिद्धांत और न्यायिक क्लब, स्कूली वाद-विवाद और संगीत आयोजनों में भाग लेते थे। अपनी स्नातक की पढ़ाई के बाद, पिट ने 1982 में मिसौरी विश्वविद्यालय में दाखिला लिया। सिग्मा ची बिरादरी के सदस्य के रूप में, उन्होंने बिरादरी के कई कार्यक्रमों में अभिनय किया। विज्ञापन पर ध्यान केन्द्रित करते हुए, उन्होंने पत्रकारिता में उपाधि हासिल की. 1985 में, अपनी डिग्री अर्जित करने के दो सप्ताह पहले, पिट ने विश्वविद्यालय छोड़ दिया और अभिनय की शिक्षा लेने के लिए लॉस एंजलिस, कैलिफ़ोर्निया चले गए। जब उनसे पूछा गया कि उन्होंने विश्वविद्यालय क्यों छोड़ दिया, तो पिट का यह जवाब था: \"जैसे-जैसे स्नातक नज़दीक आ रहा था, मुझे कुछ निराशा-सी अनुभूति हो रही थी। मैंने अपने दोस्तों को नौकरियां पाते देखा.मैं घर बसाने के लिए तैयार नहीं था। मैं फिल्मों से प्यार करता था। वे मेरे लिए अलग दुनिया में जाने का एक द्वार थीं और मिसौरी वह जगह नहीं थी, जहां फिल्में बनती थीं। तभी अचानक मुझे ख़याल आया: यदि वे मेरे पास नहीं आ सकती हैं, तो मैं उनके पास जाऊंगा.\"\n\nलॉस एंजलिस में संघर्ष के दौरान, पिट ने विभिन्न सामयिक नौकरियां की.इन नौकरियों में शोफ़र से लेकर, अपनी अभिनय कक्षाओं की फ़ीस के लिए एक एल पोलो लोको चिकन का भेस बनाना शामिल है। उन्होंने प्रशिक्षक रॉय लंदन के साथ अभिनय का अध्ययन शुरू किया। \n\nपिट ने परदे पर अपने अभिनय कैरियर की शुरूआत 1987 में \"नो वे आउट\", \"नो मैन्स लैंड\" और \"लेस दैन ज़ीरो\" में बिना श्रेय वाले भागों के साथ की. ABC के प्रहसन \"ग्रोइंग पेन्स\" में एक अतिथि भूमिका के साथ उन्होंने टेलीविजन पर अभिनय का श्रीगणेश किया। दिसम्बर 1987 और फ़रवरी 1988 के मध्य वे CBS प्राइमटाइम धारावाहिक \"डैल्लस\" की चार कड़ियों में प्रस्तुत हुए, जिसमें उन्होंने शैलेन मैकॉल के किरदार चार्ली वेड के प्रेमी रैन्डी की भूमिका निभाई. पिट ने इस किरदार का वर्णन करते हुए कहा कि वह \"एक बेवकूफ़ प्रेमी है, जो बिस्तर में पकड़ा जाता है\". बाद में उन्होंने मैकॉल के साथ अपने दृश्यों के बारे में कहा: \"यह वास्तव में मेरे लिए पसीने से तर हथेलियों का समय था। यह असभ्य-सा था, क्योंकि मैं पहले कभी उससे नहीं मिला था।\" बाद में 1988 में पिट ने FOX पुलिस नाटक \"21 जम्प स्ट्रीट\" में अतिथि भूमिका निभाई.\n\nइसके अलावा उसी वर्ष, युगोस्लाविआई-U.S. द्वारा सह निर्मित फ़िल्म \"द डार्क साइड ऑफ़ द सन\" में उन्होंने अपनी पहली प्रमुख भूमिका निभाई.उन्होंने एक युवा अमेरिकी का किरदार निभाया, जो अपने परिवार द्वारा त्वचा की अवस्था के लिए एक उपाय खोजने के लिए एड्रियाटिक ले जाया जाता है। फ़िल्म को क्रोएशियाई स्वातंत्र्य संग्राम के छिड़ने के कारण रोक दिया गया और फ़िल्म 1997 तक प्रदर्शित नहीं हुई. 1989 में, पिट दो मोशन पिक्चर्स में दिखाई दिए.पहली, \"हैप्पी टुगेदर\" कॉमेडी में एक सहायक भूमिका के रूप में थी और दूसरी, डरावनी फ़िल्म \"कटिंग क्लास\" में एक फ़ीचर भूमिका में थी, जो सिनेमा-घरों तक पहुंचने वाली उनकी पहली फ़िल्म थी। उन्होंने टेलीविजन पर \"हेड ऑफ़ द क्लास\", \"फ्रेडिस नाईटमेयर्स\", \"थर्टीसमथिंग\" और (दूसरी बार) \"ग्रोइंग पेन्स\" में अतिथि भूमिकाएं निभाईं.\n\n1990 में पिट को NBC टेलीविजन फ़िल्म \"टू यंग टु डाई?\" में भूमिका दी गई, जो एक अपमानित किशोरी की कहानी थी, जिसे हत्या के जुर्म में मौत की सजा दी गई थी। पिट ने, ड्रग व्यसनी बिलि कैंटन की भूमिका निभाई, जो जूलियट लेविस द्वारा अभिनीत एक भगोड़ी युवती का लाभ उठाता है।\"इंटरटेनमेंट वीकली\" के एक फ़िल्म समीक्षक ने लिखा: \"पिट उसके गुंडे प्रेमी के रूप में एक शानदार घृणित व्यक्ति है; जो आवाज़ और स्वरूप में एक दुष्ट जॉन कौगर मेलेनकैंप की तरह लग रहा है, वह वाक़ई डरावना है।\" उस वर्ष, उन्होंने एक छोटी FOX नाटकीय श्रृंखला \"ग्लोरी डेज़\" में सह-अभिनय किया, जो भूमिका छह कड़ियों तक चली, और HBO की टेलीविजन फ़िल्म \"द इमेज\" में एक सहायक भूमिका में दिखाई दिए.\n\nपरदे पर पिट का अगला अवतरण 1991 की फ़िल्म \"अक्रॉस द ट्रैक्स\" के साथ हुआ, जिसमें उन्होंने जो मैलोनी, एक उच्च विद्यालय धावक की भूमिका निभाई.यह किरदार रिकी श्रोडर द्वारा अभिनीत आपराधिक भाई की भूमिका के साथ व्यवहार करता है। 1991 की रोड फ़िल्म \"थेल्मा एंड लुईस\" में अपनी सहायक भूमिका के साथ पिट ने जनता का विस्तृत ध्यान आकर्षित किया। उन्होंने छोटे-स्तर के अपराधी J.D. का किरदार निभाया, जो थेल्मा (जीना डेविस) के साथ दोस्ती करता है। उनके डेविस के साथ प्रेम दृश्य को ऐसे क्षण के रूप में उद्धृत किया गया है, जिसने पिट को एक आकर्षक व्यक्तित्व के रूप में परिभाषित किया। \n\n\"थेल्मा एंड लुईस\" की सफलता के बाद पिट ने कैथरीन कीनर और निक केव के साथ \"जॉनी स्यूड\" (1991) में अभिनय किया, जो एक महत्वाकांक्षी रॉक स्टार के बारे में एक छोटे बजट की फ़िल्म थी।रॉबर्ट रेडफ़ोर्ड की 1992 आत्मकथात्मक फ़िल्म \"अ रिवर रन्स थ्रू इट\" में पॉल मैकलीन की भूमिका करने से पहले 1992 में, वे \"कूल वर्ल्ड\" में दिखे; इसमें पात्र को उन्होंने जिस तरह निभाया, उस अभिनय को उनका \"कैरियर बनाने वाला\" प्रदर्शन के रूप में वर्णित किया गया है, और उन्होंने यह स्वीकार किया कि फ़िल्म बनाते वक़्त उन्होंने \"थोड़ा दबाव\" महसूस किया। उन्होंने कहा कि यह उनके \"सबसे कमज़ोर प्रदर्शनों में से एक था। .. यह कितनी अजीब बात है कि उसी ने मुझे सबसे ज़्यादा सम्मान दिलाया।\" जब रेडफ़ोर्ड के साथ काम करने के बारे में पूछा गया, पिट ने कहा, \"यह टेनिस की तरह है: जब आप ख़ुद से बेहतर किसी खिलाड़ी से खेलते हैं, तो आपका खेल बेहतर होता जाता है।\"\n\nपिट \"टु यंग टु डाई?\" के अपने सह-कलाकार जूलियट लेविस के साथ 1993 की रोड फ़िल्म \"कैलिफ़ोर्निया\" में दुबारा साथ आए, जहां उन्होंने एक क्रमिक हत्यारे और लुईस के किरदार के पूर्व-प्रेमी अर्ली ग्रेस की भूमिका निभाई. फ़िल्म की अपनी समीक्षा में, \"रॉलिंग स्टोन\" के पीटर ट्रैवर्स ने पिट के प्रदर्शन को \"सर्वोत्कृष्ट, सभी बाल-सुलभ आकर्षण और फिर एक घरघराहट, जिससे डर टपकता है\" कहा. बाद में उस वर्ष, पिट ने भविष्य का पुरुष सितारा का शोवेस्ट पुरस्कार जीता\n\nवर्ष 1994, फ़ीचर फ़िल्म \"\" में Louis de Pointe du Lac पिशाच के रूप में अभिनय की वजह से, पिट के कैरियर में एक महत्वपूर्ण मोड़ साबित हुआ। जिसका उत्तरार्ध ऐन राईस के 1976 के इसी नाम के उपन्यास पर आधारित था। वे कलाकारों के उस दल से जुड़े थे, जिसमें टॉम क्रूज, क्रिस्टन डन्स्ट, क्रिसटियन स्लेटर और एंटोनियो बेंडेरास शामिल थे।1995 समारोह में दो MTV मूवी पुरस्कार जीतने के बावजूद उनका प्रदर्शन अच्छी तरह स्वीकार नहीं किया गया। \"डालस ऑब्सर्वर\" के अनुसार,\"ब्रैड पिट ... समस्या का एक बड़ा हिस्सा हैं [फिल्म में]. जब निर्देशक उनके अहंकारी, गठीले, मिलनसार रूप को उभारते हैं तो ... उन्हें देखना आनंददायक होता है। लेकिन उनके बारे में ऐसा कुछ नहीं है जो आंतरिक पीड़ा या स्व-जागरूकता को दर्शाए, जो उन्हें एक उबाऊ लुईस बनाता है।\"\n\"इंटरव्यू विथ द वैम्पायर\" के प्रदर्शन के बाद, पिट ने 1994 में \"लेजेंड्स ऑफ़ द फॉल\" में अभिनय किया जो बीसवीं सदी के प्रथम चार दशकों में सेट थी। पिट ने कर्नल विलियम लुडलो (एंथनी हॉपकिंस) के पुत्र ट्रीस्टन लुडलो का किरदार निभाया.एडन क्विन और हेनरी थॉमस ने पिट के भाइयों की भूमिकाएं निभाईं. फ़िल्म को आम तौर पर प्रतिकूल स्वीकृति मिली, लेकिन कई फ़िल्म समीक्षकों ने पिट के अभिनय की सराहना की. \"द न्यूयॉर्क टाइम्स\" के जेनेट मेस्लिन ने कहा,\"पिट का संकोच मिश्रित अभिनय और दृष्टिकोण ऐसी मनभावन पूर्णता उत्पन्न करता है कि यह शर्म की बात है कि फ़िल्म का उथलापन उसके रास्ते में आ जाता है।\"\"डेज़र्ट न्यूज़\" ने भविष्यवाणी की कि \"लेजेंड्स ऑफ़ द फॉल\" \"[पिट के] बड़े-परदे के रोमांटिक मुख्य-कलाकार की हैसियत को मज़बूत करेगा. इस भूमिका के साथ, पिट ने सर्वश्रेष्ठ अभिनेता की श्रेणी में गोल्डन ग्लोब पुरस्कार का अपना पहला नामांकन प्राप्त किया।\n\n1995 में, उन्होंने अपराध फ़िल्म \"सेवन\" में मॉर्गन फ़्रीमैन और गिनिथ पैल्ट्रो के साथ पुलिस जासूस डेविड मिल्स का किरदार निभाया, जो केविन स्पासी द्वारा अभिनीत, एक क्रमिक हत्यारे को खोजता है। \"वेराइटी\", पिट के प्रति काफी सम्मानजनक रहा: \"यह परदे का सर्वश्रेष्ठ अभिनय है। उत्सुक युवा जासूस के रूप में पिट ने एक ऊर्जावान, विश्वसनीय और भरोसेमंद काम किया है। फ़िल्म को सकारात्मक समीक्षाएं मिलीं और इसने अंतर्राष्ट्रीय बॉक्स ऑफिस पर $327 मीलियन कमाए. \"सेवन\" की सफलता के बाद, पिट ने टेरी ग़िलिअम की 1995 की कल्पित-वैज्ञानिक फ़िल्म \"ट्वेल्व मन्कीस\" में जेफ़्री गोइन्स की सहायक भूमिका निभाई. फ़िल्म को मुख्य रूप से सकारात्मक समीक्षाएं प्राप्त हुई और पिट की विशेष रूप से सराहना की गई।\"न्यूयॉर्क टाइम्स\" के जेनेट मेस्लिन ने कहा कि \"ट्वेल्व मन्कीस\" \"उग्र और परेशान करने वाली थी\" और टिप्पणी की कि पिट ने \"विस्मयकारी सनकी प्रदर्शन दिया\" और अंत में कहा कि वह \"एक अजीब चुंबकत्व से जेफ़्री को चमकाता है, जो बाद में फ़िल्म में महत्वपूर्ण हो जाता है।\" पिट को इस फ़िल्म के लिए सर्वश्रेष्ठ सहायक अभिनेता का गोल्डन ग्लोब पुरस्कार मिला, और उन्होंने अपना पहला अकादमी पुरस्कार नामांकन प्राप्त किया।\n\nअगले वर्ष, पिट क़ानूनी नाटक \"स्लीपर्स\" (1996) में दिखे, जो लोरेंजो कारकटेर्रा के इसी नाम के उपन्यास पर आधारित है; फ़िल्म में केविन बेकन और रॉबर्ट डी नीरो ने अभिनय किया। तथापि, फ़िल्म पूर्ण रूप से विफल रही. 1997 की फ़िल्म \"द डेविल्स ओन\" में पिट ने आयरिश रिपब्लिकन आर्मी आतंकवादी रॉरी डेवानी के रूप में हैरिसन फ़ोर्ड के साथ अभिनय किया। पिट को फ़िल्म के लिए आयरिश उच्चारण सीखने की जरुरत पड़ी. उसी वर्ष, जीन जैक्स अनौड की फ़िल्म \"सेवन इयर्स इन तिब्बत\" में उन्होंने ऑस्ट्रियाई पर्वतारोही हाइनरिश हारर की मुख्य भूमिका निभाई. पिट ने इस भूमिका के लिए महीनों प्रशिक्षण लिया, जिसके लिए उन्हें पर्याप्त पर्वतारोहण और ट्रेकिंग अभ्यास की आवश्यकता थी, जिसमें अपने सह-कलाकार डेविड थ्युलिस के साथ कैलिफ़ोर्निया और आल्प्स की चट्टानों पर चढ़ना शामिल था।\n\n1998 में, \"मीट जो ब्लैक\" में पिट की प्रमुख भूमिका थी। उन्होंने मृत्यु का मानवीकरण अभिनय किया, जो मानव बनने के मायने जानने के लिए एक युवक के शरीर में बसता है। फ़िल्म को मिश्रित समीक्षाएं मिलीं और पिट के प्रदर्शन की बहुधा आलोचना हुई.\"सैन फ़्रासिस्को क्रॉनिकल\" के मिक लासेल्ल ने निष्कर्ष दिया: \"सिर्फ़ ऐसा नहीं है कि पिट का प्रदर्शन ख़राब है। यह दुखदायक है। दर्शकों को यह विश्वास दिलाने के लिए कि वह मृत्यु के सारे रहस्य जानता है, पिट को निष्क्रिय चेहरे और चमकीली आंखों के साथ संघर्षरत देखना दर्दनाक अनुभव है।\n\n1999 की फ़िल्म \"फ़ाइट क्लब\" में पिट ने एक सीधे वार करने वाले और करिश्माई योजना बनाने वाले टायलर डरडेन की भूमिका निभाई, जो एक भूमिगत फ़ाइट क्लब चलाता है।चक पालानिउक के इसी नाम के उपन्यास पर आधारित यह फ़िल्म, \"सेवन\" के निर्देशक डेविड फिन्चर द्वारा निर्देशित की गई। इस भूमिका की तैयारी के लिए पिट ने मुक्केबाजी, ताईक्वानडो और हाथापाई में प्रशिक्षण लिया। अपनी भूमिका के सौंदर्य-प्रसाधनों के लिए, पिट ने स्वेच्छा से अपने सामने के दांत के टुकड़े हटा दिया थे जिसे फ़िल्मांकन की समाप्ति के बाद वापस लगा दिया गया। फ़िल्म के प्रचार के दौरान उन्होंने कहा,\"ज़रूरी नहीं कि लड़ाई 'अपने क्रोध को किसी और पर निकालना' हो. विचार बस वहां जाना, अनुभव करना, विशेष रूप से एक मुक्का खाना और देखना कि कैसे आप दूसरे छोर पर बाहर आते हैं। \"फ़ाइट क्लब\", जिसका प्रीमियर 1999 वेनिस अंतर्राष्ट्रीय फ़िल्म समारोह में हुआ, अंततः बॉक्स ऑफिस की उम्मीदों पर नाकाम रही और इसे फ़िल्म आलोचकों से बिल्कुल उल्टी प्रतिक्रिया प्राप्त हुई. लेकिन, DVD जारी होने के बाद यह फ़िल्म एक आराध्य क्लासिक बन गई। फ़िल्म की स्वीकार्यता के बावजूद, पिट का प्रदर्शन आलोचकों द्वारा सराहा गया।CNN के पॉल क्लिंटन ने कहा,\"पिट ने साबित कर दिया है कि वह प्रयोग से डरते नहीं हैं और इस बार इसने फल दिया.\" \"वेराइटी\" ने पिट के \"\"थेल्मा एंड लुईस\" में अपनी सफल भूमिका से चली आ रही \"मस्त, करिश्माई और अधिक गतिशील शारीरिक क्षमता\" पर टिप्पणी की.\n\"फ़ाइट क्लब\" के बाद पिट, गाइ रिची द्वारा 2000 में निर्देशित गैंगस्टर फ़िल्म \"स्नैच\" में दिखे. एक आयरिश जिप्सी बॉक्सर के रूप में पिट के प्रदर्शन और अस्पष्ट आयरिश उच्चारण ने आलोचना और प्रशंसा दोनों बटोरी. \"सैन फ़्रांसिस्को क्रॉनिकल\" के मिक लासेल्ल ने कहा,\"[उसे] आदर्श रूप से एक आयरलैंडवासी की भूमिका में रखा गया है, जिसका उच्चारण इतना अस्पष्ट है कि ब्रिटेनवासी भी उसे नहीं समझ सकते. यह फ़िल्म पिट के साथ हमारे पिछले संबंधों को भी भुनाती है। कई साल तक पिट ऐसी भूमिकाओं से जकड़े हुए थे जिसमें गहरे आत्मनिरीक्षण की आवश्यकता थी, लेकिन हाल ही में उन्होंने अवसादपूर्ण हास्य की अतिचारिता और भड़कीली बहिर्मुखता में अपने आसार देखे.\"\n\nअगले वर्ष पिट ने जूलिया रॉबर्ट्स के साथ रोमांटिक कॉमेडी \"द मैक्सिकन\" (2001) में अभिनय किया। फ़िल्म को नकारात्मक स्वीकार्यता मिली, लेकिन बॉक्स ऑफिस पर वह सफल रही. उन्होंने अगली भूमिका 2001 शीत युद्ध थ्रिलर \"स्पाई गेम\" में निभाई, जिसमें वे CIA के विशेष क्रियाकलाप प्रभाग के एक प्रभारी बने. पिट ने रॉबर्ट रेडफ़ोर्ड के साथ काम किया, जो उनके परामर्शदाता की भूमिका में थे। Salon.com ने फ़िल्म का आनंद उठाया, लेकिन महसूस किया कि न तो पिट और ना ही रेडफ़ोर्ड ने \"दर्शकों के लिए कोई भावनात्मक संबंध पेश किया।\" फ़िल्म ने दुनिया भर में $143 मिलियन की कमाई की. बाद में उस वर्ष, पिट ने लूटपाट फ़िल्म \"ओशंस इलेवन\" में रस्टी रायन की भूमिका अदा की, जो 1960 के दशक की रैट पैक की इसी नाम की फ़िल्म का पुनर्निमाण थी। वे कलाकारों के उस दल के सदस्य थे, जिसमें जॉर्ज क्लूनी, मैट डैमन, एंडी गार्सिया और जूलिया रॉबर्ट्स शामिल थे। फिल्म आलोचकों द्वारा सराही गई और बॉक्स ऑफिस पर विश्व भर में $450 मिलियन की कमाई करते हुए सफल रही. 22 नवम्बर 2001 को, पिट, टी.वी. श्रृंखला \"फ्रेंड्स\" के में एक अतिथि भूमिका में प्रस्तुत हुए, जहां उन्होंने एक ऐसे आदमी की भूमिका अदा की जो जेनिफ़र एनिस्टन के किरदार के प्रति शत्रुता रखता है, उस वक़्त पिट, एनिस्टन के साथ विवाहित थे। इस प्रदर्शन के लिए उन्हें एम्मी अवार्ड के लिए हास्य श्रृंखला में बेजोड़ अतिथि अभिनेता की श्रेणी में नामित किया गया।\n\nजॉर्ज क्लूनी की 2002 में प्रथम निर्देशित फ़िल्म \"कन्फेशन्स ऑफ़ अ डेंजरस माइंड\" में पिट की अतिथि भूमिका थी और MTV के कार्यक्रम \"जैकऐस\" में वे प्रस्तुत हुए, जहां कई कलाकार सदस्यों के साथ वे जंगली अंदाज़ में गोरिल्ला सूट पहन कर लॉस एंजिलिस की सड़कों पर दौड़े.\"जैकऐस\" के बाद की एक कड़ी में पिट ने खुद के मंचीय अपहरण में भाग लिया। 2003 में उन्होंने अपनी पहली स्वर-अभिनीत भूमिका की और ड्रीमवर्क्स की एनिमेटेड फ़िल्म \"\" के नाममात्र के किरदार के लिए और एनिमेटेड टेलीविजन श्रृंखला \"किंग ऑफ़ द हिल\" की एक कड़ी में बूमहौअर के भाई पैच के लिए अपनी आवाज़ दी.\n\n2004 में, पिट ने दो फिल्मों, \"ट्रॉय\" और \"ओशंस ट्वेल्व\" में अभिनय किया। \"इलियड\" पर आधारित \"ट्रॉय\" में उन्होंने नायक अकिलीस की भूमिका निभाई. \"ट्रॉय\" के फ़िल्मांकन से पहले पिट ने छह महीने तक तलवारबाज़ी का प्रशिक्षण लिया। सेट पर उन्होंने अपने कंडरापेशी को चोटिल कर लिया, जिससे कई हफ़्तों के लिए निर्माण बाधित हो गया। दुनिया भर में $497 मिलियन के राजस्व के साथ यह फ़िल्म 2008 के अंत तक उनके कैरियर की सबसे अधिक लाभ अर्जित करने वाली फ़िल्म है। फ़िल्म ने U.S. के बाहर $364 मिलियन की कमाई की और इसकी घरेलू कमाई केवल $133 मिलियन थी। \"द वाशिंगटन टाइम्स\" के स्टीफ़न हंटर ने लिखा: \"एक भूमिका जिसमें वास्तविक जीवन से ज्यादा विस्तृत आयामों की आवश्यकता थी, वे खासे उत्कृष्ट रहे.\" \"ओशंस इलेवन\" की सफलता ने पिट को 2004 में इसकी अगली कड़ी \"ओशंस ट्वेल्व\" में भूमिका करने के लिए प्रेरित किया।CNN के पॉल क्लिंटन ने विचार व्यक्त किया कि पॉल न्यूमैन और रॉबर्ट रेडफ़ोर्ड के बाद पुरुषों में पिट और क्लूनी की युगलबंदी सबसे बेहतरीन है। दुनिया भर में $362 मिलियन अर्जित करते हुए, यह फिल्म वित्तीय रूप से सफल रही.\n\nअगले वर्ष, पिट ने एक्शन कॉमेडी \"Mr. & Mrs. स्मिथ\" (2005) में अभिनय किया। डौग लीमन द्वारा निर्देशित यह फ़िल्म एक ऊबे हुए विवाहित जोड़े की कहानी है, जिन्हें ये पता चलता है कि वे दोनों ही गुप्त हत्यारे हैं और जिन्हें एक दूसरे को मारने के लिए नियत किया गया है। पिट ने जॉन स्मिथ के रूप में एंजेलीना जोली के साथ अभिनय किया। फ़िल्म को मिश्रित समीक्षा मिली, लेकिन आम तौर पर दोनों के बीच की युगलबंदी के लिए इसकी सराहना की गई।\"स्टार ट्रिब्यून\" ने कहा,\"हालांकि कहानी बेतरतीब लगती है, मगर फ़िल्म मिलनसार आकर्षण, त्वरित ऊर्जा और सितारों की परदे पर तापनाभिकीय युगलबंदी से चलती रहती है।\" 2005 की सबसे ज़्यादा सफ़ल फ़िल्मों में से एक बनते हुए, दुनिया भर में इस फ़िल्म ने $478 मिलियन कमाया.\nअपनी अगली फीचर फिल्म, Alejandro González Iñárritu's की बहु-कथा नाटक \"बेबल\" (2006) में पिट, केट ब्लैनचेट के साथ दिखाई दिए. फ़िल्म में उनका प्रदर्शन आलोचकों द्वारा सराहा गया और \"सिएटल पोस्ट-ईंटेलीजेंसर\" का मानना था कि वे \"विश्वसनीय\" रहे और उन्होंने फ़िल्म को 'स्पष्टता\" प्रदान की. पिट ने इसे [अपने] फ़िल्मी कैरियर के सर्वोत्तम निर्णयों में से एक माना.\" 2006 कान फ़िल्म समारोह में बतौर एक विशेष प्रस्तुति, फ़िल्म को प्रदर्शित किया गया और बाद में 2006 टोरंटो अंतर्राष्ट्रीय फ़िल्म समारोह में प्रदर्शित किया गया। \"बेबल\" को सर्वश्रेष्ठ नाटक के लिए गोल्डन ग्लोब पुरस्कार मिला और पिट को सर्वश्रेष्ठ सहायक अभिनेता के लिए गोल्डन ग्लोब नामांकन प्राप्त हुआ। कुल मिला कर, फ़िल्म ने सात अकादमी पुरस्कार और गोल्डन ग्लोब पुरस्कार नामांकन बटोरे.\n\nपिट ने दुबारा तीसरी ओशंस फ़िल्म \"ओशंस थर्टीन\" (2007) में रस्टी रायन की भूमिका निभाई. यह सीक्वेल, यद्यपि पहली दो फ़िल्मों की तरह धनार्जन नहीं कर सकी, तथापि इसने अंतरराष्ट्रीय बॉक्स ऑफिस पर $311 मिलियन कमाए. पिट की अगली फ़िल्म भूमिका 2007 वेस्टर्न नाटक \"द अस्सेसिनेशन ऑफ़ जेस्सी जेम्स बाई द कावर्ड रॉबर्ट फ़ोर्ड\" में एक अमेरिकी अपराधी जेस्सी जेम्स की थी, जो रॉन हैनसेन के 1983 के इसी नाम के उपन्यास पर आधारित थी।एंड्रयू डोमिनिक द्वारा निर्देशित और पिट की कंपनी प्लैन बी द्वारा निर्मित इस फ़िल्म का प्रीमियर 2007 वेनिस फ़िल्म समारोह में हुआ। \"फ़िल्म जर्नल इंटरनेशनल\" के लुईस बील ने कहा कि कहानी में पिट \"डरावने और करिश्माई\" हैं। अपने प्रदर्शन के लिए उन्हें वेनिस में सर्वश्रेष्ठ अभिनेता के लिए वोल्पी कप पुरस्कार मिला. हालांकि पिट ने फ़िल्म को बढ़ावा देने के लिए समारोह में भाग लिया, मगर एक प्रशंसक द्वारा उनके अंगरक्षकों को धक्का देकर उन पर हमला किए जाने पर वे वहां से जल्दी चले गए। उन्होंने अंततः एक वर्ष बाद 2008 समारोह में अपना पुरस्कार ग्रहण किया।\n\nपिट 2008 की ब्लैक कॉमेडी \"बर्न आफ्टर रीडिंग\" में दिखाई दिए, कोएन भाइयों के साथ यह उनका पहला सहयोग था। फ़िल्म को आलोचकों से सकारात्मक स्वीकृति मिली.\"द गार्जियन\" ने फ़िल्म को \"एक कस कर बांधी गई, प्रभावशाली कथानक वाली जासूसी कॉमेडी\" कहा और टिप्पणी की कि पिट का प्रदर्शन सबसे मजेदार था। बाद में उन्हें डेविड फिन्चर की फ़िल्म \"द क्यूरियस केस ऑफ़ बेंजामिन बटन\" (2008) में नायक बेंजामिन बटन की भूमिका दी गई। यह फ़िल्म एफ़.स्कॉट फिट्ज़गेराल्ड की 1921 की इसी नाम की लघु कहानी का आंशिक रूप से रूपांतरित संस्करण है; कहानी एक ऐसे आदमी की है जो अस्सी साल की उम्र वाला पैदा होता है और उल्टे क्रम से उम्रदराज़ होता है। \"द बाल्टीमोर सन्\" के माइकल स्रागो ने कहा \"पिट के संवेदनशील प्रदर्शन ने 'बेंजामिन बटन' को एक कालजयी कृति बनाने में मदद की. इस भूमिका से पिट ने अपना पहला स्क्रीन एक्टर्स गिल्ड अवार्ड नामांकन अर्जित किया, साथ-ही-साथ चौथा गोल्डन ग्लोब और दूसरा अकादमी पुरस्कार नामांकन भी पाया। फ़िल्म को कुल तेरह अकादमी पुरस्कार नामांकन प्राप्त हुए और इसने दुनिया भर में $329 मिलियन अर्जित किए.\n\n2008 के बाद पिट की परियोजनाओं में शामिल हैं अगस्त 2009 में प्रदर्शित क्वेंटिन तरनटिनो की \"इनग्लोरियस बास्टर्ड्स\" . 2009 कान फ़िल्म समारोह की एक विशेष प्रस्तुति में फ़िल्म प्रदर्शित हुई. उन्होंने अधिकृत फ़्रांस में नाज़ियों जूझने वाले एक अमेरिकी प्रतिरोधक सेनानी लेफ्टिनेंट अल्डो रेने की भूमिका निभाई. इसके अलावा, वे सीन पेन के साथ सह-अभिनीत और टेरेंस मलिक द्वारा निर्देशित \"द ट्री ऑफ़ लाइफ़\" में प्रस्तुत होंगे. \"लॉस्ट सिटी ऑफ़ Z\" में अभिनय के लिए उन्होंने हस्ताक्षर किए हैं, जिसमें वे रहस्यमय अमेज़ान सभ्यता की खोज करने वाले एक ब्रिटिश अन्वेषक की भूमिका निभाएंगे. यह फ़िल्म डेविड ग्रान द्वारा लिखित इसी नाम की पुस्तक पर आधारित है।\n\nजेनिफ़र एनिस्टन और पैरामाउंट पिक्चर्स के CEO ब्रैड ग्रे के साथ मिल कर पिट ने 2002 में फिल्म निर्माण कंपनी प्लान B एंटरटेनमेंट की स्थापना की. 2005 से एनिस्टन और ग्रे भागीदार नहीं रहे. कंपनी द्वारा निर्मित फ़िल्मों में जॉनी डेप अभिनीत \"चार्ली एंड द चॉकलेट फ़ैक्ट्री\" (2005), \"द अस्सेसिनेशन ऑफ़ जेसी जेम्स बाई द कावर्ड रॉबर्ट\" (2007) और एंजेलीना जोली अभिनीत \"अ माइटी हार्ट\" (2007). इसके अतिरिक्त, 2007 की सर्वश्रेष्ठ फ़िल्म विजेता \"द डिपार्टेड\" के निर्माण में प्लान B शामिल थी। परदे पर पिट को एक निर्माता के रूप में श्रेय मिला; तथापि, ऑस्कर में जीत के लिए केवल ग्राहम किंग को पात्र माना गया। साक्षात्कार में पिट, उत्पादन कंपनी की चर्चा के लिए अनिच्छुक रहे हैं।\n\nपिट एक हेनकेन विज्ञापन में दिखाई दिए, जो 2005 सुपर बाउल के दौरान प्रसारित हुआ; यह डेविड फिन्चर द्वारा निर्देशित था, जिन्होंने पिट को तीन फ़ीचर फ़िल्मों में निर्देशित किया, \"सेवन\", \"फ़ाइट क्लब\" और \"द क्यूरियस केस ऑफ़ बेंजामिन बटन\" . पिट, एशियाई बाज़ार के लिए रूपायित कई टी.वी. विज्ञापनों में दिखे, जिसमें सॉफ़्ट-बैंक और एडविन जीन्स जैसे उत्पाद शामिल थे।\n\nपिट ONE अभियान का समर्थन करते हैं, जिसका उद्देश्य तीसरी दुनिया के देशों में AIDS और ग़रीबी से लड़ना है। वे 2005 PBS सार्वजनिक टेलीविजन श्रृंखला \"Rx फॉर सर्वाइवल: अ ग्लोबल हेल्थ चैलेंज\" के वर्णनकर्ता थे, जो मौजूदा वैश्विक स्वास्थ्य मुद्दों पर चर्चा करता है। नवम्बर, 2005 में पिट और एंजेलीना जोली ने 2005 कश्मीर भूकंप का प्रभाव देखने के लिए पाकिस्तान की यात्रा की. अगले वर्ष, पिट और जोली, हैती में पैदा हुए एक हिप-हॉप संगीतकार वाईक्लिफ जीन द्वारा स्थापित परोपकारी संस्था Yéle Haïti द्वारा समर्थित स्कूल का दौरा करने हैती गए। मई, 2007 में पिट और जोली ने सूडान के दारफ़ुर क्षेत्र में संकटग्रस्त चाड और दारफ़ुर के तीन राहत संगठनों को $1 मिलियन का दान दिया. क्लूनी, डेमन, डॉन शैडल और जेरी वाइनट्राउब के साथ वे, नॉट ऑन आवर वॉच के संस्थापकों में से एक हैं, एक ऐसा संगठन जो दुनिया का ध्यान और उसके संसाधनों को दारफ़ुर में घटित जैसे नरसंहार को बंद करने और रोकने के लिए केन्द्रित करने का प्रयास करता है।\nपिट की वास्तुकला में एक जानकार रूचि है, जिसका इस्तेमाल उन्होंने 2006 में मेक इट राइट फ़ाउंडेशन को बनाने में किया। इस परियोजना के लिए उन्होंने कैटरीना तूफ़ान के बाद न्यू ऑरलियन्स में आवासीय पेशेवरों के एक समूह को, न्यू ऑरलियन्स के नौवें वार्ड में 150 नए घरों के वित्तपोषण और निर्माण के उद्देश्य से एकत्रित किया। स्थिरता और वहनीयता पर जोर देते हुए मकानों को तैयार किया जा रहा है। पर्यावरण संगठन ग्लोबल ग्रीन USA के साथ अन्य तेरह वास्तुशिल्प फ़र्म, इस परियोजना में शामिल हैं, जिनमें से कई फ़र्में अपनी सेवाओं को दान कर रहीं हैं। पिट और लोकोपकारक स्टीव बिंग, प्रत्येक ने $5 मिलियन का दान दिया है। अक्तूबर 2008 में, प्रथम छह घर पूर्ण हो गए। अपने हरित आवास की अवधारणा को राष्ट्रीय मॉडल के रूप में बढ़ावा देने और संघीय वित्त पोषण की संभावनाओं पर चर्चा करने के लिए पिट ने, मार्च 2009 में अमेरिकी राष्ट्रपति बराक ओबामा और हाउस ऑफ़ रिप्रेसेंटेटिव की अध्यक्ष नैन्सी पेलोसी के साथ बैठक की.\n\nसितम्बर, 2006 में पिट और जोली ने दुनिया भर में मानवीय सहायता के निमित्त एक परमार्थ संगठन, द जोली-पिट फाउंडेशन की स्थापना की. संगठन ने अपने प्रारंभिक अनुदान के रूप में ग्लोबल एक्शन फॉर चिल्ड्रेन और डॉक्टर्स विदाउट बोर्डर्स, दोनों को $1 मिलियन का अनुदान दिया. अगले महीने, जोली-पिट फाउंडेशन ने दिवंगत अमेरिकी पत्रकार डेनियल पर्ल की स्मृति में गठित एक संगठन डैनियल पर्ल फाउंडेशन को $100,000 दान किए. संघीय फाइलिंग के अनुसार, 2006 में पिट और जोली ने संगठन में $8.5 मिलियन डाला; जिसने 2006 में $2.4 मिलियन और 2007 में $3.4 मिलियन दान किया। जून 2009 में, जोली-पिट फाउंडेशन ने सैनिकों और तालिबान उग्रवादियों के बीच लड़ाई द्वारा विस्थापित हुए पाकिस्तानियों की मदद के लिए एक U.N. शरणार्थी एजेंसी को $1 मिलियन का अनुदान दिया.\n\n1995 में \"एम्पायर\" द्वारा पिट, फ़िल्मी इतिहास में 25 अति आकर्षक सितारों में से एक के रूप में चुने गए। इसके अलावा, उन्हें दो बार, 1995 और 2000 में \"पीपल\" द्वारा सर्वाधिक आकर्षक जीवित व्यक्ति करार दिया गया। \"फोर्ब्स\" की वार्षिक सेलिब्रिटी 100 की सूची में वे 2006, 2007 और 2008 में क्रमशः No. 20, No. 5 और No. 10 पर रहे. 2007 में, उन्हें टाइम 100 में सूचीबद्ध किया गया, यह विश्व में 100 सबसे अधिक प्रभावशाली लोगों का एक संकलन है, जो \"टाइम\" द्वारा सालाना चुने जाते हैं। उन्हें श्रेय दिया जाता है कि उन्होंने \"अपने स्टार-पवर से लोगों का ध्यान उन स्थानों और कहानियों की ओर खींचा, जिसे आम तौर पर कैमरा नहीं पकड़ पाते\". पिट को एक बार फिर टाइम 100 में शामिल किया गया; हालांकि, उन्हें बिल्डर्स एंड टाइटन की सूची में चयनित किया गया।\nअक्तूबर 2004 में पिट ने छात्रों को 2004 अमेरिकी राष्ट्रपति चुनाव में मतदान के लिए प्रोत्साहित करने के लिए मिसौरी विश्वविद्यालय का दौरा किया, जिसमें उन्होंने जॉन केरी का समर्थन किया। इसके बाद अक्तूबर में उन्होंने भ्रूण मूल कोशिका अनुसंधान के लिए आर्थिक सहायता का सार्वजनिक रूप से समर्थन किया। उन्होंने कहा,\"हमें यह सुनिश्चित करना है कि हम इन रास्तों को खोलते हैं, ताकि हमारे सर्वश्रेष्ठ और प्रतिभाशाली उन उपचारों को खोज सकें, जिनके बारे में उन्हें लगता है कि वे खोज सकते हैं।\" इसके समर्थन में उन्होंने प्रोपोसिशन 71 का समर्थन किया, जो एक कैलिफ़ोर्निया मतपत्र पहल है, जो मूल-कोशिका अनुसंधान के लिए संघीय सरकार निधीयन प्रदान करेगी.\n\n2005 में शुरू होकर, एंजेलीना जोली के साथ पिट का रिश्ता दुनिया भर में सबसे ज्यादा चर्चित सेलिब्रिटी कहानियों में से एक बन गया। 2006 के प्रारंभ में जोली के गर्भवती होने की खबर की पुष्टि के बाद, उनसे सम्बद्ध अभूतपूर्व मीडिया प्रचार \"पागलपन की हद तक पहुंच गया\" जैसा कि रायटर ने अपनी कहानी में वर्णित किया \"द ब्रेंजलीना फीवर\". मीडिया के ध्यान से बचने के लिए, यह जोड़ा अपनी बेटी शिलोह, \"यीशु मसीह के बाद सबसे ज़्यादा अपेक्षित शिशु\", के जन्म के लिए नामीबिया चले गए। दो वर्ष बाद, जोली की दूसरी गर्भावस्था की पुष्टि ने मीडिया के उन्माद को एक बार फिर भड़काया. दो सप्ताह के दौरान जब जोली समुद्र तट पर स्थित अस्पताल नाइस में थीं, तो पत्रकारों और फोटोग्राफरों ने जन्म पर रिपोर्ट देने के लिए बाहर विचरण-स्थल पर डेरा डाल दिया.\n\nसितम्बर 2008 में, पिट ने कैलिफ़ोर्निया के 2008 मतदान प्रस्ताव प्रोपोसिशन 8 से, जो समलैंगिक विवाह को वैध ठहराने के को बदलने की एक पहल है, मुकदमा लड़ने के लिए $100,000 का अनुदान दिया. अपने रुख़ के लिए पिट ने कारण बताए. \"क्योंकि किसी को यह अधिकार नहीं है कि वह दूसरे को उसके जीवन से च्युत करे, भले ही वे इससे असहमत हों, क्योंकि हर किसी को अपनी इच्छानुसार जीवन जीने का अधिकार है यदि वे दूसरे को नुकसान नहीं पहुंचाते और चूंकि अमेरिका में भेदभाव के लिए कोई जगह नहीं है, मेरा वोट समानता के लिए और प्रोपोसिशन 8 के खिलाफ़ होगा.\n\n1980 दशक के उत्तरार्ध और 1990 दशक में, पिट अपने कई सह-कलाकारों के साथ सिलसिलेवार रिश्तों में लिप्त थे, जिनमे शामिल हैं रॉबिन गिवेंस (\"हेड ऑफ़ द क्लास\"), जिल शोलेन (\"कटिंग क्लास\"), और जूलियट लुईस (\"टू यंग टू डाई?\") और \"केलिफ़ोर्निया\"), जो डेटिंग के समय सोलह साल की होते हुए उनसे दस साल छोटी थीं। पिट का बहुचर्चित रोमांस और सगाई, \"सेवन\" की नायिका गिनिथ पाल्ट्रो के साथ भी हुई, जिसके साथ उन्होंने 1995 से 1997 तक डेटिंग की.\nपिट 1998 में \"फ़्रेंड्स\" की अभिनेत्री जेनिफ़र एनिस्टन से मिले और मालिबू में एक निजी विवाह समारोह में 29 जुलाई 2000 को उससे विवाह किया। वर्षों तक उनकी शादी हॉलीवुड में एक दुर्लभ सफलता के रूप में मानी गई; तथापि, जनवरी, 2005, में पिट और एनिस्टन ने घोषणा की कि सात साल साथ रहने के बाद उन्होंने औपचारिक रूप से अलग होने का निर्णय लिया है। दो महीने बाद, एनिस्टन ने असमाधेय मतभेद का हवाला देते हुए, तलाक के लिए अर्जी दी.\n\nजैसे-जैसे एनिस्टन के साथ पिट का विवाह समाप्ति की ओर बढ़ा, \"Mr. & Mrs. स्मिथ\" के फिल्मांकन के दौरान अभिनेत्री एंजेलीना जोली के साथ उनका मेल-मिलाप एक पूर्ण प्रचारित हॉलीवुड गप्पेबाज़ी में बदल गया। जहां पिट ने व्यभिचार के दावे से इनकार किया, वहीं उन्होंने स्वीकार किया कि जोली के साथ सेट पर \"प्यार हो गया\" और कहा कि एनिस्टन के साथ अलगाव के बाद भी \"Mr. & Mrs. स्मिथ\" का निर्माण चल रहा था।\n\nअप्रैल, 2005 में, एनिस्टन के तलाक की अर्जी दायर करने के एक महीने बाद, कुछ खोजी तस्वीरों का सेट उभरा; तस्वीरें, जो एक समुद्र तट पर पिट, जोली और उसके बेटे मेडोक्स को केन्या के समुद्र तट पर दिखा रहीं थीं, जिससे पिट और जोली के बीच संबंधों की अफवाहें पुख्ता हो रहीं थीं। गर्मियों के दौरान, दोनों लगातार एक साथ नज़र आने लगे और मनोरंजन मीडिया ने इस युगल को \"ब्रैंजलीना' करार दिया. पिट और एनिस्टन के अंतिम तलाक़ के काग़ज़ातों को लॉस एंजलिस सुपीरियर कोर्ट द्वारा 2 अक्टूबर 2005 को मंजूरी दी गई और उनकी शादी ख़त्म हो गई। 11 जनवरी 2006 को, जोली ने \"पीपल\" में यह पुष्टि की कि वह पिट के बच्चे की मां बनने वाली है और इस तरह सार्वजनिक रूप से पहली बार अपने संबंधों की पुष्टि की. अक्तूबर 2006 को \"एस्क्वायर\" के साथ एक इंटरव्यू में पिट ने कहा कि वह और जोली शादी करेंगे \"जब देश में विवाह-इच्छुक प्रत्येक शख्स क़ानूनी रूप से योग्य हो जाएगा.\"\n\nमीडिया रिपोर्टों के बावजूद कि पिट और एनिस्टन के कटु संबंध हैं, फरवरी 2009 के एक साक्षात्कार में पिट ने कहा कि वह और एनिस्टन 'एक-दूसरे का हाल-चाल जानते रहते हैं\" और कहा, \"वह मेरे जीवन का एक बड़ा हिस्सा थी और मैं उसके जीवन का.\"\n\nअक्तूबर 2007 के एक साक्षात्कार में पिट ने ख़ुलासा किया कि वह अब ईसाई नहीं हैं और ना ही पुनर्जन्म में विश्वास रखते हैं। \"यह समझने में शांति मिलती है कि मेरे पास केवल एक ही जीवन है, यहां और अभी और मैं जिम्मेदार हूं.\" जुलाई 2009 में उन्होंने एक साक्षात्कार में कहा कि वह भगवान में विश्वास नहीं करते और वे \"शायद 20 प्रतिशत नास्तिक और 80 प्रतिशत अज्ञेयवादी हैं।\"\n\n\nजुलाई 2005 में, पिट, जोली के साथ इथियोपिया गए, जहां जोली ने अपनी दूसरी संतान, ज़हारा नाम की एक छह महीने की लड़की को गोद लिया; जोली ने बाद में कहा कि उसने और पिट ने बच्चे को गोद लेने का फ़ैसला एक साथ लिया। दिसंबर 2005 में, इस बात की पुष्टि हो गई कि पिट क़ानूनी रूप से जोली के दो बच्चों, मेडोक्स और ज़हारा को गोद लेने के इच्छुक हैं। 19 जनवरी 2006 को, कैलिफ़ोर्निया के एक न्यायाधीश ने इस अनुरोध को मंजूरी दे दी और बच्चों का उपनाम औपचारिक रूप से \"जोली-पिट\" कर दिया गया।\n\n27 मई 2006 को जोली ने स्वकोपमुंड, नामीबिया में एक बेटी को जन्म दिया, शीलोह नोवेल जोली-पिट. पिट ने पुष्टि की है कि उनकी नवजात बेटी का पासपोर्ट नामीबिया का होगा. वितरक गेटी इमेजेज़ के माध्यम से युगल ने शीलोह की पहली तस्वीरें बेचीं. उत्तर-अमेरिकी अधिकारों के लिए \"पीपल\" ने $4.1 मिलियन से अधिक का भुगतान किया, जबकि ब्रिटिश पत्रिका \"हेलो!\" ने मोटे तौर पर $3.5 मिलियन देकर अंतर्राष्ट्रीय अधिकार प्राप्त किए; दुनिया भर में अधिकारों की कुल बिक्री ने क़रीब $10 मिलियन अर्जित किए. मुनाफ़े को पिट और जोली ने एक अज्ञात परोपकारी संस्था को दान दिया. न्यूयॉर्क में मेडम तुसाड्स ने दो-वर्षीय शिलोह की एक मोम की प्रतिमा का अनावरण किया, जिसने शिलोह को पहला शिशु बना दिया जिसकी मेडम तुसाड्स में एक प्रतिमा है।\n\n15 मार्च 2007 को जोली ने वियतनाम से एक तीन साल के लड़के, पैक्स थिएन जोली-पिट (मूल रूप से पैक्स थिएन जोली) को गोद लिया। चूंकि अनाथालय अविवाहित जोड़ों को गोद लेने की अनुमति नहीं देता, जोली ने एकल अभिभावक के रूप में पैक्स को गोद लिया और पिट ने बाद में उसे संयुक्त राज्य अमेरिका में अपने बेटे के रूप में गोद लिया।\n\nमीडिया द्वारा महीनों अटकलें लगाए जाने के बाद, जोली ने 2008 कान फिल्म समारोह में इसकी पुष्टि की कि वह जुड़वां बच्चों की उम्मीद कर रहीं हैं। 12 जुलाई 2008 को जोली ने युगल के जुड़वां, नॉक्स लियोन नामक लड़के और विविएन मर्शेलीन नामक लड़की को फ्रांस में नाइस के लेनवल अस्पताल में जन्म दिया. नॉक्स और विविएन की पहली तस्वीरों का अधिकार संयुक्त रूप से \"पीपल\" और \"हेलो!\" को $14 मिलियन में बेचा गया- जो किसी भी सेलिब्रिटी की ली गई अब तक की सर्वाधिक महंगी तस्वीरें हैं। पैसा जोली-पिट फाउंडेशन में गया।\n\n\n, U.S.\n", "id": "165939", "title": "ब्रैड पिट"}
{"url": "https://hi.wikipedia.org/wiki?curid=165940", "text": "कुत्तों की नस्लों की सूची\n\nहज़ारों सालों से कुत्तों का चयनात्मक तौर पर प्रजनन किया जाता रहा है। कभी एक ही वंश के कुत्तों के अन्तःप्रजनन द्वारा तो कभी बहुत अलग नस्ल के कुत्तों के मिश्रण द्वारा। यह प्रक्रिया आज भी जारी है। इस प्रक्रिया के परिणामस्वरूप संकर बीज की तरह विविध प्रकार के कुत्ते पैदा हो रहे हैं मसलन चिहुअहुआ से लेकर ग्रेट डेन तक। देखा जाये तो पृथ्वी पर कुत्ता ही एक ऐसा जानवर है, जिसके रूप-रंग में व्यापक भिन्नता पायी जाती है। \n\nयह सब कुत्तों के डीएनए में मनुष्य जाति की अपेक्षा लगभग दुगुने क्रोमोज़ोम होने की वजह से हुआ है। यह कुत्तों का डीएनए ही है जो उनके शारीरिक गठन और रूप-रंग की अत्यधिक विस्तृत भिन्नता को अनुमत करता है।\nनस्लों का आम तौर पर वर्गीकरण जिस विशेष जाति से वह नस्ल विकसित की गयी है उसी के आधार पर किया जाता है। \nकुत्तों की मूल नस्लें इस प्रकार हैं: \n\nइसके अलावा कुत्तों के कई अन्य प्रकार और उपप्रकार भी हैं। और विस्तृत व संपूर्ण सूची के लिये अंग्रेजी विकिपीडिया पर कुत्तों के प्रकारों की सूची और नस्ल समूह (कुत्ता) की सूची देखें। \n\nइनकी अन्य श्रेणियों में शामिल हैं:\n\nनिम्नलिखित सूची में \"नस्ल\" की एक प्रशस्त व्याख्या प्रयुक्त है। यहाँ सूचीबद्ध नस्लें, पंजीबद्ध नस्लों के रूप में लम्बे इतिहास वाली पारम्परिक नस्लें, अपने स्वयं की पंजीयन वाली दुर्लभ नस्लें, या अभी भी विकासाधीन नई नस्लें भी हो सकती हैं। इस सूची में कुत्ते को सबसे अधिक प्रयुक्त नाम के साथ केवल एक ही बार शामिल किया है। \n\nसंकेत चिन्ह:\n\n", "id": "165940", "title": "कुत्तों की नस्लों की सूची"}
