{"url": "https://hi.wikipedia.org/wiki?curid=184839", "text": "हार्ड डिस्क ड्राइव\n\nहार्ड डिस्क ड्राइव (जिसे हार्ड डिस्क, हार्ड ड्राइव, सख्त चक्रिका संचालक, डेटा भंडारण यन्त्र या HDD भी कहते हैं) एक आंकड़ों को सहेज कर सुरक्षित रखने वाला यन्त्र हैं जो डिजिटल जानकारी चुम्बकीय रूप से लिख और पढ़(पुनः प्राप्त) सकती हैं। इसमें घूमने वाले डिस्क्स (चिपटी गोल वस्तु,चक्रिका) होते हैं जिन्हे चुम्बकीय पदार्थ से लेप किया जाता है। बिजली न होने पर भी डेटा भंडारण यन्त्र आंकड़ों को सुरक्षित रखता है। डेटा भंडारण यन्त्र से आंकड़ों को बेतरतीब (रैंडम -एक्सेस) तरीके से पढ़ा जाता हैं। इसका मतलब है कि आंकड़ों के समूह को भंडारण यन्त्र में किसी भी जगह लिखकर सुरक्षित किया जा सकता हैं। मतलब आंकड़ों का भंडारण किसी खास क्रम में करने की आवश्यकता नहीं हैं।\n\nइसका अविष्कार १९५६ में आइ०बी०ऍम० नामक कंपनी में हुआ था। १९६० के दशक तक आंकडा भंडारण यन्त्र सभी सामान्य कार्य के संगड़को में सबसे प्रचलित अतिरिक्त/सहायक भंडारण यन्त्र बन गया। आंकडा भंडारण यन्त्र में नियमित रूप से सुधार होने लगा और आज सर्वर और व्यक्तिगत संगड़को के ज़माने में भी इसने अपनी जगह स्थिर रखी हैं। २०० से भी ज़्यादा औद्योगिक इकाइयों ने डेटा भंडारण यन्त्र बनाये हैं। हलांकि ज़्यादातर डेटा भंडारण यन्त्र आज सीगेट(Segate),तोशिबा (Toshiba)और वेस्टर्न डिजिटल बनाते हैं। सारी दुनिया में आंकडा भंडारण यन्त्र का राजस्व २०१३ में $ ३२ बिलियन था जो की २०१२ की तुलना में ३% कम था। \n\nडेटा भंडारण यन्त्र को उसकी भंडारण क्षमता और प्रदर्शन के आधार पर विश्लेषित किया जाता हैं। डेटा भंडारण यन्त्र की क्षमता बाइट्स में होती हैं। १०२४ बाइट को १ किलोबाइट कहा जाता हैं उसी तरह से १०२४ किलोबाइट को १ मेगाबाइट कहा जाता हैं। १०२४ मेगाबाइट को १ गीगाबाइट कहते हैं और १०२४ गीगाबाइट को १ टेराबाइट कहा जाता हैं। डेटा भंडारण यन्त्र का पूरा भंडारण स्थान उपयोगकर्ता के लिए उपलब्ध नहीं होता क्यूंकि कुछ हिस्सा प्रचालन तन्त्र(ऑपरेटिंग सिस्टम) को रखने और कुछ और हिस्सा फाइलसिस्टम के लिए और कुछ हिस्सा संभवतः अंदरुनी अतिरेकता गलती सुधारने और डेटा पुन:प्राप्ति के लिए होता हैं। आंकडों को लिखने वाले नोक(हेड) के पटरी तक पहुंचने के समय और पढ़ते वक़्त वांछित क्षेत्र के नोक के नीचे तक पहुंचने में लगने वाले समय और आंकड़ों के यन्त्र से आवागमन की गति के आधार पर प्रदर्शन क्षमता का निर्धारण किया जाता है। \n\nआज के डेटा भंडारण यन्त्र मेज पे रखे जा सकने वाले संगड़को (डेस्कटॉप कंप्यूटर) के लिए ३.५ इंच और गोद में रखे जा सकने वाले संगड़को में २.५ इंच के होते हैं। डेटा भंडारण यन्त्र मुख्य प्रणाली से साटा, यूएसबी या एस.ए.एस(सीरियल अटैच्ड SCSI) जैसे मानक विद्युत् चालक तारो से जुड़े होते है। २०१४ तक डेटा भंडारण यन्त्र को अतिरिक्त या सहायक भंडारण के क्षेत्र में ठोस अवस्था वाले संचालक के रूप में टक्कर देने वाली तकनीक थी फ्लैश मेमोरी| आने वाले समय में यह माना जा रहा हैं कि हार्ड डिस्क अपना आधिपत्य जारी रखेगी लेकिन जंहाँ गति और बिजली की कम खपत ज़्यादा ज़रूरी हैं वहाँ ठोस अवस्था वाले उपकरण (सॉलिड स्टेट डिवाइस) को हार्ड डिस्क के जगह इस्तेमाल किया जा रहा हैं। \n\nहार्ड डिस्क अर्थात सख्त चक्रिका संचालक को पहली बार १९५६ में आई बी एम के वास्तविक समय ट्रांसक्शन प्रोसेसिंग कंप्यूटर के लिए डेटा भंडारण युक्ति (डेटा सुरक्षित रखने के लिए बनाया गया विशेष यन्त्र) के रूप में पेश किया गया था। यह सामान्य उपयोग, मेनफ़्रेम और छोटे कंप्यूटर पर इस्तेमाल करने के लिए भी विकसित किया गया था। यह पहला आई बी ऍम ड्राइव ३५० आर मैक दो रेफ्रीजिरेटर के समान बड़ा था और यह ५ मिलियन ६ बिट अक्षरों को (३.७५ मेगाबाइट) रखने की क्षमता रखता था। यह आकड़ों को ५० डिस्क (गोलाकार चक्रिका) के ढेर पर सहेजता था। \n\n१९६२ में आईबीऍम मॉडेल १३११ डिस्क ड्राइव लाया जो वाशिंग मशीन के आकार का था और यह एक हटा सकने वाले डिस्क पैक पर २० लाख अक्षरों को सुरक्षित रख सकता था। उपयोगकर्ता अतिरिक्त पैक खरीद सकते थे और उन्हें ज़रुरत के अनुसार आपस में बदल सकते थे, बिलकुल चुंबकीय टेप के रील की तरह। इसके बाद के डिस्क पैक ड्राइव्स जो आईबीऍम और दूसरी कम्पनियो ने बनाये थे कम्प्यूटर्स में इस्तेमाल होने लगे और १९८० के दसक तक यह ३०० मेगाबाइट की क्षमता तक पहुंच गए। जिन HDD को कम्प्यूटरों से हटाया नहीं जा सकता था उन्हें \"फिक्स्ड डिस्क\" ड्राइव कहा जाता हैं।\n\nकुछ उच्च निष्पादन क्षमता वाले एचडीडी बनाये गए थे जिसमे प्रति पटरी एक नोक थी जैसे ताकि नोक (जिसे पेंसिल भी कह सकते हैं) को एक पटरी से दूसरी पटरी तक ले जाने में जो समय व्यतीत होता हैं उसे बचाया जा सके। इन्हे \"फिक्स्ड हेड\" या \"हेड पर ट्रैक\" डिस्क ड्राइव कहा जाता था यह बहुत महेंगे थे और इन्हे अब बनाया नहीं जाता।\n\n१९७३ में आई बी ऍम ने एक नए किस्म की एचडीडी लॉन्च की जिसको \"विनचेस्टर\" कूट नाम दिया गया था। इस में प्राथमिक तौर से खास बात यह थी की बिजली चले जाने पर डिस्क हेड पूरी तरह से प्लाटर से अलग नहीं होता था। बल्कि यह हेड डिस्क के एक खास जगह में रुकता था तब जब डिस्क का घूमना बंद हो जाता था। फिर से शुरू होने पर डिस्क हेड वही से शुरुआत करता था। यह हेड प्रवर्तक प्रणाली के खर्चे को कम करने में कारगर साबित हुआ। विनचेस्टर प्रौद्योगिकी के पहले ड्राइव्स में हटाये जा सकने वाले गोलाकार हिस्से होते थे। इसमें डिस्क पैक और लिखने व पढ़ने वाली नोक प्रणाली होती थी। प्रवर्तक मोटर से जुड़े हुए चक्के में ही रहता था। इसके बाद वाले \"विंचेस्टर\" ड्राइव्स में हटाये जा सकने वाले डिस्क पैक को हटा और वापस गैर हटाने योग्य (जाम) डिस्क प्लांटर्स (चक्रिका/धातु के चक्के) का इस्तेमाल होने लगा।\n\nपहले विंचेस्टर ड्राइव्स के प्लांटर्स १४ इंच के व्यास वाले हुआ करते थे। कुछ साल बाद इस बात की सम्भावना ढूंढने लगे कि अगर प्लांटर्स छोटे हो तो शायद उससे कुछ और फायदे हो सकते हैं। ८ इंच व्यास के प्लांटर्स वाले ड्राइव्स आये और इनके बाद ५ १/४ इंच व्यास के प्लांटर्स वाले ड्राइव्स भी आये। ५ १/४ इंच वाले ड्राइव्स को उस समय में तेज़ी से बढ़ते हुए व्यक्तिगत कम्प्यूटर्स के बाज़ार के लिए रूपांकित किया गया था।\n\n१९८० के दसक के शुरुवात में HDD बहुत महेंगे थे लेकिन १९८० के दसक के अंत तक इनके भाव इतने कम हो गए कि सबसे सस्ते कम्प्यूटरों में भी इनको इस्तेमाल किया जाने लगा। \n\n१९८० के दसक के शुरुवात में ज़्यादातर HDD व्यक्तिगत कंप्यूटर उपयोगकर्ता को अलग से उप प्रणाली के तौर पर बेचा जाता था। इस उप प्रणाली को ड्राइव निर्माता के नाम से नहीं बल्कि उप प्रणाली निर्माता के नाम से बेचा जाता था जैसे कोर्वस सिस्टम्स, टॉलग्रास टेक्नोलॉजीस या तो फिर निर्माता के नाम से जैसे एप्पल प्रोफाइल। आई०बी०ऍम० पीसी/एक्स टी जो आई बी ऍम ने 1983 में लॉन्च किया था में एक १० मेगाबाइट का अंदरूनी एचडीडी था और इसके बाद से ही व्यक्तिगत कम्प्यूटर्स में अंदरूनी एचडीडी नियमित तौर से इस्तेमाल होने लगे। \n\nएप्पल मैकिनटोश पर बाहरी एचडीडी लम्बे समय तक इस्तेमाल किये जाते रहे। १९८६ से से १९९८ के बीच बाहरी एचडीडी को जोडने के लिए हरेक मैकिनटोश कंप्यूटर में पीछे के तरफ एक एस सी एस आई पोर्ट हुआ करता था।\n\n२०११ के थाईलैंड में आये बाढ़ ने कई डेटा भंडारण यन्त्र उत्पादक सयंत्रों को नुकसान पहुचाया था जिससे २०१२-२०१३ के बीच डेटा भंडारण यन्त्र के कीमतों में इज़ाफ़ा हुआ था। \n\nएचडीडी के अविष्कार के बाद निरंतर तरीके से उनकी हवाई घनत्व में इज़ाफ़ा होता रहा हैं।\n\nडेटा भंडारण यन्त्र पर फेर्रोमैगनेटिक पदार्थ की एक पतली फिल्म होती हैं जिसे आकृष्ट करके डेटा भंडारण यन्त्र आँकणों को सहेजता हैं। क्रमबद्ध तरीके से चुम्बकीय क्षेत्र के दिशा का बदलाव बाइनरी डेटा बिट्स को दर्शाता हैं। चुंबकीकरण के बदलाव को जाँच करके डेटा डिस्क/यन्त्र से पढ़ा जाता हैं। एक कूट लेखन विधि इस्तेमाल करके डेटा को सांकेतिक शब्दों में बदला जाता हैं। जैसे रन लेंथ लिमिटेड कूट लेखन विधि। जो डेटा को चुम्बकीय दिशा के परिवर्तन के अनुसार प्रस्तुत करता हैं। \n\nएक एचडीडी में तकला (धुरी पे घूमती छोटी सुई) होता हैं जो सपाट गोल डिस्क (इन्हे प्लांटर्स भी कहा जाता हैं ) को पकड़े रहती हैं। प्लांटर्स साधारणतः गैर चुम्बकीय पदार्थ जैसे एलुमिनियम एलाय , शीशा या सिरेमिक से बने होते है। इन प्लांटर्स के ऊपर चुम्बकीय पदार्थ की लेप की जाती हैं जो डेटा पकड़े रहती हैं। इस चुम्बकीय पदार्थ के परत की मोटाई १० से २० नैनोमीटर होती हैं और उसकी सुरक्षा के लिए उसके ऊपर कार्बन की एक परत भी होती हैं। यह चुम्बकीय पदार्थ की परत पेपर के मोटाई से भी कम होती हैं जो की ७०००० से १८०००० नैनोमीटर होती हैं।\n\nआजकल के हार्ड डिस्क के प्लांटर्स को अलग अलग रफ़्तार में घुमाया जाता हैं यह वहनीय यंत्रो में ४२०० से लेकर उच्च प्रदर्शन क्षमता वाले सर्वर में १५००० आरपीएम तक होती हैं। पहला एचडीडी १२०० आरपीएम की गति से घुमा था और कई वर्ष तक सारे एचडीडी ३६०० आरपीएम में घूमते थे। दिसंबर २०१३ तक ज़्यादातर उपभोकता श्रेणी के एचडीडी ५४०० आरपीएम या ७२०० घुमाव प्रति मिनट की रफ़्तार में घूमते हैं।\n\nप्लाटर जैसे ही रीड - राइट हेड के नीचे घूमता हैं उस समय सूचना प्लाटर पर से पढ़ी जाती हैं या लिखी जाती हैं। रीड - राइट हेड और प्लाटर में दूरी बहुत कम होती हैं बस कुछ नैनोमीटर। रीड - राइट हेड उसके नीचे के चुम्बकीय पदार्थ को पढ़ने और बदलने का काम करता हैं। \n\nआधुनिक एचडीडी में हर चुम्बकीय प्लाटर (जो की एक तकले/धुरी से जुडी होता हैं ) के ऊपर एक रीड - राइट हेड होता हैं जो की एक समान भुजा से जुड़ा हुआ होता हैं। एक गति देनेवाली भुजा (एक्सेस आर्म) हेड को डिस्क के घूमते समय एक वृत्त-चाप की दिशा में हिलाती हैं ताकि हरेक हेड प्लाटर के पुरे सतह तक पहुंच सके। इस भुजा को हिलाने के लिए वायस क्वायल एक्चुएटर या कुछ पुराने डिज़ाइन में स्टेपर मोटर इस्तेमाल किया जाता हैं। ड्राइव में जो चुम्बकीय प्लेट लगी होती है उसके ऊपर प्रकाशीय तापावरोधन किया जाता है। पहले के हार्ड डिस्क ड्राइव्स में स्थिर/एक ही बिट्स पर सेकंड के तरीके से लिखा जाता था इसलिए हर पटरी पर डेटा सामान होता था। लेकिन आधुनिक डिस्क ड्राइव्स में जोन बिट रिकॉर्डिंग इस्तेमाल करते हैं इसमें लिखने की रफ़्तार अंदर से बाहर के ट्रैक/पटरी में जाते हुए बढ़ती रहती हैं इससे बाहर के पटरियों में ज़्यादा डेटा सुरक्षित रख सकते हैं।\n\nआधुनिक उपकरणों में चुम्बकीय क्षेत्र के छोटे साइज के कारण इस बात की सम्भावना हैं की वह अपनी चुम्बकीय स्तिथि गर्मी के कारण खो सकता हैं। गर्मी के वजह से हुई इस चुंबकीय अस्थिरता को \"सुपरपेरामैग्नेटिक लिमिट\" भी कहा जाता हैं। इस स्तिथि से बचने के लिए प्लांटर्स को दो समानांतर चुम्बकीय परतो से लेप किया जाता हैं इनके बीच एक ३ अणु मोटाई का एक गैरचुम्बकीय परत रहता हैं। दोनों परतो में विपरीत दिशा में चुम्बकीय प्रभाव होता हैं, इस प्रकार दोनों परत एक दूसरे को सुदृढ़ करते हैं। गर्मी के प्रभाव से निपटने के लिए एक और तकनीक इस्तेमाल होती हैं इसका नाम परपेँडिकुलर रिकॉर्डिंग हैं। इससे रिकॉर्डिंग डेंसिटी भी ज़्यादा मिलती हैं २००५ में इसे पहली बार शिप किया गया था आज कई HDD यह तकनीक इस्तेमाल कर रही हैं।\n\nएक साधारण HDD में दो विद्युतीय मोटर होते हैं। एक तकली से लगी हुई मोटर जो चक्रिका (डिस्क) को घुमाती हैं और एक प्रवर्तक मोटर जो रीड/राइट हेड प्रणाली को घूमते हुए चक्रिका के ऊपर ले जाता हैं। चक्रिका से जुड़े हुए मोटर में एक बाहरी रोटर होता हैं जो चक्रिका के साथ जुड़ा होता हैं, विद्युत चालक स्थायी घुमावदार तार एक जगह स्थापित होती हैं। प्रवर्तक के ठीक विपरीत तकले से जुडी छड़ी के अंत पर एक रीड -राइट हेड (लिखने/पढ़ने वाली नोक) होती हैं। यह लिखने/पढ़ने वाली नोक बहुत पतले विद्युतीय परिपथ से एम्पलीफायर इलेक्ट्रॉनिक्स के साथ जुड़ा होता हैं जो प्रवर्तक के केन्द्र बिन्दु पर स्थित होता हैं। नोक की सहायक भुजा वजन में बहुत हलकी और ठोस होती है। आधुनिक उपकरणों में इसकी तेज होने की गति ५५० g तक हो सकती हैं।\n\nप्रवर्तक एक स्थायी चुम्बक होता हैं। उसमे एक घूमनेवाला क्वॉयल होता हैं जो सही जगह पर लिखने/पढ़ने वाली नोक को चलाता हैं। धातु की एक थाली एक स्क्वाट नेओडिमिनम -आयरन -बोरोन तीव्र प्रवाह वाले चुम्बक को थामे रखती है। इस थाली के नीचे एक घूमनेवाला धातु का लच्छा (क्वॉयल) होता हैं जिसे आवाज़ वाली क्वॉयल भी कहते हैं।यह क्वॉयल (धातु का लच्छा) प्रवर्तक के केंद्र से जुड़ा रहता हैं और इस क्वॉयल के नीचे एक नेओडिमिनम -आयरन -बोरोन चुम्बक होता है। इसे मोटर के एकदम निचले थाली पर चढ़ा कर रखा जाता हैं। \n\nआवाज़ वाली क्वॉयल का आकार एक तीर के नोक के जैसा होता हैं और इसे २ बार लेप किये हुए ताम्बे के चुम्बकीय तार से बनाया जाता हैं। अंदर की सतह ताप रोधन के लिए होती हैं और बाहर की सतह गर्म प्लास्टिक की होती हैं। नोक के दोनों तरफ के क्वॉयल चुम्बकीय क्षेत्र के साथ लगते रहते हैं। जब विद्युत प्रवाह एक धातु के लच्छे के अंदर के दिशा में गमन करती हैं और दूसरे लच्छे के बाहरी दिशा में गमन करती हैं तब एक स्पर्श-रेखीय दबाव उत्पन्न होता हैं जो प्रवर्तक को घुमाता हैं। \n\nHDD के इलेक्ट्रॉनिक्स प्रवर्तक के हरकत को नियंत्रित करती हैं और डिस्क के परिक्रमण या गोलाकार चलने को भी नियंत्रित करती हैं। वह चक्रिका नियंत्रक के निर्देशो के अनुसार चक्रिका से सूचना पढ़ने या लिखने का काम भी करती हैं। ड्राइव इलेक्ट्रॉनिक्स की प्रतिपुष्टि चक्रिका के ख़ास हिस्सों से होती हैं जो सर्वो प्रतिपुष्टि के लिए समर्पित होता हैं। यह या तो फिर पूरी तरह से संकेन्द्रित परिमंडल (समर्पित सर्वो तकनीकी के केस में)होते हैं या वो हिस्से जिसमे असली आंकडें बिखरे हुए (सन्निहित सर्वो तकनीकी के मामले मे) रूप मे होते हैं।\n\nएक डेटा भण्डारण यन्त्र या सख्त चक्रिका संचालक(HDD) में एक या एक से ज़्यादा तेज घूमने वाली चक्रिकाएँ (प्लाटर) और चुंबकीय नोक होते हैं। इन्हे एक चलते हुए प्रवर्तक भुजा के ऊपर रखा जाता हैं ताकि इस नोक की सहायता से चक्रिका के सतह पर आंकडों को लिखा या पढ़ा जा सके। \nजितना समय चुंबकीय नोक को सिलिंडर या पटरी में ले जाने में लगे और उसके साथ ही जो समय चक्रिका के हिस्से को नोक के नीचे घूमने में लगे और कितना डेटा हर क्षण में प्रेषित(डेटा प्रेषण दर) हो रहा हैं इन मापदंडो पर ही डेटा भण्डारण यन्त्र का प्रदर्शन निश्चित किया जाता हैं। \n\nआधुनिक डेटा भण्डारण यन्त्र त्रुटि संशोधन कूट का बहुत इस्तेमाल करती हैं खासकर रीड - सोलमन त्रुटि निवारण कूट। यह तकनीक अतिरिक्त बिट सहेज कर रखती हैं। हर डेटा खंड में कुछ अतिरिक्त बिट्स होते हैं जो कुछ गणित के सूत्र इस्तेमाल कर गलतियों को अदृश्य तरीके से सुधारते हैं। यह अतिरिक्त बिट्स डेटा भण्डारण यन्त्र में कुछ जगह ज़रूर ले लेते हैं लेकिन यह डेटा भण्डारण यन्त्र पर ज़्यादा लेखन घनत्व होना संभव बनाती हैं और जो इस प्रक्रिया में जो गलतियाँ आ जाती हैं उन्हें ठीक करना भी संभव बनाती हैं। इसका फल यह होता हैं की डेटा भण्डारण यन्त्र की भंडारण क्षमता ज़्यादा होती हैं। उदाहरण स्वरूप एक १ टीबी क्षमता वाला डेटा भण्डारण यन्त्र जिसमे ५१२ बाइट खंड हैं वह ९३ जीबी अतिरिक्त डेटा भंडारण क्षमता पाता हैं।\n\nएकदम नए डेटा भण्डारण यन्त्र में लघु घनत्व समता जांच कूट (एल. डी. पी. सी.) रीड-सोलमन की जगह लेने लगे हैं। एल. डी. पी. सी. कूट से प्रदर्शन शैनन सीमा के करीब पहुंच जाती हैं। इससे सबसे ज़्यादा भंडारण घनत्व प्राप्त होता हैं।\n\nमेनफ़्रेम और छोटे कम्प्यूटर्स के हार्ड डिस्क अलग अलग आकार के हुआ करते थे। यह वाशिंग मशीन की आकार के थे या तो फिर १९ इंच रैक में समा जाये ऐसे आकर के थे। आइबीएम ने १९६२ में model ११३१ डिस्क को बाजार में उतारा। यह १४ इंच के चक्रिकाओं का इस्तेमाल करती थी। यह कई सालों तक मेनफ़्रेम और छोटे कंप्यूटर का मानक आकार रहा। माइक्रोप्रोसेसर आधरित प्रणालियों में इतने बड़े चक्रिकाओं का कभी इस्तेमाल नहीं किया गया। \n\nजैसे जैसे फ्लॉपी डिस्क ड्राइव (एफडीडी) वाली माइक्रोप्रोसेसर की बिक्री बढ़ती गयी एफडीडी अनुकुलक के नाप का हो ऐसे हार्ड डिस्क की मांग भी बढ़ गयी। शुरुवात में माइक्रो कम्प्यूटर्स के एचडीडी के फॉर्म फैक्टर्स ८\" इंच, ५.२५ \" इंच और ३.५ इंच के एफडीडी जैसे ही थे। बाद में इससे भी छोटे एचडीडी फॉर्म फैक्टर्स आये। \n\n९.५ इंच × ४.६२४ इंच × १४.२५ इंच (२४१.३ एमएम ×११७.५ एमएम × ३६२ एमएम )। १९७९ में शुगर्ट एसोसिएट्स एस.ए १००० पहला फॉर्म फैक्टर अनुकूल एचडीडी था। इसके परिमाप ८\" इंच के एफडीडी के अनुकूल थे।\n\n५.७५ इंच × ३.२५ इंच × ८ इंच (१४६.१ एमएम × ८२.५५ एमएम × २०३ एमएम )। एचडीडी में यह छोटा फॉर्म फैक्टर १९८० में सबसे पहले सीगेट ने लाया था। इसका आकार ५१/४ इंच एफडीडी जितना ही था। इसकी उचाई ३.२५ इंच थी।\n\n४ इंच X १ इंच X ५.७५ इंच यह छोटे फॉर्म फैक्टर वाला हार्ड डिस्क ड्राइव सबसे पहले रोडिम ने १९८३ में लाया था। इसकी उचाई हाफ हाइट यानि १.६३ इंच थी। आज इन ड्राइव्स की उचाई १ इंच की होती है। इस फॉर्म फैक्टर्स के हार्ड ड्राइव्स डेस्कटॉप में इस्तेमाल किये जाते हैं।\n\n२.७५ इंच × ०.२७५–०.७५ इंच × ३.९४५ इंच (६९.८५ एमएम × ७–१९ एमएम × १०० एमएम )। यह छोटा फॉर्म फैक्टर सबसे पहले १९८८ में प्रेरीटेक ने लाया था। यह मोबाइल यंत्रो( लैपटॉप, संगीत वादक) और सॉलिड स्टेट ड्राइव्स में हार्ड ड्राइव की तरह इस्तेमाल होता हैं। इसको प्लेस्टेशन ३ और एक्स बॉक्स ३६० \"वीडियो गेम\" प्रणालियों में भी इस्तेमाल किया जाता हैं। \n\n५४ mm X ८mm X ७८.५ mm यह फॉर्म फैक्टर सबसे पहले १९९३ में Integral Pehripherals ने लाया था। कुछ समय के लिए इसे डिजिटल ऑडियो प्लेयर्स और सबनोटबुक्स में काफी इस्तेमाल किया जाता था। लेकिन बाद में इसकी लोकप्रियता बहुत कम हो गयी और यह फॉर्म फैक्टर मार्किट में रेयर होता जा रहा हैं। \n\n४२.८ mm X 5 mm X ३६.४ mm इस फॉर्म फैक्टर को १९९९ में IBM माइक्रोड्राइव के तौर पर प्रस्तुत किया गया था। यह इसलिए बनाया गया था ताकि यह CF Type २ स्लॉट में फिट हो सके। सैमसंग अपने प्रोडक्ट लिटरेचर में अपने इसी फॉर्म फैक्टर को १.३ इंच का बताता हैं। \n\n२४ मिमी X ५ मिमी X ३२ मिमी। तोशिबा ने सबसे पहले इस फॉर्म फैक्टर का ऐलान जनवरी २००४ में किया था। यह फॉर्म फैक्टर मोबाइल फ़ोन और दूसरे छोटे उपकरणों में इस्तेमाल किये जाने हेतु बनाया गया था जिसमे यू एस बी से जुड सकने वाले एचडीडी भी शामिल हैं जो की 4 जी मोबाईल फ़ोन पर वीडियो भंडारण के लिए बना होता हैं। तोशिबा ने ४ जीबी (MK4001MTD) और ८ जीबी (MK8003MTD) वाले संस्करण बनाए। तोशिबा का नाम दुनिया के सबसे छोटे एचडीडी बनाने के लिए गिनीज़ वर्ल्ड रिकॉर्ड्स में दर्ज हैं। \n\n२.५ इंच और ३.५ इंच फॉर्म फैक्टर वाले HDD सबसे ज़्यादा लोकप्रिय हैं। \n\n२००९ तक हार्ड ड्राइव निर्माताओ ने १.३ इंच , १ इंच और ०.८५ इंच फॉर्म फैक्टर वाले HDD का निर्माण बंध कर दिया हैं क्यूंकि यूऍसबी_फ्लैश_ड्राइव की कीमते घट रही हैं और इनमे को घूमने वाला पुर्जा भी नहीं होता।\n\nडेटा एक्सेस करने में जो समय लगता हैं वह दो कारणों पर निर्भर होती हैं। \n(१ ) घूमने वाले चक्र का याँत्रिक स्वभाव। \n(२ ) नोक के घूमने की गति। \n\nएक HDD का औसत अभिगम काल (एवरेज एक्सेस टाइम) सारे संभव सीक टाइम का औसत होता हैं मतलब सारे संभावित सीक टाइम को जितने बार आँकणों को पढने की कोशिश हुई हैं उनसे भाग करने पर यह संख्या हमें मिलती हैं। लेकिन व्यवहारिक रूप से यह संख्या हमें सांख्यिकीतरीको (statistical methods) से मिलती हैं। \n\nडिफ्रेगमेंटेशन एक पद्धति हैं जिसे इस्तेमाल करके आँकणों को पढने में जो विलम्ब होता हैं उसे कम से कम किया जा सकता हैं। इसमें सम्बंधित आँकणों को एक दूसरे के करीबी क्षेत्रो में रखा जाता हैं। कुछ कंप्यूटर प्रचालन तंत्र स्वचालित तरीके से ही डिफ्रेगमेंटेशन करते हैं। स्वचालित डिफ्रेगमेंटेशन का लक्ष्य विलम्ब कम करना होता हैं लेकिन इस पद्धति के चलने के समय कुछ देर के लिए HDD का प्रदर्शन धीमा हो जाता हैं। \n\nघूमने की गति बढ़ाकर या सीक टाइम कम करके डेटा एक्सेस करने का समय सुधारा जा सकता हैं। हवाई घनत्व बढ़ाकर थ्रूपुट बढ़ाया जा सकता हैं, इससे डेटा रेट और हेड के नीचे आँकणों की मात्रा बढ़ती हैं जिससे सीक टाइम भी कम होता हैं।\n\nऔसतन सीक टाइम हाई एंड सर्वर के हार्ड ड्राइव्स के लिए ४ ms का होता हैं , मोबाइल ड्राइव्स के लिए १५ ms आम मोबाइल ड्राइव्स के लिए १२ ms और डेस्कटॉप हार्ड ड्राइव्स के लिए ९ ms का होता हैं। सबसे पहले हार्ड डिस्क ड्राइव का सीक टाइम ६०० ms था ,१९७० के दशक के मध्य तक ऐसे हार्ड ड्राइव उपलब्ध हो गए थे जिनका सीक टाइम २५ ms जितना था। शुरुवात के कुछ डेस्कटॉप ड्राइव्स में हेड्स को हिलाने के लिए स्टेपर मोटर्स का इस्तेमाल किया जाता था और इसके वजह से सीक टाइम ८०-१२० ms जितना हुआ करता था। लेकिन १९८० के दशक तक इसमें तेज सुधार लाते हुए वॉइस कोइल टाइप अक्टूएशन का इस्तेमाल होने लगा जिससे सीक टाइम २० ms तक कम हो गया। इसके बाद सीक टाइम धीरे धीरे कम होता रहा। \nये विशिष्ट रूप से ६० जीबी से ४ टीबी तक आंकडों का भंडारण करते हैं और ५४०० से १०००० घुमाव प्रति मिनट कि दर से घुमते हैं। इनमें ऑंकणों कि स्थानांतरण गति १जीबी/सेकेंड होती हैं।\nअगस्त २०१४ तक सबसे अधिक क्षमता वाला डेस्कटॉप एच डी डी ८ टीबी तक आंकणों का भंडारण कर सकता था।]]।\n\nविशिष्ट तौर पे कई उपभोक्ताओ द्वारा इस्तेमाल किये जाने वाले संगणक जिनपर की उद्यम सॉफ्टवेयर चलते हैं द्धारा उपयोग किये जाते हैं। जैसे की: लेन-देन प्रसंस्करण डेटाबेस (), इंटरनेट का आधारभूत ढांचा (ईमेल, वेब सर्वर, ई-व्यापार इत्यादि), नियर लाइन भंडारण। उद्यम एचडीडी सामन्यत: २४ घंटे सातो दिन बिना किसी परेशानी के उच्च प्रदर्शन करते हुए चलते रहते हैं। यहाँ अत्यधिक भंडारण क्षमता पाना लक्ष्य नहीं होता है इसलिए मूल्य की तुलना में क्षमता काफी काम होती है।\n\nये वो एचडीडी होते है जो वीडियो रिकॉर्डर, एमपी३ वादक, वाहनों में लगे होते हैं। चूंकि ये अधिकतर हिलते रहने वाले उपकरणों में लगे होते हैं इसलिए इन्हे आघात प्रतिरोधी बनाया जाता है। इससे बिजली की खपत कम होती है और डाटा भंडारन की क्षमता में व्रधि होती है\n", "id": "184839", "title": "हार्ड डिस्क ड्राइव"}
{"url": "https://hi.wikipedia.org/wiki?curid=184841", "text": "यह प्यार न होगा कम\n\nये प्यार न होगा कम एक भारतीय हिन्दी धारावाहिक है, यह कलर्स का एक नाट्य कार्यक्रम है। यह रुमानी सफर नवाबों के शहर लखनऊ के दो युवाओं की प्रेम कहानी से शुरू हो रहा है। यह धारावाहिक जाति की राजनीति और वर्ग भेद के विरुद्ध प्रेम की परीक्षा और मुसीबतों से साम्ना कराता है। इस नाटक में अबीर और लहर की प्रेम कहानी है, जो जाति की राजनीति की पृष्ठभूमि में फिल्मायी गयी है। यह धारावाहिक परिवारों तथा समाज के साथ जंग की ऐसी प्रेम कहानी दिखाता है, जो पहले कभी नहीं देखी गयी। यह धारावाहिक पुरानी कहावत प्यार अंधा होता है पर आगे बढ़ता है, लेकिन जाति और वर्ग भेद के प्रति हमारे देश के लोगों की सनक की भी आलोचना करता है। सत्तर के दशक की हिन्दी फिल्मों के अभिनेता धीरज कुमार की कंपनी क्रिएटिव आई द्वारा निर्मित इस धारावाहिक में अबीर की भूमिका गौरव खन्ना और लहर की भूमिका यमी गौतम कर रही हैं। इनके अलावा इस धारावाहिक में ऐश्वर्य नारकर, तुषार दलवी और प्राची शाह आदि भी महत्त्वपूर्ण भूमिकाओं में दिखाई देंगे।\n\nइसे बनाने के लिए मुम्बई में फिल्मसिटी में दो एकड़ के दायरे में लखनऊ के गणेशगंज मौहल्ले का निर्माण किया गया है। अभिनेता गौरव खन्ना कानपुर के रहने वाले हैं। इस धारावाहिक के प्रचार लखनऊ में गणेशगंज में शूट हुए थे। जिस हवेली में यह शूट हुए थे, वहां रहने वाली लड़कियों की चाल-ढाल, बोलचाल आदि को मैंने ध्यान से देखा। सीरियल की भाषा सरल है।\n", "id": "184841", "title": "यह प्यार न होगा कम"}
{"url": "https://hi.wikipedia.org/wiki?curid=184884", "text": "इन्द्र विद्यावाचस्पति\n\nइन्द्र विद्यावाचस्पति (1889-1960), कुशल पत्रकार, गंभीर विचारक एवं इतिहासवेत्ता थे। वे स्वामी श्रद्धानन्द के पुत्र थे। \n\nइन्द्र विद्यावाचस्पति का जन्म ९ नवम्बर सन् १८८९ को पंजाब के जालन्धर जिले के नवां शहर में हुआ था। उनकी शिक्षा-दीक्षा गुरुकुल कांगड़ी में हुई। अध्ययन के समय ही उन्हें सद्धर्म प्रचारक के सम्पादन का मौका मिला। यहीं से उनकी प्रवृति पत्रकारिता की ओर गयी। अपने जीवनकाल में उन्होने \"विजय\", \"वीर अर्जुन\" तथा \"जनसत्ता\" का सम्पादन किया। 'विजय' दिल्ली से प्रकाशित होने वाला पहला हिन्दी समाचार पत्र था। इनका देहावसान २३ अगस्त सन् १९६० को दिल्ली में हुआ।\n\nइन्द्र जी ने शिक्षा तथा साहित्य सृजन के क्षेत्र में महत्वपूर्ण भूमिका निभायी। शिक्षा के क्षेत्र में उनका सबसे महत्वपूर्ण योगदान गुरुकुल कांगड़ी का संचालन एवं मार्गदर्शन है। इस विश्वविद्यालय के कुलाधिपति के रूप में कार्य करते हुए उन्होने गुरुकुल की उपाधियों को केन्द्र एवं राज्य सरकारों से मान्यता प्रदान कराने का स्तुत्य एवं सफल कार्य किया। गुरुकुल में हिन्दी माध्यम से तकनीकी विषयों की शिक्षण की व्यवस्था करके इन्होने हिन्दी की अमूल्य सेवा की। \n\nये इतिहास के गम्भिर अध्येता थे। अत: इनकी इतिहास-विषयक रचनाएं अत्यन्त प्रामाणिक एवं उच्च श्रेणी की मानी गयीं हैं। 'भारत में ब्रिटिश साम्राज्य का उदय और अन्त', 'मुगल साम्राज्य का क्षय और उसके कारण', 'मराठों का इतिहास' उनकी सर्वप्रसिद्ध रचनाएँ हैं। \n\nधार्मिक एवं सांस्कृतिक क्रितियों में 'आर्यसमाज का इतिहास', 'उपनिषदों की भूमिका' तथा 'संस्कृत्ति का प्रवाह' उल्लेखनीय हैं। 'शाह आलम की आँखें' प्रतिनिधि ऐतिहासिक उपन्यास है तो 'नैपोलियन बोनापार्ट की जीवनी', 'महर्षि दयानन्द का जीवन-चरित' उल्लेखनीय जीवन-ग्रन्थ हैं। \n\nइन्द्र जी का भाषा पर पूरा अधिकार था। इनकी शैली में सहज प्रवाह है। वस्तुस्थिति का मार्मिक चित्रण करने की अद्भुत क्षमता है। इनकी कृतियाँ हिन्दी का गौरव हैं। \n\n", "id": "184884", "title": "इन्द्र विद्यावाचस्पति"}
{"url": "https://hi.wikipedia.org/wiki?curid=184885", "text": "बैल गाड़ी\n\nयह यातायात का एक साधन है जो ग्रामीण क्षेत्रों में प्रयोग में लाया जाता है। इस साधन में बैल की सहायता से गाड़ी को चलाया जाता हैं।\n", "id": "184885", "title": "बैल गाड़ी"}
{"url": "https://hi.wikipedia.org/wiki?curid=184887", "text": "निमाड़ी (बोली)\n\nनिमाड़ी, मध्य प्रदेश के निमाड़ क्षेत्र की बोली है। यह क्षेत्र मालवा के दक्षिण में महाराष्ट्र से सटा समीवर्ती क्षेत्र है। \nनिमाड़ी बोलने वाले जिले हैं - बड़वानी, पूर्वी निमाड़, पश्चिमी निमाड़, तथा धार जिले के कुछ भाग। \n\n\n", "id": "184887", "title": "निमाड़ी (बोली)"}
{"url": "https://hi.wikipedia.org/wiki?curid=184896", "text": "दक्षिण अफ्रीका में आर्य समाज\n\nस्वामी दयानन्द सरस्वती की शिक्षाएँ दक्षिण अफ्रीका में २०वीं शती के आरम्भ में पहुँचीं। वहाँ भी आर्य समाज ने भारतीयों को अपने संस्कृति एवं विरासत पर गर्व करने की शिक्षा दी और सामाजिक सुधार एवं शिक्षा के प्रसार का कार्य किया।\n\n", "id": "184896", "title": "दक्षिण अफ्रीका में आर्य समाज"}
{"url": "https://hi.wikipedia.org/wiki?curid=184897", "text": "बाड कोनिग्शोफ़न\n\nबाड कोनिग्शोफ़न इम ग्राबफेल्ड (जर्मन: \"Bad Königshofen im Grabfeld\") जर्मनी के बेयर्न राज्य के रोह्न-ग्राबफेल्ड जिले में फ़्रांकिस्ची साले पर स्थित एक स्पा कस्बा है। इस कस्बे की परिसीमा के भीतर बहुत से छोटे-छोटे ग्राम भी बसे हुए हैं:\n\nयह कस्बा संरा अमेरिका के टेक्सास राज्य के आर्लिंग्टन नगर के साथ दोहरादर है। बाड कोनिग्शोफ़न में एक मनोरन्जन पार्क है जो आर्लिंग्टन नगर के सम्मान मे \"आर्लिंग्टन\" नामित है। वहीं, दूसरी ओर आर्लिंग्टन में भी वर्ष २००६ में एक जलक्रीड़ा पार्क खोला गया जिसका नाम बाड कोनिग्शोफ़न के सम्मान में \"बाड कोनिग्शोफ़न फैमिली एक्वाटिक सेन्टर\" रखा गया।\n\n", "id": "184897", "title": "बाड कोनिग्शोफ़न"}
{"url": "https://hi.wikipedia.org/wiki?curid=184900", "text": "गुदा\n\nजीवों के पाचन तंत्र के अन्तिम छोर के द्वार (छेद) को गुदा (anus) कहते हैं। इसका कार्य मल निष्कासन का नियंत्रण करना है।\n\nगुदा शरीर के पाचक नाल का अंतिम एक या डेढ़ इंच लंबा भाग है, जिसके वहि:छिद्र (external orifice) से मल शरीर से बाहर निकलता है। इस नली की रचना भी नाल के शेष भाग के ही समान है, अर्थात्‌ सबसे भीतर श्लैष्मिक स्तर और उसके बाहर वृत्ताकार और अनुदैर्ध्य मांससूत्रों के स्तर और उनके बाहर सीवीय कला। नीचे की ओर छिद्र पर श्लेष्मल कला और त्वचा का संगम (mucocutaneous Junction) है। यहां भीतर की अनुवृत्त मांससूत्रों की संख्या में विशेष वृद्धि से बाह्य गुदसंवरणी (external spincter) पेशी बन गई है, जिसके संकोच से गुदाछिद्र बंद हो जाता है। इससे ऊपर नली के ऊपरी भाग में भी एक ऐसी ही, किंतु इससे बड़ी संवरणी पेशी है जिसके वास्तव में दो भाग हैं। इन संवरणी पेशियों की क्रिया श्रोणितंत्रिकाओं के अधीन है।\n\n\n", "id": "184900", "title": "गुदा"}
{"url": "https://hi.wikipedia.org/wiki?curid=184905", "text": "फ़्रांकिस्ची साले नदी\n\nफ़्रांकिस्ची साले (जर्मन: \"Fränkische Saale\") जर्मनी के बायर्न राज्य में १२५ किमी लम्बी एक नदी है। यह निम्न फ़्रेंकोनिया में बहने वाली मेन नदी के दाहिने तट की सहायक नदी है। यह नदी साक्सचिसे साले (\"Sächsische Saale\") नदी से भ्रमित नहीं होनी चाहिए, जो एल्बे नदी की सहायक नदी है। \n\nफ़्रांकिस्ची साल नदी, बाड कोनिग्शोफ़न, बाड न्यूस्ताड, बाड किसिन्जिन, हैमलबर्ग से बहती हुई जीमुन्डेन एम मेन मे बहने वाली मेन नदी में गिरती है।\n", "id": "184905", "title": "फ़्रांकिस्ची साले नदी"}
{"url": "https://hi.wikipedia.org/wiki?curid=184911", "text": "थियोडोर सो\n\nथियोडोर सो एक सॉफ़्टवेयर यंता हैं जिन्होंने लिनक्स कर्नल के विकास में महत्वपूर्ण योगदान दिया है। वे एक्सटी४ फाइल तंत्र के भी संरक्षक हैं। वर्तमान में वे आईबीएम में कार्यरत हैं।\n\n", "id": "184911", "title": "थियोडोर सो"}
{"url": "https://hi.wikipedia.org/wiki?curid=184913", "text": "हर्षचरितम्\n\nहर्षचरित संस्कृत में बाणभट्ट द्वारा रचित एक ग्रन्थ है। इसमें भारतीय सम्राट हर्षवर्धन का जीवनचरित वर्णित है। ऐतिहासिक कथानक से सम्बन्धित यह संस्कृत का सबसे प्राचीन ग्रन्थ है।\n\nइस समय उपलब्ध हर्षचरित आठ उच्छ्वासों में विभाजित है। जिसमें से पहले ढाई उच्छ्वास बाण की आत्मकथा रूप में हैं। तदुपरान्त स्थाणीश्वर (आधुनिक थानेश्वर) के पुण्यभूति वंश, जिनमें हर्ष के पिता प्रभाकरवर्धन का जन्म हुआ था, का वर्णन है। बाण ने प्रभाकरवर्धन की पुत्री राज्यश्री और कन्नौजाधिपति ग्रहवर्मा मौखरि के विवाह का वर्णन किया है। अपने ज्येष्ठ पुत्र राजवर्धन को हूणों का हनन करने के लिए भेजकर प्रभाकरवर्धन ज्वरग्रस्त हो गए। बाण ने उसके रोग, मृत्यु, दाह-संस्कार एवं साम्रज्ञी यशोमती के आत्मदाह का वर्णन किया है। तभी गौड़ एवं मालव सेनाओं के कन्नौज पर आक्रमण तथा ग्रहवर्मा की हत्या की सूचना मिलती है यह सुनकर राज्यवर्धन कन्नौज की ओर बढ़े। शत्रुओं ने हथियार डाल दिए। परन्तु चालाकी खेली। राज्यवर्धन को शत्रु शिविर में आमंत्रित किया गया और उनकी निर्मम हत्या कर दी गई। हर्ष ने अपने बहनोई एवं भाई की हत्या का बदला लेने की प्रतिज्ञा की तथा कन्नौज की ओर प्रस्थान किया। हर्ष की बढ़ती हुई सेना के सामने शत्रु भाग निकला। यह सुनकर हर्ष के विस्मय का अन्त न था कि राज्यश्री कैद से छूटकर विंध्याचल की ओर चली गई। बहुत परिश्रमयुक्त खोज के पश्चात् हर्ष ने आत्मदाह करने को तत्पर राज्यश्री को दिवाकर मित्र ऋषि के आश्रम के पास पाया और गंगा के तट पर अपने शिविर में ले आया। यहाँ ग्रंथ अकस्मात् समाप्त हो जाता है।\n\nऐसा कहा जाता है कि बाण का विचार हर्ष के चरित्र को पूर्णरूपेण लिखने का नहीं था। वह इसका केवल मात्र एक\nअंश लिखना चाहते थे क्योंकि उन्होंने अपने श्रोताओं को बतलाया है ‘हर्ष के जीवन का वर्णन’ सैकड़ों जीवनों में भी नहीं किया जा सकता। यदि आप उसका एक अंश सुनना चाहते हो तो मैं तैयार हूँ। यह भी ठीक ही कहा जाता है कि ‘हर्षचरित’ हर्ष के जीवन की केवल एक घटना मात्र है क्योंकि हर्ष चरित से उपलब्ध ऐतिहासिक ज्ञान बहुत ही कम है। परन्तु इस ग्रंथ की समालोचना करते हुए हमें इसे ऐतिहासिक रचना के रूप में नहीं देखना चाहिए। वस्तुतः उसे ऐतिहासिक कथानक से युक्त एक काव्य कहना ही अधिक युक्तिसंगत है। लेखक की पूर्ण शक्ति काव्य-प्रतिभा का प्रदर्शन करने पर ही केन्द्रित है और ऐतिहासिकता उनके लिए गौण है। उन्होंने कृति के प्रतिनायक भूत गौड़ एवं मालव राजाओं का नाम भी नहीं दिया है। भूमि को गौड़ों से शून्य करने के हर्ष के निश्चय होने पर भी, बाण ने गौड़ों की भावी घटनाओं को छोड़ दिया है। जहां पाठक विंध्यपर्वत में से हर्ष की गवेषणा के परिणाम को सुनने को उत्कण्ठित हैं वहां बाण विन्ध्यपर्वत का सूक्ष्म वर्णन करने में संलग्न हैं।\n\nअस्तु, बाण ने हर्ष की प्रस्थान करती हुई सेना का, राज्यसभा का, धार्मिक सम्प्रदायों का, ग्रामों का सुन्दर चित्र प्रस्तुत किया है जो कि इतिहास की दृष्टि से बहुत महत्त्वपूर्ण है\n\n\n", "id": "184913", "title": "हर्षचरितम्"}
{"url": "https://hi.wikipedia.org/wiki?curid=184914", "text": "बैगपाइप\n\nबैगपाइप एक पश्चिमी वाद्य यन्त्र है। यह मूल रूप से स्कॉटलैण्ड का वाद्य यन्त्र है।\n\nबैगपाइप भारत के उत्तराञ्चल प्रान्त में काफी प्रचलित है। यह वहाँ के विभिन्न पारम्परिक समारोहों तथा आयोजनों में बजाया जाता है। स्थानीय बोली में इसका प्रचलित नाम \"पाइप\" अथवा \"बीन-बाजा\" है, यह अन्य स्थानीय वाद्य यन्त्रों \"ढोल-दमों\" के साथ बजाया जाता है। उत्तरांचल में इसके प्रचलन के पीछे अनुमान लगाया जाता है कि ब्रिटिश सेना में शामिल गढ़वाली, कुमाऊंनी सैनिकों ने इसे प्रचलित किया।\n", "id": "184914", "title": "बैगपाइप"}
{"url": "https://hi.wikipedia.org/wiki?curid=184931", "text": "बायर्न\n\nबायर्न () या आधिकारिक बायर्न का मुक्त राज्य () जर्मनी का एक राज्य है जो देश के दक्षिणपूर्वी भाग में स्थित है। कुल 70,258 वर्ग किमी क्षेत्रफल और 13 करोड़ जनसंख्या के साथ यह जर्मनी का सबसे बड़ा राज्य है और देश के कुल भूभाग का 20% है। इसकी राजधानी है म्यूनिख जो ऊपरी बायर्न में स्थित है।\n\nबायर्न की अन्तर्राष्ट्रीय सीमा ऑस्ट्रिया, चेक गणराज्य और स्विट्ज़रलैण्ड से मिलती है। देश के भीतर पड़ोसी राज्य हैं बाडॅन-वाट्मबर्ग, हैसे, थुरुञ्जिया और सैक्सनी। राज्य से होकर बहने वाली दो प्रमुख नदियाँ हैं डोनौ और मेन। बेयर्न के आल्प्स पर्वत ऑस्ट्रिया की सीमा पर लगे हुए हैं और इस पर्वतमाला का सबसे ऊँचा शिखर जर्मनी में है जिसे ज़ूग्सपित्ज़ी।\n\n", "id": "184931", "title": "बायर्न"}
{"url": "https://hi.wikipedia.org/wiki?curid=184937", "text": "रमाशंकर मिश्र\n\nरमाशंकर मिश्र हिन्दी के प्रसिद्ध कवि हैं। \n\nपिता - स्व0 श्री रामक्रष्ण मिश्र आयुर्वेदाचार्य ; माता - स्व0 श्रीमती सुन्दर देवी मिश्रा\n\nपत्नी - श्रीमती शैलकुमारी मिश्रा\n\nजन्मतिथि - 07-09-1937 जन्मस्थान - दारागंज, प्रयाग इलाहाबाद\n\nपिता का जन्मस्थान - ग्राम समगरा, मर्का, बांदा, उ0 प्र0\n\nपिता का निवास स्थान - कतिपय वर्ष दारागंज, प्रयाग और तत्पाश्चात् कर्वी चित्रकूट, उ0 प्र0\n\nसेवा स्थल - अंग्रेजी प्रवक्ता और प्रधानाचार्य के रूप में श्री जे0पी0 शर्मा इण्टर कालेज, बबेरू, बांदा, उ0प्र0\n\n\n1- स्वामी विवेकानन्द 2- भीष्म पितामह 3-लवकुश 4- साध्वी द्रौपदी 5- महासती अनसूया \n\n6- महानारी मदालसा 7- भगिनी निवेदिता 8- धर्मराज युधिष्ठिर 9-भक्त प्रवर सम्राट ध्रुव \n\n10- विप्रवीर परशुराम 11- भक्त सम्राट प्रहलाद\n\n1- सुलोचना का सतीत्व 2- महादेवी राज्यश्री 3- डॉ॰ ऐनी बेसेण्ट 4- राजर्षि मांधाता 5- इन्द्राणी\n\n1- अन्तर्यात्रा 2- सरस स्वर 3- नयी कवितायें 4- प्रयोगवादी आयाम 5- विविध भाव तरंगें\n6- नवीन भावगीत 7- ज्ञानगीत तरंग\n\n1- 14 रचनाओं पर शोधप्रबंध लिखकर एक शोध छात्र ने सागर विश्वविद्यालय म0 प्र0 से पी-एच0 डी0 की उपाधि प्राप्त किया है।\n\n2- एक छात्र ने दो महाकाव्यों पर शोध अधिनिबंध लिखकर उज्जैन विश्वविद्यालय से एम0 फिल0 प्राप्त किया है।\n\n1- विशिष्ट सम्मान पत्र सन् 1985 में 2- विशिष्ठ सम्मान पत्र सन् 1991 3- काव्यश्री सन् 1996 में\n4- निराला सम्मान पत्र सन् 2004 में5- साहित्य विभूषण सम्मान सन् 2006 में\n6- समर्पण सम्मान सन् 2007 में\n\n(1) सागर मंजूषा दीपशिखा\n\nसाधना तपस्या की प्यासी।\n\nपाषाण शिला कहती पुकार,\n\nअब जाग उठो भारतवासी।। (स्वामी विवेकानन्द महाकाव्य सर्ग 8 पृ0 106)\n\n(2) भारत की अध्यात्मिकता,\n\nसंस्कृति-मस्तक की बिन्दी।\n\nवह व्यथा-कथा की अथ-इति,\n\nश्रद्धा स्वराष्ट्र की हिन्दी।। (साध्वी द्रौपदी महाकाव्य सर्ग 11 पृ0 282)\n\n(3) मधुऋतु आश्रम में आ उतरी,\n\nअनसूया महासती के संग।\n\nमधुकर कलिका की वार्तायें,\n\nचढता जीवन में प्रणय-रंग।। (महासती अनसूया सर्ग तृतीय पृ0 54)\n\n(4) पैदा हो आयरलैण्ड-मध्य,\n\nभारत को मातृभूमि माना।\n\nआध्यात्म जगत में कार्य किया,\n\nभारतमाता को पहचाना।। (भगिनी निवेदिता सर्ग अश्टम पृ0 109)\n\n(1) अपनी संस्कृति में नयी विभा,\n\nआये, असुरत्व हटे प्रचण्ड।\n\nमानवता के नव सुमन खिलें,\n\nराक्षसी वृत्ति हो खण्ड-खण्ड।। (सुलोचना का सतीत्व सर्ग चतुर्थ पृ0 62)\n\n(2) चन्द्रमा चांदनी से भरता,\n\nपावन प्रयाग का तीर्थराज।\n\nमानों फैला राज्यश्री-यश,\n\nअरु हर्ष-कीर्ति धवलित समाज।। (महादेवी राज्यश्री सर्ग पंचम पृ0 81)\n\n(1) जब तक नभ में रवि, शशि, तारक,\n\nभूपर गंग-यमुन में पानी।\n\nगर्जितोर्मि सागर के जल में,\n\nतब तक तेरी अमर कहानी।। (अन्तर्यात्रा की कविता क्रातिवीर चन्द्रशेषर आजाद पृ0 120)\n\n(2) माता निर्मल गायत्री,\n\nवात्सल्य सुरभि भरती है।\n\nघर के उजडे उपवन को,\n\nनिर्मल पवित्र करती है।। (सरस स्वर की कविता मां का महत्व पृ0 80)\n", "id": "184937", "title": "रमाशंकर मिश्र"}
{"url": "https://hi.wikipedia.org/wiki?curid=184938", "text": "अंतर्वेशन\n\nअंतर्वेशन (इंटरपोलेशन / Interpolation) का अर्थ है किसी गणितीय सारणी में दिए हुए मानों के बीच वाले मानों को ज्ञात करना। अंग्रेजी शब्द इंटरपोलेशन का शाब्दिक अर्थ है - 'बीच में शब्द बढ़ाना' या किसी के वर्ग या समूह के बीच में उसी तरह की और कोई चीज बाहर से लाकर जमाना, बैठाना या लगाना।।\n\nमान लीजिए, निम्नलिखित सारणी दी हुई है:\n\nप्रश्न यह है कि x के सारणीबद्ध मानों के बीच के किसी मान के लिए (जैसे x = 2.5 के लिए) f(x) का मान किस प्रकार निकाला जाय। इस प्रश्न का उत्तर अंतर्वेशन सिद्धांत द्वारा मिलता है। अंतर्वेशन के विकसित सिद्धांत से किसी सारणी द्वारा निर्दिष्ट फलन का अवकल गुणक (डिफ़रेंशियल कोइफ़िशेंट) अथवा दो सीमाओं के बीच का अनुकल (इनटेग्रल) निकालना भी संभव है।\n\nअन्तर्वेशन की कई विधियाँ हैं। उपयुक्त विधि चुनते समय उनकी परिशुद्धता, दक्षता, कम से कम कितने बिन्दु चाहिये, आदि बातों पर ध्यान दिया जाता है।\n\n\n\n", "id": "184938", "title": "अंतर्वेशन"}
{"url": "https://hi.wikipedia.org/wiki?curid=184939", "text": "अंतर्वेद\n\nअंतर्वेद से अभिप्राय गंगा और यमुना के बीच के उस विस्तृत भूखंड से था जो हरिद्वार से प्रयाग तक फैला हुआ है। इस द्वाब में वैदिक काल से बहुत पीछे तक निरंतर यज्ञादि होते आए हैं। वैदिक काल में वहाँ उशीनर, पंचाल तथा वत्स अथवा वंश बसते थे। इसी से पूर्व की ओर लगे कोसल तथा काशी जनपद थे। अंतर्वेद को पश्चिमी तथा दक्षिणी सीमाओं पर कुरु, शूरसेन, चेदि आदि का आवास था। ऐतिहासिक युग में इस प्रदेश में कई अश्वमेघ यज्ञ हुए जिनमें समुद्र गुप्त का यज्ञ बड़े महत्व का था।\n\nगुप्तकालीन शासन व्यवस्था के अनुसार अंतर्वेद साम्राज्य का विषय या जिला था। स्कंद गुप्त के समय उसका विषयपति शर्वनाग स्वयं सम्राट द्वारा नियुक्त किया गया था।\n", "id": "184939", "title": "अंतर्वेद"}
{"url": "https://hi.wikipedia.org/wiki?curid=184940", "text": "अन्तर्दर्शन\n\nअंतर्दर्शन (इंट्रास्पेक्शन) का तात्पर्य अंदर देखने से है। इसे आत्म निरीक्षण या आत्म चेतना भी कहा जाता है। मनोविज्ञान की यह एक पद्धति है। इसका उद्देश्य मानसिक प्रक्रियाओं का स्वयं अध्ययन कर उनकी व्याख्या करना है। इस पद्धति के सहारे हम अपनी अनुभूतियों के रूप को समझना चाहते हैं। केवल आत्मविचार (सेल्फ-रिफ्लेक्शन) ही अंतर्दर्शन नहीं है।\n\nअंतर्दर्शन के विकास में तीन सीढ़ियों का होना आवश्यक है-\n\n(1) किसी बाह्य वस्तु के निरीक्षण क्रम में अपनी ही मानसिक क्रिया पर विचार करना,\n\n(2) अपनी ही मानसिक क्रियाओं के कारणों पर विचार करना और\n\n(3) अपनी मानसिक क्रियाओं के सुधार के बारे में सोचना।\n\nइस पद्धति के अनुसार एक ही मानसिक प्रक्रिया के बारे में लोग विभिन्न मत दे सकते हैं। अतः यह पद्धति अवैधानिक है। वैयक्तिक होने के कारण इससे केवल एक ही व्यक्ति कीे मानसिक दशा का पता चल सकता है।\n\nअंतर्दर्शन की सहायता के लिए बहिर्दर्शन पद्धति आवश्यक है। अंतर्दर्शन पद्धति का सबसे बड़ा गुण यह है कि इसमें निरीक्षण की वस्तु सदा हमारे साथ रहती है और हम अपने सुविधानुसार चाहे जब अंतर्दर्शन कर सकते हैं।\n\n\n", "id": "184940", "title": "अन्तर्दर्शन"}
{"url": "https://hi.wikipedia.org/wiki?curid=184941", "text": "अंतलिखित\n\nअंतलिखित (अंतलिकिद, अंतिआल्किदस्) तक्षशिला का हिंदू ग्रीक राजा। बेसनगर (मध्य प्रदेश) के स्तंभ लेख के अनुसार इस राजा ने अपने दूत दिय-के-पुत्र हेलियोदोरस को शुंगवंश के राजा अथवा भागभद्र के दरबार में भेजा था। यह भागभद्र शुगंराज ओद्रक अथवा भागवत में से कोई हो सकता है। इस अभिलेख में अंतलिखित को तक्षशिला का राजा और उसके ग्रीक दूत को विष्णुभक्त भागवत कहा गया है। अंतलिखित के सिक्के भी अन्य हिंदू ग्रीक राजाओं की भाँति ही ग्रीक और भारतीय दोनों भाषाओं में खुदे मिलते हैं। उसकी मुद्राएँ उसे विजेता भी प्रमाणित करती हैं। अंतलिखित का शासनकाल निश्चित रूप से तो नहीं बताया जा सकता, पर संभवतः वह ईसवी सन् की प्रथम शती में हुआ। वह बाख्त्री के राजा युक्रातिक के राजकुल का अफगानिस्तान और पश्चिमी पंजाब का राजा था।\n\n", "id": "184941", "title": "अंतलिखित"}
{"url": "https://hi.wikipedia.org/wiki?curid=184943", "text": "अंगामी भाषा\n\nअंगामी (Angami), भारत के नागालैंड की सोलह बोलियों में से एक बोली तथा राज्य की प्रमुख भाषा है। यह तिब्बती-बर्मी भाषा परिवार की अंगामी-पोचुरी शाखा की अंगामी उपशाखा की एक भाषा है। राज्य के निवासियों के बीच यह संपर्क भाषा के रूप में विकसित हो चुकी हैं। देश की 1652 भाषाओं एवं बोलियों में से एक है। इसके बोलने वालों की संख्या एक लाख से ज़रा अधिक है। यह चीनी-तिब्बती परिवार की असमी-बर्मी-शाखा की एक टोनिम (Toneme) प्रधान भाषा है, जिनमें तान के चढ़ाव-उतार से किसी-किसी शब्द में आठ अर्थों तक का बोध होता है। इसे रोमन लिपि में लिखा जाने लगा है। नागरी लिपि में भी भाषा और साहित्य को लिखित रूप देने का प्रयास हो रहा है।\n\n\n", "id": "184943", "title": "अंगामी भाषा"}
{"url": "https://hi.wikipedia.org/wiki?curid=184944", "text": "अन्तपाल\n\nकौटिलीय अर्थशास्त्र से हमें अंतपाल नामक राजकर्मचारियों का पता चलता है जो सीमांत के रक्षक होते थे और जिनका वेतन कुमार, पौर, व्यावहारिक, मंत्री तथा राष्ट्रपाल के बराबर होता था।\n\nअशोक के समय अंतपाल ही अंतमहामात्र कहलाने लगे। गुप्तपाल में अंतपाल गोप्ता कहलाने लगे थे। मालविकाग्निमित्र नाटक में वीरसेन तथा एक अन्य अंतपाल का उल्लेख हुआ है। वीरसेन, नर्मदा के किनारे स्थित अंतपाल दुर्ग का अधिपति था। अंतपालों का कार्य महत्त्वपूर्ण था; ग्रीक कर्मचारी 'स्त्रातेगस' से इन पदाधिकारियों की तुलना करना सहज है। अंतपाल शब्द साधारणतया सीमांत प्रदेश के शासक या गवर्नर को निर्दिष्ट करता है। यह शासक सैनिक, असैनिक दोनों ही प्रकार का होता था।\n", "id": "184944", "title": "अन्तपाल"}
{"url": "https://hi.wikipedia.org/wiki?curid=184945", "text": "परिपथ डिजाइन\n\nपरिपथ अभिकल्प (सर्किट डिजाइन) का अर्थ बहुत व्यापक है। इसमें किसी आईसी के अन्दर केवल एक ट्रांजिस्टर का डिजाइन से लेकर जटिल एलेक्ट्रॉनिक प्रणालियों की डिजाइन तक आता है।सरल कार्यों के लिये डिजाइन की प्रक्रिया एक ही व्यक्ति बिना किसी योजनाबद्ध डिजाइन प्रक्रिया का अनुसरण किये भी कर सकता है किन्तु अधिक कठिन और जटिल डिजाइनों के लिये डिजाइनरों की एक टोली (टीम) लगती है जो योजनाबद्ध मार्ग का अनुसरण करते हुए तथा कम्प्यूटर सिमुलेशन आदि का बुद्धिमतापूर्ण उपयोग करते हुए यह कार्य करती है।\n\n एनालॉग परिपथ:आयाम मॉड्यूलन सर्किट \n\nएनालॉग परिपथ डिजाइन करना कठिन और चुनौती भरा कार्य है। यह सदा 'नया' काम होता है। उच्च परफॉर्मैंस वाला एनालॉग डिजाइन स्वचालित (automate) नहीं किया जा सकता (जबकि डिजिटल परिपथ का स्वचालित डिजाइन सम्भव है।)। एनालॉग परिपथ की कोई मानक 'सेल लाइब्रेरी' नहीं है। इन्हीं कारणों से एनालॉग आईसी डिजाइनरों की मांग सदा अधिक रहती है।\n\nएनालाग सर्किट रव (न्वाज) के प्रति अधिक संवेदनशील होतीं हैं, इसके अलावा वे सप्लाई के प्रति, लोड के प्रति, तापमान के प्रति तथा निर्माण प्रक्रिया के प्रति बहुत संवेदनशील होतीं हैं।\n\n\n\n\n\n\n", "id": "184945", "title": "परिपथ डिजाइन"}
{"url": "https://hi.wikipedia.org/wiki?curid=184946", "text": "अन्तरपणन\n\nकिसी प्रतिभूति, वस्तु या विदेशी विनिमय को सस्ते बाजार में खरीदना और साथ ही साथ तेज बाजार में बेचना अंतरपणन (आर्बिट्रेज) कहलाता है। इसका उद्देश्य विभिन्न व्यापारिक केंद्रों में प्रचलित मूल्यों के अंतर से लाभ उठाना होता है। अंतरपणन इस कारण संभव होता है कि एक ही समय विभिन्न बाजारों में उसी प्रतिभूति, वस्तु या विदेशी चलन के विभिन्न मूल्य होते हैं; और इसका परिणाम समस्त बाजारों के मूल्यों में समानता स्थापित करना होता है। अंतरपणन के लिए यह आवश्यक है कि संदेशवहन के शीघ्र साधन विद्यमान हों और संबंधित बाजारों में तुरंत ही आदेश पालन कराने का समुचित प्रबंध हो। अंतरपणकर्ता चाहे तो प्रतिभूति, वस्तु या विदेशी चलन भेज दे और बदले में आवश्यक धनराशि मँगा ले, चाहे वह उस राशि को बाजार में जमा रहने दे जिससे भविष्य में उस बाजार में क्रय होने पर वह काम आ सके।\n\nसोने का अंतरपणन करने के लिए यह आवश्यक होता है कि विभिन्न देशों के बाजारों में सोने के मूल्य की बराबर जानकारी रखी जाए जिससे वह जहाँ भी सस्ता मिले वहाँ से खरीदकर अधिक मूल्य वाले बाजार में बेच दिया जाए। सोना खरीदते समय क्रय मूल्य में निम्नलिखित व्यय जोड़े जाते हैं:\n\n(1) क्रय का कमीशन,\n\n(2) सोना विदेश भेजने का किराया,\n\n(3) बीमे की किस्त,\n\n(4) पैकिंग व्यय,\n\n(5) कांसुली बीजक (कांसुलर इनवायस) लेने का व्यय, तथा\n\n(6) भुगतान पाने तक का ब्याज।\n\nसाथ में, सोना बेचकर जो मूल्य मिले उसमें से निम्नलिखित मद घटाए जाते हैं:\n\n(1) सोना गलाने का व्यय (यदि आवश्यक हो),\n\n(2) आयात कर और आयात संबंधी अन्य व्यय तथा\n\n(3) बैंक कमीशन।\n\nइन समायोजनाओं के पश्चात् यदि विक्रय राशि क्रय राशि से अधिक हुई, तभी लाभ होगा। सामान्यतः लाभ की दर बहुत कम होती है और उपर्युक्त अनुमानों तथा गणनाओं में तनिक भी त्रुटि होने से लाभ हानि में परिवर्तित हो सकता है। इसके अतिरिक्त दो देशों के चलन परिवर्तन की दर में, जिसे विनिमय दर कहते हैं, घट-बढ़ होती रहती है और उसमें तनिक भी प्रतिकूल घटबढ़ हानि का कारण बन सकती है। अतः अंतरपणकर्ता को उपर्युक्त समस्त बातों का ज्ञान होना चाहिए; उसमें तुरंत निर्णय करने की योग्यता और भविष्य का यथार्थ अनुमान लगाने की सामर्थ्य भी होनी चाहिए। इतना होने पर भी कभी-कभी जोखिम का सामना करना पड़ता है।\n\nविदेशी चलन तथा प्रतिभूतियों में भी अंतरपणन इसी प्रकार किया जाता है। विदेशी चलन में अंतरपणन बहुधा दो से अधिक बाजारों को सम्मिलत करके होता है जिसमें मूल्यों के अंतर से पर्याप्त लाभ उठाया जा सके। हाल ही में विभिन्न देशों में विनिमय-समकरण-कोश स्थापित कर दिए गए हैं और उनके अधिकारी विनिमय दरों को स्थिर कर देते हैं। फलस्वरूप अंतरपणन से लाभ उपार्जित करने के अवसर प्रायः समाप्त हो जाते हैं। प्रतिभूतियों में अंतरपणन बहुधा विषम होता है और उसमें जोखिम भी अधिक होती है।\n\nअंतरपणन के द्वारा प्रतिभूतियों, वस्तुओं या विदेशी विनिमय के मूल्य संसार भर में लगभग समान हो जाते हैं। अनेक अंतरपणनकर्ताओं की क्रियाओं के फलस्वरूप अंतरराष्ट्रीय बाजार स्थापित हो जाते हैं और बने रहते हैं जिससे क्रेताओं तथा विक्रेताओं को बहुत सुविधा होती है। जहाँ तक वस्तुओं का संबंध है, अंतरपणन के द्वारा वस्तुओं का निर्यात अधिपूर्ति के देश से अभाव के देशों में होता रहता है जिससे आवश्यक वस्तुओं का यथोचित वितरण संसारव्यापी आधार पर हो जाता है।\n\n", "id": "184946", "title": "अन्तरपणन"}
{"url": "https://hi.wikipedia.org/wiki?curid=184948", "text": "गैरसैण\n\nगैरसैण भारत के उत्तराखण्ड राज्य के केन्द्रीय भाग में स्थित एक ग्राम है जिसे भविष्य में राज्य की राजधानी बनाने का प्रस्ताव रखा गया है। इस स्थल को वर्ष १९९४ में उत्तराखण्ड पृथक राज्य आन्दोलन के दौरान चुना गया था क्योंकि यह स्थान राज्य के दोनो मण्डलों कुमाऊँ और गढ़वाल के केन्द्र में था। \n\nवर्ष २००० में राज्य की स्थापना के बाद से ही देहरादून यहाँ की अस्थाई राजधानी है।\n", "id": "184948", "title": "गैरसैण"}
{"url": "https://hi.wikipedia.org/wiki?curid=184965", "text": "अकार्बनिक रसायन\n\nप्रांगार का छोड़कर शेष सभी तत्वों और उनके योगिकों की मीमांसा करना अकार्बनिक रसायन (Inorganic chemistry) का क्षेत्र है। बोरॉन, सिलिकन, जर्मेनियम आदि तत्व भी लगभग उसी प्रकार के विविध यौगिक बनाते हैं, जैसे कार्बन। पर इस पार्थिव सृष्टि में उनका उतना महत्व नहीं है जितना कार्बन यौगिकों का, इसलिए कार्बनिक रसायन का अन्य तत्वों से पृथक्‌ रासायनिक क्षेत्र मान लिया गया है। मनुष्य एवं वनस्पतियों का जीवन कार्बन यौगिकों के चक्र पर निर्भर है, अत: कार्बनिक यौगिकों को एक अलग उपांग में रखना कुछ अनुचित नहीं है। यह कार्बन ही है जो पृथ्वी पर पाए जानेवाले सामान्य ताप (०° से ४०°) पर अनेक स्थायी समावयवी यौगिक दे सकता है।\n\nअकार्बनिक रसायन में जिन तत्वों का उल्लेख है, उनमें से कुछ धातु हैं और कुछ अधातु। अधातु तत्वों में कुछ मुख्य ये हैं :\n\nगैस - हाइड्रोजन, हीलियम, नाइट्रोजन, ऑक्सीजन, फ्लुओरीन निऑन, क्लोरीन, आर्गन, क्रिप्टॉन, तथा ज़ीनॉन।\n\nठोस - बोरॉन, कार्बन, सिलिकन, फास्फोरस, गंधक, जर्मेनियम, आर्सेनिक, मोलिब्डेनम, टेल्यूरियम तथा आयोडीन।\n\nद्रव - ब्रोमीन\n\nधातुओं में केवल पारद ऐसा है जो साधारण ताप पर द्रव है। प्राचीन ज्ञात धातुएँ सोना, चाँदी, लोहा, ताँबा, वंग या राँगा, सीसा, जस्ता और पारा हैं। लगभग सभी सभ्य देशों का इन धातुओं से पुराना परिचय है। सोना और चाँदी स्वतंत्र रूप में प्रकृति में पाए जाते हैं। शेष धातुएँ प्रकृति में सल्फाइड, सल्फेट, या ऑक्साइड के रूप में मिलती हैं। इनसे शुद्ध धातुएँ प्राप्त करना सरल था। धातुओं के उन यौगिकों को जिनमें से धातुएँ आसानी से अलग की जा सकती थीं, हम अयस्क कहेंगे। इन अयस्कों को बहुधा कोयले के साथ तपा लेने पर ही धातु शुद्ध रूप में मुक्त हो जाती है।\n\nमाइकल फैराडे और डेवी के समय से विद्युत्धारा का उपयोग बढ़ा और जैसे-जैसे डायनेमो की बिजली अधिक सस्ती प्राप्त होने लगी, उसका उपयोग विद्युद्विश्लेषण में बढ़ने लगा। उसकी सहायता से लवणों में से (उनके विलयनों के विद्युद्विश्लेषण से अथवा ऊँचे ताप पर गलित लवणों के विद्युद्विश्लेषण से) अनेक धातुएँ पृथक्‌ की जा सकीं। ताँबे का एक यौगिक तूतिया (कॉपर सल्फेट) है। पानी में बने इसे विलयन में से विद्युत्‌ धारा द्वारा ताँबा पृथक्‌ किया जा सकता है। विद्युत्धारा के प्रयोग से मैग्नीशियम, सोडियम, लिथियम, पोटैशियम, कैल्सियम, बेरियम आदि धातुएँ, उनके लवण को गलाकर, पृथक्‌ की गई।\n\nअकार्बनिक रसायन के प्रारंभिक युग में धातुओं के जिन यौगिकों को बनाने का विशेष प्रयास किया जाता था, वे ये थे : ऑक्साइड, हाइड्रॉक्साइड, फ्लुओराइड, क्लोराइड, ब्रोमाइड, आयोडाइड, सल्फाइड, सल्फाइट, सल्फेट, थायोसल्फेट, ऐसीटेट, ऑक्सलेट, नाइट्राइड, नाइट्रेट, सावनाइड, कार्बाइड, कार्बोनेट, बाइकार्बोनेट, फॉस्फेट, आर्सिनेट, टंग्स्टेट, मालिब्डेट, यूरेनेट। इन यौगिकों का तैयार करना साधारणतया सरल है। ऑक्साइड या कार्बोनेटों पर उपयुक्त अम्लों की अभिक्रिया से वे बनाए जा सकते हैं। विलेय लवणों के विलयनों में ऋण आयन (ऐनायन) मिलाकर इनमें से कुछ के अवक्षेप लाए जा सकते हैं, यदि ये अवक्षेप्य लवण पानी में अविलेय हों।\n\nअकार्बनिक रसायन की अनेक अभिक्रियाएँ चार वर्गो में विभाजित की जाती हैं : \nअंतिम दो का एक संयुक्त नाम अपचयोपचय या रिडॉक्स (redox) अभिक्रिया भी दिया गया है।\n\nकभी-कभी ऐसा देखा जाता है कि अवक्षेपक की अधिक मात्रा छोड़ने पर अवक्षेप घुल जाता है। यह विलेय वस्तुत: संकुल आयन बनने के कारण होता है। रजत नाइट्रेट के विलयन में पोटैशियम साइआनाइड का विलयन छोड़ने पर रजत साइआनाइड का अवक्षेप आता है, पर यह अवक्षेप पोटैशियम साइआनाइड और मिलाने पर घुल जाता है।\n\nताम्र सल्फेट के विलयन में अमोनिया छोड़ने पर पहले तो ताम्र हाइड्रॉक्साइड का अवक्षेप आवेगा, जो अमोनिया के अधिक्य में घुलकर चटक नीला विलयन देगा। इसमें [Cu (N H3)4]++ संकुल आयन बनता है।\n\nबहुत से धात्विक आयन कार्बनिक अभिकर्मकों के साथ विचित्र यौगिक बनाते हैं, जिनमें संयोजकताएँ नखर, या चील के पंजों, के समान अणुओं को थामे रहती हैं। इन्हें कीलेट (Chelate) या नखर यौगिक कहते हैं।\n\nकुछ अकार्बनिक यौगिक इतनी अधिक व्यापारिक मात्रा में तैयार किए जाते हैं कि इनका नाम हैवी केमिकल्स पड़ गया है। सलफ्यूरिक अम्ल, हाइड्रोक्लोरिक अम्ल, नाइट्रिक अम्ल, कॉस्टिक सोडा, सोडियम कार्बोनेट, अमोनियम लवण आदि की गिनती इस वर्ग में है।\n\nहवा के नाइट्रोजन का उपयोग नाइट्रोजन यौगिकों के बनाने में होता है। नाइट्रोजन को ऑक्सीजन के साथ संयुक्त कराके नाइट्रिक ऑक्साइड बनाते हैं, पर अमोनिया के आक्सीकरण द्वारा नाइट्रिक ऑक्साइड बनाना अच्छी विधि है। ऑस्टवाल्ड (Ostwald) ने यह बताया कि प्लैटिनम जाली के पृष्ठ पर, ८००° पर अमोनिया का ऑक्सीकरण होता है। इस नाइट्रिक ऑक्साइड से नाइट्रोजन परॉक्साइड और नाइट्रिक अम्ल एवं नाइट्रेट तैयार कर लेते हैं। यह सफल व्यावसायिक विधि है।\n\nहावर (Haber) ने हवा के नाइट्रोजन से अमोनिया तैयार करने की व्यापारिक विधि १९१३ ई में प्रथ यूरोपीय महायुद्ध के समय निकाली। २५० वायुमंडल दाब पर और ५००°-५५०° ताप पर लाह धातु से उत्प्रेरित होकर, लगभग १०% अभिक्रिया नाइट्रोजन और हाइड्रोजन के संयोग की होती है। अब तो लगभग सभी देशों में अमोनिया और अमोनिया लवण इस विधि से तैयार किए जाते हैं, जिनका विशेष उपयोग खाद के रूप में होता है। नाइट्रोजन का व्यावसायिक उपयोग विस्फोटकों में भी होता है।\n\nसल्फ्यूरिक अम्ल का व्यवसाय संसार के प्रमुखतम व्यवसायों में माना जाता है।\n\nसलफ्यूरिक आदि अम्लों के समान ही क्षारों के निर्माण की भी उपयोगिता है।\n\nअकार्बनिक व्यवसायों में विरंजक चूर्ण का व्यवसाय भी बड़े महत्व का है।\n\nसिलिकेटों का उपयोग अब बढ़ता जा रहा है। काच का व्यवसाय तो प्रसिद्ध ही है। सिलिकन और कार्बनिक यौगिकों से बने कुछ यौगिकों का नाम सिलिकोन है। ये मोम से मिलकर बहुत अच्छा स्नेहक (lubricant) और पॉलिश बनाते हैं। ये सूत के धागों को अच्छी चमक देते हैं। इनसे बने रेज़िन विद्युत्‌ अवरोधक होते हैं। सिलिकोन से रबर के समान लचीले पदार्थ भी बनते हैं। अभ्रक नामक प्राकृतिक सिलिकेट अपने विविध गुणों के लिए प्रसिद्ध है।\n\n\n", "id": "184965", "title": "अकार्बनिक रसायन"}
{"url": "https://hi.wikipedia.org/wiki?curid=184970", "text": "समस्या समाधान\n\nसमस्या समाधान को प्रबंधन में बहुत अच्छे ढंग से समझाया गया है। दरअसल यह जीवन को बेहतर ढंग से जीने का एक पक्ष है। प्रबंधन विषय में समस्सया माधान के 8 तरीके सुझाएं गए है।", "id": "184970", "title": "समस्या समाधान"}
{"url": "https://hi.wikipedia.org/wiki?curid=184972", "text": "हरिओम पंवार\n\nहरिओम पंवार भारत की राष्ट्रीय अस्मिता के गायक हिन्दी कवि हैं। वे वीररस के कवि हैं।\n\nहरिओम पंवार जी का जन्म उत्तर प्रदेश के बुलन्द शहर जिले में सिकन्दराबाद के निकट बुटना गाँव में हुआ था। वे मेरठ विश्वविद्यालय के मेरठ महाविद्यालय में विधि संकाय में प्रोफेसर हैं। उन्हें भारत के राष्ट्रपति, उपराष्ट्रपति एवं विभिन्न मुख्यमंत्रियों द्वारा सम्मानित किया जा चुका है। उन्हें 'निराला पुरस्कार', 'भारतीय साहित्य संगम पुरस्कार', 'रश्मि पुरस्कार', 'जनजागरण सर्वश्रेष्ठ कवि पुरस्कार' तथा 'आवाज-ए-हिन्दुस्थान' आदि सम्मान प्रदान किये गये हैं।\n", "id": "184972", "title": "हरिओम पंवार"}
{"url": "https://hi.wikipedia.org/wiki?curid=184979", "text": "बड़ाबाजार कुमारसभा पुस्तकालय\n\nश्री बडाबाजार कुमारसभा पुस्ताकलय भारत के संस्कृतिक क्षेत्र का एक सुपरिचित नाम है। यह कोलकाता में है। यह मात्र पुस्तकालय या वचनालय ही नहीं है अपितु इसके द्वारा विभिन्न अवसरो पर गोष्ठियों एवं साहित्यिक-सांस्कृतिक कार्यक्रमो का आयोजन किया जाता है। यहाँ से विविध विषयो पर एक दर्जन से अधिक प्रकाशन किये गये हैं। अखिल भारतीय स्तर के दो सम्मानों - विवेकानन्द सेवा सम्मान एवं डॉ॰ हेडगेवर प्रज्ञा सम्मान प्रदान किये जाते हैं। इस संस्था की महिला समिति द्वारा 'प्रावर्तित गीता प्रतियोगिता' ने इसको विशिष्टता प्रदान की है।\n\nइसकी स्थापना 1918 ई0 में हुई थी।\n\n", "id": "184979", "title": "बड़ाबाजार कुमारसभा पुस्तकालय"}
{"url": "https://hi.wikipedia.org/wiki?curid=184981", "text": "आवश्यक सेवा संरक्षण अधिनियम\n\nआवश्‍यक सेवा अनुरक्षण कानून (\"एस्‍मा\") हड़ताल को रोकने हेतु एस्‍मा लगाया जाता है। एस्‍मा लागू करने से पूर्व इससे प्रभावित होने वाले कर्मचारियों को किसी समाचार पत्र या अन्‍य माध्‍यम से सूचित किया जाता है। एस्‍मा का नियम अधिकतम ६ माह के लिए लगाया जा सकता है। एस्‍मा लागू होने के उपरान्‍त यदि कर्मचारी हड़ताल पर जाता है तो वह अवैध‍ एवं दण्‍डनीय है। क्रिमिनल प्रोसीजर १८९८ (५ ऑफ १८९८) के अन्‍तर्गत एस्‍मा लागू होने के उपरान्‍त इस आदेश से सम्‍बन्‍धि किसी भी कर्मचारी को बिना किसी वारन्‍ट के गिरफतार किया जा सकता है।\n", "id": "184981", "title": "आवश्यक सेवा संरक्षण अधिनियम"}
{"url": "https://hi.wikipedia.org/wiki?curid=184984", "text": "ऐक्सिस बैंक\n\nऐक्सिस बैंक (Axis bank) (पुराना नाम यूटीआई बैंक) भारत का एक प्रमुख निजी क्षेत्र का बैंक है। निजी क्षेत्र में बैंकों की स्थापना पर भारत सरकार की अनुज्ञा के बाद, 1994 यानी अपने कामकाज की शुरुआत के बाद से, निजी क्षेत्र के नए बैंकों में ऐक्सिस बैंक (Axis bank) ही पहला था। स्थापना के समय इस बैंक का नाम यूटीआई बैंक था जिसे बाद में बदलकर ऐक्सिस बैंक कर दिया गया। इस बैंक को भारतीय यूनिट ट्रस्ट (यूटीआई - I), भारतीय जीवन बीमा निगम (एलआईसी) तथा भारतीय सामान्य बीमा निगम (जीआईसी) एवं सार्वजनिक उपक्रम की चार बीमा कंपनियां अर्थात नेशनल इंश्योरेंस कंपनी लिमिटेड, द न्यू इंडिया एश्योरेंस कंपनी लिमिटेड, द ओरिएंटल इंश्योरेंस कंपनी लिमिटेड और यूनाइटेड इंडिया इंश्योरेंस कंपनी लिमिटेड ने संयुक्त रूप से प्रोन्नत किया।\n\nबैंक का पंजीकृत कार्यालय अहमदाबाद तथा केंद्रीय कार्यालय मुंबई में है। बैंक का कामकाज \n\n2959\n\nशाखाओं और एक्स्टेंशन काउंटरों (31 दिसम्बर 2009 तक) के द्वारा विशाल रूप से फैला हुआ है। इसके अलावा अपने माननीय ग्राहकों की सुविधा के लिए 24 घंटों कार्यरत हमारे 4055 एटीएम (30 दिसम्बर 2009 तक) भी हैं। भारत में एटीएमों का यह सबसे बडा नेटवर्क कहा जाता है।\n\nइस बैंक की वर्तमान अध्यक्षा शिखा शर्मा हैं।\n\nवर्तमान में बैंक की पूंजी है रु. 403.63 करोड तथा बैंक की पब्लिक होल्डिंग (प्रोन्नतकर्ताओं के सिवा) है 53.72%.\n\n", "id": "184984", "title": "ऐक्सिस बैंक"}
{"url": "https://hi.wikipedia.org/wiki?curid=184985", "text": "कुमारन आशान\n\nकुमारन आशान (१८७३-१९२४) एक विश्व विख्यात मलयालम कवि और दार्शनिक थे। उनको आशान के नाम से भी जाना जाता है। वह एक कवि होने के साथ-साथ समाज-सुधारक, तथा पत्रकार थे। कुमारन आशान का जन्म १२ एप्रिल् १८७३ को तिरुवनन्तपुरम् के निकट कायिक्करा गाँव में हुआ था। १६ जनुवरि १९२४ को उनका निधन हो गया।\n\nनिरूपकों कहते हैं कि- \" कुमारन् आशान् का \"वीण पूवु\" (पतित कुसुम) मलयालम् में स्वच्छंदतावाद आंदोलन की प्रारंभिक रचनाओं में सर्वाधिक महत्वपूर्ण है। मलयालम् का स्वच्छंदतावाद आशान् की कविताओं के रूप में पल्लवित और पुष्पित हुआ। \"नलिनि\", \"लीला\", \"चिंताविष्टयाय सीता\", \"चंडालभिक्षुकी\", \"प्ररोदनम्\", \"दुरवस्था\", \"करुणा\" इत्यादि इनकी मुख्य रचनाएँ हैं। आशान् जिस काव्य प्रपंच को अनावृत्त करने में सफल हुए वह गंभीर दार्शनिकता, जीवनदर्शन का अदम्य कौतूहल और तीव्र भावविभोरता से भास्वर है। आशान् ही वह कवि थे जिन्होंने श्रृंगार को सामान्य धरातल से स्वर्गिक विशुद्धता तक पहुँचाया। आध्यात्मिक प्रेम की सुदर कल्पना ने उनकी कविता को प्रभापूरित किया है।\"\n\nनलिनी\n\nलीला\n\nवीण पूवु\n\nदुरवस्था\n\nचण्डालभिक्षुकी\n\nपुष्प वाटी \n\nप्ररोदनम्\n\nकरुणा\n\nश्रीबुद्धचरितम्\n", "id": "184985", "title": "कुमारन आशान"}
{"url": "https://hi.wikipedia.org/wiki?curid=184986", "text": "प्रयोजनमूलक हिन्दी\n\nव्यक्ति द्वारा विभिन्न रूपों में बरती जाने वाली भाषा को भाषा-विज्ञानियों ने स्थूल रूप से सामान्य और प्रयोजनमूलक इन दो भागों में विभक्त किया है।\n\nप्रयोजनमूलक हिन्दी (Functional Hindi) से तात्पर्य हिन्दी के विज्ञान, तकनीकी, विधि, संचार एवं अन्यान्य गतिविधियों में प्रयुक्त होने वाली हिन्दी से है। हिन्दी केवल साहित्य की भाषा न रहे बल्कि जीवन के विविध क्षेत्रों में प्रभावी रूप से प्रयुक्त हो, तभी इसका विकास सुनिश्चित होगा। सुखद सूचना यह है कि हिन्दी की इस नितांत ताजा-टटकी और कई संदर्भों में बेहद नयी भाषिक-संरचना या नवजात शिशु रूप को केन्द्रीय विश्वविद्यालयों ने अपने-अपने पाठ्यक्रमों में शामिल कर इसे सम्मानित किया है।\n\nप्रयोजनमूलक हिन्दी आज इस देश में बहुत बड़े फलक और धरातल पर प्रयुक्त हो रही है। केन्द्र और राज्य सरकारों के बीच संवादों का पुल बनाने में आज इसकी महती भूमिका को नकारा नहीं जा सकता। आज इसने एक ओर कम्प्यूटर, टेलेक्स, तार, इलेक्ट्रॉनिक, टेलीप्रिंटर, दूरदर्शन, रेडियो, अखबार, डाक, फिल्म और विज्ञापन आदि जनसंचार के माध्यमों को अपनी गिरफ्त में ले लिया है, तो वहीं दूसरी ओर शेयर बाजार, रेल, हवाई जहाज, बीमा उद्योग, बैंक आदि औद्योगिक उपक्रमों, रक्षा, सेना, इन्जीनियरिंग आदि प्रौद्योगिकी संस्थानों, तकनीकी और वैज्ञानिक क्षेत्रों, आयुर्विज्ञान, कृषि, चिकित्सा, शिक्षा, ए० एम० आई० के साथ विभिन्न संस्थाओं में हिन्दी माध्यम से प्रशिक्षण दिलाने कॉलेजों, विश्वविद्यालयों, सरकारी, अर्द्धसरकारी कार्यालयों, चिट्ठी-पत्री, लेटर पैड़, स्टॉक-रजिस्टर, लिफाफे, मुहरें, नामपट्ट, स्टेशनरी के साथ-साथ कार्यालय-ज्ञापन, परिपत्र, आदेश, राजपत्र, अधिसूचना, अनुस्मारक, प्रेस–विज्ञाप्ति, निविदा, नीलाम, अपील, केबलग्राम, मंजूरी पत्र तथा पावती आदि में प्रयुक्त होकर अपने महत्व को स्वतः सिद्ध कर दिया है। कुल मिलाकर यह कि पर्यटन बाजार, तीर्थस्थल, कल-कारखने, कचहरी आदि अब प्रयोजनमूलक हिन्दी की जद में आ गए हैं। हिन्दी के लिए यह शुभ है।\n\nभारतीय संविधान में हिन्दी भाषा को केन्द्रीय संघ राज्य की राजभाषा के रूप में स्वीकृति प्राप्त है, परन्तु व्यवहार में अंग्रेजी भाषा का बोल-बाला ज्यादा है। अंग्रेजदाँ लालफिताशाही तथा भाषा की राजनीति करने वाले राजनयिक अंग्रेजी के पक्ष में कितने भी तर्क देते रहें, इस देश का सामान्य-जन एक सम्पर्क भाषा के रूप में हिन्दी भाषा का भाषिक संरचना, व्याकरण तथा अनुवाद के धरातल पर अध्ययन आज की एक परम आवश्यकता है। प्रयोजनमूलक, प्रयुक्तिमूलक तथा व्यावहारिक आदि सम्बोधनों से होनेवाला यह भाषिक अध्ययन ही हिन्दी को राष्ट्रभाषा के वास्तविक सिंहासन पर अधिष्ठित कराने का सही और सार्थक मार्ग बन सकता है। \n\nआज तक एक साहित्यिक भाषा के रूप में हिन्दी ने अपनी क्षमता का परिचय दिया और हिन्दी पर अविकसित भाषा होने का लांछन लगाने वाले अंग्रेजदाँ की बोलती बंद की है। इसलिए अब यह तर्क दिया जा रहा है कि एक कामकाजी भाषा के रूप में हिन्दी की प्रकृति क्लिष्ट और दुर्बोध है। \n\nभाषा की क्लिष्टता उसकी प्रयुक्तिगत संरचना के साथ ही प्रयुक्ति मात्रा पर निर्भर होती है। इसलिए आवश्यक है कि विविध प्रयुक्ति-रूपों में उसका व्यापक रूप में प्रयोग हो तथा प्रयोग के आधार पर ही अद्भुत समस्याओं का निराकरण हो। हमारी विडम्बना है कि तालाब के किनारे खड़े होकर तैराकी की अनिवार्यता और उसकी समस्याओं पर मात्र परिचर्चाओं में हम मशगूल हैं। इस विडम्बना से मुक्त होना अनिवार्य है। इसलिए विविध विश्वविद्यालयों के हिन्दी के पाठ्यक्रमों में ‘प्रयोजनमूलक हिन्दी’ को स्थान दिया जा रहा है।\n\n\n", "id": "184986", "title": "प्रयोजनमूलक हिन्दी"}
{"url": "https://hi.wikipedia.org/wiki?curid=184991", "text": "समाजशास्त्र का इतिहास\n\nसमाजशास्त्र का उदय, फ्रांसीसी क्रान्ति के थोड़े ही समय हुआ।\n\nशिकारी समाज (Hunting & Gathering Societies)\nजानवरों को पालतू बनाने का युग (The Domestication Revolution)\n\nPastoral Societies\n\nऔद्यानिक समाज (Horticultural Societies)\n\nकृषि क्रान्ति (The Agricultural Revolution)\n\nकृषक समाज (Agrarian Societies)\n\n1750: औद्योगिक क्रान्ति का उदय\n\nऔद्योगिक समाज\n\n1765, James Watt improves on Newcomen's steam engine\n\n1760-1770, Production of textiles moves from cottages to mills\n\n1793, Eli Whitney invents the cotton gin\n\nआगस्त कॉम्प्टे (Auguste Comte) (1798-1857)\n\n1808, Beginning of Luddite troubles in Britain\n\nकार्ल मार्क्स (1818-1883)\n\n1819, The British Factory Act is passed placing some limits on child labor\n\nHerbert Spencer (1820-1903)\n\n1835, first railway boom in England\n\n1845, Engels publishes The Condition of the Working Class in England\n\n1848, Karl Marx publishes The Communist Manifesto\n\nFerdinand Toennies (1855-1936)\n\nÉmile Durkheim (1858-1917)\n\n1859, Darwin publishes The Origin of Species\n\nGeorge Herbert Mead (1863-1931)\n\nMax Weber (1864-1920)\n\nCharles Horton Cooley (1864-1929)\n\n1867, Newton's Principia Naturalis and Principia Mathematica (the basis for modern mathematics) published\n\nW. E. B. DuBois (1868-1963)\n\n1871, Trade Union Act makes unions legal in Britain\n\n1882, Standard Oil controls 95% of the U.S. oil refining capacity\n\n1886: Statue of Liberty erected in New York Harbor\n\n1893, New Zeland becomes the first nation to grant women the right to vote\n\n1900, Max Planck proposes quantum theory\n\n1901, Marconi sends wireless message from Cornwall to Newfoundland\n\n1903, First flight by Wright Brothers at Kitthawk, NC\n\n1905, Aliens Act in Britain tries to control immigration\n\n1904-1907, 60% increase in union membership in Britain\n\n1911, British National Insurance Act lays foundation for health and unemployment insurance\n\n1912: The Sinking of the Titanic 1,515 people lose their lives.\n\n1913, First assembly line introduced in Ford automobile factory\n\nC. Wright Mills (1916-1962)\n\n1917, The Russian Revolution\n\n1932-1972, The Tuskegee Syphilis Study\n\n1924, U.S. passes National Origins Act limiting immigration\n\n1945: The Atomic Age begins with atomic bombs dropped on Hiroshima and Nagasaki, ending World War II\n\n1950: The Information Revolution Begins\n\n1954 Brown vs Board of Education Supreme Court Decision\n\n1957: The Space Age begins with the Soviet Union's of the first satellite\n\n1992 L.A. Riot follows Rodney King court verdict\n\n", "id": "184991", "title": "समाजशास्त्र का इतिहास"}
{"url": "https://hi.wikipedia.org/wiki?curid=184993", "text": "तिरुनल्लूर करुणाकरन्\n\nतिरुनल्लूर करुणाकरन् (१९२४-२००६) मलयालम के एक सुप्रसिद्ध कवि, पंडित और वामपंथी विचारक थे। वे मलयालमकविता की स्वातंत्र्योत्तर प्रगतिशील काव्यधारा के एक विशिष्ट व्यक्तित्व थे। \n\nकेरल के कोल्लम जिले के पेरिनाट नामक गाँव में ८ अक्टूबर १९२४ में उनका जन्म हुआ था। प्रारंभिक शिक्षा घर पर ही संस्कृतभाषा व साहित्य के अध्ययन के साथ। उन्होंने छात्र जीवन से ही काव्य रचना प्रारम्भ कर दी थी। कोल्लम के एस् एन कॉलेज से इतिहास पर् बी॰ए॰ और तिरुवनन्तपुरम यूणिवेरसिट्टि कांलेज् से मलयालम पर एम॰ए॰ की उपाधियाँ प्राप्त कर उन्होंने यूणिवेरसिट्टि कांलेज् में अध्यापन कार्य किया। उसके बाद वे केरल सरकार का पब्लिक सर्वीस कम्मीशन में अंग की रूप में काम किया। छः वर्ष वहाँ काम करने के बाद वे भारतीय कम्युनिस्ट पार्टी की साप्ताहिक पत्र 'जनयुगम' में प्रधान सम्पादक पद पर नियुक्त हुए। ५ जुलाई २००६ को उनका देहांत हो गया।\n\nउनकी कवितायों पर साम्यवाद और भौतिकवाद का प्रभाव स्पष्टरूप में रहते है फिर भी उनकी शैली भावपूर्ण और भाषा सरल तथा प्रवाहमयी है।\n\n\"मन्जुतुल्लिकल्\" (कवितासंग्रह) \n\n\"समागमम्\" (काव्य) \n\n\"प्रेमम मधुरमाणु धीरवुमाणु\" (खंड काव्य)\n\n\"राणि\" (खंड काव्य)\n\n\"रात्रि\" (खंड काव्य)\n\n\"ताष्केन्ट्\" (खंड काव्य)\n\n\"अन्ति मयन्ङुम्पोल्\" (गीत संग्रह) \n\n\"तिरुनल्लूर करुणाकरन्टे कवितकल्\" (कवितासंग्रह) \n\n\"ग्रीष्मसंध्यकल्\" (कवितासंग्रह) \n\n\"पुतुमषा\" (बालकविता संग्रह) \n\n\"मेघसंदेशम्\" (अनुवाद)\n\n\"आभिज्ञानशाकुन्तलम्\" (अनुवाद)\n\n\"जिप्सिकल्\" (अनुवाद)\n\n\"ओमर घय्यामिन्टे गाथकल्\" (अनुवाद)\n\n\"ओरु महायुद्ध् त्तिन्टे पर्यवसानम्\" (गद्य)\n\n\n", "id": "184993", "title": "तिरुनल्लूर करुणाकरन्"}
{"url": "https://hi.wikipedia.org/wiki?curid=184994", "text": "वैलोप्पिळ्ळि श्रीधरमेनोन्\n\nवैलोप्पिळ्ळि श्रीधरमेनोन्(१९११-१९८५)- एक विख्यात मलयालम कवि थे। केरल के ऍर्नाकुलम् जिला में ११ मेय, १९११ में उनका जन्म हुआ था। २२ डिसंबर १९८५ को उनका देहांत हो गया। \n\nनिरुपकों कह्ते है कि- \" वैज्ञानिक जीवन विश्लेषण, जीवन की अनश्वरता का बोध और मानव जीवन की ओर क्रांतिकारी दृष्टिकोण के कारण साहित्य में वैलोप्पिल्लि का स्थान महत्वपूर्ण है। मलयालम् के क्रांतिवादी काव्यों में इनके \"कुटियोषिक्कल\" (घर निकाला) का स्थान अद्वितीय है। मध्यवर्गीय कवि के अंत:करण की वेदना का इतना मार्मिक चित्रण और कोई नहीं कर पाया है। \"\n\nकन्निक्कोय्त्त\n\nश्री रे़खा\n\nऑणप्पाट्टू़कार्\n\nमकरर्क्कोय्त्त\n\nवित्तुम कैक्कोट्टुम्\n\nविटा\n\nकैप्पवल्लरि\n\nकटल काक्ककल्\n\nकुरुविकल्\n\nकुटियोषक्कल्\n\nमिन्नामिन्नि\n\nपच्चक्कुतिरा\n\nमुकुळमाला\n\nकृष्ण म्रुगण्ङ्ण्ग्ल्\n\nचरित्रत्तिले चारुद्रुश्यम्\n\nअन्ति चायुन्नु\n\nकुन्नि मणिकल्\n", "id": "184994", "title": "वैलोप्पिळ्ळि श्रीधरमेनोन्"}
{"url": "https://hi.wikipedia.org/wiki?curid=184996", "text": "स्टैचू ऑफ़ लिबर्टी\n\nस्टैचू ऑफ लिबर्टी न्यूयॉर्क हार्बर में स्थित एक विशाल मूर्ति है।\n\nतांबे की यह मूर्ति 151 फुट लंबी है, लेकिन चौकी और आधारशिला मिला कर यह 305 फुट ऊंची है। 22 मंज़िला इस मूर्ति के ताज तक पहुंचने के लिये 354 घुमावदार सीढ़ियां चढ़नी पड़ती हैं। अमेरिकन क्रांति के दौरान फ्रान्स और अमेरिका की दोस्ती के प्रतीक के तौर पर तांबे की बनी ये मूर्ति फ्रान्स ने 1886 में अमेरिका को दी थी। 2010 का अनुमान है कि इस मूर्ति को देखने रोज़ाना 12 से 14 हज़ार लोग आते हैं।\n", "id": "184996", "title": "स्टैचू ऑफ़ लिबर्टी"}
{"url": "https://hi.wikipedia.org/wiki?curid=184997", "text": "आइएसओ ३१६६ - १\n\nदेशों की सूची - ISO 3166-1\n\n", "id": "184997", "title": "आइएसओ ३१६६ - १"}
{"url": "https://hi.wikipedia.org/wiki?curid=185002", "text": "राजनेता\n\nराजनेता (अंग्रेजी: Statesman) उस व्यक्ति को कहते हैं जो मूलत: राजनीतिक दर्शन के आधार पर राजनीति के क्षेत्र में कभी भी नीतिगत सिद्धान्तों से समझौता नहीं करता। उदाहरण के लिए लाल बहादुर शास्त्री (कांग्रेस), अटल बिहारी वाजपेयी (भाजपा), राममनोहर लोहिया (प्रजा सोशलिस्ट पार्टी) और वर्तमान में नरेन्द्र मोदी।", "id": "185002", "title": "राजनेता"}
{"url": "https://hi.wikipedia.org/wiki?curid=185003", "text": "प्रेरकत्व\n\nविद्युतचुम्बकत्व एवं इलेक्ट्रॉनिक्स में, प्रेरकत्व (inductance) किसी विद्युत चालक का वह गुण है जिसके कारण इससे होकर प्रवाहित धारा के परिवर्तित होने पर इसके स्वयं सिरों पर तथा दूसरे चालकों के सिरों पर विद्युतवाहक बल उत्पन्न होता है।\n\n", "id": "185003", "title": "प्रेरकत्व"}
{"url": "https://hi.wikipedia.org/wiki?curid=185004", "text": "गुस्ताव किरचॉफ\n\nगुस्ताव रॉबर्ट किरचॉफ़ (१२ मार्च १८२४ - १७ अक्टूबर १८८७) एक जर्मन भौतिकशास्त्री थे।\n", "id": "185004", "title": "गुस्ताव किरचॉफ"}
{"url": "https://hi.wikipedia.org/wiki?curid=185005", "text": "आवेश संरक्षण\n\nआवेश संरक्षण का सिद्धांत बेंजामिन फ्रैंकलिन ने खोजा था। इसके अनुसार विद्युत आवेश को न तो उत्पन्न किया जा सकता है और न ही उसे नष्ट किया जा सकता है । अतः विद्युत् आवेश ब्रह्माण्ड में सदैव ही संरक्षित रहता है। \n\nअभ्यास रूप में, आवेश संरक्षण एक भौतिक नियम है जिसके अनुसार एक निश्चित आयतन में विद्युत आवेश में कुल अंतर, उन आयतन में आगम आवेश और उस आयतन से निर्गत आवेश के अन्तर के एकदम बराबर होता है। \n\nगणित के अनुसार, इस सिद्धांत को निरंतरता समीकरण के रूप में लिख सकते हैं:\n\n\"Q\"(\"t\") विद्युत आवेश की मात्रा है, जो एक निश्चित आयतन में \"t\" समय में होता है, \"Q\" उस आयतन में आने वाली आवेश की मात्रा समय \"t\" एवं \"t\" के बीच और \"Q\" उस आयतन से बाहर जाने वाले आवेश की उसी समय में मात्रा है।\n\nसदिश अवकलन का प्रयोग इस सिद्धांत का आवेश घनत्व ρ (कूलंब प्रति घन मीटर) एवं विद्युत धारा घनत्व J (एम्पीयर प्रति वर्ग मीटर) की टर्म्स में प्रतिपादन करने हेतु प्रयोग किया जा सकता है:\n\nThis statement is equivalent to a conservation of four-current. In the mid-nineteenth century, James Clerk Maxwell postulated the existence of electromagnetic waves as a result of his discovery that Ampère's law (in its original form) was inconsistent with the conservation of charge. After correctly reformulating Ampère's law, Maxwell also realized that such waves would travel at the speed of light, and that light itself must be a form of electromagnetic radiation. \"See electromagnetic wave equation for a full discussion of these discoveries\".\n\nआयतन में आगत कुल धारा\nजहां \"S\" = ∂\"V\" \"V\" की सीमा है जिसे बाहर को जाते नॉर्मल्स, एवं dS को Nd\"S\" के लघुरूप में, ∂\"V\" की सीमा के बाहर को जाते नॉर्मल के लिये प्रयोग किया गया है। यहां formula_4 आयतन की सतह पर धारा घनत्व (धारा प्रति इकाई समय) है। सदिश धारा की दिशा को चिह्नित करता है।\n\nडायवर्जेन्स प्रमेय के अनुसार इसे \n\nरूप में भी लिख सकते हैं। धारा संरक्षण हेतु आयतन को कुल धारा आवश्यक रूप से आयतन में हुए अंतर के बराबर होनी चाहिये।\n\nआवेश को आवेश घनत्व से इस समीकरण द्वारा संबंधित किया जा सकता है:\nThis yields\n\nक्योंकि ये हरेक आयतन हेतु सत्य है, अतः हमें मिला:\n", "id": "185005", "title": "आवेश संरक्षण"}
{"url": "https://hi.wikipedia.org/wiki?curid=185019", "text": "दयानंद एंग्लो वैदिक कॉलेज\n\nदयानंद एंग्लो वैदिक कॉलेज भारत में आर्य समाज द्वारा चलाये जा रहे महाविद्यालय और विद्यालय हैं। सन् १८८६ में लाहौर में स्वामी दयानंद के अनुयायी लाला हंसराज ने प्रथम दयानंद एंग्लो वैदिक कॉलेजकी स्थापना की थी।\n", "id": "185019", "title": "दयानंद एंग्लो वैदिक कॉलेज"}
{"url": "https://hi.wikipedia.org/wiki?curid=185020", "text": "शुद्धि आंदोलन\n\nस्वामी दयानंद सरस्वती जी ने धर्म परिवर्तन कर चुके लोगों को पुन: हिंदू बनने की प्रेरणा देकर शुद्धि आंदोलन चलाया था। इस आंदोलन के तहत लाखों मुसलमानों तथा ईसाइयों की शुद्धि कराकर सत्य सनातन वैदिक धर्म में वापसी कराई थी।\n\n\n", "id": "185020", "title": "शुद्धि आंदोलन"}
{"url": "https://hi.wikipedia.org/wiki?curid=185021", "text": "क्षुल्लक श्री अतुल्यसागर\n\nविलक्षण प्रतिभा ने बनाया चक्रेश को अतुल्य सागर। प्रेम, करूणा, दया, साहस, सेवा - भाव व ज्ञान सभी गुण एक व्यक्ति में पाये जाएं तो निश्चित रूप से वह विशिष्ट व्यक्तितत्व ही होगा। इतनी विशिष्टताओं के साथ वैरागय भी जुड जाये तो यह विशिष्टता विलक्षण हो जाती हैं। पहले सेवा फिर समाज सेवा व उसके बाद जीव मात्र की सेवा ने एक छोटे से गांव के चक्रेश को अतुल्य सागर बना दिया। जैसा नाम मिला वैसे ही कार्य भी समय के साथ मूर्त रूप लेते जा रहे हैं। महज छः महीनों में चक्रेश से अतुल्य सागर बने व्यक्तित्व ने ज्ञान रूपी सागर का विराट रूप ले लिया हैं। मध्यप्रदेश के खरगोन जिले के एक छोटे से गांव पीपलगोन में विमला देवी तथा सोमचन्द्र जैन के घर इस विशिष्ट प्रतिभा ने 3 जुलाई 1980 को जन्म लिया। बचपन से ही कुशाग्र, पढने-लिखने तथा आध्यात्म में चक्रेश की गहरी रूचि रही। समय के साथ इस रूचि ने विविध रूप धारण किए।\n\nकिशोरावस्था तक पहुंचते हुए चक्रेश को अपनी वय से बडी उम्र के साथियों ने पत्रकार नाम दे दिया। दीन-हीन व समाज सेवा के भाव ने सत्रह वर्ष की आयु में ही चक्रेश की ख्याति दूर-दूर तक फैला दी। हर समाज तथा विभाग में उनकी अपनी पहचान बनी। लोगों का प्रेम-भाव भी उनसे बढता ही चला गया। ख्याति तथा सेवा-भाव के कारण चक्रेश को तहसील पत्रकार मण्डल के महामंत्री, मित्र मिलन वाचनालय के संस्थापक, युवा चेतना मंच के संचालक, नगर मण्डल के प्रचार मंत्री और भी कई संस्थओं के विशिष्ट पदों पर रहने के अवसर मिले। श्रेष्ट मूल्यों को कायम रखते हुए वे मानव मात्र की सेवा में जुटे रहे। इस बीच मन में मानव की नहीं जीव तथ पूरे संसार की सेवा की भावनाएं ह्रदय में बलवती होने लगी। मानव सेवा के साथ ईश्वर सेवा ने चक्रेश को आध्यात्मिकता की तरफ उन्मुख किया। उम्र बढने के साथ परमात्मा से आसक्ति अधिक होने लगी। धीरे-धीरे वैरागय का भाव भी मन में हिचाकेले लेने लगा। परमात्मा के प्रति अगाध आस्था उसे 1 फ़रवरी 1998 को बिजोलया ले गई। वहाँ पर आचार्य श्री वर्धमानसागर जी महाराज ससंघ विराजमान थे। वहाँ पर आर्यिका श्री वर्धित मति माताजी की प्रेरणा से 10 फ़रवरी को 3 वर्ष का ब्रह्मचर्य व्रत आचार्य श्री से लिया। वहाँ पर पंचकल्याणक भी चल रहा था। यह दिन था तप कल्याणक का। यहीं से चक्रेश ने आध्यात्म की सीढियों पर कदम रखना शुरू किया। उसके बाद 1998 मे अजमेर में आर्यिका श्री वर्धितमति माताजी की प्रेरणा से आचार्य श्री वर्धमान सागर जी से आजीवन ब्रह्मचर्य व्रत ले लिया। \n\nआचार्य महाराज ने चक्रेश की आध्यात्म रूचि देखकर उसे संघस्थ आर्यिका श्री वर्धित माति माताजी को चक्रेश की धार्मिक शिक्षा की जिम्मेदारी सौंप दी। संघ में रहकर सेवा, अध्ययन करने लगा। इसके बाद चक्रश आध्यात्म जगत में रम गए। यहां सपर्मण के साथ उनके ज्ञान व सेवा-भाव में उत्तरोत्तर वृद्धि होती रही। अपनी प्रतिभा व प्रवृत्तियों से चक्रश कुछ ही दिनों में समाज, विद्वानों और आचार्यगणों में वाल्सल्य के पात्र बन गए। लेखन में निपुण होने के कारण आचार्यों ने धर्म के प्रचार-प्रसार का दायित्व चक्रेश को सौंप दिया। यहां से एक नया सफर शुरू हुआ। धर्म के प्रचार प्रसार के लिए उन्होंने कई जगहों की यात्रा कर अनेकों अनुभव लिए। अनुभव व नित नए आध्यात्मिक ज्ञान के आदान-प्रदान ने चक्रेश की ख्याति को बढाया। चार वर्ष तक आचार्य वर्धमानसागर महाराज जी की पावन निश्रा में रहने के बाद उनकी आज्ञा से वे भट्टारक श्री चारूकीर्ति स्वामीजी के पास गए। स्वामीजी के निर्देशन में चक्रेश ने 16 नवम्बर वर्ष 2006 में आध्यात्मिक मासिक पत्रिका श्रीफल के संपादन का कार्य शुरू किया। पत्रिका के माध्यम से धर्म को नई उंचाईयां मिली। दूर - दूर से संत - महात्माओं के उपदेश लोगों तक पहुंचने लगे। थोडे ही समय में पत्रिका की लोकप्रियता बढती गई। इस सबके बाबजूद चक्रेश के मन में कुछ नया करने की तमन्ना उन्हें उद्वेलित करती रहती थी। पूर्व में तय किए अपने लक्ष्य को लेकर वह चिंतित रहते थे।\n\n...और ले ली क्षुल्लक दीक्षा\n\nइसी बीच एक दिन चक्रेश के मन में दीक्षा का भाव जागृत हो गया व उन्होंने दीक्षा लेने का मानस बना लिया। मन में गुरू के आशीर्वाद को लेकर संशय था। लेकिन, कहते हैं कि सृष्टि के उद्धारक को कोई रोक नहीं सकता।\n\nचक्रेश धर्म की खोज में राजस्थान के डूंगरपुर जिले मे आंतरी गांव में चल रहे आचार्य अभिनन्दन सागर जी महाराज जी के भव्य कार्यक्रम के एक दिन बाद 19 अप्रैल को जा पहुंचे। बस फिर क्या था जीव से जीव मिल और गुरू से शिष्य। चक्रेश ने आचार्य श्री अभिनन्दन सागर जी महाराज से दीक्षा के लिए निवेदन किया। उन्होंने 23 अप्रैल 2008 को डेंचा में क्षुल्लक दीक्षा दे दी। आचार्य ने चक्रेश के अतुल्य साहस को देख उनका नाम अतुल्यसागर रख दिया। उस दिन से चक्रेश क्षुल्लक श्री 105 अतुल्य सागर महाराज के नाम से पहचाने जाने लगे। आचार्य अभिनन्दन सागर जी महाराज के सान्निध्य में अतुल्य सागर परहित में लगे हुए हैं। अतुल्य सागर का पावन सान्निध्य चातुर्मास के दौरान डूंगरपुर नगरवासियों को मिला। यहां धर्म की अविरल रसधारा में धर्मावलंबीयों ने गोते लगाएं। \n\nमात्र 72 घंटे मे ंदीक्षा का श्रीफल, घर त्याग, बिनौई, श्रीफल परिवार भार और किसी को देना, दीक्षा निमित्त विधान, 24 घण्टे की यात्रा, उसके बाद दीक्षा लेना यह सब का साहस करना इतना आसान नहीं था पर चक्रेश ने कर दिखाया।\n\nडूँगरपुर चातुर्मास के बाद विहार कर जयपुर, दिल्ली, कलकत्ता, शिखरजी, गुवहाटी, सिलचर, विहार कर के वागड में डूँगरपुर, आंतरी, ओबरी, सागवाडा, सागवाडा कालोनी, में विहार कर धर्म व आध्यात्म का प्रचार प्रसार किया।", "id": "185021", "title": "क्षुल्लक श्री अतुल्यसागर"}
{"url": "https://hi.wikipedia.org/wiki?curid=185023", "text": "मनु\n\nमनु हिन्दू धर्म के अनुसार, संसार के प्रथम पुरुष थे। प्रथम मनु का नाम स्वयंभुव मनु था, जिनके संग प्रथम स्त्री थी शतरूपा। ये स्वयं भू (अर्थात होना) ब्रह्मा द्वारा प्रकट होने के कारण ही स्वयंभू कहलाये। इन्हीं प्रथम पुरुष और प्रथम स्त्री की सन्तानों से संसार के समस्त जनों की उत्पत्ति हुई। मनु की सन्तान होने के कारण वे मानव या मनुष्य कहलाए। स्वायंभुव मनु को आदि भी कहा जाता है। आदि का अर्थ होता है प्रारंभ। सभी भाषाओं के मनुष्य-वाची शब्द मैन, मनुज, मानव, आदम, आदमी आदि सभी मनु शब्द से प्रभावित है। यह समस्त मानव जाति के प्रथम संदेशवाहक हैं। इन्हें प्रथम मानने के कई कारण हैं। सप्तचरुतीर्थ के पास वितस्ता नदी की शाखा देविका नदी के तट पर मनुष्य जाति की उत्पत्ति हुई। प्रमाण यही बताते हैं कि आदि सृष्टि की उत्पत्ति भारत के उत्तराखण्ड अर्थात् इस ब्रह्मावर्त क्षेत्र में ही हुई। मानव का हिन्दी में अर्थ है वह जिसमें मन, जड़ और प्राण से कहीं अधिक सक्रिय है। मनुष्य में मन की शक्ति है, विचार करने की शक्ति है, इसीलिए उसे मनुष्य कहते हैं। और ये सभी मनु की संतानें हैं इसीलिए मनुष्य को मानव भी कहा जाता है। ब्रह्मा के एक दिन को कल्प कहते हैं। एक कल्प में 14 मनु हो जाते हैं। एक मनु के काल को मन्वन्तर कहते हैं। वर्तमान में वैवस्वत मनु (7वें मनु) हैं।\n\nहिंदू धर्म में स्वायंभुव मनु के ही कुल में आगे चलकर स्वायंभुव सहित कुल मिलाकर क्रमश: १४ मनु हुए। महाभारत में ८ मनुओं का उल्लेख मिलता है व श्वेतवराह कल्प में १४ मनुओं का उल्लेख है। जैन ग्रन्थों में १४ कुलकरों का वर्णन मिलता है।\nचौदह मनुओं के नाम इस प्रकार से हैं: \n\nवर्तमान काल तक वराह कल्प के स्वायम्भु मनु, स्वरोचिष मनु, उत्तम मनु, तमास मनु, रेवत-मनु चाक्षुष मनु तथा वैवस्वत मनु के मन्वन्तर बीत चुके हैं और अब वैवस्वत तथा सावर्णि मनु की अन्तर्दशा चल रही है। सावर्णि मनु का आविर्भाव विक्रमी सम्वत प्रारम्भ होने से ५६३० वर्ष पूर्व हुआ था।\n\nस्वायंभुव मनु एवं शतरूपा के कुल पाँच सन्तानें हुईं थीं जिनमें से दो पुत्र प्रियव्रत एवं उत्तानपाद तथा तीन कन्याएँ आकूति, देवहूति और प्रसूति थे। \nआकूति का विवाह रुचि प्रजापति के साथ और प्रसूति का विवाह दक्ष प्रजापति के साथ हुआ। देवहूति का विवाह प्रजापति कर्दम के साथ हुआ। कपिल ऋषि देवहूति की संतान थे। हिंदू पुराणों अनुसार इन्हीं तीन कन्याओं से संसार के मानवों में वृद्धि हुई।\n\nमनु के दो पुत्रों प्रियव्रत और उत्तानपाद में से बड़े पुत्र उत्तानपाद की सुनीति और सुरुचि नामक दो पत्नी थीं। उत्तानपाद के सुनीति से ध्रुव तथा सुरुचि से उत्तम नामक पुत्र उत्पन्न हुए। ध्रुव ने भगवान विष्णु की घोर तपस्या कर ब्रह्माण्ड में ऊंचा स्थान पाया। \n\nस्वायंभुव मनु के दूसरे पुत्र प्रियव्रत ने विश्वकर्मा की पुत्री बहिर्ष्मती से विवाह किया था जिससे उनको दस पुत्र हुए थे।\n\nमनु कवि जयशंकर प्रसाद की कामायनी के भी मुख्य पात्र हैं। महाभारत में उल्लेखित वैवस्वत मनु का संबंध कामायनी के नायक से जोड़ा जा सकता है। कामायनी में मनु का चित्रण देवताओं से इतर मानवीय सृष्टि के व्यवस्थापक के रूप में विशेषतः किया गया है। देव सृष्टि के संहार के बाद वे चिंता मग्न बैठे हुए हैं। श्रद्धा की प्रेरणा से वे जीवन में फिर से रुचि लेने लगते हैं पर कुछ काल के बाद श्रद्धा से असंतुष्ट होकर उसे छोड़कर वे चले जाते हैं। अपने भ्रमण में वे सारस्वत प्रदेश जा पहुँचते हैं, जहाँ की अधिष्ठात्री इड़ा थी। इड़ा के साथ वे एक नई वैज्ञानिक सभ्यता का नियोजन करते हैं। पर उनके मन की मूल अधिकर की लिपसा अभी गई नहीं है। वे इड़ा पर अपना अधिकार चाहते हैं। फलस्वरूप प्रजा विद्रोह करती है, जिसमें मनु घायल होकर मूर्छित हो जाते हैं। श्रद्धा अपने पुत्र मानव के लिए हुए मनु की खोज में सारस्वत प्रदेश तक आ जाती है, जहाँ दोने का मिलन होता है। मनु अपनी पिछली भूलों के लिए पश्चात्ताप करते हैं। श्रद्धा मानव को इड़ा के संरक्षण में छोड़कर मनु को लेकर हिमालय की उपत्यका में चली जाती है, जहाँ श्रद्धा की सहायता से मनु आनंद की स्थिति को प्राप्त होते हैं। \n\nमहाभारत में ८ मनुओं का उल्लेख है। शतपथ ब्राह्मण में मनु को श्रद्धादेव कहकर संबोधित किया गया है। श्रीमद्भागवत में इन्हीं वैवस्वत मनु और श्रद्धा से मानवीय सृष्टि का प्रारंभ माना गया है। श्वेत वराह कल्प में १४ मनुओं का उल्लेख है। महाराज मनु ने बहुत दिनों तक इस सप्तद्वीपवती पृथ्वी पर राज्य किया। उनके राज्य में प्रजा बहुत सुखी थी। इन्हीं ने मनुस्मृति नामक ग्रन्थ की रचना की थी जो आज मूल रूप में उपलब्ध नहीं है। उसके अर्थ का अनर्थ ही होता रहा है। उस काल में वर्ण का अर्थ रंग होता था और आज जाति।\n\nप्रजा का पालन करते हुए जब महाराज मनु को मोक्ष की अभिलाषा हुई तो वे संपूर्ण राजपाट अपने बड़े पुत्र उत्तानपाद को सौंपकर एकान्त में अपनी पत्नी शतरूपा के साथ नैमिषारण्य तीर्थ चले गए लेकिन उत्तानपाद की अपेक्षा उनके दूसरे पुत्र राजा प्रियव्रत की प्रसिद्धि ही अधिक रही। स्वायम्भु मनु के काल के ऋषि मरीचि, अत्रि, अंगिरस, पुलह, कृतु, पुलस्त्य और वशिष्ठ हुए। राजा मनु सहित उक्त ऋषियों ने ही मानव को सभ्य, सुविधा संपन्न, श्रमसाध्य और सुसंस्कृत बनाने का कार्य किया।\n\n", "id": "185023", "title": "मनु"}
{"url": "https://hi.wikipedia.org/wiki?curid=185024", "text": "ओर्से संग्रहालय (पेरिस)\n\nओर्से संग्रहालय (फ्रेंच में : Musée d'Orsay) फ्रांस की राजधानी पेरिस का एक प्रसिद्ध संग्रहालय है। यह संग्रहालय सीन नदी के बायें किनारे पर स्थित है। जिस भवन के अन्दर यह संग्रहालय बना है वह पहले एक रेलवे स्टेशन हुआ करता था जिसका नाम था 'ओर्से स्टेशन'। इस संग्रहालय में सन् १८४८ से लेकर सन् १९१५ तक की मुख्यत: फ्रांसीसी कलाकृतियाँ संगृहित हैं। \n\n", "id": "185024", "title": "ओर्से संग्रहालय (पेरिस)"}
{"url": "https://hi.wikipedia.org/wiki?curid=185027", "text": "चन्द्रकान्त राजू\n\nचन्द्रकान्त राजू (जन्म 7 मार्च 1954) भारत के कम्प्यूटर विज्ञानी, गणितज्ञ, भौतिकशास्त्री, शिक्षाशास्त्री, दार्शनिक एवं बहुज्ञ अनुसंधानकर्ता हैं। सम्प्रति वे नयी दिल्ली के सभ्यता अध्ययन केन्द्र (Centre for Studies in Civilizations) से जुड़े हुए हैं। भारत के प्रथम सुपरकम्प्यूटर 'परम' (1988-91) में उनका उल्लेखनीय एवं प्रमुख योगदान रहा।\n\nश्री चन्द्रकान्त राजू का जन्म मध्य प्रदेश के ग्वालियर में हुआ था। उन्होने सन् १९७३ में मुम्बई के विज्ञान संस्थान (Institute of Science) से विज्ञान में स्नातक की उपाधि प्राप्त की। मुम्बई के ही प्रगत गणित अध्ययन केन्द्र (Centre of Advanced Study in Mathematics) से सन् १९७५ में एमएससी किया। उन्होने सन् १९८० में कोलकाता स्थित भारतीय सांख्यिकी संस्थान से पीएचडी की।\n\nउन्होने मुख्यत: गणित और भौतिकी पर बहुत सी पुस्तके एवं लेख लिखी हैं। उन्होने विज्ञान के दर्शन एवं इतिहास पर भी बहुत कुछ लिखा है। श्री राजू के अधिकांश विश्वास एवं धारणाएं बहुत विवादस्पद रहीं हैं।\n\nचन्द्रकान्त राजू के विज्ञान तथा गणित से सम्बन्धित प्रमुख विचार निम्नलिखित हैं-\n\n\n\n", "id": "185027", "title": "चन्द्रकान्त राजू"}
{"url": "https://hi.wikipedia.org/wiki?curid=185028", "text": "ठियोग\n\nठियोग एक शहर और हिमाचल प्रदेश के शिमला जिले में एक नगरपालिका समिति है।\n\nठियोग पर स्थित है। यह राष्ट्रीय राजमार्ग NH22 (हिन्दुस्तान पर तिब्बत रोड) पर स्थित है और शिमला से 32 km दूर है। ठियोग पांच घाटों - रहीघाट, जनोगघाट, प्रेमघाट, बगाघाट, देओरीघाट के लिए जाना जाता है।\n\nभारत की जनगणना 2001 के अनुसार ठियोग की आबादी 3754 थी। पुरुषों की जनसंख्या ५७% और महिलाओं की जनसंख्या ४३% थी। ठियोग की औसत साक्षरता दर ८०% के लगभग है। पुरुष साक्षरता दर ८३% और महिला साक्षरता दर ७७% है।\n", "id": "185028", "title": "ठियोग"}
{"url": "https://hi.wikipedia.org/wiki?curid=185034", "text": "जयसिंहपुर\n\nजयसिंहपुर (पंजाबी: ਜਯਸਿਂਹਪੁਰ) भारत में हिमाचल प्रदेश के कांगड़ा जिले की तहसील है। जयसिंहपुर शहर की जनसंख्या 1,273 और जयसिंहपुर तहसील की कुल आबादी 58,623 है। यह कांगड़ा के कटोच राजा, महाराजा जय सिंह के नाम के बाद नामित किया गया था। जयसिंहपुर ब्यास नदी के किनारे कांगडा, हमीरपुर व मंडी की संगम स्थली है। यह अपने चौगान के लिये जाना जाता है। यहा पर कई उल्लेखनीय मंदिर है, जानकी नाथ मंदिर, राधे कृष्ण मंदिर बस अड्डे के समीप, जानकी नाथ मंदिर, बाबा मणि राम मंदिर, शनि देव मंदिर, खड़ेश्वरी बाबा मंदिर और शीतला माता मंदिर तिन्बर-पालमपुर सड़क पर स्थित प्रसिद्ध मंदिर है। \n\nजयसिंहपुर और 558 मीटर (1,831 फुट) की औसत ऊंचाई पर, कांगड़ा जिले की दक्षिणी सीमा पर स्थित है। इसके साथ हमीरपुर जिला और मंडी जिला की सीमाए लगती है। \n</br>\n\nभारत की जनगणना २००१ के अनुसार जयसिंहपुर शहर की आबादी १,२७३ और जयसिंहपुर तहसील की आबादी ५८,६२९ है, जिसमे २६,६६६ पुरुष और ३१,९५७ महिलाएँ है। \n\nजयसिंहपुर सीधे सड़क मार्ग से प्रमुख हिल स्टेशन, पालमपुर के साथ जुड़ा हुआ है।\n\nजयसिंहपुर से दूरी\n", "id": "185034", "title": "जयसिंहपुर"}
{"url": "https://hi.wikipedia.org/wiki?curid=185035", "text": "इलेक्ट्रॉनिक अवयव\n\nजिन विभिन्न अवयवों का उपयोग करके इलेक्ट्रॉनिक परिपथ (जैसे- आसिलेटर, प्रवर्धक, पॉवर सप्लाई आदि) बनाये जाते हैं उन्हें इलेक्ट्रॉनिक अवयव (electronic component) कहते हैं इलेक्ट्रॉनिक अवयव दो सिरे वाले, तीन सिरों वाले या इससे अधिक सिरों वाले होते हैं जिन्हें सोल्डर करके या किसी अन्य विधि से (जैसे स्क्रू से कसकर) परिपथ में जोड़ा जाता है। प्रतिरोधक, प्रेरकत्व, संधारित्र, डायोड, ट्रांजिस्टर (या बीजेटी), मॉसफेट, आईजीबीटी, एससीआर, प्रकाश उत्सर्जक डायोड, आपरेशनल एम्प्लिफायर एवं अन्य एकीकृत परिपथ आदि प्रमुख इलेक्ट्रॉनिक अवयव हैं। \nइलेक्ट्रॉनिक अवयव दो प्रकार के होते हैं-\n\n\nDevices to make electrical connection\n\nCables with connectors or terminals at their ends\n\n\nComponents that may be made to either conduct (closed) or not (open)\n\nComponents used to resist current.\n\nPassive components that protect circuits from excessive currents or voltages\n\nComponents that store electrical charge in an electrical field.\nCapacitors are used for filtration in the electronic circuits.\nCapacitors in general pass changing (e.g. AC) and block unchanging (e.g. DC) voltage levels.\n\n\nElectrical components that use magnetism\n\nComponents that use more than one type of passive component\nsaurabh shakya\n\nपीजोएलेक्ट्रिक प्रभाव का उपयोग करके कुछ पैसिव अवयव (Passive components) उपलब्ध हैं-\n\nSources of electrical power\n\n\n\nElectronic control components with no moving parts.\nActive components\n\nA device which conducts electricity in only one direction.\n\n\n\n\n\n\nपुरानी (Obsolete):\n\nActive devices that operate in vacuum\n\nमाइक्रोवेव (Microwave)\n\nप्रकाशीय (Optical)\n\n\nObsolete:\n\nMultiple electronic components assembled in a device that is in itself used as a component\n\n\n\n\nअप्रयुक्त (Obsolete):\n\n\n", "id": "185035", "title": "इलेक्ट्रॉनिक अवयव"}
{"url": "https://hi.wikipedia.org/wiki?curid=185039", "text": "स्फुर स्मृति\n\nयूएसबी फ्लैश स्मृति (Flash Memory) एक प्रकार का विद्युतीय स्मृति भंडारक है जिसका प्रयोग विभिन्न इलेक्टॉनिक उपकरणों में सूचनाएं संजोने के लिए किया जाता है। इसका आविष्कार १९८० में जापान के फूजियो मसुओका ने किया था तथा १९८८ में इंटेल कॉर्पोरेशन ने पहली बार इसे बाजार में व्यावसायिक रूप से विपणित किया था। इसका प्रयोग सामान्य कंप्यूटरों, डिजिटल कैमरों, डिजिटल गेमों तथा मोबाईल फोनों में बहुत लोकप्रिय हुआ है।\n\nयह सस्ता तथा आवेग से लगे धक्कों के प्रति अधिक मजबूत होता है जिसकी वजह से पिछले दशक में इसका उपयोग बहुत होने लगा है। इसकी तकनीक \"विद्युतीय रूप से मिटाई जा सकने वाली स्मृति\" का एक प्रकार है।\n\n\"स्फुर स्मृति\" जिसका अर्थ \"चमक के साथ की स्मृति\" से लगाया जा सता है, को सबसे पहले तोशिबा में कार्यरत डॉ फूजियो मासुओका ने आविष्कृत किया था। उन्होंने इसका नाम \"स्फुर स्मृति\" अपने सहकर्मी शोजी अरिजुमी की सलाह पर इसलिए रखा क्योंकि यह उन्हें (शोजी को) कैमरे की चमक की याद दिलाता था। इसे १९८४ के वैश्विक विद्युतीय तथा इलेक्ट्रॉनिकी सम्मेलन (IEEE) में प्रस्तुत किया। अमेरिकी इलैक्ट्रॉनिक निर्माता कंपनी इंटेल ने इसके प्रयोग की संभावना देखी और १९८८ में इसे बाजार में प्रस्तुत किया। \n", "id": "185039", "title": "स्फुर स्मृति"}
{"url": "https://hi.wikipedia.org/wiki?curid=185041", "text": "वेताल द्वीप\n\nवेताल द्वीप वो द्वीप हैं जिनका अस्तित्व दर्ज इतिहास के एक लंबे समय तक स्वीकार किया जाता था और इन्हे पुराने नक्शों में दर्शाया भी जाता था, पर बाद में यह पाया गया कि यह मात्र एक विश्वास ही था और इस प्रकार के द्वीप अस्तित्व में नहीं हैं। इनके विपरीत लुप्त भूमि वो द्वीप या महाद्वीप हैं जिनके बारे में कुछ लोग मानते हैं कि वो प्रागैतिहासिक काल के दौरान अस्तित्व में थे और अक्सर इन्हें प्राचीन मिथकों और किंवदंतियों के साथ जोड़ा जाता है।\n", "id": "185041", "title": "वेताल द्वीप"}
{"url": "https://hi.wikipedia.org/wiki?curid=185043", "text": "स्टीफन हॉकिंग\n\nस्टीफन विलियम हॉकिंग (जन्म ८ जनवरी १९४२), एक विश्व प्रसिद्ध ब्रितानी भौतिक विज्ञानी, ब्रह्माण्ड विज्ञानी, लेखक और कैम्ब्रिज विश्वविद्यालय में सैद्धांतिक ब्रह्मांड विज्ञान केन्द्र (Centre for Theoretical Cosmology) के शोध निर्देशक हैं।\n\nस्टीफ़न हॉकिंग का जन्म ८ जनवरी १९४२ को फ्रेंक और इसाबेल हॉकिंग के घर में हुआ। परिवार वित्तीय बाधाओं के बावजूद, माता पिता दोनों की शिक्षा ऑक्सफ़र्ड विश्वविद्यालय में हुई जहाँ फ्रेंक ने आयुर्विज्ञान की शिक्षा प्राप्त की और इसाबेल ने दर्शनशास्त्र, राजनीति और अर्थशास्त्र का अध्ययन किया। वो दोनों द्वितीय विश्व युद्ध के आरम्भ होने के तुरन्त बाद एक चिकित्सा अनुसंधान संस्थान में मिले जहाँ इसाबेल सचिव के रूप में कार्यरत थी और फ्रेंक चिकित्सा अनुसंधानकर्ता के रूप में कार्यरत थे।\n\nस्टीफ़न हॉकिंग ने ब्लैक होल और बिग बैंग थ्योरी को समझने में अहम योगदान दिया है। उनके पास 12 मानद डिग्रियाँ हैं और अमरीका का सबसे उच्च नागरिक सम्मान उन्हें दिया गया है।\n\n\nGravitation is very powerful\n", "id": "185043", "title": "स्टीफन हॉकिंग"}
{"url": "https://hi.wikipedia.org/wiki?curid=185044", "text": "यार्चा गुम्बा\n\nयार्चा गुम्बा एक आयुर्वेदिक जड़ि-बुटि है जिसे अंग्रेजी में Cordyceps Sinensis कहा जाता है। यार्चा गुम्बा नेपाली नाम है जो समुद्र तल से 3800 मिटर ऊपर नेपाल और तिब्बत के हिमालय पर पाया जाता है। यह एक High Value Traditional Medicine है।\nयार्चा गुम्बा एक फिल्म किट (movie insect) और एक प्रकार के पौधे के प्रतिक्रिया के द्वारा सर्दियोँ के दिनोँ में बनता है। यह भूरे रंग का होता है तथा यह 2 ईंच लम्बा होता है तथा इसका स्वाद मीठा होता है।\nसबसे प्रमुख बात यह है कि इसका प्रभाव नाकारात्मक नही होता (no negative effects) कोई भी ब्यक्ति इसका इस्तेमाल कर सकता है। इसके इस्तेमाल से सेक्स करने कि इच्छा उत्पन्न होती है (creat sexual desire) बिना किसी नुक्सान के।\nयह अन्य भी कई तरह के बिमारियो के दवा के लिए इस्तेमाल होता है। जैसे फेफड़े का ईलाज, tonifies kidney, empotence dieses आदि में उपयोग होता है। यह समयपूर्व बुढ़ापा को भी रोकता है और मानव प्रतिरक्षक क्षमता को बढ़ाता है।\n", "id": "185044", "title": "यार्चा गुम्बा"}
{"url": "https://hi.wikipedia.org/wiki?curid=185046", "text": "शक्ति एलेक्ट्रॉनिकी\n\nठोस-अवस्था-एलेक्ट्रानिकी का उपयोग करके विद्युत शक्ति का परिवर्तन एवं नियंत्रण से सम्बन्धित ज्ञान को शक्ति एलेक्ट्रॉनिकी (Power electronics) कहते हैं।\n\nयद्यपि शक्ति एलेक्ट्रानिकी में छोटे-मोटे सभी इलेक्ट्रॉनिक अवयव प्रयुक्त होते हैं किन्तु निम्नलिखित अवयवय शक्ति एलेक्ट्रानिकी के विशिष्टि पहचान हैं-\n\n\nशक्ति एलेक्ट्रॉनिकी के क्षेत्र में कार्य लघु-संकेत-एलेक्ट्रानिकी के भी पहले हो चुका था। सबसे पहले विद्युत शक्ति के नियन्त्रण तथा परिवर्तन (कन्वर्शन) के लिये विद्युत मशीनों का प्रयोग किया जाता था। इसके बाद मर्करी आर्क रेक्टिफायर का प्रयोग हुआ। तत्पश्चात निर्वात एवं गैस-भरे वाल्वों का युग आया। सन् १९५७ में एससीआर के विकास से शक्ति एलेक्ट्रॉनिकी में एक नयी दिशा मिली। आजकल एससीआर, जीटीओ, बीजेटी, मॉसफेट, आईजीबीटी आदि स्विचों के प्रयोग से अत्यन्त दक्षता पूर्वक विद्युत-शक्ति का परिवर्तन किया जाता है। इस कारण शक्ति एलेक्ट्रॉनिकी का क्षेत्र बहुत व्यापक एवं महत्वपूर्ण हो गया है।\n\n\n\n\nइलेक्ट्रानिकी (इलेक्ट्रानिक्स) विज्ञान का वह विभाग है जिसमें इलेक्ट्रान नलियों का अथवा उसी तरह का कार्य करने वाले अर्धचालक युक्तियों (जैसे ट्रांजिस्टर, डायोड, आईजीबीटी आदि) का उपयोग करके विद्युत शक्ति को वांछित वोल्टता, आवृत्ति, धारा में दक्षतापूर्वक (एफिसिएन्टली) बदला जाता है। वास्तव में बात यह है कि विद्युत शक्ति हमे जिस रूप में (वोल्टता, आवृत्ति, आदि) में प्राप्त होती है उसी रूप में वह बहुत कम उपयोग में लायी जाती है। उदाहरण के लिये किसी उद्योग को विद्युत शक्ति ४१५ वोल्ट, ५० हर्ट्ज एसी के रूप में मिलती है। उसे विद्युतलेपन करना है जिसके लिये ० से २० वोल्ट डीसी चाहिये जिसमें से शून्य से लेकर १२०० अम्पीयर धारा बहेगी। स्पष्ट है कि हमें जो विद्युत प्राप्त हो रही है उसे सीधे इस कार्य के लिये उपयोग में नहीं लाया जा सकता, बल्कि उसे बदलना पड़ेगा। यह काम शक्ति इलेक्ट्रानिकी द्वारा किया जाता है। वास्तव में ऐसे हजारों उदाहरण हैं जहाँ विद्युत शक्ति को ज्यों का त्यों उपयोग नहीं किया जा सकता बल्कि किसी दूसरे रूप में बदलना पड़ता है।\n\nइलेक्ट्रानीय युक्तियों में से महत्वपूर्ण उपयोग ये हैं : \n\n\n\nआजकल के कई अतिप्रचलित यंत्र भी बिना इलेक्ट्रानिकी के बन नहीं पाते, जैसे रेडियो, दूरदर्शन (टेलीविज़न), चलचित्र (सिनेमा), प्रतिदीप्ति प्रकाश (फ्लुओरेसेंट लाइट), जन-व्याख्यान-प्रणाली (पब्लिक ऐड्रेस सिस्टम), टेलीफोन आदि। ये सब युक्तियाँ इलेक्ट्रानिकी की ही देन हैं। \n\nइलेक्ट्रानिकी के कुछ औद्योगिक उपयोगों के विषय में संक्षेप में नीचे लिख जा रहा है :\n\nउद्योगों में बहुधा ऋजुकारक उपयोग में लाए जाते हैं, जिनसे प्रत्यावर्ती विद्युत्‌-धारा निर्दिष्ट धारा (डीसी) में बदली जाती है। वे प्राय: निम्नलिखित में से एक प्रकार के होते हैं : \n\nअधिक शक्ति के ऋजुकारी में बहुकला ऋजुकारी परिपथों (पॉलीफेज़ सर्किट्स) का उपयोग एककला ऋजुकारी परिपथों के उपयोग की उपेक्षा अनेक कारणों से अधिक लाभदायक होता है। प्रथम कारण यह है कि आजकल विद्युतीय शक्ति का उत्पादन तथा वितरण त्रि-कला-शक्ति के रूप में होता है। द्वितीय कारण यह है कि बहुकला ऋजुकारी द्वारा उत्पन्न वोल्टता एककला ऋजुकारी द्वारा उत्पन्न वोल्टता की अपेक्षा अधिक सम (असमतारहित) होती है।\n\nउपर्युक्त उच्चशक्ति ऋजुकारी में या तो अनेक धनाग्रों (एनोड) के लिए एक ही ऋणाग्र रहता है या अनेक धनाग्र ऋजुकारी, जिनके ऋणाग्र जुड़े रहते हैं, प्रयोग में लाए जाते हैं। दोनों ही प्रकार के (उष्म तथा शीतल) ऋणाग्र प्रयोग में लाए जाते हैं।\n\nमोटर की चाल का नियंत्रण कागज के मिलों में विशेष रूप से किया जाता है, क्योंकि चाल पर ही कागज की मोटाई निर्भर रहती है। इन यंत्रों में एक्साइटर के क्षेत्र की प्रवाति धारा में परिवर्तन किया जाता है, जो जनित्र के लिए नियंत्रक क्षेत्र का उत्पादन करता है। यह जनित्र एक प्राइम मूवर द्वारा चालित होता है। जनित्र का आर्मेचर अपना उत्पादन उस मोटर को देता है जिसकी चाल का नियंत्रण करना होता है। एक दष्टि-धारा-जनित्र इस मोटर द्वारा चलाया जाता है; वह अपनी चाल के समानुपात में वोल्टता उत्पन्न करता है। यदि वह वोल्टता पूर्वनिश्चित वोल्टता से भिन्न होती है तो एक नियामक (रेगुलेटर) को सक्रिय कर देती है। यह नियामक इक्साइटर के क्षेत्र में ऐसा परिवर्तन ला देता है कि मोटर की चालू पूर्वनिश्चित मान पर आ जाए। इस नियामक में अनेक नलियों का उपयोग होता है। इस प्रकार इलेक्ट्रानिकी की सहायता से मोटर की चाल का नियंत्रण अतिसूक्ष्म मान तक किया जा सकता है।\n\nउच्च आवृत्ति से गरम करने के औद्योगिक उपयोग-अत्यधिक शक्तिशाली उच्च आवृत्ति उत्तपादक का उपयोग पारविद्युत्‌ (डाइइलेक्ट्रिक) तथा प्ररेण (इंडक्शन) द्वारा गरम करने में बहुत किया जा रहा है। जब किसी पारविद्युत्‌ को संधारित्र के दो पट्टों के बीच में रखा जाता है और संधारित्र को एक शक्तिशाली उच्च आवृत्ति उत्पादक से संबद्ध कर दिया जाता है, तो एक हानिधारा (लॉस करेंट) के कारण पारविद्युत्‌ का ताप बढ़ जाता है और हवा पिघलने लगता है। इस प्रकार का नियम प्रेरणा द्वारा गरम करने के लिए भी है। ये युक्तियाँ साधारण गरम करने की अपेक्षा अधिक लाभदायक हैं।\n\nउद्योग में वस्तुओं को तप्त करने के लिए विद्युत्‌ का बहुत प्रयोग होता है। इस विधि से कार्य बहुत स्वच्छ होता है तथा खुली हुई ज्वाला उपस्थित नहीं रहती। धातुओं को तप्त करने के की विधि को प्रेरण-तापन तथा अचालक वस्तुओं को तप्त करने की विधि को परविद्युत्‌-तापन कहते हैं। इन दोनों विधियों के लिए उच्च आवृत्ति की प्रत्यावर्ती धारा की आवश्यकता होती है। तप्त की जानेवाली धातु के टुकड़े के चारों ओर एक कुंडली लपेटकर उसमें प्रत्यावर्ती धारा का प्रवाह करते हैं। विद्युत्‌-प्रवाह से उत्पन्न चुंबकीय स्यंद (फ़्लक्स) वायु में से तथा कुंडली के समीप उपस्थित धातु में से भी होकर जाता है। धारा के उत्क्रमण से स्यंद में भी परिवर्तन होता है, जिसके कारण धातु में वोल्टता प्रेरित हो जाती है। इस वोल्टता के कारण धातु में अधिक मात्रा में भँवर धारा का प्रवाह होने लगता है। तब धातु के प्रतिरोध के कारण ताप उत्पन्न हो जाता है।\n\nविद्युत्‌ से अचालक पदार्थों को तप्त करने के लिए १,००० किलोसाइकिल या १ मेगासाइकिल से अधिक आवृत्ति की शक्ति की आवश्यकता होती हे। चूंकि वस्तु में होकर धारा प्रवाहित नहीं हो सकती, इसलिए वस्तु को उच्च वोल्टतावाले धातु के प्लेटों के बीच में रखा जाता है। विद्युत्‌ क्षेत्र के तीव्र परिवर्तन के कारण अचालक वस्तु की अणु-सरंचना में भी वैसे ही परिवर्तन होने लगते हैं। अणुओं के बीच में घर्षण होने के कारण वस्तु में सब ओर समान ताप उत्पन्न हो जाता है। इस विधि से अचालक वस्तुओं की मोटी चादरों को बहुत थोड़े समय में तप्त किया जा सकता है।\n\nधातु के दो टुकड़ों में उच्च विद्युत्‌-धारा (१,००० से १,००,००० एंपियर) प्रवाहित करने से उनको संधानित (वेल्ड) किया जा सकता है, अर्थात्‌ मशीन में एक संधान परिवर्तक (ट्रैंसफ़ार्मर) रहता है, जो २२० या ४४० वोल्ट की विद्युत्‌ की दो विद्युत्‌-दग्रों के बीच में से १ से १० वोल्टमापी में परिवर्तित कर देता है और साथ ही साथ उच्च विद्युद्धारा देता है। संधान करने के लिए यह आवश्यक है कि धारा का प्रवाह अल्प समय के लिए ही हो। इसी से एक संस्पर्श-कर्ता-परिपथ का प्रयोग किया जाता है। यह युक्ति परिपथ को शीघ्र-शीघ्र जोड़ती और तोड़ती रहती है। संस्पर्श-कर्ता-परिपथ के \"इग्नीट्रॉन' नामक इलेक्ट्रान नली का प्रयोग करते हैं। इग्नीट्रान एक विशेष प्रकार की गैस-युक्त नली होती है, जो उच्च विद्युत्‌-धारा को सँभाल सकती है। इसका उपयोग थायरेट्रान नली के समान होता है।\n\n\n", "id": "185046", "title": "शक्ति एलेक्ट्रॉनिकी"}
{"url": "https://hi.wikipedia.org/wiki?curid=185047", "text": "जर्दानो ब्रूनो\n\nजियोर्दानो ब्रूनो (Giordano Bruno) (1548 – 17 फ़रवरी 1600) इटली का दार्शनिक, गणितज्ञ एवं खगोलवेत्ता था जिसे कैथोलोक चर्च ने अफवाह फैलाने का आरोप लगाकर जिन्दा जला दिया था। अपनी मृत्यु के बाद वह बहुत प्रसिद्ध हुआ। उन्नीसवीं-बीसवीं शताब्दी के समीक्षकों ने उसे 'स्वतंत्र चिन्तक शहीद' और आधुनिक वैज्ञानिक विचारों का उद्घोषक माना है। \n\n", "id": "185047", "title": "जर्दानो ब्रूनो"}
{"url": "https://hi.wikipedia.org/wiki?curid=185049", "text": "मानकीकरण\n\nतकनीकी मानकों का विकास करना एवं उन पर सहमत होना मानकीकरण (Standardization or standardisation) कहलाता है।\n\n\n", "id": "185049", "title": "मानकीकरण"}
{"url": "https://hi.wikipedia.org/wiki?curid=185050", "text": "खूनी दरवाजा\n\nखूनी दरवाजा (उर्दू خونی دروازہ), जिसे लाल दरवाजा भी कहा जाता है, दिल्ली में बहादुर शाह ज़फ़र मार्ग पर दिल्ली गेट के निकट स्थित है। यह दिल्ली के बचे हुए १३ ऐतिहासिक दरवाजों में से एक है। यह पुरानी दिल्ली के लगभग आधा किलोमीटर दक्षिण में, फ़िरोज़ शाह कोटला मैदान के सामने स्थित है। इसके पश्चिम में मौलाना आज़ाद चिकित्सीय महाविद्यालय का द्वार है। यह असल में दरवाजा न होकर तोरण है। भारतीय पुरातत्व विभाग ने इसे सुरक्षित स्मारक घोषित किया है।\nखूनी दरवाजे का यह नाम तब पड़ा जब यहाँ मुग़ल सल्तनत के तीन शहज़ादों - बहादुरशाह ज़फ़र के बेटों मिर्ज़ा मुग़ल और किज़्र सुल्तान और पोते अबू बकर - को ब्रिटिश जनरल विलियम हॉडसन ने १८५७ के प्रथम स्वतंत्रता संग्राम के दौरान गोली मार कर हत्या कर दी। मुग़ल सम्राट के आत्मसमर्पण के अगले ही दिन विलियम हॉडसन ने तीनों शहज़ादों को भी समर्पण करने पर मजबूर कर दिया। २२ सितम्बर को जब वह इन तीनों को हुमायूँ के मक़बरे से लाल किले ले जा रहा था, तो उसने इन्हें इस जगह रोका, नग्न किया और गोलियाँ दाग कर मार डाला। इसके बाद शवों को इसी हालत में ले जाकर कोतवाली के सामने प्रदर्शित कर दिया गया। \n\nइसके नाम के कारण बहुत सी अमानवीय घटनाएँ इसके साथ जोड़ी जाती हैं, जिनको सत्यापित करना संभव नहीं है। बहुत संभव है कि ये सब पुरानी दिल्ली के काबुल दरवाजे पर हुईं। इनमें से कुछ हैं-\n\nऔर कुछ कहानियों से भी ऐसा लगता है कि मुग़ल काल में भी इसे खूनी दरवाजा कहा जाता था, लेकिन ऐतिहासिक स्रोतों के अनुसार १८५७ की घटनाओं के बाद से ही इसका यह नाम पड़ा।\n\nभारत के विभाजन के दौरान हुए दंगों में भी पुराने किले की ओर जाते हुए कुछ शरणार्थियों को यहाँ मार डाला गया। दिसंबर २००२ में यह फिर कुख्यात हुआ जब तीन युवकों ने यहाँ एक चिकित्सीय छात्रा का बलात्कार किया। इस घटना के बाद से आम जनता के लिये यह स्मारक बंद कर दिया गया।\n\nयह दरवाजा १५.५ मीटर ऊँचा है और दिल्ली क्वार्ट्जाइट पत्थर का बना है। इसके ऊपर चढ़ने के लिये तीन सीढ़ियाँ भी बनी हैं।\n", "id": "185050", "title": "खूनी दरवाजा"}
{"url": "https://hi.wikipedia.org/wiki?curid=185052", "text": "कांगड़ी भाषा\n\nकांगड़ी, उत्तरी भारत में मुख्य रूप से हिमाचल प्रदेश के कांगड़ा जिले में, कांगड़ा घाटी के लोगों की भाषा है। \n\n\n", "id": "185052", "title": "कांगड़ी भाषा"}
{"url": "https://hi.wikipedia.org/wiki?curid=185053", "text": "इंडियन इंस्टीट्यूट आफ एडवांस्ड स्टडी\n\nइंडियन इंस्टीट्यूट ऑफ एडवांस्ड स्टडी (आईआईएएस) शिमला में स्थित एक प्रतिष्ठित शोध संस्थान है। इसे 1964 में भारत सरकार के मंत्रालय द्वारा स्थापित और 20 अक्टूबर 1965 से काम करना शुरू कर दिया था।\n\nसंस्थान वर्तमान में निम्नलिखित क्षेत्रों पर ध्यान केंद्रित:\n\n\n", "id": "185053", "title": "इंडियन इंस्टीट्यूट आफ एडवांस्ड स्टडी"}
{"url": "https://hi.wikipedia.org/wiki?curid=185065", "text": "संगणक सहायित अनुवाद\n\nसंगणक सहायित अनुवाद (Computer Assisted Translation / CAT) किसी व्यक्ति द्वारा किया गया ऐसा अनुवाद है जिसमें कम्प्यूटर प्रोग्रामों की भी सहायता ली जाती है। इससे भिन्न मशीनी अनुवाद की प्रक्रिया में सम्पूर्ण अनुवाद प्रक्रिया में मानव का कोई हस्तक्षेप नहीं होता। कुछ उन्नत प्रकार के मशीन सहायित अनुवादों में नियंत्रित मशीन अनुवाद का सहारा लिया जाता है।\n\nसंगणक सहायित अनुवाद एक विस्तृत एवं अस्पष्ट संज्ञा है। बहुत सरल उपकरणों (प्रोग्राम) से लेकर बहुत जटिल सॉफ्टवेयर इसका उपयोग कर सकते हैं। कुछ उदाहरण निम्नलिखित हैं-\n\n\n\n\n\n\n\n\n\n\n\n\n\n", "id": "185065", "title": "संगणक सहायित अनुवाद"}
{"url": "https://hi.wikipedia.org/wiki?curid=185068", "text": "द ग्रेट गैम्बलर\n\nद ग्रेट गैम्बलर एक हिंदी भाषा की फिल्म है। भारत में इस फिल्म का प्रथम प्रदर्शन सन 1979 में हुआ था। फिल्म के मुख्य कलाकार हैं - अमिताभ बच्चन, जीनत अमान और नीतू सिंह। हिंदी भाषा में 'द ग्रेट गैम्बलर' का अर्थ होता है - महान जुआरी।\n\nजय (अमिताभ बच्चन) एक बहुत पहुंचा हुआ जुआरी है और आज तक उसने कोई भी बाजी नहीं हारी है। अंडरवर्ल्ड डॉन सक्सेना, जय के सामने प्रस्ताव करता है कि जय उसके लिए खेले। जय उसका प्रस्ताव स्वीकार कर लेता है। एक बार जय के साथ खेलते हुए नाथ, जो कि एक सरकारी ऑफिसर है, बहुत सारे पैसे हार जाता है। सक्सेना नाथ के सामने प्रस्ताव रखता है कि वो भारत सरकार द्वारा विकसित किये जा रहे एक गुप्त लेज़र-आधारित हथियार के ब्लूप्रिंट उसके हवाले कर दे और बदले में सक्सेना उसका सारा क़र्ज़ भुला देगा। नाथ उसकी बात मानकर ब्लूप्रिंट सक्सेना के सामने रख देता है।\n\nजब पुलिस को इसकी खबर लगती है तो वो अपने सबसे काबिल पुलिस ऑफिसर विजय को इस मामले कि जांच करने के लिए भेजती है, क्योंकि विजय का चेहरा जय से हूबहू मिलता है। पुलिस का प्लान है कि वो जय के स्थान पर विजय को प्लांट कर देगी और इस तरह देश के दुश्मनों के सारे मनसूबों का पता लगा लेगी।\n\nजय और विजय दोनों एक साथ रोम के एयरपोर्ट पर उतरते हैं। गलती से विजय को जय कि अमीर गर्लफ्रेंड माला (नीतू सिंह) जय समझ लेती है और अपने साथ ले जाती है। सक्सेना विजय का ध्यान केस से भटकने के लिए एक खूबसूरत क्लब डांसर - शबनम (जीनत अमान) को भेजता है। शबनम भी गलती से जय को विजय समझ लेती है।\n\n\n", "id": "185068", "title": "द ग्रेट गैम्बलर"}
{"url": "https://hi.wikipedia.org/wiki?curid=185069", "text": "वैवस्वत मनु\n\nवैवस्वत मनु हिन्दू धर्म के अनुसार मानव जाति के प्रणेता व प्रथम पुरुष स्वायंभुव मनु के बाद सातवें मनु थे। हरेक मन्वंतर में एक प्रथम पुरुष होता है, जिसे मनु कहते है। वर्तमान काल में ववस्वत मन्वन्तर चल रहा है, जिसके प्रथम पुरुष वैवस्वत मनु थे, जिनके नाम पर ही मन्वन्तर का भी नाम है। \n\nभगवान सूर्य का विवाह विश्वकर्मा की पुत्री संज्ञा से हुआ। विवाह के बाद संज्ञा ने वैवस्वत और यम (यमराज) नामक दो पुत्रों और यमुना (नदी) नामक एक पुत्री को जन्म दिया। यही विवस्वान यानि सूर्य के पुत्र वैवस्वत मनु कहलाये।\n\nवैवस्वत मनु के नेतृत्व में त्रिविष्टप अर्थात तिब्बत या देवलोक से प्रथम पीढ़ी के मानवों (देवों) का मेरु प्रदेश में अवतरण हुआ। वे देव स्वर्ग से अथवा अम्बर (आकाश) से पवित्र वेद भी साथ लाए थे। इसी से श्रुति और स्मृति की परम्परा चलती रही। वैवस्वत मनु के समय ही भगवान विष्णु का मत्स्य अवतार हुआ। इनकी शासन व्यवस्था में देवों में पाँच तरह के विभाजन थे: देव, दानव, यक्ष, किन्नर और गंधर्व। इनके के दस पुत्र हुए थे। इल, इक्ष्वाकु, कुशनाम, अरिष्ट, धृष्ट, नरिष्यन्त, करुष, महाबली, शर्याति और पृषध पुत्र थे। इसमें इक्ष्वाकु कुल का ही मुख्यतः विस्तार हुआ। इक्ष्वाकु कुल में कई महान प्रतापी राजा, ऋषि, अरिहंत और भगवान हुए हैं।\n\nवैवस्वत सातवें मन्वंतर का स्वामी बनकर मनु पद पर आसीन हुए थे। इस मन्वंतर में ऊर्जस्वी नामक इन्द्र थे। अत्रि, वसिष्ठ, कश्यप, गौतम, भरद्वाज, विश्वमित्र और जमदग्नि- ये सातों इस मन्वंतर के सप्तर्षि थे।\n\nवेद, पुराणों और अन्य धर्मग्रंथों के साथ वैज्ञानिक शोधों व अध्ययनों से ज्ञात होता है कि मनुष्य व अन्य जीव-जंतुओं की वर्तमान आदि सृष्टि हिमालय के आसपास की भूमि पर हुई थी जिसमें तिब्बत का सर्वधिक महत्त्व है। हिमालय के पास होने के कारण पूर्व में भारत वर्ष को हिमवर्ष भी कहा जाता था। वेद-पुराणों में तिब्बत को त्रिविष्टप कहा गया है। महाभारत के महाप्रस्थानिक पर्व में स्वर्गारोहण में स्पष्ट किया गया है कि तिब्बत हिमालय के उस राज्य को पुकारा जाता था जिसमें नंदनकानन नामक देवराज इंद्र का देश था। इससे सिद्ध होता है कि इंद्र स्वर्ग में नहीं धरती पर ही हिमालय क्षेत्र में रहते थे। \n\nपूर्व में यह धरती जल प्रलय के कारण जल से ढँक गई थी। कैलाश, गोरी-शंकर की चोटी तक पानी चढ़ गया था। इससे यह सिद्ध होता है कि संपूर्ण धरती ही जलमग्न हो गई थी। कई माह तक वैवस्वत मनु द्वारा नाव में ही गुजारने के बाद उनकी नाव गौरी-शंकर के शिखर से होते हुए नीचे उतरी। गोरी-शंकर जिसे माउंट एवरेस्ट शिखर भी कहा जाता है, विश्व में सबसे ऊँचा, बर्फ से ढँका हुआ और ठोस पहाड़ है। तिब्बत में धीरे-धीरे जनसंख्या वृद्धि और वातावरण में तेजी से होते परिवर्तन के कारण वैवस्वत मनु की संतानों ने अलग-अलग भूमि की बढ़ना आरंभ किया। विज्ञान के अनुसार भी पहले पृथ्वी के सभी महाद्वीप इकट्ठे थे। अर्थात अमेरिका द्वीप इधर अफ्रीका और उधर चीन तथा रूस से जुड़ा हुआ था। अफ्रीका भारत से जुड़ा हुआ था। धरती की घूर्णन गति और भू-गर्भीय परिवर्तन के कारण धरती द्वीपों में बँट गई।\n\nइस जुड़ी हुई धरती पर ही हिमालय की निम्न श्रेणियों को पार कर मनु की संतानें कम ऊँचाई वाले पहाड़ी विस्तारों में बसती गईं। फिर जैसे-जैसे समुद्र का जल स्तर घटता गया वे और भी मध्य भाग में आते गए। दक्षिण के इलाके तो जलप्रलय से जलमग्न ही थे। लेकिन बहुत काल के बाद धीरे-धीरे जैसे-जैसे समुद्र का जलस्तर घटा मनु का कुल पश्चिमी, पूर्वी और दक्षिणी मैदान और पहाड़ी प्रदेशों में फैल गए। जो हिमालय के इधर फैलते गए उन्होंने ही अखंड भारत की सम्पूर्ण भूमि को ब्रह्मावर्त, ब्रह्मार्षिदेश, मध्यदेश, आर्यावर्त एवं भारतवर्ष आदि नाम दिए। जो इधर आए वे सभी मनुष्य आर्य कहलाने लगे। यही लोग साथ में वेद लेकर आए थे। इसी से यह धारणा प्रचलित हुई कि देवभूमि से वेद धरती पर उतरे। स्वर्ग से गंगा को उतारा गया आदि अनेक धारणाएँ।\n\nइन आर्यों के ही कई समूह अलग-अलग झुंडों में पूरी धरती पर फैल गए और वहाँ बस कर भाँति-भाँति के धर्म और संस्कृति आदि को जन्म दिया। मनु की संतानें ही आर्य-अनार्य में बँटकर धरती पर फैल गईं। पूर्व में यह सभी देव-दानव कहलाती थीं। इस धरती पर आज जो भी मनुष्य हैं वे सभी वैवस्वत मनु की ही संतानें हैं इस विषय में विद्वानों में मतभेद हैं। \n\n", "id": "185069", "title": "वैवस्वत मनु"}
{"url": "https://hi.wikipedia.org/wiki?curid=185072", "text": "स्वायम्भूव मनु\n\nमनु जो एक धर्मशास्त्रकार थे, धर्मग्रन्थों के बाद धर्माचरण की शिक्षा देने के लिये आदिपुरुष स्वयंभुव मनु ने स्मृति की रचना की जो मनुस्मृति के नाम से विख्यात है। ये ब्रह्मा के मानस पुत्रों में से थे जिनका विवाह ब्रह्मा के दाहिने भाग से उत्पन्न शतरूपा से हुआ था। उत्तानपाद जिसके घर में ध्रुव पैदा हुआ था, इन्हीं का पुत्र था। मनु स्वायंभुव का ज्येष्ठ पुत्र प्रियव्रत पृथ्वी का प्रथम क्षत्रिय माना जाता है। इनके द्वारा प्रणीत 'स्वायंभुव शास्त्र' के अनुसार पिता की संपत्ति में पुत्र और पुत्री का समान अधिकार है। इनको धर्मशास्त्र का और प्राचेतस मनु अर्थशास्त्र का आचार्य माना जाता है। मनुस्मृति ने सनातन धर्म को आचार संहिता से जोड़ा था।\n\nब्रह्मा के मानस पुत्र स्वायंभूव मनु का विवाह ब्रह्मा के ही पुत्री शतरूपा से हुआ। आयोनिज होने के कारण इन दोनो का विवाह अनुचित नहीं है। इनके दो पुत्र प्रियव्रत तथा उत्तानपाद हुए तथा तीन कन्याएँ आकूति, देवहूति तथा प्रसूति हुईं। मनु की विस्तृत संतति में ही ध्रुव, वेन इत्यादि हुए। वेन से मनुगण बहुत रूष्ट थे क्योंकि वह अनाचारी था। मुनियों ने उसके दाहिने हाथ का मंथन किया, जिससे राजा पृथु का जन्म हुआ। वे राजसूय यज्ञ करने वाले राजाओं में सर्वप्रथम था। प्रजाओं को जीविका देने की इच्छा से उसने पृथ्वी से अन्न तथा दूध का दोहन आरंभ किया। सके साथ-साथ राक्षस, पितर, देवता, अप्सरा, नाग इत्यादि सब इस कर्म में लग गये। कालांतर में उसके दो पुत्र हुए अंतर्धान तथा पातिन। अंतर्धान से शिखंडिनी ने हविर्धान को जन्म दिया। अग्नि की पुत्री घिषणा से हविर्धान ने छह पुत्रों को जन्म दिया- प्राचीनवर्हिस्, शुक्र, गय, कृष्ण, ब्रज और अजिन। प्राचीनवर्हिस ने घोर तप करके समुद्र-कन्या सवर्णा से विवाह किया। उसके दस पुत्र हुए जो एक ही धर्म का पालन करते थे। वे प्रचेता नाम से विख्यात हुए।\n\nब्रह्मा चिंतातुर थे। 'संभवत: देव ही नहीं चाहता कि सृष्टि का विस्तार हो, अन्यथा इतने प्रयत्न के उपरांत भी मैं सृष्टि का विस्तार नहीं कर पा रहा हूं।' उनके ऐसा सोचते ही उनका शरीर 'क' कहलाता है। अत: दोनों भाग काय (शरीर) कहलाये। उनमें से एक मनु (पुरूष) था, दूसरी शतरूपा (स्त्री) थी। स्वायंभुव मनु ने शतरूपा से पांच संतान प्राप्त कीं: दो पुत्र- प्रियव्रत, उत्तानपाद तथा तीन कन्याएं- आकूति, देवहूति तथा प्रसूति। मनु ने ब्रह्मा से पूछा कि वे प्रजा के निवास के लिए कौन-सा स्थान ठीक समझते हैं? ब्रह्मा ने चिंतन आरंभ किया, अत: जल में डूबी हुई पृथ्वी को जल के ऊपर लाने का कार्य विष्णु (बाराह) ने किया।\n\nमनुरचित 'मानव धर्मशास्त्र' भारतीय धर्मशास्त्र में आदिम व मुख्य ग्रंथ माना जाता है। प्राचीन ग्रन्थों में जहाँ मानव धर्मशास्त्र के अवतरण आये हैं वे सूत्र रूप में हैं और प्रचलित मनुस्मृति के श्लोकों से नहीं मिलते। वह सूत्रग्रन्थ 'मानव धर्मशास्त्र' अभी तक देखने में नहीं आया। वर्तमान मनुस्मृति को उन्हीं मूल सूत्रों के आधार पर लिखी हुई कारिका मान सकते हैं। वर्तमान सभी स्मृतियों में यह प्रधान समझी जाती है।\n\nहर मनु के कार्यकाल में अंशावतार अलग होते हैं। इंद्र, सप्तर्षि आदि भी भिन्न होते हैं। मरीचि, अत्रि, अंगिरा, पुलह, क्रतु, पुलस्त्य तथा वसिष्ठ, ये मन्वन्तर के अधिकारी सप्तर्षि हुए। यह सातों ब्रह्मा के मानस पुत्र हैं। अंशावतार के रूप में भगवान यज्ञ देव का अवतार हुआ तथा वे ही इंद्र पद पर आसीन हुए। एक बार मनु उपनिषदादि का पाठ करते रमण कर रहे थे तब कुछ राक्षस उन्हें खाने को दौड़े। उस समय भगवान यज्ञनारायण ने ही उन राक्षसों का संहार कर मनु की रक्षा की। मनु के पुत्र प्रियव्रत तथा उत्तानपाद थे।\n", "id": "185072", "title": "स्वायम्भूव मनु"}
{"url": "https://hi.wikipedia.org/wiki?curid=185074", "text": "बी.वी. कारंत\n\nबी.वी. कारंत (बाबु कोडि वेंकटरामन कारंत, जन्म:19 सितम्बर 1929; निधन:1 सितम्बर 2002)- भारत के सुप्रसिद्ध रंगकर्मी, निर्देशक, अभिनेता, लेखक, फिल्म निर्देशक और संगीतकार थे। कारन्त आधुनिक भारतीय रंगमंच और कन्नड़ की नई लहर सिनेमा के अग्रदूतों में से थे। नेशनल स्कूल ऑफ ड्रामा में अध्ययन और बाद मे उसके निदेशक बने। बहुत सारे नाटकों और कन्नड़ फिल्मों का निर्देशन किया। भारत सरकार ने उन्हे पद्मश्री से सम्मानित किया। कारन्त जी ने \nगिरीश कर्नाड द्वारा रचित तुगलक का हिन्दी अनुवाद भी किया। प्रमुख भारतीय निर्देशको - इब्राहीम अलकाजी, प्रसन्ना, अरविन्द गौड़ और दिनेश ठाकुर ने तुगलक का अलग- अलग तरीके से प्रभावी व यादगार निर्देशन किया हैं। गिरीश कर्नाड के हयवदन नाटक का स्व. बी.वी. कारंत द्वारा निदेशन आज भी याद किया जाता है। ब.व. कारंत या बी.वी.कारंत को लोग ‘बाबा’ कारंत कहकर बुलाते थे।\n\nबी.वी.कारंत का जन्म कर्नाटक के दक्षिणा कन्नड जिले के बंटवाल ताल्लुक के मांची गांव में हुआ। तीसरी कक्षा में उन्होंने पी.के.नारायण के निर्देशन में नाना गुपाला नामक नाटक में अभिनय किया। कारंत ने कम उम्र में ही घर से भाग कर कर्नाटक की गुब्बी वीरन्ना नाटक कंपनी में काम किया। गुब्बी वीरन्ना ने बाद में कारंत को स्नातकोत्तर की शिक्षा के लिए बनारस भेजा। वहा उन्होने गुरु ओन्कार नाथ ठाकुर से हिन्दुस्तानी संगीत का प्रशिक्षण लिया। \n\nउन्होंने 1962 मे नेशनल स्कूल ऑफ ड्रामा (एनएसडी) से स्नातक की उपाधि प्राप्त की। 1969 और 1972 के बीच उन्होंने सरदार पटेल विद्यालय, नई दिल्ली में एक नाटक प्रशिक्षक के रूप में काम किया जिसके बाद कुछ बंगलूर लौट गये। 1977 मे एनएसडी के निदेशक बने। एनएसडी के निदेशक के रूप में अपने कार्यकाल के बाद वह् 1981-86 की अवधि के दौरान भारत भवन के रंगमंडल के निदेशक रहे। 1989 में कर्नाटक सरकार के निमंत्रण पर उन्होंने बैंगलोर में रंगायन संस्था कायम की। भारत भवन और रन्गायन के साथ उन्होने काफी महत्वपूर्ण कार्य किया। उन्होंने अपनी पत्नी प्रेमा कारंत के साथ बेनका नामक रंग संस्था भी कायम की।\n\nउन्होंने कन्नड सहित हिंदी, अंग्रेजी, संस्कृत, पंजाबी, तेलगु, मलयालम आदि के लगभग सौ से ज्यादा नाटकों का निर्देशन किया। उन्होंने सबसे ज़्यादा जयशंकर प्रसाद के नाटकों को मंचित किया। उनके प्रमुख निर्देशित नाटको मे \nभारतेन्दु हरिश्चंद्र का नाटक अन्धेर नगरी, हयवदन, मृच्छकटिकम्, स्कंदगुप्त, किंग लियर, मालविकाग्निमित्र, घासीराम कोतवाल, जो कुमार स्वामी, एवं इंद्रजीत, बरनम वन (मेकबेथ का रघुवीर सहाय द्वारा रूपांतर), ईडीपस, मुद्राराक्षस, चंद्रहास, संक्रांति, बाबू जी आदि शामिल हैं। बच्चों के साथ भी उन्होंने कई नाटक निर्देशित किये।\n\nकारंत ने चार फीचर और चार ही डाक्यूमेंट्री फिल्मों का निर्देशन और लगभग दो दर्जन फिल्मों में संगीत दिया है। गिरीश कर्नाड के साथ 'वंशवृक्ष' और 'तब्बलियु नीनादे मागने' जैसी फिल्मों का निर्देशन भी किया।\n\n\n \n", "id": "185074", "title": "बी.वी. कारंत"}
{"url": "https://hi.wikipedia.org/wiki?curid=185076", "text": "दिनेश ठाकुर\n\nदिनेश ठाकुर - रंगमंच निदेशक, टेलीविजन, रंगमंच और हिन्दी फिल्म अभिनेता है। बासु चटर्जी की फिल्म रजनीगन्था के लिये फ़िल्म फेयर पुरस्कार। वह मुंबई मे अन्क सन्स्था के निर्देशक है।\n\n\n\n", "id": "185076", "title": "दिनेश ठाकुर"}
