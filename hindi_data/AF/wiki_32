{"url": "https://hi.wikipedia.org/wiki?curid=171230", "text": "भारत सरकार की नई दूरसंचार नीति\n\n(एनटीपी 1999) \n• प्रस्तावना \nदूरसंचार का महत्तव \nभारत सरकार (सरकार) ने यह माना है कि विश्व-स्तर की दूरसंचार - अवसंरचना तथा सूचना की व्यवस्था करना देश के त्चरित आर्थिक एवं सामाजिक विकास के लिये काफी महत्त्वपूर्ण है। यह न केवल सूचना-प्रौदयोगिकी के विकास के लिये महत्त्वपूर्ण है, बल्कि देश की समूची अर्थव्यवस्था पर भी इसका व्यापका प्रभाव पडेगा ऐसा भी अनुमान लगाया गया है कि आगे चलकर देश की जीडीपी में इस सेक्टर का बहुत योगदान रहेगा तदानुसार, देश के लिये यह बहुत ही महत्त्वपूर्ण बात है, कि उसकी अपनी एक ऐसी व्यापक एवं दूरगामी दूरसंचार नीति हो जो इस उदयोग के विकास के लिये एक संरचना का निर्माण करे।\nराष्ट्रीय दूरसंचार नीति1994-उद्देश्य एवं उपलब्धियाँ \n1994 में, सरकार ने राष्ट्रीय दूरसंचार नीति की धोषणा की, जिसमें कुछ महत्त्वपूर्ण उद्दश्यों को परिभाषित किया गया। इसमें माँग पर टेलीफोन उपलब्ध कराना, उचित मूल्य पर विश्व स्तर की सेवाये प्रदान करना, भारत के प्रमुख विनिर्माण/निर्यात-आधार के रूप में उभरने की बात सुनिश्चित करना तथा सभी गावों में सार्वभौमिक बुनियादी दूरसंचार-सेवायें उपलबध कराना शामिल था। सरकार ने 1997 तक प्रप्त किये जाने वाले कई विशेष लक्ष्यों की भी घोषणा की। राष्ट्रीय दूरसंचार नीति, 1994 में 500 की शहरी जनसंख्या के लिये पीसीओ तथा 6 लाख गॉवों में टेलीफोन सुविधा प्रदान करने की तुलना में दूरसंचार विभाग ने प्रति 522 की शहरी जनसंख्या के लिये 1 पीसीओ प्रदान करने का लक्ष्य प्रप्त किया, तथा केवल 3.1 लाख गावों में ही टेलीफोन-सुविधा प्रदान करा पाया जहॉ तक देश में कुल टेलीफोन -लाइनों की व्यवस्था का सम्बन्ध हौ, दूरसंचार-विभाग ने ऑठवी योजना के 7.5 मिलियन लाइनों के लक्ष्य की तुलना में 8.73 मिलियन टेलीफोन लाइनें प्रदान की हैं।\nराष्ट्रीय दूरसंचार-नीति, 1994 में भी यह स्वीकार किया गया है कि इन लक्ष्यों को प्राप्त करने के लिये अपेक्षित संसाधन, मात्र सरकारी-स्रोत से ही उपलब्ध नही हो पाएंगे और यह निर्ष्कष निकाला है कि संसाधनों के इस अंतराल को पूरा करने के लिये निजी निवेश और निजी क्षेत्र की भागीदारी का होना आवश्यक था। सरकार ने 1990 के प्रारंभ से एक चरणबध्द तरीके से निजी क्षेत्र भागीदारी आमंत्रित की जिसमें शुरू में पेजिंग सेवा-और सेल्यूलर मोबाइल टेलीफोन सेवायें (सीएमटीएस) जैसी मूल्यवर्धित सेवायें और तत्पश्चात स्थिर टेलीफोन सेवायें (एफ एस टी) निजी क्षेत्राप्त को देने का निर्णय लिय। बोली की एक प्रतियोगी प्रक्रिया के बाद, चार माहनगरों में 8 सीएमटी-प्रचालकों, 18 राज्यों के सर्किलों में 14 सीएमटीएस प्रचालकों, 6 राज्यों के सर्किलों में 6 बीटीएस प्रचालकों तथा 27 शहरों एवं 18 राज्यों के सर्किलों में पेजिंग-प्रचालकों को लाइसेंस दिये गये थे। क्लोज्ड यूजर ग्रुपों के लिये डाटा-सेवायें प्रदान करने के लिए वी-सेट सेवाओं को उदार वनाया गया। निजी क्षेत्रों के 14 प्रचालाकों को लाइसेंस जारी किए गये, जिसमें से केवल 9 लाइसेंस धारक काम कर रहे हैं। सरकार ने हाल में निजी प्रचालकों द्वारा इन्टरनैट सर्विस-प्रोविजन (आईएसपी) के लिए नीति धोषित की और इसके लिए लाइसेंस देना शुरू किया है। सरकार ने उपग्रह द्वारा ग्लोबल माबाइल परसनल कम्युनीकेशन (जीएसपीसीएस) प्रारम्भ करने की भी घोषणा की और इसके लिए एक अस्थाई लाइसेंस जारी किया। अन्य प्रत्याशित जीएमपीसीएस प्रचालकों को लाइसेंस जारी करने पर विचार किया जा रहा है।\nसरकार ने स्वीकार किया है कि अब तक निजीकरण का परिणाम पूरी तरह से संतोषजनक नहीं रहा। यद्यपि, महानगरों और राज्यों में सेल्यूलर माप्रबाइल नेटवर्क योजना में तेजी से वृध्दि हुई है और इस समय इसके एक मिलियन से भी अधिक उपभोक्ता हो गये है, लेकिन अधिकांश परियोजनाओं को मुश्किलों का सामना करना पड रहा है। सेल्यूलर और बुनियादी सेवा प्रचालकों के अनुसार इसका मुख्य कारण इन पिरयोजनाओं द्वारा अनुमान से काफी कम राजस्व की वसूली किया जाना रहा हैं तथा इसके परिणामस्वरूप, प्रचालक अपनी परियोजनाओं के लिये वित्त-व्यवस्था करने में असमर्थ हैं और इस लिये वे अपनी परियोजनाओं को पूरा नही कर पा रहें हैं। निजी प्रचालकों द्वारा लाइसेंस प्राप्त 6 सर्किलों में से केवल दो में ही बुनियादी दूरसंचार सेवाएं शुरू की गयी हैं। इसके कारण, राष्ट्रीय दूरसचार नीति, 1994 के उद्देश्यों में यथा -प्रस्तावित कुछ एक लक्ष्य पूरे नही किये जा सके हैं। राष्ट्रीय दूरसचार नीति, 1994 में हमने जो परिकल्पना की थी, उसकी तुलना में निजी क्षेत्र का प्रवेश कम रह है।\nसरकार ने, उपराप्रक्त गतिविधियों के प्रति चिन्ता जताई, क्योंकि इससे इस सेक्टर के आगे के विकास पर बुरा प्रभाव पडेगा तथा सरकार ने इस सेक्टर के लिये दूरसचार नीति, के ढॉचे पर नये सिरे से सोचने की आवश्यक्ता को स्वीकार किया है। \nनई दूरसंचार नीति की आवश्यक्ता \nराष्ट्रीय दूरसंचार नीति, 1994 के पूरे नही किये जा रहे कुछ उद्देश्यों के अलावा हाल ही में दूरसंचार, सूचना-प्रौद्योगिकी, उपभोक्ता-इलेक्ट्रॉनिक और मीडिया उद्योग में विश्वभर में व्यापक विकास हुआ है। मार्केट और प्रौद्योगिकियॉ दोंनो का एक दूसरे के प्रति अभिमुख होना एक ऐसी वास्तविकता है, जो उद्योग के 'रिएलाइनमेंट' पर दबाव डाल रही है। एक ओर, टेलीफोन और प्रसारण उद्योग एक-दूसरे के बाजार में प्रवेश कर रहे हैं, तो दूसरी ओर वायरलाइन और वायरलेस-जैसी भिन्न कण्डयूट-प्रणालियों के बीच के अंतर को प्रौद्योगिकी कम कर रही है। अधिकाँश देशों की भांति, हमारे देश में बुनियादी सेल्यूलर, आईएसपी, उपग्रह और केबल टीवी-प्रचालकों को अलग-अलग लाइसेंस जारी किए गऐ हैं। अपना बुनियादी ढांचा तैयार करने के लिए, इनमें प्रत्येक का अपने उद्योग का अलग स्वरूप होगा, कार्य-क्षेत्र में प्रवेश की शर्तें तथा जरूरतें भी अलग-अलग होंगी तथापि, इस अभिमुखता से, अब तकनीकि दृष्टि से, प्रचालक अपनी सुविधाओं से कुछ एसी सुविधायें देने की स्थिति में हो गये हैं जो दूसरे प्रचालकों के लिये आरक्षित हैं। इस मौजूदा नीतिगत ढॉचे से यह भी अपेक्षा की जाती है कि इससे भारत को सूचना-पौद्योगिकी के क्षेत्र में एक महाशक्ति बनने और देश में विश्व स्तरीय दूरसंचार ढाँचा विकसित करने में सहायता मिलेगी। \nनई दूरसंचार नीति, 1999 के उद्देश्य एवं लक्ष्य \nनई दूरसंचार नीति, 1999 के उद्देश्य निम्नानुसार हैः-\nदेश के सामाजिक एवं आर्थिक लक्ष्यों को प्राप्त करने के लिये दूर संचार-सुविधा का होना अति महत्तव पूर्ण हैं \nसभी नागरिकाप्त के लिये वहनीय और प्रभावकारी सचांर सुविधायें प्रदान करना दूरसचांर नीति की दूर द्रष्टि तथा ल्क्ष्य है।\nउन सभी क्षेत्रों और विशेषकर ग्रामीण क्षेत्रों में सार्वभौमिक दूरसंचार सेवा की व्यवस्था को बराबर बनाए रखना, जहाँ यह सुविधा उपलब्ध नही करायी गयी है तथा देश की अर्थव्यवस्था की जरूरतों को पूरा करने में उच्च स्तर की समर्थ सेवाएं प्रदान करना। \n• देश के दूरवर्ती, पहाड़ी और जनजातीय क्षेत्रों में दूरसंचार सुविधाओं के विकास को प्रोत्साहन देना। \n• सूचना-प्रौद्योगिकी, मीडिया, दूर संचार और उपभोक्ता-इलेंक्ट्रोनिक की अभिमुख्ता को ध्यान में रखते हुए, एक आधुनिक और सक्षम दूरसंचार का बुनियादी ढॉचा तैयार करना और फिर भारत को सूचना-प्रौद्ययोगिकी में एक महाशक्ति बनने के लिये प्रेरित करना। \n• पीसीओ को मल्टी मीडिया क्षमता वाले और विशेषकर आईएसडीएन सेवाएं, दूरवर्ती डेटा बेस एक्सेस, सहकारी एवं कम्यूनिटी सूचना प्रणालियों आदि को पब्लिक टेली-इनफो-केन्द्रों में बदलना। \n• शहरी और ग्रामीण, दोनों ही क्षेत्रों में दूरसंचा-सेक्टर को एक समयबध्द तरीके से ऐसे प्रतिस्पर्धात्मक वातावरण में बदलना, जहाँ सभी सेवा-प्रदाताओं को समान अवार मिले सके। \n• देश में अनुसंधान एवं विकास संबधी प्रयासों को मजबूत बनाना तथा विश्व स्तर की विनिर्माण-क्षमताऐं तैयार करने के लिये एक प्रेरणा शक्ति प्रदान करना और \n• स्पैक्ट्रम-मैनेजमेंन्ट में कार्य कुशलता एवं पारदर्शिता प्राप्त करना। \n• देश की रक्षा और सुरक्षा हितों को संरक्षण प्रदान करना \n• भारतीय दूरसंचार-कम्पनियों को विश्वभर में महत्त्वपूर्ण भूमिका निभाने के योग्य बनाना। \nउपराप्रक्त उद्देश्यों के उनुसार, राष्ट्रीय दूरसंचार नीति, 1999 में विशेष लक्ष्यों को प्राप्त करने का प्रयास किया जाना हैं, वे निम्नानुसार होंगे \no वर्ष 2002 तक मॉग पर टेलीफोन उपलब्ध कराना तथा बाद में भी इसे कायम रखना, ताकि वर्ष 2005 तक 7 और 2010 तक 15 का टेली-धनत्तव प्राप्त किया जा सके। \no ग्रमीण क्षेत्रों में दूरसंचार के विकास को बढावा देना, उपयुक्त किराया ढॉचा तैयार करके इसे और वहनीय बनाना तथा सभी स्थायी सेवा प्रदाताओं के लिये ग्रामीण संचार प्रदान करने को अनिवार्य बनाना। \no वर्ष 2010 तक ग्रामीण टेली-धनत्तव के 0.4 के वर्तमान स्तर को बढ़ाकर 4 तक पहूॅचाना तथा सभी ग्रामीण क्षेत्रों में विश्वसनीय संचारण मीडिया प्रदान करना। \no देश के सभी गावों में टेलीफोन -सुविधायें प्रदान करने का लक्ष्य प्राप्त करना व वर्ष 2002 तक सभी एक्सचेन्जों में विश्वसनीय मीडिया प्रदान करना। \no वर्ष 2000 तक सभी जिला मुख्यालयों में इंटरनेट-सुविधायें प्रादान करना। \no वर्ष 2002 तक 2 लाख से अधिक आबादी वालप्र सभी कसबाप्त में आई-एस-डी-एप्रन सहित उच्च गति डेटा तथा मल्टी मीडिया कप्रपप्रबिलिटी वाली प्रौद्याप्रगिकी प्रदान करना। \nनया नीतिगत ढॉचा\nनया नीतिगत ढॉचा, एक ऐसा वातावरण तैयार करने पर केन्दित हो, जो इस क्षेत्र में निवेश को बराबर आकर्षित करता रहे तथा प्रौद्योगिकीय विकास का लाभ उठाकर संचार का बुनियादी ढॉचा तैयार करने में सहायक हो सके। इसके लिये नया नीतिगत ढॉचा दूरसंचार सेवा -क्षेत्र पर निम्नानुसार विचार करेगाः- \n• सेल्यूलर मोबाइल सेवा प्रदाता-फिक्स्ड सेवा प्रदाता और केबिल सेवा प्रदाता, जिन्हैं संयुक्त रूप से 'एक्सेस-प्रोवाइडर्स ' कहा गया है। \n• 'रेडियो पेजिंग -सेवा-प्रदाता ' \n• 'सार्वजिनिक मोबाइल रेडियो ट्रकिंग -सेवा-प्रदाता '। \n• राष्टीय लम्बी दूरी के प्रचालक \n• अतंराष्ट्रीय लम्बी दूरी के प्रचालक \n• अन्य सेवा प्रदाता \n• ग्लोबल मोबाइल पर्सनल कम्यूनीकेशन बाई सेटलाइट (जीएमपीसीएस) सेवा प्रदाता। \n• वी-सैट आधारित सेवा प्रदाता। \nअभिगम्यता प्रदाता \nसेल्यूलर मोबाइल सेवा प्रदाता\nसेल्यूलर मोबाइल सेवा प्रदाता (सीएमएसपी) को किसी अतिरिक्त लाइसेंस के बिना अपने सेवा क्षेत्र में अपने लंबी दूरी परियात को ले जाने की अनुमति सहित मोबाइल टेलींफोन सेवा प्रदान करने की अनुमति होगी। लाइसेंसधारी सेल्यूलर मोबाईल सेवा प्रदाता को अपने प्रचालन क्षेत्र में किसी अन्य सेवा प्रदाता (किसी अन्य सेल्यूलर मोबाइल सेवा प्रदाता सहित) के साथ अवसंरचनात्मक भागीदारी सहित, सीधी कनेक्टेविटी की अनुमति होगी। विभिन्न सेवा क्षेत्रों में सेवा प्रदाताओं के बीच इंटरकनेक्टेविटी की समीक्षा भारतीय दूरसंचार विनियामक प्राधिकरण के परामर्श से की जाएगी तथा राष्ट्रीय लंबी दूरी सेवा को खोलने के लिये संरचना के एक अंग के रूप में इसकी घोषणा 15 अगस्त 1999 तक कर दी जायगी।\nसेल्यूलर मोबाइल सेवा प्रदाता की 1 जनवरी 2000 से राष्ट्रीय लंबी दूरी सेवा शूरू करने के बाद सीधे इंटरकनेक्ट करने की अनुमति होगी। सेल्यूलर मोबाइल सेवा प्रदाताओं अपने सेवा प्रचालन क्षेत्र में वायस, नान वायस संदेशो, डाटा सेवाओं तथा पीसीओ सहित किसी प्रकार की सेवा प्रदान करने की स्वतंत्रता होगी। इस प्रयोजन हेतु ये सेवा प्रदाता सर्किट तथा/या पैकेट स्विचों सहित किसी प्रकार के नेटवर्क उपस्कर प्रयोग कर सकते है बर्शते कि ये उपस्कर अंतराष्ट्रीय दूरसंचार यूनियन (आईटीयू) दूरसंचार इंजीनियरी केन्द्र के संगत मानकों के अनुसार है। \nसेल्यूलर मोबाइल सेवा प्रदाताओं को प्रत्येक सेवा क्षेत्र के लिये पृथक लाइसेंस दिया जायेगा। यह लाइसेंस प्रारम्भ में बीस वषों की अवधि के लिये दिया जायेगा तथा इसके बाद इसे दस वर्षो की अवधि के लिये बढाया जा सकेगा। इसके लिये सेवा क्षेत्रों को मौजूदा दूरसंचार नीति के अनुसार 4 बडे सर्किलों तथा दूरसंचार सर्किलों की श्रेणियों में बॉटा जायेगा। सेल्यूलर मोबाइल सेवा प्रदाता चाहें कितने ही सेवा क्षेत्रों के लिये लाइसेंस लेने के पात्र होंगे।\nप्रत्येक प्रचालक को पर्याप्त आवृति स्पैक्ट्रम की उपलब्धता न केवल इष्टतम बैंडबिडथ मुहैया करवाने के लिये अनिवार्य हैं बल्कि अतिरिक्त प्रचालको के प्रवेश के लिये भी यह जरूरी हैं। आवृति स्पैक्टस बैंड की तत्काल उपलब्धता के आधार पर पहले से ही लाइसेंस प्राप्त दो प्रचालको के अलावा दूरसंचार विभाग/महानगर टेलीफोन निगम लि0, यदि चाहें तो समयबध्द आधार पर तीसरे प्रचालक के रूप में प्रवेश कर सकते हैं। एक ही प्रकार की परिस्थितियों में विभिन्न प्रदाता के बीच बराबरी की सुनिश्चितता के लिये दूरसंचार विभाग को भी लाइसेंस शुल्क का भुगतान करना होगा। \nतथापि, चूकिं दूरसंचार विभाग राष्ट्रीय सेवा प्रदाता है तथा उसकी कई ग्रामीण तथा सामाजिक बाध्यताएं है, अतः सरकार दूरसंचार विभाग को पूरे लाइसेंस शुल्क को उपयुक्त प्रतिपूर्ति कर देगी। \nयह प्रस्ताव है कि स्पैक्ट्रम की उपलब्धता के उभरते परिदृश्य, स्पैक्ट्रम इष्टतम उपयोग बाजार की अपेक्षाएं, प्रतिस्पर्धा तथा जनता के अन्य हितों को घ्यान में रखते हुए समय-समय पर स्पैक्टम के उपयोग की समीक्षा की जानी चाहिये। किसी सेवा क्षेत्र में अधिक प्रचालकों को प्रवेश की अनुमति भारतीय दूरसंचार विनियामक प्राधिकरण की सिफारिसों के आधार पर होगी जो इसकी समीक्षा अपेक्षा अनुसार तथा हर हालत में दो वषों में करेगा। \nसेल्यूलर मोबाइल सेवा प्रदाताओं से प्रवेश शुल्क का एकबार भुगतान करना अपेक्षित होगा। प्रवेश-शुल्क निर्धारित करने तथा अतरिक्त प्रचालको के चयन का आधार भारतीय दूरसंचार विनियामक प्राधिकरण द्वारा निर्धारित किया जायेगा। एक बार के प्रवेश शुल्क के अलावा सेल्यूलर मोबाइल सेवा प्रदाताओं से यह भी अपेक्षा होगी कि वे राजस्व बटवारे के आधार पर लाइसेंस शुल्क का भुगतान करें। नई दूरसंचार नीति के उद्दश्यों को ध्यान में रखते हुए यह प्रस्ताव किया जाता है कि भारतीय दूरसंचार विनियामक प्राधिकरण उपयुक्त प्रवेश शुल्क तथा विभिन्न सेवा क्षेत्रों के लिये राजस्व बटवारे की व्यवस्था के बारे में समयबध्द रूप से सिफारिस करेगा। \nस्थिर (फिक्सड) सेवा प्रदाता \nस्थिर सेवा प्रदाता को अपने सेवा क्षेत्र में फिक्सड सेवा प्रदान करने के तथा लंबी दूरी परियात के लिये किसी अतरिक्त लाइसेंस के बगैर 'लास्ट माइल' लिंकेज स्थापित करने की अनुमति होगी। फिक्सड सेवा प्रदाताओं के बीच अथवा किसी अन्य सेवा प्रदाता (फिक्सड सेवा प्रदाता सहित) के बीच अपने प्रचालन क्षेत्र में अवसंरनात्मक भागीदारी सहित किसी अन्य सेवा के साथ सीधी कनेक्टिविटी की अनुमति होगी। विभिन्न सेवा क्षेत्रों में विभिन्न सेवा प्रदाताओं के बीच इंटरकनेक्टिविटी की समीक्षा भारतीय दूरसंचार विनियामक प्राधिकरण के परामर्श से की जायेगी जिसकी घोषण राष्ट्रीय लंबी दूरी सेवा शुरू करने के लिये ढाँचे के एक अंग के रूप में 15 अगस्त 1999 तक कर दी जायगी। 1 जनवरी 2000 से राष्ट्रीय लंबी दूरी सेवा शुरू करने के बाद फिक्सड सेवा प्रदाता को विदेश संचार निगम लि0 के साथ कनेक्टिविटी की अनुमति होगी। स्थिर सेवा प्रदाताओं को अपने क्षेत्र में अन्य सेवा प्रदाताओं द्वारा मुहैया करवाए गये \"लस्टमाइल\" लिकेंज या पारेषण लिकं उपयोग करने की अनुमति भी होगी।\nअपने सेवा क्षेत्र में स्थिर सेवा प्रदाताओं को वायस नान वायस संदेश डाटा सेवाओं सहित सभी प्रकार की सेवायें प्रदान करने की अनुमति होगी। इस हेतु ये सेवा प्रदाता सर्किट तथा/या पैकेट स्विचों सहित किसी भी प्रकार का नेटवर्क उपस्कर प्रयोग कर सकते हैं। बर्शतें कि ये उपस्कर अंतराष्ट्रीय, दूरसंचार यूनियन (आईटीयू) दूरसंचार इंजीनियरी केन्द्र (टीईसी) के मानकों के अनुसार हों। \nप्रत्येक सेवा क्षेत्र स्थिर सेवा प्रदाताओं को बिना किसी भेदभाव के लाइसेंस दिया जायेगा। ये लांइसेंस प्रारंभ में 20 वर्षों के लिये दिये जायेंगें तथा इसके बाद इन्हें 10 वर्षों के लिये बढाया जा सकता है। स्थिर सेवा प्रदाता कितने ही सेवा क्षेत्रों के लिये लाइसेंस लेने के प्रात्र होगें। \nजहां संक्रमण काल में अंतिम रूप से बाजार शक्तियां हों स्थिर सेवा प्रदाताओं की संख्या का निर्धारण करेगी, वहां प्रवेश करने वाले सेवा प्रदाताओं को सावधानी पूर्वक यह निर्णय लेना होगा कि ऐसे सेवा प्रदाता जो गंभीर नही हैं उसे इससे अलग कर दिया जाय तथा नये प्रचालकों को प्रवेश देकर उन्हें स्थापित होने दिया जाये। अतः ऐसे क्षेत्रों के लिये जहां अभी तक लाइसेंस जारी नही किये गये हैं वहां 5 वर्षो के प्रवेश की नीति अपनायी गयी है। सेवा प्रदाताओं की संख्या तथा उनके चयन की पद्यति के बारे में भारतीय दूरसंचार विनियामक प्राधिकरण की सिफारिसों के आधार पर निर्णय लिया जायेगा, जिसे समयबध्द आधार पर किया जाना चाहिये। \nस्थिर सेवा प्रदाताओं लाइसेंस धारकों को एक बार प्रवेश शुल्क का भुगतान करना होगा। सभी स्थिर सेवा प्रदाता लाइसेंस धारक राजस्व बटवारे के रूप में लाइसेंस शुल्क का भुगतान करेंगें। यह प्रस्ताव किया जाता हैं कि नयी दूरसंचार नीति के उद्दश्यों को ध्यान में रखतें हुए विभिन्न सेवा क्षेत्रों हेतु लइसेंस शुल्क को उपयुक्त सीमा तथा राजस्व बटवारे के प्रतिशत के बारे में भारतीय दूरसंचार विनियामक प्राधिकरण समयबध्द आधार पर अपनी सिफारिस करेगा \nसेल्यूलर की तरह ही डब्ल्यूएलएल के मामले में भी उपयुक्त फ्रिक्वेंसी स्पेक्टम की उपलब्धता न केवल प्रत्येक प्रचालक को इष्टतम बैंडविड्थ प्रदान करने के लिये अनुवार्य हैं बल्कि अतिरिक्त प्रचालकों के प्रवेश हेतु भी जरूरी हैं। यह प्रस्ताव किया जाता हैं कि स्पैक्टम उपलब्धता के उभारते परिदृश्य, स्पेक्ट्रम के स्पेक्ट्रम उपयोग बाजार अपेक्षायें, प्रतिस्पर्धा तथा जनहित की अन्य बातों को ध्यान में रखते हुए स्पेक्ट्रम उपयोगिता की समीक्षा की जाये।\nजिन स्थिर सेवा प्रदाताओं को डब्ल्यूएलएल फ्रिक्वेंसी की आवश्यकता होगी तो उन्हें, एफएसपी प्रवेश शुल्क के अलावा एक बार के अतरिक्त भुगतान पर यह फ्रिक्वेंसी दे दी जायगी। प्रवेश शुल्क डब्ल्यूएलएल फ्रिक्वेंसी के आवंटन के बारे में भारतीय दूरसंचार विनियामक प्राधिकरण सिफारिस करेगा। स्थिर सेवा के सभी प्रचालक जो डब्ल्यूएलएल का उपयोग करते हैं उन्हें राजस्व बटवारे के रूप में लाइसेंस शुल्क का भुगतान करना होगा। राजस्व बटवारे को यह प्रतिशतता स्थिर सेवा प्रदाता (एफएससी) लाइसेंस शुल्क का भुगतान योग्य प्रतिशतता के अलावा है। ऐसा प्रस्ताव है कि प्रचालनक के विभिन्न सेवा क्षेत्रों के लिये प्रवेश शुल्क का उचित स्तर तथा डब्ल्यूएलएल के लिये राजस्व बटवारे की प्रतिशतता की अनुसशां नई दूरसंचार नीति के लक्ष्यों को ध्यान में रखते हुए भारतीय दूरसंचार विनियामक प्राधिकरण द्वारा समयबध्द ढंग से की जायगी।\nकेबल सेवा प्रदाता \nकेवल विनिमय अधिनियम 1995 के प्रावधानों के तहत केबल सेवा प्रदाता (सीएमसी) को अपने प्रचालनक के सेवा क्षेत्रों के अंतर्गत \"लास्ट माइल \" तक संयोजकता प्रदान करने तथा स्विचड सेवाएं प्रदान करने एवं मीडिया सेवा प्रचालित करने की पूर्ण स्वतंत्रता होगी, जो अनिवार्य रूप से एकतरफा मनोरंजन संबंधी सेवाएं हैं। केबल सेवा प्रदाताओं तथा उनके प्रचालन के क्षेत्र में किसी अन्य प्रकार के सेवा-प्रदाताओं के बीच सीधी अंतर संयोजकता तथा अन्य सेवा प्रदाताओं के साथ अवसंचरना की सहभागिता की अनुमति होगी। विभिन्न सेवा क्षेत्रों में सेवा-प्रदाताओं के बीच अंतर संयोजकता की समीक्षा भारतीय दूरसंचार विनियामक प्राधिकरण के परामर्श से की जाएगी तथा इसकी घोषणा 15 अगस्त 1999 तक राष्ट्रीय लम्बी दूरी की सेवा खोलने के ढांचे के भाग के रूप में घोषित की जाएगी। अभिमुखता को देखते हुए इसकी अधिकाधिक संभावना है कि (वायस डाटा तथा सूचना सेवाओं सहित) दो तरफा संचार केबल नेटवर्क द्वारा प्रदान करना स्थिर सेवा प्रदान करने के बराबर होगा। तद्नुसार यदि सीएसपी द्वारा उनके अपने नेटवर्कों का उपयोग कर उक्त दोतरफा संचार सेवाएं प्रदान की जाती हैं तो उन्हें एक स्थिर सेवा प्रदाता का लाइसेंस प्राप्त करना होगा और स्तरीय सेवा सुनिश्चित करने के उद्देश्य से उन्हें स्थिर सेवा प्रदाता की लाइसेंस शर्तों को मानना होगा।\nइन्टरनेट टेलीफोनी\nइस स्थिति में इन्टरनेट टेलीफोन अनुमत्य नहीं होगी, तथापि सरकार प्रौद्योगिकीय परिवर्तन तथा इसके राष्ट्रीय विकास पर प्रभाव की मॉनिटरिंग करती रहेगी। तथा उपयुक्त समय पर इस मुद्दे की समीक्षा करेगी।\nरेडियो पेजिंग सेवा प्रदाता\nरेडियो पेजिंग सेवा प्रदाताओं (आरपीएपी) को अपने प्रचालन के सेवा के अंतगर्त पेजिंग सेवा प्रदान करने की अनुमति होगी। लाइसेंसशुदा रेडियो पेजिंग सेवा प्रदाताओ तथा उनके प्रचालन क्षेत्र में किसी अन्य प्रकार के सेवा प्रताताओं के बीच सेवा क्षेत्रों में अंतर संयोजकता तथा अवसंरचनात्मक भागीदारी की अनुमति होगी। विभिन्न सेवा क्षेत्रों में सेवा प्रदाताओं के मध्य अंतर संयोजकता की समीक्षा की भारतीय दूरसंचार विनियामक प्राधिकरण के परामर्श से की जाएगी तथा इसकी घोषणा 15 अगस्त 1999 तक राष्ट्रीय लम्बी दूरी के प्रचालन खोलने के ढांचे के भाग के रूप में की जाएगी।\nआरपीसी को प्रचलन के प्रत्येक क्षेत्र के लिये गैर-विशिष्ट आधार पर अलग-अलग लाइसेंस प्रदान किया जायगा। इन्हें प्रारंभिक 20 वर्षों के लिये लाइसेंस प्रदाना किया जायगा जिसकी समयावधि बाद में 10 वर्ष और बढा दी जायगी इस उद्देश्य के लिये मौजूदा संरचना के अनुसार सेवा क्षेत्रों के श्रेणीबध्द किया जायगा। रेडियो तथा पेजिंग सेवा प्रदाता किसी भी संख्या में सेवा क्षेत्र के लिये लाइसेंस प्रदान करने के पात्र होंगें।\nसमुचित रेडियो फ्रीक्वेंसी स्पैक्ट्रम की उपलब्धता न केवल प्रत्येक सेवा प्रदाता की की इष्टतम बैंडविडथ प्रदान करने के लिये आवश्यक हैं, बल्कि अतिरिक्त प्रचालकों के प्रवेश हेतु भी अनिवार्य है। यह प्रस्ताव हैं कि स्पैक्ट्रम उपलब्धता के उभरते हुए परिदृश्य, स्पैक्ट्रम का इष्टतम प्रयोग, बाजार कर आवश्यकताएं, प्रतियोगिता तथा जनता के हितों को ध्यान में रखते हुए समय-समय पर स्पैक्ट्रम के उपयोग की पुनरीक्षा की जानी चाहिये। एक सेवा क्षेत्र में अधिक प्रचालकों का प्रवेश टीआरएआई की सिफारिसों को आधार पर होगा जो कि यथापेक्षित रूप से हर हालत में दो वर्षों के अंदर ही इसकी पुनरीक्षा करेगा। \nरेडियों पेजिंग के लाइसेंस धारक एकबार प्रवेश शुल्क देंगें। प्रवेश शुल्क का निर्धारण और अतरिक्त प्रचालकों का चयन, भारतीय दूरसंचार नियामक प्राधिकरण की सिफारिसों के आधार पर किया जायेगा। रेडियों पेजिंग के सभी लाइसेंसधारक राजस्व शेयर के रूप में लाइसेंस शुल्क का भुगतान करेंगें। राजस्व बटवारे का प्रतिशत, आरपीएसपी द्वारा अर्जित समस्त संकलन रेडियों पेजिंग राजस्व पर लागू होगा। यह प्रस्ताव किया जाता हैं। कि प्रवेश शुल्क का उपयुक्त स्तर और विभिन्न प्रचलन क्षेत्रों के लिये राजस्व शेयर की व्यवस्था की सिफारिस नई दूरसंचार नीति के उद्देश्य को ध्यान में रखते हुए टी-आर-ए-आई द्वारा समयबध्द ढंग से की जायेगी। इसके अतरिक्त भारतीय दूरसंचार विनियामक प्राधिकरण तकनीकि व्यवहार्यता को देखते हुए रेडियों पेजिंग सेवा प्रदाता तथा अन्य अभिगम्यता प्रदाताओं के मध्य राजस्व बटवारे की व्यवस्था की जाँच व अनुशंसा भी करेगा। \nपब्लिक मोबाइल रेडियो ट्रंकिंग सेवा प्रदाता \nपब्लिक मोबाइल रेडियो ट्रंकिंग सर्विस प्रोवाइडर्स (पीएमआरटीएसपी) को उनके प्रचलन सेवा क्षेत्र के भीतर मोबाइल रेडियो ट्रंकिंग सेवा प्रदान करने की अनुमति दी जायेगी। लाइसेंसीकृत पब्लिक मोबाइल रेडियो ट्रंकिंग सर्विस प्रोवाइडर्स और किसी अन्य प्रकार की सेवा प्रदाता के बीच उनके प्रचलन क्षेत्र में सीधी तरह संयोजकता की अनुमति सीएमएसपी लाइसेंस को ध्यान में रखते हुए विधिक अडचनों की जॉच करने के पश्चात दी जायेगी। \nपब्लिक मोबाइल रेडियो ट्रंकिंग सर्विस प्रोवाइडर्स के प्रचलन के प्रत्येक सेवा क्षेत्र के लिये गैर विशिष्ट आधार पर अलग-अलग लाइसेंस प्रदान किया जायेग। लाइसेंस प्रारंभ में 20 वर्ष की अविध के लिये प्रदान किया जायेगा और इसके पश्चात उसकी अवधि 10 वर्ष तक और बढा दी जायगी। इस उद्देश्य हेतु सेवा क्षेत्रों के विद्यमान ढाँचे के अनुसार श्रेणीबद्य कर दिया जाएगा। पब्लिक मोबाइल रेडियो ट्रंकिंग सर्विस प्रोवाइडर्स सेवा क्षेत्रों की किसी संख्या के लिये लाइसेंस प्राप्त करने के पात्र होंगे। \nपब्लिक मोबाइल रेडियो ट्रंकिंग सर्विस प्रोवाइडर्स लाइसेंसधारी प्रदाताओं को एक बार प्रवेश शुल्क का भुगतान करना आवश्यक होगा। प्रवेश शुल्क के निर्धारण के आधार पर तथा अतरिक्त चालको के चयन के आधार की अनुशंसा भारतीय दूरसंचार विनियामक प्राधिकरण द्वारा की जायेगी। पब्लिक मोबाइल रेडियो ट्रंकिंग सेवा के लाइसेंसधारी प्रदाताओं के एक बार प्रवेश शुल्क का भुगतान करने के अलावा उन्हें राजस्व शेयर पर लाइसेंस शुल्क का भुगतान करना आवश्यक होगा। यह प्रस्ताव किया जाता हैं कि नई दूरसंचार नीति के उद्दश्यों को ध्यान में रखते हुए विभिन्न सेवा क्षेत्रों के लिये प्रवेश शुल्क के उपयुक्त स्तर तथा राजस्व शेयर की प्रतिशतता की व्यवस्था के बारे में अनुसंसा भारतीय दूरसंचार विनियामक प्राधिकरण द्वारा की जाएगी। \nराष्ट्रीय लंबी दूरी के प्रचालक \nसेवा क्षेत्र से परेय, लंबी दूरी की राष्ट्रीय सेवा निजी प्रचालकों के लिये प्रतियोगिता हेतु 1 जनवरी 2000 से आरंभ होगी। देश में लंबी दूरी की बैंडविड्थ की संरचना को बढावा देने के लिये उपभाक्ताओं को चयन का विकल्प प्रदान करने तथा प्रतिस्पर्धा को बढावा देने के लिये सभी राष्ट्रीय लंबी दूरी के प्रचालकों को उपभोक्ताओं तक अभिगम्यता के लिये सक्षम होना होगा। उपयुक्त लक्ष्य की प्राप्ति को ध्यान में रखते हुए सभी अभिगम्यता प्रदाताओं के आदेशात्मक रूप से राष्ट्रीय लंबी दूरी के प्रदाताओं के मध्य से लंबी दूरी को काल की जा सके। इस उद्देश्य के लिये निबंधन और शर्तें तथा अन्य रूपात्मकताएं टी-आर-ए-आई के साथ परामर्श से तैयार की जाएंगी और इन्हें 15 अगस्त 1999 तक घोषित कर दिया जाएगा। निबंधन तथा शर्तों में प्रचालकों की संख्या राजस्व के बॉटने के आधार पर लाइसेंस की शर्तों तथा अन्य संबधित मामलों को उल्लेख्य भी किया जाएगा। \nलंबी दूरी के राष्ट्रीय डाटा संचार के लिये, पब्लिक और प्राइवेट पॉवर पारेषण कंपनियों के मौजूदा बैक बोन नेटवर्क/रेलवे/जीएआईएल/ओएनसीजी इत्यादि के लिये तत्काल तथा राष्ट्रीय लंबी दूरी के वायस संचारण के लिये 1 जनवरी 2000 से अनुमति दी जाएगी। डोमेस्टिक टेलीफोनों के लिये रीसेल की अनुमति दी जायेगी। और उसकी प्रक्रियाओं की घोषणा राष्टीय लम्बी दूरी की सेवा शुरू करने के साथ-साथ 15 अगस्त 1999 तक कर दी जायेगी। अंतराष्ट्रीय लंबी दूरी की सेवा पर री-सेल की अनुमति वर्ष 2004 तक नहीं दी जयेगी। \nअंतराष्ट्रीय लंबी दूरी की सप्रवाएप्रं\nअंतराष्ट्रीय टेलीफोन सेवा शुरू करने के विषय पर प्रतिस्पर्धा की वर्ष 2004 तक समीक्षा की जायेगी। \nअन्य सेवा प्रदाता \nटेली-बैंकिंग, टेली-मेडिसिन, टेली एजूकेशन, टेली-ट्रेडिंग, टेली-कामर्स जैसी अन्य सेवाओं के प्रदाताओं के आवेदन के लिये विभिन्न अभगम्यता प्रदाताओं द्वारा प्रदान की गयी अवस्थापना का इस्तेमाल करके प्रचालन को अनुमति दी जायेगी। इसके लिये कोई लाइसेंस शुल्क नहीं लिया जायेगा। परंतु पेश की जाने वाली विशिष्ट सेवाओं के लिये पंजीकरण आवश्यक होगा। परंतु पेश की जाने वाली विशिष्ट सेवाओं के लिये पंजीकरण आवश्यक होगा। ये सेवा प्रदाता अन्य आभिगम्यता प्रदाताओं के सेवा क्षेत्रों का उल्लंघन नहीं करेंगें और वे स्विचड टेलीफोन प्रदान नही करेंगें। \nग्लोबल मोबाइल पर्सनल कम्यूनीकेशन सर्विसिज \nसरकार ने भारत में जीएसपीसीएस मार्केट खोली हैं और इसके लिये एक अंतिम लाइसेंस जारी किया है। अनंतिम लाइसेंस की शर्तों को टी आर आई के परामर्श के साथ 30 जून 1999 तक अंतिम रूप दिये जाने की आवश्यक्ता होगी। भारत से शुरू होने वाली और भारत में आने वाली सभी कालें वीएसनएल गेटवे से गुजरेंगी, अथवा बाईपास के मामले में भारतीय गेटवे में इन कालों की निगरानी किया जाना संभव होना चहिये। यदि गेटवे बाई पास्ड हों, तो वी-एस-एन-एल को इसकी भी प्रतिभूति की जानी हैं। जीएमपीसीएस प्रचालक वॉयस और नॉन-वॉयस संदेशों, डाटा सेवा तथा सूचना तथा सेवायें प्रदान करने में स्वतंत्र हैं, इसके प्रयोजनार्थ प्रचालक सर्किट तथा/अथवा पैकेट स्विचों सहित किसी भी तरह के नेटवर्क उपस्कर का इस्तेमाल कर सकते हैं बशर्ते यह कि यह उपस्कर संबध्द अंतराष्ट्रीय दूरसंचार यूनियन (आईटीयू) दूरसंचार इंजीनियरी केन्द्र (टीईसी) मानको को पूरा करते हों। सरकार द्वारा सुरक्षा की दृष्टि से प्रस्तावों की जांच कर लेने के बाद लाइसेंस दिये जायेंगें।\nनयी दूर संचार नीति के लक्ष्यों को ध्यान में रखते हुए, उपयुक्त प्रवेश शुल्क /राजस्व की हिस्सेदारी के ढॉचे की सिफारिश टीआरएआई द्वारा की जायेगी। \nसेटकॉम नीति\nसेटकॉम नीति में प्रयोक्ताओं के लिये व्यवस्था होगी कि वे घरेलू/विदेशी दोनों उपग्रहों के माध्यम से टाँसपार्डर क्षमता का लाभ उठा सकें। तथापि यह व्यवस्था अंतरक्षि विभाग को परामर्श से की जानी होगी। \nमौजूदा अंतर्राष्ट्रीय सेवा प्रदाता नीति के तहत, डाटा के लिये अंतर्राष्ट्रीय लंबी दूरी संचारण माध्यम शुरू हो गया है। इस उद्देश्य के लिये सेटकॉम का इस्तेमाल करने हेतु गेटवे की अनुमति जी जायेगी। \nयह भी निर्णय लिया गया है कि संचार के प्रयोजनार्थ प्रायुक्त किये जाने वाले केयू फ्रिक्वेंसी बैंड की अनुमति दी जायेगी। \nवी-सेट सेवा प्रदाता\nवी-सेट सेवा प्रदाताओं को शुरू के 20 वर्षों के लिये गैर विशिष्ट आधार पर पृथक लाइसेंस प्रदान किये जायेंगें और इसके बाद इसकी अवधि 10 वर्ष के लिये बढा दी जायेगी। विभिन्न सेवा क्षेत्रों में सेवा प्रदाताओं के बी अंतर संयोजकता की समीक्षा टीआरएआई के परामर्श से की जायेगी और राष्ट्रीय लंबी दूरी सेवा शुरू करने के लिये ढांचे के भाग के रूप में इसकी धोषणा 15 अगस्त 1999 तक कर दी जायेगी।\nवी-सेट सेवा प्रदाताओं को गैर-विशिष्ट आधार पर पृथक लाइसेंस प्रदान किये जायेंगें प्रारंभ में लाइसेंस 20 वर्षों के लिये प्रदान किये जायेंगें बाद इसकी अवधि 10 वर्षों के लिये बढा दी जायेगी।\nवी-सेट लाइसेंस धारकों से एक बार प्रवेश शुल्क का भुगतान करना अपेक्षित होगा। प्रवेश-शुल्क निर्धारित करने तथा अतरिक्त प्रचालकों के चयन का आधार, भारतीय दूरसंचार विनियामक प्राधिकरण द्वारा निर्धारित किया जायेगा। एक बार के प्रवेश शुल्क के अलावा, वी-सेट लाइसेंस धारकों से ये भी अपेक्षा होगी वे राजस्व बटवारे के आधार पर लाइसेंस शुल्क का भुगतान करें। नई दूरसंचार नीति के उद्दश्यों को ध्यान में रखते हुए यह प्रस्ताव किया गया कि भारतीय दूरसंचार विनियामक प्राधिकरण उपयुक्त प्रवेश शुल्क तथा राजस्व बटवारे की व्यवस्था के बारे में समयबध्द रूप से सिफारिश करेगा। \nइलेक्ट्रानिक कॉमर्स \nऑन लाइन इलेक्ट्रानिक कॉमर्स को बढावा दिया जायेगा ताकि सूचना अबाघ्य रूप से पहुॅचायी जा सके। राष्ट्रीय मार्गो पर 10 जीबी के पर्याप्त बैंड विधि विकसित करने तथा कतिपय संकुलित महत्त्वपूर्ण राष्ट्रीय मार्गों पर टैराविट्स की आवश्यकता का शीघ्र पता लगाया जाएगा ताकि सूचना प्रौद्योगिकी (आईटी) और इलेक्ट्रांनिक कॉमर्स के विकास मे कोई बाधा उत्पन्न न हो। \nमौजूदा प्रचालकों की समस्याओं का समाधान \nनये नीतिगत ढांचे में उद्योग की प्रतिस्पर्धात्मक प्रवृति को पर्याप्त रूप से पुनः परिभाषित करने का प्रयास किया गया है जो नये लाइसेंस धारको पर लागू होगी। \nतथापि, सरकार ने सेल्यूलर मोबाइल सेवाओं, रेडियो पेजिंग सेवाओं, इंटरनेट सेवाओं आदि के लिय मल्टीपल लाइसेंस भी जारी किये हैं। सरकार का इरादा यह हैं कि मौजूदा प्रचालकों की समस्याओं का संतोषजनक समाधान इस ढंग से किया जाय जो उनकी संविदात्मक दायित्वों के अनुरूप हों तथा कानूनी तौर पर तर्कसंगत हों। \nदरसंचार विभाग का पुनर्गठन\nआमतौर पर पूरे विश्व में दूरसंचार क्षेत्र के विकास में सरकार का अपना प्रचालक प्रमुख भूमिका अदा करता है। भारत में, दूरसंचार विभाग ने 1 अप्रैल 1992 की 58.1 लाख लाइनों को बढा कर दिसंबर, 1998 में 191 लाख लाइनों तक पहुॅचा कर अपने दायित्तव का प्रभावशाली ढंग से निर्वाह किया है। सीएबीआर ने यह 20 प्रतिशत की वृध्दि दर्शायी गयी हैं दूरसंचार विभाग को उम्मीद हैं कि वह इस क्षेत्र के विकास में एक महत्त्वपूर्ण और प्रमुख भूमिका निभाता रहेगा। \nइस समय, लाइसेंस प्रदान करना, नीति निर्माण तथा सेवा व्यवस्था संबधी कार्य एक प्राधिकरण के अधीन हैं। सरकार ने यह निर्णय लिय है कि दूरसंचार विभाग के नीति और लाइसेंस कार्यें को निगम बनाने के प्रारंभिक चरण के रूप में एक प्रथक दूरसंचार सेवा विभाग का गठन करके सेवा कर्यों से अलग करने का निर्णय लिया हैं। दूर संचार विभाग का निगमीकरण सभी स्टेकहोल्डरों के हितों को ध्यान में रखकर वर्ष 2001 तक किया जायेगा। \nनिगमित दूरसंचार विभाग के साथ एमटीएनएल/वीएसएनएल के सभी प्रकार के भावी संबंध (प्रतिस्पर्धा, संसाधनों में वृध्दि करना आदि) वाणिज्यिक सिध्दांतो पर आधारित होंगे। \nएमटीएनएल/वीएसएनएल तथा निगमित दूरसंचार विभाग के सहकार्यों का इस्तेमाल अन्य देशों में प्रचलन के नए परिदृश्य स्थापित करने में किया जायेगा। \nस्पेक्ट्रम प्रबंध \nनई प्रौद्योगिकीयों के आने तथा दूरसंचार सेवाओं की बढती हुई माँग से, स्पेक्ट्रम की मांग में कई गुना वृध्दि हुइ है। अतः यह जरूरी हो गया है कि स्पेक्ट्रम का कुशलतापूर्वक, किफायती, नियंत्रित और इष्टतम उपयोग किया जाय। सेवा में फ्रिक्वेंसी स्पेक्ट्रम का इस्तेमाल करने के लिये इसके आवंटन तथा इसे विशिष्ट शताब् के तहत विभिन्न प्रयोक्ताओं को उपलब्ध कराने की एक पारदर्शी प्रक्रिया का होना आवश्यक है। \nराष्ट्रीय फ्रिक्वेंसी आवंटन योजना (एनएफसी) पिछली बार 1981 में स्थापित की गयी थी और तब से इनमें समय - समय पर संशोधन किये जाते रहे हैं। नई पौद्योगिकीयों के आने से, यह जरूरी हो गया है कि एनएफसी को पूरी तरह संशोधित किया जाय ताकि यह सभी प्रयोक्ताओं के वीच देश में विकास विनिर्माण और स्पैक्ट्रम उपयोगिता के क्रियाकलापों के लिये आधार बन सके। इस समय एनएफसीकी समीक्षा की जा रही हैं संशोधित एनएफसी-2000, वर्ष 1999 के अंत तक सार्वजनिक कर दी जायेगी जिसमें सुरक्षा संबंधी सूचना को छोडकर विभिन्न सेवाओं के लिये फ्रिक्वेंसी आवंटन के बारे में सूचना का ब्यौरा दिया जायेगा। एनएफसी समीक्षा दो साल के अंतर की जायेगी और जो अंतराष्ट्रीय दूरसंचार संघ के रेडियो विनियमों के अनुसार होगी। \nमौजूदा स्पेक्ट्रम की पुनः स्थापना और क्षतिपूर्ति \n• संचार सेवाओं के लिये स्पेक्ट्रम की बढती हुई मांग को ध्यान में रखते हुए, पर्याप्त स्पैक्ट्रम उपलब्ध कराने की आवश्यक्ता है। \n• रक्षा विभाग और अन्यों को उपयुक्त फ्रिक्वेंसी बैंड प्रदान किये जाते रहें हैं और इन्हें पुनः स्थापित करने के प्रयास किये जायेंगें ताकि लागत प्रभावी ढंग से स्पेक्ट्रम का अनुकूलत्म प्रयोग किया जा सके। पुनः स्थापना के लिये क्षतिपूर्ति सरकार द्वारा वसूल किये गये स्पेक्ट्रम शुल्क और राजस्व शेयर से प्रदान की जाये। \n• स्पेक्ट्रम आवंटनों की योजनाबध्द तरीके से समीक्षा करने की आवश्यक्ता है ताकि सेवा प्रदाताओं को अपेक्षित फ्रिक्वेंसी बैंड उपलब्ध हो सकें। \nफ्रिक्वेंसी स्पेक्ट्रम के आवंटन की एक पारदर्शी प्रक्रिया रखने की जरूरत है जो प्रभावकारी एवं सक्षम हो। इसकी आईटीयू के मार्ग निर्देशनों के परिप्रेक्ष्य में पुनः जॉच करनी होगी। फिलहाल के लिये निम्नलिखित कार्यवाही की प्रक्रिया अपनानी होगीः \n• स्पेक्ट्रम के उपयोग का शुल्क वसूला जायेगा। \n• स्पेक्ट्रम उपलब्धता की अवधिक समीक्षा करने और व्यापक आवंटन नीति के लिये बेतार आयोजना समन्वय समिति (डब्ल्यूपीसीसी) के नाम से पुकारे जाने वाले अधिकार प्राप्त अंतर मंत्रालयी समूह का गठन, संचार मंत्रालय के भाग के रूप में किया जायेगा। \n• अगले तीन महीनों डब्ल्यूपीसी स्कंध में व्यापक रूप से कम्प्यूटरीकृत किया जायेगा ताकि वर्ष 2000 के अंत तक सभी कार्यों को पूरी तरह से कम्प्यूटरीकृत करने का लक्ष्य प्राप्त किया जा सके। \nसार्वभौमिक सेवा बाध्यता \nसरकार वहनीय और वाजिब मूल्यों पर बुनियादी दूरसंचार सेवायें लोगों तक पहुॅचाने के लिये वचनबध्द है। सरकार निम्नलिखित सार्वभौमिक सेवा लक्ष्यों को प्राप्त कर रही हैः \no वर्ष 2000 तक देश के उन शेष 2.9 लाख गावों में वॉयस और कम गति डाटा सेवा प्रदान करना जहाँ अभी तक सेवा प्रदान नहीं की गयी है। \no वर्ष 2000 तक सभी जिला मुख्यालयों को इंटरनेट सुविधा देना। \no वर्ष 2000 तक शहरी और ग्रामीण क्षेत्रों में मॉग पर टेलीफोन उपलब्ध कराना। \nसार्वभौमिक दायित्वों को पूरा करने के लिये \"यूनिवर्सल एक्सेस लेवी\" के जरिये संसाधनों को जुटाया जायेगा जो विभिन्न लाईसेंसों के तहत सभी प्रचालकों द्वारा अर्जित किये गये राजस्व हिस्से का प्रतिशत होगा। यूनिवर्सल एक्सेस लेवी के लिये राजस्व हिस्से की प्रतिशतता का निर्धारण टीआरएआई के साथ परामर्श करके सरकार द्वारा किय जाएगा। ग्रामीण/दूरवर्ती क्षेत्रों के लिये राजस्व यूएसओ बाध्यता का क्रियान्वयन उन सभी स्थायी सेवा प्रदाताओं द्वारा किया जायेगा। जिन्हें यूनिवर्सल एक्सेस लेवी की निधियों के जरिये वायस की जायेगी। अन्य सेवा प्रदाताओं को भी यूएसओ प्रावधान में भाग लेने के लिये प्रेरित किया जायेगा बशर्ते कि तकनीकी दृष्टि से व्यवहार हो और इस पर होने वाला व्यय यूनिवर्सल एक्सेस लेवी की निधियों से पूरा किया जायेगा। \nविनियामक की भूमिका \nउपभाक्ता हितो की रक्षा करने तथा बेहतर प्रतिस्पर्धा सुनिश्चित करने के लिये एक प्रभावकारी विनियंत्रण रूप में पर्याप्त संरक्षण संबधी संरचना प्रदान करने को ध्यान में रखते हुए जनवरी, 1997 में भारतीय दूरसंचार विनियामक प्राधिकरण (टीआरएआई) का गठन किया गया था। सरकार एक व्यापक अधिकारयुक्त सशक्त एवं स्वतंत्र विनियामक के लिये तथा एक ऐसे प्राधिकरण जो अपना कार्य प्रभावी ढंग से करे, के लिये वचनबध्द है। \nइस उद्देश्य की प्रगति के लिये निम्नलिखित प्रक्रिया का अनुपालन करना होगा। \no भारतीय दूरसंचार विनियामक प्राधिकरण को सेवा प्रदाताओं को निर्देशन जारी करने के लिये टीआरएआई अधिनियम की धारा 13 के अंतर्गत पर्याप्त सरंक्षण पर्याप्त आधिकार दिया गया है। इसके अतिरिक्त अधिनियम की धारा 14 के अंतर्गत टीआरएआई के पास प्रदाताओं के बीच विवादों को हल करने के लिए न्याय-निर्णय देने का पूरा अधिकार है। न्याय-निर्णय किन-किन क्षेत्रों में देना है, यह सुनिश्चित करने के लिए यह स्पष्ट किया जाएगा कि टीआरएआई के पास धारा-13 के अंतर्गत सरकार (इसकी भूमिका सेवा प्रदाता के रूप में है) को निर्देश देने का अधिकार है और इसके अतिरिक्त अधिनियम की धारा 14 के अंतर्गत टीआरएआई के पास सरकार भूमिगत सेवा प्रदाता के रूप में है और किसी अन्य सेवा प्रदाता के बीच उत्पन्न होने वाले विवादों पर निर्णय देने का अधिकार है। \no सरकार (इसकी भूमिका लाइसेंसदाता के रूप में है) और किसी लाइसेंस धारक के बीच विवादों के समाधान के लिए टीआरएआई को माध्यस्थम संवंधी कार्य सौपा जाएगा। \no सरकार भविष्य में नए लाइसेंस जारी करने के मुद्दे पर निर्णय लेने के पूर्व नए लाइसेंसों की अवधि एवं संख्या के संबंध में निरंतर टीआरएआई की अनुसंसा मांगेगी। \nलाइसेंसदाता और नितिनिर्माता के कार्य सरकार द्वारा अपनी संप्रभु क्षमता के अनुसार निष्पादित किय जाते रहेंगे। कार्यकलापों के संबंध में यदि टीआरएआई को अनूशंसात्मक भूमिका सौंपी जाती है तो सरकार के लिए यह सांविधिक रूप से अनिवार्य नहीं होगा कि वह टीआरएआई की सिफारिशें मांगे।\nअन्य मुद्दे\nमानकीकरण\nएकीकृत दूरसंचार नेटवर्क की स्थापना के उद्देश्य से, उपस्कर तथा सेवाओं के संबंध में, दूरसंचार इंजीनियरी केन्द्र (टीईसी) द्वारा संयुक्त मानक विनिर्दिष्ट किए जाएंगे। टीईसी, विभिन्न सेवा पदाताओं के संबंध में इंटरकनेक्ट तथा इन्टरफेस अनुमोदन भी प्रदान करता रहेगा\nदूरसंचार उपस्कर विनिर्माण\nदेश में ही इस्तेमाल तथा निर्यात, दोनों उद्देश्यों से देश में दूरसंचार उपस्कर विनिर्माण को बढावा देने के लिए, सरकार स्वदेशी उपस्करों का इस्तेमान करने वाले सेवा प्रदाताओं को उपयुक्त प्रोत्साहन देने के साथ-साथ संचार क्षेत्र को आवश्यक सहायता एवं प्रोत्साहन देगी।\nमानव संसाधन विकास तथा प्रशिक्षण\nमानव संसाधनों को वास्तविक संसाधनों की अपेक्षा अधिक महत्त्वपूर्ण माना गया है। दूरसंचार के सभी क्षेत्रों के लिए मानव संसाधन के विकास तथा इन क्षेत्रों में इस सुविज्ञता के विस्तार पर बल दिया जाएगा। अन्य देशों को भी उक्त सुविज्ञता उपलब्ध कराई जाएगी।\nदुरसंचार अनुसंधान एवं विकास\nयह मानते हुए कि दूरसंचार, अन्य प्रौद्योगिकियों के विकास हेतु एक पुर्वापेक्षा है, दूरसंचार एवं विकास (आरएण्डडी) कार्यकलापों को प्रोत्साहित किया जाएगा। सरकार यह सुनिश्चित करने के लिए उपाय करेगी कि संचार उद्योग में सेवा प्रदान करने तथा विनिर्माण के लिए अनुसंधान एवं विकास कार्यो में पर्याप्त निवेश किया है। स्वदेशी ओद्योगिक विकास तथा प्रौद्योगिकी हस्तांतरण्् के कार्य को तेज करने के उद्देश्य से स्वदेशी अनुसंधान एवं विकास कार्यो को सक्रिय रूप से बढावा दिया जाएगा। दुरसंचार सेवा प्रदाता तथा विनिमार्ताओं के सहयोग से प्रमुख तकनीकी संस्थाओं द्वारा अनुसंधान एवं विकास कार्यों को शुरू करने का बढावा दिया जाएगा तथा दूरसंचार तथा सूचना प्रौद्योगिकी के क्षेत्र में बहु-आयामी अनुसंधान एवं विकास कार्यकलाप विकसित किए जा सकें।\nआपदा प्रबंधन\nआपदाओं की भविष्यवाणी, निगरानी तथा आपदाओं की अग्रिम चेतावनी, विशेषकर-सूचनाओं के अग्रिम प्रसार में स्थलीय तथा उपग्रह दूरसंचार प्रौद्योगिकी के प्रयोग में आने वाली प्रौद्योगिकियों को अन्तर्राष्ट्रीय सहयोग को बढावा दिया जाएगा। आपदा प्रबंधन टेलीफोनों तथा सीमा पार दूरसंचार के निर्बाध प्रयोग के लिए उपयुक्त विनियामक ढंग विकसित करने हेतु वित्तीय प्रतिबध्दता को अनिवार्य बनाया जाएगा।\nदूरस्थ क्षेत्र टेलीफोनी\nग्रामीण टेलीफोनी, पूर्वोत्तर क्षेत्र, जम्मू-कश्मीर तथा अन्य पर्वतीय क्षेत्रों, जनजातीय क्षेत्रों का निर्धारण विशेष ध्यान दिए जाने योग्य क्षेत्र के रूप में किया जाए ताकि वहां दूरसंचार का त्वरित विकास किया जा सके। जहां कहीं भी आवश्यक होगा रक्षा विभाग की मदद ली जाएगी।\nदूसंचार उपस्कर एवं सेवाओं का निर्यात\nदूरसंचार उपस्कर एवं सेवाओं के निर्यात को सक्रिय बढावा दिया जाएगा। विभिन्न दूरसंचार विनिर्माताओं तथा सेवा प्रदाताओं की मिली-जुली योग्यताओं का दोहन करके, निर्यात हेतु एकीकृत समाधान मुहैया करवाने में इनका प्रयोग किया जएगा।\nराइट ऑफ वे\nसरकार ने माना है कि दूरसंचार नेटवर्क का समय पर क्रियान्वयन करने के लिए सभी सेवा प्रदाताओं के लिए राइट ऑफ वे क्लीयरेंस के लिए शीघ्र मंजूरी देना अति महत्त्वपूर्ण होता है।\nविधान में परिवर्तन\nभारतीय दूरसंचार प्रणाली को इस समय भारतीय तार-अधिनियम, 1885 (भा.ता.अ. 1885) तथा बेतार अधिनियम, 1933 के प्रावधानों के तहत नियंत्रित किया जाता है। 1992 से दूरसंचार क्षेत्र में कई व्यापक परिवर्तन हो चुके हैं, आईटीए 1885 को बदलकर उसके स्थान पर एक अग्रदर्शी अधिनियम अपनाए जाने की आवश्यकता है।\nइन्टरनेट सेवा दाता (आई एस पी) के लिए मार्गदर्शन एवं सामान्य सूचना \n\n1.श्श्श् इन्टरनेट सेवा देने के लिए लाइसेंस प्रदान करने हेतु आवेदनों / प्रस्तावों का आमंत्रण (आई एस पी - इन्टरनेट सेवा दाता लाइसेंस)\n1.1 भारत के राष्ट्रपति की ओर से गैर अनन्यत; आधार पर लाइसेंस पर इन्टरनेट सेवा प्रदान करने के लिए पंजीकृत भारतीय कम्पनियों से प्रस्ताव आमन्त्रित किए जाते हैं।\n2. सामान्य एवं वाणिज्यिक सूचना\n2.1 पात्रता मानदण्ड \nयह आमंत्रण किसी भारतीय पंजीकृत -कम्पनी के लिए खुला है।\nकम्पनी अधिनियम, 1956 के तहत भारत में पंजीकृत कोई कम्पनी प्रस्ताव देने क लिए पात्र होगी। सेवा संचालित करने के लिए लाइसेंस उन्हीं प्रस्तावक कम्पनियों को दिया जाएगा जिन्हें पात्र पाया जाता है तथा जो अपवेदन प्रपत्र में दी गई सभी अपेक्षाओं को पूरा करती हो।\nविदेशी इक्विटी, यदि है, तो वह सरकार की नीति एवं समय-समय पर जारी मार्ग -निर्देशों के अनुसार होगी। वर्तमान में 49 प्रतिशत तक विदेशी इक्विटी की अनुमति है। \nआवेदक कम्पनी के पास सूचना प्रौद्योगिकी या दूरसंचार सेवा में कोई पूर्व अनुभव का होना जरूरी नहीं है।\n2.1 सेवा क्षेत्र \nप्रत्येक सेवा क्षेत्र के लिए किसी आवेदक कम्पनी को अलग से लाइसेंस जारी किया जाएगा। इस प्रयोजन के लिए देश को निम्नलिखित तीन श्रेणियों के अलग-अलग सेवा क्षेत्रों में विभक्त किया गया है :-\n(1) श्रेणी 'क ' - इस श्रेणी में भारत संघ की क्षेत्रीय अधिकारित शामिल है जिसमें वे क्षेत्र\nशामिल नहीं होंगे जिनहें समय समय पर जारी अधिसूचनाओं द्वारा छोड़ दिए जाने के लिए विनिर्दिष्ट किया जाएगा।\n(11) श्रेणी 'ख ' - 20 क्षेत्रीय दूरसंचार खण्डों मे से कोई, चार मेट्रो टेलिफोन जिलो अर्थात दिल्ली, मुंबई, कलकत्ता या चेन्नई तथा चार प्रमुख टेलिफोन जिलों अर्थात अहमदाबाद, बंगलौर, हैदराबाद तथा पुणे श्रेणी 'ख ' सेवा क्षेत्र हैं। चार मेट्रो टेलिफोन जिलें (दिल्ली, चेन्नई, कलकत्ता तथा मुंबई) किसी दूरसंचार खण्ड के भाग नहीं हैं जब कि चार प्रमुख टेलिफोन जिले (अहमदाबाद, बंगलौर, हैदराबाद तथा पुणे) अपने -अपने दूरसंचार खण्ड के हिस्से हैं।\n(111) श्रेणी 'ग ' - दूरसंचार विभाग का कोई द्वितीयक स्विचिंग क्षेत्र जिसकी भौगोलिक सीमाएं 1.4.98 के अनुसार नियत हो, एक पृथक श्रेणी 'ग'सेवा क्षेत्र के रूप होगा लेकिन इसका अपवाद यह होगा कि दूरसंचार विभाग/ एम टी एन एल के चार मेट्रो टेलिफोन जिलों अर्थात् दिल्ली, मुंबई, कलकत्त तथा चेन्नई एवं चार प्रमुख टेलिफोन जिलों अर्थात् अहमदाबाद, बंगलौर, हैदराबाद तथा पुणे में से प्रत्येक जिस की भौगोलिक सीमाएँ 1.4.98 की स्थिति के अनुसार नियत हो एक पृथक श्रेणी 'ख ' सेवा क्षेत्र होगा। \nआवेदक को प्रत्येक सेवा केन्द्र के लिए पृथक आवेदन प्रस्तुत करना पड़ेगा। आई एस पी को सेवा क्षेत्र की भौगोलिक सीमाओं के भीतर अपने नोड अर्थात रूट/ सर्वर स्थापित करने पड़ेगे। एक आवेदक कम्पनी को कई लाइसेंस दिए जा सकते हैं। एक ही सेवा क्षेत्र में प्रदान किए जा सकने वाले लाइसेंसों की संख्या की भी कोई सीमा नहीं है। लीज युक्त लाइन ग्राहक उसी सेवा क्षेत्र के होंगे तथापि आई एस पी देश के किसी हिस्से से डायल - अप सेवा प्रदान कर सकता है।\nविद्यमान ई - मेल तथा वी - सेट सेवा लाइसेंस धारी उपर्युक्त कितने भी सेवा क्षेत्रों के लिए अलग से आई एस पी लाइसेंस भी प्राप्त कर सकते हैं इसके लिए उन्हें मात्रता मानदण्ड को पूरा करना पड़ेगा। \n2.3 आवेदन की वैधता\nप्रत्येक प्रस्ताव आवेदन करने की तारीख से कम से कम छह माह तक के लिए वैध रहेगा।\n\n2.4 प्रक्रिया संबघी फीस\nप्रस्तावक प्रक्रिया संबंधी फीस की मद में प्रत्येक आवेदन के साथ अलग से प्रत्येक सेवा क्षेत्र के लिए वेतन तथा लेख अधिकारी, मुख्यालय, दूरसंचार विभाग, संचार भवन, नई दिल्ली -110001 के पक्ष में 5000/- रू (केवल पाँच हजार रूपए) का डिमाण्ड ड्राफ्ट संलग्न करेगा। प्रक्रिया संबंधी फीस लौटाई नही जाएगी।\n2.5 लाइसेंस का जारी होना\nप्रस्तावित प्रत्येक सेवा क्षेत्र के लिए भारतीय तार अधिनियमश् 1885, भारतीय बेतार तार अधिनियम, 1993 तथा ट्राई अधिनियम 1997 के संगत प्रावधानों के तहत पृथक लाइसेंस जारी किए जाएंगे। लाइसेंसधारी उक्त अधिनियमों के प्रावधानों तथा उनके तहत बनाए गए नियमों का अनुपालन करेगा।\n2.6 दूसरे जालों के साथ अंतर्संबंध\nदो पृथकत; लाइसेंसशुदा आई एस पी के बीच सीधे अंतर्सबंधन की अनुमति दी जाएगी। प्राधिकृत सार्वजनिक /सरकारी संगठनों को विदेश संचार निगम लिमिटेड गेटवे की मदद के बिना सीधे अंतर्राष्ट्रीय लीज युक्त सर्किटों सहित इन्टरनेट गेटवे सुविधा प्रदान करने दिया जाएगा। निजी आई एस पी को सुरक्षा क्लीयरेंस प्राप्त करने के बाद ऐसे अंतर्राष्ट्रीय गेटवे की सुविधा देने की अनुमित है। इसके लिए निजी आई एस पी का अंत;पृष्ठ दूर संचार प्राधिकरण के पास ही रहेगा। \nलाइसेंसधारी लीज पर दूरसंचार विभाग, लाइसेंसशुदा मूल सेवा संचालकों, रेलवे राज्य विद्युत बोर्डो राष्ट्रीय पावर ग्रिड निगम या किसी अन्य संचालक से संप्रेषण लिंक प्राप्त कर सकता है जिसे ऐसी लाइनें लीज पर आई एस पी को देने के लिए प्रााधिकृत किया गया हो। लाइसेंसधारी अपने ग्राहकों द्वारा उत्पन्न या समाप्त किए गए यातायात का संचालन करने क लिए अपने सेवा क्षेत्र के भीतर अपने स्वयं के संमप्रेशण लिंक स्थापित कर सकता है। बशर्ते कि ऐसी हैसियतें किनहीं अन्य प्राधिकृत एजेंसियों को उपलब्ध नहीं है एवं इसके लिए भी दूर संचार प्राधिकरण की अनुमति लेनी पड़ेगी।\nकोई आई एस पी किसी ऐसे वी -सेट ग्राहक को इन्टरनेट सेवा प्रदान कर सकता है (जिसकी जरूरतों को साझे की हब वाणिज्यिक सेवा दाता या अधीनथ निजी वी-सेट जाल के माध्यम से पूरा किया जा सके) जो आई एस पी के सेवा क्षेत्र के भीतर स्थित हो इस प्रयोजन के लिए, किसी प्राधिकृत दाता से ली गई लीजयुक्त लाइन के माध्यम से वी - सेट या वी - सेट हब से आई एस पी नोड/ सर्वर सीधे अंतर्संबंध की अनुमति इन्टरनेट यातायात के लिए ही दी जाएगी।\nइनसेट सेटेलाइट प्रणाली के माध्यम से बध्द प्रयोक्ता समूह घरेलू 64 के बी पी एस डेटा जाल के लिए विद्यमान लाइसेंस के अन्तर्गत् लाइसेंसधारों को लम्बी दूरी के कैरियर अधिकार नहीं मिलते। आई एस पी अपने स्थानों पर सेवित वी - सेट ग्राहकों का एक मासिक विवरण तथा वी - सेट हब के साथ अंर्तसंबंधन वाली लीजयुक्त लाइनों के ब्यौरे दूरसंचार प्राधिकरण को देगा। तथापि यह जरूरी नहीं है कि वी-सेट हब आई एस पी के सेवा क्षेत्र के भी स्थित हो।\nलाइसेंस धारी के जाल को अपस्ट्रीम इन्टरनेट ऐकसेस दाताओं (दूरसंचार विभाग / वि. सं. नि . लि. आदि) या प्राधिकरण द्वारा लाइसेंसित किसी अन्य सेवा प्रदाता से अन्तसंबंधन करने के लिए अपेक्षित संसाधनों तथा उसकी व्यवस्था के लिए समय - क्रम के बारे में संबंधित पक्षकारों के आपसी करार होगा। संसाधनों में ये किन्तु ये ही नहीं, शामिल हो सकते हैं, फिजिकल जंक्शन, पी सी एम डेराइव्ड चेनल, निजी वायर, लीज युक्त लाइनें, डेटा सर्किट तथा अन्य जाल अवयव। लाइसेंसधारी संबंधित पक्षों से जाल संसाधन के लिए आवेदन करेगा तथा उनसे उसे प्राप्त करेगा। ऐसे जाल का यातायात इस लाइसेंस करार के विषय क्षेत्र के बाहर है। दूसरे पक्षों से ऐसे संसाधन दिलाने के संबंध में लाइसेंस दाता की कोई जिम्मेदारी नहीं होगा।\n2.8 सेवा का वितरण\nलाइसेंस धारी सेवा प्रदान करने के लिए सभी उपकरणें जिनमें इन्टरनेट यातायात के लिए डी आई ए एस या जी आई ए एस या प्राधिकृत सार्वजनिक / सरकारी संगठनों के साथ संबंधन के उपकरण भी है, के प्रस्थापन, परीक्षण एवं अधिकृतिकरण करने के लिए जिम्मेदार होगा।\nलाइसेंसधारी लाइसेंस करार पर हस्ताक्षर करने की तिथि से 18 माह की अवधि के भीतर सेवा प्रदान करेगा। सेवा का अधिकृतिकरण का तात्पर्य ग्राहकों को वाणिज्यिक सेवा प्रदान करना होगा।\n2.9 लाइसेंस का विस्तार\nलाइसेंस की वैधता जबतक उसे अन्यथा समाप्त न किया जाए, शुरू में पंद्रह वर्षो के लिए होगी। लाइसेंसधारी द्वारा अनुरोध किए जाने पर दूरसंचार प्राधिकरण द्वारा एक बार में पांच वर्ष या उससे अधिक की अवधि के लिए समुचित शर्तों पर विस्तार दिया जा सकता है। इस संबंध में दूरसंचार प्राधिकरण का निर्णय अन्तिम होगा।\n3.0 तकनीकी अपेक्षाएँ\n\nनिजी आई एस पी इन्टरनेट प्रोटोकॉल (आई पीश्) का प्रयोग करेंगे तथा उस इन्टरनेट सेवा दाता (डी ओ टी / एम टी एन एल / अन्य आई एस पी) की तकनीकी अपेक्षाओं को पूरा करेगा जिसके साथ वह संबध्द है निजी आई एस पी द्वारा प्रयुक्त उपकरण सेवा दाता पर लागू अंत;पृष्ठ / प्रोटोकॉल आपेक्षाओं के अनुरूप होंगे।\nअंत;पृष्ठ अपेक्षाएँ \n(1) ग्राहक डायल अप ऐक्सेस \nमोडेम अंत;पृष्ठ के लिए पी एस टी जाल पर 2 वायर ऐक्सेस आई एस डी जाल मूल तथा प्राथमिक दर अंत;पृष्ठों पर 2 वायर डायल अप एक्सेस \n\n(11) लीजयुक्त लाइन अंत;पृष्ठ\n64k, N x 64K या 2.048 Mb/s, N x 2. 048 Mb/s लीज युक्त लाइनें \n\nफ्रेम रिले\nx .25\nए टी एम\nजी. 703\nकैबिल कानून (कैविल टेलिविजन नेटवर्क्स (विनियमन) अधिनियम, 1995) तथा समय - समय पर संशोधित नियमों के अधीन रहते हुए अतिरिक्त लाइसेंसिगं के बिना प्राधिकृत कैबिल आपरेटर के माध्यम से इन्टरनेट की सुविध ली जा सकती है।\nआई एस पी के लिए फाइबर आप्टिक या रेडियो संचार के माध्यम से स्थानीय क्षेत्र मे भीतर 'अन्तिम मील ' लिंकेज की मुक्त अनुमति रहेगी। तीब्रता हस्तक्षेप से बचने के लिए, रेडियो लिंकों की दशा में आई एस पी को दूर संचार विभाग के डब्ल्यू पी सी विंग से क्लीयरेंस प्राप्त करना पड़ेगा।\n3.1 सेवा की गुणवत्ता\nइन्टरनेट पर सेवा की गुणवत्ता को अभी तक स्थापित तथा परिभाषित नहीं किया गया है। इस लिए फिलहाल सेवा की गुणवत्ता को परिभाषित नहीं किया जा रहा है। तथापि बाद में प्राप्त अनुभवों एवं इन्टरनेट अभियांत्रिकी कृत्यक बल (आई ई टी एफ) से हुई निविष्टियों के आधार पर इसकी परिभाषा की जा सकती है। \n3.2 इन्टरनेट पर टेलिफोन सुविधा\nइन्टरनेट पर टेलिफोन सुविधा की अनुमति नहीं है। लाइसेंस करार के इस खण्ड का कोई उल्लंघन के लिए लाइसेंस को समाप्त किया जा सकेगा। लाइसेंसधारी अपनी ओर से तथा सरकार द्वारा यदा - कदा निर्दिष्ट किए जाने पर अपने खर्च पर इस बात के लिए भी उपाय करेगा कि इन्टरनेट पर टेलिफोन का अनुचित व्यापार न होन पाए।\n3.3 अश्लील सामाग्री तथा साइबर कानूनों की अनुप्रयुज्यता\nआई एस पी के जाल पर अश्लील, आपत्तिजनक, अनधिकृत या कोई विषय वस्तु जो लिप्यंतरण, बौध्दिक सम्पदा अधिकार, तथा अंतर्राष्ट्रीय एवं घरेलू साइबर कानूनों का अतिल्लंघन करती हो, के प्रदर्शन की अनुमति नहीं है और आई एस पी से आशा की जाती है कि वि इसे रोकने के लिए हर संभव प्रयास करेगा। इस संबंध में लाइसेंसधारी की ओर से की गई चूक से उत्पन्न कोई क्षति / दावा पूर्णत; लाइसेंस धारी की जिम्मेदारी होगा।\n3.4 आई पी पता, प्रभाव - क्षेत्र का नाम\nलाइसेंसधारी की यह जिम्मेदारी होगी की वह सक्षय प्राधिकारी से आई पी पता तथा प्रभाव - क्षेत्र का नाम प्राप्त कर ले। यदि आई पी पते दूर संचार विभाग से प्राप्त किए जाते हैं तो वे असुवाह्य होंगे तथा संबंधन संविदा समाप्त हाने पर उन्हें दूरसंचार विभाग को वापस करना पड़ेगा।\nसभी अनुबंधों के साथ प्राथर्ना पत्र की पन्द्रह (15) प्रतियाँ ए डी जी (एल आर) 10वाँ तल, दूरसंचार भवन नई दिल्ली 110001 को भेजी जायें।\n4. वित्तीय शर्तें\n4.1 लाइसेंस फीस का आकार तथा अदायगी का समय\n(1) दूरसंचार प्राधिकरण ने 31.10.2003 तक के लिए लाइसेंस फीस को हटा देने का निर्णय लिया है। 1.11.2003 से पहले लाइसेंस प्राप्त करने वाले आई एस पी के लिए भी 1.11.2003 से एक रूपए वार्षिक की मामूली लाइसेंस फीस देय हो जाएगी।\n(11) निर्धारित दरों पर डी ओ टी / एम टी एन एल / वी एस एन एल / अन्य सेवा दाताओं को देय मोडेम प्रभारों सहित ऐक्सेस एवं अन्य प्रभारों के लिए विल सीधे डी ओटी/ एम टी एन एल/ वी एस एन एल / अन्य सेवा प्रदाता द्वारा दिया जाएगा तथा यह विषय लाइसेंस धारी एवं ऐसे सेवा दाता के मध्य रहेगा।\n4.2 निष्पादन बैंक गारंटी \nप्रत्येक सेवा क्षेत्र के लिए आवेदन के साथ विहित प्रपत्र में (प्रारूप लाइसेंस करार की अनुसूची 'घ') में किसी अनुसूचित बैंक से दो वर्ष के लिए वैध श्रेणी 'क ' सेवा क्षेत्र के लिए 2.00 करोड़ रूपए, प्रत्येक श्रेणी 'ख ' सेवा क्षेत्र के लिए 20.00 लाख रूपए तथा प्रत्येक श्रेणी 'ग ' सेवा क्षेत्र के लिए 3.00 लाख रूपए की निष्पादन बैंक गारंटी दी जाएगी।\nलाइसेंसधारी लाइसेंस दाता की ओर से माँग किए जाने के बिना निष्पादन बैंक गारंटी के समाप्त होने की तिथि से दो माह पहले अपनी ओर से उसकी वैधता को वर्ष से वर्ष आधार पर अगले एक वर्ष की अवधि के लिए बढ़ा देगा। यदि ऐसा कर परने में कोई चूक की जाती है तो निष्पादन बैंक गारंटी को कोई नोटिस दिए बगैर नगद करा लिया जाएगा। इस निगम का लाइसेंस की शर्तों के अधीन की जाने वाली किसी अन्य कारवाई से कोई संबंध नहीं होगा।\n4.3 टैरिफ \nआई एस पी को अपना स्वयं का टैरिफ नियत करने की स्वतंत्रता होगी। टैरिफ को बाजार माँगो पर निर्धारित होने के लिए छोड़ दिया जाएगा। तथापि लाइसेंस की बैधता के दौरान किसी समय भारतीय दूरसंचार नियामक प्राधिकरण टैरिफ की समीक्षा कर सकता है और उसे नियत कर सकता है जो लाइसेंस धारी के लिए बाह्यकारी होगा।\n\nVI. विदेशी उपग्रह का प्रयोग करके अतरष्ट्रीय गेटवे स्थापित करने के लिये संचालन संबन्धी आवश्यक्ताएं \n1. डब्ल्यू पी सी/एस ए सी एफ की निकासी \n\n2.\n\n3.\n\n4.\n\n5.\n\n6.\n\n7.\n\n8.\nसंदर्भ- दूरसंचार विभाग, भारत सरकार नई दिल्ली www.dot.gov.in", "id": "171230", "title": "भारत सरकार की नई दूरसंचार नीति"}
{"url": "https://hi.wikipedia.org/wiki?curid=171231", "text": "निर्वात फ्लोरोसेंट प्रादर्शी\n\nनिर्वात फ्लोरोसेंट प्रादर्शी वर्तमान पीढ़ी की एक वीडियो प्रदर्शन युक्ति होती है।\n", "id": "171231", "title": "निर्वात फ्लोरोसेंट प्रादर्शी"}
{"url": "https://hi.wikipedia.org/wiki?curid=171232", "text": "डिजिटल प्रकाश संसाधन\n\nडिजिटल प्रकाश संसाधन वर्तमान पीढ़ी की एक वीडियो प्रदर्शन युक्ति होती है।\n", "id": "171232", "title": "डिजिटल प्रकाश संसाधन"}
{"url": "https://hi.wikipedia.org/wiki?curid=171233", "text": "द्रव्य क्रिस्टल सिलिकॉन\n\nद्रव्य क्रिस्टल सिलिकॉन वर्तमान पीढ़ी की एक वीडियो प्रदर्शन युक्ति होती है।\n", "id": "171233", "title": "द्रव्य क्रिस्टल सिलिकॉन"}
{"url": "https://hi.wikipedia.org/wiki?curid=171236", "text": "सोनी\n\nसोनी एक इलेक्ट्रॉनिक सामान निर्माता कंपनी है।यह एक बहुराष्ट्रीय कंपनी है। इसका विविध व्यापार प्राथमिक रूप से इलेक्ट्रॉनिक्स, खेल, मनोरंजन और वित्तीय सेवा क्षेत्र पर ध्यान केन्द्रित करता है। सोनी मोबाइल क्षेत्र में तीव्रता से प्रगति कर रहा है।\n", "id": "171236", "title": "सोनी"}
{"url": "https://hi.wikipedia.org/wiki?curid=171237", "text": "सैमसंग\n\nसैमसंग दक्षिण कोरिया की एक कंपनी है। कोरियाई कंपनियों मैं सैमसंग पसंदीदा कंपऩी है। सैमसंग एक समूह है, सैमसंग इलेक्ट्रॉनिक्स और सैमसंग लाइफ इंश्योरेंस, सैमसंग फायर तथा मरीऩ आदि इसकी पूऱक कंपनियां हैं। ली बुंग चल द्वारा इसकी स्थापना 1938 में की गई, ली बुंग चल ने कंपऩी की स्थापना फल के व्यापार से की थी, 1960 मैं सैमसंग ऩे इलेक्ट्रॉनिक्स के बाजार मै कदम रखा। 1987 में ली की माैत के बाद सैमसंग तीन भागाें में विभाजित हाे गयी Shinsegae Group, CJ Group and Hansol. 1990 में सैमसंग का उदय INTERNATIONAL corporation के रूप में हुआ। सैमसंग दुनिया की सबसे बडी स्मार्टफोन कंपऩी निर्माता हैै।सैमसंग समूह (हंगुल: 삼성; हेंजा: 三星; कोरियाई उच्चारण: [sʰamsʰʌŋ]) एक दक्षिण कोरियाई बहुराष्ट्रीय संगठन है जिसका मुख्यालय सैमसंग टाउन, सियोल में मुख्यालय है। [1] इसमें कई संबद्ध व्यवसाय शामिल हैं, [1] उनमें से ज्यादातर सैमसंग ब्रांड के तहत एकजुट हैं, और यह सबसे बड़ा दक्षिण कोरियाई चाइबोल (व्यवसाय समूह) है।\n\nसैमसंग 1 9 38 में ली ब्यूंग-चुल द्वारा एक ट्रेडिंग कंपनी के रूप में स्थापित किया गया था। अगले तीन दशकों में, समूह खाद्य प्रसंस्करण, वस्त्र, बीमा, प्रतिभूति और खुदरा सहित क्षेत्रों में विविध रहा। सैमसंग ने 1 9 60 के दशक के अंत में इलेक्ट्रॉनिक्स उद्योग और 1 9 70 के दशक के मध्य में निर्माण और जहाज निर्माण उद्योगों में प्रवेश किया; इन क्षेत्रों में इसके बाद के विकास में वृद्धि होगी 1 9 87 में ली की मृत्यु के बाद, सैमसंग को चार व्यापारिक समूहों में विभाजित किया गया - सैमसंग समूह, शिनशेग ग्रुप, सीजे समूह और हंसोल समूह। 1 99 0 से, सैमसंग ने अपनी गतिविधियों और इलेक्ट्रॉनिक्स को वैश्विक रूप से बढ़ाया है; विशेष रूप से, इसके मोबाइल फोन और अर्धचालक आय का सबसे महत्वपूर्ण स्रोत बन गए हैं\n\nउल्लेखनीय सैमसंग औद्योगिक सहयोगियों में सैमसंग इलेक्ट्रॉनिक्स (दुनिया की दूसरी सबसे बड़ी सूचना प्रौद्योगिकी कंपनी, 2015 के राजस्व में मापी जाती है, और बाजार मूल्य में 5 वीं), [4] सैमसंग हेवी इंडस्ट्रीज (दुनिया का दूसरा सबसे बड़ा जहाज निर्माता 2010 के राजस्व के अनुसार मापा जाता है), [5] और सैमसंग इंजीनियरिंग और सैमसंग सी एंड टी (क्रमशः दुनिया की 13 वीं और 36 वीं सबसे बड़ी निर्माण कंपनियों)। [6] अन्य उल्लेखनीय सहायक कंपनियों में सैमसंग लाइफ इंश्योरेंस (दुनिया की 14 वीं सबसे बड़ी जीवन बीमा कंपनी), [7] सैमसंग ईवरलैंड (एवरलैंड रिज़ॉर्ट का ऑपरेटर, दक्षिण कोरिया का सबसे पुराना थीम पार्क) [8] और चेयल वर्ल्डवाइड (दुनिया की 15 वीं सबसे बड़ी विज्ञापन एजेंसी 2012 तक राजस्व)। [9] [10]\n\nसैमसंग का दक्षिण कोरिया के आर्थिक विकास, राजनीति, मीडिया और संस्कृति पर एक शक्तिशाली प्रभाव है और \"हन रिवर पर चमत्कार\" के पीछे एक प्रमुख प्रेरणा शक्ति है। [11] [12] इसकी सहबद्ध कंपनियां दक्षिण कोरिया के कुल निर्यात का पांचवां हिस्सा बनाती हैं। [13] सैमसंग का राजस्व दक्षिण कोरिया के 1,082 बिलियन जीडीपी के 17% के बराबर था। [14]\n\nविषय वस्तु [छिपाएं]\n1 व्युत्पत्ति\n2 इतिहास\n2.1 1 9 38 से 1 9 70\n2.2 1970 से 1990\n2.3 1990 से 2000\n2.4 2000 से 2015 तक\n2.5 2016\n3 अधिग्रहण और अधिग्रहण का प्रयास\n4 बिके भागों\n4.1 सैमसंग टेकविन\n4.2 सैमसंग थाल्स\n4.3 सैमसंग जनरल केमिकल्स\n4.4 सैमसंग कुल\n5 संचालन\n5.1 सहबद्धों\n5.2 संयुक्त उद्यम\n5.3 आंशिक रूप से स्वामित्व वाली कंपनियों\n6 बड़े ग्राहकों\n7 लोगो और फ़ॉन्ट\n7.1 ऑडियो लोगो\n7.2 फ़ॉन्ट\n8 सैमसंग मेडिकल सेंटर\n9 प्रायोजक\n10 मुकदमेबाजी और नियामक मुद्दे\n10.1 वित्तीय घोटालों\n10.2 अविश्वास विश्वास\n10.3 वायरल मार्केटिंग\n10.4 श्रम का दुरुपयोग\n10.5 मूल्य निर्धारण\n11 सन्दर्भ\n12 बाहरी लिंक\nशब्द-साधन\nसैमसंग के संस्थापक के अनुसार, कोरियाई हंजा शब्द सैमसंग (三星) का अर्थ \"त्रि-स्टार\" या \"तीन सितारों\" है शब्द \"तीन\" कुछ \"बड़ी, कई और शक्तिशाली\" को दर्शाता है। [15]\n\nइतिहास\n1 938 से 1 9 70\n\nली ब्यूंग-चुल, सैमसंग के संस्थापक\n1 9 38 में, उईरियॉन्ग काउंटी के एक बड़े ज़मीनदार परिवार के ली ब्यूंग-चुल (1 9 10-1987) ने डुएगू शहर के पास चले गए और सैमसंग सांगो (삼성 상회, 三星 商會) की स्थापना की। सैमसंग एक छोटे व्यापारिक कंपनी के रूप में शुरू हुआ, जिसमें सु-डोंग (अब इन्गिया-दोंग) में स्थित 40 कर्मचारियों के साथ काम किया गया था। [16] यह सूखे मछली में निपटा, [16] स्थानीय रूप से उगायी गई किराने का सामान और नूडल्स। कंपनी सफल हुई और ली ने 1 9 47 में अपना मुख्य कार्यालय सियोल तक चलाया। जब कोरियाई युद्ध टूट गया, तो उसे सियोल छोड़ने के लिए मजबूर किया गया था। उसने बुसान में चीनी रिफाइनरी शुरू की, जिसका नाम चेयल जेडांग था। 1 9 54 में, ली ने चीयल मोजिक की स्थापना की और चिसान-डोंग, डुगु में संयंत्र का निर्माण किया। यह देश में सबसे बड़ा ऊनी चक्की था। [उद्धरण वांछित]\n\nसैमसंग कई अलग-अलग क्षेत्रों में विविधता प्रदान करता है ली ने उद्योगों की एक विस्तृत श्रृंखला में सैमसंग को नेता के रूप में स्थापित करने की मांग की सैमसंग कारोबार, जैसे बीमा, प्रतिभूति और रिटेल के रूप में चला गया राष्ट्रपति पार्क चुंग हे ने औद्योगिकीकरण पर बहुत महत्व दिया। उन्होंने बड़ी घरेलू कंपनियों के मुट्ठी भर अपनी आर्थिक विकास की रणनीति पर ध्यान केंद्रित किया, उन्हें प्रतियोगिता से बचाने और उन्हें वित्तीय सहायता प्रदान की। [17]\n\n1 9 47 में, हूसोंग समूह के संस्थापक चो होंग-जय ने सैमसंग के संस्थापक ली ब्यूंग-चुल के साथ संयुक्त रूप से एक नई कंपनी सैमसंग मोल्सन गॉन्ग्सा या सैमसंग ट्रेडिंग कॉरपोरेशन में निवेश किया। ट्रेडिंग फर्म आजकल सैमसंग सी एंड टी निगम बनने के लिए बढ़ी है। कुछ वर्षों के बाद, चो और ली को प्रबंधन शैली में अंतर के कारण अलग कर दिया गया। चो 30 इक्विटी शेयर चाहता था सैमसंग समूह को सैमसंग ग्रुप और ह्योसुंग समूह, हांकुक टायर और अन्य व्यवसायों में अलग किया गया था। [18] [1 9]\n\n1 9 60 के उत्तरार्ध में, सैमसंग समूह ने इलेक्ट्रॉनिक्स उद्योग में प्रवेश किया इसने सैमसंग इलेक्ट्रॉनिक्स डिवाइसेज, सैमसंग इलेक्ट्रो-मैकेनिक्स, सैमसंग कॉर्निंग और सैमसंग सेमीकंडक्टर एंड टेलिकम्युनिकेशंस जैसे कई इलेक्ट्रॉनिक्स-संबंधित डिवीजनों का गठन किया और सुवन में सुविधा बनाई। इसका पहला उत्पाद एक काले और सफेद टेलीविजन सेट था। [उद्धरण वांछित]\n\n1 970 से 1 99 0\n\nएसपीसी -1000, 1 9 82 में पेश किया गया था, सैमसंग का पहला पर्सनल कंप्यूटर था (केवल कोरियाई बाजार) और एक ऑडियो कैसेट टेप का उपयोग लोड करने और बचाने के लिए किया था \n\n", "id": "171237", "title": "सैमसंग"}
{"url": "https://hi.wikipedia.org/wiki?curid=171238", "text": "पैनासॉनिक\n\nपैनासॉनिक एक इलेक्ट्रॉनिक सामान निर्माता कंपनी है। ये एक बहुराष्ट्रीय कंपनी है।\n", "id": "171238", "title": "पैनासॉनिक"}
{"url": "https://hi.wikipedia.org/wiki?curid=171239", "text": "हिंदी - परंपरागत कुंजीपटल का उपयोग\n\nव्यंजन:\nनिम्नलिखित व्यंजन हिन्दी - परंपरागत कुंजीपटल की सहायता से टाइप किए जा सकते हैं। \nहिन्दी - परंपरागत कुंजीपटल ले आउट\nव्यंजनों के आधे अक्षर: \n“मात्राओं के नीचे दिया गया बिंदु वाला चक्र (आश्रित स्वर या स्वर चिह्न), बिना स्पेस वाले उन वर्णों को दर्शाता है, जिन्हें वैध रूप में टंकित वर्ण बनाने के लिए किसी अन्य मूल वर्ण के साथ संयोजित करने की आवश्यकता होती है। ”\nदेवनागरी का कुंजीयन व्यंजन अक्षरों के आधे अक्षर भी टाइप किए जा सकते हैं। जब आधे अक्षर टाइप किए जाते हैं तो उसमें अन्तर्निहित स्वर नहीं रहता और सामान्यत: इसे बिना मात्रा के प्रदर्शित किया जाता है। \nउदाहरण के लिए क अक्षर में अन्तर्निहित स्वर /अ/ मौजूद है। इसका आधा अक्षर इसप्रकार क्‍ दिखाई पडे़गा. \nव्यंजन: \nनिम्नलिखित स्वरों को हिन्दी-परंपरागत या मराठी कुंजीपटल की सहायता से टाइप किया जा सकता है। दो प्रकार के स्वर हैं, जिन्हें टाइप किया जा सकता है। \nस्वतंत्र स्वर: \nदेवनागरी लिपि में कुछ अक्षर ऐसे हैं, जो अपने पैरों पर खड़े रह सकते हैं। ये स्वतंत्र स्वर होते हैं। इनका उपयोग किसी स्वर से शुरूआत के लिए किया जाता है। निम्नलिखित स्वतंत्र स्वरों को देवनागरी पाठ को सपोर्ट करने वाले किसी भी कुंजीपटल से टाइप किया जा सकता है। \nअ आ इ ई उ ऊ ऋ ए ऐ ऍ ओ औ ऑ \nटिप्पणी: ऍ, ऑ और उनकी मात्राओं ॅ ॉ को अंग्रेज़ी की ध्वनियों को प्रकट करने के लिए हाल ही में देवनागरी लिपि में स्वरों के रूप में स्थान दिया गया है। \nआश्रित स्वर: \nइन्हें मात्रा भी कहा जाता है। मात्रा के रूप में इनका उपयोग अन्तर्निहित स्वर को प्रकट करने के लिए किया जाता है। आश्रित स्वर अपने पैरों पर अपने आप खड़े नहीं हो सकते.अकेले व्यंजन या व्यंजनों के संयुक्‍ताक्षर में आश्रित स्वर भी हो सकते हैं, जो यह दर्शाते हैं कि अक्षर में किस प्रकार का स्वर है, जो स्वतंत्र स्वर से भिन्न है। \nनिम्नलिखित आश्रित स्वरों को देवनागरी पाठ को सपोर्ट करने वाले किसी भी कुंजीपटल से टाइप किया जा सकता है। \nटिप्पणी: मात्राओं के नीचे दिया गया बिंदु वाला चक्र (आश्रित स्वर या स्वर चिह्न), बिना स्पेस वाले उन वर्णों को दर्शाता है, जिन्हें वैध रूप में टंकित वर्ण बनाने के लिए किसी अन्य मूल वर्ण के साथ संयोजित करने की आवश्यकता होती है। जब उन्हें अवैध क्रम में ज्यों का त्यों टाइप किया जाता है तो वे बिंदु वाले चक्र के साथ दर्शाए जाते हैं। \nउदाहरण: आश्रित स्वर को व्यंजन पर लगाना \nकुछ स्थितियों में जहाँ यह अभीष्ट होता है कि स्वररहित व्यंजनों को संयुक्‍ताक्षरों से अलग रखा जाए तो हलंत का स्पष्ट रूप से प्रयोग किया जाता है। यह कार्य संयुक्‍ताक्षर के निर्माण को रोकने वाले स्वररहित व्यंजन से ठीक पहले ज़ीरो विड्थ नॉन जॉइनर (ZWNJ) नामक वर्ण का उपयोग करके किया जाता है। \nउदाहरण: संयुक्‍ताक्षर के रूप- ZWNJ के उपयोग से संयुक्‍ताक्षर क्ष के डिफ़ॉल्ट निर्माण को रोका जा सकता है। \nदेवनागरी लिपि में अनुस्वार, चंद्रबिंदु और विसर्ग जैसे बहुत से संयोजक चिह्न होते हैं। अनुस्वार और चंद्रबिंदु वर्ण के नासिक्य रूप को दर्शाते हैं। \nउदाहरण: अनुस्वार, चंद्रबिंदु और विसर्ग \nरकार और रेफ़ के रूप: \nरकार और रेफ़ के रूपों को भी पारदर्शी रूप में निर्मित किया गया है। जब र के बाद ् को टाइप किया जाता है तो रेफ़ निर्मित होता है। और जब ् के बाद र को टाइप किया जाता है तो रकार निर्मित होता है। \nउदाहरण: रकार और रेफ़ के रूप \nनुक्‍ते: \nध्वनि को थोड़ा–सा संशोधित करने के लिए नुक्‍ते (अंग्रेज़ी के कुंजीपटल पर ] कुंजी पर इसे प्राप्त किया जा सकता है) को निम्नलिखित व्यंजनों के साथ लगा दिया जाता है: \nगढ़वाल = ग ढ ़ व ा ल \nनुक्‍ते निम्नलिखित सात व्यंजनों पर लगाए जा सकते हैं: \nक़ ख़ ग़ ज़ ड़ ढ़ फ़ \nअंक: \nनिम्नलिखित अंकों को देवनागरी पाठ को सपोर्ट करने वाले कुंजीपटल से टाइप किया जा सकता है। \n१ २ ३ ४ ५ ६ ७ ८ ९ ० \nदेवनागरी अंकों को टाइप करने के लिए कृपया कुंजीपटल को हिन्दी में बदल लें और दाहिनी ओर के ALT बटन को दबाते हुए मुख्य कुंजीपटल से अंक टाइप करें।\n", "id": "171239", "title": "हिंदी - परंपरागत कुंजीपटल का उपयोग"}
{"url": "https://hi.wikipedia.org/wiki?curid=171240", "text": "मानक हिंदी वर्तनी\n\nहिन्दी की वर्तनी के विविध पहलुओं को लेकर १९वीं शताब्दी के अन्तिम चरण से ही विविध प्रयास होते रहे हैं। इसी तारतम्य में केंद्रीय हिंदी निदेशालय द्वारा वर्ष 2003 में देवनागरी लिपि तथा हिंदी वर्तनी के मानकीकरण के लिए अखिल भारतीय संगोष्ठी का आयोजन किया था। इस संगोष्ठी में मानक हिंदी वर्तनी के लिए निम्नलिखित नियम निर्धारित किए गए थे जिन्हें सन २०१२ में आईएस/IS 16500 : 2012 के रूप में लागू किया गया है।\n\nवर्तमान समय में मानक हिन्दी वर्तनी का कार्यक्षेत्र केन्द्रीय हिन्दी निदेशालय का है। \n\nहिन्दी वर्तनी के मानकीकरण की दिशा में कई दिग्गजों ने अपना योगदान दिया, जिनमें से आचार्य किशोरीदास वाजपेयी तथा आचार्य रामचंद्र वर्मा के नाम उल्लेखनीय हैं। हिन्दी भाषा के संघ और कुछ राज्यों की राजभाषा स्वीकृत हो जाने के फलस्वरूप देश के भीतर और बाहर हिन्दी सीखने वालों की संख्या में पर्याप्त वृद्धि हो जाने से हिन्दी वर्तनी की मानक पद्धति निर्धारित करना आवश्यक और कालोचित लगा, ताकि हिन्दी शब्दों की वर्तनियों में अधिकाधिक एकरूपता लाई जा सके। तदनुसार, शिक्षा मंत्रालय, भारत सरकार ने १९६१ में हिन्दी वर्तनी की मानक पद्धति निर्धारित करने के लिए एक विशेषज्ञ समिति नियुक्त की। इस समिति ने अप्रैल १९६२ में अंतिम रिपोर्ट दी। समिति की चार बैठकें हुईं जिनमें गंभीर विचार-विमर्श के बाद वर्तनी के संबंध में एक नियमावली निर्धारित की गई। समिति ने तदनुसार, १९६२ में अपनी अंतिम सिफारिशें प्रस्तुत कीं जो सरकार द्वारा अनुमोदित की गईं और अंततः हिन्दी भाषा के मानकीकरण की सरकारी प्रक्रिया का श्रीगणेश हुआ। \n\nकेंद्रीय हिंदी निदेशालय ने प्रथमत: 1968 में “हिंदी वर्तनी का मानकीकरण” नाम से लघु पुस्तिका प्रकाशित की। वर्ष 1983 में इस पुस्तिका का नि:शुल्क संशोधित एवं परिवर्धित संस्करण “देवनागरी लिपि तथा हिंदी वर्तनी का मानकीकरण” प्रकाशित किया गया। इस पुस्तिका की लगातार बढ़ती माँग को देखते हुए वर्ष 1989 में इसका पुनर्मुद्रण कराया गया तथा विभिन्‍न हिंदी सेवी संस्थाओं, कार्यालयों, शिक्षण संस्थानों में नि:शुल्क वितरण कराया गया ताकि अधिक-से-अधिक संस्थाओं में हिंदी के मानक रूप का प्रयोग बढ़े। राजभाषा हिंदी के संदर्भ में सभी मंत्रालयों, राज्यों, सरकारों, शैक्षिक संस्थाओं एन.सी.ई.आर.टी आदि, समाचार पत्रों, पत्रिकाओं आदि ने भाषा में एकरूपता लाने के लिए इस मानकीकरण को आधिकारिक रूप से अपनाया।\n\nवर्ष 1968 के मानकीकरण का मुख्य आधार प्रयोक्‍ता और टंकण यंत्र रहा था। सूचना के आज के युग में हिंदी भाषा के मानकीकरण को पुन: संशोधित एवं परिवर्तित करने तथा देवनागरी लिपि के लिए कंप्यूटरीकृत यूनीकोड के निर्माण करने की आवश्यकता अनुभव की गई। इसी तारतम्य में केंद्रीय हिंदी निदेशालय द्वारा वर्ष 2003 में देवनागरी लिपि तथा हिंदी वर्तनी के मानकीकरण के लिए अखिल भारतीय संगोष्ठी का आयोजन किया था। इस संगोष्ठी में मानक हिंदी वर्तनी के लिए जो नियम निर्धारित किये गये थे उनका विवरण नीचे दिया गया है।“देवनागरी लिपि और हिंदी वर्तनी का मानकीकरण” पुस्तिका में मानक हिंदी वर्णमाला, मानक हिंदी वर्तनी, विरामादि चिह्न, कोशों में अकारादिक्रम, परिवर्धित देवनागरी लिपि आदि विषय तथा पैराग्राफ़ों के विभाजन तथा उपविभाजन से संबंधित मानक दी गई है। \n\nआईएस/IS 16500 : 2012 की प्रमुख बातें नीचे दी गयीं हैं:\n\nखड़ी पाई वाले व्यंजनों के संयुक्‍त रूप परंपरागत तरीके से खड़ी पाई को हटाकर ही बनाए जाएँ। यथा:–\n\nसंयुक्‍त, पक्का, दफ़्तर आदि की तरह बनाए जाएँ, न कि संयुक्त, (पक्का लिखने में क के नीचे क नहीं) की तरह। \n\n2.1.2.2 ङ, छ, ट, ड, ढ, द और ह के संयुक्‍ताक्षर हल् चिह्‍न लगाकर ही बनाए जाएँ। यथा:–\n\n2.1.2.3 संयुक्‍त ‘र’ के प्रचलित तीनों रूप यथावत् रहेंगे। यथा:– प्रकार, धर्म, राष्ट्र।\n\n2.1.2.4 श्र का प्रचलित रूप ही मान्य होगा। इसे ... (इसे मैं टाइप नहीं कर पा रहा हूँ। क्र में क के बदले श लिखा मान लें) के रूप में नहीं लिखा जाएगा। त+र के संयुक्‍त रूप के लिए पहले त्र और ... (इसे मैं टाइप नहीं कर पा रहा हूँ। क्र में क के बदले त लिखा मान लें) दोनों रूपों में से किसी एक के प्रयोग की छूट दी गई थी। परंतु अब इसका परंपरागत रूप त्र ही मानक माना जाए। श्र और त्र के अतिरिक्‍त अन्य व्यंजन+र के संयुक्‍ताक्षर 2.1.2.3 के नियमानुसार बनेंगे। जैसे :– क्र, प्र, ब्र, स्र, ह्र आदि।\n\n2.1.2.5 हल् चिह्‍न युक्‍त वर्ण से बनने वाले संयुक्‍ताक्षर के द्‍‌वितीय व्यंजन के साथ इ की मात्रा का प्रयोग संबंधित व्यंजन के तत्काल पूर्व ही किया जाएगा, न कि पूरे युग्म से पूर्व। यथा:– कुट्‌टिम, चिट्‌ठियाँ, द्‌वितीय, बुद्‌धिमान, चिह्‌नित आदि (कुट्टिम, चिट्ठियाँ, द्‍‌वितीय, बुद्‍धिमान, चिह्‍नित नहीं)।\n\nटिप्पणी : संस्कृत भाषा के मूल श्‍लोकों को उद्‍धृत करते समय संयुक्‍ताक्षर पुरानी शैली से भी लिखे जा सकेंगे। जैसे:– संयुक्त, चिह्न, विद्या, विद्वान, वृद्ध, द्वितीय, बुद्धि आदि। किंतु यदि इन्हें भी उपर्युक्‍त नियमों के अनुसार ही लिखा जाए तो कोई आपत्‍ति नहीं होगी।\n\n2.2.1 हिंदी के कारक चिह्‍न सभी प्रकार के संज्ञा शब्दों में प्रातिपदिक से पृथक् लिखे जाएँ। जैसे :– राम ने, राम को, राम से, स्त्री का, स्त्री से, सेवा में आदि। सर्वनाम शब्दों में ये चिह्‍न प्रातिपादिक के साथ मिलाकर लिखे जाएँ। जैसे :– तूने, आपने, तुमसे, उसने, उसको, उससे, उसपर आदि (मेरेको, मेरेसे आदि रूप व्याकरण सम्मत नहीं हैं)।\n\n2.2.2 सर्वनाम के साथ यदि दो कारक चिह्‍न हों तो उनमें से पहला मिलाकर और दूसरा पृथक् लिखा जाए। जैसे :– उसके लिए, इसमें से।\n2.2.3 सर्वनाम और कारक चिह्‍न के बीच 'ही', 'तक' आदि का निपात हो तो कारक चिह्‍न को पृथक् लिखा जाए। जैसे :– आप ही के लिए, मुझ तक को।\n\nसंयुक्‍त क्रिया पदों में सभी अंगीभूत क्रियाएँ पृथक्-पृथक् लिखी जाएँ। जैसे :– पढ़ा करता है, आ सकता है, जाया करता है, खाया करता है, जा सकता है, कर सकता है, किया करता था, पढ़ा करता था, खेला करेगा, घूमता रहेगा, बढ़ते चले जा रहे हैं आदि।\n\n2.4.0 हाइफ़न का विधान स्पष्टता के लिए किया गया है।\n\n2.4.1 द्‍वंद्‍व समास में पदों के बीच हाइफ़न रखा जाए। जैसे :– राम-लक्ष्मण, शिव-पार्वती संवाद, देख-रेख, चाल-चलन, हँसी-मज़ाक, लेन-देन, पढ़ना-लिखना, खाना-पीना, खेलना-कूदना आदि।\n\n2.4.2 सा, जैसा आदि से पूर्व हाइफ़न रखा जाए। जैसे :– तुम-सा, राम-जैसा, चाकू-से तीखे।\n\n2.4.3 तत्पुरुष समास में हाइफ़न का प्रयोग केवल वहीं किया जाए जहाँ उसके बिना भ्रम होने की संभावना हो, अन्यथा नहीं। जैसे :– भू-तत्व। सामान्यत: तत्पुरुष समास में हाइफ़न लगाने की आवश्यकता नहीं है। जैसे :– रामराज्य, राजकुमार, गंगाजल, ग्रामवासी, आत्महत्या आदि।\n\n2.4.3.1 इसी तरह यदि 'अ-निख' (बिना नख का) समस्त पद में हाइफ़न न लगाया जाए तो उसे 'अनख' पढ़े जाने से 'क्रोध' का अर्थ भी निकल सकता है। अ-नति (नम्रता का अभाव) : अनति (थोड़ा), अ-परस (जिसे किसी ने न छुआ हो) : अपरस (एक चर्म रोग), भू-तत्व (पृथ्वी-तत्व) : भूतत्व (भूत होने का भाव) आदि समस्त पदों की भी यही स्थिति है। ये सभी युग्म वर्तनी और अर्थ दोनों दृष्टियों से भिन्न-भिन्न शब्द हैं।\n\n2.4.4 कठिन संधियों से बचने के लिए भी हाइफ़न का प्रयोग किया जा सकता है। जैसे :– द्‍‌वि-अक्षर (द्व्यक्षर), द्‍‌वि-अर्थक (द्व्यर्थक) आदि।\n\n2.5.1 'तक', 'साथ' आदि अव्यय सदा पृथक् लिखे जाएँ। जैसे :– यहाँ तक, आपके साथ।\n\n2.5.2 आह, ओह, अहा, ऐ, ही, तो, सो, भी, न, जब, तब, कब, यहाँ, वहाँ, कहाँ, सदा, क्या, श्री, जी, तक, भर, मात्र, साथ, कि, किंतु, मगर, लेकिन, चाहे, या, अथवा, तथा, यथा और आदि अनेक प्रकार के भावों का बोध कराने वाले अव्यय हैं। कुछ अव्ययों के आगे कारक चिह्‍न भी आते हैं। जैसे :– अब से, तब से, यहाँ से, वहाँ से, सदा से आदि। नियम के अनुसार अव्यय सदा पृथक् लिखे जाने चाहिए। जैसे :– आप ही के लिए, मुझ तक को, आपके साथ, गज़ भर कपड़ा, देश भर, रात भर, दिन भर, वह इतना भर कर दे, मुझे जाने तो दो, काम भी नहीं बना, पचास रुपए मात्र आदि। \n\n2.5.3 सम्मानार्थक 'श्री' और 'जी' अव्यय भी पृथक् लिखे जाएँ। जैसे श्री श्रीराम, कन्हैयालाल जी, महात्मा जी आदि (यदि श्री, जी आदि व्यक्‍तिवाची संज्ञा के ही भाग हों तो मिलाकर लिखे जाएँ। जैसे :– श्रीराम, रामजी लाल, सोमयाजी आदि)।\n\n2.5.4 समस्त पदों में प्रति, मात्र, यथा आदि अव्यय जोड़कर लिखे जाएँ (यानी पृथक् नहीं लिखे जाएँ)। जैसे - प्रतिदिन, प्रतिशत, मानवमात्र, निमित्‍तमात्र, यथासमय, यथोचित आदि। यह सर्वविदित नियम है कि समास न होने पर समस्त पद एक माना जाता है। अत उसे व्यस्त रूप में न लिखकर एक साथ लिखना ही संगत है। 'दस रुपए मात्र', 'मात्र दो व्यक्‍ति' में पदबंध की रचना है। यहाँ मात्र अलग से लिखा जाए (यानी मिलाकर नहीं लिखें)।\n\n2.6.0 अनुस्वार व्यंजन है और अनुनासिकता स्वर का नासिक्‍य विकार। हिंदी में ये दोनों अर्थभेदक भी हैं। अत हिंदी में अनुस्वार (ं) और अनुनासिकता चिह्‍न (ँ) दोनों ही प्रचलित रहेंगे। \n\n2.6.1 अनुस्वार\n\n2.6.1.1 संस्कृत शब्दों का अनुस्वार अन्यवर्गीय वर्णों से पहले यथावत् रहेगा। जैसे - संयोग, संरक्षण, संलग्न, संवाद, कंस, हिंस्र आदि। \n\n2.6.1.2 संयुक्‍त व्यंजन के रूप में जहाँ पंचम वर्ण (पंचमाक्षर) के बाद सवर्गीय शेष चार वर्णों में से कोई वर्ण हो तो एकरूपता और मुद्रण/लेखन की सुविधा के लिए अनुस्वार का ही प्रयोग करना चाहिए। जैसे - पंकज, गंगा, चंचल, कंजूस, कंठ, ठंडा, संत, संध्या, मंदिर, संपादक, संबंध आदि (पङ्कज, गङ्गा, चञ्चल, कञ्जूस, कण्ठ, ठण्डा, सन्त, मन्दिर, सन्ध्या, सम्पादक, सम्बन्ध वाले रूप नहीं)। बंधनी में रखे हुए रूप संस्कृत के उद्‍धरणों में ही मान्य होंगे। हिंदी में बिंदी (अनुस्वार) का प्रयोग करना ही उचित होगा।\n\n2.6.1.3 यदि पंचमाक्षर के बाद किसी अन्य वर्ग का कोई वर्ण आए तो पंचमाक्षर अनुस्वार के रूप में परिवर्तित नहीं होगा। जैसे :– वाङ्‍मय, अन्य, चिन्मय, उन्मुख आदि (वांमय, अंय, चिंमय, उंमुख आदि रूप ग्राह्‍य नहीं होंगे)।\n\n2.6.1.4 पंचम वर्ण यदि द्‍‌वित्व रूप में (दुबारा) आए तो पंचम वर्ण अनुस्वार में परिवर्तित नहीं होगा। जैसे - अन्न, सम्मेलन, सम्मति आदि (अंन, संमेलन, संमति रूप ग्राह्‍य नहीं होंगे)।\n\n2.6.1.5 अंग्रेज़ी, उर्दू से गृहीत शब्दों में आधे वर्ण या अनुस्वार के भ्रम को दूर करने के लिए नासिक्‍य व्यंजन को पूरा लिखना अच्छा रहेगा। जैसे :– लिमका, तनखाह, तिनका, तमगा, कमसिन आदि।\n\n2.6.1.6 संस्कृत के कुछ तत्सम शब्दों के अंत में अनुस्वार का प्रयोग म् का सूचक है। जैसे - अहं (अहम्), एवं (एवम्), परं (परम्), शिवं (शिवम्)।\n\n2.6.2 अनुनासिकता (चंद्रबिंदु)\n\n2.6.2.1 हिंदी के शब्दों में उचित ढंग से चंद्रबिंदु का प्रयोग अनिवार्य होगा।\n\n2.6.2.2 अनुनासिकता व्यंजन नहीं है, स्वरों का ध्वनिगुण है। अनुनासिक स्वरों के उच्चारण में नाक से भी हवा निकलती है। जैसे :– आँ, ऊँ, एँ, माँ, हूँ, आएँ।\n\n2.6.2.3 चंद्रबिंदु के बिना प्राय: अर्थ में भ्रम की गुंजाइश रहती है। जैसे :– हंस : हँस, अंगना : अँगना, स्वांग (स्व+अंग): स्वाँग आदि में। अतएव ऐसे भ्रम को दूर करने के लिए चंद्रबिंदु का प्रयोग अवश्य किया जाना चाहिए। किंतु जहाँ (विशेषकर शिरोरेखा के ऊपर जुड़ने वाली मात्रा के साथ) चंद्रबिंदु के प्रयोग से छपाई आदि में बहुत कठिनाई हो और चंद्रबिंदु के स्थान पर बिंदु का (अनुस्वार चिहन का) प्रयोग किसी प्रकार का भ्रम उत्पन्न न करे, वहाँ चंद्रबिंदु के स्थान पर बिंदु के प्रयोग की छूट रहेगी। जैसे :– नहीं, में, मैं आदि। कविता आदि के प्रसंग में छंद की दृष्टि से चंद्रबिंदु का यथास्थान अवश्‍य प्रयोग किया जाए। इसी प्रकार छोटे बच्चों की प्रवेशिकाओं में जहाँ चंद्रबिंदु का उच्चारण अभीष्ट हो, वहाँ मोटे अक्षरों में उसका यथास्थान सर्वत्र प्रयोग किया जाए। जैसे :– कहाँ, हँसना, आँगन, सँवारना, में, मैँ, नहीँ आदि। \n\n2.7.1 संस्कृत के जिन शब्दों में विसर्ग का प्रयोग होता है, वे यदि तत्सम रूप में प्रयुक्‍त हों तो विसर्ग का प्रयोग अवश्य किया जाए। जैसे :– ‘दु:खानुभूति’ में। यदि उस शब्द के तद्‍भव रूप में विसर्ग का लोप हो चुका हो तो उस रूप में विसर्ग के बिना भी काम चल जाएगा। जैसे :– ‘दुख-सुख के साथी’।\n\n2.7.2 तत्सम शब्दों के अंत में प्रयुक्‍त विसर्ग का प्रयोग अनिवार्य है। यथा :– अत:, पुन:, स्वत:, प्राय:, पूर्णत:, मूलत:, अंतत:, वस्तुत:, क्रमश: आदि। \n\n2.7.3 'ह' का अघोष उच्चरित रूप विसर्ग है, अत: उसके स्थान पर (स) घोष 'ह' का लेखन किसी हालत में न किया जाए (अत:, पुन: आदि के स्थान पर अतह, पुनह आदि लिखना अशुद्‍ध वर्तनी का उदाहरण माना जाएगा)।\n\n2.7.4 दु:साहस/दुस्साहस, नि:शब्द/निश्शब्द के उभय रूप मान्य होंगे। इनमें द्‍‌वित्व वाले रूप को प्राथमिकता दी जाए।\n\n2.7.4.1 निस्तेज, निर्वचन, निश्‍चल आदि शब्दों में विसर्ग वाला रूप (नि:तेज, नि:वचन, नि:चल) न लिखा जाए।\n\n2.7.4.2 अंत:करण, अंत:पुर, प्रात:काल आदि शब्द विसर्ग के साथ ही लिखे जाएँ।\n\n2.7.5 तद्‍भव/देशी शब्दों में विसर्ग का प्रयोग न किया जाए। इस आधार पर छ: लिखना गलत होगा। छह लिखना ही ठीक होगा।\n\n2.7.6 प्रायद्‍वीप, समाप्तप्राय आदि शब्दों में तत्सम रूप में भी विसर्ग नहीं है।\n\n2.7.7 विसर्ग को वर्ण के साथ मिलाकर लिखा जाए, जबकि कोलन चिह्‍न (उपविराम :) शब्द से कुछ दूरी पर हो। जैसे :– अत:, यों है :–\n\n2.8.1 (्) को हल् चिह्‍न कहा जाए न कि हलंत। व्यंजन के नीचे लगा हल् चिह्‍न उस व्यंजन के स्वर रहित होने की सूचना देता है, यानी वह व्यंजन विशुद्‍ध रूप से व्यंजन है। इस तरह से 'जगत्' हलंत शब्द कहा जाएगा क्योंकि यह शब्द व्यंजनांत है, स्वरांत नहीं।\n\n2.8.2 संयुक्‍ताक्षर बनाने के नियम 2.1.2.2 के अनुसार ड् छ् ट् ठ् ड् ढ् द् ह् में हल् चिह्‍न का ही प्रयोग होगा। जैसे : चिह्‌न, बुड्ढा, विद्‍वान आदि में।\n\n2.8.3 तत्‍सम शब्दों का प्रयोग वांछनीय हो तब हलंत रूपों का ही प्रयोग किया जाए; विशेष रूप से तब जब उनसे समस्त पद या व्युत्पन्न शब्द बनते हों। यथा प्राक् :– (प्रागैतिहासिक), वाक्-(वाग्देवी), सत्-(सत्साहित्य), भगवन्-(भगवद्‍भक्‍ति), साक्षात्-(साक्षात्कार), जगत्-(जगन्नाथ), तेजस्-(तेजस्वी), विद्‍युत्-(विद्‍युल्लता) आदि। तत्सम संबोधन में हे राजन्, हे भगवन् रूप ही स्वीकृत होंगे। हिंदी शैली में हे राजा, हे भगवान लिखे जाएँ। जिन शब्दों में हल् चिह्‌न लुप्‍त हो चुका हो, उनमें उसे फिर से लगाने का प्रयत्‍न न किया जाए। जैसे - महान, विद्‍वान आदि; क्योंकि हिंदी में अब 'महान' से 'महानता' और 'विद्‍वानों' जैसे रूप प्रचलित हो चुके हैं।\n\n2.8.4 व्याकरण ग्रंथों में व्यंजन संधि समझाते हुए केवल उतने ही शब्द दिए जाएँ, जो शब्द रचना को समझने के लिए आवश्‍यक हों (उत् + नयन = उन्नयन, उत् + लास = उल्लास) या अर्थ की दृष्टि से उपयोगी हों (जगदीश, जगन्माता, जगज्जननी)।\n\n2.8.5 हिंदी में ह्रदयंगम (ह्रदयम् + गम), उद्‍धरण (उत्/उद् + हरण), संचित (सम् + चित्) आदि शब्दों का संधि-विच्छेद समझाने की आवश्‍यकता प्रतीत नहीं होती। इसी तरह 'साक्षात्कार', 'जगदीश', 'षट्कोश' जैसे शब्दों के अर्थ को समझाने की आवश्‍यकता हो तभी उनकी संधि का हवाला दिया जाए। हिंदी में इन्हें स्वतंत्र शब्दों के रूप में ग्रहण करना ही अच्छा होगा।\n\n2.9.1 संस्कृतमूलक तत्सम शब्दों की वर्तनी को ज्यों-का-त्यों ग्रहण किया जाए। अत: 'ब्रह्‍मा' को 'ब्रम्हा', 'चिह्‍न' को 'चिन्ह', 'उऋण' को 'उरिण' में बदलना उचित नहीं होगा। इसी प्रकार ग्रहीत, दृष्टव्य, प्रदर्शिनी, अत्याधिक, अनाधिकार आदि अशुद्‍ध प्रयोग ग्राह्‍य नहीं हैं। इनके स्थान पर क्रमश: गृहीत, द्रष्टव्य, प्रदर्शिनी, अत्यधिक, अनधिकार ही लिखना चाहिए।\n\n2.9.2 जिन तत्सम शब्दों में तीन व्यंजनों के संयोग की स्थिति में एक द्‍‌वित्वमूलक व्यंजन लुप्त हो गया है उसे न लिखने की छूट है। जैसे :– अर्द्‌ध > अर्ध, तत्‍त्व > तत्व आदि।\n\n2.10.1 हिंदी में ऐ (ै), औ (ौ) का प्रयोग दो प्रकार के उच्चारण को व्यक्‍त करने के लिए होता है। पहले प्रकार का उच्चारण 'है', 'और' आदि में मूल स्वरों की तरह होने लगा है; जबकि दूसरे प्रकार का उच्चारण 'गवैया', 'कौवा' आदि शब्दों में संध्यक्षरों के रूप में आज भी सुरक्षित है। दोनों ही प्रकार के उच्चारणों को व्यक्‍त करने के लिए इन्हीं चिह्‍नों (ऐ, ै, औ, ौ) का प्रयोग किया जाए। 'गवय्या', 'कव्वा' आदि संशोधनों की आवश्‍यकता नहीं है। अन्य उदाहरण हैं :– भैया, सैयद, तैयार, हौवा आदि।\n\n2.10.2 दक्षिण के अय्यर, नय्यर, रामय्या आदि व्यक्‍तिनामों को हिंदी उच्चारण के अनुसार ऐयर, नैयर, रामैया आदि न लिखा जाए, क्योंकि मूलभाषा में इसका उच्चारण भिन्न है।\n\n2.10.3 अव्वल, कव्वाल, कव्वाली जैसे शब्द प्रचलित हैं। इन्हें लेखन में यथावत् रखा जाए।\n\n2.10.4 संस्कृत के तत्सम शब्द 'शय्या' को 'शैया' न लिखा जाए।\n\n2.11.1 पूर्वकालिक कृदंत प्रत्यय 'कर' क्रिया से मिलाकर लिखा जाए। जैसे :– मिलाकर, खा-पीकर, रो-रोकर आदि।\n\n2.11.2 कर + कर से 'करके' और करा + कर से 'कराके' बनेगा।\n\n2.12.1 क्रिया रूपों में 'करने वाला', 'आने वाला', 'बोलने वाला' आदि को अलग लिखा जाए। जैसे :– मैं घर जाने वाला हूँ, जाने वाले लोग।\n\n2.12.2 योजक प्रत्‍यय के रूप में 'घरवाला', 'टोपीवाला' (टोपी बेचने वाला), दिलवाला, दूधवाला आदि एक शब्द के समान ही लिखे जाएँगे।\n\n2.12.3 'वाला' जब प्रत्यय के रूप में आएगा तब तो 2.12.2 के अनुसार मिलाकर लिखा जाएगा; अन्यथा अलग से। यह वाला, यह वाली, पहले वाला, अच्छा वाला, लाल वाला, कल वाली बात आदि में वाला निर्देशक शब्द है। अत इसे अलग ही लिखा जाए। इसी तरह लंबे बालों वाली लड़की, दाढ़ी वाला आदमी आदि शब्दों में भी वाला अलग लिखा जाएगा। इससे हम रचना के स्तर पर अंतर कर सकते हैं। जैसे :–\nगाँववाला - villager गाँव वाला मकान - village house\n\n2.13.1 जहाँ श्रुतिमूलक य, व का प्रयोग विकल्प से होता है वहाँ न किया जाए, अर्थात् किए : किये, नई : नयी, हुआ : हुवा आदि में से पहले (स्वरात्मक) रूपों का प्रयोग किया जाए। यह नियम क्रिया, विशेषण, अव्यय आदि सभी रूपों और स्थितियों में लागू माना जाए। जैसे :– दिखाए गए, राम के लिए, पुस्तक लिए हुए, नई दिल्ली आदि।\n\n2.13.2 जहाँ 'य' श्रुतिमूलक व्याकरणिक परिवर्तन न होकर शब्द का ही मूल तत्व हो वहाँ वैकल्पिक श्रुतिमूलक स्वरात्मक परिवर्तन करने की आवश्‍यकता नहीं है। जैसे :– स्थायी, अव्ययीभाव, दायित्व आदि (अर्थात् यहाँ स्थाई, अव्यईभाव, दाइत्व नहीं लिखा जाएगा)।\n\nउर्दू से आए अरबी-फ़ारसी मूलक वे शब्द जो हिंदी के अंग बन चुके हैं और जिनकी विदेशी ध्वनियों का हिंदी ध्वनियों में रूपांतर हो चुका है, हिंदी रूप में ही स्वीकार किए जा सकते हैं। जैसे :– कलम, किला, दाग आदि (क़लम, क़िला, दाग़ नहीं)। पर जहाँ उनका शुद्‍ध विदेशी रूप में प्रयोग अभीष्ट हो अथवा उच्चारणगत भेद बताना आवश्‍यक हो, वहाँ उनके हिंदी में प्रचलित रूपों में यथास्थान नुक्‍ते लगाए जाएँ। जैसे :– खाना : ख़ाना, राज : राज़, फन : हाइफ़न आदि।\n\nअंग्रेज़ी के जिन शब्दों में अर्धविवृत 'ओ' ध्वनि का प्रयोग होता है, उनके शुद्‍ध रूप का हिंदी में प्रयोग अभीष्ट होने पर 'आ' की मात्रा के ऊपर अर्धचंद्र का प्रयोग किया जाए (ऑ, ॉ)। जहाँ तक अंग्रेज़ी और अन्य विदेशी भाषाओं से नए शब्द ग्रहण करने और उनके देवनागरी लिप्यंतरण का संबंध है, अगस्त-सितंबर, 1962 में वैज्ञानिक तथा तकनीकी शब्दावली आयोग द्‍वारा वैज्ञानिक शब्दावली पर आयोजित भाषाविदों की संगोष्ठी में अंतरराष्ट्रीय शब्दावली के देवनागरी लिप्यंतरण के संबंध में की गई सिफ़ारिश उल्लेखनीय है। उसमें यह कहा गया है कि अंग्रेज़ी शब्दों का देवनागरी लिप्यंतरण इतना क्लिष्ट नहीं होना चाहिए कि उसके वर्तमान देवनागरी वर्णों में अनेक नए संकेत-चिह्‍न लगाने पड़ें। अंग्रेज़ी शब्दों का देवनागरी लिप्यंतरण मानक अंग्रेज़ी उच्चारण के अधिक-से-अधिक निकट होना चाहिए।\n\nहिंदी में कुछ प्रचलित शब्द ऐसे हैं जिनकी वर्तनी के दो-दो रूप बराबर चल रहे हैं। विद्‍वत्समाज में दोनों रूपों की एक-सी मान्यता है। कुछ उदाहरण हैं :– गरदन/गर्दन, गरमी/गर्मी, बरफ़/बर्फ़, बिलकुल/बिल्कुल, सरदी/सर्दी, कुरसी/कुर्सी, भरती/भर्ती, फ़ुरसत/फ़ुर्सत, बरदाश्त/बर्दाश्त, वापस/वापिस, आखिरकार/आखीरकार, बरतन/बर्तन, दुबारा/दोबारा, दुकान/दूकान, बीमारी/बिमारी आदि। इन वैकल्पिक रूपों में से पहले वाले रूप को प्राथमिकता दी जाए। विस्तार के लिए देखिए - परिशिष्ट 4 (पृष्ठ 32-35)\n\n\n2.15.1 शिरोरेखा का प्रयोग प्रचलित रहेगा।\n\n2.15.2 फ़ुलस्टॉप (पूर्ण विराम) को छोड़कर शेष विरामादि चिह्‍न वही ग्रहण कर लिए गए हैं जो अंग्रेज़ी में प्रचलित हैं। यथा :– - (हाइफ़न/योजक चिह्‍न), – (डैश/निर्देशक चिह्‍न), :– (कोलन एंड डेश/विवरण चिह्‍न), (कोमा/अल्पविराम), ; (सेमीकोलन/अर्धविराम), : (कोलन/उपविराम), ? (क्वश्‍चनमार्क/प्रश्‍न चिह्‍न), ! (साइन ऑफ़ इंटेरोगेशन/विस्मयसूचक चिह्‍न), ' (अपोस्ट्राफ़ी/ऊर्ध्व अल्प विराम), \" \" (डबल इन्वर्टेड कोमाज़/उद्‍धरण चिह्‍न), ' ' (सिंगल इन्वर्टेड कोमा/शब्द चिह्‍न). (), { }, [ ] (तीनों कोष्ठक), ... (लोप चिह्‍न), (संक्षेपसूचक चिह्‍न)/(हंसपद)। विस्तृत नियमों के लिए देखिए- परिशिष्ट - 5 (पृष्ठ 36-47)\n\n2.15.3 विसर्ग के चिह्‍न को ही कोलन का चिह्‍न मान लिया गया है। पर दोनों में यह अंतर रखा गया है कि विसर्ग वर्ण से सटाकर और कोलन शब्द से कुछ दूरी पर रहे। (पूर्व सन्दर्भ 2.7.7 और 2.7.7.1)\n\n2.15.4 पूर्ण विराम के लिए खड़ी पाई (।) का ही प्रयोग किया जाए। वाक्य के अंत में बिंदु (अंग्रेज़ी फ़ुलस्टॉप .) का नहीं।\n\n\n", "id": "171240", "title": "मानक हिंदी वर्तनी"}
{"url": "https://hi.wikipedia.org/wiki?curid=171241", "text": "हिताची\n\nहिताची एक इलेक्ट्रॉनिक सामान निर्माता कंपनी है। ये एक बहुराष्ट्री कंपनी है।\n", "id": "171241", "title": "हिताची"}
{"url": "https://hi.wikipedia.org/wiki?curid=171243", "text": "ऑर्गैनिक लाइट एमिटिंग डायोड रोल-अप प्रादर्शी\n\nऑर्गैनिक लाइट एमिटिंग डायोड रोल-अप प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171243", "title": "ऑर्गैनिक लाइट एमिटिंग डायोड रोल-अप प्रादर्शी"}
{"url": "https://hi.wikipedia.org/wiki?curid=171244", "text": "एक्टिव मैट्रिक्ज़ ओएलईडी\n\nएक्टिव मैट्रिक्ज़ ओएलईडी अगली पीढ़ी की एक वीडियो प्रदर्शन युक्ति होती है।\n", "id": "171244", "title": "एक्टिव मैट्रिक्ज़ ओएलईडी"}
{"url": "https://hi.wikipedia.org/wiki?curid=171245", "text": "फॉस्फोरसेंट ओएलईडी\n\nफॉस्फोरसेंट ओएलईडी अगली पीढ़ी की एक वीडियो प्रदर्शन युक्ति होती है।\n", "id": "171245", "title": "फॉस्फोरसेंट ओएलईडी"}
{"url": "https://hi.wikipedia.org/wiki?curid=171246", "text": "लेज़र वीडियो प्रादर्शी\n\nलेज़र वीडियो प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171246", "title": "लेज़र वीडियो प्रादर्शी"}
{"url": "https://hi.wikipedia.org/wiki?curid=171247", "text": "फेरो द्रव्य प्रादर्शी\n\nफेरो द्रव्य प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171247", "title": "फेरो द्रव्य प्रादर्शी"}
{"url": "https://hi.wikipedia.org/wiki?curid=171248", "text": "फील्ड उत्सर्जन प्रादर्शी\n\nफील्ड उत्सर्जन प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171248", "title": "फील्ड उत्सर्जन प्रादर्शी"}
{"url": "https://hi.wikipedia.org/wiki?curid=171249", "text": "जैविक प्रकाश उत्सर्जक द्वियग्र\n\nऑर्गैनिक लाइट एमिटिंग डायोड अगली पीढ़ी की एक वीडियो प्रदर्शन युक्ति होती है।\n", "id": "171249", "title": "जैविक प्रकाश उत्सर्जक द्वियग्र"}
{"url": "https://hi.wikipedia.org/wiki?curid=171250", "text": "नैनोक्रिस्टल प्रादर्शी\n\nनैनोक्रिस्टल प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171250", "title": "नैनोक्रिस्टल प्रादर्शी"}
{"url": "https://hi.wikipedia.org/wiki?curid=171251", "text": "क्वांटम बिन्दु प्रादर्शी\n\nक्वांटम बिन्दु प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171251", "title": "क्वांटम बिन्दु प्रादर्शी"}
{"url": "https://hi.wikipedia.org/wiki?curid=171252", "text": "माइक्रो युक्ति प्रादर्शी\n\nमाइक्रो युक्ति प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171252", "title": "माइक्रो युक्ति प्रादर्शी"}
{"url": "https://hi.wikipedia.org/wiki?curid=171253", "text": "टेलीस्कोपिक पिक्सेल प्रादर्शी\n\nटेलीस्कोपिक पिक्सेल प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171253", "title": "टेलीस्कोपिक पिक्सेल प्रादर्शी"}
{"url": "https://hi.wikipedia.org/wiki?curid=171254", "text": "तरल क्रिस्टल लेज़र\n\nतरल क्रिस्टल लेज़र अगली पीढ़ी की एक वीडियो प्रदर्शन युक्ति होती है।\n", "id": "171254", "title": "तरल क्रिस्टल लेज़र"}
{"url": "https://hi.wikipedia.org/wiki?curid=171255", "text": "उच्च डायनमिक रेंज प्रादर्शी\n\nउच्च डायनमिक रेंज प्रादर्शी अगली पीढ़ी की एक वीडियो प्रदर्शन युक्ति होती है।\n", "id": "171255", "title": "उच्च डायनमिक रेंज प्रादर्शी"}
{"url": "https://hi.wikipedia.org/wiki?curid=171256", "text": "इलेक्ट्रोमैकेनिक्स\n\nइलेक्ट्रोमैकेनिक्स एक गैर-वीडियो प्रदर्शन युक्ति होती है।\n", "id": "171256", "title": "इलेक्ट्रोमैकेनिक्स"}
{"url": "https://hi.wikipedia.org/wiki?curid=171257", "text": "फ्लिप डिस्क प्रादर्शी\n\nफ्लिप डिस्क प्रादर्शी एक गैर-वीडियो प्रदर्शन युक्ति होती है।\n", "id": "171257", "title": "फ्लिप डिस्क प्रादर्शी"}
{"url": "https://hi.wikipedia.org/wiki?curid=171258", "text": "इलेक्ट्रॉनिक पेपर\n\nइलेक्ट्रॉनिक पेपर एक गैर-वीडियो प्रदर्शन युक्ति होती है।\n", "id": "171258", "title": "इलेक्ट्रॉनिक पेपर"}
{"url": "https://hi.wikipedia.org/wiki?curid=171259", "text": "रोलेबल प्रादर्शी\n\nरोलेबल प्रादर्शी एक गैर-वीडियो प्रदर्शन युक्ति होती है।\n", "id": "171259", "title": "रोलेबल प्रादर्शी"}
{"url": "https://hi.wikipedia.org/wiki?curid=171260", "text": "स्प्लिट फ्लैप प्रादर्शी\n\nस्प्लिट फ्लैप प्रादर्शी एक गैर-वीडियो प्रदर्शन युक्ति होती है।\n", "id": "171260", "title": "स्प्लिट फ्लैप प्रादर्शी"}
{"url": "https://hi.wikipedia.org/wiki?curid=171261", "text": "निक्सी ट्यूब\n\nनिक्सी ट्यूब एक गैर-वीडियो प्रदर्शन युक्ति होती है।\n", "id": "171261", "title": "निक्सी ट्यूब"}
{"url": "https://hi.wikipedia.org/wiki?curid=171262", "text": "स्टीरियोस्कोपी\n\nस्टीरियोस्कोपी () (त्रिविम या 3 - डी इमेजिंग) गहराई का भ्रम पैदा करने या बढ़ाने के लिए की गयी एक तकनीक को संदर्भित करता (बाएँ और दाएँ आँख के लिए दो अलग समंजन छवियों पेश करके) है| फिर ये 2 डी ऑफसेट छविया मस्तिष्क में संयुक्त रूप से एक बनकर 3 डी की गहराई को धारणा कर लेती है|इसके अंतर्गत तीन ऋणनीतियाँ का प्रयोग किया गया है* दर्शक चश्मा पहने ताकि दो स्रोतों से आ रही अलग छवियों का गठबंधन हो सके* दर्शक चश्मा पहने ताकि एकल स्रोत की छवियों को छलनी कर सके अपनी प्रत्येक आँख के लिए*स्रोत विखंडन करे छवियों का ताकि छवियों सीधे दर्शक की आँख मे जाए|\nस्टीरियोस्कोपी २ डी छवियो को ३ डी छवियो मे बदलता है।\nआमतौर पर स्टीरियोस्कोपी छित्रण २ आयामी छवियो को ३ आयामी छवियो मे बनाता है|प्रराम्भ मे यह एक ही छवि के २ छित्रण हमारे दिमाग मे डाल देता है जिनके अनदर थोडा सा अन्तर होता है।\n", "id": "171262", "title": "स्टीरियोस्कोपी"}
{"url": "https://hi.wikipedia.org/wiki?curid=171263", "text": "कंप्यूटर जनरेटेड होलोग्राफी\n\nकंप्यूटर जनरेटेड होलोग्राफी एक त्रि-आयामी प्रादर्शी प्रदर्शन युक्ति होती है।\n", "id": "171263", "title": "कंप्यूटर जनरेटेड होलोग्राफी"}
{"url": "https://hi.wikipedia.org/wiki?curid=171264", "text": "वॉल्युमेट्रिक प्रादर्शी\n\nवॉल्युमेट्रिक प्रादर्शी एक त्रि-आयामी प्रादर्शी प्रदर्शन युक्ति होती है।\n", "id": "171264", "title": "वॉल्युमेट्रिक प्रादर्शी"}
{"url": "https://hi.wikipedia.org/wiki?curid=171265", "text": "ऑटोस्टीरियोस्कोपी\n\nऑटोस्टीरियोस्कोपी एक त्रि-आयामी प्रादर्शी प्रदर्शन युक्ति होती है।\n", "id": "171265", "title": "ऑटोस्टीरियोस्कोपी"}
{"url": "https://hi.wikipedia.org/wiki?curid=171266", "text": "लेज़र लाइटिंग प्रादर्शी\n\nलेज़र लाइटिंग प्रादर्शी एक त्रि-आयामी प्रादर्शी प्रदर्शन युक्ति होती है।\n", "id": "171266", "title": "लेज़र लाइटिंग प्रादर्शी"}
{"url": "https://hi.wikipedia.org/wiki?curid=171267", "text": "होलोग्राफ़ी\n\nत्रिआयामी होलोग्राफी (अंग्रेज़ी:\"थ्री डी होलोग्राफ़ी\") एक स्टेटिक किरण प्रादर्शी प्रदर्शन युक्ति होती है। यह शब्द यूनानी, ὅλος \"होलोस\" यानि पूर्ण + γραφή \"ग्राफ़ी यानि लेखन या आरेखन\" से निकला है। इस तकनीक में किसी वस्तु से निकलने वाले प्रकाश को रिकॉर्ड कर बाद में पुनर्निर्मित किया जाता है, जिससे उस वस्तु के रिकॉर्डिंग माध्यम के सापेक्ष छवि में वही स्थिति प्रतीत होती है, जैसी रिकॉर्डिंग के समय थी। ये छवि देखने वाले की स्थिति और ओरियन्टेशन के अनुसार वैसे ही बदलती प्रतीत होती है, जैसी कि उस वस्तु के उपस्थित होने पर होती। इस प्रकार अंइकित छवि एक त्रिआयामि चित्र प्रस्तुत करती है और होलोग्राम कहलाती है। होलोग्राम का आविष्कार ब्रिटिश-हंगेरीयन भौतिक विज्ञानी डैनिस गैबर ने सन १९४७ में किया था, जिसे सन् १९६० में और विकसित किया गया। इसके बाद इसे औद्योगिक उपयोग में लाया गया। इसका उपयोग पुस्तकों के कवर, क्रेडिट कार्ड आदि पर एक छोटी सी रूपहली चौकोर पट्टी के रूप में दिखाई देता है। इसे ही होलोग्राम कहा जाता है। यह देखने में त्रिआयामी छवि या त्रिबिंब प्रतीत होती है, किन्तु ये मूल रूप में द्विआयामी आकृति का ही होता है। इसके लिये जब दो द्विआयामी आकृतियों को एक दूसरे के ऊपर रखा जाता जाता है। तकनीकी भाषा में इसे सुपरइंपोजिशन कहते हैं। यह मानव आंख को गहराई का भ्रम भी देता है। \nहोलोग्राम के निर्माण में अतिसूक्ष्म ब्यौरे अंकित होने आवश्यक होते हैं, अतः इसको लेजर प्रकाश के माध्यम से बनाया जाता है। लेजर किरणें एक विशेष तरंगदैर्घ्य की होती हैं। क्योंकि होलोग्राम को सामान्य प्रकाश में देखा जाता है, अतः ये विशेष तरंगदैर्घ्य वाली लेजर किरणें होलोग्राम को चमकीला बना देती हैं। होलोग्राम पर चित्र प्राप्त करने के लिए दो अलग अलग तरंगदैर्घ्य वाली लेजर किरणों को एक फोटोग्राफिक प्लेट पर अंकित किया जाता है। इससे पहले दोनों लेजर किरणें एक बीम स्प्रैडर से होकर निकलती हैं, जिससे प्लेट पर लेज़र किरणों का प्रकाश फ्लैशलाइट की भांति जाता है और चित्र अंकित हो जाता है। इससे एक ही जगह दो छवियां प्राप्त होती हैं। यानि एक ही आधार पर लेजर प्रकाश के माध्यम से दो विभिन्न आकृतियों को इस प्रकार अंकित किया जाता है, जिससे देखने वाले को होलोग्राम को अलग-अलग कोण से देखने पर अलग आकृति दिखाई देती हैं। \n\nमानव आंख द्वारा जब होलोग्राम को देखा जाता है तो वह दोनों छवियों को मिलाकर मस्तिष्क में संकेत भेजती हैं, जिससे मस्तिष्क को उसके त्रिआयामी होने का भ्रम होता है। होलोग्राम तैयार होने पर उसको चांदी की महीन प्लेटों पर मुद्रित किया जाता है। ये चांदी की पर्तें डिफ्लैक्टेड प्रकाश से बनाई जाती हैं। होलोग्राम की विशेषता ये है कि इसकी चोरी और नकल करना काफी जटिल है, अतः अपनी सुरक्षा और स्वयं को अन्य प्रतिद्वंदियों से अलग करने के लिए विभिन्न कम्पनियां अपना होलोग्राम प्रयोग कर रही हैं। होलोग्राम के प्रयोग से नकली उत्पाद की पहचान सरलता से की जा सकती है। भारत में होलोग्राम की एक बड़ी कंपनी होलोस्टिक इंडिया लिमिटेड है। \n\nनकली दवाओं की पहचान करने के लिए भारत की प्रमुख औषधि कंपनी ने ग्लैक्सो ने बुखार कम परने वाली औषधि क्रोसीन को एक त्री-आयामी होलोग्राम पैक में प्रस्तुत किया है। यह परिष्कृत थ्री-डी होलोग्राम भारत में पहला एवं एकमात्र पीड़ानाशक एंटी पायेरेटिक ब्रांड है। होलोग्राम का प्रयोग करने वाली प्रसिद्ध भारतीय कंपनियों में हिन्दुस्तान यूनीलीवर, फिलिप्स इंडिया, अशोक लेलैंड, किर्लोस्कर, हॉकिन्स जैसी कंपनियां शामिल है। इसके अलावा रेशम और सिंथेटिक कपड़ा उद्योग के लिए होलोग्राफिक धागों के उत्पादन की योजना भी प्रगति पर है1 होलोग्राम कम होता खर्चीला है और इसके रहते उत्पादों के साथ छेड़छाड़ की जाये तो बड़ी सरलता से उसका पता लग जाता है। इसकी मदद से उत्पाद की साख और विशिष्टता बनी रहती है। इसके अलावा मतदाता पहचान पत्र आदि में भी थ्री-डी होलोग्राम का प्रयोग किया जाता है। इसके लिये भारतीय निर्वाचन आयोग ने भी निर्देश जारी किये हैं। भारत के मतदाता पहचान पत्रों में भी होलोग्राम का प्रयोग होता है। इसके अलावा विद्युत आपूर्ति मीटरों पर बिजली की चोरी रोकने हेतु भी होलोग्राम का प्रयोग होता है।\n", "id": "171267", "title": "होलोग्राफ़ी"}
{"url": "https://hi.wikipedia.org/wiki?curid=171268", "text": "मूवी प्रोजेक्टर\n\nमूवी प्रोजेक्टर एक स्टेटिक किरण प्रादर्शी प्रदर्शन युक्ति होती है।\n", "id": "171268", "title": "मूवी प्रोजेक्टर"}
{"url": "https://hi.wikipedia.org/wiki?curid=171269", "text": "नियॉन चिह्न\n\nनियॉन चिह्न एक स्टेटिक किरण प्रादर्शी प्रदर्शन युक्ति होती है।\n", "id": "171269", "title": "नियॉन चिह्न"}
{"url": "https://hi.wikipedia.org/wiki?curid=171270", "text": "रोलसाइन\n\nरोलसाइन एक स्टेटिक किरण प्रादर्शी प्रदर्शन युक्ति होती है।\n", "id": "171270", "title": "रोलसाइन"}
{"url": "https://hi.wikipedia.org/wiki?curid=171271", "text": "स्लाइड प्रोजेक्टर\n\nस्लाइड प्रोजेक्टर एक स्टेटिक किरण प्रादर्शी प्रदर्शन युक्ति होती है।\n", "id": "171271", "title": "स्लाइड प्रोजेक्टर"}
{"url": "https://hi.wikipedia.org/wiki?curid=171272", "text": "ट्रान्स्पेरेन्सी\n\nट्रान्स्पेरेन्सी एक स्टेटिक किरण प्रादर्शी प्रदर्शन युक्ति होती है।\n", "id": "171272", "title": "ट्रान्स्पेरेन्सी"}
{"url": "https://hi.wikipedia.org/wiki?curid=171275", "text": "लाम्बा गोठङा\n\nलाम्बा गोठङा एक बहुत बङा गाँव है। ये राजस्थान के झुन्झुनू जिले में हैं। इस गाँव में सभी जातियाँ रहती हैं। और यहाँ के लोग नौकरी पैसा वाले हैं। इस गाँव में ज्यादा लोग खेती करते हैं। ये गाँव चिङावा शहर के नजदीक हैं। गाँव के लोग खरीदारी करने चिङावा शहर में ही जाते हैं। इस गाँव में बहुत सारे मन्दिर हैं। और एक दरगाह भी है। और गाँव के लोग सुबह जल्दी उठते हैं। ओर गाँव के पास शक्ति दादी का मन्दिर है। वहाँ लोग सुबह योग करते हैं। लाम्बा गोठङा में ७०० घर निवास करते हैं। ४००० के लगभग लोग रहते हैं।\nबहुत सारे खेलने के मैदान के मैदान हैं। लाम्बा गोठङा में एक सार्वजनिक अस्पताल भी हैं। और गाँव में तीन प्राइवेट और एक सरकारी स्कुल है। इस गाँव के लोग सभी मिल-जुल कर रहते है। और चिङावा शहर जाने के लिये लाम्बा गोठङा से बस जाती है। इसलिए लोगो को शहर जाने में कोई परेशानी नही रहती हैँ। इस गाँव के लोग बहुत अच्छे हैं। लाम्बा गोठङा में सबसे ज्यादा जाट जाति निवास करती है।\nइस गाँव में सफाई बहुत रहती है। सभी लोग एक साथ मिलकर हर समस्या का हल कर लेते है। गाँव के लोग रोज सुबह-सुबह शक्ती दादी के मन्दिर के पास वाले मैदान में योगा करने जाते है। लोगो का कहना है। योग करने से सभी बिमारी का इलाज होता है।", "id": "171275", "title": "लाम्बा गोठङा"}
