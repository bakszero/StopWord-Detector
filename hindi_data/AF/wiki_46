{"url": "https://hi.wikipedia.org/wiki?curid=180030", "text": "व्यवसाय-नीति\n\nव्यावसाय-नीति (बिजनेस एथिक्स या कारपोरेट एथिक्स) नैतिकता का वह रूप है, जो कारोबारी माहौल में पैदा हए नैतिक सिद्धांतों और नैतिक समस्याओं की जांच करता रहता है और उनके सन्दर्भ में कुछ मानदण्डों की स्थापना करता है। यह व्यवसाय के आचरण से जुड़े सभी पहलुओं पर लागू होता है और यह व्यक्तियों और व्यापार संगठनों के आचरण पर समग्र रूप से प्रासंगिक है। व्यावहारिक आचार नीति एक ऐसा क्षेत्र है जिसका सम्बंध कई क्षेत्रों में पैदा हुए नैतिक सवालों से है जैसे चिकित्सीय, तकनीकी, कानूनी और व्यावसायिक नैतिकता। \n\n२१वीं सदी में तेजी से अंतरात्मा केंद्रित बाजारों के बढ़ने के बाद और अधिक नैतिक व्यवसाय प्रक्रिया और कार्रवाई (जिसे नैतिकतावाद कहते हैं) की मांग बढ़ी.इसके साथ ही साथ, उद्योग पर यह दबाव पड़ा कि वह नए सार्वजनिक पहल और कानून के जरिये व्यवसायिक आचार नीति का विकास करे (उदाहरण के तौर पर अधिक उच्च-उत्सर्जन वाहनों पर अधिक ब्रिटेन का सड़क कर).कारोबार में अक्सर अनैतिक तरीके अपनाकर अल्पकालिक लाभ प्राप्त किये जा सकते हैं, लेकिन इस तरह के व्यवहार आगे चलकर अर्थव्यवस्था को कमजोर करते हैं।\n\nव्यावसायिक नैतिकता प्रामाणिक और वर्णनात्मक अनुशासन दोनों प्रकार की हो सकती है। एक कंपनी के कामकाज में और पेशेगत विशेषज्ञता के सम्बंध में यह क्षेत्र मुख्य रूप से प्रामाणिक है। शिक्षा में वर्णनात्मक दृष्टिकोण को भी स्थान दिया जा रहा है। व्यावसायिक नैतिकता के मुद्दों की मात्रा और सीमा इस बात से प्रदर्शित होती है कि व्यवसाय में कथित तौर पर बाधक माने जाने वाले गैर-आर्थिक सामाजिक मूल्यों को वह किस हद तक अपनाता है।\nऐतिहासिक तौर पर व्यावसायिक नैतिकता के प्रति रुझान नाटकीय रूप से 1980 और 1990 के दशक में प्रमुख कम्पनियों और शिक्षाविदों दोनों के बीच बढ़ा.उदाहरण के लिए, आज की ज्यादातर प्रमुख कंपनियों की वेबसाइटें विभिन्न हेडलाइन्स के साथ गैर-आर्थिक, सामाजिक मूल्यों के प्रति वचनबद्धता पर जोर दे रही हैं (जैसे आचार संहिता, सामाजिक दायित्व घोषणापत्र). कुछ मामलों में, कम्पनियां अपने बुनियादी मूल्यों को व्यावसायिक नैतिकता की सिफारिशों के आलोक में परिभाषित करती हैं (जैसे BPका \"पेट्रोलियम से परे\" जो पर्यावरण के प्रति झुकाव को दर्शाता है).\n\n\n\nइन्हें भी देखें: कॉर्पोरेट दुरुपयोग, कॉर्पोरेट अपराध.\n\nमुकदमे: लेखांकन घोटाले, एनरॉन, वर्ल्डकॉम\n\nमानव संसाधन प्रबंधन (HRM) में आचार के वह मुद्दे आते हैं, जो नियोक्ता और कर्मचारी के बीच के सम्बंध से जुड़े होते हैं, जैसे नियोक्ता और कर्मचारी के अधिकार और कर्तव्य.\n\nसब के सब से बढ़कर यह कर्मचारियों को मनचाहे ढंग से काम पर रखने और उन्हें निकालने से सम्बंधित है। एक कर्मचारी या भावी कर्मचारी को मनचाहे ढंग से जाति, उम्र, लिंग, धर्म अथवा ऐसे किसी अन्य आधार पर मनचाहे ढंग से काम पर रखा और निकाला नहीं जा सकता.\n\nविपणन, जो उत्पाद के सम्बंध में सूचना मात्र के प्रावधान (और पहुंच) के पार ही नहीं चला गया है, बल्कि वह हमारे मूल्यों और व्यवहार तक में हेरफेर कर रहा है। कुछ हद तक समाज इसे स्वीकार्य मानता है, लेकिन नैतिकता की रेखा कहां खींची जा सकती है?\nविपणन की नैतिकता मीडिया की नैतिकता के साथ दृढ़ता से मिल गयी है, क्योंकि विपणन मीडिया का व्यापक तौर पर उपयोग करता है। हालांकि, मीडिया की नैतिकता एक बहुत बड़ा विषय है और व्यावसायिक नैतिकता के बाहर उसका विस्तार है।\n\nइन्हें भी देखें: मेमेस्पेस, दुष्प्रचार, विज्ञापन की तकनीक, झूठे विज्ञापन, विज्ञापन विनियमन\nमुकदमे: बेनेट्टोन.\n\nव्यावसायिक नैतिकता के इस क्षेत्र का संबंध कंपनी के उन कर्तव्यों से है जिसमें यह सुनिश्चत किया जाता है कि उत्पाद और उत्पादन प्रक्रिया नुकसानदेह नहीं है। इस क्षेत्र की कुछ तीव्र दुविधाओं का एक सच यह है कि आमतौर पर किसी भी उत्पाद या उत्पादन प्रक्रिया में खतरे की हद पार होने का जोखिम होता है और उसकी स्वीकार्यता की सीमा को परिभाषित करना मुश्किल होता है अथवा स्वीकार्यता का स्तर निवारक प्रौद्योगिकियों की बदलती स्थिति पर निर्भर होता है या स्वीकार्य जोखिम सामाजिक दृष्टिकोण के बदलाव पर.\nइन्हें भी देखें: उत्पाद दायित्व\nमामले: फोर्ड पिंटो घोटाला, भोपाल दुर्घटना, एसबेस्टोस / एसबेस्टोस और कानून, अमरीकी मूंगफली दाना निगम.\n\nज्ञान और कौशल मूल्यवान हैं लेकिन उसका 'स्वामित्व' वस्तुओं की तरह आसानी से तय नहीं किया जा सकता.न ही यह स्पष्ट किया जा सकता है कि किसी एक विचार पर किसका अधिक अधिकार है, कंपनी जिसने कर्मचारी को प्रशिक्षित किया है या स्वयं कर्मचारी का.उस देश का जिसमें पौधे पनपे, या कंपनी, जिसने औषधीय पौधे की क्षमता की खोज की और विकसित किया? परिणामस्वरूप, स्वामित्व की दावेदारी और उस पर मतभेद को लेकर नैतिक विवाद पैदा होते हैं।\n\nमुकदमे: निजी बनाम जनहित में ह्यू जीनोम परियोजना\nनैतिकता और प्रौद्योगिकी \nकंप्यूटर और विश्व व्यापी वेब बीसवीं सदी के दो सबसे महत्वपूर्ण आविष्कार हैं। कई नैतिक मुद्दे हैं, जो इस तकनीक से पैदा हुए हैं। जानकारी तक पहुंच अब आसान हो गयी है। इसके कारण आंकड़ों की खोज, कार्यस्थल की निगरानी और गोपनीयता का अतिक्रमण संभव हो गया है।\nचिकित्सा प्रौद्योगिकी में पर्याप्त सुधार हुआ है। दवा कंपनियों ने इस तकनीक से जीवन रक्षक दवाओं का उत्पादन किया है। यह दवाएं पेटेंट द्वारा संरक्षित हैं तथा और कोई सामान्य दवाएं उपलब्ध नहीं हैं। \nयह कई नैतिक सवाल उठाए.\n\nयहां मुद्दे एक साथ समूहीकृत हो जाते हैं क्योंकि इसमें व्यापार नैतिकता के मुद्दों पर बहुत व्यापक वैश्विक दृष्टिकोण शामिल हो जाते हैं।\n\nयदि हम पीछे पलट कर सम्बद्ध दशकों के अंतर्राष्ट्रीय विकासक्रम को देखें, व्यापार नैतिकता 1970 के दशक में एक क्षेत्र के रूप में उभरी, अंतर्राष्ट्रीय व्यापार नैतिकता 1990 के दशक तक सामने नहीं आयी थी।व्यापार के अंतर्राष्ट्रीय संदर्भ में कई नये व्यावहारिक मुद्दे उभर कर सामने आये.इस क्षेत्र में सैद्धांतिक मुद्दे, जैसे संस्कृति से जुड़े नैतिक मूल्यों पर अधिक जोर दिया गया। दूसरे अन्य पुराने मुद्दों को यहां बांटा जा सकता है। मुद्दे और सहायक क्षेत्रों में शामिल हैं:\n\nविदेशी देश अक्सर एक प्रतियोगी खतरे के रूप में डंपिंग का उपयोग करते हैं और उत्पादों की बिक्री उनकी सामान्य कीमत से कम पर करते हैं। यह घरेलू बाजार में समस्याएं पैदा कर सकता है। इससे इन बाजारों में विदेशी बाजार द्वारा निर्धारित मूल्य से प्रतिस्पर्धा करना मुश्किल हो जाता है। 2009 में अंतर्राष्ट्रीय व्यापार आयोग ने डंपिंग विरोधी कानून पर शोध शुरू किया है। डंपिंग को अक्सर एक नैतिक मुद्दे के रूप में देखा जाता है और बड़ी कंपनियां आर्थिक दृष्टि से कम उन्नत कंपनियों से लाभ ले रही हैं।\n\nइस क्षेत्र की परिभाषा अभी अस्पष्ट है और शायद यह उसका हिस्सा भी नहीं है किन्तु यह केवल व्यावसायिक नैतिकता से सम्बंधित है, जहां व्यावसायिक नैतिकता राजनीतिक अर्थव्यवस्था और राजनीतिक दर्शन को प्रभावित करती है और आर्थिक लाभ के वितरण के लिए विभिन्न प्रणालियों में सही-गलत का निर्धारण करती है। इसमें जॉन रावल्स और रॉबर्ट नोज़िक्क दोनों का उल्लेखनीय योगदान हैं।\n\nव्यावसायिक नैतिकता की जांच विभिन्न परिप्रेक्ष्य में की जा सकती है जिसमें कर्मचारी के परिप्रेक्ष्य, व्यावसायिक उद्यम और पूरे समाज को भी शामिल किया जा सकता है। अक्सर ऐसी स्थिति पैदा हो जाती है जिसमें एक या उससे अधिक पार्टियां में हितपोषण को लेकर संघर्ष होता है और एक के कारण दूसरे की क्षति होती है। उदाहरण के लिए, एक विशेष परिणाम कर्मचारी के लिए अच्छा हो सकता है जबकि वह कंपनी व समाज अथवा दोनों के लिए बुरा हो.कुछ नैतिकताएं (जैसे, हेनरी सिद्गविच्क) नैतिकता के क्षेत्र में मुख्य भूमिका का निर्वाह करती हुई परस्पर विरोधी हितों के बीच सामंजस्य स्थापित कर उनका समाधान प्रस्तुत करती हैं।\n\nदार्शनिक और अन्य लोग समाज में व्यापारिक नैतिकता के उद्देश्यों से सहमत नहीं हैं। उदाहरण के लिए, कुछ लोगों का सुझाव है कि व्यवसाय का प्रमुख उद्देश्य अपने मालिकों अथवा सार्वजनिक व्यापार कंपनी में अपने शेयरधारकों को अधिकतम लाभ देना होता है। इस प्रकार, इस नजरिये के तहत केवल उन गतिविधियों में वृद्धि की जानी चाहिए जो लाभप्रदता और शेयरधारकों के मूल्य को प्रोत्साहित करे क्योंकि कोई भी अन्य कार्य लाभ पर कर की तरह होगा.कुछ का मानना है कि केवल उन्हीं कंपनियों में एक प्रतिस्पर्धी बाजार में टिके रहने की संभावना है, जो सबसे बढ़कर लाभ में वृद्धि को सर्वोपरि मानती हैं। हालांकि कुछ का कहना है कि व्यवसाय में कानून को मानने और बुनियादी नैतिक नियमों का पालन करने में स्वयं की रुचि होनी चाहिए क्योंकि ऐसा नहीं करने पर जुर्माना भरने, प्रतिष्ठा में कमी आने और कंपनी की साख घटने जैसे दुष्परिणाम भुगतने पड़ते हैं। प्रख्यात अर्थशास्त्री मिल्टन फ्रीडमैन इस दृष्टिकोण के एक प्रमुख समर्थक थे।\nकुछ का रुख यह है कि संगठनों में नैतिक एजेंसी बनने की काबिलियत नहीं होती.उनके अनुसार व्यक्ति के आचरण में नैतिकता होनी चाहिए ना कि व्यवसाय या कंपनी में.\nअन्य सिद्धांतकारों का तर्क है कि एक व्यवसाय का नैतिक कर्तव्य है कि वह अपने मालिक या स्टाकहोल्डर्स के हितों की सेवा तक ही अपने को सीमित न रखे और वह सिर्फ कानून का पालन ही न करे.उनका मानना है कि एक व्यवसाय की नैतिक जिम्मेदारियां अपने तथाकथित हितधारकों, व्यवसाय के संचालन में दिलचस्पी रखने वाले व्यक्तियों, इसमें कर्मचारियों को भी शामिल किया जा सकता है, ग्राहकों, विक्रेताओं, स्थानीय समुदाय या पूरे समाज के प्रति होती है। हितधारकों को भी प्राथमिक और माध्यमिक हितधारकों में बांटा जा सकता है। प्राथमिक हितधारक वह लोग हैं, जो सीधे स्टाकहोल्डर्स को प्रभावित करते हैं जबकि, माध्यमिक हितधारक वह लोग हैं, जो सीधे प्रभावित नहीं होते, जैसे सरकार.उनका कहना है कि हितधारकों के पास व्यवसाय संचालन के संबंध में कुछ अधिकार होते हैं वहीं कुछ और का मानना है कि उनके पास शासन का भी अधिकार है।\nकुछ सिद्धांतकारों ने सामाजिक अनुबंध सिद्धांत को व्यापार के लिए भी अपनाया है, जिसके तहत कंपनियां अर्ध लोकतांत्रिक संगठन हो जाती हैं और कर्मचारी और अन्य हितधारक कंपनी के संचालन में अपना योगदान देते हैं।राजनीतिक दर्शन में अनुबंध के सिद्धांत का पुनरुद्धार अपने रुख के कारण आगे चलकर विशेष तौर पर लोकप्रिय हुआ, उसमें एक बड़ा योगदान जॉन रावेल्स की \"'ए थ्योरी औफ जस्टिस\" ' का रहा और व्यावसायिक समस्याओं को सुलझाने में अंतरात्मा पर आधारित दृष्टिकोण के आगमन के कारण एक \"गुणवत्ता आंदोलन\" 1980 के दशक में उभरा. प्रोफेसर थॉमस डोनाल्डसन और थॉमस डंफी ने व्यवसाय के लिए अनुबंध के सिद्धांत का एक संस्करण प्रस्ताव दिया, जिसे उन्होंने एकीकृत सामाजिक संविदा सिद्धांत नाम दिया. उन्होंने प्रतिपादित है किया कि परस्पर विरोधी हितों को सुलझाने का सबसे अच्छा तरीका दोनों पक्षों के बीच एक निष्पक्ष समझौता है, जिसमें इन बातों का समन्वय होना चाहिए i) सामान्य सिद्धांत, जिसके व्यापक सिद्धांत होने पर सभी बौद्धिक व्यक्ति सहमत हों और ii) सामान्य सिद्धांतों को वास्तविक समझौतों द्वारा इच्छुक पार्टियों के बीच सूत्रबद्ध करना.आलोचकों का कहना है कि अनुबंध सिद्धांतों के समर्थक एक केंद्रीय मुद्दे को भूल जाते हैं, वह यह कि एक व्यवसाय किसी की संपत्ति है, कोई एक छोटा राज्य या सामाजिक न्याय वितरण का केन्द्र नहीं.\nनैतिक मुद्दे तब खड़े होते हैं जब कंपनियां कानूनी या सांस्कृतिक मामलों में परस्पर विरोधी मानक अपनाती हैं, जैसा कि बहुराष्ट्रीय कंपनियां विभिन्न देशों में अलग-अलग तरीकों से काम करती हैं। उदाहरण के लिए यह सवाल उठता है कि एक कंपनी को अपने देश के कानूनों का पालन करना चाहिए या उस विकासशील देश के कानून का, जहां वह काम करती है तथा जहां उसे कम कड़े कानूनों का पालन करना होगा? स्पष्ट करने के लिए यह उदाहरण लें कि संयुक्त राज्य अमरीका का कानून रिश्वत देने के मामले में कंपनियों को वर्जित कर देता है चाहे वह देश की कंपनी हो या विदेशी लेकिन दुनिया के अन्य भागों में रिश्वत व्यापार करने का स्वीकार्य परंपरागत रास्ता है। इसी प्रकार की समस्याएं बाल श्रमिकों, कर्मचारी की सुरक्षा, काम के घंटे, मजदूरी, भेदभाव और पर्यावरण संरक्षण कानून के पालन को लेकर पैदा होती हैं।\nकभी-कभी यह दावा किया जाता है कि नैतिकता सम्बंधी ग्रेशम का कानून लागू तो होता है मगर अच्छे नैतिक आचार को बुरा नैतिक आचार प्रचलन से बाहर कर देता है। यह दावा किया जाता है कि एक प्रतिस्पर्धी कारोबारी माहौल में लोग उन्हीं कंपनियों को जीवित समझते हैं जिनकी भूमिका अधिकतम लाभ अर्जित करने की रहती है।\n\nअधिक व्यापक अनुपालन और नैतिकता कार्यक्रम के रूप में कई कंपनियों ने आंतरिक मामलों में कर्मचारियों के नैतिक आचरण से संबंधित नीतियां तैयार की हैं। यह नीतियों बोर्ड में सामान्य सम्बोधन के रूप में हो सकती हैं जिन्हें अत्यंत सामान्यीकृत भाषा में प्रस्तुत किया जाता है (आमतौर पर इसे व्यावसायिक नैतिकता का बयान कहा जाता है), अथवा यह विस्तृत नीतियां भी हो सकती हैं, जो विशेष व्यावाहरिक आवश्यकताओं हो (आमतौर पर कॉर्पोरेट नैतिकता कोड कहा जाता है). वे आमतौर पर श्रमिकों की कंपनी की उम्मीदों को पहचानने के लिए और व्यापार करने में पेश आ रही कुछ अथवा अधिक नैतिक समस्याओं को हल करने में मार्गदर्शन देने के लिए होती हैं। आशा की जाती है कि ऐसी नीति के कारण व्यापक नैतिक जागरुकता पैदा होगी, उनके उपयोग में स्थिरता आयेगी और नैतिक आपदाओं से दूर रहने में मदद मिलेगी. \nकंपनियों की बढ़ती संख्या के साथ-साथ कर्मचारियों की भी आवश्यकता है जो कारोबार संचालन से सम्बंधित सेमिनार में हिस्सा लें, जिसमें अक्सर कंपनी की नीतियों, विशेष मामले का अध्ययन और कानूनी आवश्यकताओं की चर्चा होती है। कुछ कंपनियां यहां तक चाहती हैं कि उनके कर्मचारी इस बात के करार पर हस्ताक्षर करें कि वे कंपनी के आचार सम्बंधी नियमों का पालन करेंगे. \nकई कंपनियां पर्यावरणीय कारकों का आकलन करती हैं जो कर्मचारियों को अनैतिक आचरण में संलग्न कर सकते हैं। एक प्रतिस्पर्धी कारोबारी माहौल अनैतिक आचरण के लिए प्रेरित कर सकता है। झूठ बोलने की उम्मीद व्यापार जैसे क्षेत्र में की जा सकती है। इसका एक उदाहरण सलोमन ब्रदर्स के आसपास के अनैतिक कार्यों का हो सकता है। \nहर कोई कंपनी की नीतियों का समर्थन करता है, जिससे नैतिक आचरण संचालित होता है। कुछ का दावा है कि नैतिक समस्याओं का बेहतर आधार कर्मचारियों को अपने फैसले का उपयोग करने देना हो सकता है।\nअन्य लोगों का विश्वास है कि कॉरर्पोरेट नैतिकता की नीतियां मुख्य रूप से उपयोगी चिंताओं में निहित हैं और वे मुख्य रूप से कंपनी के कानूनी दायित्व हैं या एक भला कॉरर्पोरेट नागरिक बनकर उसका दिखावा कर सार्वजनिक समर्थन पाया जा सकता है। आदर्श रूप में कंपनी एक मुकदमे से बचना चाहेगी क्योंकि उसके कर्मचारी नियमों का पालन करेंगे. यदि कोई मुकदमा हो जाये तो कंपनी दावा कर सकती है कि यह समस्या पैदा ही नहीं होती अगर कर्मचारी ठीक से केवल कोड भी का पालन करते.\nकभी-कभी कंपनी की नैतिकता के कोड का सम्बंध कंपनी की वास्तविक प्रथाओं से टूट जाता है। इस प्रकार, इस तरह का आचरण प्रबंधन द्वारा स्पष्ट तौर पर अपनाया जाता है, जिसका बुरा नतीज़ा यह निकलता है कि इससे धोखा देने वाली नीतियां बनती हैं, जबकि यह एक सबसे अच्छा विपणन उपकरण है। \nज्यादातर नीतिकार सफल होने के लिए एक आचार नीति का सुझाव देते हैं, जो इस प्रकार हो: \n\n\n\nआचार अधिकारियों (कभी-कभी \"अनुपालन\" या \"व्यावसायिक संचालन अधिकारी\" भी कहा जाता) की संगठनों द्वारा औपचारिक रूप से नियुक्ति 1980 के दशक के मध्य में की गयी। इस नयी भूमिका एक उत्प्रेरक वह धोखाधड़ी, भ्रष्टाचार और दुरुपयोग से जुड़े घोटालों की एक शृंखला है जिससे तत्कालीन समय में अमरीका का रक्षा उद्योग पीड़ित था। इसके कारण रक्षा उद्योग पहल (DII) का गठन हुआ, जो सभी उद्योगों में नैतिक व्यवसाय प्रथाओं को बढ़ावा देने और उन्हें सुनिश्चित करने की पहल थी।DII ने आरम्भ में कंपनियों के लिए नैतिकता प्रबंधन के मानक तय किये.1991 में नीतिशास्त्र एवं अनुपालन अधिकारी एसोसिएशन (ECOA) - मूलतः नीतिशास्त्र अधिकारी संघ (EOA) -की स्थापना व्यवसाय नीतिशास्त्र केन्द्र (बेंटले कॉलेज, वाल्थम, MA) में प्रबंधन के लिए जिम्मेदार लोगों के लिए एक पेशेवर संगठन के रूप में स्थापित किया गया था ताकि वे नैतिक सर्वोत्तम प्रथाओं को जान सकें.सदस्यता तेजी से बढ़ी (अब ECOA के 1,100 से अधिक सदस्य हैं) और उसे जल्द ही एक स्वतंत्र संगठन के रूप में स्थापित किया गया। \nकंपनियों के लिए एक अन्य महत्वपूर्ण कार्य नैतिकता/अनुपालन अधिकारी की नियुक्ति करने का फैसला था, जिसके लिए संगठनों के लिए संघीय दंड दिशानिर्देश 1991 की मंजूरी आवश्यक थी, जो उस प्रतिष्ठान के लिए मानक तय करता था (बड़ा या लघु, वाणिज्यिक अथवा गैर-वाणिज्यिक) तथा जिसके पास संघीय अपराध का दोषी पाये जाने पर सजा में छूट के लिए आवेदन करना पड़ता था। हालांकि सजा देने में न्यायाधीशों की सहायता करने और अपने प्रभाव से सर्वोत्तम प्रथाओं की स्थापना करने में मदद करने के महत्त्वपूर्ण नतीजे पानेवाला रहा. \n2001-04 के बीच कई कंपनियों के घोटालों के मद्देनज़र (एनरॉन, वर्ल्डकॉम और टीको जैसी बड़ी कपंनियों को प्रभावित किया), यहां तक कि छोटे और मध्यम आकार की कंपनियों ने नैतिकता अधिकारियों की नियुक्ति शुरू कर दी.वे अक्सर मुख्य कार्यकारी अधिकारी को रिपोर्ट करते हैं और कंपनी की गतिविधियों के नैतिक प्रभाव का आकलन करने के लिए जिम्मेदार हैं, वे कंपनी की नैतिक नीतियों के बारे में अनुशंसा करते हैं और कर्मचारियों को उसकी सूचना प्रदान करते हैं। वे विशेष रूप से अनैतिक और अवैध कार्य को उजागर करने या उन कार्यों को रोकने में रुचि रखते हैं। इस प्रवृत्ति आंशिक रूप से संयुक्त राज्य अमरीका के सर्बनेस-ओक्सले अधिनियम के कारण है, जो इन घोटालों की प्रतिक्रिया में लागू किया गया। इसी प्रकार इस प्रवृत्ति से जुडे़ एक और मामले में जोखिम मूल्यांकन अधिकारियों की नियुक्ति की शुरूआत की गयी, जो इस बात की निगरानी करता है कि कैसे शेयरधारक का निवेश कंपनी के फैसले से प्रभावित हो सकता है। \nबाजार में नैतिक अधिकारियों का प्रभाव स्पष्ट नहीं है। यदि नियुक्ति मुख्य रूप से कानूनी आवश्यकताओं की एक प्रतिक्रिया के रूप में की जाती है तो यह स्वीकार कर लेना चाहिए कि उसका प्रभाव न्यूनतम होगा, कम से कम, अल्पावधि के लिए. संक्षेप में नैतिक व्यवसाय के व्यवहार का नतीजा एक कॉर्पोरेट संस्कृति में लगातार नैतिक व्यवहार के महत्व, एक संस्कृति और वातावरण से निकलता है, जो आम तौर पर प्रतिष्ठान में ऊपर से उत्पन्न होता है।\nकेवल नैतिकता की स्थिति की निगरानी की स्थापना नैतिक व्यवहार के लिए प्रेरित करने लिए अपर्याप्त है, उसके लिए प्रमुख प्रबंधन से लगातार समर्थन प्राप्त प्रणालीगत कार्यक्रम आवश्यक है।\nनैतिक आचरण की स्थापना एक कॉर्पोरेट संस्कृति और किसी निश्चित कंपनी के परे भी संभव है, जो किसी व्यक्ति के आरंभिक नैतिक प्रशिक्षण पर बहुत निर्भर करता है, अन्य संस्थाएं जो किसी व्यक्ति को प्रभावित करती हैं, वह है जिस कंपनी में वह काम करता है उसका प्रतिस्पर्धी कारोबारी माहौल और वास्तव में पूरा समाज. \n\nव्यावसायिक नैतिकता पर ऐतिहासिक और वैश्विक महत्व के धार्मिक विचार कभी-कभी व्यावसायिक नैतिकता को कम करके आंकते हैं।\nविशेष रूप से एशिया और मध्य पूर्व में धार्मिक और सांस्कृतिक परिप्रेक्ष्य ने व्यवसाय के आचरण पर एक मजबूत प्रभाव छोड़ा है और व्यापार मूल्यों का सृजन किया है।\nउदाहरणों में शामिल हैं: \n\n\nव्यावसायिक नैतिकता को व्यवसाय के दर्शन से प्रतिष्ठित किया जाना चाहिए, यह दर्शन की वह शाखा है, जिसका सम्बंध व्यवसाय और अर्थशास्त्र के दार्शनिक, राजनैतिक और नैतिक आधार से है। व्यावसायिक नैतिकता आधार पर संचालित होती है, उदाहरण के लिए, एक निजी व्यवसाय में नैतिक संचालन संभव है-जिन लोगों का आधार पर विवाद है, जैसे मुक्तिवादी समाजवादी, (जिनका तर्क है कि \"व्यापार नैतिकता\" विरोधाभास है) उन्होंने व्यावसायिक नैतिकता की उपयुक्त विचार-सीमा के बाहर जाकर उसकी परिभाषा दी है।\n\nकारोबार का दर्शन भी सवालों से जुड़ा होता हैं जैसे व्यवसाय की सामाजिक जिम्मेदारियां क्या-क्या होती हैं, व्यवसाय प्रबंधन सिद्धांत, व्यक्तिवाद के सिद्धांत बनाम समष्टिवाद; बाजार में प्रतिभागियों के बीच मुक्त इच्छा शक्ति, स्व-हित की भूमिका; अदृश्य हाथ सिद्धांत, सामाजिक न्याय की आवश्यकताओं और प्राकृतिक अधिकार है, खासकर व्यापार उद्यम के संबंध में संपदा अधिकार. \nव्यावसायिक नैतिकता भी राजनीतिक अर्थव्यवस्था से संबंधित है, जो राजनीतिक और ऐतिहासिक दृष्टिकोण से आर्थिक विश्लेषण है। राजनीतिक अर्थव्यवस्था का सम्बंध आर्थिक कार्यों के वितरण परिणाम से है। वह यह पूछता है कि आर्थिक गतिविधि से कौन फायदे में है और किसकी हानि हुई है, वितरण का परिणाम ही उचित है या नहीं, यह केन्द्रीय नैतिक मुद्दा है।\n\n\n\nदर्शन] के स्टैनफोर्ड विश्वकोश में न्याय \nक्या व्यापार सामाजिक परिवर्तन कर सकता है? ]\n", "id": "180030", "title": "व्यवसाय-नीति"}
{"url": "https://hi.wikipedia.org/wiki?curid=180032", "text": "CCNA\n\nCCNA, सिस्को द्वारा प्रदान किए जाने वाले सिस्को सर्टिफाइड नेटवर्क एसोसिएट (सिस्को-प्रमाणित संजाल सहयोगी) प्रमाणन का ऐक्रॉनिम (आदिवर्णिक शब्द) है। कथित और लिखित रूप में, इस प्रमाणन को इसके सम्पूर्ण नाम की अपेक्षा इसके आदि अक्षरों अर्थात् CCNA द्वारा उल्लिखित किया जाता है।\n\nCCNA प्रमाणन एक द्वितीय-स्तर सिस्को कैरियर सर्टिफिकेशन (सिस्को जीवन-वृत्त प्रमाणन) है जो नेटवर्किंग के प्रशिक्षु ज्ञान वाले एक संस्थान को संबोधित करता है।CCNA प्रमाणन, WAN के दूरस्थ साइटों के साथ संयोजनों के कार्यान्वयन एवं सत्यापन सहित मध्यम-आकार के अनुमार्ग एवं स्विच वाले नेटवर्कों के स्थापन, रूप निर्माण, परिचालन एवं समस्या निवारण की क्षमता की पुष्टि करता है.\n\nएक CCNA बनने के लिए 640-802 परीक्षा में उत्तीर्णांक, या दोनों CND1 640-822 एवं ICND2 640-816 परीक्षाओं में संयुक्त उत्तीर्णांक प्राप्त करना अत्यंत आवश्यक है। ICND1 में उत्तीर्ण होने पर सिस्को सर्टिफाइड एंट्री नेटवर्किंग टेक्नीशियन (सिस्को-प्रमाणित प्रवेश संजाली तकनीकविद्) (CCENT) की उपाधि प्राप्त होती है। सांख्यिकीय विश्लेषण का उपयोग करके उत्तीर्णांकों का निर्धारण किया जाता है तथा यह परिवर्तन के अधीन है। परीक्षा समाप्त होने पर, परीक्षार्थियों को परीक्षा विभाग के तरफ से दिए गए परीक्षा का उत्तीर्णांक और अंक-खंड सहित एक अंक विवरण (स्कोर रिपोर्ट) प्राप्त होता है। सिस्को, परीक्षा के उत्तीर्णांकों को प्रकाशित नहीं करता है क्योंकि परीक्षा के प्रश्न एवं उत्तीर्णांक बिना किसी सूचना के परिवर्तन के अधीन है।\n\nअक्टूबर 2008 में तीन CCNA समाहारों को जोड़ा गया। ये सहयोगी-स्तर के समाहार वॉयस (ध्वनि), सिक्यूरिटी (सुरक्षा), एवं वायरलेस (बेतार) के क्षेत्र में किसी व्यक्ति की विशेष दक्षता को निश्चित करता है।\n\nसिस्को सर्टिफाइड नेटवर्क एसोसिएट वॉयस (CCNA वॉयस) से किसी वॉयस नेटवर्क के संचालन के लिए आवश्यक सहयोगी-स्तर के ज्ञान व दक्षता की पुष्टि होती है। सिस्को CCNA वॉयस प्रमाणन वॉयस प्रौद्योगिकी संचालक (एडमिनिस्ट्रेटर), वॉयस अभियंता (इंजीनियर), एवं वॉयस प्रबंधक (मैनेजर) जैसी वॉयस प्रौद्योगिकियों में नौकरी की विशिष्ट भूमिकाओं के लिए निर्धारित आवश्यक दक्षता को सुनिश्चित करता है। यह IP PBX, IP टेलीफोनी (दूरभाषी), हैंडसेट (चोंगा), कॉल कंट्रोल (आह्वान नियंत्रण), एवं वॉयसमेल सोल्यूसंस (ध्वनि-डाक समाधान) जैसी VoIP प्रौद्योगिकियों के क्षेत्र में दक्षता की पुष्टि करता है।\n\nCCNA वॉयस ट्रैक में दो अलग ट्रैक (पथ) होते हैं:\n\n\nसिस्को सर्टिफाइड नेटवर्क एसोसिएट वायरलेस (CCNA® वायरलेस), वायरलेस LANs (WLANs) विशेषकर सिस्को उपकरण इस्तेमाल करने वाले नेटवर्कों के रूप-निर्माण, कार्यान्वयन व समर्थन के सहयोगी-स्तर के ज्ञान एवं दक्षता की पुष्टि करता है। CCNA वायरलेस प्रमाणन की सहायता से नेटवर्क प्रोफेशनल (पेशेवर) उद्यम नेटवर्क के लिए SMB में सिस्को WLAN पर बुनियादी वायरलेस नेटवर्क को सहारा दे सकते हैं। CCNA वायरलेस पाठ्यक्रम में सूचना और अभ्यास गतिविधियां शामिल हैं जो उन्हें SMB व उद्यम नेटवर्कों में सिस्को WLAN के बुनियादी कार्यों के रूप निर्माण, निगरानी एवं समस्या निवारण के लिए तैयार करती हैं।\n\nइस प्रमाणन को प्राप्त करने के लिए संभावित परीक्षार्थियों को 640-721 IUWNE परीक्षा उत्तीर्ण करने की आवश्यकता होगी.\n\nसिस्को सर्टिफाइड नेटवर्क एसोसिएट सिक्यूरिटी (CCNA® सिक्यूरिटी), सिस्को नेटवर्क को सुरक्षित रखने के लिए आवश्यक सहयोगी-स्तर के ज्ञान एवं दक्षता की पुष्टि करता है। CCNA सिक्यूरिटी प्रमाणन की सहायता से नेटवर्क प्रोफेशनल, सुरक्षा अवसंरचना (इन्फ्रास्ट्रक्चर) के विकास, नेटवर्क की संवेदनशीलता एवं खतरों की पहचान, तथा सुरक्षा संबंधी खतरों को कम करने के लिए आवश्यक दक्षता का प्रदर्शन करता है। CCNA सिक्यूरिटी पाठ्यक्रम, कोर सुरक्षा प्रौद्योगिकियों तथा नेटवर्क उपकरणों के स्थापन, समस्या निवारण एवं निगरानी पर बल देता है जो सुरक्षा संरचना में सिस्को द्वारा इस्तेमाल होने वाली प्रौद्योगिकियों के क्षेत्र में योग्यता तथा डेटा और उपकरणों की अखंडता, गोपनीयता एवं उपलब्धता को बनाए रखता है। \nइस परीक्षा में सुरक्षा संरचना में सिस्को द्वारा इस्तेमाल होने वाली प्रौद्योगिकियों के क्षेत्र में योग्यता की जांच होती है, जैसे सिस्को अनुमार्गों एवं स्विचों को सुरक्षित रखना. CIA ट्रायड (गोपनीयता, अखंडता, व उपलब्धता) को बनाए रखने के लिए नेटवर्क उपकरणों के स्थापन, समस्या निवारण एवं निगरानी शामिल हैं।\n\nइस प्रमाण को प्राप्त करने के लिए संभावित परीक्षार्थी को 640-553 IINS (इम्प्लीमेंटिंग सिस्को IOS नेटवर्क सिक्यूरिटी) प्रमाणन परीक्षण उत्तीर्ण करने की आवश्यकता होगी.\n\nCCNA प्रमाणन (विशेषता सहित) तीन वर्षों के लिए वैध होती है। पुनर्प्रमाणन के लिए निम्न में से कोई एक परीक्षा अवश्य उत्तीर्ण करनी होगी:\n\n\n", "id": "180032", "title": "CCNA"}
{"url": "https://hi.wikipedia.org/wiki?curid=180034", "text": "देवदास\n\nदेवदास बंगाली उपन्यासकार शरतचंद्र चट्टोपाध्याय द्वारा लिखा गया एक उपन्यास है जो 1917 में प्रकाशित हुई थी और इसपर कई फिल्में बनी.\n\nदेवदास का प्रयोग इनके लिए भी हुआ है।\n", "id": "180034", "title": "देवदास"}
{"url": "https://hi.wikipedia.org/wiki?curid=180035", "text": "भोजवृत्ति\n\nभोजवृत्ति या राजमार्तण्ड, राजा भोज द्वारा पतञ्जलि के योगसूत्रों पर व्याख्या स्वरूप लिखी गयी कृति है। यह कृति योगसूत्रों को स्पष्ट करने वाली उत्तम रचनाओं में से है। भोजराज की वृत्ति पतञ्जलि अभीष्ठ योगमन्तव्यों की विशदतया व्याख्या प्रस्तुत करती है।\n\nराजा भोज एक प्रामाणिक लेखक हैं। आपके जीवनवृतान्त मेरुतुङ्गकृत प्रबन्धचिन्तामणि, बल्लाल द्वारा रचित भोजप्रबन्ध तथा कीर्तिकौमुदी आदि ग्रन्थों में मिलते हैं। भोजराज परमार वंशीय थे। आपके पिता का नाम राजा जयसिंह था।\n\nभोज के राज्य का समय 1075-1110 विक्रमसंवत माना जाता है।\n\nभोज की वृत्ति का योग के अन्य व्याख्याकारों ने भी प्रचुरता से उल्लेख किया है। नागोजिभट्ट (विक्रमसंवत 1772) की वृत्ति में 1/46, 2/5, 2/12 एवं 3/25 आदि स्थलों पर भोजवृत्ति का उल्लेख किया गया है।\n\nभोजवृत्ति योगविद्वज्जनों के बीच समादरणीय एवं प्रसिद्ध है। योगग्रन्थ के इस सुवासित पुष्प में स्वग्रन्थ के रचनाकार होने का स्वंय उल्लेख किया है -\n\nजिससे अभिप्राय है कि धारेश्वर भोजराज राजा मार्तण्ड (जिन्हें इस नाम से अभिहित किया जाता है) के द्वारा विरचित योग ग्रन्थ में...। 'मार्तण्ड' से अभिप्राय – 'सिंह'। भोज का दूसरा अभिहित नाम 'रणरंगमल्ल' का भी उल्लेख ग्रन्थ की प्रस्तावना-श्लोक की पाँचवीं पंक्ति में मिलता है।\n\nऐसा प्रतीत होता है कि भोज शिव भक्त भी रहे हों क्योंकि तृतीय पाद के मंगलाचरणश्लोक में आपने “भूतनाथः स भूतये” एवं ग्रन्थारम्भ के मंगलाचरण के पद्यों में “देहार्धयोगः शिवयोः...” का श्रद्धया उल्लेख किया है। आप विंध्यवासी थे क्योंकि एक स्थल भोजराज द्वारा कहा गया है – “यह अभिप्राय मेरे विंध्यवासी द्वारा कहा गया है ”।\n\nव्याकरण, धर्मशास्त्र, शैवदर्शन, ज्योतिष, वास्तुशास्त्र, रणविद्या आदि विषयों पर आपके ग्रन्थ प्रसिद्ध हैं। प्रसिद्ध धर्मशास्त्र ग्रन्थ [[याज्ञवल्क्यस्मृति] के लब्धप्रतिष्ठित व्याख्याकार अर्थात् [[मिताक्षरा|मितक्षराकार]] [[विज्ञानेश्वर]] आपके सभा में थे, ऐसी प्रसिद्धि है।\n\nग्रन्थकर्ता ने अपने ग्रन्थ के प्रयोजन के विषय में लिखा है कि दूसरे (व्याख्याकारों के द्वारा जो भी दुर्बोध रहा है, उसके सरल प्रकाशना के लिये वे इस ग्रन्थ का प्रणयन कर रहे हैं। इसी परिप्रेक्ष्य में उन्होंने स्वग्रन्थ की प्रसंसा भी की है –\n\nभोजराज ने अपनी वृत्ति में अन्य मतान्तरों का खण्डन भी किया है ग्रन्थ के आरम्भ में ही आत्मानन्द को अधिकृत कर वे अद्वैत, नैयायिक आदि अन्य के मतों का खण्डन भी करते हैं।\n\nभोज की वृत्ति में योग के सूक्ष्मार्थों को भी उद्भासित करने का भी प्रयास किया गया है यथा – 2/23 सूत्र में \"दृष्टु-दृश्य-संयोगस्वरूपं\" के वर्णन में आपकी गम्भीरता तथा वर्णनात्मकता तुलनात्मक रूप से उत्कृष्ट है। इसी प्रकार “विशोका या ज्योतिष्मती ” की व्याख्या में आपने बतलाया है कि – “ज्योतिःशब्देन सात्विक प्रकाश उच्यते ” 1/36 जो कि अन्य व्याख्या से इतर एवं सुस्पष्ट ग्राह्य कहा जा सकता है। इसी के साथ 1/36 में “संवेग” पद की विशद विविध व्याख्याकारों में आप के ही द्वारा की गयी है।\n\nभोजराज ने पतंजलि योगसूत्र के चतुर्थ पाद कैवल्य पाद के सोलहवें सूत्र को योगसूत्र का वास्तविक सूत्र नहीं माना है।\n\nसंभवतः ग्रन्थकार द्वारा योग के अतिरिक्त [[व्याकरण]] एवं [[आयुर्वेद]] के ग्रन्थों की भी रचना की है क्योंकि इसके स्फुट संकेत उनके व्याख्या के तरीके तथा सूत्रों के विवरण से मिलता है।\n\n\n[[श्रेणी:संस्कृत ग्रन्थ]]\n[[श्रेणी:योग]]\n[[श्रेणी:राजा भोज]]\n[[श्रेणी:चित्र जोड़ें]]", "id": "180035", "title": "भोजवृत्ति"}
{"url": "https://hi.wikipedia.org/wiki?curid=180037", "text": "प्रोबायोटिक\n\nप्रोबायोटिक एक प्रकार के खाद्य पदार्थ होते हैं, जिसमें जीवित जीवाणु या सूक्ष्मजीव शामिल होते हैं। प्रोबायोटिक विधि रूसी वैज्ञानिक एली मैस्निकोफ ने २०वीं शताब्दी में प्रस्तुत की थी। इसके लिए उन्हें बाद में नोबेल पुरस्कार से भी सम्मानित किया गया था। विश्व स्वास्थ्य संगठन के अनुसार प्रोबायोटिक वे जीवित सूक्ष्मजीव होते हैं जिसका सेवन करने पर मानव शरीर में जरूरी तत्व सुनिश्चित हो जाते हैं। ये शरीर में अच्छे जीवाणुओं की संख्या में वृद्धि कर पाचन क्रिया को बेहतर बनाते हैं।\nइस विधि के अनुसार शरीर में दो तरह के जीवाणु होते हैं, एक मित्र और एक शत्रु। भोजन के द्वारा यदि मित्र जीवाणुओं को भीतर लें तो वे धीरे-धीरे शरीर में उपलब्ध शत्रु जीवाणुओं को नष्ट करने में कारगर सिद्ध होते हैं। मित्र जीवाणु प्राकृतिक स्रोतों और भोजन से प्राप्त होते हैं, जैसे दूध, दही और कुछ पौंधों से भी मिलते हैं। अभी तक मात्र तीन-चार ही ऐसे जीवाणु ज्ञात हैं जिनका प्रयोग प्रोबायोटिक रूप में किया जाता है। इनमें लैक्टोबेसिलस, बिफीडो, यीस्ट और बेसिल्ली हैं। इन्हें एकत्र करके प्रोबायोटिक खाद्य पदार्थ में डाला जाता है। वैज्ञानिकों के अब तक के अध्ययन के अनुसार इस तरह से शरीर में पहुंचने वाले जीवाणु किसी प्रकार की हानि भी नहीं पहुंचाते हैं। शोधों में रोगों के रोकथाम में इनकी भूमिका सकारात्मक पाई गई है तथा इनके कोई दुष्प्रभाव भी ज्ञात नहीं हैं।\n\nमानव पाचन तंत्र एक बड़ी संख्या में सूक्ष्मजीवों से भरा होता है, जिनसे भोजन को पचाने में मदद मिलती है। इन सहयोगी जीवाणुओं के संग ही पाचन तंत्र में कई ऐसे जीवाणु भी होते हैं जिनसे रोग आदि फैलने की आशंका रहती है। प्रोबायोटिक जीवाणुओं से पाचन तंत्र में फ्लोरा व्यवस्थित होने के साथ हानिकारक जीवाणुओं के प्रसार पर नियंत्रण भी संभव होता है। इस कारण से ही प्रायः लंबे समय तक एंटीबायोटिक दवा देने के बाद चिकित्सक रोगी को प्रोबायोटिक लेने का परामर्श देते हैं। लंबी बीमारी के मामलों में सहयोगी जीवाणुओं का क्षय हो जाता है, जिसका सीधा असर पाचन तंत्र पर पड़ता है। इसे जैवसुरक्षित खाद्य (\"बायोप्रोटेक्टिव फूड\") भी कहते हैं। \nइसके अलावा प्रोबायोटिक संक्रमण से होने वाले रोगों पर नियंत्रण में भी सहायक होता है। यह शरीर में लैक्टोज इंटोलरेंस को भी व्यवस्थित करते हैं। लैक्टोज़ की मात्रा के कारण की वजह से ही कई बार बच्चे और वयस्क दूध पचा नहीं पाते हैं, इसे लैक्टोस इंटोलरेंस कहते हैं। दूध का सेवन बच्चों के लिए परमावश्यक है क्योंकि यह कैल्शियम का प्रमुख स्रोत है। इसमें प्रोबायोटिक जीवाणु सहायक रहते हैं।\n\nप्रोबायोटिक में लैक्टिक अम्ल जीवाणु होते हैं जो दूध में उपस्थित लैक्टोज शक्कर को लैक्टिक अम्ल में परिवर्तित देते है। प्रोबायोटिक खाद्यों से कोलोन कैंसर से बचाव भी होता है। कुछ शोध से ज्ञात हुआ है कि प्रोबायोटिक उत्पादों का प्रयोग करने वाले लोगों में कोलोन कैंसर होने की संभावना बेहद कम होती है। इससे कोलेस्ट्रोल पर भी नियंत्रण होता है। दूध और फॉरमेंटेड खाद्य उत्पादों के प्रयोग से रक्तचाप भी नियंत्रण में रहता है। यह मानव शरीर के प्रतिरक्षा तंत्र के लिए भी लाभदायक होता है, जिससे शरीर रोगाणुओं से बचाव करने में सक्षम हो पाता है। लैक्टोबैसिलस एवं बाइफीडोबैक्ट्रियम खाद्य और पूरक से डायरिया के रोकथाम में भी मदद मिलती है। प्रोबायोटिक के सेवन से वयस्कों में होने वाले संक्रामक बॉवल रोग और हाइपर सेंसिटिविटी प्रतिक्रिया पर भी नियंत्रण रहता है। इनके उपयोग से सूक्ष्म खनिजों के अवशोषण में होने वाली समस्याएं भी समाप्त हो सकती हैं।\n\nप्रोबायोटिक खाद्य पदार्थ का प्रचलन विकसित देशों में बहुत है। वहां पर इनके प्रभावों को लेकर काफी अध्ययन भी हुए हैं जो यह सिद्ध करते हैं कि ये कुछ बीमारियों से बचाव में लाभदायक हो सकते हैं। लेकिन उपचार में इनकी भूमिका की पुष्टि अभी तक नहीं हुई है। अतएव भारतीय चिकित्साविदों के अनुसार प्रोबायोटिक खाद्य को तो दवा के रूप में नहीं वरन मात्र खाद्य पूर्क रूप में लेना चाहिए। भारत के स्वास्थ्य विभाग सलाहकार के अनुसार विदेशों में प्रायोबायोटिक खाद्य पर बहुत शोध हुए हैं। इन शोधों के अनुसार प्रोबायोटिक पदार्थ डायरिया, मधुमेह, लोअर रेस्पेरेटरी इंफेक्शन, मोटापा घटाने, इरीटेबल बाउल सिंड्रोम, आदि से बचाव में कारगर हुए हैं। इनके नियमित सेवन से रक्तचाप और कोलेस्ट्रॉल वृद्धि भी रुकती है। डायरिया संक्रमण में इनका प्रयोग उपचार रूप में कारगर है। अभी तक ये परिणाम विदेशी लोगों पर हुए अध्ययनों पर आधारित हैं, व भारतीय लोगों पर परीक्षण अभी बाकी हैं। \n\nभारत के लिए भारतीय चिकित्सा अनुसंधान परिषद (आईसीएमआर) ने प्रोबायोटिक खाद्य पदार्थों का नियमन करने हेतु मार्गदर्शिका तैयार की है, जो जनवरी २०१० से लागू होगी। ये मार्गदर्शिका राष्ट्रीय खाद्य सुरक्षा अधिनियम के तहत तैयार की गई हैं। इसमें प्रमुख प्रावधान यह है कि कोई भी प्रोबायोटिक कंपनी इनसे किसी रोग के दूर होने का दावा नहीं कर सकेगी। यदि कंपनी ऐसा करना चाहती है, तो उसे अपने उत्पादों को प्रायोगिक परीक्षण के लिए भी पंजीकृत कराना होगा और दवाओं की तरह उनके मानवीय प्रायोगिक परीक्षण किये जायेंगे तथा उसके परिणाम सही आने पर ही कंपनी ऐसा कर सकेगी। और इतना होने पर उस खाद्य को खाद्य न होकर प्रोबायोटिक दवाई की श्रेणी में रखा जा सकेगा। विश्व में प्रोबायोटिक खाद्य पदार्थ का उद्योग १४ अरब डॉलर के लगभग हो रहा है। भारत में मदर डेयरी, अमुल, निरुलाज़ और याकुल्ट व कई अन्य कंपनियां प्रोबायोटिक दूध और दही बाजार में लॉन्च कर चुकी हैं।\n\n", "id": "180037", "title": "प्रोबायोटिक"}
{"url": "https://hi.wikipedia.org/wiki?curid=180041", "text": "गोपीनाथ साहा\n\nपश्चिम बंगाल (भारत) का क्रांतिकारी जिसने कोलकाता के पुलिस आयुक्त [[चार्ल्स ऑगस्टस टेगार्टकी हत्या करने का प्रयास किया। [[12 जनवरी]], [[1924]] को किए गए इस प्रयास में उससे पुलिस आयुक्त को पहचानने में चूक हुई फलतः एक अन्य व्यक्ति मारा गया। इसके बाद उसे गिरफ्तार कर लिया गया।\n== जीवन परिचय=\n== सहायक एवं संदर्भ श्रोत=\n\n[[श्रेणी:आधार]]\n[[श्रेणी:बंगाल के क्रांतिकारी]]", "id": "180041", "title": "गोपीनाथ साहा"}
{"url": "https://hi.wikipedia.org/wiki?curid=180043", "text": "रैमसे मैकडोनाल्ड\n\nरैमसे मैकडोनाल्ड (12 अक्टूबर 1866 – 9 नवम्बर 1937) यूनाइटेड किंगडम के प्रधानमंत्री थे। \n\nउनके नेतृत्व में इंग्लैंड की लेबर पार्टी पहली बार सत्ता में आई और वे 22 जनवरी, 1924 को इंग्लैंड के पहले लेबर प्रधानमंत्री बने।\n", "id": "180043", "title": "रैमसे मैकडोनाल्ड"}
{"url": "https://hi.wikipedia.org/wiki?curid=180050", "text": "गूगल ट्राँसलिट्रेशन\n\nगूगल ट्राँसलिट्रेशन (पूर्व में गूगल इण्डिक ट्राँसलिट्रेशन) हिन्दी एवं अन्य भारतीय भाषाओं हेतु गूगल की एक टाइपिंग सेवा है। \n\nयह टूल सबसे पहले गूगल की ब्लॉगिंग सेवा ब्लॉगर में लगाया गया था। बाद में यह एक अलग ऑनलाइन टूल के रूप में अस्तित्व में आया। बाद में इसकी लोकप्रियता को देखते हुए इसे जीमेल तथा ऑर्कुट में भी समाहित कर दिया गया। दिसम्बर २००९ में गूगल ने इस टूल का ऑफलाइन संस्करण गूगल आइऍमई जारी किया।\n\nगूगल का यह टूल शब्दकोश आधारित है। यह प्रचलित हिन्दी टाइपिंग औजारों (जो कि एक निश्चित स्कीम के अन्तर्गत लिप्यंतरण करके टाइप करते हैं) के विपरीत एक अन्तर्निमित शब्दकोश से मिलाकर लिप्यन्तरित करके टाइप करता है। इस कारण से प्रयोक्ता को लिप्यन्तरण स्कीम को याद नहीं रखना पड़ता। इस कारण से यह पहली बार एवं शुरुआती हिन्दी टाइप करने वालों (जो कि रोमनागरी के अभ्यस्त होते हैं) के लिये काफी सुविधाजनक रहता है।\n\nइस टूल का नाम जरा भ्रामक है। इण्डिक लिप्यन्तरण की बजाये इसका नाम इण्डिक टाइपिंग टूल जैसा कुछ होना चाहिये था। विभिन्न भारतीय लिपियों के मध्य लिप्यन्तरण के लिये गूगल लिपि परिवर्तक नामक औजार अलग से था।\n\n\n", "id": "180050", "title": "गूगल ट्राँसलिट्रेशन"}
{"url": "https://hi.wikipedia.org/wiki?curid=180052", "text": "गूगल लिपि परिवर्तक\n\nगूगल लिपि परिवर्तक (गूगल स्क्रिप्ट कन्वर्टर) हिन्दी, रोमनागरी एवं विभिन्न भारतीय भाषाओं के मध्य लिपि परिवर्तन हेतु एक ऑनलाइन मशीनी लिप्यन्तरण औजार था। इस औजार की शुद्धता इस प्रकार के अन्य औजारों की बजाये बेहतर पाई गई थी। इसका आरम्भ नवम्बर २००९ में हुआ था। जुलाई २०११ में यह सेवा बन्द हो गयी क्योंकि गूगल ने गूगल लैब्स तथा उससे सम्बद्ध सभी परियोजनायें बन्द कर दी।\n\nयह औजार टैक्स्ट के लिप्यन्तरण के अतिरिक्त वेबपन्नों का भी एक लिपि से दूसरी लिपि में लिप्यन्तरण भी कर सकता था। लिप्यन्तरण रियल टाइम में होता था तथा लिप्यन्तरित पेज ब्राउजर में तुरन्त देखा जा सकता था।\n\nइस औजार की शुद्धता इस प्रकार की अन्य कई सेवाओं से बेहतर थी। डिक्शनरी आधारित होने के कारण यह सेवा रोमनागरी टैक्स्ट को यूनिकोड हिन्दी में बदलने के लिये भी अत्यन्त उपयोगी थी।\n\n\n", "id": "180052", "title": "गूगल लिपि परिवर्तक"}
{"url": "https://hi.wikipedia.org/wiki?curid=180053", "text": "रोमनागरी\n\nरोमनागरी रोमन तथा देवनागरी का मिश्रित शब्द (; उच्चारण: पोर्टमेंटॉ) है। यह शब्द हिन्दी चिट्ठाकारों (ब्लॉगर्स) द्वारा प्रतिपादित किया गया था। यह चिट्ठाजगत में एक प्रचलित अपशब्द (स्लैंग) है। रोमनागरी का आशय है हिन्दी को रोमन लिपि में लिखना। उदाहरण के लिये :\n\n\"mera desh bharat hai. hum sab bharatvashi hain, hindi hamari rashtrabhasha hai, hamen hindi bahut pasand hai.\"\n\nइंटरनेट पर रोमनागरी आम तौर पर उनके द्वारा लिखी जाती है जो कि यूनिकोड हिन्दी टाइपिंग टूल्स से परिचित नहीं हैं अथवा इस बारे में पर्याप्त जानकारी नहीं रखते। कई बार ऐसे टूल आसानी से उपलब्ध न होने पर भी रोमनागरी का प्रयोग किया जाता है। इसके प्रयोग का दूसरा कारण है कुछ ऍप्लीकेशनों और इंटरनेट सेवाओं का यूनिकोड सपोर्ट न करना जिस वजह से रोमन हिन्दी में ही लिखना मजबूरी हो जाती है। इसके अलावा एसएमएस तथा चैटिंग में भी इसका प्रयोग बहुतायत से होता है।\n\nरोमनागरी में लिखने से कुछ नुक्सान हैं जिनमें पहला तो यह कि पाठक को इसे पढ़ने में बहुत कठिनाई होती है। अक्षरों को जोड़-जोड़ कर मतलब समझना पड़ता है जिसमें बहुत समय लगता है। सारा जोर लिखे हुए को समझने में ही लगा रहता है जिससे इससे विषय पर ध्यान केंद्रित नहीं हो पाता। हाँ चैट में यह चल सकता है क्योंकि तब एक बार में एकाध लाइन लिखी जाती है जिसे पढ़ने में उतना समय नहीं लगता।\n\nदूसरा यह हिन्दी का एक विकृत रूप है, कितनी ही कोशिश की जाए रोमन में हिन्दी को सही तरीके से नहीं लिखा जा सकता। इसके अतिरिक्त इस रूप में लिखने से हिन्दी की सुंदरता नष्ट हो जाती है। सर्च की दृष्टि से भी यह लाभदायक नहीं, क्योंकि रोमनागरी में लिखे गए पन्ने न तो अंग्रेजी सर्च में आएंगे न हिन्दी सर्च में।\n\nचिट्ठाजगत में बहुत से लोगों का मत है कि या तो हिन्दी देवनागरी में लिखी जाए अन्यथा रोमन में लिखने से बेहतर है कि अंग्रेजी भाषा में ही लिखा जाए क्योंकि वह पढ़ने में भी आसान होती है और सुन्दर भी दिखती है। इसके अतिरिक्त एक अन्य कारण है रोमनागरी में न लिखने का। अब ऐसे फोनेटिक टाइपिंग टूल उपलब्ध हैं जिनसे रोमन वाली ही कुंजियों का प्रयोग करते हुए यूनिकोड हिन्दी में लिखा जा सकता है। अर्थात हिन्दी में लिखने के लिए टाइपिंग सीखने की जरुरत नहीं बस आप उपयुक्त टूल का प्रयोग कीजिए और रोमन वाली ही वर्तनी का प्रयोग करते हुए लिखिए वह खुद ही हिन्दी में छप जाएगा।\n\nवर्तमान में अधिकांश आधुनिक ऑपरेटिंग सिस्टम्स के साथ आते हैं पर फिर भी अगर प्रीलोडेड ना हों तो हिन्दी यूनिकोड फॉन्ट्स इंस्टॉल किये जा सकते हैं इसके अतिरिक्त ऐसे अनेक टूल्स हैं जो रोमन लिपि को सीधे ही हिन्दी में बदल देतें है अर्थात आप रोमन में टाइप करेंगे hello तो वह हेल्लो में लिख जायेगा। इस काम के लिए गूगल ने अनेक भाषाओं में अपने इनपुट टूल बनाये हैं जैसे कि हिन्दी के लिए ।\nइसके अतिरिक्त देवनागरी से रोमनागरी परिवर्तन हेतु ई-पण्डित कन्वर्टर नामक औजार भी है।\n\n", "id": "180053", "title": "रोमनागरी"}
{"url": "https://hi.wikipedia.org/wiki?curid=180056", "text": "हिन्दी चिट्ठाजगत\n\nहिन्दी चिट्ठाजगत से आशय है हिन्दी भाषी चिट्ठों का ऑनलाइन समुदाय जो कि बृहतर भारतीय चिट्ठाजगत का एक भाग है।\n\nआलोक कुमार हिन्दी भाषा के प्रथम चिट्ठाकार माने जाते हैं। उनका चिट्ठा नौ दौ ग्यारह हिन्दी का अब तक का प्रथम ज्ञात हिन्दी चिट्ठा है। आरम्भ में हिन्दी टाइपिंग की जटिलताओं के चलते काफी कम लोग हिन्दी में लिखते थे। धीरे-धीरे हिन्दी चिट्ठों की सँख्या बढ़ने लगी।\n\nसन २००७ से हिन्दी चिट्ठों की सँख्या अप्रत्याशित रूप से बढ़ी। इसका कारण विविध ब्लॉगिंग सेवाओं में इण्डिक यूनिकोड का समर्थन आना, नए हिन्दी टाइपिंग औजारों का आना, जैसे ब्लॉगर में ट्राँसलिट्रेशन टूल का आना एवं विविध मीडिया माध्यमों में हिन्दी चिट्ठाकारी का प्रचार भी रहा। वर्तमान में सक्रिय-निष्क्रिय मिलाकर लगभग 50,000 के करीब हिन्दी चिट्ठे हैं।\n\nआरम्भ में अधिकतर हिन्दी चिट्ठे व्यक्तिगत प्रकृति के थे एवं विषय आधारित चिट्ठों नहीं थे अथवा नगण्य थे। सन 2007 से हिन्दी चिट्ठों की सँख्या में अप्रत्याशित बढ़ोतरी हुई एवं सिनेमा, तकनीक, विज्ञान आदि विविध विषयों पर अनेकों चिट्ठों का उदय हुआ।\n\nहालांकि हिन्दी चिट्ठों की आलोचना की शुरुआत वर्ष-2007 में हुई, जब रवीन्द्र प्रभात ने चिट्ठाकारी में एक नया प्रयोग प्रारम्भ किया और ‘ब्लॉग विश्लेषण’ के द्वारा ब्लॉग जगत में बिखरे अनमोल मोतियों से पाठकों को परिचित करने का बीड़ा उठाया। 2007 में पद्यात्मभक रूप में प्रारम्भ‍ हुई यह कड़ी 2008 में गद्यात्मचक हो चली और 11 खंडों के रूप में सामने आई। वर्ष 2009 में उन्होंने इस विश्ले्षण को और ज्या़दा व्यापक रूप प्रदान किया और विभिन्न प्रकार के वर्गीकरणों के द्वारा 25 खण्डों में एक वर्ष के दौरान लिखे जाने वाले प्रमुख चिट्ठों का लेखा-जोखा प्रस्तुत किया। इसी प्रकार वर्ष 2010 में भी यह अनुष्ठान उन्होंने पूरी निष्ठा के साथ संपन्न किया और 21 कडियों में तथा 2011 और 2012 में 25 खंडों में ब्‍लॉग जगत की वार्षिक रिपोर्ट को प्रस्‍तुत करके एक तरह से ब्‍लॉग आलोचना कर्म और इतिहास लेखन का सूत्रपात किया। ब्लॉग जगत की सकारात्मक प्रवृत्तियों को रेखांकित करने के उद्देश्य से अभी तक जितने भी प्रयास किये गये हैं, उनमें ब्लॉगोत्सव एक अहम प्रयोग है। अपनी मौलिक सोच के द्वारा रवीन्द्र प्रभात ने इस आयोजन के माध्यम से पहली बार चिट्ठा जगत के लगभग सभी प्रमुख रचनाकारों को एक मंच पर प्रस्तुत किया और गैर ब्लॉगर रचनाकारों को भी इससे जोड़कर समाज में एक सकारात्मीक संदेश का प्रसार किया। इनके द्वारा प्रत्येक वर्ष 51 चिट्ठाकारों का सारस्वत सम्मान परिकल्पना सम्मान के नाम से किया जाता है।\n\nअक्षरग्राम नेटवर्क हिन्दी चिट्ठाकारों एवं तकनीकिज्ञों का एक गैरलाभकारी सामुदायिक स्वयंसेवक समूह है जो कि कम्प्यूटर एवं इण्टरनेट पर हिन्दी के प्रयोग को बढ़ावा देने हेतु कार्य करता है। यह समूह हिन्दी चिट्ठाकारी से सम्बंथित विभिन्न सेवाएँ संचालित करता है। शुरुआती दिनों में इण्टरनेट पर हिन्दी के प्रचार-प्रसार में इस समूह ने महत्वपूर्ण भूमिका निभाई। इसकी विभिन्न सेवाओं नारद, सर्वज्ञ, परिचर्चा आदि ने नए चिट्ठाकारों को स्थापित होने में काफी सहायता की। \n\nशुरुआती समय में हिन्दी चिट्ठाकारों की कम सँख्या को देखते हुए आरम्भिक चिट्ठाकारों ने इस माध्यम के प्रचार के लिये अनेक समुदाय बनाए ताकि हिन्दी चिट्ठाकारी का प्रचार किया जा सके। कुछ प्रमुख समुदाय निम्न हैं:-\nविभिन्न पत्र-पत्रिकाओं में प्रकाशित चिठ्ठों के आलेखों आदि का वर्णन उस प्रकाशित लेख की तस्वीर के साथ किया जाता है, यह एक सुन्दर प्रकाशित ब्लागों की विवरणिका हैं।\n\n\nहिन्दी हज़ारों की संख्या में हैं और अनेकानेक लोग हर रोज़ इस विधा में लेखन शुरु कर रहे हैं। फिलहाल जाल पर समस्त चिट्ठाकारों की कोई प्रामाणिक व समग्र सूची उपलब्ध नहीं है परंतु [# चिट्ठा जगत], हिन्दी ब्लॉग निर्देशिका अत्याधुनिक हिन्दी ब्लॉग निर्देशिका] और हिन्दी ब्लॉग निर्देशिका जैसे जालस्थलों पर आंशिक सूची देखी जा सकती है।\n\n\n\n\n\nपरिकल्पना सम्मानहिन्दी ब्लॉगिंग का एक ऐसा वृहद सम्मान है, जिसे बहुचर्चित तकनीकी ब्लॉगर रवि रतलामी ने हिन्दी ब्लॉगिंग का ऑस्कर कहा है। यह सम्मान प्रत्येक वर्ष आयोजित अंतर्राष्ट्रीय हिन्दी ब्लॉगर सम्मेलन में देशविदेश से आए हिन्दी के चिरपरिचित ब्लॉगर्स की उपस्थिति में प्रदान किया जाता है।\n\n", "id": "180056", "title": "हिन्दी चिट्ठाजगत"}
{"url": "https://hi.wikipedia.org/wiki?curid=180062", "text": "सांताक्रूज़ (गैलापागोस)\n\nसांताक्रूज़ द्वीप गैलापागोस द्वीप समूह का सबसे अधिक जनसंख्या वाला द्वीप है। द्वीप का नाम स्पेनिश भाषा में पवित्र सलीब (क्रॉस) के नाम पर रखा गया है, अंग्रेजी में इसे ब्रिटिश पोत एचएमएस इंडिफैटिगेबल के नाम पर इंडिफैटिगेबल पुकारते हैं। द्वीप का क्षेत्रफल 986 वर्ग किलोमीटर है (381 वर्ग मील) और इसकी अधिकतम ऊंचाई 864 मीटर (2834 फुट) है। सांताक्रूज़ द्वीप समूह का सबसे अधिक जनसंख्या वाला द्वीप है और द्वीप की अधिकतर जनसंख्या द्वीप के नगर प्यूर्टो अयोरा में निवास करती है। चार्ल्स डार्विन अनुसंधान केन्द्र और गैलापागोस नेशनल पार्क सर्विस के मुख्यालय यहाँ स्थित हैं। चार्ल्स डार्विन अनुसंधान केन्द्र और गैलापागोस नेशनल पार्क सर्विस यहाँ एक कछुआ प्रजनन केंद्र चलाते हैं, जहां नन्हे कछुओं को अंडों से निकलने के बाद पाला जाता है और उन्हें उनके प्राकृतिक निवास स्थान पर छोड़ने के लिए तैयार किया जाता है। सांताक्रूज़ की उच्चभूमि घनी वनस्पति से आच्छादित हैं और यह स्थान लावा सुरंगों के लिए भी प्रसिद्ध है। यहाँ कछुओं की घनी आबादी पाई जाती है। काला कछुआ लघुनिवेशिका सदाबहार मैंग्रोव जंगलों से घिरी है जिसका प्रयोग समुद्री कछुए, शंकुश (रे) और छोटी हाँगर (शार्क) कभी कभी प्रजनन क्षेत्र के रूप में करते हैं। यहाँ सेरो ड्रैगन, जिसे इसके राजहंस अनूप के लिए जाना जाता है, भी स्थित है, साथ ही यहाँ पगडंडी पर चलते हुए स्थलीय गोह को चारा ढूंढते हुए देखा जा सकता है।\n\n", "id": "180062", "title": "सांताक्रूज़ (गैलापागोस)"}
{"url": "https://hi.wikipedia.org/wiki?curid=180064", "text": "सांता फे (गैलापागोस)\n\nसांता फे द्वीप जिसे बैरिंगटन द्वीप भी कहा जाता है, 24 वर्ग किलोमीटर क्षेत्र का एक छोटा सा द्वीप है जो, सांताक्रूज़ द्वीप के दक्षिण पूर्व में और गैलापागोस द्वीपसमूह के केंद्र में स्थित है। इसका नाम स्पेन के एक शहर के नाम पर रखा गया है। भौगौलिक रूप से यह द्वीप समूह के सबसे पुराने द्वीपों मे से एक है, यहाँ 40 लाख वर्ष पुरानी ज्वालामुखी चट्टानें भी पाई गयी हैं। द्वीप की वनस्पति की विशेषता विशाल ओपंशिया कैक्टस की सबसे बड़ी प्रजाति का एक घना जंगल है।\nसांता फे द्वीप दो स्थानीय प्रजातियों: \"बैरिंगटन स्थलीय गोह\" (Conolophus pallidus) और \"सांता फे चावल चूहा\" (Aegialomys galapagoensis bauri) का घर है। द्वीप पर जलसिंह बड़ी संख्या में मिलते हैं।\n", "id": "180064", "title": "सांता फे (गैलापागोस)"}
{"url": "https://hi.wikipedia.org/wiki?curid=180065", "text": "पिंज़ोन (गैलापागोस)\n\nपिंज़ोन द्वीप, गैलापागोस द्वीप समूह, ईक्वाडोर का एक द्वीप है। पिंटा और नीना नामक दो कैरवालों (तीव्रगामी जहाज़) के कप्तान पिंज़ोन बंधुओं नाम पर इस द्वीप का नामकरण पिंज़ोन द्वीप किया गया है। पिंज़ोन द्वीप, को कभी कभी डंकन द्वीप (एडम डंकन, पहले विस्काउंट डंकन के नाम पर) भी पुकारा जाता है। द्वीप का कुल क्षेत्रफल 18 वर्ग किलोमीटर (7 वर्ग मील) है और अधिकतम ऊंचाई 458 मीटर (1,503 फुट) है। पिंज़ोन विशाल कछुओं, जलसिंह और अन्य कई स्थानीय प्रजातियों का घर है। यहाँ कोई आगंतुक स्थल नहीं है और द्वीप की यात्रा के लिए अनुमति की आवश्यकता पड़ती है।\n\nपिंज़ोन द्वीप गैलापागोस द्वीपसमूह के भौगोलिक केंद्र का निर्माण करता है, लेकिन आश्चर्यजनक रूप से गैलापागोस द्वीपसमूह की दो मुख्य वृक्ष प्रजातियों में से कोई भी इस द्वीप पर नहीं पाई जाती हैं। द्वीप के आर्द्र क्षेत्र में डेज़ी पेड़ की एक अनूठी प्रजाति पाई जाती है।\n", "id": "180065", "title": "पिंज़ोन (गैलापागोस)"}
{"url": "https://hi.wikipedia.org/wiki?curid=180066", "text": "लक्ष्मीनारायण मिश्र\n\nपंडित लक्ष्मीनारायण मिश्र, (1903-1987) हिन्दी के प्रसिद्ध नाटककार थे। उन पर पाश्चातय नाटककार इन्सन, शा, मैटरलिंक आदि का खासा प्रभाव था। लेकिन फिर भी उनके एकांकियों में भारत की आत्मा बसती थी। पं0 लक्ष्मीनारायण मिश्र जी ने प्रचुर मात्रा में गद्य तथा पद्य दोनो मे ही साहित्य स्रजन किया है। मौलिक स्रजन से लेकर अनुवाद तक उन्होंने सोद्देश्य लेखन किया है। उन्होने लगभग 25 नाटकों ओर 100 एकांकियो का सृजन किया है। अशोक वन, प्रलय के मंच पर, कावेरी में कमल, बलहीन, नारी का रंग, स्वर्ग से विप्लव, भगवान मनु आदि उनके प्रख्यात एकांकी संग्रह हैं।\n\nडॉ॰ रामकुमार वर्मा, लक्ष्मीनारायण लाल, पं0 उदयशंकर भट्ट, तथा उपेन्द्र नाथ अश्क आधुनिक युग के प्रमुख एकांकीकारों में गिने जाते हैं परन्तु पं0 लक्ष्मीनारायण मिश्र का स्वर इन सबसे अलग रहा हे। हिन्दी के एकांकीकारों में उनका अपना एक विशेष स्थान है।\n\nपण्डित लक्ष्मीनारायण मिश्र का जन्म उत्तर प्रदेश के आजमगढ़ जिले के बस्ती नामक गाँव में हुआ था। उनके नाटक सन् १९३० और सन् १९५० के बीच बहुत लोकप्रिय हुए थे और विद्यालयों, महाविद्यालयों एवं नवसिखुओं द्वारा प्राय: मंचित किये जाते थे।\n\nमिश्र जी के एकांकी विषय वस्तु की दृष्टि से पौराणिक, ऐतिहासिक, तथा मनोवैज्ञानिक पृष्ठ भूमि लिए हुए हैं। उनके एकांकियों में पात्र कम संख्या में रहते हैं। वे उनका चरित्रांकन इस प्रकार करते हैं कि वे लेखक के मानसपुत्र न लग कर जीते-जागते और अपने निजी जीवन को जीते हुए लगते हैं। मिश्र जी की सम्वादयोजना सार्थक, आकर्षक, सरल, संक्षिप्त, मर्मस्पर्शी तथा नाटकीय गुणों से परिपूर्ण होती है। जिसमें तार्किकता और वाग्विदग्धता तो देखते ही बनती है, उदाहरण के लिए ‘‘बलहीन’’ का सम्वाद देखें-\n\nदेवकुमार- तब तुमने स्त्री से विवाह किया है?\n\nरजनी- संसार में धोखा बहुत होता है।\n\nदेवकुमार किसने रख दिया तुम्हारा नाम?\n\nदेवकुमारी रखा होता तो भ्रम में न पड़ती।\n\nपं0 लक्ष्मीनारायण मिश्र जी के एकांकी सहज हैं और रंग-मंचीय परम्पराओं की कसौटी पर खरे उतरते हैं। उनकी सफलता इस बात में है कि वे अपने उद्देश्य की पूर्ति उपदेशक बन कर नही अपितु कलाकार के रूप में करते हैं।\n\nडॉ॰ रामचन्द्र महेन्द्र के शब्दों में-\n‘‘मिश्र जी का मूल स्रोत यही अतीत भारतीय नाट्यशास्त्र है। उनका यथातथ्यवाद, मनोवैज्ञानिक पृष्ठभूमि और और यथार्थवाद संस्कृत नादकों से ही मिले हैं। वे अन्तरंग में सदैव भारतीय है। उन्होंने भारतीय जीवन दर्शन के अनुरूप परिस्थितियों तथा कर्म व्यापारों का गठन किया है। प्राचीनता से भारतीय संस्कार लेकर नवीनता की चेतना उनमें प्रकट हुई है। फिर, यदि वे पाश्चात्य मनोवैज्ञानिक या विचारकों के समकक्ष आ जाते हैं, तो हमें उनकी यह मौलिकता माननी चाहिए, अनुकरण नही।’’\n\n\n\n", "id": "180066", "title": "लक्ष्मीनारायण मिश्र"}
{"url": "https://hi.wikipedia.org/wiki?curid=180067", "text": "बौद्ध संगीति\n\nमहात्मा बुद्ध के परिनिर्वाण के अल्प समय के पश्चात से ही उनके उपदेशों को संगृहीत करने, उनका पाठ (वाचन) करने आदि के उद्देश्य से संगीति (सम्मेलन) की प्रथा चल पड़ी। इन्हें धम्म संगीति (धर्म संगीति) कहा जाता है। संगीति का अर्थ है 'साथ-साथ गाना'।\n\nइन संगीतियों की संख्या एवं सूची, अलग-अलग सम्प्रदायों (और कभी-कभी एक ही सम्प्रदाय के भीतर ही) द्वारा अलग-अलग बतायी जाती है। एक मान्यता के अनुसार बौद्ध संगीति निम्नलिखित हैं-\n\n\nबौद्ध परंपरा के अनुसार परिनिर्वाण के अनंतर ही राजगृह में प्रथम संगीति हुई थी और इस अवसर पर विनय और धर्म का संग्रह किया गया था। इस संगीति की ऐतिहासिकता पर इतिहासकारों में प्रचुर विवाद रहा है किंतु इस विषय की खोज की वर्तमान अवस्था को इस संगीति की ऐतिहासिकता अनुकूल कहना होगा, तथापि यह संदिग्ध रहता है कि इस अवसर पर कौन कौन से संदर्भ संगृहीत हुए।\n\nदूसरी संगीति परिनिर्वाण सौ वर्ष पश्चात् वैशाली में हुई। महावंस के अनुसार उस समय मगध का राजा कालाशोक था। इस समय सद्धर्म अवंती से वैशाली और मथुरा से कौशांबी तक फैला हुआ था। संगीति वैशाली के भिक्षुओं के द्वारा प्रचारित १० वस्तुओं के निर्णय के लिए हुई थी। ये १० वस्तुएँ इस प्रकार थीं :\n\nइन कल्पों को वज्जिपुत्तक भिक्षु विहित मानते थे और उन्होंने आयुष्मान् यश के विरोध का तिरस्कार किया। इसपर यश के प्रयत्न से वैशाली में ७०० पूर्वी और पश्चिमी भिक्षुओं की संगीति हुई जिसमें दसों वस्तुओं को विनयविरुद्ध ठहराया गया। दीपवंस के अनुसार वज्जिपुत्तकों ने इस निर्णय को स्वीकार न कर स्थविर अर्हंतों के बिना एक अन्य 'महासंगीति' की, यद्यपि यह स्मरणीय है कि इस प्रकार का विवरण किसी विनय में उपलब्ध नहीं होता। कदाचित् दूसरी संगीति के अनंतर किसी समय महासांघिकों का विकास एवं संघभेद का प्रादुर्भाव मानना चाहिए।\n\nदूसरी संगीति से अशोक तक के अंतराल में १८ विभिन्न बौद्ध संप्रदायों का आविर्भाव बताया गया है। इन संप्रदायों के आविर्भाव का क्रम सांप्रदायिक परंपराओं में भिन्न भिन्न रूप से दिया गया है। उदाहरण के लिए दीपवंस के अनुसार पहले महासांधिक पृथक् हुए। उनसे कालांतर में एकब्बोहारिक और गोकुलिक, गोकुलिकों से पञ्जत्तिवादी, बाहुलिक और चेतियवादी। दूसरी ओर थेरवादियों से महिंसासक और वज्जिपुत्तक निकले। वज्जिपुत्तकों से धम्मुत्तरिय, भद्दयातिक, छन्नगरिक, एवं संमितीय, तथा महिंसासकों से धम्मगुत्तिक, एवं सब्बत्थिवादी, सब्बत्थिवादियों से कस्सपिक, उनसे संकंतिक और संकंतिकों से सुत्तवादी। यह विवरण थेरवादियों की दृष्टि से है।\n", "id": "180067", "title": "बौद्ध संगीति"}
{"url": "https://hi.wikipedia.org/wiki?curid=180069", "text": "अजित जैन\n\nअजित जैन (अजित जैन)(जन्म 23 जुलाई 1951, उड़ीसा भारत में), पेशे से एक व्यापारी है, जिन्हें मौजूदा समय में बर्कशायर हैथवे में कई तरह के पुनर्बीमा से सम्बन्धित कारोबारों के प्रमुख वॉरेन बफेट का संभावित उत्तराधिकारी माना गया है।\n\nबफेट के न रहने पर बर्कशायर में उनके कारोबार में जैन के संभावित प्रतिद्वंद्वियों में प्रमुख मिडअमेरिकन एनर्जी होल्डिंग्स कंपनी के अध्यक्ष डेविड सुकोल; और बर्कशायर हैथवे के GEICO Corp. के मुख्य कार्यकारी अधिकारी टोनी नाइसली हैं।\n\nस्टैमफोर्ड में काम कर रहे जैन बफेट के घनिष्ठ संपर्क में रहें हैं।\n\nबर्कशायर में बफेट ने शेयरधारकों को कंपनी के रिपोर्टों के साथ भेजे पत्र में अक्सर जैन की तारीफ की हैं।\n\n\nअजित जैन का बचपन भारत के तटवर्तीय राज्य उड़ीसा में बीता .उन्होंने 1972 में इंडियन इंस्टीट्युट ऑफ़ टेक्नोलॉजी खड़गपुर IIT खड़गपुर से इंजीनियरिंग में स्नातक उपाधि प्राप्त की. उनके सहपाठी रोनोजय दत्ता के अनुसार, अपनी पढ़ाई को उन्होंने बहुत गंभीरता से नहीं लिया था। पढ़ाई के बजाय वे अक्सर रात-रात भर घंटों अर्थशास्त्र, समाजशास्त्र और वियतनाम युद्ध पर बहस किया करते थे। एक अन्य सहपाठी विजय त्रेहन ने जैन और दत्ता को \"मैकेनिकल इंजीनियरिंग की कक्षा का जोकर\" बताया। लेकिन उनके बाद के करियर को देखते हुए त्रेहन ने कहा, \"इससे सबक मिलता है कि 'जीवन को बहुत ज्यादा गंभीरता से नहीं लेना' से ही निश्चित रूप से उनके आगे बढने का रास्ता तैयार हुआ।\"\n\nजैन ने भारत में 1973 से 1976 तक IBM के लिए काम किया, उसके बाद उन्होंने संयुक्त राज्य अमेरिका के हार्वर्ड बिजनेस स्कूल से 1978 में MBA किया। फिर वे मैकिन्से एंड कंपनी से जुड़ गए, लेकिन 1980 के दशक के प्रारंभ में भारत लौट आए। लगभग एक महीने के प्रेम संबन्ध के बाद, उन्होंने अपने माता-पिता द्वारा तय की गयी लड़की से शादी की। उसके बाद वे फिर मैकिन्से के लिए काम करने संयुक्त राज्य अमेरिका चले गए। राबर्ट पी. माइल्स की पुस्तक \"द वॉरेन बफेट CEO : सीक्रेट फ्राम बर्कशायर हैथवे मैनेजर्स\" में लिखा है कि जैन अमेरिका नहीं लौटते, लेकिन उनकी पत्नी टिंकू जैन को वहां जाना चाहती थी। 1986 में उन्होंने मैकिन्से छोड़ दिया और बफेट के लिए बीमा का काम करने लगे। उनके अनुसार उस समय वे बीमा के कारोबार के बारे में कुछ खास नहीं जानते थे।\n\n", "id": "180069", "title": "अजित जैन"}
{"url": "https://hi.wikipedia.org/wiki?curid=180071", "text": "काइज़ेन\n\n\"\"काइज़ेन\" \" शब्द (改善, \"सुधार\" के लिए प्रयुक्त जापानी शब्द)) जापानी से अंग्रेज़ी में अपनाया गया शब्द है जो निर्माण गतिविधियों, सामान्य व्यावसायिक गतिविधियों और यहां तक कि सामान्य जीवन में सतत सुधार की व्याख्या और उपयोग पर निर्भर एक दर्शन या तरीकों को संदर्भित करता है। जब काइज़ेन का प्रयोग व्यवसाय के अर्थ में किया जाता है और उसका इस्तेमाल कार्यस्थल पर किया जाता है तो आमतौर पर उन गतिविधियों को संदर्भित करता है जो एक व्यवसाय के सभी कार्यों के लगातार सुधार से होता है और निर्माण से प्रबंधन तक और CEO से लेकर श्रमिक स्तर के कर्मचारियों के लिए होता है।[3] मानकीकृत गतिविधियों और प्रक्रियाओं में सुधार लाकर काइज़ेन का लक्ष्य कमी को दूर करना होता है (कमजोर विनिर्माण देखें). काइज़ेन का पहली बार कार्यान्वयन द्वितीय विश्व युद्ध के बाद कई जापानी व्यवसायों में उस देश के सुधार के दौरान किया गया था और तब से यह दुनिया भर के व्यवसायों में फैल गया।[4] \n\nजापानी शब्द \"काइज़ेन\" का मतलब बस \"सुधार\" है जिसका कोई निहित अर्थ \"निरंतर\" या \"जापानी दर्शन\" नहीं है; यह शब्द किसी सुधार को सूचित करता है, एक समय में या निरंतर, बड़ा या छोटा, उसी अर्थ में जिसमें साधारण अंग्रेजी शब्द \"improvement\" (इम्प्रूवमेंट) है। हालांकि, जापान में औद्योगिक या व्यापार सुधार तकनीकों को \"काइज़ेन\" शब्द (एक विशिष्ट जापानी शब्द की कमी के कारण जिसका अर्थ \"निरंतर सुधार\" या \"सुधार का दर्शन\" हो) से लेबल करने का चलन है, विशेष रूप से टोयोटा के नेतृत्व में अनुकरणीयता के मामले में बार बार की कमी का मामला अनुकरणीय है, अंग्रेजी में शब्द \"काइज़ेन\" आमतौर पर निरंतर सुधार के मानक के लिए इस्तेमाल किया जाता है अथवा उसे तत्संबंधी जापानी दर्शन के तौर पर लिया जाता है। नीचे की चर्चा शब्द की उन्हीं व्याख्याओं पर केंद्रित है, जैसा कि अक्सर आधुनिक प्रबंधन के विचार विमर्श के संदर्भ में इस्तेमाल किया जाता है। \nकाइज़ेन एक दैनिक गतिविधि है, जिसका उद्देश्य सामान्य उत्पादकता में सुधार से परे है। यह एक ऐसी प्रक्रिया भी है जिसे सही ढंग से किया जाय तो कार्यस्थल मनुष्यतापूर्ण हो जाता है, काम के अतिरिक्त बोझ (\"muri\" (मुरी)) को खत्म कर देता है और लोगों को बताता है कि कैसे अपने काम में वैज्ञानिक पद्धति का उपयोग किया जाय और सिखाता है कि कैसे व्यापार प्रक्रियाओं में कमियों के स्थान को पहचाना जाय और उन्हें दूर किया जाय. दर्शन को जिन कार्यों में पारंपरिक तौर पर कर्मचारियों की कम मानसिक भागीदारी की आवश्यकता होती है उन्हें फिर से उस विचार प्रक्रिया में वापस लाना, जिसमें स्वचालित उत्पादन वातावरण पर दोहराव कार्य का प्रभुत्व हो, के रूप में परिभाषित किया जा सकता है।\nकाइज़ेन में किसी प्रतिष्ठान के सभी स्तरों के लोग भाग ले सकते हैं और जब लागू हो तो उसमें जिसमें CEO से लेकर बाहरी हितधारक तक भाग ले सकते हैं। काइज़ेन का प्रारूप व्यक्तिगत, सुझाव प्रणाली, छोटे समूह या बड़ा समूह हो सकता है। टोयोटा में एक स्थानीय सुधार के लिए यह आम तौर पर एक कार्य केंद्र या स्थानीय क्षेत्र में किया जाता है जिसमें एक छोटे समूह को अपने काम के माहौल और उत्पादकता में सुधार लाने के लिए शामिल किया जाता है। यह समूह अक्सर एक लाइन पर्यवेक्षक द्वारा काइज़ेन प्रक्रिया के माध्यम से निर्देशित होता है, कभी-कभी लाइन पर्यवेक्षक की भूमिका महत्वपूर्ण होती है। व्यापक अर्थों में काइज़ेन कंपनियों में विभागीय सीमाओं को लांघता है, समग्र गुणवत्ता प्रबंधन उत्पन्न करता है और मशीन और कंप्यूटिंग शक्ति का उपयोग कर उत्पादकता में सुधार लाकर मानवीय प्रयासों से मुक्त करता है।\nजबकि काइज़ेन (टोयोटा में) आम तौर पर छोटे सुधार,\nनित्य छोटे सुधार से युक्त संस्कृति और मानकीकरण में पैदावार का बड़ा परिणाम यौगिक उत्पादकता सुधार के रूप में निकलता है। यह दर्शन बीसवीं सदी के मध्य के \"आदेश और नियंत्रण\" सुधार कार्यक्रमों से अलग है। काइज़ेन पद्धति में परिवर्तन लाना और परिणामों की निगरानी करना, फिर समायोजन करना शामिल है। बड़े पैमाने पर पूर्व योजना और विस्तृत परियोजना की समयबद्धता को छोटे प्रयोगों से बदला जा सकता है, जो नये सुधारों के सुझावों के अनुसार तेजी से अपनाया जा सकता है।\nआधुनिक उपयोग में किसी विशेष विषय पर केंन्द्रित काइज़ेन निर्मित किये गये हैं, जो एक सप्ताह के पाठ्यक्रम वाले हैं जिनका उल्लेख \"काइज़ेन आक्रमण की तैयारी\" या \"काइज़ेन वृत्तांत\" के रूप में किया जाता है। इनका दायरा सीमित है और उनसे जो मुद्दे उठते हैं उन्हें आम तौर पर बाद में हवाई हमलों में उपयोग में लाया जाता है।\n\nमूल इस शब्द के लिए kanji (कांजी) अक्षर हैं: : \"改善\" (改 और 善 देखें)\n\nजापानी में इसका उच्चारण \"काइज़ेन\" है।\n\nकोरियाई में इसका उच्चारण \"ge sun\"(गे सुन) है।\n\nमंदारिन में इसका उच्चारण \"gǎi shàn\" (गाई शान) है:\n\n\nजापान में द्वितीय विश्व युद्ध के बाद अमरीकी बलों के सांख्यिकीय नियंत्रण विधियों में अमरीकी विशेषज्ञों को लगाया गया जो युद्ध विभाग के ट्रेनिंग विदिन इंडस्ट्री(TWI) प्रशिक्षण कार्यक्रम से देश की स्थिति सुधारने में लगे थे। TWI कार्यक्रमों में नौकरी निर्देश (मानक कार्य) और नौकरी पद्धतियां (प्रक्रिया में सुधार) शामिल हैं। डब्ल्यू.एडवर्ड्स डेमिंग ने शेव्हार्ट चक्र के साथ संयोजन के रूप में जो बताया है और अन्य आंकड़ों पर आधारित विधियों से यूसुफ एम.जुरन ने जो सिखाया है, वे जापान में काइज़ेन क्रांति के आधार बन गये, जो 1950 के दशक में घटित हुई.\n\nटोयोटा उत्पादन प्रणाली काइज़ेन के लिए जानी जाती है, जहां सभी लाइन कर्मियों से अपेक्षा की जाती है कि किसी भी विकृति के मामले में वे अपनी चलती उत्पादन लाइन को बंद करें और अपने पर्यवेक्षक के साथ असमान्यता में सुधार के लिए सुझाव पर अमल करने हेतु एक काइज़ेन आरंभ कर सकते हैं।\n\nकाइज़ेन चक्र की गतिविधि को परिभाषित किया जा सकता है: \n\nइसे शेव्हार्ट चक्र, डेमिंग चक्र या PDCA के रूप में भी जाना जाता है।\nमसाकी इमाई ने अपनी पुस्तक \"काइज़ेनः द की टू जापान्स काम्पेटीटिव सक्सेस\" में इस शब्द को प्रसिद्ध कर दिया.\nपद्धति के व्यावसायिक अनुप्रयोगों के अलावा एंथोनी रॉबिंस और रॉबर्ट मौरेर दोनों ने काइज़ेन सिद्धांतों को व्यक्तिगत विकास के सिद्धांतों में लोकप्रिय बनाया. रॉबिन्स ने CANI पद्धति के आधार पर (सतत और कभी न खत्म होने वाले सुधार) काइज़ेन की पद्धति की चर्चा अपने स्वामित्व शृंखला के अध्यायों में की है।\nब्रजेश रावत, जेफ्फ्रे लिकर और डेविड मिएर ने अपनी किताब\" द टोयोटा वे फील्डबुक \" में काइज़ेन हवाई आक्रमण और काइज़ेन विस्फोट (या काइज़ेन स्पर्धा) में निरंतर सुधार के तरीकों की चर्चा की है। एक काइज़ेन हवाई हमला या तेजी से सुधार, एक विशेष प्रक्रिया या गतिविधि पर केंद्रित गतिविधि है। मूल अवधारणा कमी को पहचानना और उसे जल्दी दूर करना है। एक और तरीका काइज़ेन विस्फोट का है जो एक विशेष मूल्य धारा में एक विशेष प्रक्रिया पर एक विशेष काइज़ेन गतिविधि की है।\nकाइज़ेन के मुख्य तत्व गुणवत्ता, प्रयास, सभी कर्मचारियों को शामिल करना, बदलाव की इच्छा और संचार है।\n\n\n\nकाइज़ेन मुख्य रूप से एक प्रतिक्रियाशील प्रक्रिया है जिसमें आप वहां उसे \"रोक\" सकते हैं जहां कुछ गलत हो रहा हो, उसके बाद उसे सुधारने के लिए आगे बढ़ सकते हैं। हालांकि यह निचले स्तर की प्रक्रियाओं के लिए काम करता है, इसमें कोई सक्रिय रूप से सुधार के तरीकों को खोजकर इसमें एक रचनात्मक तत्व शामिल कर इसे उन्नत कर सकता है - इसकी कुंजी यह है कि कार्यकर्ता को यह पता होना चाहिए कि कंपनी में सुधार के लिए क्या महत्वपूर्ण है। मामलों के लिए ऐसे अवसर होने चाहिए जहां कोई कर्मचारी उन सिफारिशों को रखे जो कंपनी में सुधार के लक्ष्य के सांचे में फिट नहीं बैठता. कई नयी कंपनिययों ने कर्मचारियों की वजह से शुरू किया जिन्होंने पाया कि एक भारी सुधार हो रहा है, जिसे उनके मूल नियोक्ता पहचान पाने में विफल थे और जिस पर कर्मचारियों द्वारा प्रकाश डाला गया था।\n\n\n", "id": "180071", "title": "काइज़ेन"}
{"url": "https://hi.wikipedia.org/wiki?curid=180073", "text": "भारत में आतंकवाद\n\nभारत बहुत समय से आतंकवाद का शिकार हो रहा है। भारत के काश्मीर, नागालैंड, पंजाब, असम, बिहार आदि विशेषरूप से आतंक से प्रभावित रहे हैं। यहाँ कई प्रकार के आतंकवादी है जैसे पाकिस्तानी, इस्लामी, माओवादी, नक्सली, सिख, ईसाई आदि।\n\nजो क्षेत्र आज आतंकवादी गतिविधियों से लम्बे समय से जुड़े हुए हैं उनमें जम्मू-कश्मीर, मुंबई, मध्य भारत (नक्सलवाद) और सात बहन राज्य (उत्तर पूर्व के सात राज्य) (स्वतंत्रता और स्वायत्तता के मामले में) शामिल हैं। अतीत में पंजाब में पनपे उग्रवाद में आंतकवादी गतिविधियां शामिल हो गयीं जो भारत देश के पंजाब राज्य और देश की राजधानी दिल्ली तक फैली हुई थीं।\n\n2006 में देश के 608 जिलों में से कम से कम 232 जिले विभिन्न तीव्रता स्तर के विभिन्न विद्रोही और आतंकवादी गतिविधियों से पीड़ित थे। अगस्त 2008 में राष्ट्रीय सुरक्षा सलाहकार एम.के. नारायणन का कहना था कि देश में 800 से अधिक आतंकवादी गुट सक्रिय हैं।\n\nभारत में हाल में हुए कुछ बड़े आतंकवादी हमले का घटनाक्रम (उलटे क्रम में) इस प्रकार है-\n\nमुम्बई, १३ जून २०११ : तीन स्थानों पर बम विस्फोट. बीस से अधिक मृत तथा सैकड़ों घायल.\"\n\nफरवरी, 2010: महाराष्ट्र के पुणे शहर की मशहूर जर्मन बेकरी को आतंकवादियों ने निशाना बनाया। इसमें 16 लोग मारे गए, जिनमें से काफी विदेशी भी थे। एक बार फिर इंडियन मुजाहिदीन को जिम्मेदार ठहराया गया।\n\nमुंबई, 26 नवम्बर 2008 : भारत की आर्थिक राजधानी मुंबई में आतंकवादियों ने घुसकर तीन दिनों तक दहशत फैलाई. पांचसितारा होटलों और रेल्वे स्टेशन पर हुए बम धमाकों में 166 लोग मारे गए। भारत के ब्लैक कैट कमांडो की कार्रवाई में पाकिस्तानी नागरिक आमिर अजमल कसाब को छोड़ कर सारे आतंकवादी मारे गए। हमले की साजिश पाकिस्तान में रचे जाने की पुष्टि हुई।\n\nअसम, 30 अक्टूबर 2008 : असम में 18 आतंकवादी हमलों में कम से कम 77 लोग मारे गए और सौ से ज्यादा लोग घायल हो गए।\n\nइंफाल, 21 अक्टूबर 2008 : मणिपुर पुलिस कमांडो परिसर के नजदीक शक्तिशाली विस्फोट में 17 लोग मारे गए।\n\nमालेगाँव (महाराष्ट्र), 29 सितंबर 2008 : भीड़भाड़ वाले बाजार में मोटरसाइकिल में रखे विस्फोटकों के विस्फोट होने से पाँच लोगों की मौत।\n\nमोदासा (गुजरात), 29 सितंबर 2008 : एक मस्जिद के नजदीक कम तीव्रता वाले बम विस्फोट में एक की मौत, कई घायल।\n\nनई दिल्ली, 27 सितंबर 2008 : महरौली के भीड़भाड़ वाले बाजार में बम फेंकने से तीन लोगों की मौत।\n\nनई दिल्ली, 13 सितंबर 2008 : शहर के विभिन्न हिस्सों में छह बम विस्फोटों में 26 लोगों की मौत।\n\nअहमदाबाद, 26 जुलाई 2008 : दो घंटे से कम समय के भीतर 20 बम विस्फोटों में 57 लोगों की मौत।\n\nबेंगलुरु, 25 जुलाई 2008 : कम तीव्रता के बम विस्फोट में एक व्यक्ति की मौत।\n\nजयपुर, 13 मई 2008 : सिलसिलेवार बम विस्फोट में 68 लोगों की मौत।\n\nरामपुर, जनवरी 2008 : रामपुर में सीआरपीएफ शिविर पर आतंकवादी हमले में आठ की मौत।\n\nअजमेर, अक्टूबर 2007 : राजस्थान के अजमेर शरीफ में रमजान के समय दरगाह के अंदर विस्फोट में दो की मौत।\n\nहैदराबाद, अगस्त 2007 : हैदराबाद में आतंकवादी हमले में 30 की मौत, 60 घायल।\n\nहैदराबाद, मई 2007 : हैदराबाद की मक्का मस्जिद में विस्फोट में 11 की मौत।\n\nफरवरी 2007 : भारत से पाकिस्तान जाने वाली ट्रेन में दो बम विस्फोटों में कम से कम 66 यात्री जल मरे, जिनमें अधिकतर \nपाकिस्तानी थे।\n\nमालेगाँव, सितंबर 2006 : मालेगाँव के एक मस्जिद में दोहरे बम विस्फोट में 30 लोगों की मौत और सौ लोग घायल।\n\nमुंबई, जुलाई 2006 : मुंबई की ट्रेनों में सात बम विस्फोटों में 200 से ज्यादा लोगों की मौत और 700 अन्य घायल।\n\nवाराणसी, मार्च 2006 : वाराणसी के एक मंदिर और रेलवे स्टेशन पर दोहरे बम विस्फोट में 20 लोगों की मौत।\n\nअक्टूबर 2005 : दीवाली से एक दिन पहले नई दिल्ली के व्यस्त बाजारों में तीन बम विस्फोटों में 62 लोगों की मौत और सैकड़ों लोग घायल।\n\nमुंबई ज्यादातर आतंकवादी संगठनों का सबसे पसंदीदा लक्ष्य रहा है, मुख्य रूप से कश्मीर की अलगाववादी ताकतों का. पिछले कुछ वर्षों में जिन हमलों की शृंखलाओं को अंजाम दिया गया उनमें जुलाई 2006 में लोकल ट्रेनों में हुए विस्फोट और बिल्कुल हाल में 26 नवम्बर 2008 को हुए अभूतपूर्व हमले शामिल हैं जहां दो मुख्य होटलों और दक्षिण मुंबई में स्थित एक इमारत पर कब्जा कर लिया गया था।\n\nमुंबई में हुए आतंकवादी हमलों में शामिल हैं:*\n\n\nजम्मू-कश्मीर में सशस्त्र विद्रोह में अब तक दस हजार से अधिक लोगों की जानें गयी हैं।\nकश्मीर में उग्रवाद विभिन्न रूपों में मौजूद है। वर्ष 1989 के बाद से उग्रवाद और उसके दमन की प्रक्रिया, दोनों की वजह से हजारों लोग मारे गए।\n1987 के एक विवादित चुनाव के साथ कश्मीर में बड़े पैमाने पर सशस्त्र उग्रवाद की शुरूआत हुई, जिसमें राज्य विधानसभा के कुछ तत्वों ने एक आतंकवादी खेमे का गठन किया, जिसने इस क्षेत्र में सशस्त्र विद्रोह में एक उत्प्रेरक के रूप में भूमिका निभाई. [10] [11]\nभारत द्वारा पाकिस्तान के इंटर इंटेलिजेंस सर्विसेज द्वारा जम्मू और कश्मीर में लड़ने के लिए मुज़ाहिद्दीन [12][13]का समर्थन करने और प्रशिक्षण देने के लिए दोषी ठहराया जाता रहा है। [14] [15] जम्मू और कश्मीर विधानसभा (भारतीय द्वारा नियंत्रित) में जारी सरकारी आंकड़ों के अनुसार यहां लगभग 3,400 ऐसे मामले थे जो लापता थे और संघर्ष के कारण यथा जुलाई 2009 तक 47000 लोग मारे गए। बहरहाल, पाकिस्तान और भारत के बीच शांति प्रक्रिया तेजी से बढ़ने के क्रम में राज्य में उग्रवाद से संबंधित मौतों की संख्या में थोड़ी कमी हुई है। [16]\n\nहालांकि राज्य में आतंकवाद को एक प्रमुख मुद्दे के तौर पर विचार नहीं किया है, जहां भाकपा-माले (\"CPI-ML\"), \"पीपुल्स वार\", \"MMC\", \"रणवीर सेना\" और \"बलबीर मिलिशिया\" जैसे कुछ समूह सक्रिय हैं और वे अक्सर स्थानीय पुलिस और नेताओं पर हमला करते हैं जो एक बड़ी चिंता का विषय बना हुआ है।\n\nबिहार में लचर प्रशासन और कानून और व्यवस्था की स्थिति ने मिलिशिया (नागरिक सेना या लड़ाके) के खतरों में वृद्धि में मदद की है। \"रणवीर सेना\" अगड़ी जाति और भूमि मालिकों की नागरिक सेना है जो इस क्षेत्र में शक्तिशाली नक्सलियों के प्रभाव से मुकाबले के लिए गठित की गयी है।\n\nयह राज्य इन जातीय समूहों और अन्य समूहों द्वारा की गयी जवाबी कार्रवाई से हुई नरसंहार की कई घटनाओं का प्रत्यक्षदर्शी रहा है। सभी नागरिक सेनाएं कुछ जाति समूहों के हितों का प्रतिनिधित्व करती हैं।\n\nइन समूहों की हिंसा का मुख्य शिकार असहाय लोग हुए हैं (महिलाएं, बूढ़े और बच्चे भी) जो जातिगत कारणों से हुए नरसंहार में मारे गये हैं। राज्य पुलिस की खस्ताहाली के कारण उसे आतंकवादियों के AK-47, AK-56 का मुकाबला अपनी पुरानी 303 राइफलों से करना पड़ता है। उग्रवादी पुलिस दलों को मारने के लिए घात लगाकर बारूदी सुरंगों का भी इस्तेमाल करते हैं।\n\nराज्य में आतंकवादी गतिविधियों का मूल कारण विभिन्न जातीय समूहों के बीच भारी असमानता है। यह माना जाता था कि आजादी के बाद भूमि सुधारों को लागू किया जायेगा जिससे नीची जाति और गरीबों को उस ज़मीन में से हिस्सा मिलेगा जो उस समय तक ज्यादातर उच्च जाति के लोगों के पास थी।\n\nहालांकि राज्य में जाति के आधार पर विभाजनकारी राजनीति के कारण भूमि सुधार को ठीक तरह से लागू नहीं किया गया। इससे निम्न जाति के बीच अलगाव की भावना बढ़ती गयी।\n\nभाकपा-माले, MCC और पीपुल्स वार जैसे साम्यवादी समूहों ने इसका फायदा उठाया और निम्न जाति के लोगों को व्यवस्था के खिलाफ हथियार उठाने के लिए भड़काया जिसे अमीरों के हाथ के औजार के तौर पर देखा जाता था। उन्होंने ऊंची जाति के अमीरों की हत्या कर उनकी ज़मीनों को हथियाना शुरू कर दिया।\n\nउच्च जाति के लोगों ने अपने बचाव व नक्सलियों से मुकाबले के लिए अपनी सेना \"रणवीर सेना\" का गठन किया। राज्य ने इन समूहों द्वारा अपनी श्रेष्ठता साबित करने की कोशिश में की गयी सामूहिक हत्याओं का खूनी दौर भी देखा. पुलिस ने कोई कार्रवाई नहीं की और इन हत्याओं की मूक साक्षी बनी रही।\n\nलेकिन अब रणवीर सेना अपने शीर्ष नेताओं की गिरफ्तारी के बाद काफी हद तक कमजोर हो गयी है। अन्य समूह अभी भी सक्रिय हैं।\n\nहाल ही में देश के विभिन्न भागों में कई गिरफ्तारियां हुई हैं, खास तौर पर दिल्ली और मुंबई पुलिस द्वारा, जिससे इस बात के संकेत मिले हैं कि अतिवादी/आतंकवादी संगठन राज्य में अपना नेटवर्क फैला रहे हैं। इस बात का भी बहुत अधिक संदेह है कि बिहार का इस्तेमाल छोटे हथियार, जाली मुद्रा और नशीले पदार्थों के डीलरों द्वारा नेपाल से प्रवेश के लिए पारगमन बिंदु के तौर पर किया जाता है और आतंकवादी कथित तौर पर नेपाल और बंगलादेश से घुसपैठ करते रहते हैं।\n\nहालांकि, हाल के वर्षों में विभिन्न जातीय समूहों के हमले कम हुए हैं जो सरकार के बेहतर कामकाज का नतीजा है।\n\n1970 के दशक के दौरान भारतीय हरित क्रांति से पंजाब के सिख समुदाय की आर्थिक समृद्धि में वृद्धि हुई। इस प्रवृत्ति ने सिख समुदाय के एक युग पुराने भय को भड़काया कि हिंदू समाज उनका शोषण कर रहा है, जिससे सिख आतंकवादिओं की संख्या में वृद्धि हुई।\n\n1980 के दशक के दौरान उग्रवाद तेज हो गया, जब आंदोलन ने हिंसक मोड़ लिया और खालिस्तान नाम फिर प्रासंगिक हो उठा और भारतीय संघ से स्वतंत्र होने की मांग की गयी। जरनैल सिंह भिंडरांवाले के नेतृत्व में आंदोलन की मांगों की पूर्ति के लिए आतंकवाद का उपयोग शुरू किया गया, हालांकि वे खालिस्तान के निर्माण के न तो समर्थक थे और ना ही उसके विरोधी. जब भारत ने यह आरोप लगाया कि पड़ोसी देश पाकिस्तान इन आतंकवादियों को समर्थन दे रहा है, उसे 1983-4 में सिखों का व्यापक समर्थन हासिल हो गया और मामले ने खूनी मोड़ ले लिया।\n\n1984 में भारत सरकार ने आंदोलन को जड़ से उखाड़ फेंकने के लिए ऑपरेशन ब्लू स्टार शुरू किया। स्वर्ण मंदिर परिसर में हमला किया गया, जिसकी संत भिंडरांवाले ने सेना के हमले के लिए किलेबंदी की तैयारी कर ली थी। भारत की तत्कालीन प्रधानमंत्री इंदिरा गांधी ने सेना को आदेश दिया कि वह मंदिर पर धावा बोलें, जिसने अंततः टैंकों का इस्तेमाल किया था।\n\nचौहत्तर घंटे की गोलीबारी के बाद सेना को मंदिर पर नियंत्रण करने में सफलता हाथ लगी। ऐसा करने में अकाल तख्त के कुछ हिस्से, सिख सन्दर्भ पुस्तकालय और स्वयं स्वर्ण मंदिर के कुछ हिस्सों में क्षति पहुंची. भारत सरकार के सूत्रों के अनुसार तिरासी सैन्य कर्मी इसमें मारे गये और 249 घायल हो गये। मारे गये आतंकवादियों की संख्या 493 थी और छियासी घायल हुए.\n\nउसी वर्ष के दो सिख अंगरक्षकों द्वारा इंदिरा गांधी की हत्या कर दी गयी जिसे स्वर्ण मंदिर मामले से उत्प्रेरित माना जाता है, जिसके व्यापक विरोध के परिणामस्वरूप सिख दंगे हुए, विशेष रूप से नयी दिल्ली में. उसके बाद 1988 में पंजाब पुलिस ने पहले जूलियो रिबेरो और उसके पश्चात KPS गिल के नेतृत्व में भारतीय थल सेना के साथ मिलकर ऑपरेशन ब्लैक थंडर चलाया जिसने आंदोलन को भूमिगत होने के लिए मजबूर करने में सफलता अर्जित की।\n\n1985 में सिख आतंकवादियों ने कनाडा से भारत आ रहे एयर इंडिया के विमान में बम विस्फोट किया जिससे एयर इंडिया उड़ान 182 में सवार सभी 329 यात्री मारे गये। यह कनाडा के इतिहास में सबसे ज्यादा भयावह आतंकवादी कार्रवाई है।\n\nसिख आतंकवाद की समाप्ति और खालिस्तान की मांग के मुख्य स्रोत तब नष्ट हुए जब पाकिस्तान की तत्कालीन प्रधानमंत्री बेनजीर भुट्टो ने एक सद्भावना संकेत के रूप में भारत सरकार को पंजाब के आतंकवाद से सम्बंधित सभी खुफिया सामग्री सौंप दी। भारत सरकार ने खुफिया जानकारियों का इस्तेमाल भारत में हो रहे आंतकवादी हमलों के पीछे सक्रिय लोगों का खात्मा करने में किया।\n\n1993 में प्रत्यक्ष सिख आतंकवाद की समाप्ति के बाद अपेक्षाकृत शांत अवधि में आतंकवादी कृत्यों (\"उदाहरण है\" 1995 में पंजाब के मुख्यमंत्री बेअंत सिंह की हत्या) के लिए आधे दर्जन के आसपास लड़ाकू सिख संगठनों को चिह्नित किया गया। इन संगठनों में बब्बर खालसा इंटरनेशनल, खालिस्तान कमांडो फोर्स, खालिस्तान लिबरेशन फोर्स और खालिस्तान जिंदाबाद फोर्स शामिल हैं।\n\nखालिस्तान को कनाडा और ग्रेटब्रिटेन के सिख समुदाय से अब भी व्यापक सहायता मिल रही है।\n\nभारत की राजधानी नयी दिल्ली में 29 अक्टूबर 2005 को तीन विस्फोट किये गये जिसमें 60 से अधिक लोग मारे गए और कम से कम 200 अन्य लोग घायल हो गए। विस्फोटों में 2005 में भारत में विस्फोटों से घातक हमलों में मारे गये लोगों की संख्या सर्वाधिक रही। उसके बाद 13 सितम्बर 2008 को 5 बम विस्फोट किये गये।\n\nसुरक्षा पर दिल्ली शिखर वार्ता 14 फ़रवरी 2007 को हुई जिसमें चीन, भारत और रूस के विदेश मंत्रियों ने भारत के हैदराबाद हाउस, दिल्ली में भाग लिया। वार्ता में आतंकवाद, नशीले पदार्थों की तस्करी, संयुक्त राष्ट्र में सुधार और अफगानिस्तान, ईरान, इराक तथा उत्तरी कोरिया में सुरक्षा की स्थिति पर चर्चा हुई। \n\n१३ दिसम्बर २००१ को आतंकवादियों ने भारतीय संसद पर हमला किया जिसमें ४५ मिनट तक गोलीबारी होती रही जिसमें ९ पुलिसकर्मी और संसद कर्मचारी मारे गए। सभी पांच आतंकवादी भी सुरक्षा बलों द्वारा मारे गए और उनकी पहचान पाकिस्तानी नागरिकों के रूप में की गयी। हमला भारतीय समयानुसार सुबह ११:४० के आसपास हुआ जिसके कुछ ही मिनटों बाद संसद के दोनों सदनों को दिन भर के लिए स्थगित कर दिया गया।\n\nकमांडो की वर्दी पहने हुए संदिग्ध आतंकवादियों ने एक कार में सवार होकर VIP गेट से होकर संसद में प्रवेश किया था। संसद और गृह मंत्रालय के सुरक्षा स्टिकर दिखाकर वाहन ने संसद परिसर में प्रवेश किया था।\n\nआतंकवादियों ने हमले के लिए एके ४७ राइफलों, विस्फोटकों और हथगोलों का उपयोग करते हुए जमकर विस्फोट किये। जिस समय हमला हुआ संसद के केन्द्रीय कक्ष में कई वरिष्ठ मंत्री और संसद के २०० से अधिक सदस्य थे। सुरक्षा कर्मियों ने पूरे परिसर को सील कर दिया था जिससे कई लोगों की जान बच गयी।\n\nपंजाब की खुशहाली कुछ नेताओं को रास नहीं आरही जो ऐसे - ऐसे स्लोगन बना कर पंजाबी भाई चारा बिगाड़ने का प्रयास कर रहे हैं। इन का तो लक्ष्य ही सत्ता को केसे भी हथियाना होता है।\n\nलंबे अरसे से चल रहे अयोध्या विवाद का समापन अंततः 16 वीं सदी में बनाए गए बाबरी ढांचे स्थल पर भीड के हमले से हुआ और अयोध्या में बाबरी ढांचा ढहा दिया गया। इसके बाद 5 जुलाई 2005 को पाकिस्तान के लश्कर-ए-तैय्यबा आतंकवादियों और भारतीय पुलिस के बीच दो घंटे की गोलीबारी के बाद, जिसमें छह आतंकवादी मारे गये, देश के नेताओं ने हमले की निन्दा की और विपक्षी दलों ने राष्ट्रव्यापी हड़ताल का आह्वान किया, ऐसा माना जाता है कि हमले के पीछे दाऊद इब्राहिम का दिमाग था।\n\nहिन्दुओं के पवित्र शहर वाराणसी में 7 मार्च 2006 को शृंखलाबद्ध बम विस्फोट हुए. रिपोर्ट के अनुसार इसमें पंद्रह लोग मारे गये और कम से कम 101 अन्य घायल हो गये। हमलों की जिम्मेदारी किसी ने नहीं ली लेकिन यह अनुमान लगाया जाता है कि ये बम विस्फोट वाराणसी में इस घटना से पहले फरवरी 2006 में लश्कर- ए-तैय्यबा के एजेंट की गिरफ्तारी की जवाबी कार्रवाई के तौर पर किया गया।\n\n5 अप्रैल 2006 को भारतीय पुलिस ने छह इस्लामी आतंकवादियों को गिरफ्तार किया गया जिसमें एक मौलवी भी शामिल है, जिसने बम विस्फोट की योजना बनाने में मदद पहुंचायी. माना जाता है कि मौलवी बांग्लादेश में प्रतिबंधित इस्लामी आतंकवादी गुट हरकत-उल-जिहाद अल इस्लामी का एक कमांडर और पाकिस्तानी खुफिया एजेंसी इंटर सर्विसेज इंटेलिजेंस से जुड़ा हुआ है।\n\nपूर्वोत्तर भारत में 7 राज्य शामिल हैं (जिन्हें \"सात बहनों\" के नाम से भी जाना जाता है) आसाम, मेघालय, त्रिपुरा, अरुणाचल प्रदेश, मिजोरम, मणिपुर और नगालैंड. इन राज्यों और केन्द्र सरकार तथा इस राज्य के मूल निवासी आदिवासियों और भारत के अन्य भागों से यहां आये प्रवासी लोगों के बीच तनाव होते रहते हैं।\n\nराज्यों ने नयी दिल्ली पर आरोप लगाया है कि वह उनसे सम्बंधित मुद्दों की अनदेखी कर रही है। इस भावना के कारण इन राज्यों के निवासियों में शासन में अपनी भागीदारी अधिक रखने की मांग उठने लगी है। मणिपुर और नगालैंड के बीच क्षेत्रीय विवाद विवाद कायम है।\n\nपूर्वोत्तर, खासकर आसाम, नगालैंड, मिजोरम और त्रिपुरा राज्यों में विद्रोही गतिविधियों और क्षेत्रीय आंदोलनों में वृद्धि हुई है। इनमें से अधिकांश संगठनों ने स्वतंत्र राज्य का दर्जा या क्षेत्रीय स्वायत्तता और संप्रभुता में वृद्धि की मांग की है।\n\nउत्तर पूर्वी क्षेत्र में तनाव खत्म करने के लिए केन्द्र और राज्य सरकारें इस क्षेत्र के लोगों के जीवन स्तर को उठाने के ठोस प्रयास कर रही हैं। हालांकि, आतंकवाद भारत के इस क्षेत्र में अब भी मौजूद है, जिसे बाहरी स्रोतों से समर्थन प्राप्त है।\n\nऔर शायद पहली बार सबसे महत्वपूर्ण उग्रवाद 1950 के दशक के में नगालैंड में प्रारम्भ में शुरू हुआ और उस पर अन्ततः 1980 के दशक की शुरूआत में दमन और सह-स्थापना के मिश्रण प्रयासों से काबू पा लिया गया। \"नेशनल सोशलिस्ट काउंसिल ऑफ नगालैंड, इसाक मुइवा\" (NSCN-IM), ने एक स्वतंत्र नगालैंड की मांग है और इस क्षेत्र में भारतीय सेना के ठिकानों पर कई हमले किए। सरकारी अधिकारियों के अनुसार 1992 से 2000 के बीच 599 नागरिकों, 235 सुरक्षाबलों और 862 आतंकवादियों ने अपनी जान गंवाई है।\n\n14 जून 2001 को भारत सरकार और NSCN-IM के बीच एक संघर्ष-विराम समझौते पर हस्ताक्षर किये गये, जिसे नगालैंड में व्यापक स्वीकृति और समर्थन प्राप्त हुआ। नगा नेशनल काउंसिल-फेडरल (NNC-F) और नेशनल काउंसिल ऑफ नगालैंड-खापलांग (NSCN-K) जैसे आतंकवादी संगठनों ने भी विकास का स्वागत किया।\n\nकुछ पड़ोसी राज्यों, खासकर मणिपुर ने संघर्ष विराम पर गंभीर चिंता जतायी. उन्हें डर था कि कहीं NSCN अपने राज्य में आतंकवादी गतिविधियों को न जारी रखे और नयी दिल्ली से युद्धविराम समझौते को रद्द करते हुए और सैन्य कार्रवाई का नवीकरण न कर दे। संघर्ष-विराम के बावजूद NSCN ने अपने विद्रोह को जारी रखा.\n\nनगालैंड के बाद असम क्षेत्र का सबसे अधिक अस्थिर राज्य है। 1979 के प्रारम्भ में असम के स्थानीय लोगों ने मांग की कि उन अवैध आप्रवासियों को चिह्नित किया जाये और वापस भेज दिया जाये जो बांग्लादेश से असम आये थे। अखिल असम छात्र संघ के नेतृत्व में सत्याग्रह, बहिष्कार, धरना और गिरफ्तारी देकर अंहिसक ढंग से अपना आंदोलन शुरू किया गया।\n\nजो लोग विरोध प्रदर्शन कर रहे थे उन पर पुलिस कार्रवाई हुई। 1983 में एक चुनाव हुआ जिसका आंदोलन के नेताओं ने विरोध किया। चुनाव में व्यापक हिंसा हुई। आंदोलन अंतत: आंदोलन के नेताओं के समझौते पर हस्ताक्षर के बाद समाप्त हुआ (जिसे असम समझौता कहते हैं) जो केन्द्र सरकार के साथ 15 अगस्त, 1985 को हुआ।\n\nइस समझौते के प्रावधानों के अंतर्गत कोई ऐसा व्यक्ति जिसने राज्य में अवैध रूप से जनवरी 1966 से मार्च 1971 के बीच प्रवेश किया है उसे रहने की अनुमति है लेकिन दस साल बाद उसे बेदखल होना पड़ेगा, जबकि जिन लोगों ने 1971 के बाद राज्य में प्रवेश किया है उन्हें निष्कासन झेलना पड़ेगा. नवम्बर 1985 में भारतीय नागरिकता कानून में संशोधन कर चुनाव में मतदान के अधिकार को छोड़कर शेष सभी नागरिकता अधिकार 10 वर्ष के लिए उन लोगों को दिये गये जिन्होंने 1961 से 1971 के बीच असम में प्रवेश किया था।\n\nनयी दिल्ली ने भी राज्य में बोडो को विशेष प्रशासन स्वायत्तता दी। हालांकि, बोडो समुदाय के लोगों ने एक अलग बोडोलैंड की मांग की जिसके कारण बंगालियों, बोडो और भारतीय सेना के बीच संघर्ष छिड़ गया परिणामस्वरूप सैकड़ों की संख्या में लोग मारे गये।\n\nकई संगठन हैं जो असम की स्वतंत्रता की वकालत कर रहे हैं। जिनमें से सबसे प्रमुख ULFA (यूनाइटेड लिबरेशन फ्रंट ऑफ़ असम) है। 1971 में स्थापित ULFA के दो मुख्य लक्ष्य हैं असम की स्वतंत्रता और समाजवादी सरकार की स्थापना.\n\nULFA ने 1971 में भारतीय सेना और असैनिकों को लक्ष्य करके क्षेत्र में कई आतंकवादी हमले किए हैं। इस समूह ने राजनैतिक विरोधियों की हत्या, पुलिस और अन्य सुरक्षा बलों पर हमले किये हैं, रेल पटरियों को उड़ाया है और अन्य बुनियादी सुविधाओं की स्थापनाओं पर हमले किये हैं। माना जाता है कि ULFA के \"नेशनलिस्ट सोशलिस्ट काउंसिल ऑफ नगालैंड (NSCN)\", माओवादियों और नक्सलियों के साथ मजबूत संबंध हैं।\n\nयह भी विश्वास किया जाता है वे अपने ज्यादातर अभियानों को भूटान राज्य से संचालित करते हैं। ULFA के बढ़ते प्रभाव को देखते हुए भारत सरकार ने 1986 में समूह को गैरकानूनी और असम को एक अशांत क्षेत्र घोषित कर दिया। नयी दिल्ली के दबाव में भूटान ने अपने क्षेत्र से ULFA उग्रवादियों को बाहर निकालने के लिए एक व्यापक अभियान चलाया।\n\nभारतीय सेना के समर्थन से थिम्पू एक हजार से अधिक आतंकवादियों को मारने में कामयाब रहा और अनेकानेक अपराधियों अपराधियों को भारत प्रत्यर्पित करने में कामयाब रहा जबकि अभियानपक्ष की ओर से केलव 120 लोग मारे गये। भारतीय सेना ने ULFA के भावी हमलों को विफल करने के उद्देश्य से कई सफल अभियान चलाया है लेकिन ULFA क्षेत्र में सक्रिय बना हुआ है। 2004 में ULFA ने असम में एक पब्लिक स्कूल को निशाना बनाया जिसमें 19 बच्चे और 5 वयस्क लोग मारे गए।\n\nअसम पूर्वोत्तर में एकमात्र राज्य है, जहां आतंकवाद अभी भी एक प्रमुख मुद्दा है। भारतीय सेना अन्य क्षेत्रों में आतंकवादी संगठनों को खत्म करने में कामयाब हो गयी थी लेकिन आतंकवादियों से निपटने के लिए कथित रूप से कठोर तरीके का इस्तेमाल करने के लिए मानवाधिकार समूहों द्वारा आलोचना की गयी।\n\n18 सितम्बर 2005 को एक सिपाही जिरीबाम, मणिपुर में मणिपुर-असम सीमा के निकट उल्फा के सदस्यों के हाथों मारा गया।\n\nत्रिपुरा में 1990 के दशक में आतंकवादी गतिविधियों में काफी उथल पुथल देखी गयी। नयी दिल्ली ने विद्रोहियों को अपने क्षेत्र से विद्रोही कार्यकलापों के संचालन के लिए एक सुरक्षित आश्रय प्रदान करने के लिए बंगलादेश को दोषी ठहराया. \"त्रिपुरा जनजातीय क्षेत्र स्वायत्त जिला परिषद\" के नियंत्रण के अधीन इस क्षेत्र में नयी दिल्ली, त्रिपुरा राज्य सरकार और परिषद के बीच एक त्रिपक्षीय समझौता के बाद वृद्धि की गयी। सरकार ने उसके बाद आंदोलन पर नियंत्रण कर लिया है, हालांकि कुछ विद्रोही गुट अभी भी सक्रिय हैं।\n\nमणिपुर में आतंकवादियों ने एक संगठन स्थापित किया है जिसे \"पीपुल्स लिबरेशन आर्मी\" कहते हैं। उनका मुख्य लक्ष्य बर्मा की जनजातियों मेइती लोगों को एकजुट करना और स्वतंत्र राज्य मणिपुर की स्थापना करना है। हालांकि माना जाता है कि आंदोलन 1990 के दशक के मध्य में भारतीय सुरक्षा बलों द्वारा भीषण संघर्ष के बाद दबा दिया गया।\n\n18 सितम्बर 2005 को छह अलगाववादी विद्रोहियों छुरछंदपुर जिले में झूमी रिवोल्यूशनरी आर्मी और झूमी क्रांतिकारी मोर्चा के बीच संघर्ष में मारे गए।\n\nकंगली यावोल कन्ना लूप (KYKL) क्षेत्रीय संगठन के AK-56 राइफल्स से लैस विद्रोहियों ने 20 सितम्बर 2005 को मणिपुर की राजधानी इंफाल से 22 मील दूर दक्षिण पश्चिम के नारिआंग गांव में 14 भारतीय सैनिकों पर घात लगाकर हमला किया और मार डाला.\nभारत सरकार के एक प्रवक्ता के अनुसार \"अज्ञात विद्रोहियों ने स्वचालित हथियारों से हमला कर सड़क पर गश्त कर रहे सेना के गोरखा राइफल्स के आठ जवानों को मौके पर ही मार डाला।\n\n\"मिजो नेशनल फ्रंट\" आजादी प्राप्त करने के लिए भारतीय सेना से 2 दशकों से अधिक अवधि से लड़ाई लड़ रहा है। अन्य पड़ोसी राज्यों की तरह यहां भी उग्रवाद पर सेना ने काबू पा लिया।\n\nकर्नाटक ऐतिहासिक महत्व के अनेक स्थानों और भारत के आईटी हब (सूचना प्रौद्योगिकी केंद्र), बेंगलुरू होने के बावजूद आतंकवाद से काफी कम प्रभावित है। हालांकि, पश्चिमी घाट में हाल में नक्सली गतिविधि बढ़ रही है। इसके अलावा कुछ हमले हुए हैं जिनमें 28 दिसम्बर 2005 को IISc पर हमला और बेंगलुरू में 26 जुलाई 2008 को हुए सीरियल बम विस्फोट प्रमुख हैं।\n\nआंध्र प्रदेश आतंकवाद से प्रभावित कुछ दक्षिणी राज्यों में से एक है, हालांकि यह एक अलग तरह का और बहुत छोटे पैमाने पर है। आंध्र प्रदेश में आतंकवाद \"पीपुल्स वार ग्रुप\" या PWG की उपज है जो नक्सलाइट के नाम से जाना जाता है।\n\n'PWG' भारत में दो दशक से अधिक अविध से सक्रिय है उसके ज्यादातर अभियान आंध्र प्रदेश के तेलंगाना में चलाये जाते हैं। यह दल उड़ीसा और बिहार में भी सक्रिय है। कश्मीरी आतंकवादियों और ULFA के विपरीत PWG एक माओवादी आतंकवादी संगठन है और साम्यवाद इसके प्राथमिक लक्ष्यों में से एक है।\n\nचुनाव में व्यापक समर्थन पाने में नाकाम रहने के कारण वे अपने विचारों को व्यक्त करने के लिए हिंसा का सहारा लेते हैं। समूह साम्यवाद के नाम पर भारतीय पुलिस, बहुराष्ट्रीय कंपनियों और अन्य प्रभावशाली संस्थानों को अपना निशाना बनाता है। PWG ने वरिष्ठ सरकारी अधिकारियों को अपना निशाना बनाया है, जिसमें आंध्र प्रदेश के पूर्व मुख्यमंत्री चंद्रबाबू नायडू की हत्या करने का प्रयास भी शामिल है।\n\nकथित तौर पर इन सशस्त्र आतंकवादियों की संख्या 800 से 1000 है और इनका नेपाल के माओवादियों और श्रीलंका के LTTE (लिट्टे) के साथ घनिष्ठ संबंध माना जाता है। भारत सरकार के अनुसार औसतन 60 से अधिक नागरिक, 60 नक्सली विद्रोही और एक दर्जन पुलिसकर्मी हर साल PWG के नेतृत्व वाले उग्रवाद में मारे जाते हैं। इसके बड़े आतंकवादी हमलों में 25 अगस्त 2007 को हैदराबाद में हुआ हमला प्रमुख है।\n\nतमिलनाडु में LTTE \"लिबरेशन टाइगर्स ऑफ़ तमिल ईलम\" पूर्व प्रधानमंत्री राजीव गांधी की हत्या होने तक सक्रिय रहा। LTTE ने तमिलनाडु राज्य में वेलुपिल्लई प्रभाकरन, तमिलसेल्वन और ईलम के अन्य सदस्यों के नेतृत्व में कई वक्तव्य दिये। तमिल टाइगर्स, जो अब एक प्रतिबंधित संगठन है, को अतीत में भारत में काफी चंदे और समर्थन प्राप्त हुए. भारत में एक आतंकवादी तमिल आंदोलन से जुड़े तमिलनाडु लिबरेशन आर्मी का सम्बंध LTTE से है।\n\nतमिलनाडु को मुस्लिम कट्टरपंथी आतंकवादी द्वारा किये गये हमलों का भी सामना करना पड़ता है। अधिक जानकारी के लिए देखें, 1998 कोयंबटूर बम विस्फोट.\n\nएयर इंडिया फ्लाइट 182 एयर इंडिया की उडा़न थी जो मॉन्ट्रियल-लंदन-दिल्ली-मुंबई मार्ग पर संचालित थी। 23 जून 1985 को बोइंग 747-237B मार्ग पर उड़ना भर रहा था, उसी दौरान आयरिश हवाई क्षेत्र पर बम फेंका गया था, जिससे जहाज पर सवार सभी लोग मारे गए। 11 सितंबर 2001 के पहले तक एयर इंडिया बम विस्फोट सर्वाधिक लोगों के मारे जाने वाला एक ऐसा आतंकवादी हमला था जिसमें विमान शामिल हो, यह दिन अब तक कनाडा के इतिहास में सबसे बड़ी सामूहिक हत्या वाला दिन है। इस हमले की जिम्मेदारी बब्बर खालसा ने ली है जो एक कट्टर आतंकवादी समूह के रूप में जाना जाता है, जिस पर उस समय और अब भी कनाडा, संयुक्त राज्य अमरीका, ग्रेट ब्रिटेन, जर्मनी और भारत में 1985 से प्रतिबंध लगा हुआ है।\n\nघटना नारिता एयरपोर्ट पर बमबारी के एक घंटे के भीतर हुई। सम्राट कनिष्क नामके के बोइंग विमान 747-237B (c/n 21473/330, रेग VT-VT-EFO) में 31,000 फीट (9,500 मीटर) की ऊंचाई पर विस्फोट हुआ, जो दुघर्टनाग्रस्त होकर अटलांटिक महासागर में गिरा, जिससे उस पर सवार सभी 329 लोग मारे गए, जिनमें 280 कनाडा और 22 भारत के नागरिक थे।\n\n\n\n", "id": "180073", "title": "भारत में आतंकवाद"}
{"url": "https://hi.wikipedia.org/wiki?curid=180098", "text": "अक्षय पात्र फाउण्डेशन\n\nअक्षय पात्र फाउण्डेशन, भारत की एक अशासकीय संस्था है जो देश के 7 राज्यों में 6500 स्कूलों में लगभग 12 लाख स्कूली छात्रों को निःशुल्क भोजन उपलब्ध कराती है। इस संस्था का नाम दिसम्बर, २००९ में लिम्का बुक ऑफ रिकॉर्ड्स में अंकित किया गया है तथा सामाजिक क्षेत्र में उल्लेखनीय योगदान के लिए उसे सीएनबीसी ने सम्मानित किया है।\n\nवर्ष 2000 में इस संस्था का गठन कर्नाटक के ग्रामीण क्षेत्रों के गरीब बच्चों की मदद करने के लिए किया गया था और धीरे-धीरे राज्य सरकार तथा कॉरपोरेट जगत की मदद मिलने से संस्था ने 7 राज्यों में अपनी विशिष्ट पहचान बना ली है। इस संस्था का मकसद यही है कि देश में कोई भी गरीब बच्चा भूख की वजह से अपनी पढाई नहीं छोडे और इसी लक्ष्य को ध्यान में रखकर उन्होंने दूरदराज के ग्रामीण क्षेत्रों को ही प्राथमिकता दी है। फिलहाल यह संस्था कर्नाटक, उत्तरप्रदेश, राजस्थान, उडीसा, गुजरात, आंध्रप्रदेश, छत्तीसगढ में ग्रामीण क्षेत्रों के स्कूलों को भोजन उपलब्ध करा रही है।\n\nगुजरात में 1 लाख 50 हजार, राजस्थान में 1 लाख 30 हजार, बेंगलूरू में 2 लाख 30 हजार, हुबली में 1 लाख 81 हजार विद्यार्थी व बेंगलूरू 3 हजार गर्भवती महिलाएं भी इस कार्यक्रम से लाभांवित हो रहे हैं। प्रति विद्यार्थी भोजन की लागत 5 रूपए में से 3 रूपए सरकार वहन कर रही है और शेष राशि बेंगलूरू स्थित इस्कॉन मंदिर में प्राप्त दान के अलावा उद्यमियों व स्वयंसेवी संस्थाओं के सहयोग से वर्ष में औसतन 235 दिन यह कार्यक्रम संचालित हो रहा है।\n\nOfficial Website\n\nhttp://www.iskconbangalore.org/contents/GBC/index.html\n\nhttp://paniit2009.org/program/speakers/madhu-pandit-das\n\nhttp://www.bbc.co.uk/worldservice/programmes/outlook/news/story/2007/07/070718_das_india.shtml\n\nhttp://jivahimsa.com/2009/04/24/visit-to-akshaya-patra/\n", "id": "180098", "title": "अक्षय पात्र फाउण्डेशन"}
{"url": "https://hi.wikipedia.org/wiki?curid=180099", "text": "खर्राटे\n\nजब सोते हुए व्यक्ति के नाक से अपेक्षाकृत तेज आवाज निकलती है तो इसे खर्राटे लेना (snoring) कहते हैं। इसे 'ओब्स्टृक्टिव स्लीप अप्निया' कहा जाता है; अर्थात नींद में आपकी साँस में अवरोध उत्पन्न होता है।\n\nइसके कारणो में नाक से लेकर श्वांश नली तक कोई भी कारण हो सकता है। छोटी गरदन, मोटापा इसके अन्य कारणो में सम्मिलित है। \n\nखर्राटे भी कई प्रकार के होते हैं . कुछ लोगों की तो श्वांश नींद में पूरी तरह से अवरुध हो जाती है। यह एक गंभीर अवस्था है और लंबे समय में यह आपके हृदय और मस्तिस्क पर बुरा प्रभाव डालती है। इस अवस्था में नींद पूरी नहीं होती और व्यक्ति को दिन में भी थकान लगती रहती है इसके कारणों की जाँच करने के लिए स्लीप लैब जाना पड़ता है जोकि सभी बड़े शहरों में उपलब्ध हैं . इसमे आपको एक यंत्र से जोड़ दिया जाता है जो नींद में आपकी गतिविधियों को संकलित करता है। इसका विश्लेषण करके आपको उचित उपचार बताया जाता है जोकि वजन कम करने, नींद के दौरान एक मशीन का उपयोग करने से, ऑपरेशन तक हो सकता है। \n\n", "id": "180099", "title": "खर्राटे"}
{"url": "https://hi.wikipedia.org/wiki?curid=180102", "text": "सहचिकित्सा\n\nरोग के निदान और इलाज में अर्द्ध-चिकित्सा विज्ञान या सहचिकित्सा (Paramedicine) की महत्वपूर्ण भूमिका होती है। रोग निदान से संबंधित औजार जैसे कि सूक्ष्मदर्शी यंत्र, एक्स-रे, अल्ट्रासाउण्ड, इंडोस्कोप, सीटी स्कैन, एमआर, गामा कैमरा तथा अन्य इन्वेसिव या नॉन-इन्वेसिव पद्धतियाँ और तकनीकी प्रकार की थेरेपियां जैसे कि पिफजियोथेरेपी, रेडियोथेरेपी, श्वासक्रिया थेरेपी, स्पीच थेरेपी आदि अर्ध-चिकित्सा प्रणाली का हिस्सा हैं। आयुर्विज्ञान और संश्लिष्ट चिकित्सा उपकरणों के विकास के साथ-साथ प्रशिक्षित और सुयोग्य अर्ध-चिकित्सकीय मानवशक्ति की मांग भी बढ़ रही है।\n\n", "id": "180102", "title": "सहचिकित्सा"}
{"url": "https://hi.wikipedia.org/wiki?curid=180106", "text": "कर्मचारी चयन आयोग\n\nकर्मचारी चयन आयोग (Staff Selection Commission) का कार्य भारत सरकार के मंत्रालयों/विभागों, संबद्ध और अधीनस्‍थ कार्यालयों और सीएजी एवं महालेखाकारों के कार्यालयों में गैर तकनीकीय समूह 'ग' और 'ख' के अराजपत्रित पदों में भर्ती करना है। आयोग नीतियां तैयार करने, के लिए उत्तरदायी है जिसमें परीक्षाओं की एवं अन्‍य प्रक्रियाओं की योजना बनाना शामिल है ताकि परीक्षाओं और चयन परीक्षणों को सुव्‍यवस्थित रूप से चलाया जा सके। इसे पहले \"अधीनस्‍थ सेवा आयोग\" (Subordinate Services Commission) कहते थे। इसका पुन: नामकरण 1977 में 'कर्मचारी चयन आयोग' के रूप में हुआ। \n\n", "id": "180106", "title": "कर्मचारी चयन आयोग"}
