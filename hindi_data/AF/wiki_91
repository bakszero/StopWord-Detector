{"url": "https://hi.wikipedia.org/wiki?curid=186742", "text": "जैपनीज वाइफ\n\nद जैपनीज वाइफ २०१० में बनी अंग्रेज़ी भाषा की फिल्म है।\n", "id": "186742", "title": "जैपनीज वाइफ"}
{"url": "https://hi.wikipedia.org/wiki?curid=186744", "text": "सांवरिया\n\nसांवरिया फ्योदोर दोस्तोयवस्की के उपन्यास सफ़ेद रातें पर आधारित चलचित्र है।\n\n", "id": "186744", "title": "सांवरिया"}
{"url": "https://hi.wikipedia.org/wiki?curid=186748", "text": "प्रत्यभिज्ञा दर्शन\n\nप्रत्यभिज्ञा दर्शन, काश्मीरी शैव दर्शन की एक शाखा है। यह ९वीं शताब्दी में जन्मा एक अद्वैतवादी [[दर्शन] है। इस दर्शन का नाम [[उत्पलदेव]] द्वारा रचित [[ईश्वरप्रत्यभिज्ञाकारिका]] नामक ग्रन्थ के नाम पर आधारित है। प्रत्यभिज्ञा (= प्रति + अभिज्ञा) का शाब्दिक अर्थ है- पहले से देखे हुए को पहचानना, या, पहले से देखी हुई वस्तु की तरह की कोई दूसरी वस्तु देखकर उसका ज्ञान प्राप्त करना।\n\nप्रत्यभिज्ञा के अनुसार यह विश्व छत्तीस तत्त्वों से मिलकर बना है। महेश्वर अर्थात परम सत्ता, अपनी स्वतंत्र इच्छा से अपने मानस पटल (भित्ति) पर इन्हीं तत्त्वों को कभी समवेत रूप में प्रकट कर देता है, और कभी अपने में समेट लेता है। इसी को दूसरे शब्दों में 'उन्मीलन' तथा 'निमीलन' कहते हैं। महेश्वर अथवा शिव के उस पूरे कार्यकलाप को पंचकृत्य (सृष्टि, स्थिति, संहति, विलय तथा अनुग्रह) की संज्ञा दी जाती है। शिव यह सब कुछ अपनी इच्छा से करता है, इसलिए यह उसकी स्वातंत्र्य शक्ति कहलाती है। इसी को माहेश्वर्य शक्ति अथवा विमर्श भी कहते हैं। विमर्श का अभिप्राय है- सक्रियता। [[अद्वैत वेदान्त]] के ब्रह्म की भांति इस दर्शन की परमसत्ता, शिव, केवल प्रकाशमय ही नहीं अपितु प्रकाश विमर्शमय है। यह ज्ञान और क्रिया दोनों का अधिष्ठान तथा दोनों का स्रोत है।\nप्रत्यभिज्ञा दर्शन के अनुसार यह विश्व कोई नई रचना नहीं, बल्कि पहले से ही विद्यमान वस्तु प्रकटीकरण है। प्रत्यभिज्ञा दर्शन न तो किसी वस्तु को मिथ्या मानता है और न ही क्षणिक। इसकी दृष्टि में प्रत्येक वस्तु की अपनी सत्ता है, बल्कि सत्ता ही वस्तु की नियामक है। अर्थात यदि वस्तु है तो उसकी सत्ता अवश्य होगी और यदि उसकी सत्ता नहीं है तो वह वस्तु ही नहीं है। इनके अनुसार तो वस्तु, वस्तु का कर्ता और वस्तुबोध का माध्यम तीनों ही यथार्थ हैं। यही शैव स्वातंत्र्यवाद है।\n\n[[कश्मीर]] का अद्वैत शैव दर्शन तीन मुख्य नामों से प्रख्यात है - \n\nप्रत्यभिज्ञा दर्शन - इसे 'प्रत्यभिज्ञा दर्शन' इसलिये कहते हैं कि यह मानता अद्वैत ही है। वह अपने स्वरूप को भूल कर देश-प्राण-बु तादात्म्य स्थापित कर लेता है। अपने सच्चे स्वरूप की (पहचान) से वह परिच्छिन्न, कृत्रिम अहं (आपा) से अद्वैतलाभ करता है।\n\nस्पंदशास्त्र - इसका 'स्पंदशास्त्र' इसलिये नाम पड़ा कि यह सार कि सारे विश्व का उद्भव शिव की शक्ति से ही हुआ है, स्पंदरूपा है।\n\nत्रिक प्रत्यभिज्ञा - इसको त्रिक्दर्शन इसलिये कहते हैं कि इसी का मुख्यतया प्रतिपादन किया गया है: \n\n(1) नर, (2) शिव, \n\nकहीं-कहीं \n\n(1) पशु, (2) पाश और (3) पति, इस प्रकार वस्तुऐं मानी गई हैं। मुख्यार्थ एक ही है।\n\nयह दर्शन अद्वैतपरक है। [[दुर्वासा]] और त्र्यंबक इसके आदि प्रचारक माने जाते हैं। इसे 'त्रैयंबक दर्शन' भी कहते हैं। इसके मूल प्रवर्तक आचार्य [[वसुगुप्त]] (काल लगभग 800 ई. शती) थे जिन्होंने इसके सिद्धान्तों को लिपिबद्ध किया। [[क्षेमराज]] ने 'शिवसूत्र' में कहा है कि भगवान श्रीकंठ ने वसुगुप्त को स्वप्न में आदेश दिया महादेवगिरि के एक शिलाखंड पर शिवसूत्र उतंकित हैं, प्रचार करो। जिस शिला पर ये शिवसूत्र उद्दंकित मिले थे कश्मीर में लोग शिवपल (शिवशिला) कहते हैं। इस की संख्या 77 है। ये ही इस दर्शन के मूल आधार हैं। \"स्पंदकारिका\" में शिवसूत्रों के सिद्धांतों का प्रतिपादन किया दो शिष्य हुए हुए (1) [[कल्लट]] और (2) [[सोमानंद]]। \"स्पंदासर्वस्व\" लिखा और सोमानंद ने \"शिवदृष्टि\" और 'परातर्ति' लिखी। [[सोमानंद]] के पुत्र और शिष्य [[उत्पलाचार्य]] (90 दर्शन के प्रख्यात आचार्य माने जाते हैं। इन्होंने 'ईश्वरप्रत्यकि' का प्रणयन किया जो इस दर्शन का प्राणभूत ग्रंथ है। प्रसिद्ध हुआ कि इस दर्शन का नाम ही प्रत्यभिज्ञा पड़ गया ने \"सिद्धित्रयी\" और \"शिवस्तोत्रावली\" ग्रंथ लिखे। शिव पराभक्ति का अपूर्व ग्रंथ है।\n\n[[उत्पल]] के शिष्य [[अभिनवगुप्त]] और लक्ष्मणगुप्त के गुप्त (950-1000 ई.) हुए। अभिनवगुप्त अत्यंत प्रतिभाशाली थे। काव्य, नाट्य, संगीत, दर्शन, तंत्र, मंत्र और योग इनमें पारंगत थे। [[ध्वन्यालोक]] पर जो \"लोचन\" टीका है वह इस मर्मज्ञता का प्रचुर प्रमाण है। [[भरत मुनि|भरत]] के [[नाट्यशास्त्र]] पर इनका \"भारती\" भाष्य इनके नाट्य और संगीत के ज्ञान का प्रमाण है। \"[[प्रत्यभिज्ञाविमर्शिनी]]\" इनके दर्शन के अगाध पांडित्य का प्रमाण है, \"[[मालिनीविजयवार्तिक]]\" इनके आगम के गंभीर ज्ञान का तथा \"[[परमार्थसार]]\" इनके दर्शन और साधना के पांडित्य उदाहरण है। 12 भागों में लिखित इनका \"[[तंत्रालोक]]\" दर्शन और [[योग]] का वृहत् कोश है। \"[[तंत्रसार]]\" में तंत्रालोक \"तंत्रसार\" में तंत्रलोक का निचोड़ है।\n\n[[क्षेमराज]] (975-1025 ई.) इनके बहुत ही सुयोग्य शिष्य थे। क्षेमराज के निम्नलिखित ग्रंथ प्रसिद्ध हैं : शिवसूत्रविमर्शिनी, स्वच्छंद तंत्र, विज्ञानभैरव और नेत्रतंत्र पर उद्योत टीका, प्रत्यभिज्ञाहृदय स्पंदसंदोह, स्पंदनिर्णय, पराप्रावेशिका, तत्वसंदोह और शिवस्तोत्रावली पर \"स्तवचिंतामणि\" टीका।\n\nइनके अनंतर प्रत्यभिज्ञादर्शन पर निम्नलिखित और ग्रंथ लिखे गये। उत्पल वैष्णव की \"स्पंदप्रदीपिका\" भास्कर और [[वरदराज]] का \"शिवसूत्रवार्तिक\", रामकंठ की \"स्पंदकारिकाविवृत्ति\", योगराज की \"परमार्थविवृति\" और [[जयरथ]] की [[तंत्रालोक]] की \"विवेक\" टीका।\n\nपरम तत्व : इस दर्शन की दृष्टि अद्वय या अद्वैत है। परम तत्व द्वैतरहित या अद्वय है। उसे परमेश्वर, परमशिव, चित्परासंवित्, अनुत्तर इत्यादि शब्दों से अभिहित किया गया है।\n\nचित् वह है जो अपने को सब आवरणों से ढककर भी सदा अनावृत बना रहता है, सब परिवर्तनों के भीतर भी सदा परिवर्तनरहित बना रहता है। उसमें प्रमाता प्रमेय, वेदक वेद्य का द्वैत भाव नहीं रहता, क्योंकि उसके अतिरिक्त दूसरा कुछ है ही नहीं।\n\nइसका स्वरूप प्रकाशविमर्शमय है। शांकर वेदांत भी चित् को अद्वैत मानता है, किंतु शांकर वेदांत में चित् केवल प्रकाशस्वरूप है, प्रत्यभिज्ञा दर्शन में वह प्रकाशविमर्शमय है। मणि भी प्रकाशरूप है। केवल प्रकाशरूप कह देने से परमतत्व का निरूपण नहीं हो सकता। त्रिक् या प्रत्यभिज्ञा दर्शन का कहना है कि परम तत्व वह प्रकाश है जिसे अपने प्रकाश का विमर्श भी है। \"विमर्श\" पारिभाषिक शब्द है। इसका अर्थ है चित् की आत्मचेतना, प्रकाश का आत्मज्ञान, प्रकाश का यह ज्ञान कि \"मैं हूँ\"। मणि भी स्वयंप्रकाश है, किंतु उसे अपने प्रकाश का ज्ञान नही है। परमतत्व को केवल स्वयंप्रकाश कह देने से काम नहीं चलेगा। प्रत्यभिज्ञा दर्शन का कहना है कि ऐसा प्रकाश जिसे अपना ज्ञान है विमर्शमय है। विमर्श चेतना की चेतना है। क्षेमराज ने विमर्श को \"अकृत्रिममाहम इति विस्फुरणम्\" (पराप्रावेशिका, पृ.2) स्वाभाविक अहं रूपी स्फुरण कहा है। कृत्रिम अहं हृ \"अस्वाभाविक मैं\" का ज्ञान वेद्यसापेक्ष है। विमर्श स्वाभाविक अहं का ज्ञान पूर्ण है, वह \"पूर्णहीनता\" है, क्योंकि समस्त विश्व उसी में है। उससे व्यतिरिक्त कुछ है ही नहीं। क्षेमराज ने कहा है \"यदि निर्विमर्श: स्यात् अनीश्वरो जडश्च प्रसज्यते (पराप्रावेशिका, प्र. 2) अर्थात् यदि परम तत्व प्रकाश मात्र होता और विमर्शमय न होता तो वह निरीश्वर और जड़ हो जाता। चित् अपने को चित्शक्ति के रूप में देखता है। चित् का अपने को इस रूप में देखने को ही विमर्श कहते हैं। इसी विमर्श को इस शास्त्र ने पराशक्ति, परावाक्, स्वातंत्र्य, ऐश्वर्य, कर्तृत्व, स्फुरता, सार, हृदय, स्पंद इत्यादि नामों से अभिहित किया है। जब हम कहते हैं कि परमतत्व प्रकाश विमर्शमय है तो उसका अर्थ यह हुआ कि वह चिन्मात्र नहीं है, पराशक्ति भी है।\n\nयह परमतत्व विश्वोत्तीर्ण भी है और विश्वमय भी है। विश्व शिव की ही शक्ति की अभिव्यक्ति है। प्रलयावस्था में यह भक्ति शिव में संहृत रहती है, सृष्टि और स्थिति में यह शक्ति विश्वाकार में व्यक्त रहती है। विश्व परमशिव से अभिन्न है, यह शिव का स्फुरणमात्र है। परमेश्वर या परमशिव बिना किसी उपादान के, बिना किसी आधार के, अपने स्वातंत्र्य से, अपनी स्वेच्छा से, अपनी ही भित्ति या आधार में विश्व का उन्मोलन करता है। चित्रकार कोई चित्र किसी आधार पर, तूलिका और रंग की सहायता से बनाता है, किंतु इस जगत् चित्र का चित्रकार, आधार, तूलिका, रंग सब कुछ शिव ही है।\n\nपरमेश्वर ही मूलतत्व है। यह दर्शन \"ईश्वराद्वयवाद\" इसीलिये कहलाता है कि परमेश्वर के अतिरिक्त और कुछ है ही नहीं। अज्ञान या माया उससे भिन्न कुछ नहीं है। यह उसी का स्वेच्छापरिगृहीत रूप है। वह अपने स्वातंत्र्य से, अपनी इच्छा से अपने को ढक भी लेता है। और अपनी इच्छा से ही अपने को प्रकट भी करता है।\n\nशांकर वेदांत या ब्रह्मवाद भी अद्वैतवादी है, किंतु ब्रह्मवाद और ईश्वराद्वयवाद में पर्याप्त अंतर है।\n\nब्रह्मवाद ब्रह्म को निर्गुण, निर्विकार चैतन्य मात्र मानता है। उसके अनुसार ब्रह्म में कर्तृत्व नहीं है, किंतु ईश्वराद्वयवाद के अनुसार परमशिव में स्वातंत्र्य या कर्तृत्व है जिसके द्वारा वह सदा सृष्टि, स्थिति, संहार, अनुग्रह और विलय इन पंचकृत्यों को करता रहता है।\n\nइस दर्शन के अनुसार संवित् या परम शिव का विश्व से संबंध दर्पणबिंबवत् है। जैसे स्वच्छ दर्पण में नगर, वृक्ष इत्यादि पदार्थ प्रतिबिंबित होने पर उससे अभिन्न होते हुए भी उससे भिन्न दिखलाई देता है। इसीलिये इस दर्शन की दृष्टि \"आभासवाद\" कही जाती है। दर्पण के उदाहरण में एक बात ध्यान में रखनी चाहिए। लोक में बिंब से ही प्रतिबिंब होता हैं, किंतु इस दर्शन में परमेश्वर में विश्व प्रतिबिंब होता रहता है। इस दर्शन की दृष्टि को स्वातंत्र्यवाद भी कहते है।\n\nपरम शिव की अनंत शक्तियाँ हैं, किंतु मुख्यत: पाँच शक्तियाँ हैं हृ चित्, आनंद, इच्छा, ज्ञान, क्रिया। चित् का स्वभाव आत्मप्रकाशन है। स्वातंत्र्य को आनंद शक्ति कहते हैं। वस्तुत: चित् और आनंद परमशिव के स्वरूप ही हैं। अपने को सर्वथा स्वतंत्र और इच्छासंपन्न मानना इच्छाशक्ति है। इसी से सृष्टि का संकल्प होता है। वेद्य की ओर उन्मुखता को ज्ञानशक्ति कहते हैं। इसका दूसरा नाम आमर्श है। सब आकार धारण करने की योग्यता को क्रिया शक्ति कहते हैं।\n\nइस दर्शन में 36 तत्व माने गए हैं। इनको तीन मुख्य भागों द्वारा समझ सकते हैं -\n\nशिवतत्व में शिवतत्व और (2) शक्तितत्व का अंतर्भाव है। परमशिव प्रकाशविमर्शमय है। इसी प्रकाशरूप को शिव और विमर्शरूप को शक्तितत्व कहते हैं। जैसा प्रारंभ में कहा जा चुका है, पूर्ण अकृत्रिम अहं (मैं) की स्फूर्ति को विमर्श कहते हैं। यही स्फूर्ति विश्व की सृष्टि, स्थिति और संहार के रूप में प्रकट होती है। बिना विमर्श या शक्ति के शिव को अपने प्रकाश का ज्ञान नहीं होता। शिव ही जब अंत:स्थित अर्थतत्व को बाहर करने के लिये उन्मुख होता है, शक्ति कहलाता है।\n\nविद्यातत्व में तीन तत्वों का अंतर्भाव है : \n\nसदाशिव शक्ति के द्वारा शिव की चेतना अहं और इदं में विभक्त हो जाती है। परंतु पहले अहमंश स्फुट रहता है और इदमंश अस्फुट रहता है। अहंता से आच्छादित अस्फुट इदमंश की अवस्था को सद्विद्या या शुद्धविद्यातत्व कहते हैं। इसमें क्रिया का प्राधान्य रहता है। शिव का परामर्श है \"अहं\"। सदाशिव तत्व का परामर्श है \"अहमिदम्\"। ईश्वरतत्व का परामर्श है \"इदमहं\"। शुद्धविद्यातत्व का परामर्श है \"अहं इदं च\"।\n\nयहाँ तक \"अहं\" और \"इद\" में अभेद रहता है।\n\nआत्म तत्व में 31 तत्वों का अंतर्भाव है: \n\n(6) माया - यह अहं और इदं को पृथक् कर देती है। यहीं से भेद-बुद्धि प्रारंभ होती है। अहमंश पुरुष हो जाता है और इदमंश प्रकृति। माया की पाँच उपाधियाँ हैहृ कला, विद्या, राग, काल और नियति। इन्हें \"कंचुक\" (आवरण) कहते हैं, क्योंकि ये पुरुष के स्वरूप को ढक देते है। इनके द्वारा पुरुष की शक्तियाँ संकुचित या परिमित हो जाती हैं। इन्हीं के कारण जीव परिमित प्रमाता कहलाता है। शांकर वेदांत और त्रिक्दर्शन की माया एक नहीं है। वेदांत में माया आगंतुक के रूप में है जिससे ईश्वरचैतन्य उपहित हो जाता है। इस दर्शन में माया शिव की स्वातंत्र्यशक्ति का ही विजृंभण मात्र है जिसके द्वारा वह अपने वैभव को अभिव्यक्त करता है।\n\n(7) कला सर्वकर्तृत्व को संकुचित करके अनित्यत्व प्रस्थापित करता है।\n\n(8) विद्या सर्वज्ञत्व को संकुचित कर किंचिज्ज्ञत्व लाती है।\n\n(9) राग नित्यतृप्तित्व को संकुचित कर अनुराग लाता है।\n\n(10) काल नित्यत्व को संकुचित करके अनित्यत्व प्रस्थापित करता है।\n\n(11) नियति स्वातंत्र्य को संकुचित करके कार्य-कारण-संबंध प्रस्थापित करती है।\n\n(12) इन्हीं कंचुकों से आवृत जीव पुरुष कहलाता है।\n\n(13) प्रकृति महततत्व से लेकर पृथ्वीतत्व तक का मूल कारण है। 14 से 36 तत्व बिलकुल सांख्य की तरह हैं।\n\nबंध आणव मल के कारण जीव बंधन में पड़ता है। स्वातंत्र्य की हानि और स्वातंत्र्य के अज्ञान को आणव मल कहते हैं। माया के संसर्ग से उसमें मायीय मल भी आ जाता है। यही शरीर भुवनादि भिन्नता का कारण होता है। फल के लिये किए हुए धर्माधर्म कर्म और उसकी वासना से उत्पन्न हुए मल को कार्म मल कहते हैं। इन्हीं तीन मलों के कारण जीव बंधन में पड़ता है।\n\nअज्ञानग्रंथि के भेद और स्वशक्ति की अभिव्यक्तता को ही \"मोक्ष\" कहते हैं। देहादिकों में आत्माभिमान रूपी मोह की ग्रंथि है। इसका भेद कर अपने वास्तविक स्वरूप की प्रत्यभिज्ञा (पहचान) ही मोक्ष है। इस दर्शन का लक्ष्य कैवल्य नहीं है, चिदानंद या शिवत्व है। यह अकृत्रिम पूर्णार्हता का उदय होने पर ही प्राप्त हो सकता है। जब चित्त या व्यष्टि चेतना चित् या समष्टि चेतना में परिणत हो जाती है उस पूर्णार्हता का उदय होता है जो शिव की चेतना है, जिसमें सारा जगत् चिन्मय या शिवरूप हो जाने से आनंद रूप हो जाता है। कैवल्य विचार या शिवरूप हो जाने से आनंद रूप हो जाता है। कैवल्य विचार या विवेक से प्राप्त होता है। इसमें ज्ञान है किंतु कर्तृत्व नहीं, चित् चित्शक्ति नहीं। शिवत्व में चित् शक्ति के साथ वर्तमान रहता है। इसमें ज्ञान और कर्तृत्व दोनों रहते हैं। वस्तुत: इस दर्शन में ज्ञान और क्रिया में सर्वथा भेद नहीं है। क्रिया ज्ञान का ही एक रूप है।\n\nशांकर वेदांत में ज्ञान ही मोक्ष का साधन माना गया है। प्रत्यभिज्ञा या त्रिक्दर्शन शुष्क ज्ञानमार्ग नहीं है। इसमें ज्ञान और भक्ति का मधुर सामंजस्य है। इस दर्शन के अनुसार ज्ञान होने पर परं के प्रति स्वाभाविक भक्ति उदित होती है जिसे ज्ञानोत्तरा या पराभक्ति कहते हैं। यह भक्ति साधनरूपा नहीं, किंतु साध्यरूपा है। वास्तविक चिदानंद वही है जिसमें जीवात्मा और परमात्मा का मधुर मिलन होता है, जिसमें सामरस्य का अनुभव होता है।\n\nकिंतु चिंदानंद लाभ वाक्यज्ञान या तर्क द्वारा नहीं हो सकता। यह शिव के अनुग्रह से ही सिद्ध हो सकता है। इसी अनुग्रह को शक्तिपात कहते हैं। अनुग्रह से ही गुरु मिलता है। गुरु से दीक्षा प्राप्त कर जीव साधना के द्वारा मोक्ष प्राप्त करता है।\n\nमल का क्षय करके अनुग्रह प्राप्त कर मोक्ष का अधिकारी बनने के साधन को \"उपाय\" कहते हैं।\n\n\n\n[[श्रेणी:दर्शन]]\n[[श्रेणी:हिन्दू दर्शन]]", "id": "186748", "title": "प्रत्यभिज्ञा दर्शन"}
{"url": "https://hi.wikipedia.org/wiki?curid=186751", "text": "वाक्पट\n\nसवाक फिल्म (स+वाक+फिल्म = आवाज के साथ फिल्म) या वाक्पट या बोलपट एक ऐसा चलचित्र होता है जिसमें किसी मूक फिल्म के विपरीत, छवि के साथ आवाज भी फिल्म पर अंकित होती है। दूसरे शब्दों में सवाक फिल्म वह चलचित्र होता है जिसमें छवि और ध्वनि दोनों समक्रमिक रूप से प्रकट होती हैं। इतिहास में किसी सवाक फिल्म का प्रथम सार्वजनिक प्रदर्शन 1900 में पेरिस में हुआ था, लेकिन इस प्रणाली को वाणिज्यिक रूप से एक व्यावहारिक रूप प्रदान करने में कई दशकों का समय लगा।\n\nवाक्पट (Talky या Sound film) का प्रारंभ सन् 1926 में हुआ जब सबसे पहले न्यूयार्क में डॉन ह्वाँ (Don Juan) नामक फिल्म का ध्वनि के साथ प्रदर्शन हुआ था। इस फिल्म के लिए ध्वनि पृथक् ग्रामोफोन रेकार्ड पर आलेखित थी और इस रेकार्ड को चलचित्र दिखाते समय साथ-साथ बजाया जाता था जिससे चलचित्र के साथ ही ध्वनि भी सुनाई पड़े।\n\nआजकल चलचित्रों में ध्वनि का अंकन भी फिल्म के ही एक किनारे पर होता है। ध्वनि अंकन प्रारंभ में तो फोटोग्राफी द्वारा ही होता था परंतु आधुनिक काल में अधिक झुकाव चुंबकीय आलेखन की ओर है। फोटोग्राफी द्वारा ध्वनि अंकन के लिए दो विधियाँ प्रयुक्त हुई हैं। इनमें से एक विधि है परिवर्ती क्षेत्रफल विधि (Variable area method) तथा दूसरी विधि है परिवर्ती घनत्व विधि (Variable density method)। इन दोनों ही विधियों का आधारभूत सिद्धांत समान है, अर्थात् ध्वनि के अनुरूप परिवर्ती छायांकन चलचित्र फिल्म के एक किनारे पर होता है। आजकल अधिक प्रचलन परिवर्ती क्षेत्रफल विधि का है।\n\nपरिवर्ती क्षेत्रफल विधि से जिस ध्वनि का आलेखन करना है उसको माइक्रोफोन की सहायता से विद्युच्चुंबकीय तरंगों में परिवर्तित कर देते हैं। इन विद्युच्चुंबकीय तंरगों को प्रवर्धक (amplifier) की सहायता से प्रवर्धित करते हैं। प्रवर्धन के अतिरिक्त यहीं पर ध्वनि के अनेक अन्य लक्षणों (characteristics) का, जैसे तीव्रता आदि, नियंत्रण किया जाता है। इसके बाद ध्वनि के विद्युच्चुंबकीय संकेतों को एक धारामापी (galvanometer) पर देते हैं जिससे धारामापी का दर्पण इधर उधर दोलन करता है। दर्पण पर किसी स्थिर तीव्रतावाले प्रकाशस्रोत का प्रकाश एक प्रकाशिक व्यवस्था द्वारा केंद्रित किया जाता है। दर्पण से परावर्तित होने पर यह प्रकाश एक अन्य प्रकाशिक संयंत्र से होता हुआ फिल्म की पट्टी पर पड़ता है और यहाँ उसका छायांकन होता है। माइक्रोफोन पर पड़नेवाली ध्वनि की आवृत्ति और तीव्रता के अनुरूप विद्युच्चुंबकीय संकेत जब धारामापी पर पड़ते हैं, तो इसके दर्पण के भी दोलन इस ध्वनि परिवर्तन से संबंधित होते हैं। दर्पण के दोलन के कारण प्रकाश, जो इस दर्पण से परावर्तित होता है तथा प्रकाशिक संयंत्रों से गुजरता हुआ फिल्म पर पड़ता है, भिन्न भिन्न क्षेत्रफल में छायांकन करता है। यहाँ क्षेत्रफल में परिवर्तन माइक्रोफोन पर पड़नेवाली ध्वनि के ही कारण होता है, अत: यह परिवर्तन उस ध्वनि के संगत भी होता है। यहाँ ध्वनि छायांकन में कालिमा (blackness) की मात्रा सर्वत्र समान रहती है, केवल काले क्षेत्रफल की तीव्रता में परिवर्तन होता है, अत: इस विधि को परिवर्ती क्षेत्रफल विधि कहते हैं।\n\nपरिवर्ती घनत्व विधि से स्थिर तीव्रतावाले प्रकाशस्रोत का प्रकाश एक ऐसे प्रकाश वाल्व पर पड़ता है जो दिए गए संकेतों के अनुरूप कम या अधिक प्रकाश पारगमित करता है। इस वाल्व पर माइक्रोफोन द्वारा उत्पन्न तथा प्रवर्धक द्वारा प्रवर्धित संकेत दिए जाते हैं। फलस्वरूप इस वाल्व से निकलनेवाले प्रकाश की तीव्रता माइक्रोफोन पर पड़नेवाली ध्वनि के अनुरूप परिवर्तित होती रहती है। जब यह प्रकाश फिल्म पर छायांकन करता है, तब यद्यपि छायांकन का क्षेत्रफल समान रहता है, तथापि इसके कालेपन के घनत्व में परिवर्तन होता है, अत: इस विधि को परिवर्ती घनत्व विधि कहते हैं।\n\nध्वनि पुनरुत्पादन का सिद्धांत, ध्वनि आलेखन का लगभग उल्टा है। फिल्म की पट्टी, जिसपर ध्वनि का आलेखन छाया के रूप में है एक ड्रम के ऊपर से गुजरती है। इस ड्रम का कार्य केवल फिल्म की गति की संभव अनियमितताओं को दूर करना है। स्थिर तीव्रता के प्रकाशस्रोत से निकलनेवाला प्रकाश प्रकाशिक संयंत्र द्वारा केंद्रित होकर एक संकीर्ण रेखाछिद्र से होता हुआ फिल्म के ध्वनिछायांकित भाग पर पड़ता है। इससे होकर गुजरनेवाले प्रकाश की तीव्रता में ध्वनिआलेखित भाग के कालेपन के अनुरूप परिवर्तन होता है। यह परिवर्तन स्पष्टतया माइक्रोफोन पर पड़नेवाली ध्वनि के अनुरूप होगा। इस प्रकार परिवर्ती तीव्रता का प्रकाश एक प्रकाश-विद्युत्-सेल, या फोटोसल पर पड़ता है। इस फोटोसेल के परिपथ में एक विद्युद्वारा उत्पन्न होती है जिसमें फोटोसेल पर आपतित प्रकाश की तीव्रता के अनुरूप परिवर्तन होता है। इस परिवर्ती विद्युद्वारा से फोटोसेल के परिपथ में जो विद्युच्चुंबकीय संकेत उत्पन्न होते हैं, उन्हें प्रवर्धक द्वारा प्रवर्धित किया जाता है तथा बाद में उन संकेतों को एक लाउडस्पीकर पर देते हैं, जो पर्दे के पीछे रखा रहता है। इन प्रवर्धित संकेतों के कारण लाउडस्पीकर से जो ध्वनि उत्पन्न होती है वह उस ध्वनि के ही अनुरूप होती है जो माइक्रोफोन पर पड़ रही थी।\n\nउपर्युक्त छायांकन की विधि में ध्वनि का पुनरुत्पादन बहुत उच्च कोटि का नहीं होता। यद्यपि इस विधि से जो आलेखन, चलचित्र स्टूडियो में होता हैं, वह तब भी अधिक उच्च कोटि का हो सकता है, तथापि चलचित्र प्रदर्शनगृहों में ध्वनि का पुनरुत्पादन उतनी उच्च कोटि का नहीं हो सकता। पुनरुत्पादित ध्वनि में आवृत्ति की उच्चतम सीमा प्राय: 7,000 ही हो पाती थी। परंतु इस विधि का एक बड़ा लाभ यह था कि प्रकाशिक छायांकन होने के कारण इसे फिल्म की पट्टी पर चित्र छापने के साथ ही छापा जा सकता था।\n\nप्रकाशविधि की कठिनाइयाँ दूर करने के लिए वैज्ञानिकों ने चुंबकीय ध्वनि आलेख एवं पुनरुत्पादन विधि का सहारा लिया। इस विधि का सिद्धांत टेप रेकार्डर के सिद्धांत जैसा ही है। जिस ध्वनि का आलेखन करना होता है उसको सर्वप्रथम एक माइक्रोफोन की सहायता से विद्युच्चुंबकीय तरंगों में परिवर्तित करके एक प्रवर्धक द्वारा प्रवर्धित करते हैं। तत्पश्चात् इन प्रवर्धित संकेतों को एक विद्युच्चुंबक के कुंडल में भेजते हैं। इस कुंडल में धारा का मान प्राप्त संकेतों के अनुसार परिवर्तित होता है तथा इस धारा के मान के अनुसार विद्युच्चुंबक की चुंबकीय तीव्रता में भी परिवर्तन होता है। इस विद्युच्चुंबक के दोनों ध्रुवों के बीच की दूरी अत्यंत कम होती है, अत: उनके बीच चुंबकीय क्षेत्र की तीव्रता बहुत अधिक होती है और इसके कुंडलों में प्रवाहित होनेवाली धारा में परिवर्तन से क्षेत्र की तीव्रता में अधिक परिवर्तन भी होता है। इस विद्युत् चुंबक के अत्यंत निकट से एक टेप गुजरता है, जिसपर किसी चुंबकीय पदार्थ, जैसे लौह ऑक्साइड (iron oxide), का लेप चढ़ा रहता है।\n\nविद्युत् चुंबक के सम्मुख से गुजरते समय इस टेप पर लेपित चुंबकीय पदार्थ के चुंबकीय गुणों में परिवर्तन होता है, जो विद्युच्चुंबक के चुंबकत्व में परिवर्तन के अनुरूप होता है और चूँकि विद्युच्चुंबक के चुंबकत्व में परिवर्तन माइक्रोफोन पर पड़नेवाली ध्वनि के अनुरूप होता है, अत: टेप के चुंबकीय गुणों में परिवर्तन भी माइक्रोफोन पर पड़नेवाली ध्वनि के अनुरूप होता है। इस विधि से टेप पर ध्वनि का चुंबकीय आलेखन हो जाता है।\n\nपुरुत्पादन के लिए जब यही टेप किसी विद्युच्चुंबक के सम्मुख चलाया जाता है, तब उसके कुडलों में प्रवाहित होनेवाली धारा में तदनुरूप परिवर्तन होता है। धारा का यह परिवर्तन एक प्रवर्धक द्वारा प्रवर्धित करके लाउडस्पीकर पर देने से ध्वनि का पुनरुत्पादन होता है। फिल्म पर इस विधि से आलेखन के लिए आवश्यक है कि फिल्म के एक किनारे पर किसी चुंबकीय पदार्थ का लेप हो। साथ ही प्रदर्शन गृह में पुनरुत्पादन के लिए प्रकाशस्त्रोत एवं फोटोसेल के स्थान पर चुंबकीय हेड की आवश्यकता होगी।\n\nआधुनिक समय में अनेक चलचित्रों के प्रदर्शन का आकार साधारण चित्र से भिन्न होता है। सिनेमास्कोप, सिनेरामा, विस्टाविजन आदि नामों से प्रचलित विधियों में प्रदर्शित चित्र की चौड़ाई बहुत अधिक होती है। इस विधि के साथ यदि ऊपर वर्णित ध्वनि-पुनरुत्पादन-विधि का उपयोग किया जाए, जिसमें एक ही लाउडस्पीकर का उपयोग किया जाता है, तो एक कठिनाई यह उत्पन्न होती है कि पर्दे पर ध्वनि का स्रोत चाहे या दाएँ सिरे पर, या बाएँ सिरे पर, या बीच में कहीं भी हो, ध्वनि सदैव एक सी स्थान से आती हुई प्रतीत होगी, जहाँ लाउडस्पीकर रखा है। यदि इस विधि में कई लाउडस्पीकर समांतर में लगाए जाएँ, जो पूरे पर्दे की चौड़ाई में वितरित हों तब भी पूरे पर्दे पर से समान ध्वनि आएगी जबकि बोलनेवाला कहीं एक ही स्थान पर होगा। इस कठिनाई को दूर करने के लिए स्टीरीयोफोनिक ध्वनि यंत्र का उपयोग किया जाता है।\n\nइस विधि में ध्वनि आलेखन के समय विभिन्न स्थलों पर रखे हुए कई माइक्रोफोन का उपयोग किया जाता है, जिनकी संख्या प्राय: चार से सात तक होती है। प्रत्येक माइक्रोफोन से उत्पन्न संकेतों को पृथक् पृथक् प्रवर्धित करते हैं तथा उन्हें आलेखन पट्टी पर अलग अलग आलेखित करते हैं। इस प्रकार ध्वनि आलेखन कई ट्रैंकों (tracks) पर होता है और इसे बहुत ट्रैक रेकार्डिग (Multi track recording) कहते हैं। पुनरुत्पादन के समय भी अलग अलग चुंबकीय हेड से अलग अलग ट्रैक के आलेखन को विद्युच्चुंबकीय संकेतों में परिवर्तित करते हैं फिर उन्हें पृथक् पृथक् प्रवर्धकों से प्रवर्धित करते हैं। अंत में इन संकेतों को अलग अलग लाउडस्पीकरों पर देते हैं। प्रत्येक लाउडस्पीकर इस प्रकार रखा जाता है कि उसकी स्थिति संगत माइक्रोफोन की स्थिति के अनुरूप हो। उदाहरण के लिए, यदि ध्वनि आलेखन के समय एक माइक्रोफोन स्टेज के एक दम बाएँ कोने पर रखा है, तो उस ध्वनि के पुनरुत्पादित करनेवाला लाउडस्पीकर भी पर्दे के पीछे एक दम बाएँ रखा जाएगा। इसी प्रकार अन्य लाउडस्पीकर भी संगत माइक्रोफोनों के अनुसार वितरित होंगे। अब कल्पना कीजिए कि ध्वनि आलेखन के समय स्टेज के बाएँ सिरे पर ध्वनि उत्पन्न होती है, तब वहाँ रखे माइक्रोफोन में ध्वनि की तीव्रता सब से अधिक होगी तथा क्रमश: दूर होते गए माइक्रोफोन में तीव्रता क्रमश: कम होती जाएगी। चूँकि आलेखन और पुनरुत्पादन काल में सबसे बाईं ओर रखे लाउडस्पीकर से तीव्रतम ध्वनि उत्पन्न होगी और क्रमश: दूर के लाउडस्पीकर क्रमश: हलकी ध्वनि उत्पन्न करेंगे। अतएव फलस्वरूप दर्शक को ध्वनि पर्दें की बाईं ओर से आती प्रतीत होगी। इसी प्रकार ध्वनि आलेखन काल में स्टेज के जिस भाग में ध्वनि उत्पन्न होगी, उसके निकटतम रखे हुए माइक्रोफोन में संकेत तीव्रतम होगा तथा पुनरुत्पादन काल में उसी के संगत लाउडस्पीकर से महत्तम ध्वनि उत्पन्न करेगा। अत: ध्वनि भी चित्र के उसी भाग से आती प्रतीत होगी, जहाँ ध्वनि उत्पन्न होती जान पड़ती है। जितने ही अधिक तथा स्पष्ट ट्रैक होंगे उतना ही वास्तविक ध्वनि पुनरुत्पादन होगा। परंतु व्यय एवं व्यावहारिक कठिनाइयों को ध्यान में रखते हुए प्रायोगिक रूप में सात ट्रैक तक उपयोग में आते हैं।\n\n\n\n", "id": "186751", "title": "वाक्पट"}
{"url": "https://hi.wikipedia.org/wiki?curid=186752", "text": "तार्किक वस्तुनिष्ठावाद\n\nतार्किक प्रत्यक्षवाद (या तार्किक वस्तुनिष्ठावाद या तार्किक भाववाद / logical positivism) ह्यूम के अनुभववाद, कॉन्त के वस्तुनिष्ठावाद तथा ह्वाइटहेड रसेल के तार्किक विश्लेषण का विचित्र सम्मिश्रण है। विज्ञानों को निरापद आधारप्रदान तथा अतींद्रिय तत्वविज्ञान की निरर्थकता के युगल उद्देश्यों की पूर्ति के हेतु वह भाषा के तार्किक विश्लेषण की विधि अपनाता है जिससे यह परंपरागत मनोवैज्ञानिक विश्लेषण का परित्याग कर देता है। सत्यापन की प्रक्रिया को ही किसी प्रस्तावना का अर्थ मानकर तार्किक वस्तुनिष्ठावादी परंपरागत दार्शनिक प्रश्नों को निरर्थक मानते हैं क्योंकि इस नवीन व्याख्या के अनुसार इंद्रियातीत विषयों से संबंधित होने के कारण वे कोई अर्थ नहीं रखते। उद्गमन को \"कार्य करने का नियम\" तथा वैज्ञानिक नियमों को \"एकवचनीय प्रस्तावनाओं की योजनाएँ\" मानकर तार्किक अनुभववादी विज्ञान का वह संगत चित्र प्रस्तुत करता है जिसके अनुसार तत्ववैज्ञानिक परिकल्पनाएँ पूर्णतया बहिष्कृत हैं।\n\n\n\n", "id": "186752", "title": "तार्किक वस्तुनिष्ठावाद"}
{"url": "https://hi.wikipedia.org/wiki?curid=186754", "text": "एसएमएस\n\nएस एम एस SMS शॉर्ट मैसेज सर्विस अथवा लघु संदेश सेवा के लिये प्रयोग किया जाता है। अपने मोबाइल से छोटे छोटे संदेश दूसरों के मोबाइल पर भेजने के लिये इस सेवा का प्रयोग किया जाता है। सभी मोबाइल कंपनियां यह सेवा सपने ग्राहकों को प्रदान करतीं हैं। \n\nयुवाओं में अधिक प्रचलित यह सेवा बधाई संदेशों और चुटकलों को संप्रेषित करने में भी प्रयोग की जाती है। \n\nदेवनागरी में भी कई मोबाइल फोनों पर हिंदी एस एम एस भेजे जा सकते हैं।\n\nदेवनागरी में एस एम एस का संग्रह [Hindi SMS]http://www.hindi-sms.com\n", "id": "186754", "title": "एसएमएस"}
{"url": "https://hi.wikipedia.org/wiki?curid=186755", "text": "तैलचित्रण\n\nतैलचित्रण (Oil painting) चित्र के उस अंकनविधान का नाम है जिसमें तेल में घोंटे गए रंगों का प्रयोग होता है। 19वीं शती के पूर्व यूरोप में ही इसका प्रयोग अधिक हुआ, पूर्वी देशों में तैल माध्यम से उस काल में चित्रांकन का कोई उल्लेखनीय प्रमाण प्राप्त नहीं है।\n\nयद्यपि तेल की वार्निश बनाने का उल्लेख 8वीं सदी की \"लूका की पांडुलिपि\" में हुआ है तथापि रंगों के साथ इसके प्रयोग का उल्लेख 12वीं शती में सबसे पहले थियोफिलस, इराक्लियस और पीटर द सेंट आडेमार ने किया है। ये तीनों यूरोप में आल्प्स पर्वत के उत्तर के निवासी थे। इटली में भी इनके पूर्व बहुत पहले से तैलचित्रण होता था, ऐसा विश्वास किया जाता है, कहते हैं, फ्लोरेंस का विख्यात चित्रकार जियोतो (Giotto) (1276-1337) कभी कभी तैल माध्यम का प्रयोग करता था। ईस्टलेक का कथन है कि \"जर्मनी, फ्रांस, इटली और इंग्लैंड में कम से कम 14वीं सदी मे तैलचित्रण प्रचलित था।\" पर तैल माध्यम का विकसित रूप 15वीं-16वीं सदी से दिखाई देने लगता है। किंतु यह धारणा भी प्रचलित है कि डच चित्रकार जान फान आयक (Jan Van Eyck) (मृत्यु 1441 ई) ने ही तैल माध्यम से चित्रांकन शुरू किया था।\n\nतैल माध्यम अन्य माध्यमों की अपेक्षा सरल होता है और पारदर्शी रंग इसमें सर्वाधिक पारदर्शी रहते हैं, अत: सुंदर लगते हैं। पानी का भी कोई असर तैल चित्रों पर फौरन नहीं होता। इसी कारण यह माध्यम इतना लोकप्रिय है।\n\nतैलचित्रण में आमतौर से अस्तर चढ़े कैनवास पर तेल में घोंटे गए गाढ़े चिपचिपे रंगों को बुरुश से लगाया जाता है। इसके लिये अधिकतर अलसी और पोस्त के तेल प्रयुक्त होते हैं। तेलों का चुनाव विभिन्न देशों में रुचि और आवश्यकता पर निर्भर करता है। पहले के चित्रकार आवश्यकतानुसा अपने रंगों को, काम शु डिग्री करने के पहले तैयार कर लेते थे पर प्राय: पिछले 100 वर्षों से जलीय रंगों (Water colours) की भाँति तैल के रंग भी ट्यूबों में उपलब्ध हैं। बीजों को बिना गर्म किए हुए निकाला हुआ अलसी का तेल धूप और हवा मे शोधकर प्रयोग किया जाए तो उसमें रंग मैले नहीं दीखते और टिकते भी ज्यादा हैं। रंगों को पतला करने और शीघ्र सुखाने के लिये पहले अलसी या तारपीन का तेल मिलाते थे लेकिन आजकल चमकीले रंग पसंद नहीं किए जाते इसलिये अलसी का तेल न मिलाकर सिर्फ तारपीन के तेल या पेट्रोल मिलाते हैं।\n\nकैनवास सूती कपड़े का अथवा सन का बनाया जाता है। विभिन्न रुचियों और आवश्यकताओं के अनुसार उसकी सतह खुरदुरी अथवा सपाट रखी जाती है। कैनवास के अलावा गत्ते, कागज, काच, लकड़ी, ताँबे, जस्ते (Zinc) की चादरें और दीवार पर भी अस्तर (Ground) चढ़ाकर तैल माध्यम से चित्रांकन किया जाता है। प्लाइउड, हार्डबोर्ड, अलम्यूनियम और एस्बेस्टस आदि का प्रयोग भी अनेक चित्रकार कर रहे हैं, क्योंकि ये सुलभ और सस्ते होते हैं तथा बड़े आकार में मिल भी जाते हैं।\n\nअस्तर बनाने के लिये जिस चीज पर चित्र बनाना है उस पर सरेस का हलका लेप चढ़ाते हैं, सूख जाने पर, सफेद रंग, अलसी का तेल और वार्निश मिलाकर आवश्यकतानुसार दो तीन कोट लगाए जाते हैं। जमीन तैयार करने के विभिन्न कालों में और विभिन्न चित्रकारों के भिन्न भिन्न नुस्खे रहे हैं।\n\nकैनवास को एक चौखटे (Stretcher) पर ताना जाता है। आजकल कैनवास की विभिन्न किस्में बाजार में तैयार मिल जाती हैं। प्राचीन काल का कैनवास या अन्य वस्तुओं की जमीन का रंग कुछ कत्थई रंगत का होता था पर आजकल के चित्रकार सफेद रंग की जमीन पसंद करते हैं।\n\nसूअर के बाल के बने, लंबे हैंडल के, चपटे और गोल बुरुशों का चलन अधिक है पर कुछ चित्रकार सपाट और कोमल अंकन के लिये सैबल (एक प्रकार की लोमड़ी) के बालों से बने बुरुश पसंद करते हैं। रंगों को महोगनी की लकड़ी अथवा काच या चीनी मिट्टी की एक प्लेट (Pallette) पर छुरी से मिलाया जाता है। इन प्लेटों और छुरियों के विभिन्न नमूने होते हैं। प्राचीन काल में रंग सीपियों और प्यालों में भी रखे जाते थे।\n\nतैल चित्रों को अधिकतर \"ईजल\" (Easel) पर रखकर तथा खड़े रहकर बनाने की प्रथा है। यूरोप में तो अन्य चित्र भी खड़े होकर बनाए जाते हैं। पर इस माध्यम में विशेष रूप से खड़े रहकर काम करने में ही सुविधा रहती है क्योंकि आवश्यकतानुसार दूर जाकर भी बीच बीच में चित्रों को देखा जा सकता है और रंग भी शरीर पर नहीं लगते।\n\nप्राचीन चित्रकार कैनवास पर पहले अंगूर की बेलों के कोयले (Charcoal) से रेखांकन कर लेते थे, फिर केवल किसी एक रंग से \"शेड\" आदि लगाकर चित्र को पूरा कर लेते थे। इसके बाद आवश्यकतानुसार उसमे रंगों की पतली तहें लगाई जाती थीं जिससे नीचे का रंग भी झलकता रहे। इसी तरह धीरे धीरे वांछनीय प्रभाव प्राप्त होने तक रंग लगाए जाते। रैमब्राँ (Rembrandt) रुबेंस (Rubens) और टिटियां (Titian) इस प्रकार के अंकनविधान में बेजोड़ थे। कला के अन्य गुणों के अलावा बुरुश का दक्ष प्रयोग उनके चित्रों की विशेषता है जो केवल तैल चित्रण में ही संभव है।\n\nआजकल अनेक चित्रकार बुरुश का प्रयोग न कर सीधे छुरी से कैनवास अथवा अन्य सतहों पर काम करना पसंद करते हैं। ऐसा केवल अपनी रुचि और शैली के लिये किया जाता है। इस प्रकार का चित्रांकन बड़ा मोटा और प्रभावशाली (Bold) होता है। पर इसमें बड़ी दक्षता की आवश्यकता होती है क्योंकि बुरुश से अंकित चित्र की भाँति इस प्रकार के चित्रों को एक बार बिगड़ जाने पर सुधारना संभव नहीं।\n\nचित्र पूरा हो जाने पर पुराने चित्रकार कुछ महीनों बाद उसपर वार्निश लगाते थे जिससे वह मौसमी परिवर्तनों से अप्रभावित रहे। वार्निश से चित्रों में कुछ चमक भी आ जाती है। वार्निश का प्रयोग अब शायद ही कोई चित्रकार करता हो, क्योंकि आजकल रंगों में चमक पसंद नहीं की जाती।\n\nतैल माध्यम से बने चित्रों का सबसे बड़ा दोष यह होता है कि कुछ काल के पश्चात् वे पीले पड़ने लगते हैं। नमी और अँधेरे में रखे चित्र तो और भी जल्दी पीले पड़ जाते हैं। रंग की पहली तह में कम तेल हो और बाद वाली में ज्यादा तथा एक तह सूख जाने के बाद ही दूसरी तह लगाई जाए तो रंग बाद में चटखते नहीं हैं। कैनवास की पिछली तरफ मोम की वार्निश लगाने से कैनवास अधिक दिन टिकता है और रंग सुरक्षित रहते हैं।\n\nभारतवर्ष में तेल के रंगों का प्रयोग यूरोपीय चित्रकारों द्वारा 1800 ई के लगभग शुरू हुआ। प्रारंभिक भारतीय तैल चित्रकारों में त्रावणकोर के राजा रविवर्मा का नाम उल्लेखनीय है। भारतवर्ष में विशेष रूप से शबीह चित्रण (Portrait painting) के लिए तैल मध्यम पसंद किया जाता है। 19वीं सदी के मध्य से त्रिचनापल्ली में इस माध्यम से काँच पर धार्मिक चित्र बनने लगे।\n\nआजकल के चित्रकार तैलचित्रों की अपेक्षा फिर से जलीय और अंडे की जर्दी के साथ घोंटे रंगों को पसंद करने लगे हैं। इन रंगों से बने चित्र अधिक टिकाऊ होते हैं।\n", "id": "186755", "title": "तैलचित्रण"}
{"url": "https://hi.wikipedia.org/wiki?curid=186756", "text": "इश्किया (2010 फ़िल्म)\n\nइश्किया 2010 में बनी हिन्दी भाषा की फिल्म है।\n", "id": "186756", "title": "इश्किया (2010 फ़िल्म)"}
{"url": "https://hi.wikipedia.org/wiki?curid=186757", "text": "अभिषेक चौबे\n\nअभिषेक चौबे हिन्दी फ़िल्मों के एक निर्देशक हैं।\n", "id": "186757", "title": "अभिषेक चौबे"}
{"url": "https://hi.wikipedia.org/wiki?curid=186758", "text": "तोषमणि\n\nतोषमणि हिन्दी कवि थे।\n\nजैसा कि कवि के आत्मकथन \n\nसे प्रकट है कि वे प्रयाग से पूर्व दस कोस दूर गंगातट पर स्थित सिंगरौर (शृंगवेरपुर) गाँव के निवासी चतुर्भुज शुक्ल के लड़के थे। यह सिंगरौर वही है जिसका जिक्र रामायण में आया है और जो ऋषि शृंगी की तपोभूमि भी रहा। तोषमणि ने प्रसिद्ध रीतिग्रंथ \"सुधानिधि\" की रचना सं 1691 आषाढ़ पूर्णिमा गुरुवार को की। इसके महत्व का अनुमान इसलिये भी लगाया जा सकता है कि केशवदास के पश्चात् समस्त रसों का इतना सुंदर वर्णन करनेवाला कोई दूसरा ग्रंथ नहीं है। \"सुधानिधि\" की सं 1948 की एक प्रति अयोध्यानरेश के पुस्तकालय में देखी गई है। ग्रंथ में कुल 183 पृष्ठ और 560 नाना छंद हैं। इसके मुख्य प्रतिपाद्य विषय हैं -- नौरस, भाव, भावोदय, भावशांति, भावशबलता, रसाभास, रसदोष, वृत्ति, नायिकाभेद, सखा-सखी-भेद और हाव आदि। \"विनयशतक\" और \"नखशिख\" कवि की दो अन्य कृतियाँ भी खोज में मिली हैं।\n\nतोषमणि में कवित्व एवं आचार्यत्व का अच्छा संयोग मिलता है किंतु उनका कवित्वपक्ष जितना प्रौढ़ और पुष्ट है उतना रीति-काव्य-विवेचन नहीं। अपनी सारी खूबियों के साथ कवि-अपेक्षित सरसता और काव्यनिपुणता उसमें विद्यमान है। सघन होने पर भी कवि का भावविधान कहीं फँसता और अटकता नहीं है। हाँ, कहीं कहीं मिल जानेवाली ऊहात्मक अत्युक्तियाँ मजा किरकिरा कर देती हैं। भाषा, भाव, अलंकार तथा अभिव्यंजनाकौशल के प्राय: सभी तत्वों से उसकी कविता अपूर्ण है। सहृदयसंवेद्य सरसता और हृदयहारी उक्तिचमत्कार रसखान की याद दिलाता है। कवि की ब्रजभाषा में स्वाभाविक प्रवाह और प्रांचलता के साथ आलंकारिक सौंदर्य सहज रूप में आया है।\n", "id": "186758", "title": "तोषमणि"}
{"url": "https://hi.wikipedia.org/wiki?curid=186762", "text": "त्यूतन जातियाँ\n\nत्यूतन जातियाँ (ट्यूटानिक पीपुल्स Teutonic peoples) से यूरोप की उन जनजातियों का बोध होता है जो विभिन्न त्यूतन भाषाओं में से कोई भी एक बोलती हैं; उदाहरणार्थ -- ब्रिटिश द्वीपसमूहों के अंग्रेजी भाषाभाषी लोग; जर्मनी, आस्रिया-हंगरी तथा स्विट्जरलैंड के जर्मन भाषाभाषी लोग; बेल्जियम के फ्लेमिश भाषी निवासी, स्वीडन तथा नार्वे के स्कैडिनेवियन भाषी लोग; हालैंड तथा डेनमार्क के लगभग सभी निवासी; इटली तथा फ्रांस के जर्मन तथा फ्लेमिश भाषाएँ बोलनेवाले अल्पसंख्यक लोग, रूस में निवास करनेवाले जर्मन और स्वीडिश भाषा बोलनेवाले अधिकांश लोग तथा अमरीका, अफ्रीका और आस्ट्रेलेशिया में बसे हुए वे लोग जो मूलत: उपर्युक्त देशों से वहाँ गए।\n\n\"जर्मानिक\", \"गोथिक\" आदि संज्ञाओं की तरह ही \"ट्यूटानिक\" शब्द की उत्पत्ति अब विद्वानों के अनुसंधान का ही विषय रह गई है। सामान्य जन उनके एक ही मूल की बात अब भूल गए हैं। टासिटस के समय में लोगों को इसकी पूरी जानकारी थी। उसने जानपद कविताओं के जो उद्धरण दिए हैं उनमें त्यूतन जातियों के मूल पुरुषों का उल्लेख है। उन कविताओं में \"मानुस\" नामक एक व्यक्तिविशेष से \"जर्मनी\" की तीन मुख्य शाखाएँ उत्पन्न हुईं, ऐसा वर्णन है। प्राचीन अंग्रेजी कागज पत्रों में भी इन जातियों के मूल पुरुषों की वंशावलियाँ मिलती हैं।\n\nशारीरिक गठन और रंग की दृष्टि से आज इन जातियों में काफी भिन्नता पाई जाती है। लेकिन ये जातियाँ आज यूरोप की सर्वाधिक ऊँची तथा गोरी जातियाँ हैं। प्रारंभिक काल में ये विशेषताएँ बहुत ही स्पष्ट रहीं होंगी। ऊँचा डीलडौल तथा लंबा चेहरा जो आज यूरोप के सुदूर उत्तर भाग में पाया जाता है वैसा ही स्विट्जरलैंड तथा उसके आसपास के प्रदेशों की पुरानी श्मशान भूमि में गड़े कंकालों तथा खोपड़ियों में पाया जाता है। इन पुराने अवशेषों के आधार पर यह कहा जाता है कि आज की ट्यूटन जातियों तथा उस समय के इनके मूल पुरुषों में बहुत अधिक अंतर नहीं है।\n\nउत्तर प्रस्तरयुग के प्राप्त अवशेषों से इन जातियों के संबंध में अधिक जानकारी नहीं मिलती। लेकिन एल्ब की घाटी, मेक्लेनबुर्ग, हालस्टीन, जुटलैंड, दक्षिण स्वीडन तथा बेल्ट द्वीपों में हुए कांस्य युग संबंधी अनुसंधानों से त्यूतन जातियों की प्रारंभिक सभ्यता पर काफी प्रकाश पड़ता है। कला तथा समृद्धि की दृष्टि से ये लोग उन्नत थे तथा दक्षिणी सभ्यता से इनका व्यापार तथा आदान प्रदान चलता था, ऐसा दिखाई देता है। लौह युग के प्रारंभ से केल्टिक प्रभाव बढ़ता गया और दक्षिणी सभ्यता के केंद्रों से त्यूतन लोगों का संबंध धीरे धीरे टूटता गया।\n\nजर्मनी, हालैंड इत्यादि देशों के निवासी अपने केल्टिक पड़ोसियों से भिन्न थे, इसके प्रमाण ईसा पूर्व पहली शताब्दी के मध्य से (सीजर के गॉल विजय के समय से) स्पष्ट रूप से मिलते हैं। इस समय रोमन लोग इन्हें \"जर्मानी\" नाम से जानते थे। यह नाम संभवत: गॉल लोगों का दिया हुआ है और सर्वप्रथम म्यूज नदी की घाटी में रहनेवाली कतिपय बेल्जिक जातियों के लिये प्रयुक्त होता था।\n\nवर्तमान युग के प्रारंभ में त्यूतन जातियाँ राइन से विस्ट्युला तक फैली हुई थीं। सीजर के पहले ये राइनलाँघ चुकी थीं। लेकिन सीजर के आक्रमणों ने इनका फैलाव रोक दिया। राइन के दोनों तटों पर ये लोग बसे हुए थे पर इनमें से अधिकांश जातियाँ रोमन साम्राज्य की प्रजा थीं। सुदूर पूर्व की त्यूतन जाति संभवत: विस्ट्युला की घाटी में रहनेवाली \"गोथ\" जाति थी और सुदूर दक्षिण की त्यूतन जातियाँ \"मारकोमानी\" तथा \"कादि\" थीं जो बोहेमिया और मोराविया के प्रदेशों में रहती थीं। ये प्रदेश इन्होंने वर्तमान युग के प्रारंभ में केल्टिक लोगों से जीत लिए थे। दक्षिण तथा पश्चिम में भी ये लोग केल्टिक लोगों को दबा रहे थे और इनके अधिकार में स्केंडिनेविया का काफी भाग था।\n\nईसाई काल के प्रारंभ के कुछ वर्षों के लिये एल्ब नदी के पश्चिम ओर का जर्मनी का कुछ भाग रोमनों के अधिकार में था लेकिन वारुस की पराजय के बाद (ईसवी सन् 9 में) राइन तथा डेन्यूब नदियों तक रोमन साम्राज्य फैल गया। चौथी से छठी शताब्दी तक त्यूतन जातियों ने यूरोप में काफी पैर फैला लिए थे। कुछ भाग इन्होंने जीता था और कुछ भाग रोमनों से संधि कर पाया था।\n\nपाँचवीं शताब्दी यूरोप की दृष्टि से बहुत महत्वपूर्ण काल है। इन सौ वर्षों में यूरोप में कई लड़ाइयाँ हुईं, कई जातियों ने कई प्रदेश जीते और यूरोप कई राष्ट्रों में विभक्त हो गया। वांडाल जाति ने स्पेन जीता, विस्गोथों ने इटली को जीतकर रोम पर झंडा फहराया, दक्षिणी स्यूबिक जातियों ने, अलमानी तथा बवेरियन लोगों ने अपना राज्य आल्प्स तक बढ़ाया, फ्रेंकों ने उत्तरी गाली लिया, पूर्वी भाग पर बर्गंडियनों ने कब्जा जमाया, हंगरी में हूणों का साम्राज्य बना और नष्ट हुआ, ब्रिटेन पर आंग्ल लोगों ने अधिकार किया तथा इटली पर आस्ट्रोगोथों ने आक्रमण किया। इस तरह शताब्दी के अंत तक अधिकांश दक्षिणी तथा पश्चिमी यूरोप त्यूतन जातियों के अधिकार में आ गया।\n\nछठी शताब्दी में फ्रैंकों ने बर्गंडियनों को तथा गाल के विस्गोथों को अपना मांडलिक बनाया, रोमनों ने अफ्रीका पर पुन: अधिकार किया, आस्ट्रोगोथों का राज्य उलट गया, इटली पर लांगोबार्दी लोगों ने कब्जा जमाया और पूर्वी जर्मनी के प्राचीन त्यूतन प्रदेश पर (एल्ब की घाटी भी इसमें शामिल थी) स्लावोनिक जातियों ने अपना साम्राज्य कायम किया। इस शताब्दी के अंत तक बोहेमिया, निम्न आस्ट्रिया और द्रेव तथा सेव की घाटियाँ भी स्लावोनिक हो गईं।\n\nछठी शताब्दी के बाद धीरे धीरे त्यूतन लोगों का प्रादेशिक राष्ट्रीयताओं में विलयन होता गया और आज आईसलैंड की स्कैंडिनेवियन बस्ती को छोड़ दिया जाए तो यूरोप में प्रत्यक्ष त्यूतन राष्ट्र कहीं भी नहीं है।\n\nटैसीटस ने ऐसी त्यूतन जातियों का वर्णन किया है जिनमें राजा होता था। उसने ऐसी भी जातियों का वर्णन किया है जो -- मुखिया द्वारा शासित होती थीं। उसने त्यूतन राजाओं के अधिकारों का वर्णन किया है। उसके अनुसार पश्चिमी त्यूतन जातियों पर उनके राजा का बहुत कम प्रभाव था। पूर्व में गोथ जातियों के राजाओं को काफी अधिकार थे और स्वीड लोगों में तो राजा को सार्वभौम अधिकार प्राप्त थे। राजा को ईश्वर का अंश समझा जाता था और बहुत से राजवंश अपनी उत्पत्ति देवताओं से बताते थे। यूरोप का पश्चिमी भाग विदेशी प्रभाव के कारण काफी प्रगतिशील था और गाल प्रदेश से तो \"राजा\" या राजपद की समाप्ति ही हो चुकी थी।\n\nटैसीटस ने जर्मानी जातियों के संबंध में \"कान्सिलियम\" अथवा जातीय सभा का प्रमुखता से वर्णन किया है। अत्यधिक महत्व के विषयों में इस सभा का निर्णय अंतिम माना जाता था। इस सभा में मुखियों का चुनाव होता था, जाति के सदस्यों के विरुद्ध गंभीर अभियोगों पर विचार होता था और तरुणों की योद्धाओं में भर्ती होती थी। कार्यवाही का प्रारंभ करने की तथा सभा में शांति बनाए रखने की जिम्मेदारी पुरोहित की होती थी। इसीलिये शायद यह सभा धर्मस्थानों के निकट होती थी और उसका प्राथमिक रूप धार्मिक था। टैसीटस के बाद इन जातीय सभाओं का बहुत कम उल्लेख मिलता है। हाँ, धार्मिक उत्सवों के तथा महत्व के अवसरों पर राजा लोग जब दरबार लगाते थे तो कभी कभी जनसभाएँ होने के उल्लेख मिलते हैं। लेकिन इसका कोई प्रमाण नहीं मिलता कि शासन संबंधी मसलों पर इन सभाओं ने कभी विचार किया हो।\n\n\"कांसिलियम्\" के अलावा एक और संस्था भी उस समय विद्यमान थी जो बहुत ही महत्वपूर्ण थी और जिसका प्रभाव त्यूतन जातियों के इतिहास पर शायद सबसे अधिक पड़ा। इसे \"कोमितातस्\" कहते थे। सीजर ने इसका वर्णन किया है। जब किसी जातिप्रमुख को नया अभियान करना होता था तो वह यह जनसभा बुलाता था और अनुयायी प्राप्त करना था जो उस अभियान में उसका अंत तक साथ देते थे।\n\nराजा तथा अन्य प्रमुख लोग अपनी नौकरी में तरुण योद्धाओं की सेनाएँ रखते थे। ये योद्धा शांति के समय में उनकी शान बढ़ाते थे और लड़ाई में उनके काम आते थे। ये मृत्यु पर्यंत अपने स्वामी के प्रति ईमानदार रहते थे। ऐसे कई उल्लेख मिलते हैं जिनके अनुसार स्वामी को देशनिकाला मिलने पर उसके आश्रितों ने स्वेच्छा से उसका साथ दिया और उसके साथ गए। इस सेवा के बदले में स्वामी उन्हें धन, घोड़ों तथा शस्त्रों से संमानित करता था। स्वामी यदि राजा हुआ तो उन्हें भूमि देता था या अपने राज्य के किसी भाग का शासन सौंप देता था। इस प्रकार संमान पानेवाले लोग अपने लड़कों को भी स्वामी की सेवा में लगा देते थे। इस तरह ये जागीरें और अधिकार उन वंशों के पुश्तैनी बन जाते थे। इन्हीं में से जागीरदार या सरदार (अर्ल्स, काउंट्स्) तथा दूसरी ओर बड़े बड़े प्रदेशों के गवर्नर आदि अधिकारियों का उदय हुआ।\n\nटैसीटसृ के समय त्यूतन समाज में तीन वर्ग थे। उच्च वंश के लोग, स्वतंत्र लोग तथा (दासता से मुक्त किए गये) मुक्त लोग। आगे चलकर भी इन्हीं तीन वर्गों का वर्णन मिलता है। कहीं कहीं इनमें से एकआध वर्ग गायब भी रहता है। उदाहरणार्थ फ्रैंक जाति में उच्च वर्ग का वर्णन नहीं मिलता और केंट प्रदेश को छोड़कर अन्य एंग्लोसैक्सन राज्यों में मुक्त वर्ग दिखाई नहीं देता। ये वर्ग वंशपरंपरागत होते थे और इनके भिन्न भिन्न अधिकार तथा सुविधाएँ होती थीं। इनमें से प्रमुख अधिकार या सुविधा \"मनुष्य का मूल्य\" होती थी। प्रत्येक वर्ग का अलग अलग मूल्य होता था। जब कोई आदमी मारा जाता था तो उसके परिवार, आश्रित या स्वामी का यह कर्तव्य होता था कि हत्या का बदला ले। लेकिन घायल होने की अवस्था में आक्रामक को हर्जाने के रूप में एक निर्धारित मूल्य देना होता था।\n\nसीज़र तथा टैसीटस् के कथनानुसार त्यूतन समाजव्यवस्था में कुटुंब और परिवारसंस्था का प्रमुख स्थान था। परिजनों को संरक्षण देना, अन्याय का प्रतिकार करने में उनकी मदद करना तथा उनकी हत्या के प्रसंग में बदला लेना अथवा हर्जाना वसूल करना सर्वसंमत कर्तव्य समझा जाता था। अतएव त्यूतन समाज में बड़ी संख्या में परिजनों का होना सुरक्षा तथा प्रभाव की दृष्टि से अच्छा समझा जाता था। जब किसी उच्च वर्ग के अथवा स्वतंत्र वर्ग के व्यक्ति की हत्या हो जाती थी तो निर्धारित हर्जाना चुकाने की जिम्मेदारी हत्या करनेवाले व्यक्ति के साथ साथ उसके परिवार के प्रत्येक परिजन की भी (नाते की निकटता अथवा दूरी के अनुपात में) होती थी। उसी प्रकार हर्जाना वसूल होने पर वह मृत व्यक्ति के परिजनों में अनुपात से बँटता था। भूमि की व्यवस्था में परिजन हाथ बँटाते थे। टैसीटस् के अनुसार जातीय सेनाएँ भी परिजनों से ही बनती थीं।\n\nविवाह के सभी साधारण प्रकार उस समय प्रचलित थे। किंतु केंट, प्राचीन सैक्सन, लैंगोबार्दी तथा बर्गंडियनों में मूल्य दे कर विवाह करने की प्रथा प्रमुख रूप से प्रचलित थी। टैसीटस् ने यह भी लिखा है कि विवाह के समय वर की ओर से स्वयं वधू को (उसके अभिभावकों को नहीं) शस्त्र तथा बैल भेंट किए जाते थे। यह प्रथा उत्तर की ओर के त्यूतन राष्ट्रों में प्रारंभिक काल से ही प्रचलित थी। वैवाहिक कृत्यों के संबंध में विशेष जानकारी नहीं मिलती। किंतु यह कहा जा सकता है कि विवाह के पूर्व वाग्दा में समारंभ तथा उसके बाद दावत होती थी।\n\nईसाई धर्म स्वीकार करने के बाद भ्रातृविधवाओं से तथा सौतेली माँ से विवाह करना निषिद्ध माना जाने लगा। बहुविवाह की प्रथा उनमें सीमित रूप में विद्यमान थी।\n\nवर्तमान युग के प्रारंभ में त्यूतन जातियाँ खेती करती थीं अथवा नहीं, इस संबंध में विवाद है। सीज़र जर्मानी जाति को प्रधान रूप से पशु चरानेवाली जाति समझता था; कृषि उनका गौण कार्य था। टैसीटस् के अनुसार कृषिकला उस समय प्रारंभिक अवस्था में थी। कृषिकार्य सहकारी रूप से होता था।\n\nसभी प्राचीन लेखकों ने जर्मानी लोगों को योद्धा जाति माना है। फिर भी टैसीटस् के कथनानुसार उन्हें तलवारों तथा कवच और शिरस्त्राण इत्यादि की जानकारी नहीं थी। साधारणत: वे बड़ी बड़ी ढालों, भालों अथवा फेंककर चलाए जानेवाले अस्त्रों का प्रयोग करते थे। लेकिन शायद यह वर्णन केवल पश्चिमी जातियों का है क्योंकि अन्य स्थान पर वह लिखता है कि पूर्व की कुछ जातियों के पास छोटी तलवारें तथा गोल ढालें होती थीं। ये शस्त्र उत्तर की जातियों के पास भी थे। कुछ जातियाँ अपने घुड़सवारों के लिये प्रसिद्ध थीं। लेकिन जर्मानी जाति पैदल लड़ना अधिक पसंद करती थीं।\n\nवर्तमान युग की प्रारंभिक शताब्दियों में जब त्यूतन जातियाँ रोमनों के संपर्क में आईं, तो इनका काफी प्रभाव त्यूतन सभ्यता पर पड़ा। उन्होंने फल तथा तरकारियाँ उगाना सीखा। पनचक्कियाँ लगाई। सैनिक साज समानों तथा शस्त्रास्त्रों की दृष्टि से भी काफी प्रगति की। लेकिन वेश भूषा में वे मूलत: त्यूतन—बल्कि केल्टिक-ट्यूटानिक -- ही रहे।\n\nयूतन जातियों में लिखने की कला की प्राचीनता के संबंध में टैसीटस् ने भविष्य बताने के लिये उपयोग में लाए जानेवाले पत्थर के टुकड़ों का जिक्र किया है इन टुकड़ों पर चिह्न खुदे होते थे। लेकिन यह नहीं कहा जा सकता कि वे चिह्न वस्तुत: अक्षर होते ही थे। त्यूतनिक जातियों की लेखनपद्धति जिसे \"रूनिक\" कहा जाता है चौथी शताब्दी तक पूर्ण रूप से विकसित हो चुकी थी। ईसाई मत स्वीकार करने के बाद पश्चिमी तथा उत्तरी त्यूतनिक जातियों ने रोमन लिपि का प्रयोग करना प्रारंभ किया।\n\nप्रारंभ में ये लोग अपने मुर्दों को जलाते थे। बाद में इन्होंने मुर्दों को गाड़ने की प्रथा अपनाई। उत्तर की ओर इन जातियों में अंतिम संस्कार की एक विशेष प्रथा प्रचलित थी। ये लोग अपने मुर्दों को जहाजों पर जलाते थे। जहाजों को तट पर चढ़ा लिया जाता था और शवों को उनपर रखकर आग लगा दी जाती थी। कहीं कहीं जलते हुए जहाजों को समुद्र पर भेज देने का भी उल्लेख मिलता है।\n\nचौथी शताब्दी के मध्य में गोथ जाति ने ईसाई धर्म अपनाया और उसके बाद एक एक कर अन्य त्यूतन जातियों ने भी इसे अपना लिया। ईसाई बनने के पहले त्यूतन जातियाँ कई देवताओं को मानती थीं। इंग्लैंड तथा ब्रिटिश द्वीपों के त्यूतन लोग \"वोदेन\", \"थूनार\", तथा \"ती\" आदि देवताओं को पूजते थे। जर्मनी के त्यूतन वोदेन के पुत्र \"बाल्देर\" को मानते थे। टैसीटस् ने \"भूमिमाता\" का उल्लेख किया है। कहीं कहीं पर राजाओं तथा शूरवीरों को भी देवताओं की पंक्ति में बैठाया जाता था और उनकी (मृत्यु के पश्चात्) पूजा होती थी। अलौकिक आत्माओं में विश्वास का उल्लेख भी मिलता है।\n\nपुराने ग्रंथों में पवित्र पशुओं का वर्णन है। टैसीटस् ने देवताओं की सेवा में घोड़ों के उत्सर्ग की बात लिखी है। एक हजार साल के बाद नार्वे में भी इस प्रकार के घोड़ों के उत्सर्ग का उल्लेख है। नार्वे में एक राजा के संबंध में किंवदंती है कि वह गाय की पूजा करता था। उत्तर की पौराणिक गाथाओं में दैत्यों का वर्णन है। इनमें प्रमुख \"मिद्गारोसार्मर्\" नामक विश्वसर्प तथा \"फेन्रिसुल्फर\" नामक दैत्य भेड़िया है। यह क्रमश: थूनार तथा वोदेन के शत्रु थे। सिंब्री जाति साँड़ की पीतल की प्रतिमा की पूजा करती थी। \"कादि\" तबका अपनी तलवारों को दैवी मानता था। उत्तर के लोग चट्टानों तथा पत्थरों के टीलों की पूजा करते थे। लगभग सभी त्यूतन भूभागों में सोतों और तालाबों को पवित्र माना जाता था।\n\nत्यूतन धर्म की एक प्रमुख विशेषता यह थी कि वे कतिपय वृक्षों तथा कुंजों को पवित्र समझते थे। लेकिन इनकी पूजा होती थी या उन्हें देवताओं अथवा आत्माओं का निवासस्थान माना जाता था यह स्पष्ट नहीं है। टैसीटस् ने जिन धर्मस्थानों का वर्णन किया है वे निश्चित रूप से कुंज ही हैं। उसके बाद के काल में भी त्यूतन प्रदेशों में सर्वत्र इस प्रकार के कुंज-देवताओं को धार्मिक महत्व मिलता दिखाई देता है। इनमें सर्वाधिक प्रसिद्ध वह कुंज है जिसके अंदर अथवा निकट ही \"उप्सला\" का महान मंदिर स्थित था। इस संबंध में स्वीडिश \"वार्दत्राद\" अथवा संरक्षक वृक्ष का उल्लेख करना आवश्यक है। यह वृक्ष जिस परिवार में होता है उसे संरक्षण तथा समृद्धि प्रदान करता है, ऐसा विश्वास उस समय से वर्तमान काल तक चला आता है। उत्तर की पौराणिक गाथाओं में प्रभावित करनेवाली धारणाओं में से एक विशेष धारणा \"विश्ववृक्ष\" के संबंध में है। यह वृक्ष सभी जीवधारियों का रक्षण करता है।\n\nउत्तर काल में उत्तरी भूभाग के धर्मस्थान अथवा देवालय बहुधा लकड़ी तथा अन्य सामान के बने होते थे। मंदिर का एक हिस्सा घेर दिया जाता था। इसमें देवताओं की मूर्तियाँ होती थीं। मूर्तियों के पास वेदी पर सर्वदा अग्नि जलती रहती थी। मंदिर के मुख्य बड़े भाग में देवताओं के प्रीत्यर्थ की जानेवाली दावतें हुआ करती थीं। धार्मिक अवसरों पर मंदिर का मालिक पौरोहित्य करता था। पौरोहित्य करनेवाली किसी जातिविशेष का उत्तरी त्यूतन जातियों के साहित्य में कोई उल्लेख नही मिलता। बर्गंडियनों में तथा गोथों में पुरोहित वर्ग के अस्तित्व के प्रमाण मिलते हैं। टैसीटस् के समय में जर्मन समाज में पुरोहितों का महत्वपूर्ण स्थान था। सिंब्री जाति के समय (और उसके बाद भी) समस्त त्यूतन जातियों में ऐसी पवित्र स्त्रियाँ (साधुनी) वर्णित हैं जिनका मुख्य कर्तव्य भविष्य बताना होता था।\n\nधार्मिक कार्यों में सबसे मुख्य तथा महत्वपूर्ण बलिदान की प्रथा थी। वोदेन के संमुख बहुधा नरबलि दी जाती थी पर थूनार तथा अन्य देवताओं के संमुख यह बलि नहीं होती थी। बलिदान की दावतों में मुख्यत: घोड़ों का मांस परोसा जाता था। कहीं कहीं बैलों तथा सूअरों का मांस भी खाया जाता था। बलिदान के समय भविष्यकथन भी होता था। यह उस उत्सव का ही एक अंग माना जाता था। शत्रु की सेना को देवताओं को समर्पित करना बलिदान के समान समझा जाता था। प्रारंभिक काल से यह प्रथा चली आई थी। इस प्रथा के कारण पराजित सेना का पूर्ण रूप से सफाया हो जाता था। \"उप्सलाद्ध तथा \"लाइरे\" में हर नौवें साल बहुत बड़े पैमाने पर बलिदान होता था। यह उत्सव उप्सला में 21 मार्च को तथा लाइरे में जनवरी मास में होता था।\n\nत्यूतन जातियों का विश्वास था कि मृतात्माएँ जहाँ उनका शरीर गाड़ा गया है उस स्थान पर यह उसके आस पास रहती हैं तथा अपने संबंधी जनों पर कृपा करती हैं। उनका यह विश्वास भी था कि मरने के बाद आत्माएँ \"हेल\" नामक देवी के लोक में चली जाती हैं और युद्ध में मारे गए लोग वल्हाला जाकर वोदेन की सेवा में यौद्धा बन जाते हैं। त्यूतन जातियों की धारणा थी कि एक दिन ऐसा आएगा जब वोदेन तथा थूनार की दैत्य भेड़िए और विश्वसर्प से लड़ाई होगी देवताओं का निवासस्थान जलकर नष्ट हो जाएगा और पृथ्वी समुद्र में डूब जाएगी। लेकिन यह नाश अंतिम नहीं होगा। प्रलय के बाद नई पीढ़ी के देवता अधिक अच्छे विश्व पर राज्य करेंगे। ये विश्वास समस्त त्यूतन जातियों में प्रचलित थे अथवा नहीं, यह निश्चय-पूर्वक नहीं कहा जा सकता। जो भी हो, इससे मिलती जुलती धारणाएँ गॉल प्रदेशों में भी प्रचलित थीं, यह मानना पड़ता है।\n", "id": "186762", "title": "त्यूतन जातियाँ"}
{"url": "https://hi.wikipedia.org/wiki?curid=186763", "text": "काशीनाथ त्र्यंबक तेलंग\n\nकाशीनाथ त्र्यंबक तेलंग (20 अगस्त 1850 - 01 sitambara, 1893) भारत के एक न्यायधीश एवं भारतविद थे।\n\n19वीं शताब्दी के उत्तरार्ध में जिन विभूतियों ने देशाभिमान से प्रेरित होकर बंबई प्रांत में सार्वजनिक आंदोलनों को उत्साह से प्रारंभ कर जनजागरण में योग दिया उनमें श्री तेलंग भी एक थे। इनमें स्वाभाविक प्रतिभा, स्वाध्यायशीलता, उत्साहसंपन्नता और लगन थी। विद्यालयों तथा विश्वविद्यालयों में अध्ययनकाल के समय सर्वाधिक अंक पाने के कारण आपको अनेक छात्रवृत्तियाँ तथा पदक प्राप्त हुए। 1867-1872 तक आप एलफिंस्टन कालेज के फेलो रहे और 1892 में आप बंबई विश्वविद्यालय के उपकुलपति भी नियुक्त हुए। बी ए की परीक्षाओं का व्यापक पाठ्यक्रम आपने बनाया था और देश की राजनीतिक जागृति की अभिवृद्धि करने के लिये आपने पाठ्यक्रम में इतिहास एवं अर्थशास्त्र को अनिवार्य विषय बना दिया। श्री तेलंग प्रकांड पंडित थे और प्राच्य भाषाग्रंथों के संशोधक भी। आपका अध्ययन व्यापक था और आप इतिहास, राजनीति, दर्शन, काव्य आदि सभी विषयों में पारंगत थे। मराठी, अंग्रेजी, संस्कृत आदि भाषा के साहित्य के साथ-साथ आपका फ्रेंच और जर्मन भाषा का भी ज्ञान बहुत उच्च कोटि का था। आप बंबई हाईकोर्ट के एक नामांकित प्रधान न्यायाधीश थे। आपकी यह उक्ति आपके जीवन के उद्देश्य की द्योतक है -- \"\"मनुष्य को अपने उदरनिर्वाह के साधन के लिये कुछ उद्योग करना चाहिए -- यही उसका कर्तव्य है -- नहीं तो उसका जीवन निरर्थक है\"\"। आपने इस उक्ति को अपने जीवन में चरितार्थ किया।\n\nआपने प्राचीन साहित्य का अध्ययन बहुत गंभीरता से किया था। आपने अंग्रेजी में अनेक लेख लिखे हैं, जिनमें पाश्चात्य पडितों के उपस्थित किए हुए कुछ महत्वपूर्ण तर्कों के मुँहतोड़ उत्तर हैं। प्राचीन ग्रंथ और ग्रंथकारों के कालों को निश्चित करने तथा शिलालेख, ताम्रपट आदि को अनूदित करने का भी महत्वपूर्ण कर्य आपने किया है। आपका रामायण पर लिखा लेख तथा भगवतद्गीता का गद्य और पद्य में किया हुआ अनुवाद प्रसिद्ध है। 1892 में मराठों के धर्म एवं समाज संबंधी विचारों पर आपने एक सुंदर लेख लिखा जो धर्म \"मराठों का उत्कर्ष\" नाम की पुस्तक के अंतिम भाग में छपा। आपको मातृभाषा का भी अभिमान था। अत: कुछ ग्रंथ आपने भाषा में भी लिखे हैं। आपकी लेखनशैली में विचारों की परिपूर्णता तथा ज्ञान की प्रगल्भता है। आपकी भाषणशैली भी प्रभावोत्पादक और असाधारण कोटि की थी। उसमें माधुर्य, तर्क एवं निर्भीकता का समन्वय था। स्त्रियों के उन्नयन के लिये भी आप प्रयत्नशील थे। स्त्रीशिक्षा, विधवा विवाह आदि के पक्षपाती थे। विवाह की स्वीकृत आयु 12 वर्ष की हो, इस बिल के अंतर्भूत तत्वों पर कानून तथा धर्मशास्त्र की दृष्टि से विचार करते हुए आपने बिल की अनुकूलता को सिद्ध किया है। इसी प्रकार आपने बड़ी निर्भीकता से मुक्त व्यापार, संरक्षण, सरकार की दुर्भिक्ष नीति, सरकार के अन्यायमूलक विधेयक आदि प्रश्नों पर विचार प्रकट किए हैं।\n\nराष्ट्रीय कांग्रेस के प्रारंभिक अधिवेशन में देश के जो 73 जननायक उपस्थित थे, उनमें तेलंग एक थे। अल्पकाल तक आपने इसकी सेवा की। प्रस्तावों और भाषणों द्वारा इसके कार्यक्रम को निश्चित मार्ग दिखलाया। भारतीय कांग्रेस की पूर्वगामी संस्था बांबे प्रेसिडेंसी असोसिएशन थी, उसकी स्थापना में भी आपने योग दिया। साहित्य, राष्ट्र और समाज की सेवा करते हुए 43 वर्ष की अल्पायु में आपकी मृत्यु हुई।\n\n", "id": "186763", "title": "काशीनाथ त्र्यंबक तेलंग"}
{"url": "https://hi.wikipedia.org/wiki?curid=186766", "text": "लीना यादव\n\nलीना यादव हिन्दी फ़िल्मों की एक निर्देशक हैं।\n", "id": "186766", "title": "लीना यादव"}
{"url": "https://hi.wikipedia.org/wiki?curid=186767", "text": "तीन पत्ती (2010 फ़िल्म)\n\nतीन पत्ती 2010 में बनी हिन्दी भाषा की फिल्म है।\n", "id": "186767", "title": "तीन पत्ती (2010 फ़िल्म)"}
{"url": "https://hi.wikipedia.org/wiki?curid=186768", "text": "माधवन\n\nमाधवन हिन्दी फ़िल्मों के एक अभिनेता हैं।\n", "id": "186768", "title": "माधवन"}
{"url": "https://hi.wikipedia.org/wiki?curid=186769", "text": "रण (2010 फ़िल्म)\n\nरण 2010 में बनी हिन्दी भाषा की फिल्म है।\n", "id": "186769", "title": "रण (2010 फ़िल्म)"}
{"url": "https://hi.wikipedia.org/wiki?curid=186783", "text": "हृदय धमनी बाईपास सर्जरी\n\nहृदय धमनी बाईपास शल्य-क्रिया (अंग्रेज़ी:\"कोरोनरी आर्टरी बाईपास सर्जरी\", \"सी.ए.बी.जी.\"), बाईपास सर्जरी, हृदय बाईपास, आदि नामों से प्रसिद्ध ये शल्य क्रिया हृदय को रक्त पहुंचाने वाली 3 धमनियों की शल्य क्रिया को कहते हैं।हृदय की धमनी (\"कोरोनरी आर्टरी\") में कुछ रुकावट होने को हृदय धमनी रोग (\"कोरोनरी आर्टरी डिजीज\"; \"सीएडी\") कहते हैं। यह रुकावट वसा के जमाव होने से होती है, जिससे धमनी कठोर हो जाती है व रक्त के निर्बाध बहाव में रुकावट आती है। हृदय के वाल्व खराब होने, रक्तचाप बढ़ने, हृदय की मांसपेशी बढ़ने और हृदय कमजोर होने से हृदयाघात हो जाता है। यदि समय पर इलाज हो तो बचा जा सकता है। धमनी के पूर्ण बंद होने की स्थिति में हृदयाघात की आशंका बढ़ जाती हैं। हृदय की तीन मुख्य धमनियों में से किसी भी एक या सभी में अवरोध पैदा हो सकता है। ऐसे में शल्य क्रिया द्वारा शरीर के किसी भाग से नस निकालकर उसे हृदय की धमनी के रुके हुए स्थान के समानांतर जोड़ दिया जाता है। यह नई जोड़ी हुई नस धमनी में रक्त प्रवाह पुन: चालू कर देती है। इस शल्य-क्रिया तकनीक को बाईपास सर्जरी कहते हैं।\n\nप्रायः छाती के अंदर से \"मेमेरी आर्टरी\" या हाथ से \"रेडिअल आर्टरी\" या पैर से \"सफेनस वेन\" निकालकर हृदय की धमनी से जोड़ी जाती है। इस क्रिया में पुरानी रुकी हुई धमनी को हटाते नहीं है, बल्कि उसी धमनी में ब्लाक या रुकावट के आगे नई नस जोड़ दी जाती है, इसी से रक्त प्रवाह पुन: सुचारु होता है। धमनी रुकावट के मामले में बायपास सर्जरी सर्वश्रेष्ठ विकल्प होत है। इसका दूसरा और अपेक्षाकृत सस्ता विकल्प है एंजियोप्लास्टी।\n\nहृदय की किसी एक धमनी में अवरोध होने पर प्रायः एंजियोप्लास्टी से समाधान हो सकता है। लेकिन जब एक या अधिक कोरोनरी धमनियों में बहुत अधिक जमाव होने पर या उनकी उपशाखाएं बहुत अधिक सिकुड़ जाए जाए तो बाईपास सर्जरी यानी कोरोनरी आर्टरी बाइपास ग्राफ्टिंग (सीएबीजी) ही एकमात्र विकल्प होता है। निम्न स्थितियों में बाइपास सर्जरी आवश्यक होती है-\n\n\nबाईपास सर्जरी के आपरेशन के लिए पहले सीने के बीच की हड्डी (\"स्टरनम\") को काटकर हृदय को गम्य बनाने हेतु खोल दिया जाता है। उसके बाद उसे हार्ट-लंग मशीन से जोड़ दिया जाता है जिससे हृदय और फेफड़ों का काम यह मशीन करने लगती है। हृदय को एक ऐसे घोल से धो देते हैं, जिससे उसका तापमान कम हो जाता है और उसका धड़कना भी बंद हो जाता है। उसके बाद ग्राफ्टिंग कार्य किया जाता है। इसके लिए पहले से ही हाथ या पैर की नस या पेट की धमनी का ग्राफ्ट तैयार करके रखा जाता है। इसे आवश्यकतानुसार बाईपास ग्राफ्ट कर दिया जाता है। इसके बाद हृदय और फेफड़ों को रक्त संचार व्यवस्था से वापस जोड़ देते हैं, जिससे वे पहले की तरह काम करने लगें। हार्ट लंग मशीन को हटा लेते हैं, व हृदय की सतह पर दो \"पेसमेकर\" के तार लगा देते हैं। पेसमेकर के तारों को अस्थाई पेसमेकर से जोड़ देते हैं। हृदय की धड़कन के अनियमित होने पर यह पेसमेकर उसे नियंत्रित कर लेता है। छाती की हड्डियों को तारों से मजबूती से सिलकर त्वचा में टांके लगा दिए जाते हैं। यह आपरेशन तीन-चार घंटे की अवधि का हो सकता है और इस बीच रोगी को चार से छह यूनिट तक रक्त चढ़ाना पड़ सकता है।\n\nआपरेशन के बाद अगले 24 से 48 घंटे तक रोगी को चिकित्सक व नर्स आदि की देखरेख में गहन देखरेख इकाई (आई.सी.यू) में रखा जाता है। कार्डियक मॉनीटर की तारें इलेक्ट्रॉड के द्वारा रोगी की छाती से लगी होती है और ईसीजी तथा हृदय की गति लगातार अंकित होते रहते हैं। एक धमनी में एक केन्यूला लगी रहती है जिसे रोगी का रक्तचाप जांचा जाता रहता है और दूसरा केन्यूला गर्दरा की नस में लगा होता है और यह नस के भीतर का दाब बताता है। रोगी की छाती में भी दो नली लगी होती हैं जिनसे छाती के भीतर एकत्र हो रहा द्रव्य बाहर आता रहता है। ये सारी नलियां आपरेशन के एक दिन बाद निकाल दी जाती हैं। इनके अलावा आपरेशन के 16 से 24 घंटे बाद तक रोगी की सांस नली में एक एंडोट्रेकियल टयूब लगी रहती है। यह नली कृत्रिम श्वास-यंत्र से जुड़ी होती है और रोगी को श्वसन में मदद करता है। जब रोगी अच्छी तरह सांस लेने लगता है तो इसे हटा दिया जाता है। जब तक यह नली श्वास नली में होती है रोगी न तो कुछ खा पी सकता है और न ही बात कर पाता है।\n\nरोगी के मुंह और नाक पर एक ऑक्सीजन मास्क भी लगा रहता है, ताकि रोगी को पर्याप्त मात्रा में ऑक्सीजन मिलती रहे। प्रायः आपरेशन के 1-2 सप्ताह में रोगी को अस्पताल से निवृत्ति मिल जाती है। तब तक उसकी छाती और पैर के जख्म भी सूख जाते हैं। पैर से नस निकालने के कारण कुछ दिनों तक पैर में सूजन रह सकती है। लेकिन पैर ऊपर उठाकर आराम करने और चलते समय पैर पर क्रैप बैंडेज बांधने से सूजन कम हो जाती है।\n\nशुरूआत में बायपास क्रिया हृदय की धड़कन रोक कर किया जाता था। इससे दूसरे अंगों जैसे, गुर्दे, यकृत, फेफड़ा आदि पर विपरीत प्रभाव पड़ता था। बीटिंग हार्ट सर्जरी नामक आधुनिक नई विधि से हृदय के केवल उस स्थान पर रक्त के बहाव को रोका जाता है जहां शल्य-क्रिया होनी है। पूर्व विधि में हृदय के आप्रेशन में सात-आठ युनिट रक्त की चाहिए होती थी, जबकि बीटिंग हार्ट सर्जरी में एक से दो युनिट रक्त काफी रहता है। रोगी को मात्र एक सप्ताह ही अस्पताल में रहना होता है। बायपास सर्जरी की नई तकनीक में बीटिंग हार्ट सर्जरी पूर्णतया सफल है। इससे रोगियों को परेशानी कम होती है। बाईपास सर्जरी छः माह के बच्चे तक की करी जा सकती है। जनवरी 2009 में मुंबई, भारत में शॅरॉन डिसूज़ा नाम की छः माह की बच्ची की सफल बाईपास सर्जरी विश्व में पहली बार संपन्न हुई। उसे जन्मजात रेयर कंजेनाइटल हृदय विकार था, जिसके कारण उसे एनामलस लेफ्ट कोरोनरी आर्टरी फ्रॉम पल्मोनरी धमनी रोग था। यह रोग 5 लाख बच्चों में से एक को होता है। \n\nआधुनिक स्टेबलाइजर उपकरण की मदद से अब मात्र तीन इंच जितने छोटे कट लगाकर भी धमनी बाईपास सर्जरी की जाती है। अब इसके लिये लंबे चीर-फाड़ की आवश्यकता नहीं रह गई है। इस तकनीक की विशेषता यह है कि इसे हृदय के ऊपरी भाग पर लगाकर इससे हृदय को आवश्यकतानुसार घुमाया जा सकता है। इस कारण हृदय के पिछले और किनारे के भागों को भी मिनिमल इनवेसिव तकनीक से देखना सरल हो गया है। इस तकनीक में हार्ट-लंग मशीन की भी आवश्यकता नहीं होती है। ओपन हार्ट सर्जरी की अपेक्षा छाती में एक छोटा सा कट लगता है, जो देखने में भी बुरा नहीं लगता। कट छोटा होने से रक्त-स्राव भी बहुत कम होता है और तीन से चार दिन में रोगी वापस घर जा सकते हैं। इसके बाद दोबारा ऑपरेशन की आवश्यकता लगभग नहीं के बराबर होती है व इसका व्यय भी पुरानी ओपन-हार्ट तकनी की तुलना में 50-60 हजार रुपये कम आता है। जिन रोगियों का हृदय हृदयाघात से काफी क्षतिग्रस्त हुआ है, उनके अलावा सभी के लिये, खासकर वृद्धों व मधुमेह रोगियों के लिये ये तकनीक कारगर होती है। विशेषज्ञों के अनुसार योग से हृदय संबंधी रोगों में प्रथम स्तर पर लाभ होता है लेकिन एंजियोप्लास्टी एवं बाईपास सर्जरी के बाद योग करना हानिकारक हो सकता है।\n", "id": "186783", "title": "हृदय धमनी बाईपास सर्जरी"}
{"url": "https://hi.wikipedia.org/wiki?curid=186784", "text": "एंजियोप्लास्टी\n\nएंजियोप्लास्टी (रक्तवाहिकासंधान) (अंग्रेजी: Angioplasty) आमतौर पर धमनीकलाकाठिन्य के परिणामस्वरूप संकुचित या बाधित हुई रक्त वाहिका को यांत्रिक रूप से चौड़ा करने की एक शल्य-तकनीक है। इस तकनीक द्वारा एक गाइड वायर के सिरे पर रखकर एक खाली और पचके गुब्बारे को, जिसे बैलून कैथेटर कहा जाता है संकुचित स्थान में डाला जाता है और फिर सामान्य रक्तचाप (6 से 20 वायुमण्डल) से 75-500 गुना अधिक जल दवाब का उपयोग करते हुए उसे एक निश्चित आकार में फुलाया जाता है। गुब्बारा धमनी या शिरा के अन्दर जमा हुई वसा को खण्डित कर देता है और रक्त वाहिका को बेहतर प्रवाह के लिए खोल देता है और इसके बाद गुब्बारे को पिचका कर उसी तार (कैथेटर) द्वारा वापस खींच लिया जाता है। \n\nएंजियोप्लास्टी को यूनानी शब्द αγγειος \"aggeîos\" या \"वाहिका\" और πλαστός \"plastós\" या \"गठित\" अथवा \"ढाला गया\", दोनों को मिलाकर बनाया गया है। एंजियोप्लास्टी में सभी तरीके के संवहनी अंतःक्षेप शामिल हैं जिन्हें आम तौर पर न्यूनतम आक्रामक या \"अखंडित त्वचा\" विधि के रूप में निष्पादित किया जाता है। \n\nरक्तवाहिकासंधान की चर्चा शुरुआत में अंतःक्षेपी रेडियोलोजिस्ट चार्ल्स डॉटर द्वारा 1964 में की गयी थी। डॉ॰ डॉटर ने एंजियोप्लास्टी और कैथेटर-प्रदत्त स्टेंट का आविष्कार करते हुए आधुनिक चिकित्सा में अग्रणी भूमिका निभायी जिसका प्रयोग सर्वप्रथम परिधीय धमनी रोग के उपचार में किया गया। 16 जनवरी 1964 को डॉटर ने 82 वर्षीय एक ऐसी बूढ़ी महिला की अखंडित त्वचा से एक सतही उरु धमनी (SFA) के कठोर स्थानीयकृत स्टेनोसिस का विस्फारण किया जिसे दर्दनाक इस्कीमिया और गैंग्रीन हुआ था और उसने विच्छेदन से इनकार कर दिया था। गाइड वायर और समाक्षीय टेफ्लोन कैथेटर द्वारा स्टेनोसिस के सफल विस्फारण के बाद, रक्त का परिसंचरण उसके पैर में वापस लौट आया। विस्फारित धमनी तब तक खुली रही जब तक ढाई वर्ष बाद निमोनिया से उसकी मौत नहीं हो गयी। चार्ल्स डॉटर को सामान्यतः \"अन्तःक्षेपी रेडियोलॉजी के जनक\" के रूप में जाना जाता है। इसी आविष्कार के परिणामस्वरूप चार्ल्स डॉटर को 1978 में चिकित्सा के क्षेत्र में नोबेल पुरस्कार के लिये नामित किया गया। \n\nकिसी जागते हुए रोगी पर प्रथम कोरोनरी एंजियोप्लास्टी का सफलतापूर्वक निष्पादन एक जर्मन हृदय रोग विशेषज्ञ एड्रिआज़ ग़्रुएन्त्ज़िग द्वारा सितम्बर 1977 में किया गया।\n\nजिन कारणों से धमनियों में रुकावट उत्पन्न होती है उनमें शामिल हैं- उच्च रक्तचाप, मधुमेह, निष्क्रिय जीवन-शैली, धूम्रपान, कोलेस्ट्रॉल का उच्च स्तर, संतृप्त वसा वाले खाद्य पदार्थ और हृदय सम्बन्धी बीमारी। इन तमाम रुकावटों को एंजियोप्लास्टी द्वारा दूर किया जाता है।\n\nबाईपास सर्जरी की तुलना में एंजियोप्लास्टी अधिक सुरक्षित है और आंकड़ों के अनुसार इस प्रक्रिया के बाद होने वाली जटिलताओं के कारण 1% से भी कम लोग मरते हैं। \nएंजियोप्लास्टी के दौरान या उसके बाद होने वाली जटिलताओं में निम्नलिखित शामिल हैं:\n\nएंजियोप्लास्टी से उपजे जोखिम 75 साल से अधिक उम्र वाले रोगियों में अधिक होते हैं। इसके अतिरिक्त उन रोगियों में भी हो सकते हैं, जो मधुमेह या गुर्दे की बीमारी से पीड़ित हों या जिन्हें व्यापक हृदय रोग हो अथवा उनके हृदय की धमनियों में थक्के जमा हो गये हों। इसके अलावा, महिलाओं में और जिन रोगियों में ह्रदय की पम्पिंग क्रिया कमज़ोर होती है उनमें भी जटिलताओं का खतरा बढ़ जाता है।\n\nफिर भी, रोधगलन स्ट्रोक, स्ट्रोक या गुर्दे की समस्याओं जैसी जटिलताएँ काफी कम होती हैं। एंजियोप्लास्टी करवाने वाले रोगियों में मृत्यु दर बहुत कम है। (नियमित बाईपास सर्जरी के 1% से 2% की तुलना में केवल 0.1%)\n\nकुल मिलाकर, अपेक्षित जोखिम के साथ सम्भावित लाभ की तुलना करने पर अधिकांश मामलों में जोखिम कम और स्वीकार्य है।\n\nदिल का दौरा पड़ने पर किसी भी रोगी को बचाने के लिये एंजियोप्लास्टी के महत्व (बाधा को तुरन्त समाप्त कर) को कई अध्ययनों में परिभाषित किया गया है। लेकिन अध्ययनों के तहत स्थिर एनजाइना रोगियों में एंजियोप्लास्टी बनाम चिकित्सा उपचार के लिये कठोर अन्तर्बिन्दुओं में कमी करने में सफलता नहीं मिली है। धमनी खोलने की प्रक्रिया, अस्थायी रूप से सीने में दर्द को कम कर सकती है, लेकिन लम्बी उम्र के लिये योगदान नहीं करती। दिल के अधिकांश दौरे उन अवरोधों की वजह से नहीं उभरते जो धमनियों को संकुचित करते हैं।\n\nअधिक जोखिम में जीने वाले रोगियों में दिल के दौरे के खतरे को कम करने का अधिक स्थायी और कारगर उपाय है धूम्रपान का त्याग, व्यायाम में वृद्धि और ऐसी दवाएँ लेना जो रक्तचाप पर नियन्त्रण रखें, कोलेस्ट्रॉल के स्तर को नीचे रखें और रक्त के थक्के न बनने दें।\n\nएंजियोप्लास्टी के बाद, अधिकांश रोगी अस्पताल में रात भर निगरानी में रहते हैं और अगर कोई जटिलता नहीं हो तो अगले दिन उन्हें घर भेज दिया जाता है।\n\nकैथेटर साइट को रक्त बहाव और सूजन के लिये जाँचा जाता है और रोगी की हृदय गति व उसके रक्तचाप पर नज़र रखी जाती है। आमतौर पर, मरीजों को ऐसी दवा दी जाती है जो ऐंठन के खिलाफ धमनियों की रक्षा करने में उन्हें आराम दे। इस प्रक्रिया के बाद रोगी आमतौर पर दो से छह घण्टे के भीतर चलने में सक्षम हो जाते हैं और अगले सप्ताह तक अपनी सामान्य दिनचर्या में वापस आ जाते हैं।\n\nएंजियोप्लास्टी के प्रभाव से निकलने के लिये प्रक्रिया के बाद कई दिनों तक शारीरिक गतिविधि से बचना जरुरी होता है। मरीजों को एक सप्ताह तक किसी प्रकार का सामान उठाने, पोते-पोतियों की देखभाल या अन्य भारी शारीरिक गतिविधि से बचने की सलाह दी जाती है। एक नाज़ुक बैलून एंजियोप्लास्टी के दो हफ्ते बाद तक मरीजों को अधिकतम दो सप्ताह तक किसी शारीरिक थकान या लम्बे समय की खेल गतिविधियों से बचने की जरुरत होती है।\n\nस्टेंट वाले रोगियों के लिये आमतौर पर थक्कारोधी दवा, क्लोपिडोग्रेल लिखी जाती है जिसे एसिटाइलसैलिसिलिक एसिड के साथ एक ही समय पर लिया जाता है। इन दवाओं का लक्ष्य रक्त के थक्कों को रोकना होता है और प्रक्रिया समाप्त होने के बाद आमतौर पर कम से कम पहले महीने तक लिया जाता है। ज्यादातर मामलों में, मरीजों को इस प्रकार की दवा 1 वर्ष के लिये दी जाती है। इसके अलावा, वे रोगी जो दाँतों का काम करते हैं उन्हें ऐसा करने से मना किया जाता है क्योंकि इससे अन्तर्हृद्शोथ का खतरा होता है जो हृदय का एक संक्रमण है।\n\nप्रविष्टि स्थान पर जिन रोगियों को सूजन, रक्तस्राव या दर्द का अनुभव होता है उनमें ज्वर का विकास होता है, बेहोशी या कमजोरी महसूस करते हैं, उस हाथ या पाँव में रंग अथवा ताप में परिवर्तन पाते हैं जिसका उन्होंने उपयोग किया हो या श्वास की तकलीफ या सीने का दर्द होता है; उन्हें तुरन्त चिकित्सा सलाह लेनी चाहिये।\n\nपरिधीय रक्तवाहिकासंधान (अंग्रेजी में पेरिफेरल एंजियोप्लास्टी या पीए) के तहत एक गुब्बारे का उपयोग कोरोनरी धमनियों के बाहर किसी भी रक्त वाहिका को खोलने के लिये होता है। इसे आमतौर पर पेट, पैर और गुर्दे की धमनियों के धमनीकलाकाठिन्य संकुचन के इलाज के लिये किया जाता है। पीए का प्रयोग शिराओं के संकुचन के लिये तो किया ही जाता है। इसके अतिरिक्त इस प्रकार की एंजियोप्लास्टी का प्रयोग परिधीय स्टेंटिंग और अथेरेक्टोमी के संयोजन में भी किया जाता है।\n\nपर्क्युटेनियस कोरोनरी इण्टरवेंशन (संक्षेप में पीसीआई), जिसे आमतौर पर कोरोनरी एंजियोप्लास्टी के नाम से भी जाना जाता है, एक चिकित्सीय उपचार प्रक्रिया है जिसका इस्तेमाल ह्रदय की स्टेनोटिक (संकुचित) कोरोनरी धमनियों के इलाज के लिये किया जाता है। यह अवरोध प्राय: कोरोनरी ह्रदय रोग में पाया जाता है। यह रोग स्टेनोटिक खण्ड या कोलेस्ट्रॉल के टुकड़ों के कारण होता है। पीसीआई (PCI) को आमतौर पर अन्तःक्षेपी हृदय रोग विशेषज्ञ द्वारा ही निष्पादित किया जाता है।\n\nस्थिर कोरोनरी धमनी रोग वाले रोगियों का पीसीआई से उपचार करने के पश्चात सीने में दर्द तो कम हो जाता है, लेकिन मृत्यु, रोधगलन या अन्य हृदय सम्बन्धी प्रमुख गतिविधियों का खतरा कम नहीं होता।\n\nगुर्दे धमनी के धमनीकलाकाठिन्य अवरोध का उपचार गुर्दा धमनी रक्तवाहिकासंधान द्वारा किया जा सकता है। अंग्रेजी में इसे पर्क्यूटेनियस ट्रांसलूमिनल रेनल एंजियोप्लास्टी या पीटीआरए (PTRA) कहते हैं। गुर्दा धमनी स्टेनोसिस के कारण उच्च रक्तचाप और वृक्क क्रियाओं में अवरोध उत्पन्न हो सकता है उस समय इसी पद्धति से उसका इलाज किया जाता है।\n\nकैरोटिड स्टेनोसिस का उपचार कई अस्पतालों में उच्च जोखिम वाले रोगियों के लिये एंजियोप्लास्टी और स्टेंटिंग से किया जाता है।\n\n1983 में रूसी न्यूरो सर्जन जुबकोव और उनके सहयोगियों ने एन्यूरिज़्म सम्बन्धी एसएएच (SAH) के बाद वेसोस्पाज्म के लिये ट्रांसलूमिनल बैलून एंजियोप्लास्टी के प्रथम उपयोग की सूचना दी थी। इसके बाद चिकित्सा जगत में इसका प्रयोग भी होने लगा।\n\n\n", "id": "186784", "title": "एंजियोप्लास्टी"}
{"url": "https://hi.wikipedia.org/wiki?curid=186788", "text": "धमनी\n\nधमनियां वे रक्त वाहिकाएं होती हैं, जो हृदय से रक्त को आगे पहुंचाती हैं। पल्मोनरी एवं आवलनाल धमनियों के अलावा सभी धमनियां ऑक्सीजन-युक्त रक्त लेजाती हैं।\n\n", "id": "186788", "title": "धमनी"}
{"url": "https://hi.wikipedia.org/wiki?curid=186789", "text": "माइ नेम इज़ ख़ान\n\nमाइ नेम इज़ ख़ान वर्ष 2010 में बनी एक हिन्दी फ़िल्म है। फिल्म के मुख्य कलाकार शाहरुख खान और काजोल देवगन हैं। इसे करन जोहर ने निर्देशित किया है और लिखा है शिबानी बथीजा ने |इसके निर्माता हैं हीरू जोहर, गौरी खान और शाहरुख खान | इस फिल्म को मिलकर बनाया है धर्मा प्रोडक्शन और रेड चिलीस एंटरटेनमेंट ने 100 करोड़ के बजट में जिसके कारण ये 2006 में बालीवुड की सबसे महँगी फिल्म थी |<br>\nइसकी रिलीज़ से पहले ही इसने काफी सुर्खियाँ बटोर लीं| 2001 में \" कभी खुशी कभी गम \" के बाद काजोल और शाहरुख बहुत लंबे समय बाद एक साथ दिखे |माइ नेम इज़ इज़ खान अबू धाबी में 10 फरबरी 2010 को सबसे पहले रिलीज़ हुई | यह अंतर्राष्ट्रीय रूप से 12 फरबरी को रिलीज़ हुई |<br>\nइसकी रिलीज़ पर इस फिल्म ने कई रिकॉर्ड तोड़ दिए | ये फिल्म उस समय की सबसे कमाऊ फिल्म बन गयी | चार सप्ताह में इस फिल्म ने 70 करोड़ का आकड़ा पर कर दिया और 2010 की पहली फिल्म बन गयी जिसे 70 करोड़ से ज्यादा की कमाई की | इस समय मई नेम इज़ खान 200 करोड़ रूपये के साथ बॉलीवुड की 10वी सबसे ज्यादा कमाने वाली फिल्म है|ब्लू रे डी.वी.डी. और डी.वी.डी पर ये फिल्म भारत में 28 अप्रैल 2010 को रिलीज़ हुई और 10 अगस्त को अंतरराष्ट्रिय रूप से | <br>\n\nरिजवान खान (शाहरुख खान) एक मुस्लमान लड़का है जो अपने भाई ज़ाकिर (जिम्मी शेरगिल) और अपनी माँ रज़िया खान (ज़रीना वहाबी) के साथ मुंबई के एक मध्यवर्गी परिवार में\nरहता है | रिजवान दूसरे बच्चों से अलग है | वह मशीनों को ठीक कर सकता है ये गुण कुदरत ने उसे जन्म से ही दिया है | यही कारण है की उसकी माँ उसकी ज्यादा देखरेख करती है और उसे \nअलग से एक शिक्षक से उसके घर पर पढ़ने भेजती है ये सब उसके भाई को अच्छा नहीं लगता | उसे रिजवान से जलन होने लगती है और वह घर को छोडकर अमेरिका में रहने के लिए चला \nजाता है |\n\nअपनी माँ की मौत के बाद ज़ाकिर रिजवान को अपने साथ रहने के लिए सेन फ्रांसिस्को बुला लेता है | जब ज़ाकिर की पत्नी हसीना (सोनिया जेहन) रिजवान का जाँच करती है तो उसे रिजवान की \nबीमारी (Asperger syndrome) के बारे में पता चलता है | रिजवान ज़ाकिर के लिए काम करना शुरू कर देता है उसी समय उसकी मुलाकात एक हिंदू महिला मंदिरा (काजोल) और उसके बेटे समीर (युवान मक्कड़) से होती है | मंदिरा बाल काटने का काम करती है | रिजवान और मंदिरा शादी कर लेते हैं और बेन्विले नगर में रहने लगते हैं |मंदिरा और समीर दोनों ही अपने नाम के पीछे खान लगा लेते हैं | वे गेरिक परिवार के पड़ोस में ही रहते हैं उनका छोटा बेटा रीस समीर का अच्छा दोस्त है |<br> \nरिजवान का अच्छा समय तब बुरा हो जाता है जब 11 सितम्बर को न्यू योर्क में हमला होता है | हमले के बाद न्यू योर्क के लोग मुस्लमान विरोधी हो जाते हैं | इसके बाद एक दोपहर समीर की कुछ अमेरिकन लड़कों से स्कूल के मैदान में लड़ाई हो जाती है रीस लड़ाई को रोकने की कोशिश करता है पर समीर तब तक दम तोड़ देता है है | मंदिरा इस सब से टूट जाती है और रिजवान के मुस्लमान होने के कारण उसे दोष देती है | मंदिरा रिजवान से कहती है की वह उसकी नज़रों से दूर हो जाये | रिजवान उससे पूछता है की उसे मंदिरा के साथ रहने के लिए क्या करना होगा | तो वह उससे कहती है की क्या वह अमेरिका के लोगों और राष्ट्रपति को बता सकता है की वह आतंकवादी नहीं है |<br>\nरिजवान मंदिरा की बात को गंभीरता से लेता है और राष्ट्रपति से मिलने के लिए निकल पड़ता है। अपनी यात्रा के दौरान वह विल्हामिना, जॉर्जिया पहुँच जाता है वहाँ उसकी मामा जेनी और उसके बेटे जोएल से दोस्ती हो जाती है। वह लॉस अन्ज्लीस में नमाज़ पढता है वहाँ वह फैसल रहमान (आरिफ ज़कारिया) को मुसलमानों को भड़काते हुए सुनता है और इसकी शिकायत एफ. बी. आई.से करता है पर उसे कोई उत्तर नहीं मिलता। <br>\nवह भीड़ में खड़ा होकर बार बार चिल्ला रहा होता है कि मेरा नाम खान है और में आतंकवादी नहीं हूँ। (इंग्लिश में) लेकिन सुरक्षाकर्मी उसे ये सोचकर पकड़ लेते हैं की उसने उसने कहा कि वह एक आतंकवादी है।<br>\nहवालात में उससे एक आतंकवादी की तरह पूछताछ की जाती है और उसके साथ बहुत बुरा व्यवहार किया जाता है वहाँ उसकी मुलाकात एक मनोचिकित्सक राधा (शीतल मेनन) से होती है। राधा को भरोसा है की वह पूरी तरह निर्दोष है। मीडिया के द्वारा चलाये गए एक अभियान की वजह से रिजवान को छोड़ दिया जाता है। मिडिया फैसल रहमान का खुलासा कर देती है और रिजवान को निर्दोष साबित कर दिया जाता है। रिहा होने के बाद वह मामा जेनी की मदद करने के लिए चला जाता है (वहाँ तूफान के कारण)। उसकी कोशिशें मीडिया का ध्यान उसकी और आकर्षित करती हैं और धीरे धीरे और लोग भी वहां उसकी मदद के लिए वहाँ आने लगते हैं।<br>\nउसके कुछ समय बाद रीस को अपनी गलती का एहसाह होता है और उस गेंग के बारे में बता देता है जिसने समीर को मारा था। जासूस गार्सिया उस गेंग को गिरफ्तार कर लेती है। बाद में मंदिरा को सारा का फ़ोन आता है कि कह रिजवान को माफ़ कर दे।<br>\nमंदिरा को अपनी गलती का एहसास होता है और वह उसे माफ़ कर देती है। वह जिओर्जिया में रिजवान से मिलती है पर वहाँ फैसल रहमान का एक समर्थक उसे चाकू मार देता है। उसे तुरंत अस्पताल में भर्ती किया जाता है वहां उसकी जान बचा ली जाती है और वह सही हो जाता है बाद में वह अमेरिका के राष्ट्रपति ओबामा से मिलता है जो खुद कहते हैं की उसका नाम खान है और वह आतंकवादी नहीं है। फिल्म के अंतिम दृश्य में रिजवान और मंदिरा घर लौट जाते हैं।<br>\n\nWon\nNominated\n\nWon\n\nNominated\n\nWon\n\nNominated\n\nWon\n\n\nNominated\n\nWon\n\nNominated\n\n\nWon\nWon\n\n", "id": "186789", "title": "माइ नेम इज़ ख़ान"}
{"url": "https://hi.wikipedia.org/wiki?curid=186791", "text": "जाल-नियतकालिक\n\nजाल-नियतकालिक छापेखाने में परंपरागत रूप से कागज़ पर छापे जाने की बजाय अंतर्जाल (world wide web) पर इलेक्ट्रानिक माध्यम से स्थापित की जाती है। अंतर्जाल पर स्थित होने के कारण इसको दुनिया के किसी भी कोने से अपने कंप्यूटर पर पढ़ा जा सकता है। इसमें आलेख और चित्रों के साथ-साथ ध्वनि और चलचित्रों का भी समावेश किया जा सकता है। इसकी देखभाल के लिए एक संपादक मंडल भी होता है। इसके प्रकाशन का समय निर्धारित होता है जैसे साप्ताहिक, पाक्षिक, मासिक या द्विमासिक। \nनिरंतर नामक जाल-नियतकालिक के उदय के पश्चात ब्लॉगज़ीन शब्दावली का भी प्रयोग होने लगा है जिसका आशय है पत्रिका और ब्लॉग के तत्वों, जैसे पाठक का किसी लेख पर फार्म का उपयोग कर टिप्पणी कर पाना, का मिलाप।\n\nकुछ जाल-नियतकालिक परंपरागत रूप से मुद्रित भी होते हैं, जैसे हंस और वागार्थ, यानि इनका प्रिंट एडीशन या अंक भी निकलता है। कई पत्रिकायें अपने अंतर्जाल और छपे अंकों की सामग्री में फर्क भी रखती हैं क्योंकि दोनों माध्यमों के पाठकों के पठन का ढंग अलग होता है।\n\nमाईक्रोसॉफ्ट फ्रंटपेज जैसे वेब पब्लिशिंग के औजारों के अलावा जाल-नियतकालिक प्रकाशित करने के लिये संप्रति ड्रीम वीवर और जूमला या ड्रूपल जैसे सी.एम.एस भी बाज़ार में उपलब्ध हैं।\n\n\n3. Web Designing के बारे में जाने हिंदी में\n", "id": "186791", "title": "जाल-नियतकालिक"}
{"url": "https://hi.wikipedia.org/wiki?curid=186792", "text": "जाल पत्रिका\n\nहिंदी चिट्ठे याने की जाल पत्रिका हिंदी मे लिखे ब्लॉग या 'चिट्ठे' है। हिंदी में कुछ चिट्ठे केवल कविताओं पर केन्द्रित हैं, कुछ संगीत शास्त्र, ज्योतिष, यात्राओं और फ़ोटोग्राफी पर भी हैं। कुछ चिट्ठों पर संगीत सुना भी जा सकता है और फ्लैश चलचित्र भी देखे जा सकते हैं। हिन्दी रचनाकारों के लिए तो यह सर्वोत्तम माध्यम है। अपनी कविता, कहानी, उपन्यास, व्यंग्य और ललित निबंध सब इस पर निरंतर लिखते हैं और लगातार प्रकाशित करते हैं, यानी चिट्ठाकारों की अपनी पत्रिका। जो साहित्य आंतरजालपर नियमित रूप से प्रकाशित होता हैं, उसे जाल नियतकालिक कहते हैं। इसी लिए हम ब्लॉग को जालपत्रिका कह सकते हैं, जो शायद अनियमित रूप से भी प्रकाशित हो सकता हैं।\n\nहिन्दी ब्लॉग उन साहित्य एवं साहित्यकारों की रचनात्मकता को वैश्विक धरातल प्रदान कराते है जो अंतर्जाल मे हिन्दी की अनिवार्यता एवं खास तकनीक में दक्षता के बगैर अपनी अभिव्यक्ति कौशल के बावजूद बौने जैसे रह गये थे। इसके माध्यम से अब वे रचनाकार जो इंटरनेट पर अपनी रचनाओं का प्रकाशन करना चाहते हैं वे इसका फायदा उठाते हैं।\n\nब्लॉगिंग विधा विभिन्न तकनलाजियों का भी मेल है, जैसे: \n\nचिट्ठे के विभिन्न तत्व\n\nब्लॉग लिखने में सबसे अच्छी बात यह है कि इसके लिये आपको खास तकनीकी ज्ञान की जरूरत नही है और ना ही किसी तरह के पैसा खर्च करने की। बस जरूरत है तो इच्छा शक्ति की, विचारों के प्रवाह की और थोड़े से समय की। शुरुआती ब्लॉगर के लिये ब्लॉग लिखने के लिये सुगम और सरल साधन ब्लॉगस्पॉट (अब इसे ब्लॉगर कहा जाता है) तथा वर्डप्रैस.कॉम हो सकते हैं। चिट्ठों से संबंधित किसी मदद के लिए आप चिट्ठाकार गूगल समूह या परिचर्चा हिन्दी फोरम के सदस्य बन सकते हैं।\n\nतरकश पर \"ई- शिक्षक\" स्तंभ के अंतर्गत एक एनीमेटेड शैक्षणिक आलेख से क्रमानुसार बताया गया है कि आप अपना चिठ्ठा कैसे शुरू कर सकते है।\n\nआप यूनिकोड हिन्दी का प्रयोग कर सकते है। यूनिकोड के प्रयोग से न केवल आपका ब्लॉग फॉण्ट के उपर निर्भरता से दूर होता है बल्कि गूगल जैसे खोज इंजनों से आपके ब्लॉग की सामग्री भी आसानी से खोजी जा सकती है। फाँट के उपर निर्भरता दूर होने का कारण यह है कि आपके पाठक के कंप्यूटर पर बस एक अदद यूनिकोड फाँट की दरकार होती है, यह नहीं कि हर जालस्थल को पढ़ने के लिये अलग अलग फाँट डाउनलोड करना पड़े। आजकल कई यूनिकोड हिन्दी फाँट उपलब्ध हैं, अगर आप विंडोज़ ऍक्सपी पर हैं तो कोई दिक्कत ही नहीं, क्योंकि यहाँ मंगल नामक यूनिकोड हिन्दी फाँट पहले से मौजूद होता है।\n\nबेहतर हो कि आप के पास विंडोज़ ऍक्सपी हो या नवीनतम लिनक्स तथा ब्राउज़र हो इंटरनेट एक्सप्लोरर 6 या फायरफॉक्स। अधिक और सटीक जानकारी के लिये आप देवनागरी डॉट नेट पर जायें। एक बार यूनिकोड हिन्दी के लिए मशीन सेटअप हो जाने के उपरांत तो ब्लॉग लिखना ईमेल लिखने जितना ही आसान है।\n\n\n", "id": "186792", "title": "जाल पत्रिका"}
{"url": "https://hi.wikipedia.org/wiki?curid=186794", "text": "जाल नियतकालिक\n\nजाल नियतकालिक छापेखाने में परंपरागत रूप से कागज़ पर छापे जाने की बजाय अंतर्जाल (world wide web) पर इलेक्ट्रानिक माध्यम से स्थापित की जाती है। अंतर्जाल पर स्थित होने के कारण इसको दुनिया के किसी भी कोने से अपने कंप्यूटर पर पढ़ा जा सकता है। इसमें आलेख और चित्रों के साथ-साथ ध्वनि और चलचित्रों का भी समावेश किया जा सकता है। इसकी देखभाल के लिए एक संपादक मंडल भी होता है। इसके प्रकाशन का समय निर्धारित होता है जैसे साप्ताहिक, पाक्षिक, मासिक या द्विमासिक। जो साहित्य आंतरजालपर नियमित रूप से प्रकाशित होता हैं, उसे जाल नियतकालिक कहते हैं। इसीलिए हिंदी चिठ्ठे भी जाल पत्रिका कहलवाते हैं। \n\nनिरंतर नामक जाल नियतकालिक के उदय के पश्चात ब्लॉगज़ीन शब्दावली का भी प्रयोग होने लगा है जिसका आशय है पत्रिका और ब्लॉग के तत्वों, जैसे पाठक का किसी लेख पर फार्म का उपयोग कर टिप्पणी कर पाना, का मिलाप।\n\nकुछ जाल नियतकालिक परंपरागत रूप से मुद्रित भी होते हैं, जैसे हंस और वागार्थ, यानि इनका प्रिंट एडीशन या अंक भी निकलता है। कई जाल नियतकालिक अपने अंतर्जाल और छपे अंकों की सामग्री में फर्क भी रखते हैं क्योंकि दोनों माध्यमों के पाठकों के पठन का ढंग अलग होता है।\n\nमाईक्रोसॉफ्ट फ्रंटपेज जैसे वेब पब्लिशिंग के औजारों के अलावा अंतर्जाल पत्रिकाएं प्रकाशित करने के लिये संप्रति ड्रीम वीवर और जूमला या ड्रूपल जैसे सी.एम.एस भी बाज़ार में उपलब्ध हैं।\n\n", "id": "186794", "title": "जाल नियतकालिक"}
{"url": "https://hi.wikipedia.org/wiki?curid=186795", "text": "छोटी सादड़ी\n\nछोटी सादड़ी\n\nभौगोलिक स्थिति : 24 डिग्री 23 मिनट उत्तर अक्षांश एवं 72 डिग्री 43 मिनट पूर्वी देशान्तर।\nराजस्थान के प्रतापगढ़ जिले का एक नगर और सन २००८ से उपखंड मुख्यालय है। भूतपूर्व उदयपुर रियासत के दौरान छोटी सादड़ी जिले का प्रधान क़स्बा था। यह प्राचीन क़स्बा उदयपुर से 66 मील दूर पूर्व-दक्षिण-पूर्व में स्थित है। जिला मुख्यालय से इसकी दूरी ४५ किलोमीटर है। उपजाऊ काली मिट्टी का यह क्षेत्र अफीम, सोयाबीन और कपास के लिए प्रसिद्ध है।\n\n", "id": "186795", "title": "छोटी सादड़ी"}
{"url": "https://hi.wikipedia.org/wiki?curid=186796", "text": "ईति\n\nईति, खेती को हानि पहुँचानेवाले उपद्रव। इन्हें छह प्रकार का बताया गया है :\n\nभारतीय विश्वास के अनुसार अच्छे राजा के राज्य में ईति भय नहीं सताता। तुलसीदास ने इसका उल्लेख किया है:\n\nसूरदास ने कुराज में ईतिभय की संभावना दिखाई है :\n", "id": "186796", "title": "ईति"}
{"url": "https://hi.wikipedia.org/wiki?curid=186799", "text": "ईसप\n\nईसप ( ६२० ईसा पूर्व – ५६४ ईसा पूर्व ) प्राचीन एथेंस के कहानीकार थे। ये कई कहनियों के रचनाकार माने जाते हैं। इन कहनियों को एसोप की कहनिया या अंग्रेजी में ईसप फब्लेस (Aesop's Fables) के नाम से जाना जाता हैं\n\nईसप जनप्रिय नीतिकथाकार। इनकी कथाओं के पात्र मनुष्य की अपेक्षा पशु पक्षी अधिक हैं। इस प्रकार की कथाओं को \"बीस्ट फ़ेबुल्स\" कहा जाता है। परंतु ईसप नाम का कोई व्यक्ति कभी था, इस विषय में बहुत कुछ संदेह है। तथापि होरोदोतस एवं कतिपय अन्य लेखकों के साक्ष्य के अनुसार ईसप के जीवन की कथा इस प्रकार की थी : ई.पू. छठी शताब्दी के मध्य में ईसप सामाँस द्वीप के निवासी इयाद्मन् के दास थे, परंतु वे विदेशी दास जिनके विषय में यह निश्चित पता नहीं था कि फ्रयाके, फ्रिगिया अथवा इथियोपिया देशों में से उनका जन्म कहाँ हुआ था। वे अत्यंत कुरूप थे। देल्फी में उन पर देवमंदिर के स्वर्णचषक की चोरी का आरोप लगाया गया और उनकी पर्वतशिखर से धक्का देकर मृत्युदंड दिया गया। पर प्रो॰ गिल्बर्ट मरे को इस कथा पर विश्वास नहीं है।\n\nजो कथाएँ ईसप के नाम से प्रचलित हैं उनका वर्तमान रूप उतना पुराना नहीं है जितना उपर्युक्त कथा के अनुसार होना चाहिए। पाँचवीं शताब्दी ई.पू. से ईसप और उनकी कथाओं की चर्चा चल पड़ी थी। आरिस्तोफ़ानिज़, ज़ेनोफ़न्, प्लेटो और अरस्तू की रचनाओं में इसके संकेत मिलते हैं। सुकरात ने अपने अंतिम समय में कुछ कथाओं को पद्यबद्ध किया था, ऐसा भी कहा जाता है। पर वास्तविकता यह है कि ईसवी सन् के पूर्व इन कथाओं के जो संकलन हुए थे वे अब उपलब्ध नहीं होते। इस समय जो प्राचीनतम संकलन उपलब्ध हुए थे वे फ़ेद्रुस और आवियनुस द्वारा लातीनी भाषा में तथा बाब्रियस द्वारा ग्रीक भाषा में प्रस्तुत किए गए थे। ये सभी लेखक ईसवी सन् के आरंभ के पश्चात् हुए हैं। इसके पश्चात् इन कथाओं का अनुवाद यूरोप की आधुनिक भाषाओं में होने लगा। इन अनुवादों में ज्याँ द ला.फ़ौताई का पद्यबद्ध फ्रेंच अनुवाद अतयधिक प्रसिद्ध है।\n\nआधुनिक समय में ईसप की कहानियों के दो संग्रह फ्रांस और जर्मनी में मूल ग्रीक रूप में प्रकाशित हुए हैं। इनमें से ऐमोल शाँब्री (पेरिस, 1927) संस्करण में 358 कथाएँ हैं तथा टायब्नर की ग्रीक ग्रंथमाला में प्रकाशित हाल्म के संस्करण में 426। ग्रीक संस्करण शनै:-शनै: परिवर्धित होकर इस रूप को प्राप्त हुए हैं।\n\nईसप की कथाएँ पंचतंत्र की कथाओं के समान मनोरंजन के साथ नीति और व्यवहारकुशलता की शिक्षा देती हैं। यत्रतत्र इनमें हास-परिहास का भी पुट पाया जाता है। जातक कथाओं के साथ भी इनका पर्याप्त साम्य पाया जाता है। कुछ लेखक भारतीय कथाओं को ही ईसप की कथाओं का आधार मानते हैं, अन्य आलोचक इस मत को नहीं मानते। ईसप की कथाओं का अनुवाद हिंदी, संस्कृत एवं अन्य भारतीय भाषाओं में भी हो चुका है।\n\n", "id": "186799", "title": "ईसप"}
{"url": "https://hi.wikipedia.org/wiki?curid=186800", "text": "आर्क वेल्डन\n\nआर्क वेल्डन (Arc Welding) विधि में जोड़ी जानेवाली वस्तुओं की टक्करों को गलाने के लिए एक इलेक्ट्रोड तो वेल्डन की बत्ती के रूप में होता है और दूसरा उन जोड़नेवाले भागों के रूप में होता है तथा इन दोनों इलेक्ट्रोडों के बीच में विद्युत् आर्क स्थापित कर, आवश्यक ऊष्मा प्राप्त कर ली जाती है। इस काम के लिए दिष्ट धारा|दिष्ट और प्रत्यावर्ती किसी भी धारा का प्रयोग किया जा सकता है, लेकिन दिष्ट धारा अधिक सुविधाजनक रहती है।\n\nइलेक्ट्रोड दो प्रकार के होते हैं : (1) कार्बन के और (2) धातु के। धातु के इलेक्ट्रोड भी तीन प्रकार के होते हैं: (1) नंगे, (2) ढँके और (3) पोले। धातु के इलेक्ट्रोड की अधिक काम में आते हैं। कार्बन के इलेक्ट्रोड तो कुछ स्वचालित यंत्रो में ही प्रमुख होते हैं। जिन इलेक्ट्रोडों में 0.9 प्रतिशत से अधिक मैंगनीज़ मिला होता है, वे भी अच्छा काम देते हैं। इसी प्रकार ऐलुमिनियम की वेल्डन की बत्तियाँ भी अच्छा काम देती हैं।\n\nयह धातु की बत्तियों के साथ 18 से 30 वोल्ट और कार्बन के साथ 80 से 100 वोल्ट तक रखा जाता है। यह आर्क की लंबाई के अनुसार ही घटता बढ़ता रहता है और उसी के अनुपात से गलित धातु का जमाब भी होता है। हाथ से वेल्डन करने के उपकरणों में बहुधा 20 से 300 ऐंपीयर तक की धारा का प्रयोग किया जाता है, लेकिन स्वचालित यंत्रों में वह 1,200 ऐंपियर तक पहुँच जाता है।\n\nधातु के इलेक्ट्रोड 1/16 इंच से 3/8 इंच व्यास के और 12 इंच से 18 इंच तक लंबे होते हैं तथा कार्बन के इलेक्ट्रोड 5/32 इंच से 1 इंच व्यास के और 12 इंच लंबे होते हैं। विद्युत् धारा का प्रवाह इलेक्ट्रोड के कार्य और मोटाई के अनुसार ही होना चाहिए।\n\nयदि धारा का प्रवाह हलका होगा, तो इलेक्ट्रोड की धातु झिरियों में प्रवेश नहीं करेगी और वेल्डनवाली सतह भी नहीं गलेगी। यदि प्रवाह बहुत तेज होगा, तो इलेक्ट्रोड की धातु जल जाएगी और जोड़ कमजोर पड़ जाएगा। फिर भी यही उचित है कि विद्युत् धारा की गति अनुपात से मंद रखने की अपेक्षा कुछ तेज ही रखी जाए। ढँके हुए इलेक्ट्रोडों में अधिक तेज धारा प्रवाहित करने से उसकी गली धातु पर स्लैग नहीं आने पाता, जो उसकी रक्षा के लिए अत्यंत उपयोगी हैं। वह बहुत श्यान प्रकृति का होता है। इस स्लैग का गली धातु के भीतर ही कैद हो जाने का डर रहता है। नंगे इलेक्ट्रोडों का प्रयोग करने से, उसकी धातु गलकर बड़ी बड़ी बूँदों के रूप में जोड़ने की जगह पर जम जाती है, जिससे विद्युत् आर्क लघुपथम (short circuit) करन लगता है ढँक इलेक्ट्रोडों से छोटी बूँदें निकलती हैं, धारा एकरस चलती है और लघुपथन भी नहीं होता।\n\nवेल्डन किए जाने वाली तल की रेखा से इलेक्ट्रोड को 60 से 75 अंश के कोण तक झुका हुआ रखना चाहिए। अपने सिर के ऊपर (overhead) के जोड़ों को झालते समय बत्ती का कोण 60 से 90 अंश तक रखा जाता है।\n\nवेल्डन के पहले जोड़ों को तैयार करना बड़े ही महत्व की बात है और इसी पर वेल्डन की सफलता निर्भर करती है।\n\n18 गेज अथवा उससे कम मोटाई की चादरों के वेल्डनवाले किनारों को थोड़ा मोड़ दिया जात है, जिससे उनके वेल्डन के समय बत्ती की आवश्यकता नहीं पड़ती। इनसे मोटे, अर्थात् 3/16 इंच से 1/4 इंच तक मोटाई के, प्लेटों में भी कोई खांचा डालने की आवश्कता नहीं पड़ती, लेकिन इनसे अधिक मोटे प्लेटों के झाले जाने वाले किनारों पर चित्र 1. की आकृति क से च तक दिखाए अनुसार आकार क खाँचा, आधा आधा दोनों भागों में काटकर, तैयार करना चाहिए। कुछ लोग आकार का खाँचा काटना भी पसंद करते हैं। आकृति च में दोनों तरफ खाँचा काटा गया है। खाँचे के बीच का कोण प्राय: 60 डिग्री से 90 डिग्री तक बनाया जात है। इस विधि में भी दाहिने हाथ और बायें हाथ का वेल्डन करने का रिवाज है। सकरे कोण के साथ सीधे हाथ के वेल्डन में सुविधा रहती है और बाएँ हाथ की झाल लगाने के लिए चौड़े कोण की आवश्यकता होती है। दाएँ और बाएँ का भेद समझने के लिए देखें गैस द्वारा वेल्डन। चित्र 1. की आकृति क से च तक खाँचा बनाते समय दोनों प्लेटों के बीच कुछ फासला स्वत: रह जाता है, जो बड़े महत्व की चीज है। अधिक फासला रखने से गली हुई धातु नीचे गिर जाती है तो फिर वेल्डन करना कठिन हो जाता है और कम फासला छोड़ने से प्लेटों की जड़ तक धातु नहीं पहुँचने पाती। अत: पतले प्लेटों में तो फासला लगभग 1/16 इंच चौड़ा और 2 इंच मोटाई तक के प्लेटों में उसे क्रमश: बढ़ाते हुए 3/16 इंच तक कर दिया जाता है। समकोण पर रखकर झाले जानेवाले प्लेटों को थाई (फिलेट) का जोड़ कहते हैं, जो चित्र 1. की थ से प तक की आकृतियों में दिखाया गया है। ऊपर नीचे रखकर जोड़े जानेवाले प्लेटों की भी धाइयाँ झाली जाती है, जैसा चित्र 1. के ट और ठ में दिखाया गया है, इनके लिए किसी प्रकार का खाँचा काटना आवश्यक नहीं है। आकृति छ और ज में एकहरी पट्टी का जोड़ है और झ में दोहरी पट्टी का, जिसे \"बट\" जोड़ भी कहते हैं। वेल्डन करते समय पतले प्लेटों में जिनकी मोटाई लगभग 3/16 इंच होती है, तो झलाई के एक दौरे (run) से भी काम चल जाता है। अधिक मोटी चीजों के वेल्डन में सीधी ओर उलटी कई परत लगानी होती है जिसमें उनका खाँचा पूरा भर जाए।\n\n", "id": "186800", "title": "आर्क वेल्डन"}
{"url": "https://hi.wikipedia.org/wiki?curid=186801", "text": "कुट्टित वेल्डन\n\nइस्पात अथवा लोहे के दो टुकड़ों को खूब सफेद गरम कर पाटने की क्रिया द्वारा जोड़ने को कुट्टित वेल्डन या चटका लगाना (Forge welding) कहते हैं।\n\nप्रत्येक धातु को खूब तपाने से वह ठोस से द्रव रूप में बदलने लगती है लेकिन पिटवाँ लोहा अथवा मुलायम इस्पात में एकदम ऐसा नहीं होता। सफेद चमकते हुए गरम होने पर वे बहुत मुलायम और चिपचिपे हो जाते हैं, ऐसी अवस्था में यदि दो टुकड़ों को पास-पास सटाकर दबाव के साथ मिला दिया जाए, तो वे जुड़कर एक हो जाते हैं। यह ताप 815 डिग्री से 870 डिग्री सें. तक होता है। इससे कम ताप पर गरम कर टुकड़ों को जितना ही पीटकर जोड़ने की चेष्टा की जाए, वे कभी नहीं जुड़ेंगे और उन्हें उपर्युक्त ताप से अधिक ताप पर गरम करने से उनकी धातु जलकर बेकार हो जाएगी। पिटवाँ लोह को अधिक गरम करने से उसमें से बारीक सफेद चिनगारियाँ स्वत: ही निकलने लगती हैं। मुलायम इस्पात में कुट्टित वेल्डन योग्य ताप कुछ नीचा होता है और वह उस समय आता है, जब उसका लाल रंग सफेद में बदलने लगता है। मजबूत और उत्तम जोड़ लगान के लिए जोड़े जानेवाले तलों को भौतिक और रासायनिक दोनों ही प्रकार की अशुद्धियों से, जैसे लोह ऑक्साइड की पपड़ी या भट्ठी की राख, रहित कर देना चाहिए। अशुद्धियों को छुड़ाने के लिए तलों पर सुहागा और दानेदार शुद्ध वालू छिड़क दी जाती है, जो उपर्युक्त ताप पर गलकर उन तलों पर जमनेवाली ऑक्साइड की पपड़ी और राख को गलाकर दूर करती है और बाद में ऑक्साइड जमने भी नहीं देती। सुहागा और बालू छिड़कने का समय वह होता है, जब लोहा पीला दिखाई देने लगे। गलकर बालू का जो स्लैग बन जाता है, व पीटते समय छिटककर बाहर आ जाता है। जोड़ने के उद्देश्य से दो टुकड़ों को आपस में मिलाकर चोट मारने की क्रिया जोड़ के मध्य भाग से आरंभ करनी चाहिए। कठिन किस्म के इस्पातों के लिए कुट्टित वेल्डन का ताप इतना ऊँचा नहीं होता कि उसपर बालू छिड़कने से वह गल से, अत: शुद्ध सुहागा अथवा चार भाग सुहागा और एक भाग नौसादर के मिश्रण की लाग बनाकर छिड़की जाती है।\n\nपिटवाँ लोहा और मुलायम इस्पात के टुकड़ों को सीधा जोड़ लगाने के लिए बहुधा तीन प्रकार के जोड़ों का उपयोग किया जाता है जिन्हें क्रमश: टक्कर का जोड़, ऊपर नीचे का जोड़, जिसे लप्पा लगाना भी कहते हैं और चिरवाँ जोड़ कहते हैं। चित्र 2. में इनकी आकृति क्रमश: क, ख और ग में दिखाई गई है।\n\nयह जोड़ वस्तु की लंबाई की दिशा से समकोण पर बनाया जाता है। ठंढी हालत में ही सही सही जोड़ बनाकर फिर वेल्डनवाली वस्तुओं को सफेद गरम कर उन्हें आपस में दबाते हुए चोंटे मारते है, लेकिन प्राय: देखा जाता है कि हाथ से दबाने पर पूरा दबाव न पड़ने के कारण गरम तल एकदम एक दूसरे से नहीं मिलते जिस कारण जोड़ कच्चा रहकर बाद में टूट जाता है, अत: अच्छे कारखानों में एक विशेष प्रकार के यंत्र में वस्तुओं को दबाकर यहीं यंत्र के साथ लगी निहाई पर रखकर चोटें मारते हैं।\n\nइस जोड़ को बनाने के लिए ठंढी हालत में किसी प्रकार की तैयारी नहीं करनी पड़ती। लेकिन यह जोड़ चित्र 2. की आकृति ज में दिखाए अनुसार मोटा रह जाता है और जहाँ एक टुकड़े का मोटा किनारा दूसरे में घुसता है, वहाँ दरार रह जाती है, अत: जोड़ मिलाने के पहले प्रत्येक टुकड़े के सिरे के अलहदा से तपा और पीटकर काफी पतला कर लिया जाता है, जैसा चित्र 2. की आकृति ख और झ में दिखाया गया है। इन जोड़ों को बनाने की तैयारी में खास बात यह है कि उन दोनों टक्करों की आकृति ऐसी बनाई जाए कि इने तेज गरम होने की हालत में उनपर बननेवाला स्लैग संपर्क के कारण दबते ही स्वत: बाहर की तरफ आसानी से निकल जाए, अत: दोनों सिरों का थोड़ा-थोड़ा ठाँस कर उन्हें कुछ उन्नतोदर आकृति दे दी जाती है। ऐसी आकृति बनाने के लिए विशेष प्रकर के ठस्सों का भी प्रयोग किया जाता है, जिस प्रकार के ठस्सों का भी प्रयोग किया जाता है, जिस प्रकार के सिरे चित्र 2. की आकृति च में दिखाए गए हैं, वे बिलकुल गलत हैं, क्योंकि जोड़ के बीच में जहाँ टक्करें आपस में मिलेंगी एक गुहा बन जाएगी, जिसमें से स्लैग बाहर नहीं निकल सकेगा, अत: दोनों टक्करों को आपस में मिलाते समय किनारा सबसे पहले जुड़ेगा, फलत: जोड़ कमजोर रहेगा। गोल छड़ों को जोड़ने के लिए सिरे बनाने की आकृति चित्र 2. के च में दिखाई गई हैं। यही विधि प्राय: जंजीरों की कड़ियों के मुँह जोड़ने के लिए अधिक उपयुक्त रहती है।\n\nयह जोड़ बहुत भारी वस्तुओं को जोड़ने के लिए बनाया जाता है। ऐसा साधारण जोड़ तो चित्र 2. की आकृति ग में दिखाया गया है लेकिन विशेष भारी वस्तुओं के उपयुक्त जोड़ चित्र 2. की आकृति ट और ठ में दिखाया गया है। इस जोड़ में संपर्क में आनेवाली सतह तो अधिक होती ही है, बल्कि चिरे हुए द्विशाखित भाग की नोंके, कलीनुमा दूसरे भाग की गोलाई के पीछे मुड़कर उसे मजबूती से पकड़ लेती हैं और फिर बाद में पीटकर पतला करने पर एक भाग की धातु दूसरे भाग में प्रविष्ट होकर एकजान हो जाती है। दूसरे टुकड़े के कलीनुमा भाग को बनाते समय उसे चिकना न बनाकर सीढ़ीनुमा दाँतेयुक्त बनाकर खुरदरा कर देना चाहिए।\n\nचित्र 3. में विभिन्न प्रकार के उद्देश्यों से जोड़ दिखाए गए हैं। चित्र 3. की आकृति क में कीलीनुमा जोड़, ख में त्रिशाखित जोड़, ग में कोने का जोड़ और घ में गोल छड़ों के उपयुक्त विशाखित जोड़ बनाने की विधि दिखाई गई है। इंजनों और जहाजों के बड़े बड़े व्यास के घुरों को, जिन्हें शक्ति पारेषण के काम में लाने से उनपर मरोड़ बल भी पड़ता है, जोड़ना जब अभीष्ट होता है, तब उन्हें चित्र 3. की आकृति च में दिखाए अनुसार ठंढा ही चीरकर और फिर गरम कर आपस में बैठा दिया जाता है।\n", "id": "186801", "title": "कुट्टित वेल्डन"}
{"url": "https://hi.wikipedia.org/wiki?curid=186805", "text": "गैस वेल्डन\n\nगैसों की सहायता से वेल्डन की क्रिया एक सी होती है, लेकिन उनका विभाजन उपयोग में आनेवाली गैस के अनुसार किया जाता है। ये गैसें बहुधा ऑक्सीजन और ऐसीटिलीन का मिश्रण, कोल गैस और हाइड्रोजन आदि हुआ करती हैं। इनमें से ऑक्सी-ऐसीटिलीन वेल्डन सबसे अधिक प्रचलित है। वेल्डनोपयोगी गैसें तैयार करनेवाली व्यापारिक कंपनियाँ इस्पात के मजबूत सिलिंडरों (cylinders) में गैस को कई वायुमंडलों के दबाव पर भरकर वेल्डन के लिए बेचा करती हैं। वेल्डन के बड़े-बड़े कारखानों में निजी गैस जनित्रों द्वारा कैल्सियम कार्बाइड और पानी के मिश्रण से यह गैस कम दाबस पर तैयार की जाती है। ऐसीटिलीन को ऐसीटोन में घुला देने से उसे विस्फोटन का डर नहीं रहता।\n\nचाहे किसी भी प्रकार की गैस का व्यवहार किया जाए, वेल्डन के लिए उसे किसी प्रकार की फुँकनी (blowpipe) के द्वारा ही वेल्डन के स्थान पर पहुँचाया जाता है, जिनमें लगे एक बाल्व की सहायता से गैस के बहाव पर नियंत्रण कर उचित आकार की लौ बना ली जाती है। चित्र 4. की आकृति क में फुँकनी के मुँह पर लगनेवाली एक छुच्छी की बनावट दिखाई गई है और ख में लौ की आकृति है। लौ को छोटी, बड़ी, पतली या मोटी बनाने के लिए विभिन्न नापों के जेट फुँकनी पर अदल बदलकर लगाए जाते हैं। जेट की माप अर्थात् उसकी ताकत प्रति घंटा गैस के खर्चे के अनुसार निर्धारित की जाती है। सबसे छोटे जेट द्वारा एक घंटे में एक घन फुट और सबसे बड़े जेट द्वारा लगभग 200 घन फुट गैस खर्च हो जाती है तथा फुँकनी में गैस की दाब 2 से 8 पाउंड प्रति वर्ग इंच तक रखी जाती है। प्रयोग करते समय ऐसीटिलीन गैस को पहले खोलकर जेट के मुँह पर उसे जला दिया जाता है, फिर ऑक्सीजन के सिलिंडर का बाल्व धीरे-धीरे इतना खोला जाता है कि जिससे उचित प्रकार की लौ बन जाए।\n\nजलनेवाली गैस के मिश्रण में अधिक ऐसीटिलीन होने से उसकी लौ कार्बुरीकर (carburising) होकर कुछ मोटी पड़ जाती है, लेकिन वह आरंभ से अंत तक एक सी तेज चमकदार बनी रहती है। यदि मिश्रण में ऑक्सीजन की अधिकता हो, तो लौ ऑक्सीकारक (oxidising) प्रभाव से युक्त हो जाती है और उसका सूंड लंबा तथा चमकदार हो जाता है, लेकिन दोनों प्रकार की गैसों की मात्रा में उचित समायोजन कर देने से जो लौ बनती है उसके सूंड का चमकदार भाग छोटा और स्पष्ट आकृतियुक्त होता है और उसी की नोंक पर सबसे अधि ताप होता है, जैसा चित्र 4. में दिखाया गया है। अत: झाल लगाते समय धातु को गलाने के लिए लौ को धातु की सतह से लगभग 1/8 इंच से 1/16 इंच तक दूर रखा जाता है।\n\nवेल्डन करते समय वेल्डन की जानेवाली वस्तुओं के टक्करों को मिलाकर, ऊपर से गैस की लौ द्वारा उनको जोड़ पर गला दिया जाता है जिससे दोनों पृथक् भागों की धातुएँ आपास में गलाकर मिल जाती है और साथ ही साथ उसी प्रकार की कुछ फालतू धातु, जो पतली बत्तियों के रूप में होती है तथा जिसे पूरक (फिलर) या बत्ती भी कहते हैं, गलाकर भर दी जाती है और इन सबके ठंढा हो जाने पर ठोस संधि बन जाती है।\n\nफुँकनी को चलाने की दो तरकीबें होती हैं, एक तो बाएँ हाथ की और दूसरी दाहिने हाथ की। बाएँ हाथ की क्रिया में वेल्डन का काम दाहिनी ओर से बाई ओर को बढ़ता है जिससे लौ बिना झले हुए भाग की तरफ झुकी रहती है और फुँकनी को दाहिने हाथ से थामकर बत्ती को बाएँ हाथ से थामा जाता है। वेल्डन करते समय फुँकनी वेल्डन की जानेवाली वस्तु से 60 से 70 अंश का कोण और धातु की बत्ती 30 40 अंश का कोण बनाती है। दाहिने हाथ की क्रिया में लौ का मुँह झले हुए भाग की ओर झुका रहता है और झलाई की क्रिया बाई ओर से दाहिनी ओर को बढ़ती है। बाएँ हाथ से बेल्डन करते समय फुँकनी का पानी की लहरों जैसे चलाया जाता है और दाहिने हाथ के वेल्डन में फुँकनी को बहुत ही कम या बिलकुल ही नहीं लहराया जाता, लेकिन बत्ती को गोल छल्लों के आकार में घुमाते हुए, चलाया जाता है।\n\nबत्ती का व्यास वेल्ड की जानेवाली वस्तु की मोटाई और फुँकनी की नाप के अनुपात से होना चाहिए। पतली बत्ती स्वयं तो जल्दी गल जाएगी और वेल्डित किया जानेवाला जोड़ गरम होकर गलित अवस्था में आने भी नहीं पाएगा। यदि बत्ती अधिक मोटी होगी, तो वह स्वयं देर से गलेगी और वस्तु के पहले से गले हुए भागों को जल्दी से ठंडा कर देगी।\n\nइस प्रकार की फुँकनी का रिवाज आजकल बढ़ता जा रहा है। इसमें दो लौ एक साथ निकलती हैं, आगेवाली लौ तो धातु को अगाऊ गरम करने का काम करती है, जिसमें थोड़ी अधिक ऐसीटिलीन खर्च हो जाती है लेकिन लाभ यह होता है कि व कार्बुरीकर होकर प्लेटों को ऑक्सीकरण होने से बचा लेती है, क्योंकि उस समय प्लेटों में कार्बन का अवशोषण हो जाने से उनका द्रवणांक घट जाता है और पिछली छोटी लौ वहाँ पहुँचते ही सरलता से अपना काम कर लेती है। इस प्रकार की लौ से वेल्डिंग किए जानेवाले भागों में सिकुड़न और ऐंठन के दोषों का भी परिहार हो जाता है तथा वेल्डन का काम भी शीघ्रता से होता है।\n\n", "id": "186805", "title": "गैस वेल्डन"}
{"url": "https://hi.wikipedia.org/wiki?curid=186807", "text": "प्रतिरोध वेल्डन\n\nप्रतिरोध वेल्डन (resistance welding) में धातु के दो टुकड़ों को जोडने के लिये विद्युत धारा के साथ यांत्रिक दाब का सहारा लिया जाता है। वेल्डन एलेक्ट्रोडों में उस समय धारा बहती है जब वेल्ड किये जा रहे दोनों टुकड़े आपस में जुड रहे होते हैं। \n\nवेल्डन की इस क्रिया में पहले विद्युत धारा द्वारा धातुओं के एक छोटे से भाग में कम से कम इतनी ऊष्मा पैदा की जाती है कि वहाँ का भाग द्रवित हो जाय। इसके बाद दोनो टुकड़े कुछ देर तक दबाकर ही रखे जाते हैं ताकि पिघली हुई धातु ठण्डी हो जाय और उसमें आप्स में जुड़े रहने के लिये पर्याप्त शक्ति आ जाय। \n\n\n\n\nप्रतिरोध वेल्डन (Resistance welding) द्वारा वेल्डन में दमक वेल्डन (Flash welding), चित्ती (Spot), प्रक्षेपी (Projection), सीवन (Seam) और टक्कर (Butt) की विधियाँ मुख्य हैं।\n\nवेल्डन की यह विधि भी टक्कर की वेल्डन विधि के समान ही है, भेद केवल इतना ही है कि दोनों पिंडों को संपर्क में लाने के पहले ही यंत्र में विद्युत् धारा प्रवाहित कर दी जाती है और पिंडों के निकट आने पर उनके बीच के अंतराल में विद्युत् आर्क के चालू होने से धातुपिंड के किनारे पिघलने लगते हैं। जब धातु के कुछ छीटे उनमें से उछलने लगते हैं, तब धारा को बंद कर यंत्र से ही उन्हें दबाकर जोड़ देते हैं।\n\nवेल्डन की यह विधि वही अपनाई जाती है जहाँ धातु की चादरों के किनारों को एक पर एक रखकर जोड़ना हो। इसका सिद्धांत भी टक्कर के वेल्डन के समान ही है। इसका सिद्धांत भी टक्कर के वेल्डन के समान ही है। इस काम के यंत्र में, वेल्डन करनेवाले किनारों को एक दूसरे के ऊपर नीचे रखकर, यंत्र में लगे दो इलेक्ट्रोडों के बीच में रख देते हैं। फिर पैर से एक लीवर को दबाने पर, ऊपरवाला इलेक्ट्रोड नीचे उतरकर संपीडित वायु की शक्ति से उन प्लेटों को दबा देता है और इलेक्ट्रोडों तथा प्लेटों के संपर्क में आते ही, उसमें विद्युत् धारा प्रवाहित होकर प्लेटों में से होती हुई नीचे के इलेक्ट्रोड में प्रवेश करती है, उस समय प्लेटों का वह भाग, जो उन इलेक्ट्रोडों के संपर्क में आता है, गरम होकर ज्यों ही वेल्डन के ताप पर पहुँचता है, उन इलेक्ट्रोडों का दबाव और बढ़ा दिया जाता है, जिससे वे उस स्थान पर आपस में जुड़ जाते हैं और वहाँ एक चित्ती सी पड़ जाती है।\n\nवेल्डन की इस विधि के सिद्धांत भी वे ही हैं जा चित्ती वेल्डन के हैं, केवल भेद यही है कि इसमें इलेक्ट्रोड से प्राप्त होनेवाली ऊष्मा एक छोटे से बिंदु पर ही केंद्रित कर दी जाती है। वैसे इलेक्ट्रोडों का क्षेत्रफल तो काफी बड़ा होता है। ऊष्मा को केंद्रित करने के लिए एक अथवा दोनों प्लेटों में उभार या गड्ढा बना दिया जाता है। इस विधि से विभिन्न मोटाई के प्लेटों को भी आपस में जोड़ा जा सकता है।\n\nयह विधि भी सिद्धांत और क्रिया में चित्ती वेल्डन के समान ही है, अंतर यही है कि इलेक्ट्रोड स्थिर स्तंभ के आकार के होने के बदले बेलनाकार घूमते हुए बनाए जाते हैं और जुड़नेवाले प्लेटों को उनके बीच यंत्र से चलाया जाता है तथा उन बेलनों की विद्युत् धारा आंतरायिक रूप (intermittent) से चटका लगाती हुई चलती है। धारा के प्रवाहित होने और रुकने के समय का अनुपात 1:1 से लेकर 1:10 तक रखा जा सकता है, इस कारण जोड़ ऐसा लगता है मानो डोरे से सी दिया गया हो।\n\nइस विधि में मशीन के एक शिकंजे में एक टुकड़े को पहले स्थिरता से बाँधकर, दूसरे टुकड़े को सरकनेवाले दूसरे शिकंजे में इस प्रकार बाँध देते हैं। कि दोनों को निकट लाने पर जोड़ सही सही बैठ जाए। यह दोनों शिकजे विद्युत्रोधी आवरणों द्वारा ऐ दूसरे से विद्युतरोधी आवरणों द्वारा एक-दूसरे से विद्युतरुद्ध (insulated) रहते हैं और इनमें विद्युत् धारा देने के एक की धारा दूसरे में नहीं जाने पाती। जब सरकनेवाले शिकंजे को धातुपिंड सहित स्थिर शिंकजे की ओर सरकाते हैं, तब इन धातुपिंडों के जुड़नेवाले किनारों का ताप, किनारों के निकट आने पर, विद्युत् धारा के उच्च प्रतिरोध के प्रभाव से एकदम गरम होने के कारण, वेल्डन के ताप तक पहुँच जाता है; फिर किनारों को धीरे-धीरे खूब दबा दिया जाता है और विद्युत् धारा बंद कर दी जाती है।\n\n", "id": "186807", "title": "प्रतिरोध वेल्डन"}
{"url": "https://hi.wikipedia.org/wiki?curid=186810", "text": "न्यायमंजरी\n\nन्याय मंजरी पदवाक्यप्रमाणपारावरीणजरन्नैयायिक जयन्तहभट्ट कृत एक वृत्ति ग्रन्थ है |", "id": "186810", "title": "न्यायमंजरी"}
{"url": "https://hi.wikipedia.org/wiki?curid=186811", "text": "भुरीवाले\n\nसतगुरु ब्रह्म् सागर जी महाराज (भुरीवाले) का जन्म गांव: रामपुर तहसील: श्री आन्द्पुर साहिब, जिला: रुपनगर (पंजाब) मे हुआ था।\nआप बड़े ही तेजस्वी संत थे |आप भुरीवाले (गरिबदासी) साम्प्रदा के संस्थापक भी थे | आप जी का उप नाम भुरीवाले के नाम से प्रसिद्ध हुआ| आप अक्सर एक काली कम्बली ओड़ा रखते थे जिसे पंजाबी भाषा में भूरी कहते है |आपने ने अपने जीवन काल में कई चमत्कार किये तथा आचार्य गरीब दास जी की अमृत वाणी का प्रचार पंजाब, हिमाचल तथा हरियाणा में किया | आप अपने जीवन में सतगुरु गरीब दास जी के जन्म स्थान छुडानी धाम जिला :झज्जर (हरियाणा) को बड़ा ही उच्च स्थान देते थे | आप ने पंजाब के पछडे इलाके में गरीब दास जी की बानी से लोगो को अच्छे संस्कार दिए जिस से वेह एक अच्छे इंसान बन सके |\n\nआप के आचार्य श्री गरीबदास जी की बानी का निचोड़ जो की एक आरती के रूप में है जिस में प्राथना प्रमुख है जो आज हर गरीबदासी संधिया के समय बड़े ही आदर तथा प्रेम के साथ करते है |आप ने आचार्य श्री गरीबदास जी के भव्य विशाल मंदिर का निर्माण छुडानी धाम में आपने सामने करवाया तथा लोगो को वाणी के ज्ञान से जुड़ने की सलाह दी |आज इन की साम्प्रदा में इन के सुयोग्य शिष्य स्वामी लाल दास जी के नाम पर उनके उतराधिकारी स्वामी ब्रह्मानंद जी भुरीवालो ने समाज कल्याण के लिए रोपड़, होशिअरपुर, नवा शहर तथा हिमाचल प्रदेश के कई इलाको में गरीब लोगो के लिए हस्पताल, स्कुल तथा कई डिग्री कॉलेज भी खोले, इस के साथ साथ गौ की रक्षा के लिए कई गौशाल्ल्ये भी खोली |जिस को महाराज भुरीवाले ट्रस्ट द्वारा सुचालू रूप से वर्तमान गुरगद्दीनशीं वेदांत आचार्य स्वामी चेतना नन्द जी भुरीवाले बड़े ही सुचालू रूप से चला रहे है तथा समाज कल्याण हेतु कई कार्य भी कर रहे है | आप भी अपनी गुरु परम्परा की तरह आचार्य श्री गरीबदास जी महाराज की वाणी का प्रचार देश में ही नहीं बल्कि विदेशो में भी फैला रहे है |\nhttp://www.satsahib.org\n", "id": "186811", "title": "भुरीवाले"}
{"url": "https://hi.wikipedia.org/wiki?curid=186812", "text": "धातु चद्दर\n\nधातु को पतली समतल टुकड़ों के रूप में रूपान्तरित करना धातु चद्दर (Sheet metal) कार्य कहलाता है।\n\n", "id": "186812", "title": "धातु चद्दर"}
