{"url": "https://hi.wikipedia.org/wiki?curid=187165", "text": "ट्विलाइट (उपन्यास)\n\nट्विलाइट () लेखक स्टेफनी मेयर द्वारा लिखित युवा-वयस्क पिशाचों की प्रेम-कथा पर आधारित प्रथम उपन्यास है। \"ट्विलाइट\" को शुरुआत में 14 एजेंटों द्वारा अस्वीकृत कर दिया गया था, लेकिन जब 2005 में इसके मूलरूप को हार्डबैक में प्रकाशित किया गया तो जल्द ही ये सबसे ज्यादा बिक्री करने वाला उपन्यास बन गया और प्रकाशित होने के एक महीने के अन्दर ही यह \"न्यूयॉर्क टाइम्स\" के अनुसार सबसे ज्यादा बिक्री करने वाले उपन्यासों की सूची में #5 स्थान पर और कुछ समय बाद #1 स्थान पर आ गया। उसी वर्ष \"ट्विलाइट\" को \"पब्लिशर्स वीकली\" द्वारा \"साल 2005 की एक सर्वश्रेष्ठ बाल पुस्तक\" का नाम दिया गया। यह उपन्यास 2008 में सर्वाधिक बिकने वाला उपन्यास भी रहा, अभी तक इसकी 17 मिलियन प्रतियाँ पूरे विश्व में बेची जा चुकी हैं। इस पुस्तक ने \"'न्यूयॉर्क टाइम्स की\" सर्वाधिक बिक्री करने वाली (बेस्ट सेलर) पुस्तकों की सूची में 91 हफ्ते बिताए और साथ ही 37 विभिन्न भाषाओं में इसका अनुवाद भी किया गया।\n\nयह ट्विलाइट उपन्यासों की श्रंखला की पहली पुस्तक है। ये कहानी एक 17 वर्षीय लड़की इसाबेला \"बेला\" स्वान के पात्र से परिचय कराती है, जो कि ऐरीज़ोना के फिनिक्स, से वोशिंगटन के शहर, फोर्क्स, आती है और वहाँ जब वो एक पिशाच एडवर्ड कलेन|\"ट्विलाइट\" उपन्यासों की श्रंखला की पहली पुस्तक है। ये कहानी एक 17 वर्षीय लड़की इसाबेला \"बेला\" स्वान के पात्र से परिचय कराती है, जो कि ऐरीज़ोना के फिनिक्स, से वोशिंगटन के शहर, फोर्क्स, आती है और वहाँ जब वो एक पिशाच एडवर्ड कलेन से प्यार में पड़ जाती है तब उसे एहसास होता है कि उसकी ज़िन्दगी खतरे में है। इस उपन्यास को इसके आगे की श्रृंखलाओं \"न्यू मून\", \"ऐक्लिप्स\" और \"ब्रेकिंग डॉन\" द्वारा आगे बढ़ाया गया है। \n\n2008 में \"ट्विलाइट\" का फ़िल्म रूपान्तर प्रदर्शित किया गया। यह फिल्म व्यावसायिक रूप से सफल रही, इस फिल्म ने विश्व में $382 मिलियन से ज्यादा की कमाई की और साथ ही जुलाई 2009 में उत्तरी अमेरिका में डीवीडी की बिक्री से $157 मिलियन की अतिरिक्त कमाई भी की.\n\nइसाबेला \"बेला\" स्वान अपने पिता, चार्ली के साथ रहने के लिए ऐरीज़ोना के गर्म प्रदेश फिनिक्स को छोड़कर, वाशिंगटन के बरसाती इलाके फोर्क्स आती है, जबकि उसकी माँ [[रेनी]] अपने नए पति फिल ड्वेयर के साथ घूमती रहती हैं। ड्वेयर, छोटे सी लीग के एक बेसबॉल खिलाड़ी हैं। बेला अपने नए स्कूल की तरफ काफी ध्यान देती है और जल्द ही उसके बहुत से दोस्त बन जाते हैं। बेला जो एक संकोची लड़की है, इस बात से बहुत ज्यादा निराश और दुखी हो जाती है कि वहाँ पर बहुत से लड़के उसका ध्यान अपनी ओर खीचने के लिए एक दूसरे से होड़ में हैं। \n\nजब बेला स्कूल के पहले दिन ऐड्वर्ड कलेन की बगल वाली सीट पर बैठती है तो ऐड्वर्ड को देखकर ऐसा लगता है कि वो बेला को नापसंद करता है। वो कुछ दिनों के लिए गायब हो जाता है, लेकिन अपने वापस लौटने पर वो बेला से बात करता है। उनकी ये नयी दोस्ती उस समय चरम पर पहुँच जाती है जब बेला पार्किंग लौट में अपने क्लास के एक दोस्त की वैन से लगभग कुचली जाने वाली होती है। भौतिक विज्ञान को झुठलाने जैसा दिखता हुआ, एड्वर्ड बिना देरी के बेला के आगे आ जाता है, सिर्फ अपने हांथों से वैन को रोकता है और उसकी जान बचाता है।\n\nबेला दृढ़निश्चय करती है कि वो इस बात का पता लगाके रहेगी कि आखिर एड्वर्ड ने उसकी जान कैसे बचाई और इसलिए वो उसको लगातार सवालों से तंग करती रहती है। एक पारिवारिक दोस्त,जेकोब ब्लैक से बेला चालाकी से वहाँ की स्थानीय दन्त कथा के बारे में जान लेती है, उसके बाद बेला की खोज इस नतीजे पर ख़त्म होती है कि एड्वर्ड और उसका परिवार पिशाच हैं जो कि मानवों का खून पीने की बजाये जानवरों का खून पीते हैं। एड्वर्ड इस बात को कबूलता है कि शुरुआत में वो बेला को इसलिए नज़रअंदाज़ कर रहा था क्योंकि उसके खून की गंध उसके लिए बहुत ज्यादा वांछित थी। समय के साथ, एडवर्ड और बेला में प्यार हो जाता है।\nउनका रिश्ता उस समय प्रभावित होता है जब एक और पिशाच कोवेन फोर्क्स में चला आता है। जेम्स जो कि एक खोजी पिशाच है, कलेन के एक मनुष्य के साथ अवैध सम्बन्ध के बारे में जान जाता है, वो यूँ ही मज़ा लेने के लिए बेला के पीछे पड़ जाता है। कलेन परिवार के लोग उस खोजी पिशाच को भटकाने के लिए बेला को एड्वर्ड से अलग कर देते हैं और बेला को फिनिक्स के एक होटल में छिपने के लिए भेज देते हैं। वहां बेला को जेम्स का फ़ोन आता है और वो ये दावा करता है कि बेला की माँ उसके कब्ज़े में है। जब बेला उसके सामने समर्पण करती है तो वो उसपर हमला कर देता है। इससे पहले की वो बेला को मार पाता, एड्वर्ड और कलेन परिवार के दूसरे लोग जेम्स को हराकर बेला को बचा लेते हैं। जब उन्होंने एहसास होता है कि जेम्स ने बेला के हाथ पर काट लिया है तो, बेला के संक्रमित होने से पहले ही एड्वर्ड बेला के रक्तप्रवाह से ज़हर को चूस लेता है। ऐसा करने के बाद, उसे अस्पताल ले जाया जाता है। फोर्क्स लौटने पर, बेला और एडवर्ड स्कूल के सालाना जलसे में शामिल होते हैं, वहां बेला उससे अपनी पिशाच बनने की इच्छा को ज़ाहिर करती है, लेकिन एडवर्ड मना कर देता है\n\nस्टेफनी मेयर ने बताया कि किताब के आवारण पर बना सेब बुक ऑफ़ जेनेसिस के निषेध फल को दर्शाता है। ये बेला और एडवर्ड के प्रेम को प्रकट करता है, जो कि ठीक उसी तरह मना है जैसे अच्छे और बुरे का ज्ञान रखने वाले वृक्ष के फल को खाना. ऐसा किताब की शुरुआत में जेनिसिस 2:17 से ली गयी एक उक्ति में कहा गया है जोकि ट्विलाइट की शुरुआत में अंकित है। ये यह भी प्रकट करता है कि बेला को अच्छे और बुरे का ज्ञान है और ये चुनाव करना उसके ऊपर है कि एडवर्ड के रूप में उस \"निषेध फल\" को लेती है या उसे फिर कभी न देखने का निर्णय लेती है। एक दूसरे आवरण पृष्ट पर क्रिस्टन स्टेवार्ट और रॉबर्ट पैटिसन को दिखाया गया है, इन दोनों अदाकारों ने ट्विलाइट के फिल्म रूपांतरण में क्रमशः बेला और एडवर्ड का किरदार निभाया है।\n\n\nमेयर का कहना है कि ट्विलाइट का विचार उन्हें 2 जून 2003 को एक सपने में आया था। ये सपना एक इंसानी लड़की और एक पिशाच के बारे में था जो कि उस लड़की से प्यार करता था लेकिन उसके खून का प्यासा भी था। इसी सपने के आधार पर मेयर ने एक प्रतिलिपि लिखी जो कि अब इस पुस्तक का 13 वां अध्याय है। तीन महीने के अन्दर ही उन्होंने अपने सपने को एक पूर्ण उपन्यास का रूप दे दिया, हालांकि उनका कहना है कि वो ट्विलाइट को कभी भी प्रकाशित नहीं करना चाहती थीं, वो तो उसे बस खुद के मनोरंजन के लिए लिख रही थीं। इस पुस्तक के प्रति उनकी बहन की प्रतिक्रिया बहुत ही उत्साहजनक थी और उन्होंने ही मेयर को इसकी हस्तलिपि साहित्यिक एजेंसियों के पास भेजने के लिए राज़ी किया। उन्होंने जो कुल 15 पत्र लिखे, उसमें से 5 का कोई जवाब नहीं आया, 9 को अस्वीकृत कर दिया गया और अंतिम वाले को राईटर हाउस के जोडी रीमर का सकारात्मक जवाब आया। \n\n2003 की नीलामी में \"ट्विलाइट\" के प्रकाशन अधिकार की स्पर्धा में आठ प्रकाशक थे। लिटिल, ब्राउन और कंपनी ने पहली बोली में 300,000 डॉलर की बोली लगायी लेकिन मेयर के एजेंट ने 1 मिलियन डॉलर की मांग की, अंत में प्रकाशक तीन पुस्तको के लिए 750,000 डॉलर पर राज़ी हो गये। 2005 में 75,000 प्रतियों के साथ ट्विलाइट का प्रकाशन किया गया। अपने प्रकाशन के एक महीने के भीतर ही इसने न्यूयॉर्क टाइम्स की बेस्ट-सेलर सूची में # 5 वे स्थान से शुरुआत की और बाद में सबसे ऊपर #1 स्थान पर आ गयी। इस उपन्यास के विदेशी अधिकार 26 देशों को बेचे गए।\n\nअक्टूबर 2008 में ट्विलाइट को यूएसए टुडे के पिछले 15 वर्षों में सबसे अधिक बिक्री करने वाले (बेस्ट-सेलिंग) किताबों की सूचि में # 26 वाँ स्थान दिया गया। बाद में यह पुस्तक 2008 की सबसे ज्यादा बिकने वाली पुस्तक बन गयी।\n\n\"ट्विलाइट\" के प्रारंभिक प्रकाशन के बाद से ही इस पुस्तक को आलोचकों द्वारा मुख्य रूप से सकारात्मक समीक्षाएं मिलने लगीं, जिसमें कि पब्लिशर्स वीकली ने मेयर को \"2005 के नए लेखकों में से सबसे ज्यादा आशाजनक में से एक कहा\"। \"द टाइम्स\" ने इस पुस्तक में \"युवाओ की यौन तनाव और अलगाव की भावना को पूरी तरह व्यक्त करने के लिए मेयर की प्रशंसा की है और Amazon.com ने इस पुस्तक की प्रशंसा \"एक गहरी प्रेमकथा और असाधारण अनिश्चितता से भरपूर पुस्तक\" कह कर की। स्कूल लाइब्रेरी जर्नल के हिलियस जे. मार्टिन ने कहा कि ये किताब \"वास्तविक, गूढ़, संक्षिप्त और पढने में काफी सरल है और ट्विलाइट को पढने के लिए पाठक बेकरार रहेंगे.\" टीनरोड्स के नोरा फील लिखते हैं कि, \"ट्वाइलाईट प्रेम और डर का एक मज़बूत मिश्रण है। \"पब्लिशर्स वीकली\" ने अपनी समीक्षा में लिखा कि बेला का दूसरी प्रजाति के प्राणी एडवर्ड की ओर आकर्षण, उनका जोखिम भरा रिश्ता और एडवर्ड का अंदरूनी संघर्ष, किशोरावस्था में होने वाली यौन कुण्ठा के लक्षण को दर्शाता है।\" \"'बूक्लिस्ट\" लिखते हैं कि \"इसमें कुछ कमियां हैं-कथानक थोडा और कसा हुआ हो सकता था, संवाद को मज़बूत बनाने के लिए विशेषण और क्रिया विशेषण\" पर कुछ ज्यादा भरोसा किया गया है - लेकिन इसका गहरा स्याह प्यार आत्मा में रिस जाता है।\" \"द डेली टेलीग्राफ\" के क्रिस्टोफर मिडल्टन ने कहा कि ये पुस्तक \"कई सारे खूनी मोड़ से होकर गुजरने वाला एक स्कूली ड्रामा है, इस बात में कोई राज़ नहीं है कि इसे किन लोगों को ध्यान में रखकर लिखा गया है और न ही इस बात पर कोई शक है कि ये अपने लक्ष्य को भेदने में सफल रही है।\" \"पोस्ट एंड कोरियर\" की जेनिफर हावेस कहती हैं कि \"ट्विलाइट स्टिफनी मेयर सीरीज़ की पहली पुस्तक है जिसने मुझ पर इतनी बुरी तरह से अधिकार कर लिया कि जब मैंने गलती से अपनी प्रति कहीं खो दी तो मैंने तुरंत अपने सबसे पास रहने वाले एक लड़की को बुलाया और उसकी प्रति मांगी\"।\n\n\"किर्कस\" ने काफी मिली जुली समीक्षा दी \"\"ट्विलाइट\" सम्पूर्णता से दूर है। एडवर्ड ने असाधारण रूप से विशालकाय और दुखद नायक का जो चरित्र निभाया है वह प्रेम कहानियों के प्रमुख पात्रों से कहीं ज्यादा बढ़ा चढ़ा या कहें अतिशयोक्त है और बेला का आकर्षण उसके चरित्र में होने कि बजाय जादू में बसा ज्यादा लगता है। फिर भी, घातक प्रेमियों का चित्रण अपना काम कर जाता है, जिन लोगों को गहरी स्याह या दुखद प्रेमकहानियाँ पसंद हैं वो इसे पढने के लिए खुद को बाध्य महसूस करेंगे.\n\n\"ट्विलाइट\" को समिट एंटरटेनमेंट द्वारा एक फिल्म में रूपांतरित किया गया। इस फिल्म का निर्देशन केथरीन हार्डविक द्वारा किया गया और स्टार क्रिस्टन स्टेवार्ट और रॉबर्ट पैटिसन ने क्रमशः फिल्म के मुख्य पात्र इसाबेला स्वान और एड्वर्ड कलेन कि भूमिका निभाई. इसकी पटकथा को मेलीसा रोजबर्ग ने रूपांतरित किया। यह फिल्म अमेरिका के थिएटरो में 21 नवम्बर 2008 को और डीवीडी पर 21 मार्च 2009 को जारी की गयी। ऑस्ट्रेलिया में इसकी डीवीडी 22 अप्रैल 2009 को जारी की गयी। \n\n15 जुलाई 2009 को,\"एंटरटेनमेंट वीकली\" ने इस बात की पुष्टि की कि ट्विलाइट के ग्राफिक रूपांतरण पर काम चल रहा है। इस पुस्तक को कोरियाई कलाकार यंग किम द्वारा चित्रित किया जाएगा और येन प्रेस द्वारा प्रकाशित किया जाएगा. स्टिफनी मेयर इसकी हर सूची की समीक्षा स्वयं करेंगीं. \"EW\" के अनुसार, \"यह कलाकार क्रिस्टन स्टेवार्ट और रोबेर्ट पैटीसन को चित्रित करने जितना सरल नहीं है। असल में, इसके पात्र मेयर की लेखन कल्पना और अदाकारों के वास्तविक रूप का मिश्रण हैं। \"EW\" पत्रिका ने 17 जुलाई 2009 के अंक में एड्वर्ड, बेला और जेकोब के चरित्रों को प्रदर्शित करने के लिए तैयार अंतिम चित्र प्रकाशित किये. \n\n", "id": "187165", "title": "ट्विलाइट (उपन्यास)"}
{"url": "https://hi.wikipedia.org/wiki?curid=187166", "text": "भिन्नता का विश्लेषण\n\nसांख्यिकी में भिन्नता का विश्लेषण (एनोवा) सांख्यिकीय मॉडलों का एक संग्रह है, जिसमें अवलोकित भिन्नता व्याख्यात्मक चर के कारण कई हिस्सों में बाँट दी जाती है। अपने सरलतम रूप में एनोवा इस चीज़ का सांख्यिकी परीक्षण करता है कि क्या कई समूहों का माध्य बराबर होता है और इस तरह से ये स्टुडेंट्स टू सैम्पल \"टी\" टेस्ट या परीक्षणों को दो से अधिक समूह के लिए सामान्यीकृत कर देता है।\n\nइस तरह मॉडलों के तीन अवधारण वर्ग इस प्रकार हैं: \n\nव्यवहार में, कई प्रकार के एनोवा मौजूद हैं जो प्रबंधों की संख्या और प्रयोग के विषय पर लागू किये गए तरीकों पर निर्भर करता है। \n\nभिन्नता के विश्लेषण का अचल-प्रभाव मॉडल ऐसी स्थितियों में लागू होता है जिनमें प्रयोगकर्ता प्रयोग के विषय पर कई प्रबंधों को लगाकर ये देखता है कि चरों के मान में परिवर्तन उस पर क्या प्रभाव डालता है. यह प्रयोगकर्ता को चरों के मान में विभिन्न प्रबंधों द्वारा होने वाले परिवर्तन के कारण उनकी कुल जनसँख्या पर पड़ने वाले प्रभाव की सीमा का अनुमान लगाने का मौका देता है\n\nक्रम-रहित प्रभाव मॉडल का उपयोग तब किया जाता है जब प्रबंध तय नहीं होते. ऐसा तब होता है जब विभिन्न प्रबंध (जिन्हें गुणक स्तर के नाम से भी जाना जाता है) काफी बड़ी जनसँख्या के नमूने के तौर पर लिए गए होते हैं। क्योंकि प्रबंध स्वयं क्रम-रहित चर होते हैं, इसलिए प्रबंधों का निरूपण करने वाली कुछ मान्यताएं और पद्धतियाँ एनोवा मॉडल 1 से अलग होती हैं।\n\n\n परिवर्तनशीलता की समरूपता के लिए लीवेन का परिक्षण विशेष रूप से होमोसीडीस्तिसिटी का पता लगाने के लिए किया जाता है। सामान्यता की पुष्टि के लिए कोल्मोगोरोव -स्मिरनोव या शापिरो -विल्क परीक्षण इस्तेमाल किया जा सकता है। कुछ लेखकों का दावा है कि अगर सामान्यता से विचलन (लिंडमैन, 1974) हैं तो एफ परीक्षण विश्वसनीय नहीं है। जबकि अन्य लोगों का दावा है कि एफ परीक्षणकाफी पुष्ट है (फर्ग्यूसन और टकाने, 2005, pp. 261–2). कृस्कल-वालिस परीक्षण एक अप्राचलिक विकल्प है जो सामान्यता की धारणा पर निर्भर नहीं करता.\n\nएक साथ मिलकर ये एक आम धारणा बनाते हैं कि अचल प्रभाव मॉडल के लिए त्रुटिया मुक्त रूप से, समान रूप से और सामान्य रूप से वितरित होती हैं या:\n\n इसकी मूलभूत तकनीक है वर्गों (जिसे लघु रूप में formula_7 कहा जाता है) के कुल योग का ऐसे घटकों में विभाजन जो मॉडल में प्रयोग होने वाले प्रभावों से सम्बद्ध हो। उदाहरण के लिए, हम अलग-अलग स्तरों पर एक ही प्रकार के प्रबंध वाले सरलीकृत एनोवा को प्रदर्शित कर रहे हैं।\n\nवर्गों के योग में अनुरूपता के अभाव{ /0}को भी देखें.\n\nएफ परीक्षण कुल विचलन के गुणकों में तुलना के लिए प्रयोग किया जाता है। उदाहरण के लिए, एक पथीय, या एकल गुणक एनोवा में, सांख्यिकीय महत्व एफ परीक्षण के आंकड़े की तुलना द्वारा जाना जाता है।\n\nजहाँ: \nऔर \n\nएफ - वितरण पर जब \"I-1\", स्वतंत्रता की घात \"n-I\" ऍफ़ वितरण का प्रयोग प्राकृतिक है क्योंकि शाई-वर्ग वितरण वाले वर्गों के योग के दो माध्यों का भागफल ही परिक्षण का सांख्यिकीय है।\n\nजैसा कि 1981 में पहली बार कोनोवर और ईमान ने सुझाव दिया, कई मामलों में, जब आंकड़े एनोवा की मान्यताओं के अनुरूप नहीं होते तो प्रत्येक वास्तविक सांख्यिकीय मान को उसके दर्जे से प्रतिस्थापित किया जा सकता है जहाँ दर्जे में परिवर्तित आंकड़े में सबसे छोटे के लिए 1 और सबसे ज्यादा के लिए N का मान दिया जा सकता है। \"जहाँ कोई समकक्ष अप्रचालिक पद्धति विकसित नहीं गई है जैसे कि द्विपथीय डिजाइन हेतु, अरूपंतरित एनोवा की तुलना में दर्जों का रूपांतरण ऐसे परीक्षण के रूप में सामने आता है जो गैर सामान्यता के लिए ज्यादा पुष्ट होते हैं और बहिर्वासी और अनियत परिवर्तनशीलता के प्रति ज्यादा प्रतिरोधी होते हैं।\" (हेल्सेल एंड हिर्स्च, 2002, पृष्ठ 177). \nलेकिन सीमैन \"एट अल.\" (1994) ने देखा कि कोनोवर और ईमान (1981) के द्वारा दिया गया दर्जा परिवर्तन क्रमगुणित डिजाइनों के प्रभावों के बीच अन्तः क्रिया के परीक्षण हेतु उचित नहीं है क्योंकि यह टाईप I त्रुटी (अल्फा त्रुटि) को और बढ़ा सकता है। इसके अलावा, अगर दोनों मुख्य गुणक महत्वपूर्ण होते हैं तो अन्तः क्रिया का पता लगाने की शक्ति बहुत कम हो जाती है।\n\nरैंक के एक संस्करण-परिवर्तन 'quantile सामान्य' में एक और परिवर्तन रैंकों के लिए ऐसी है कि जिसके परिणामस्वरूप मूल्यों कुछ परिभाषित वितरण एक निर्दिष्ट मतलब और विचरण के साथ (कई बार एक सामान्य वितरण लागू किया जाता है). इसके अलावा के विश्लेषण क्वान्ताईल-नोर्मलाइज्ड डाटा तो है कि वितरण को महत्व मूल्यों की गणना मान सकते हैं।\n\n\nएनोवा के संदर्भ में ही प्रभाव के कई मानक मापन प्रयोग किये जाते हैं जिनके ज़रिये भविष्यवक्ता या उनके समूह और निर्भर चरों के बीच सम्बन्ध की डिग्री का वर्णन किया जाता है। प्रभाव आकार अनुमान शोधकर्ताओं को दे दिए जाते हैं ताकि वो हर शाखा में अध्ययन के परिणामों की तुलना कर सकें. द्विचर (एनोवा उदाहरण के लिए) और बहुचर (मोनोवा, कैनोवा, बहु विविक्तकर विश्लेषण) सांख्यिकी विश्लेषण में रिपोर्ट किये जाने वाले आम प्रभाव आकार अनुमानों में शामिल हैं- ईता-वर्ग, आंशिक ईता-वर्ग, ओमेगा और अंतरसहसम्बन्ध (स्ट्रेंग, 2009).\n\nईटा-वर्ग अन्य पूर्व वादियों पर नियंत्रण रखते हुए निर्भर चर में पूर्व वादी द्वारा वर्णित भिन्नता के अनुपात को बताता है। ईटा वर्ग जनसँख्या में मॉडल द्वारा वर्णित भिन्नता या परिवर्तनशीलता का एक पक्षपाती अनुमानक है (यह केवल नमूने में प्रभाव के आकार का अनुमान लगता है). औसतन यह जनसँख्या में वर्णित भिन्नता को ज्यादा आंकता है। जैसे जैसे नमूने का आकार बढ़ता है वैसे वैसे सानुमान में आने वाला एकपक्षीय प्रभाव कम हो जाता है। जबकि यह प्रबंध द्वारा वर्णित जनसँख्या में भिन्नता के अनुपात का आसानी से गणना देने वाला अनुमानक है। ध्यान दें कि सांख्यिकीय सॉफ्टवेयर (जैसे एसपीएसएस) आंशिक ईटा वर्ग को गलत तरीके से भ्रामक शीर्षक 'ईटा वर्ग\" के रूप में दिखाता है।\n\nformula_15\n\nआंशिक \"(आंशिक ईटा-वर्ग):\" \nआंशिक ईटा-वर्ग वर्णित करता है,'गुणक को रोप्य कुल विचलन के अनुपात को,\nकुल अत्रुटिपूर्ण विचलन में से अन्य गुणकों (छोड़कर) को हटाकर' (पियर्स, ब्लॉक और अग्विनिस, 2004, पी. 918). आंशिक ईटा वर्ग सामान्य रूप से ईटा वर्ग से अधिक होता है (सिवाय सरल एक घटक मॉडल के).\n\nformula_16\n\nइन मानदंडों के कई भेद भी मौजूद हैं\n\nआमतौर पर प्रभाव आकार के लिए स्वीकार्य प्रतिगमन मानदंड आता है (कोहेन, 1992, 1988) से : 0.20 न्यूनतम हल है, (लेकिन सामाजिक विज्ञान शोध में ही महत्वपूर्ण है); 0.50 मध्यम प्रभाव है; 0.80 से अधिक या उसके बराबर कुछ भी वृहद प्रभाव आकार माना जाता है (कपेल एंड विकेंस, 2004; कोहेन, 1992).\n\nओमेगा वर्ग \nओमेगा वर्ग पूर्ववादी चर द्वारा दिए गए जनसँख्या में विचरण के अनुमान का अपेक्षाकृत निष्पक्ष अनुमान देता है। यह ईटा वर्ग की तुलना में क्रमरहित त्रुटी के बिना आंकलन करता है। जो कि वृहद आकार हेतु आश्चर्यजनक रूप से पक्षपात पूर्ण होता है।\n\nformula_17\n\nकोहेन का \"f\" \n\nसंदर्भ\n\nजे. कोहेन, (1992). स्टेटीसटिक्स ए पॉवर प्राइमर या सांख्यिकीय एक शक्ति प्रवेशिका \"साइकोलोजी बुलेटिन,\" 112, 115-159.\n\nजे. कोहेन, (1988). \"स्टेटीसटिकल पॉवर अनालिसिस फॉर द बिहेवियर साइंसेस\" (द्वितीय संस्करण) हिल्सडेल, एनजे अमेरिका: एर्लबॉम .\n\nजे.ई. कितलर, डब्ल्यू और फिलिप्स, के.ए. मेनार्ड (के.ए.2007). शरीर में डिसमोर्फिक विकार वाले व्यक्तियों में वजन को लेकर चिंता. \"ईटिंग बिहेवियर,\" 8, 115-120.\n\nसी.ए. पियर्स, आर.ए. ब्लोक और एच. अगुइनिस, (2004). बहुगुणक एनोवा डिजाइनों से ईटा-वर्ग वाले मान की रिपोर्ट होने पर चेतावनी. \"शैक्षिक और मनोवैज्ञानिक मापन या एजुकेशनल एंड साइकोलोजिकल मेज़रमेंट,\" 64 (6), 916-924.\n\nके.डी. स्ट्रेंग, (2009). अरैखिक संबंधों और अन्तःक्रियाओं का पता लगाने के लिए प्रत्यावर्ती प्रतिगमन का प्रयोग: बहुसांस्कृतिक शिक्षा अध्ययन पर लागू होने वाला एक शिक्षा कार्यक्रम. \"व्यावहारिक मूल्यांकन, अनुसंधान और मूल्यांकन या प्रेक्टिकल एसेसमेंट, रीसर्च एंड एवेलुशन,\" 14 (3), 1-13. 1 जून 2009 को पुनः प्राप्त: \n\nटी.डी. विकेंस और जी. कपेल, (| 2004). \"डिजाइन और विश्लेषण: एक शोधकर्ता की पुस्तिका\" या डिजाइन एंड अनालिसिस: ए रिसर्चर्स हैण्डबुक (चतुर्थ संस्करण). अपर सेडल रिवर, एनजे अमेरिका:-पीयर्सन अप्रेंटिस हॉल.\n\nएनोवा में एक महत्वपूर्ण प्रभाव अक्सर के साथ आता है एक या एक से अलग अनुवर्ती परीक्षण अधिक है। एनोवा में सांख्यिकीय रूप से महत्वपूर्ण प्रभाव को प्रायः एक या अधिक अनुगामी परीक्षणों के साथ दोबारा जांचा जाता है। ऐसा ये आकलन करने के लिए किया जाता है कि कौन से समूह अन्य समूहों से अलग हैं या फिर अन्य कई केन्द्रित परिकल्पनाओं को जांचने के लिए भी.\nअनुगामी परीक्षण अक्सर इस आधार पर पहचाने जाते हैं कि वो पूर्वनियोजित (पहले से सोचे हुए) हैं या पोस्ट होक या बाद में तय किये गए। पूर्व नियोजित परीक्षण आंकड़े देखने के पहले किये जाते हैं और पोस्ट होक या बाद में सोचे गए परीक्षण आंकड़े देखने के बाद किये जाते हैं।\nपोस्ट होक परीक्षण जैसे कि टूकी परीक्षणसबसे आम तौर पर हर समूह के माध्यों की तुलना करता है और इसमें टाईप I त्रुटी को नियंत्रित करने के कुछ तरीके शामिल होते हैं। \nतुलना, जो सबसे आम तौर पर पूर्व नियोजित होती है, सरल या जटिल हो सकती है। सरल तुलना में एक समूह के माध्य की तुलना दुसरे समूह के माध्य से कि जाती है। जटिल तुलना में आमतौर पर समूहों के दो सेट की तुलना की जाती है जहां एक सेट में दो या अधिक समूहों होते है (जैसे, समूह ए, बी और सी के औसत समूह माध्य की तुलना समूह डी के साथ करें). तुलना द्वारा रुझानों के परीक्षणों को भी देखा जा सकता है, जैसे की रैखिक और द्विघात सम्बन्ध, जब कि स्वतंत्र चर में कुछ क्रमागत स्तर भी शामिल हों.\n\nशक्ति विश्लेषण अक्सर एनोवा के संदर्भ में लागू किया जाता है ताकि यदि हम जनसँख्या में एक निश्चित एनोवा डिजाइन, नमूने के आकर और अल्फ़ा स्तर की परिकल्पना करें तो नल परिकल्पना के सफल निराकरण की संभावना का आकलन लगाया जा सके। नल परिकल्पना का निराकरण करने के लिए आवश्यक नमूने के आकार का निर्धारण करके शक्ति विश्लेषण अध्ययन डिजाइन में मदद कर सकता है।\n\nपहले प्रयोग में, समूह एक को वोदका, समूह बी को जिन सी को एक प्लासेबो दी गयी है। फिर सभी समूहों का एक स्मृति कार्य के लिए परीक्षण जाता है। विभिन्न प्रबंधों (जो है, वोदका, जिन और प्लासेबो) का प्रभाव जानने के लिए एक पथीय एनोवा का प्रयोग किया जा सकता है।\n\nदुसरे प्रयोग में, समूह ए को वोदका दी गयी और एक स्मृति कार्य में उनकी परीक्षा ली गयी। उसी समूह को पांच दिन का अवकाश देकर उन्हें फिर जिन देकर वही परीक्षा दोबारा ली गई। यही प्रक्रिया प्लासेबो के लिए भी दोहराई जाती है। पुनरावृत्त मापन हेतु एकपथीय एनोवा का प्रयोग वोदका और प्लासेबो के प्रभाव की तुलना करने के लिए किया जा सकता है।\n\nअपेक्षाओं के प्रभाव को पता लगाने के तीसरे परीक्षण में, विषयों को चार क्रमहीन समूहों में बांटा जाता है।\n\n\nइसके बाद प्रत्येक समूह का एक स्मृति कार्य पर परीक्षण किया जाता है। इस डिजाइन के लाभ यह हैं कि एकाधिक चर का अलग अलग परीक्षण करने की बजाय एक ही समय में उनका परीक्षण किया जा सकता है। साथ ही, प्रयोग ये निर्धारित कर सकते हैं कि क्या एक चर अन्य चर को प्रभावित करता है (जिसे अंतःक्रिया प्रभाव के रूप में जाना जाता है). एक क्रम गुणक एनोवा (2 × 2) इस बात के प्रभाव का आकलन कर सकता है कि वोदका या प्लासेबो दोनों की अपेक्षा और वास्तव में उनके मिलने पर क्या होता है।\n\nरोनाल्ड फिशर ने सबसे पहले 1918 में अपने शोधपत्र कोरिलेशन बिटवीन रिलेटिव्स ऑन द सपोज़िशन ऑफ़ मेनडेलियन इन्हेरिटेंस में भिन्नता या परिवर्तनशीलता का प्रयोग किया। भिन्नता के विश्लेषण पर उनका पहला आवेदन 1921 में प्रकाशित हुआ था। विचरण के विश्लेषण से व्यापक रूप से \"अनुसंधान श्रमिकों के लिए\" है 1925 में फिशर की किताब \"स्टेटीसटिकल मेथड फॉर रीसर्च वर्कर्स\" में शामिल होने के बाद भिन्नता के विश्लेषण को काफी पहचान मिली।\n\n\n\n", "id": "187166", "title": "भिन्नता का विश्लेषण"}
{"url": "https://hi.wikipedia.org/wiki?curid=187189", "text": "गोगावा गाँव, खरगोन, मध्य प्रदेश\n\nगोगावा मध्य प्रदेश के खरगोन जिले (पूर्व में पश्चिम निमार) का एक गाँव है।\n\nवर्ष 2011 के जनगणना आंकड़ों के अनुसार गोगावा की कुल जनसंख्या 1268 थी जिसमें 637 पुरुष और 631 महिलायें शामिल थीं। गाँव में कुल परिवारों की संख्या 264 थी। \n\n0-6 वर्ष आयु वर्ग की कुल जनसंख्या 160 जो गाँव की कुल जनसंख्या का 12.62 % थी। औसत लिंगानुपात 991 था जो मध्य प्रदेश के औसत लिंगानुपात 931 से अधिक पाया गया। साक्षरता दर 74.28 % थी और यह भी मध्य प्रदेश के औसत 69.32 % से अधिक थी।\n", "id": "187189", "title": "गोगावा गाँव, खरगोन, मध्य प्रदेश"}
{"url": "https://hi.wikipedia.org/wiki?curid=187191", "text": "हैंड्स फ्री\n\nहैंड्स फ्री युक्तियाँ, ऐसे उपकरण होते हैं, जो उपभोक्ता को बिना मोबाइल फोन को हाथ में लिए बात कर पाने में सक्षम कर पाती हैं। ये युक्तियाँ, हैंडबैंड की तरह होती है, जिसमें मुंह के पास एक माइक्रोफोन लगा होता है, जिससे उपभोक्ता अपनी बात कह सकते है और कान के पास लगे दूसरे हैडबैंड से बात सुन सकते है। ये युक्तियाँ आकार, क्षमता, परास (रेंज), कनेक्शन, फोन और फीचर के अनुसार कई प्रकार की होती हैं। फोन के अनुरूप ढला होना इनका प्रमुखतम कारक होता है। यही इसका मोबाइल फोन के संग प्रयोग होना या न होना निश्चित करता है। साधारण हैंड्सफ्री युक्तियों में हैंडसेट होता है, लेकिन बाजार में मिलने वाली हैंड्सफ्री युक्तियों में स्पीकर फोन लगे होते हैं।\n\nहैंड्स फ्री युक्ति की सहायता से फोन से बात करते समय अन्य काम भी कर सकते हैं। बात करते समय कंप्यूटर पर लिख सकते हैं या कागज पर अंकित भी सकते हैं। खासकर गाड़ी ड्राइविंग करते समय भी हैंड्सफ्री युक्ति की सहायता से बात कर सकते हैं। ये युक्तियाँ इन्फ्रा-रेड या ब्लूटूथ द्वारा मोबाइल फोन से जुड़ी रहती हैं।\n\nइंग्लैंड में हुए कुछ परीक्षणों के अनुसार गाड़ी चलाते समय हैंड्स फ्री मोबाइल फोन का प्रयोग नशे की हालत में ड्राइविंग से अधिक खतरनाक होता है। इन परीक्षणों से ज्ञात हुआ है कि इन लोगों की प्रतिक्रिया व्यक्त करने की क्षमता निर्धारित से जरा भी ज्यादा नशा करने वालों के मुकाबले ३० प्रतिशत कम होती है। इंग्लैंड परिवहन शोध प्रयोगशाला, लंदन में हुए अध्ययन में चालकों को ७० मील प्रति घंटे की गति पर अचानक गाड़ी के ब्रेक लगाने का निर्देश दिया गया। वे लोग जो निर्धारित मात्रा से जरा भी ज्यादा नशे में गाड़ी चला रहे थे, उन्होंने सामान्य चालक के मुकाबले ब्रेक लगाने में १३ फीट आगे ब्रेक लगाये और उनके मुकाबले हैंड्स फ्री मोबाइल फोन पर बात कर रहे चालकों की गाड़ी ब्रेक लगने तक लगभग २६ फीट आगे निकल चुकी थी। शोधकर्ताओं के अनुसार कार में किसी भी प्रकार का वार्तालाप खत्म होने के बाद भी चालक की एकाग्रता का स्तर दस मिनट तक कमजोर बना रहता है। शोधकर्ताओं ने ब्रेन इमेजिंग परीक्षणों द्वारा देखा है, कि गाड़ी चलाते समय मोबाइल पर बात करते हुए चालक का ध्यान गाड़ी चलाने से अधिक बातें सुनने पर होता है। तंत्रिकाविज्ञानी मर्केल जस्ट की टीम द्वारा किए गए अध्ययन के अनुसार गाड़ी चलाते समय हैंड्स-फ्री फोन का प्रयोग करने पर मानव मस्तिष्क के दो खास भागों - पैरेटल लोब और आक्किप्टल लोब - में सक्रियता का ह्रास होता है। पैरेटल लोब मस्तिष्क का वह भाग होता है जो दिशा ज्ञान कराता है, जबकि आक्किप्टल लोब की सक्रियता से दृष्टि संबंधी सूचनाएं मिलती हैं। इस प्रकार बात करते हुए दिशा संबंधी ज्ञान और देखने में बाधा पहुंचती है और यह सुरक्षा के लिये घातक हो सकता है।\n\nविश्व भर में मोबाइल फोन से कैंसर आदि होने की संभावना के बारे में चर्चाएं होती रही हैं, हालांकि ये अभी तक निश्चित या सिद्ध नहीं हुआ है। इस बारे में विश्व स्वास्थ्य संगठन की राय यही है, कि हैंड्स फ्री किट द्वारा मोबाइल का प्रयोग किया जाये।\n\n", "id": "187191", "title": "हैंड्स फ्री"}
{"url": "https://hi.wikipedia.org/wiki?curid=187257", "text": "इलेक्ट्रिक मल्टिपल इकाई\n\nइलेक्ट्रिक मल्टिपल इकाई या EMU एक बहु-इकाई रेल-गाड़ी होती है, जिसमें एक या अधिक यात्री डिब्बे लगे होते हैं, व सभी डिब्बे यात्रियों को ढोते हैं एवं शक्ति हेतु विद्युत का प्रयोग करते हैं। \n\n", "id": "187257", "title": "इलेक्ट्रिक मल्टिपल इकाई"}
{"url": "https://hi.wikipedia.org/wiki?curid=187258", "text": "अमेरिकी नौसेना\n\nअमरीकी नौसेना (USN) या यू.एस-नेवी संयुक्त राज्य की नौसेना शाखा है। यह विश्व की सबसे बड़ी नौसेना है।\n", "id": "187258", "title": "अमेरिकी नौसेना"}
{"url": "https://hi.wikipedia.org/wiki?curid=187278", "text": "फ्रेडरिक युजीन आइव्स\n\nफ्रेडरिक युजीन आइव्स ने स्टीरियो कैमरा रिग का पेटेंट १९०० में कराया। इस कैमरे में दो लैंस लगाये जाते थे जो एक दूसरे से तीन-चौथाई इंच की दूरी पर होते थे। ये त्रिआयामी चलचित्र में प्रयोग किया जाता था।\n", "id": "187278", "title": "फ्रेडरिक युजीन आइव्स"}
{"url": "https://hi.wikipedia.org/wiki?curid=187287", "text": "जयपत्र\n\nजयपत्र (Laurel sp.) नाम से प्रचलित पौधे अधिकतर \"लॉरोसेरासस\" कुल के होते हैं, पर कुछ पौधों का वर्णन \"मैगनीलियेसी\" तथा \"रोजेसी\" कुलों में भी पाया जाता है, क्रमश: उदाहरणार्थ मैगनोलिया ग्रैंडीफ्लोरा (Magnolia grandiflora) एवं प्रनूस लॉरोसेरसस (Prunus laurocerasus) इस वर्ग के पौधे उष्ण तथा शीतोष्ण प्रदेशों में पाए जाते हैं।\n\nजयपत्री वर्ग के पौधों की पत्तियाँ साधारणतया मोटी तथा सदाबहार होती है। इन पत्तियों से सुगंधित तेल निकाला जाता है, जिसका उपयोग कीड़ों के मारने में होता है। उत्तरी अमरीका में पाए जानेवाले पर्वतीय जयपत्र (Kalmia sp.) से एक जहरीला पदार्थ निकलता है और इसकी पत्तियाँ खा लेने पर जानवर मर जाते हैं।\n\nजयपत्र विजयचिह्न माना जाता है। इसकी पत्तियाँ अपोलो देवता तथा रण में विजयी वीरों को चढ़ाई जाती हैं। इस वर्ग के कुछ पेड़ों की लकड़ी मेज आदि बनाने के काम आती है। दालचीनी (Cinnamomum), कपूर और बेनजोइन (Lindera) के पौधे भी इसी कुल के हैं।\n", "id": "187287", "title": "जयपत्र"}
{"url": "https://hi.wikipedia.org/wiki?curid=187290", "text": "जगतसेठ\n\nजगतसेठ, 'जगत्श्रेष्ठी' शब्द का अपभ्रंश है। जोधपुर राज्य के वणिकवंशी हीरानंद सा के सात पुत्र थे। सारे देश में इनकी हुंडी का व्यापार फैला था। इनके एक पुत्र माणिकचंद्र ने ढाका में एक कोठी बनाई तथा इन्हीं से इस वंश का नाम फैला। ये बंगाल के नवाब मुर्शिद कुली खाँ के कृपापात्र, मित्र एवं दाहिने हाथ थे।\n\nसन् 1715 में सम्राट् मुहम्मदशाह ने धनकुबेर फतेहचंद को जगतसेठ की उपाधि से विभूषित किया तथा एक मरकत मणि भी प्रदान की जिसपर \"जगतसेठ\" अंकित था। आगे चलकर इन्होंने राजनीति में विशेष भाग लिया। ये नवाबों को बनाने और बिगाड़ने लगे। अलीवर्दी खाँ से मिलकर सरफराज खाँ का विनाश किया और पुन: सिराजुद्दौला को बंगाल से निकालने तथा मीरजाफर को भी हटाने में इनका हाथ था। अंत में मीर कासिम ने इनके पुत्रों को कैद करवा लिया और बाद में उनका वध भी करा दिया। तदुपरांत इनके वंशजों को बड़ी मुसीबत के दिन देखने पड़े।\n", "id": "187290", "title": "जगतसेठ"}
{"url": "https://hi.wikipedia.org/wiki?curid=187292", "text": "हुक़्क़ा\n\nहुक़्क़ा (हिन्दुस्तानी: हुक़्क़ा , \"huqqā\") एक तरह की तम्बाकू है। हुक़्क़ा का जनम हिन्दुस्तान में हुआ। हुक़्क़ा पीना अरबी मुल्कों में बहुत मशहूर है।\n", "id": "187292", "title": "हुक़्क़ा"}
{"url": "https://hi.wikipedia.org/wiki?curid=187408", "text": "ढोर\n\nढोर () उस पशुवर्ग में आते हैं जिनके खुर होते हैं और प्रत्येक खुर आगे से मध्य भाग में फटा होता है। यह द्विखुरीयगण के अंतर्गत एक कुल है। अधिकांश ढोरों के सींग होते हैं, जो खोपड़ी के किनारों के ही बढ़े हुए हिस्से होते हैं। इनके ऊपरी जबड़े के अंत में दाँत नहीं होते। इस जाति के पालतु पशु जैसे गाय, बैल, भैंस तथा जंगली पशु जैसे बहुसिंगे आदि जुगाली करते हैं।\n\nऐसा उल्लेख मिलता है कि 3,500 ई0पू0 मिस्र में ढोर पाले जाते थे। खेतीबारी के कार्यो में इन ढोरों में से साँड़ का उपयोग सर्वप्रथम किया गया। पुरानूतन युग (Palaeocene period) में भी भारत और यूरोप के ढोरों की जातियों का पता है। भारत में ककुद या डिल्लेवाले गाय बैल और यूरोप में बिना डिल्लेवाले पाए जाते थे। भारत के गाय बैलों में आंग्ल नस्ल का उल्लेख विशेष रूप से है। कांस्य युग में विशेष रूप से बड़ी जाति के साँड़ थे, जो यूरोपीय जंगली साँड़ों से प्राय: मिलते-जुलते थे।\n\nफ्रांसीसी वैज्ञानिकों के अनुसार अंग्रेजी शब्द कैटिल (Cattle) फ्रेंच शब्द कैटल (Catel) से निकला है, जो लैटिन शब्द कैपटेल (Captale) से व्युत्पन्न है और जिसका तात्पर्य धन अथवा संपत्ति है। लिनियस ने लैटिन में गाय जाति के पशुओं के लिये बॉसटॉरस (Bostaurus) शब्द का प्रयोग किया है। टॉरस का मतलब लैटिन में साँड़ से है।\n\nरोमन आक्रमण के समय इंग्लैंड में ढोरों की चर्चा मिलती है। अंग्रेजी शब्द कैटिल (Cattle) का पयोग साधारण रूप से उन पशुओं के लिये किया गया जिसका संबंध केवल गाय या साँड़ से था, यद्यपि कभी कभी इस शब्द का प्रयोग आर्थिक उपयोगिता के सभी पशुओं के लिये किया गया है।\n\nप्राणिविज्ञान संबंधी दृष्टि से ढोर खुरवाले पशुवर्ग, अंग्युलेटा (ungulata), के अंतर्गत आते हैं। विशेषकर ढोर (Cattle) उपवर्ग फटे हुए खुर () समुदाय में आते हैं।\n\nढोरों को पालतू बनाने का विचार मनुष्य जाति में उनकी उत्पादनशक्ति को देखकर पैदा हुआ। यद्यपि निश्चयपूर्वक नहीं कहा जा सकता कि मनुष्य ने ढोरों को कब से पालतू बनाया, तथापि अनुमान है कि कृषि का किंचित विकास हो जाने पर ही औरों को पालतू बनाने की आवश्यकता हुई होबी। अत: मानव इनको आर्थिक दृष्टि से पालने लगा और उसमें पशुओं के प्रति स्नेह तथा देखभाल की रुचि इनकी उपयोगिता के कारण दिनों दिन बढ़ती गई। नर पशु से खेती बारी आदि का काम लिया गया और मादा से दूध मिलने लगा। मादा वंश की इसी उपयोगिता को देखकर गाय को गोमाता का स्थान प्राप्त हुआ। आधुनिक युग में इनकी उपयोगिता और भी बढ़ी और व्यवसायक्षेत्र में इनके उत्पादित वस्तुओं की माँग दिनां दिन बढ़ने लगी, जिससे इनकी देखभा के संबंध में वैज्ञानिक पत्द्धतियों का उपयाग कियेजाने लगा। ढोर शब्द के अंतर्गत अनेक किस्म के पशओं क विवरण मिलता है। इस कोटि में परिगणित पशुओं का विभाजन सामान्यत: प्राणिविज्ञान संबंधी दृष्टि से निम्नलिखित छह भागें में किया गया है:\n\n1. भैंस, अफ्रीका, फिलिपाइन्स, मिस्र तथा इराक में, \n\n2. बिसन, यूरोप तथा उत्तरी अमरीका में, \n\n3. गवल, या गौर (Gayal or Gaur) भारत में, \n\n4. याक (Yak), तिब्बत तथा भूटान में, \n\n5. जेबू, अफ्रीका में, तथा \n\n6. यूरोपीय पालतू ढोर।\n\nउपर्युक्त पशुओं में से भारत की भैंस, याक और गवल बहुत दिनों से पालतू किए जा चुके हैं। ये सब पातियाँ एक दूसरे से काफी मिलती जुलती हैं। इनमें से भैंस जाति को छोड़कर अन्य जातियां में एक दूसरे से संतान उत्पन्न हो सकती है। इनकी वर्णसंकर संतान पशुप्रजनन के काम में बहुत उपयोगी होती है।\n\nइस जाति के पशुओं में बड़े या छोटे सींग साधारणतया देखने में आते हैं। मुँह के अन्दर ऊपरी जबड़े के अगले कर्तन दंत बिल्कुल नहीं होते। उनके स्थान पर मांस की मोटी गद्दी (Dental pad) होती है। पशु चरते समय घास को दाँतों और ऊपरी गद्दी के बीच में पकड़कर तोड़ता है। इनमें चार भागों में विभाजित संयुक्त आमाशय (compound stomach) होता है, जो उदरगुहा के लगभग तीन चौथाई भाग को घेरे रहता है; यहाँ तक कि इसका विस्तार बड़े पशुओं में 60 गैलन के लगभग होता है। खाना निगले जाने के बाद आमाशय के बड़े प्रथम भाग, रूमेन (rumen) में, आ जाता है, जहाँ यह भीगकर नरम तथा मुलायम हो जाता है। जो खाना, मात्रा में अधिक होने लगता है, वह यहाँ से पेट के सबसे छोटे द्वितीय भाग, रेटिकुलम (reticulum), में आ जाता है। यहीं पर मांस के सिकुड़ने की क्रिया चलती है, जिसके कारण चारे का थोड़ा थेड़ा भाग मुँह के अंदर फिर वापस आता रहता है। पशु उस वापस आए हुए थोड़े थोड़े चारे को फिर से चबाता है और इसके साथ पागुर करनेवाली क्रिया भी होती रहती है। इसी कारण इन पशुओं को जुगाली करनेवाला चौपाया (ruminants) कहते हैं। यह जुगाली की क्रिया शांति और विश्राम की दशा में होती है। चबाने का यह काम लगभग एक मिनट तक चलता है, तत्पश्चात् खाना फिर से निगला जाकर आमाशय के तृतीय भाग, ओमेसम (omasum), में आ जाता है। यहाँ से फिर खाना अमाशय के चतुर्थ भाग, एबोमेसम् (abomasum), अर्थात् वास्तविक आमाशय में पहुँचता है। यहीं से वास्तविक पाचनक्रिया प्रारंभ हाती है।\n\nढोर संसार के प्रत्येक राष्ट्र और देश में पाए जाते हैं। पालतू ढोर वैज्ञानिक तरीकों से दिनोंदिन नस्ल, गुण एवं उत्पादन में प्रगति कर रहा है। ढोरों के नाम उनकी आयु, लिंग प्राप्तिस्थान आदि को ध्यान में रखकर दिए गए हैं। ढोरों के कुछ वर्गीकरण निम्नलिखित हैं:\n\nबछड़ा - जन्म के बाद से 6-9 माह तक की आयु के गौ नर को कहते हैं।\n\nबछिया - बछिया जन्म के बाद से 6-9 माह की आयु तक की गौ मादा को कहते है।\n\nबैल - बधिया किया हुआ प्रौढ़ नर बछड़ा बैल कहलाता है। साधारणतया इसका उपयोग जुताई और सामान ढोने के लिये किया जाता है।\n\nकलोर - कलोर को ओसर भी कहते हैं। यह वह बछिया है, जो एक साल से ऊपर आयु की हो और जिसकी पहली ब्यान ही हुई हो।\n\nगाय - वह वयस्क कलोर या ओसर है, जो बच्चा देना और दूध पिलाना आरंभ कर चुकी हो।\n\nसाँड़ - वह प्रौढ़ बछड़ा है, जो प्रजनन के योग्य और बिना बधिया किया हुआ होता है।\n\nभैंस - यह पालतू मादा दुधा डिग्री ढोर है, जो रंग में काली, भूरी एवं ताँबिया होती है। इसके ललरी नहीं होती एवं यह स्वभाव से ढीलीढाली होती है। प्रौढ़ पड़िया पहिली ब्यान के बाद ही भैंस कहलाती है।\n\nभैंसा (साँड़) - वह प्रौढ़ कटरा (पाड़ा) है, जो प्रजनन के योग्य और बिना वधिया किया हुआ होता है।\n\nभैंसा - वह प्रौढ़ कटरा (पाड़ा) है जो बधिया किया हुआ या बिना बधिया किया हुआ हो। आम तौर से इसका प्रयोग जोतने और सामान ढोने के लिये किया जाता है।\n\nपाड़ा - जनम के बाद से 6-9 माह तक की आयु के नर भैंस को कहते हैं।\n\nपड़िया - जन्म के बाद से 6-9 माह तक की आयु की मादा भैंस को कहते हैं।\n\nदुनिया में भारत के अतिरिक्त ढोर की 15 नस्लें मिलती हैं। भारत एवं पाकिस्तान में ढोर की नस्लें 44 के लगभग हैं, जिनमें 12 नस्लें भैंस की भी शामिल हैं। आम तौर से नस्लों का विभाजन तीन भागों में किया गा है। इनके सिवाय विदेशों में मांस के लिये ढोर की नस्ल होती है। इस प्रथा के लिये भारत में उत्साह नहीं है और न प्रगति ही दिखाई गई है।\n\n1. डेयरी की नस्ल ढोर की वे नस्लें हैं जिनकी गाय दूध बहुत अधिक देती है और जिनका नर पशु हलका परिश्रमी होता है, जैसे साहीवाल, सिंघी, जरसी और आयरशायर।\n\n2. जोड़ी काम की नस्ल ढोर की वे नस्लें हैं जिनका गाय दूध देने में अच्छी होती है तथा नर भी अधिक परिश्रमी होता है। उदाहरण, हरियाना, थरपारकर, शॉर्ट हॉर्न तथा रेड पोल।\n\n3. भार ढोने की नस्ल ढोर की वे नस्लें हैं जिनका नर पशु कठिन से कठिन परिश्रम कर सकता है और मादा पशु दुधा डिग्री नहीं होती; उदाहरणार्थ नागौर, अमृतमहल।\n\nयह मुख्यत: दुधा डिग्री नस्ल है, जो दूध के व्यवसाय के लिये पाली जाती है। इस जाति के पशुओं का रंग अधिकतर लाल होता है। शरीर साधारणत: लंबा और मांसल होता है। इनकी टाँगे छोटी होती है, स्वभाव कुछ आलसी और खाल चिकनी होती है। इस जाति के बैल हलकी मेहनत कर सकते हैं। भारत के दुधा डिग्री पशुओं में इस जाति का विशेष महत्व है। गाय एक ब्यान में 10,000 पाउंड तक दूध देती है। इस जाति की गाएँ प्रतापगढ़ में वेंटी फार्म, लखनऊ के सरकारी डेयरी फार्म चक-गंजरिया, कानपुर कृषि कालेज और मिलिटरी डेयरी फार्म, मेरठ तथा गोरखपुर में रखी गई हैं। विभाजन के बाद भारत में इस जाति के पशु बहुत कम रह गए हैं। और अब इनके उचित प्रजनन और विकास के लिये यथेष्ट प्रयत्न किया जा रहा है।\n\nइस जाति के पशु पंजाब के रोहतक, हिसार, करनाल तथा बुड़गाँव जिले एवं देहली के कुछ खास भागों में पाए जाते हैं। उत्तर प्रदेश में इस जाति के अच्छे जानवर मेरठ, मुजफ्फरनगर तथा अलीगढ़ जिलों में पाए जाते हैं। हरियाना जाति के बैल मेहनत का काम करने के लिये सबसे अच्छे होते है। विशेषकर जुताई करने और गाड़ी खींचने के लिये ये बैल अत्यंत उपयुक्त होते हैं। इस जाति के पशु सफेद या धूसर रंग के होते हैं। शरीर औसत आकार का तथा गठा हुआ होता है और भिन्न भिन्न जलवायु सहन कर सकता है। सिर उठा हुआ होता है, मुँह लंबा और सँकरा हाता है। मस्तक की हड्डी बीच में उठी हुई होती है, जो इस जाति की शुद्धता की पहचान है। सींग की लंबाई 10 से लेकर 12 इंच तक होती है। बैल के सींग गाय के सींग से बड़े होते हैं। यह जाति दूध और परिश्रम दोनों कार्यो के लिये उपयागी है, इसीलिये उत्तर प्रदेश तथा बंगाल में स्थानीय पशुओं के सुधार के लिये इस जाति को रखा गया है। औसत रूप से इस जाति की एक गाय ने 300 दिन के एक ब्यान में 3,500 पाउंड दूध दिया और 15 महीनों के अंतर से बच्चे दिए।\n\nइस दुधा डिग्री जाति के पशु अधिकतर हलके लाल रंग के होते हैं। भार के दुधा डिग्री पशुओं में इस जाति का विशेष स्थान है। गाय एक ब्यान में 9,000 पाउंड दूध देती है। इस जाति के पशु बहुत शीध्र किकसी भी स्थान के जलवायु के अनुकूल हो जो हैं। अत: देश के अन्य ऐसे भागों में इस जाति को रखा जा रहा है जहाँ उचित प्रजनन और चारे दाने की कमी के कारण अधिक संख्या में पशुओं को नहीं रखा जा सकता। इस जाति के साँड़ अल्मोड़ा, गढ़वाल तथा देहरादून जिले के ऊपरी भागों में और मिर्जापुर तथा इलाहाबाद की कुछ तहसीलों में बाँटे जा रहे हैं।\n\nइस जाति के बैल हलके मेहनती तथा गाएँ दुधा डिग्री होती है। मझोले कद के ये पशु सफेद तथा धूसर रंग के होते हैं। दुधारूँ गाएँ तथा अच्छे बैल होने के कारण इस जाति के पशओं को कई सरकारी फार्मो में रखा गया है और ये स्थानीय पशुओं की नस्ल सुधारने के लिये बड़े उपयागी सिद्ध हो रहे हैं। गाय एक दिन में करीब करीब 7क्ष्क्ष् सेर दूध देती है। पशु सहनशील हाते हैं और इन्हें रखने में अधिक खर्चा भी नहीं होता,\n\nअत: इन्हें कहीं भी आसानी से रखा जा सकता है। संप्रति इन्हें भरारी फार्म (झाँसी) में बाँटने के लिये रखा गया है। इस जाति के पशु सिंध के पश्चिमी भागों में तथा भारत के कच्छ, जोधपुर तथा जैसलमेर राज्यों में हैं।\n\nइस जाति की गाय अधिक दुधा डिग्री नहीं होती। बुंदेलखंड तथा बाँदा की यह जाति बैलगाड़ी खींचने तथा खेती के हलके काम के लिये उपर्युक्त है। पशुओं का रंग धूसर होता है,। इस जाति के पशु झाँसी जिले के पशु-प्रजनन-फार्म, सईदपुर, में रखे गए हैं। बैल 20 वर्ष तक कार्य करने योग्य रहते हैं। इस जाति के पशुओं के पैर पथरीली भूमि में काम करने के लिये बहुत मजबूत होते हैं।\n\nयह खीरी जिले के खेरीगढ़ परगना में पाई जानेवाली मेहनती जाति है। ये पशु अधिकतर सफेद होते हैं। चेहरा छोटा ओर सँकरा होता है। इस जाति के पशु सदैव क्रियाशील रहते हैं। खुला रहकर चरना इनहें विशेष प्रिय है। तराई क्षेत्र के लिये इस जाति के पशु अत्यंत उपयुक्त हैं। इस जाति के कुछ शुद्धवंशीय पशु मँझरा सरकारी फार्म पर रखे गए हैं।\n\nइस जाति के पशु पीलीभीत जिले के पूरनपुर तथा खीरी जिले के पश्चिमी भागों में पाए जाते हैं। ये अधिकतर सफेद या काले रंग के होते हैं। इन शुद्धवंशीय पशुओं का मुँह छोटा और सँकरा होता है। कान छोटे हाते हैं। सींगें लंबे और सीधे होते हैं। इस जाति के औसत साँड़ की लंबाई 50 इंच और गाय की लंबाई 45 इंच होती है। ये पशु अधिकतर मरकहे होते हैं। इन्हें भी खुला रहकर चरना प्रिय होता है। पाँच वर्ष में पशु वयस्क होते हैं। गाय अधिक दूध नहीं देती। हेमपुर सरकारी फार्म में इस जाति के पशु रखे गए हैं।\n\nइस जाति के पशु अधिकतर गंगा और घाघरा नदियों के बीच के भूभाग में, बलिया जिले में तथा गाजीपुर और बनारस जिलों के आस पास मिलते हैं। इन पशुओं का रंग सफेद और धूसर होता है। मझोले कद के इन पशुओं की लंबाई 50 इंच और वजन 600 से 700 पाउंड तक होता है। इस जाति की गाएँ औसत 10 पाउंड दूध प्रति दिन देती है और अधिक से अधिक दूध देनेवाली गाय 24 पाउंड प्रतिदिन देती है। इस जाति के बैल भी परिश्रम का काम करने के लिये अच्छे होते हैं।\n\nइसको नेलोर भी कहते हैं। इस जाति के पशु अंगोल, गंतर, विनुकोंदा और कंदुकर ताल्लुकों में पाए जाते हैं। इन्हें आम तौर से कृषक ही पालते हैं। इस जाति के पशु बड़े तथा वजन में 950-1,500 पाउंड तक के होते हैं। इनके पैर लंबे तथा डील बहुत उभरा हुआ होता है। इनका रंग सफेद होता है। इस जाति के पशु दूध देने और कठिन काम में निपुण होते हैं। बैल चलने में बहुत ही तेज होता है। गाय दुग्धकाल में औसत 3,500 पाउंड दूध देती है।\n\nइस जाति के पशु मैसूर में पाए जाते हैं। इनके चेहरे एवं ललरी पर सफेद धब्बे होते हैं। गर्दन, डील आदि भूरे रंग के होते हैं। इस जाति के पशुओं के सींग लंबे और पीछे की ओर सीधे खड़े रहते हैं। सींग का आखिरी भाग बहुत नुकीला होता है। इस जाति का नर पशु बहुत मेहनती हाता है। मादा पशु दूध बहुत कम मात्रा में देती है।\n\nदक्षिणी पंजाब तथा दिल्ली प्रदेश, उत्तर प्रदेश के उत्तरी भाग तथा सिंध में इस जाति के अच्छे पशु मिलते हैं। उत्तर प्रदेश के उत्तरी भाग तथा सिंध में इसका पालन विशेष रूप से घी और दूध के व्यवसाय के लिये किया जाता है। इस जाति की भैंस बहुत दुधा डिग्री होती है तथा इसके दूध में घृतांश अधिक होता है। एक ब्यान में यह 2,000 से लेकर 5,000 सेर तक दूध देती हैं। इनका रंग अधिकतर काला होता है और मुँह, पैर तथा सिर पर सफेद धब्बे होते हैं। शरीर गठा हुआ तथा भारी होता है। पीठ छोटी तथा चौड़ी होती है। पिछला भाग चौड़ा होता है। सिर और गर्दन छोटे होते हैं। सींगें छोटी तथा घुमावदार हेती हैं। पैर छोटे और मजबूत हाते हैं। पूँछ छोटी होती है। इस जाति के साँड़ों का प्रजनन बाबूगढ़ (मेरठ), माधुरीकुंड (मथुरा), वेटरिनेरी कालेज, मथुरा, तथा लखनऊ के सरकारी फार्मो पर किया जा रहा है। इस जाति के साँड़ कुछ स्थानों को छोड़कर सारे प्रदेश की स्थानीय जाति के पशुओं (भैंस) की उन्नति के लिये स्वीकृत किए गए हैं।\n\nआगरा तथा इटावा जिले के जमुना एवं चंबल के कछारों में इस जाति के अच्छे पशु मिलते हैं। मंझोले कद की इन भैंसों का रंग ताँबे जैसा होता है और शरीर पर बाल कम होते हैं। ये प्रति दिन लगभग 7 पाउंड दूध देती है, पर दूध में घी की मात्रा 13 प्रतिशत तक होती है। अत: ये दुग्ध उद्योग के उपयुक्तहोती है। इस जाति की भैंसें मेहनती होती हैं और अन्य जातियो की भैंसों की अपेक्षा गर्मी अधिक सह सकती है।\n\nयह जाति तराईवाले स्थानों में, विशेषकर टनकपुर और रामनगर में, पाई जाती हैं। यह अधिकतर खुली रहकर जंगलों में अपना निर्वाह करती है। यह जाति तराई की जलवायु अच्छी तरह सह सकती है। भैंस 4-6 पाउंड दूध रोजाना देती है। भैंसा कठिन से कठिन काम कर सकता है।\n\nये पंजाब में रावी के पश्चिमी भाग में पाई जाती हैं। इनका कद तथा भार मुर्रा से अधिक होता है। इनका माथा सुडौल होता है। इस जाति के पशुओं के पैर एवं पूँछ अवश्य भूरी होती हैं। नीली भैंस मुर्रा से भी खूबसूरत और दुधा डिग्री होती है। इसका वजन 1,000 से 1,300 पाउंड तक होती है। 250 दिन के दुग्धकाल में यह औसत 3,500 पाउंड दूध देती है।\n\nइनमें से कुछ निम्नलिखित है:\n\nयह जाति इंग्लिश चैनल के जरसी नामक द्वीप से निकली है। फिलिप फाली ने 1734 ई0 में जरसी का उल्लेख किया था। रंग हल्का लाल होता है। शरीर पर बिखरे सफेद धब्बे जहाँ तहाँ होते हैं। कुछ का रंग काला या क्रीम का सा हो सकता है। शरीर मझोला एवं गठा हुआ होता है। पूँछ का भाग आगे से चौड़ा होता है। गर्दन नाटी एवं पतली होती हैद्य पूँछ और कान लंबे होते हैं। इसके दूध में मक्खन औसत 5.25 प्रतिशत होता है। अच्छी गाएँ एक दूग्धकाल में 10,752 से लेकर 23,677 पाउंड तक दूध देती हैं। दूग्धकाल 350-356 दिन तक का होता है।\n\nयह जाति सकॉटलैंड के आसपास पाई जाती है। यहाँ न अधिक ठंढ होती है और न अधिक गरमी। इस पशु के पैर छोटे होते हैं। यह लाल तथा सफेद रंग की चितकबरी होती है, या पूरे शरीर से लाल या सफेद होती है। इसका पालना बड़ा आसान होता है। साधारण आहार से इसका निर्वाह हो सकता है। अच्छी गाय एक ब्यान में 10,955 से 19,215 पाउंड तक दूध दे सकती है। इसका औसत वजन 1,015 से 1,400 पाउंड तक होता है। इसके दूध में मक्खन 4 प्रति शत के लगभग होता है। दुग्धकाल 305 दिन के लगभग होता है।\n\nयह जाति इंग्लैंड के यॉर्क, डूरहम आदि इलाकों में पाई जाती है। यॉर्कशायर में 1580 ई0 में इस जाति के पाए जाने का उल्लेख है। इस जाति के पशु बड़े डील डौल के हाते हैं। मादा पशु, मांसवाली नस्ल में, दूध देनेवाली गिनी जाति है तथा नर पशु मोंस इकट्ठा करने में निपुण होता है। 1,000-2.200 पाउंड तक होता है।\n\nगर्नसी द्वीप में इस नस्ल का जन्म हुआ। 17वीं शताब्दी के लगभग इस जाति के पशु इंग्लैंड में आए। अमरीका में इसकी बड़ी प्रतिष्ठा है। इसकी गाया 800 से 1,400 पाउंड तक भार की होती है। इस जाति का मस्तक बड़ा, गर्दन लंबी एवं पतली होती है। शरीर का रंग हलका पीला होता है। इसका दूध सुनहले रंग का होता है, जिसे उपभोक्ता बहुत पसंद करते हैं। गाया एक दुग्धकाल में 10,435 से 17,844 पाउंड तक दूध देती हैं। दूध में मक्खन औसतन 4.9 प्रतिशत तक होता है।\n\nयह हॉलैंड की जगत् प्रसिद्ध जाति है। इस जाति का प्राचीन उल्लेख कहीं नहीं मिलता। यह जाति अमरीका में बहुत पाली जाने लगी है। इसका रंग सफेद या काला होता है। सफेद एवं लाल रंग का पशु अमरीका में रजिस्टर नहीं होता। गया का औसत वजन 1,500 पाउंड तक तथा साँड़ का 2,200 से 2,400 पाउंड होता है। दूध में औसतन 3.45 प्रतिशत मक्खन होता है। इस जाति की गाय अधिक से अधिक से अधिक 38, 607 पाउंड और कम से कम 15,004 पाउंड तक दूध देते रिकार्ड की गई है।\n\nढोरों को मकान में शरण देने का उद्देश्य उनकों धूप, वर्षा तथा खराब मौसम से सुरक्षित रखना है। इनके घर कच्चे और पक्के दोनों तरह के होते हैं और इन घरों के नाम भी पृथक्-पृथक् होते हैं। बछड़ों तथा कटरों के रहने के स्थान को चयनशाला, गाय बैल तथा भेंस के स्थान को गोशला, दूधवाले पशुओं की जगह को दुग्धशाला, साँड़ के स्थान को गोशाला, दूधवाले पशुओं की जगह को दुग्ध्शाला, साँड़ के निवासस्थान को साँड़घर, डेयरी को गव्यशाला, बीमार पशुओं के रहने के स्थान को रोगीगृह आदि कहते हैं। ढोर के रहने का स्थान साफ सुथरा को रोगीगृह आदि कहते हैं। ढोर के रहने का स्थान साफ सुथरा और हवादार होना चाहिए। ऊपरी छत धूप तथा वर्ष से रक्षा कर सके तथा साथ ही बहुत ठंढक या गरमी भी न उत्पन्न होने दे, ऐसी होनी चाहिए। पशुशाला का फर्श ऐसा ढालवाँ हो जो सारी गंदगी को नाली के रास्ते बाहर बहा सके। फर्श की सतह ऐसे पदार्थो से बनानी चाहिए जो मलमूत्र को सीखनेवाली न हो। हवा औरधुप मकानों को स्वास्थ्यप्रद रखने में काफी मदद देती हैं। अत: मकान में सोच विचारकर खिड़की तथा रोशनी रखना अति आवश्यक है। पशु के लिये बाड़ा होना भी महत्वपूर्ण, जिसमें यह स्वच्छदतापूर्वक विचर सके। इससे पशुओं की आवश्यकतानुसार कसरत हो जाती है, जो स्वास्थ्य को बनाती है।\n\nढोर का आहार संतुलित, स्वादिष्ट और विविध प्रकार का होना चाहिए। पशु की खुराक ही शरी को उचित ताप प्रदान करने, व्यर्थ वस्तुओं को शरीर से बाहर निकालने, परिश्रम में उत्साह रखने, विभिन्न अंगों में होनेवाली कमी बेशी को पूरा कते, संतान धारण करने की शक्ति को बनाए रखने तथा चयन के बढ़ाव आदि में मदद करती है। मादा पशु को गर्भावस्था में तथा दूध देने के काल में संतुलित राशन तथा अतिरिक्त शक्ति उत्पन्न करने का रशन भी दिया जाता है। ढोर के भोजन में भी सभी प्रकार के पदार्थों का, जैसे पानी, प्रोटीन, चर्बी, शक्कर, खनिज द्रव्य, विटामिन और एंज़ाइम आदि का शरी में विशेष महत्व है। इनका उचित मात्रा में होना बहंत जरूरी है। पशु के भोजन में ये आसानी से मिल सकें, इसका ध्यान रखना चाहिए। उत्तम घास के चारे से पशुओं को प्राय: वे सभी पोषक तत्व मिल जाते हैं जो शरीरनिर्वाह के लिये आवश्यक हैं। हरे चारे में इन पदार्थो का बाहुल्य रहता है। ज्यों ज्यों चारा पकता है त्यों-त्यों पोषण-गुण उसमें कम होते जाते हैं। पशु के भोजन में नमक, कैलसियम और फॉस्फोरस का होना परमावश्यक है। नमक खिनो से पहचानक्रिया ठीक रहती है तथा जो नमक पसीने के साथ निकलता है, पूरा हो जाता है। कैलसियम और फॉस्फोरस पशु की हड्डियों तथा सींग को मजबूत बनाते हैं। दुधा डिग्री पशु की कैलसियम और फॉस्फोरस की जो मात्रा दूध में चली जाती हैं, वह भी पूरी हो जाती है। ढोर के भोजन में धीरे धीरे परिवर्तन भी करना चाहिए। खुराक को अचानक बदल देने पर पशु की पाचनक्रिया में गड़बड़ी पैदा हो जाती है। पशु साधारणतया एक ही प्रकार के वातावरण के आदी होते हैं। थोड़ा सा भी परिवर्तन होने से उनपर बहुत जल्द प्रभाव पड़ता है।\n\nगाय तथा भेंस दोनों से दूध ब्याने के बाद प्राप्त होता हैं। दूध का मानव के जीवन में अधिक महत्व है। गोदुग्ध अत्यंत ही लाभकारी बताया गया है। बालकों के लिये तो विशेष रूप से गाय के दूध की व्यवस्था की जाती है। आहारों में दूध का आहार पूर्ण आहार माना जाता है, क्योंकि यह स्वादिष्ट, बलवर्धक वं जल्दी पचनेवाला होता है।\n\nडेनमार्क, इंग्लैंड, ऑस्टेलिया, न्यूज़ीलैंड, अमरीका आदि देशों में दूध और मक्खन के धंधे का अत्यधिक विकास हुआ है। न्यूज़ीलैंड में दूध का उत्पादन प्रति मनुष्य 244 औंस, डेनमार्क में 148 औंस, ऑस्ट्रिया में 244 औंस, ऑस्ट्रिया में 79 औंस, कैनाडा में 66 औंस और भारत में 6 औंस है।\n\nदूध से क्रीम, मक्खन, चीज़, (cheese) घी, खोआं, मलाई, रबड़ी, छेना आदि तैयार करते हैं। 100 पौंड दूध में से 6 पौंड घी, या 7 पौंड मक्खन या 85 पौंड दहीं, या 25 पौंड खोआ, या 20 पौंड छेना, या 20 पौंड मलाई, या 40 पौंड रबड़ी तैयार की जा सकती है।\n\nपशु शव बहुत उपयोगी और मूल्यवान् होता है। इससे खाल, मांस, हड्डी, चरबी, अँतड़ी, खुर और सींग प्राप्त होता है। खाल साफ करके औद्योगिक वा खेती बारी के काम की वस्तुओं को तैयार करते हैं। मांस से खाद बनाई जा सकती है। यदि गैस यंत्रों के लिये इसका उपयोग किया जाय तो इससे रोशनी और खाना पकाने के लिये गैस मिल सकती है। हड्डी से खाद तैयार होती है। चरबी का इस्तेमाल साबुन बनाने में किया जाता है। चिकनाने के अनेक योग भी तैयार होते हैं। अँतड़ियों से टेनिस एवं बैडमिंटन के लिण् गट (ताँत) बनाया जा सकता है। सींग और खुर से खिलौने, कंघी, चश्में का फ्रेम तथा बटन आदि बनाते हैं।\n\nमानव की भाँति पशुओं में भी नाना प्रकार की बीमारियाँ होती हैं, जो गोलालक को बहुत हानि पहुँचा सकती हैं। ये रोग साधरणतया दो भागों में बाँटे जा सकते हैं - (1) साधारण रोग, (2) संक्रामक या छूतवाले रोग।\n\nपशुपालक को छूतवाली बीमारियों से पशु की रक्षा करनी चाहिए। आवश्यकतानुसार यथासमय टीका लगवाना चाहिए। भिन्न भिन्न बीमारियों के लिये पृथक्-पृथक् सुरक्षात्मक टीके होते हैं।\n\nबैल, गाय एवं भैंस प्रत्येक मिनट में 12-16 बार साँस लेते हैं तथा इनकी नाड़ी प्रति मिनट में 45.50 बार चलती है। इनका औसत ताप 101.4 फारेनहाइट होता है।\n\nकलोर या ओसर ढाई-तीन साल की अवस्था में साँड़ से मिलने योग्य हो जाती है और करीब करीब इसी आयु में साँड़ भी प्रजनन के योग्य हो जाता है। गाय और भैंस प्राकृतिक रूप से हर 21 वें दिन गरम होती रहती है। गर्भ स्थापित हो जाने पर क्रम बंद हो जाता है। इनमें गरम अवस्था 12 से 18 घंटे तक रूकती है। गर्भाधान कृतिम रूप से पिचकारी द्वारा कराते हैं, या प्राकृतिक रूप से साँड़ द्वारा मिलाकर कराते हैं। गाय की गर्भावस्था औसत 285 दिन और भेंस की 310 दिन की है।\n", "id": "187408", "title": "ढोर"}
{"url": "https://hi.wikipedia.org/wiki?curid=187410", "text": "देविकुलम\n\nदेविकुलम\n\n[0]\n\nदेविकुलम दक्षिण भारत के केरला में स्थित इदुक्की जिले में मुन्नार नामक स्थल से करीब १६ किलोमीटर दूर में स्थित छोटा सा पर्वदीय स्थल हैं! यह समुद्र तल से 1800 मीटर ऊंचे में (ऊपर) है ! [2]\nमिथक (पौराणिक कथा)\nदेविकुलम नाम का मतलब है:\n\nदेवी -> सीता देवी और\nकुलम -> तालाब\n\nपौराणिक कथा के अनुसार, रामायण इतिहास के सीता देवी इस सुंदर और रसीला देविकुलम झील में स्नान किया था और इस तालाब को पवित्र बना लिया था, ये तालाब हरी पहाड़ियों से घिरा हुआ है और अब सीता देवी के याद मैं इस तालाब का नाम देविकुलम बन गया ! इस पवित्र भूमी को दर्शन करने के लिये और इस तालाब का पानी पीकर रोगों से मुक्ति पाने के लिये भी यहाँ कही तरह के लोग यहाँ आथे हैं ! इस शहर में निवासियों में से अधिकांश लोग तमिल में बात करते हैं ! इस जगह के आस पास सुंदर, घने, हरी चाय बागानों, पल्लिवासल नामक झरने और पतली लाल और नीले रंग की गोंद पेड़ों की प्राकृतिक वनस्पति रहे हैं ! [4]\n\nसंदर्भ\n\n[5]\n\nबाहरी लिंक\n\nभारत के पर्वतीय स्थल\n\nइडुक्की जिले के गांवों\n\n[6]\n\n[7]\n[8]\n[9]\n[2] ^ [1]\n[4] ^ [3\n", "id": "187410", "title": "देविकुलम"}
{"url": "https://hi.wikipedia.org/wiki?curid=187513", "text": "वृक्ष रेखा\n\nवृक्ष रेखा, पर्यावास की वो सीमा है जहाँ पर वृक्ष उग पाने में सक्षम होते हैं। वृक्ष रेखा के पार, वृक्ष पर्यावरण की विषम परिस्थितियों जैसे कि बहुत कम तापमान, अपर्याप्त वायु दाब और/ या आर्द्रता की कमी के कारण उग पाने में असमर्थ होते हैं। कुछ मत एक अतिरिक्त गहरी काष्टरेखा की भी व्याख्या करते हैं, जहां पेड़ों के तनों का विकास संभव होता है।\n\nवृक्ष रेखा के ठीक उपर, वृक्षों का विकास अवरुद्ध रहता है और वृक्ष अक्सर घनी झाड़ियों रूप में ही उगते हैं। अगर यह हवा के कारण होता है, तो इसे क्रमहोल्ज़ के नाम से जाना जाता है, जो एक जर्मन शब्द है और जिसका अर्थ मुड़ी हुई लकड़ी है।\n\nदूर से देखने पर वृक्ष रेखा अन्य कई प्राकृतिक रेखाओं (जैसे कि किसी झील के किनारे) के समान बड़ी स्पष्ट दिखाई पड़ती है, पर अधिकतर स्थानों पर निकट से निरीक्षण करने यह संक्रमण क्रमिक होता है। जैसे जैसे हम उपर की ओर बढ़ते हैं जलवायु के विषम होने के साथ वृक्षों की ऊँचाई कम होती जाती है और एक बिन्दु पर आकर वृक्ष उगना बंद कर देते हैं। \n", "id": "187513", "title": "वृक्ष रेखा"}
{"url": "https://hi.wikipedia.org/wiki?curid=187524", "text": "उपार्कटिक\n\nउत्तरी गोलार्ध में वास्तविक आर्कटिक क्षेत्र से ठीक नीचे दक्षिण में स्थित क्षेत्र उपार्कटिक या उप-आर्कटिक क्षेत्र कहलाता है। इसका विस्तार अधिकांश अलास्का, कनाडा, स्कैंडेनेविया का उत्तरी भाग, साइबेरिया और उत्तरी मंगोलिया तक है। स्थानीय जलवायु क्षेत्रों के आधार पर, आम तौर पर उप-आर्कटिक क्षेत्र 50°N से 70°N अक्षांश के बीच पड़ता है।\n", "id": "187524", "title": "उपार्कटिक"}
{"url": "https://hi.wikipedia.org/wiki?curid=187534", "text": "फ्लोरस्पार\n\nफ्लोरस्पार (Fluorspar) या फ्लोराइट (Ca F) हल्के हरे, पीले या बैंगनी रंग में तथा अधिकतर घन आकृति में मिलता है। इसकी चमक काच के समान होती है। कठोरता 4 तथा आपेक्षिक घनत्व 3.2 है। इस खनिज का विशेष गुण है प्रतिदीप्ति (Fluorescence)।\n\nकम ताप पर पिघलने के कारण इस खनिज का उपयोग लोह उद्योग में मल को बहाकर निकालने के लिए होता है। विश्व का लगभग तीन प्रतिशत फ्लोराइट चीनी मिट्टी उद्योग में प्रयुक्त होता है। इसके अतिरिक्त फ्लोराइट का उपयोग बहुत से रासायनिक पदार्थ, जैसे हाइड्रोफ्लोरिक एसिड आदि बनाने के काम में होता है।\n\nभारत में यद्यपि यह खनिज अल्प मात्रा में बिहार, राजस्थान आदि प्रदेशों की शिलाओं में विद्यमान है, तथापि इसके आर्थिक दृष्टि से महत्वपूर्ण निक्षेप मध्य प्रदेश में डोंगरगढ़ से 14 मील की दूरी पर है। यहाँ 60 फुट की गहराई तक इस खनिज का भंडार एक लाख टन से अधिक अनुमानित किया गया है।\n\n", "id": "187534", "title": "फ्लोरस्पार"}
{"url": "https://hi.wikipedia.org/wiki?curid=187535", "text": "फ्लॉक्स\n\nपटुआ या फ्लॉक्स (अंग्रेजी:Phlox) पॉलिमोनियेसी (Polemoniaceae) कुल का एक छोटा सा पौधा है, जिसकी करीब 60 प्रजातियाँ हैं। नीले, गुलाबी, लाल और सफेद रंग के सुंदर फूल के कारण यह वाटिकाओं में लगाया जाता है। फूल दीपिकाकार होते हैं और गुच्छों में निकलते हैं। इसके उगने के लिए अच्छी प्रकार की मिट्टी एवं ठंडे आर्द्र स्थान की आवश्यकता होती है। वाटिकाओं में बहुधा फ्लॉक्स ड्रमांडाइ (phlox drummondii) लगाया जाता है। शैल उद्यान तथा क्यारियों के किनारे छोटी जातिवाले फ्लॉक्स सुबुलेटा (Phlox subulata), जिसे \"मॉस पिंक\" (Moss pink), अथवा ग्राउंड फ्लॉक्स (Ground phlox) कहते हैं, लगाया जाता है। इस पौधे की अधिकांश जातियाँ एकवर्षी होती हैं, पर फ्लॉक्स पैनीकुलेटा (Phlox paniculata) वर्षानुवर्षी फ्लॉक्स है, जो चार फुट तक ऊँचा होता है। इसमें सफेद अथवा गुलाबी रंग के सुंदर फूल लगते हैं। \n", "id": "187535", "title": "फ्लॉक्स"}
{"url": "https://hi.wikipedia.org/wiki?curid=187539", "text": "राजस्थान रॉयल्स\n\nराजस्थान रॉयल्स , इंडियन प्रीमियर लीग की एक जयपुर स्थित फ्रैन्चाइज़ है। राहुल द्रविड़ इस टीम के वर्तमान प्रशिक्षक (कोच) व कप्तान हैं। इस टीम का घरेलू मैदान सवाई मानसिंह स्टेडियम, जयपुर है। इस टीम का शुभंकर है शेर, जिसे मूछू सिंह कहते हैं।. टीम का 'गान' है ईला अरुण द्वारा गाया गया हल्ला बोल।\n\n", "id": "187539", "title": "राजस्थान रॉयल्स"}
{"url": "https://hi.wikipedia.org/wiki?curid=187543", "text": "रॉयल चैलेंजर्स बैंगलौर\n\nरॉयल चैलेंजर्स बैंगलौर (लघु:RCB) बैंगलोर आधारित इंडियन प्रीमियर लीग की एक टीम है। यह टीम भारतीय उद्योगपति विजय माल्या के स्वामित्व वाली है। इसके सी.ई.ओ. हैं बृजेश पटेल एवं कप्तान विराट कोहली है कोहली की कप्तानी में २०१६ इंडियन प्रीमियर लीग में ये फाइनल तक गए परन्तु सनराइजर्स हैदराबाद से मात खानी पड़ी।\n\n", "id": "187543", "title": "रॉयल चैलेंजर्स बैंगलौर"}
{"url": "https://hi.wikipedia.org/wiki?curid=187551", "text": "मुंबई इंडियंस\n\nमुंबई इंडियंस, इंडियन प्रीमियर लीग में एक क्रिकेट टीम है। इस टीम का नेतृत्व सचिन तेंदुलकर करते हैं, जो इस टीम के आइकॉन प्लेयर भी हैं। यह टीम रॉबिन सिंह द्वारा प्रशिक्षित है और इसका स्वामित्व इंडियाविन स्पोर्ट्स (IndiaWin Sports) में 100% हिस्सेदारी के द्वारा भारत के सबसे बड़े समूह, रिलायंस इंडस्ट्रीज, के पास है।\n\nरिलायंस इंडस्ट्रीज लिमिटेड (RIL) ने 24 जनवरी 2008 को एक नीलामी के दौरान कुल $111.9 मिलियन देकर इंडियन प्रीमियर लीग की मुंबई फ्रेंचाइज़ी के अधिकार ख़रीदे. आरआयएल (RIL) की बोली ने मुम्बई इंडियंस को आयपीएल (IPL) की सबसे महंगी फ्रेंचाइज़ी बना दिया है और इसी कारण उसने सेमी-फाइनल और फाइनल मुंबई में आयोजित करने का अधिकार भी प्राप्त कर लिया। 17 अप्रैल 2008 को मुम्बई में इस टीम का अनावरण किया गया।\n\nइस सीज़न की शुरुआत इंडियंस के लिए एक दु:स्वप्न के समान थी क्योंकि टीम ने अपने कप्तान सचिन तेंदुलकर को उनके घुटने के पीछे की नस (Hamstring) में आई चोट के कारण खो दिया. कप्तान के रूप में हरभजन सिंग की नियुक्ति के साथ टीम टूर्नामेंट में अपने पहले 4 मैचों में हार की ओर बढ़ी. श्रीसांथ को मारने के कारण सिंह के निलंबन के बाद शॉन पॉलक ने 14 मई को तेंदुलकर की वापसी तक टीम के नेतृत्व की जिम्मेदारियां निभाईं. यही वह समय था, जब टीम ने लगातार 6 मैचों में जीत की चमक के साथ अपनी किस्मत पलट दी और सेमी-फाइनल में पहुँचने का अवसर प्राप्त किया। वे इस अवसर का लाभ उठाने में असफल रहे क्योंकि अगले 4 में से 3 मैचों में उनकी हार हुई, जिनमें से 3 में हार का अंतर बहुत कम था। 7 विजयों और 7 पराजयों के रिकॉर्ड के साथ इंडियंस ने समाप्ति की. सनथ जयसूर्या ने टीम को दो बार महत्वपूर्ण जीत दिलाने में मुख्य भूमिका निभाई. \n\nआयपीएल (IPL) टूर्नामेंट के पहले संस्करण में कुल 239 मिलियन दर्शकों के साथ मुम्बई इंडियंस टेलीवीजन पर सबसे ज़्यादा देखी गई टीम थी। INR 69 करोड़ के राजस्व और INR 85 करोड़ के खर्च के साथ, पहला सीज़न इसके मालिकों को INR 16 करोड़ की शुद्ध हानि के साथ छोड़ गया और 2009 में भी उनका नुकसान होने की ही उम्मीद थी।\n\nआयपीएल (IPL) के पहले स्थानान्तरण काल के दौरान इंडियंस ने रॉबिन उथप्पा के बदले ज़हीर खान को और आशीष नेहरा के बदले शिखर धवन को हासिल किया। जयदेव शाह का नाम भी सूची में शामिल किया गया, जबकि लूट्स बौस्मन, ड्वायने स्मिथ, डोमिनिक थॉर्नली, ऐश्वेल प्रिंस और मनीष पाण्डेय अपने अनुबंधों से मुक्त कर दिये गये। \n\nशॉन पॉलक ने आयपीएल (IPL) के दूसरे सीज़न में न लौटने का निर्णय लिया। हालांकि, उन्होंने टीम के सलाहकार की भूमिका स्वीकार करके फ्रेंचाइज़ी के साथ अपना संबंध बनाये रखा. कोच के रूप में प्रवीण आमरे ने लालचंद राजपूत की जगह ली.\n\n6 फ़रवरी 2009 को खिलाड़ियों की नीलामी के दौरान मुंबई इंडियंस ने जे पी ड्यूमिनी को $950,000 में, कायले मिल्स को $150,000 में और मोहम्मद अशरफुल को $75,000 में खरीदा. उन्होंने नीलामी के बाहर एक अघोषित शुल्क देकर ऑल-राउंडर्स ग्राहम नेपियर और रयान मैक्लेरिन को भी अनुबंधित किया।\n\nइस साल आयपीएल (IPL) की पहली नीलामी के दौरान मुंबई इंडियंस ने कोलकाता नाईट राइडर्स के साथ एक टाई-ब्रेकर के बाद वेस्ट इंडीज के ऑल राउंडर केरोन पोलार्ड को USD 750,000 में खरीदा.\n\nटीम का लोगो में एक सुदर्शन चक्र है, जिस पर टीम का नाम उकेरा गया है। टीम का रंग नीला है। टीम की जर्सी नारंगी रंग की तीन धारियों के साथ नीले रंग के दो तरह की आभा वाली है।\n\n2008 में, बॉलीवुड के सुपर स्टार हृतिक रोशनटीम के ब्रांड-एम्बेसेडर थे।\n\n2008 में खिलाड़ियों की नीलामी के दौरान मुंबई इंडियंस ने 7 खिलाड़ियों के लिए सफलतापूर्वक बोली लगाई, जिनमें ट्वेंटी-20 विश्व कप की विजेता भारतीय टीम के दो सदस्य, हरभजन सिंग और रॉबिन उथप्पा, भी शामिल थे। सनथ जयसूर्या, लसिथ मलिंगा, ल्युक रोंची, दिलहारा फर्नान्डो और शॉन पॉलक वे अन्य क्रिकेटर थे, जिनके लिए बोली लगाने में फ्रेंचाइज़ी सफल हुई.\n\nखिलाड़ियों की नीलामी के बाहर, फ्रेंचाइज़ी ने अजिंक्य राहने और अभिषेक नायर (मुंबई से), योगेश टाकवले (महाराष्ट्र से बल्लेबाज़-WK) और पीनल शाह (बडौदा से बल्लेबाज़-WK) को भी अनुबंधित किया। U-19 विश्व-कप विजेता टीम के दो सदस्य, सौरभ तिवारी और मनीष पाण्डेय, बीसीसीआय (BCCI) द्वारा आयोजित दूसरी नीलामी के दौरान आकस्मिक चयन थे।\nमुंबई इंडियंस द्वारा डोमिनिक थॉर्नली को भी $25000 में अनुबंधित किया गया। टूर्नामेंट को बीच में ही छोड़ देने वाले ड्वायने ब्रैवो के स्थान पर दक्षिण अफ्रीकी तेज़ गेंदबाज़ आंद्रे नेल को अनुबंधित किया गया।\n\n2009 में खिलाड़ियों की नीलामी में मुंबई इंडियंस ने दक्षिण अफ्रीकी सनसनी, जीन पॉल ड्यूमिनी को $950,000 में अनुबंधित किया।केविन पीटरसन और एंड्रयू फ्लिंटॉफ(दोनों ही क्रमश: बैंगलौर रॉयल चैलेंजर्स और चेन्नई सुपर किंग्स द्वारा $1.55m में अनुबंधित) के बाद वे तीसरा सबसे महंगा चयन हैं। साथ ही, उन्होंने न्यूजीलैंड के खिलाड़ी कायले मिल्स को भी खरीदा. \n\n2008-2009 के स्थानान्तरण काल में, मुंबई इंडियंस ने सीधी अदला-बदली वाले दो सौदे किये, जिनमें पैसों का कोई लेन-देन नहीं हुआ। आशीष नेहरा की दिल्ली डेयरडेविल्स के शिखर धवन के साथ अदला-बदली की गई और स्थानान्तरण काल के अंतिम दिन, रॉबिन उथप्पा को रॉयल चैलेंजर्स बैंगलोर के ज़हीर खान के साथ बदला गया, जो रणजी ट्रॉफी में मुंबई के लिए खेलते हैं। एक तीन-तरफा सौदे के अंतर्गत, राजस्थान रॉयल्स के जयदेव शाह- सेमीफाइनल तक पहुंचने वाले सौराष्ट्र रणजी दल के कप्तान और क्रिकेट बोर्ड के पूर्व सचिव निरंजन शाह के पुत्र- मुंबई इंडियंस में शामिल होंगे. मुंबई इंडियंस के बल्लेबाज़ गौरव धीमान, बैंगलोर रॉयल चैलेंजर्स के साथ दिखाई देंगे और राजस्थान रणजी टीम के छरहरे तेज़ गेंदबाज़ पंकज सिंग आगामी आयपीएल (IPL) सीज़न में बैंगलोर रॉयल चैलेंजर्स का रंग पहनेंगे.\n\nमुंबई इंडियंस के पास दो घरेलू मैदान हैं, वानखेड़े स्टेडियमऔर डॉ॰ डी.वाय. पाटिल स्पोर्ट्स एकाडमी. आयपीएल (IPL) के 2009 सीज़न के लिए मुंबई इंडियंस ने क्रिकेट क्लब ऑफ इंडिया के ब्रेबौर्न स्टेडियम का प्रयोग करने पर सहमति व्यक्त की थी, क्योंकि तब वानखेड़े स्टेडियम का नवीनीकरण हो रहा था। यदि आयपीएल (IPL) को दक्षिण अफ्रिका न ले जाया जाता, तो ब्रेबौर्न स्टेडियम ने 7 में से 5 घरेलू मैचों की मेज़बानी की होती.\n\n\n", "id": "187551", "title": "मुंबई इंडियंस"}
{"url": "https://hi.wikipedia.org/wiki?curid=187782", "text": "१३९८ हरिद्वार महाकुम्भ नरसंहार\n\nमहाकुम्भ, भारत का एक प्रमुख धार्मिक उत्सव है। वार्षिक कुम्भ का आयोजन प्रतिवर्ष किया जाता है लेकिन प्रति १२ वर्षों में आयोजित किए जाने वाले महाकुम्भ को देश में चार विभिन्न स्थानों पर आयोजित किया जाता है। इनमें से एक स्थान है हरिद्वार जहाँ पर जनवरी से अप्रैल २०१० तक महाकुम्भ मेला लगा था। \n\nयद्यपि हरिद्वार में लगने वाला यह मेला बहुत लोकप्रिय है और इसमे भागीदारी करने के लिए देश-विदेश से करोड़ो लोग आते हैं लेकिन विश्व-प्रचलित हरिद्वार महाकुम्भ के साथ इतिहास का एक दुखदाई पहलू भी जुड़ा हुआ है। यह दुखदाई पहलू है, सन १३९८ में मुस्लिम शासक तैमूर द्वारा हरिद्वार में एकत्रित हुए श्रद्धालुओं का बड़े पैमाने पर हुआ नरसंहार।\n\nसन् ११९६ में राजपूतों का प्रभुत्व समाप्त होने के बाद दिल्ली मुस्लिम शासकों के आधिपत्य में आ गई। सन् १२०६ में मोहम्मद गौरी की मृत्यु हुई और उसके राज्यपाल कुतुबुद्दीन ऐबक ने स्वयं को दिल्ली का सुल्तान घोषित कर दिया। तब हरिद्वार क्षेत्र भी उसके राज्य का भाग था।\n\nसन् १२१७ में गुलाम वंश के सुल्तान शम्सुद्दीन अल्तमश ने मंडावर समेत शिवालिक क्षेत्र को अपने अधिकार में कर लिया। सन् १२५३ में सुल्तान नसीरुद्दीन पंजाब की पहाडि़यों के राजाओं पर विजय प्राप्त करता हुआ सेना सहित हरिद्वार पहुंचा और कुछ दिन ठहरने के बाद गंगा पार कर बदायूं की ओर चला गया। अजमेरीपुर उत्खनन से प्राप्त सामग्री में इस काल के प्रमाण मिलते हैं। \n\nइतिहास से ज्ञात होता है कि तैमूर ने अपने समय में कुम्भ के दौरान बड़े पैमाने पर नरसंहार किया था। गुलाम वंश के पश्चात कुछ काल के लिए यहां की स्थिति स्पष्ट नहीं है। जियाउद्दीन बनी द्वारा लिखित 'तारीख-ए-फिरोज शाही' के अनुसार मोहम्मद तुगलक ने शिवालिक पहाडि़यों तक गंगा-यमुना के दोआब पर अधिकार कर लिया था। तब प्रशासनिक व्यवस्था की दृष्टि से सहारनपुर नगर का निर्माण करवाया गया, जो सन् १३७९ में सुल्तान फिरोजशाह के अधीन आ गया। सन् १३८७ में फिरोजशाह तुगलक दोबारा यहां आया। सहारनपुर गजेटियर में इतिहासकार नेबिल लिखता है कि देहरादून के जंगलों में उसने शिकार किया। तुगलक सुल्तानों के राज्यकाल में खुरासन के अमीर जफर तैमूर ने हिंदुस्तान पर हमला किया और सन् १३९८ में दिल्ली को ध्वस्त कर गंगा के किनारे-किनारे हरिद्वार तक पहुंच गया।\nतैमूर अपनी आत्मकथा 'तुजक-ए-तैमूर' या 'मलफूजात-ए-तैमूर' में लिखता है, 'जब मलिक शेख पर विजय प्राप्त करने के बाद मुझे मेरे खुफिया लोगों ने समाचार दिया कि यहां से दो कोस की दूरी पर कुटिला घाटी में बड़ी संख्या में हिन्दू लोग अपनी पत्‍‌नी एवं बच्चों के साथ एकत्र हुए हैं, उनके साथ बहुत धन-दौलत एवं पशु इत्यादि हैं, तो यह समाचार पाकर मैं तीसरे पहर की नमाज अदा कर अमीर सुलेमान के साथ दर्रा-ए-कुटिला की ओर रवाना हुआ'।\n\nतैमूर का इतिहासकार शरीफुद्दीन याजदी अपनी किताब 'जफानामा' में 'दर्रा-ए-कुटिला' को 'दर्रा-ए-कुपिला' लिखता है और गंगाद्वार की स्थिति दर्रा-ए-कुपिला में बताता है। वह कहता है कि गंगाद्वार से निकलकर गंगा कु-पि-ला घाटी में बहती है। पुरातत्ववेत्ता कनिंघम 'कु-पि-ला' को 'कोह-पैरी' अर्थात् 'पहाड़ की पैड़ी' मानकर 'हरि की पैड़ी' का उल्लेख मानते हैं।\n\nतैमूर व उसके इतिहासकार शरीफुद्दीन, दोनों ही के बयान से स्पष्ट है कि महाभारत में उल्लेखित कपिल तीर्थ या कपिल स्थान का नाम किसी न किसी रूप से चौदहवीं सदी में प्रचलित था। जहां तक नरसंहार का प्रश्न है शरीफुद्दीन का वर्णन तैमूर के वर्णन की कही तस्वीर है।\nगंगाद्वार की स्नान महत्ता एवं पितृश्राद्ध संबंधी वर्णन युवान-च्वांग [ह्वेनसांग] एवं महमूद के इतिहासकार अतवी के वर्णन के ही अनुरूप है।\nइस वर्णन से स्पष्ट है कि तैमूर स्नान पूर्व वैशाखी पर हरिद्वार आया था। नरसंहार के साथ-साथ उसने तत्कालीन नगर मायापुर में बरबादी मचा दी थी। बारह वर्ष के अंतराल पर संपन्न होने वाले कुम्भ पर्व की गणना के अनुसार तैमूर द्वारा किया गया यह नरसंहार आज से ६०० वर्ष पूर्व सन् १३९८ में घटित हुआ। यह कुंभ पर्व का ही समय था।\n\n\n", "id": "187782", "title": "१३९८ हरिद्वार महाकुम्भ नरसंहार"}
{"url": "https://hi.wikipedia.org/wiki?curid=187801", "text": "जाम्बियाई क्वाचा\n\nक्वाचा जाम्बिया की मुद्रा है। यह सौ ग्वी से समविभाजित है। क्वाजा न्यांजा और बेम्बा शब्द 'सूर्योदय' से लिया गया है, जो राष्ट्र वाक्य स्वतंत्रता का नया सूर्योदय से लिया गया है। ग्वी शब्द न्यांजा भाषा में उज्जवल के लिए प्रयुक्त होता है। 1968 में क्वाचा पाउंड के स्थान पर जारी किया गया।\n", "id": "187801", "title": "जाम्बियाई क्वाचा"}
{"url": "https://hi.wikipedia.org/wiki?curid=187880", "text": "कहलूर रियासत\n\nकहलूर रियासत जिसे आजकल जिला (हिमाचल प्रदेश) के नाम से भी जाना जाता है", "id": "187880", "title": "कहलूर रियासत"}
{"url": "https://hi.wikipedia.org/wiki?curid=187881", "text": "कैहलूर रियासत\n\nकैहलूर रियासत जिसे आजकल बिलासपुर् नाम से भी जाना जाता है भारत देश के उत्तर मे बसे एक पहाडी राज्य हिमाचल-प्रदेश का अभिन्न अंग होते हुऍ इस राज्य के ह्रदय के रूप मे जाना जाता है। बिलासपुर भारतीय राज्य हिमाचल प्रदेश का एक जिला है। सतलुज नदी के दक्षिण पूर्वी हिस्‍से में स्थित बिलासपुर समुद्र तल से 670 मीटर की ऊंचाई पर है। यह नगर धार्मिक पर्यटन में रूचि रखने वाले लोगों को काफी रास आता है। न्‍यू‍ बिलासपुर टाउनशिप को देश का सबसे प्रथम नियोजित हिल टाउन के रूप में प्रतिष्ठित किया जाता है। यहां के नैना देवी, सिद्ध पीठ बाबा बालक नाथ जी व बाबा नाहर सिंह बजीये का धौलरा मंदिर, निकट और दूर दराज के लोगों के बीच आकर्षण का केन्‍द्र बना रहता है। जिले के दक्षिण पश्चिम में बना भांखडा बांध भी अपनी ग्रेविटी के लिए पूरे विश्‍व में जाना जाता है। बिलासपुर प्राचीन किले व गढौं के लिए भी जाना जाता है। यहां आने वाले सैलानियों का अनुभव अन्‍य स्‍थानों से एकदम अलग होता है। कुछ अलग तरह के पर्यटन के शौकीन लोगों को यह स्‍थान काफी पसंद आता है। इसके उत्‍तर में मंडी और हमीरपुर जिले हैं, पश्चिम में ऊना और दक्षिण में सोलन जिले का नालागढ़ का क्षेत्र है।-\n", "id": "187881", "title": "कैहलूर रियासत"}
{"url": "https://hi.wikipedia.org/wiki?curid=187913", "text": "जर्नल\n\nजर्नल (Journal) शब्द प्राचीन लातिनी 'द्विर्नालिस' (diurnalis = प्रतिदिन) और फ्रेंच शब्द 'जूना' (Journal) से व्युत्पन्न है जिसका अर्थ \"दैनिकी\" होता है। शब्द का प्राचीन और वर्तमान प्रचलित अर्थ \"दैनिक लेख\" है, यद्यपि लेखों के संस्करण और कालक्रम कुछ भी हो सकते हैं। इस प्रकार \"जर्नल\" में डायरी की भाँति दैनिक लेखा नहीं होता वरन् मासिक, त्रैमासिक और वार्षिक होता है। 20वीं शताब्दी में \"जर्नल\" शब्द का प्रयोग पत्रिकाओं और समीक्षापत्रों के लिये होता है।\n\n", "id": "187913", "title": "जर्नल"}
{"url": "https://hi.wikipedia.org/wiki?curid=187915", "text": "जयपाल\n\nजयपाल काबुल में ब्राह्मण-मोहयाल राजवंश का प्रसिद्ध शासक था जिसने 964 से 1001 ई तक शासन किया। उसका राज्य लघमान से कश्मीर तक और सरहिंद से मुल्तान तक विस्तृत था। पेशावर इसके राज्य का केन्द्र था। वह हतपाल का पुत्र तथा आनन्दपाल का पिता था। बारी कोट के शिलालेख के अनुसार उसकी पदवी \"परम भट्टरक महाराजाधिराज श्री जयपालदेव\" थी। \n\nमुसलमानों का भारत में प्रथम प्रवेश जयपाल के काल में हुआ। 977 ई. में गजनी के सुबुक्तगीन ने उस पर आक्रमण कर कुछ स्थानों पर अधिकार कर लिया। जयपाल ने प्रतिरोध किया, किंतु पराजित होकर उसे संधि करनी पड़ी। अब पेशावर तक मुसलमानों का राज्य हो गया। दूसरी बार सुबुक्तगीन के पुत्र महमूद गजनवी ने जयपाल को पराजित किया। लगातार पराजयों से क्षुब्ध होकर इसने अपने पुत्र अनंगपाल को अपना उत्तराधिकारी बनाया और आग में जलकर आत्महत्या कर ली।\n\n", "id": "187915", "title": "जयपाल"}
{"url": "https://hi.wikipedia.org/wiki?curid=187918", "text": "जयापीड विनयादित्य\n\nजयापीड विनयादित्य (लगभग 770-801 ई.) कश्मीर के कार्कोटवंश के ललितादित्य मुक्तापीड का पौत्र और व्रजादित्य बप्पियक का पुत्र जयापीड विनयादित्य के नाम से भी प्रसिद्ध था। वह अपने पितामह ललितादित्य की भाँति ही कुशल सेनानायक था। कल्हण के अनुसार उसने अपने राज्य के प्रारंभिक वर्षों में ही पूर्व की ओर अभियान किया, पंच गौड़ों को पराजित करके पुंड्रवर्धन् के नरेश जयंत को उनका अधीश्वर बनाया और कश्मीर को लौटते हुए कान्यकुब्ज के नरेश (संभवत: इंद्रराज) को पराजित किया। उत्तरी भारत की अव्यवस्थित राजनीतिक स्थिति में ऐसी विजय असंभव नहीं थी। कुछ विद्वान् इसके समर्थन में मध्यदेश के कुछ स्थानों से प्राप्त श्री ज. प्रताप के सिक्कों का उल्लेख करते हैं जिन्हें वे जयापीड के सिक्के मानते हैं। किंतु कल्हण के विवरण में कुछ बातें अद्भुत और कथा जैसी हैं। जयापीड की अनुपस्थिति में उसके बहनोई जज ने सिंहासन पर अधिकार कर लिया था किंतु जयपीड के लौटने पर उसके साथ युद्ध में जज्ज मारा गया। कल्हण का कथन है कि कुछ समय बाद जयापीड फिर विजय के लिए निकला। उसका संघर्ष पूर्वी भारत के नरेश भीमसेन और नेपाल के शासक अरमुडि से हुआ। उसका अंतिम युद्ध स्त्रीराज्य के साथ था। ये नाम और ये युद्ध ऐतिहासिक जैसे नहीं लगते किंतु लेवी नाम के विद्वान् इनका नितांत निराधार नहीं मानते। राज्यकाल के अंत की ओर अपने उत्पीड़क करों के कारण जयापीड जनसाधारण में अप्रिय हो गया था। ब्राह्मणों के एक षड्यंत्र के फलस्वरूप शासन के 31वें वर्ष में उसका अंत हुआ।\n\nजयापीड स्वयं कवि था। उसकी रचना के उद्धरण सुभाषित ग्रंथों में मिलते हैं। उसका शासनकाल उसका संरक्षण पानेवाले कवियों के कारण प्रसिद्ध हैं। इनके नाम हैं मनोरथ, शंखदत्त, चटक, संधिमत् और कुट्टनीमतम् के रचयिता दामोदरगुप्त। काव्यशास्त्र में अलंकार परंपरा के सर्वप्रसिद्ध समर्थक उद्भट जयापीड के सभारत्न थे। रीति को काव्य की आत्मा माननेवाले दूसरे प्रसिद्ध काव्यशास्त्री वामन भी जयापीड के ही दरबार में थे। जयापीड ने दो नए शासनविभाग बनाए - न्याय के लिए धर्माधिकरण और अभियान के कारण राजधानी से दूर रहने पर सुविधा के लिए एक गतिशील कोष अथवा चलगंज। जयापीड ने जयपुर और द्वारवती नाम के दो नगरों की स्थापना की। जयपुर में उसने बुद्ध की तीन प्रतिमाएँ, एक विशाल विहार एवं जयादेवी तथा चतुरात्मन् केशव के मंदिर बनवाए।\n", "id": "187918", "title": "जयापीड विनयादित्य"}
{"url": "https://hi.wikipedia.org/wiki?curid=187922", "text": "कैहलूर\n\nकैहलूर रियासत जिसे आजकल बिलासपुर के नाम से भी जाना जाता है भारत देश के उत्तर में बसे एक पहाडी राज्य हिमाचल-प्रदेश का अभिन्न अंग होते हुए इस राज्य के ह्रदय के रूप में जाना जाता है। बिलासपुर भारतीय राज्य हिमाचल प्रदेश का एक जिला है। सतलुज नदी के दक्षिण पूर्वी हिस्‍से में स्थित बिलासपुर समुद्र तल से 670 मीटर की ऊंचाई पर है। यह नगर धार्मिक पर्यटन में रूचि रखने वाले लोगों को काफी रास आता है। न्‍यू‍ बिलासपुर टाउनशिप को देश का सबसे प्रथम नियोजित हिल टाउन के रूप में प्रतिष्ठित किया जाता है। यहां के नैना देवी, सिद्ध पीठ बाबा बालक नाथ जी व बाबा नाहर सिंह बजीये का धौलरा मंदिर, निकट और दूर दराज के लोगों के बीच आकर्षण का केन्‍द्र बना रहता है। जिले के दक्षिण पश्चिम में बना भांखडा बांध भी अपनी ग्रेविटी के लिए पूरे विश्‍व में जाना जाता है। बिलासपुर प्राचीन किले व गढौं के लिए भी जाना जाता है। यहां आने वाले सैलानियों का अनुभव अन्‍य स्‍थानों से एकदम अलग होता है। कुछ अलग तरह के पर्यटन के शौकीन लोगों को यह स्‍थान काफी पसंद आता है। इसके उत्‍तर में मंडी और हमीरपुर जिले हैं, पश्चिम में ऊना और दक्षिण में सोलन जिले का नालागढ़ का क्षेत्र है।\n", "id": "187922", "title": "कैहलूर"}
{"url": "https://hi.wikipedia.org/wiki?curid=187931", "text": "गोविन्द विनायक करंदीकर\n\nगोविंद विनायक करंदीकर (२३ अगस्त १९१८ - १४ मार्च २०१०) मराठी के प्रसिद्ध लेखक थे। वे 'विंदा करंदीकर' के नाम से भी जाने जाते थे। \n\nमराठी भाषा के महान कवि करंदीकर को भारत के सर्वोच्च साहित्य पुरस्कार ज्ञानपीठ से नवाजा गया था। वे कवि के साथ-साथ निबंधकार और आलोचक भी थे। उन्होंने महान यूनानी विद्वान अरस्तू की कविताओं को मराठी में अनुवाद किया था। करंदीकर को आधुनिक मराठी कवियों में सबसे प्रयोगधर्मी कवि माना जाता है।\n\n", "id": "187931", "title": "गोविन्द विनायक करंदीकर"}
{"url": "https://hi.wikipedia.org/wiki?curid=187932", "text": "सायबॉर्ग\n\nसायबॉर्ग ऐसे काल्पनिक मशीनी मानव होते हैं, जिनका आधा शरीर मानव और आधा मशीन का बना होता है। ऐसे मानव विज्ञान के क्षेत्र और विज्ञान गल्प में दिखाये जाते हैं, व फिल्म प्रेमियों द्वारा हॉलीवुड की स्टार ट्रेक और अन्य विज्ञान फंतासी फिल्मों इनका प्रदर्शन किया जाता रहा है। इस शब्द का पहली बार प्रयोग १९६० में मैन्फ्रेड क्लिंस और नैथन क्लाइन ने बाहरी अंतरिक्ष में मानव-मशीनी प्रणाली के प्रयोग के संदर्भ के एक आलेख में किया था। इसके बाद १९६५ में डी.एस. हेलेसी ने अपनी पुस्तक \"सायबॉर्ग : एवोल्यूशन ऑफ द सुपरमैन\" में इस बारे में कुछ अलग तरीके से प्रस्तुत किया। इस प्रकार सायबॉर्ग की परिकल्पना एक ऐसे जीवित प्राणी की है जिसमें तकनीक के कारण कुछ असाधारण क्षमताएं उपलब्ध होती हैं।\n\nविज्ञान कथाओं और फिल्मों में सायबॉर्ग के संबंध में मानवीय और मशीनी अंतर्द्वद्व को दर्शाया गया है। कथा-जगत और फिल्मों में दिखाए जाने वाले सायबॉर्ग प्रायः मानवों से बिल्कुल अलग दिखाए जाते हैं। उन्हें अधिकतर योद्धाओं की छवि वाला दिखाया जाता है। इसके अतिरिक्त बौद्धिक स्तर पर भी वे मानव से बेहतर दिखाए जाते हैं। इसके विपरीत, असली सायबॉर्ग वे जीवित प्राणी होते हैं जो किसी शारीरिक या मानसिक कमी को दूर करने के लिए साइबर्नेटिक्स तकनीक का प्रयोग किया जाता है। साधारणतया सायबॉर्ग को मानव से ही जोड़कर देखा जाता है, लेकिन वे कोई भी जीव हो सकते हैं। हॉलीवुड की फिल्म टर्मिनेटर सैल्वेशन में सैम वर्थटिंगटन ने एक साइबोर्ग की भूमिका निभायी है। फिल्म में वह वास्तव में मानव अंगों वाला एक साईबोर्ग है, जिसमें एक यांत्रिक इंडोस्केलेटन, सर्किट व्यवस्था और एक आंशिक रूप से कृत्रिम मस्तिष्क प्रांतस्था उपस्थित है, एवं वह स्वयं को मनुष्य मानता है।\n\nकुछ परिभाषाओं में शरीर में लगाए गए किसी भी उपकरण यानी पेसमेकर या इंसुलिन पंप के बाद उस व्यक्ति को सायबॉर्ग कहा जा सकता है क्योंकि यह उपकरण जैविंक अंगों की कार्यक्षमता में वृद्धि करते हैं। लेकिन इस बारे में भिन्न वैज्ञानिकों के भिन्न मत हैं। उनकी राय में सायबॉर्ग के कई प्रकार हो सकते हैं जैसे व्यक्ति और सामाजिक। पहले प्रकार में किसी व्यक्ति के शरीर में लगे तकनीकी उपकरण उसकी क्षमता बढ़ाते हैं जबकि दूसरी श्रेणी में विशाल तंत्रजाल, शहरों का परिवहन व यातायात, बाजरों आदि को शामिल किया जाता है।\n", "id": "187932", "title": "सायबॉर्ग"}
{"url": "https://hi.wikipedia.org/wiki?curid=187939", "text": "साइबर्नेटिक्स\n\nसाइबर्नेटिक्स नियामक व्यवस्था के ढांचों का अंतःविषय अध्ययन होता है। ये नियंत्रण सिद्धांत और प्रणाली सिद्धांत से निकटता से संबंधित होता है। इसका उद्गम एवं विकास २०वीं शताब्दी के उत्तरार्ध में हुआ था। साइबर्नेटिक्स समान रूप से शारीरिक और सामाजिक (जो भाषा के आधार पर) अनुप्रयोग प्रणालियों पर लागू होता है।\n", "id": "187939", "title": "साइबर्नेटिक्स"}
{"url": "https://hi.wikipedia.org/wiki?curid=187940", "text": "सैम वर्थिंगटन\n\nसैम्युअल हेनरी जे. \"सैम\" वर्थिंगटन (; जन्म: २ अगस्त १९७६), एक इंग्लैंड में जन्मे, ऑस्ट्रेलियाई अभिनेता हैं जो \"अवतार\" \"टर्मिनेटर सैल्वेशन\" और \"द क्लैश ऑफ़ द टाइटन्स\" में अपने अभिनय के लिए जाने जाते हैं। वर्थिंगटन को उनके भाई किर्बी लुकास ने फ़िल्मों में अभिनय करने की प्रेरणा दी जब उन्होंने \"अवतार\" के पात्रों का निर्माण शुरू किया जिनमें उनका मुख्य पात्र भी शामिल है। इन डिज़ाइनों का प्रयोग बाद में फ़िल्म में किया गया।\n\n२००४ में वर्थिंगटन को ऑस्ट्रेलिया का सर्वोच्च फ़िल्म पुरस्कार \"समर्सौल्ट\" में उनकी मुख्य भूमिका के लिए प्रदान किया गया। उन्होंने बड़ी बजट की रोमांस फ़िल्मों, हास्य-ड्रामा, विज्ञान पर आधारित, व एक्शन फ़िल्मों में आने से पहले कई कम-बजट की फ़िल्मों में कार्य किया।\n\n", "id": "187940", "title": "सैम वर्थिंगटन"}
{"url": "https://hi.wikipedia.org/wiki?curid=187942", "text": "गतिप्रेरक\n\nगतिप्रेरक (अंग्रेज़ी:\"पेसमेकर\") एक ऐसा छोटा उपकरण है, जो मानव हृदय के साथ ऑपरेशन कर लगाया जाता है और मुख्यतः ह्रदय गति को नियंत्रित करने में मदद करता है। इसके द्वारा किये गये प्रमुख कार्यों में ह्रदय गति को उस समय बढ़ाना, जब यह बहुत धीमी हो एवं उस समय धीमा करना, जब यह बहुत तेज़ हो आते हैं। इनके अलावा हृदय गति के अनियमित होने की दशा में ह्रदय को नियन्त्रित रूप से धड़कने में मदद भी करता है। पेसमेकर को सर्जरी के द्वारा छाती में रखा जाता है। लीड नामक तारों को ह्रदय की मांसपेशी में डाला जाता है। बैटरी वाला यह उपकरण कंधे के नीचे त्वचा के भीतर रखा जाता है। इसे लगाने के ऑपरेशन उपरांत रोगी को घर ले जाने के लिये परिवार का कोई वयस्क सदस्य या मित्र उसके साथ आना चाहिए। रोगी के लिये उस समय वाहन चलाना या अकेले वापस जाना सुरक्षित नहीं है। रोगी को अपनी शल्य-क्रिया के बाद पहले दिन किसी वयस्क को घर मे अपने साथ ठहराना चाहिये। इसकी सर्जरी में १-२ घंटे लगते हैं। एक ऐसा ही पेसमेकर उन लोगों के मस्तिष्क के लिए भी बनाया गया है, जिनके हाथ पैर ठीक से काम नहीं करते हैं।\n\nयदि रोगी रक्त को पतला करने वाले पदार्थ लेते है या यदि उन्हें मधुमेह है, तो चिकित्सक से पहले परामर्श ले लेना चाहिये। सर्जरी से पहले मध्य रात्रि के बाद पानी सहित कुछ भी न खाना चाहिये न पीना। यदि कोई नियमित दवाएं ली जाती हैं तो रोगी को अपने चिकित्सक से स्थापन के दिन के लिये पहले से पूछ लेना चाहिये कि उस सुबह अपनी दवाएँ लेनी हैं या नहीं। उनके परामर्श के बाद भी केवल पानी की चुस्कियों के साथ लेनी चाहिये।\n\nपेसमेकर लगाने के आपरेशन में रोगी की बाँह में नस में एक इंट्रावीनस (आई.वी.) नली डाली जाती है। फिर नींद लाने के लिये आई.वी. के माध्यम से दवाएँ दी जाती है। गर्दन या सीने को साफ़ किया जाता है और पुरूषों के सीने के बाल काटे जाते हैं। त्वचा को सुन्न किया जाता है व तार की लीडें ह्रदय की मांसपेशी में रखी जाती है। प्रत्येक तार का दूसरा सिरा पेसमेकर से जोडा जाता है। पेसमेकर त्वचा के नीचे एक छोटे से स्थान में रखा जाता है। चीरों को टांको से बंद कर दिया जाता है। दोनो जगहों को पट्टियों या टेप के टुकडे से ढ़का जाता है। अस्पताल में रोगी की प्रभावित जगह पर बर्फ़ की पोटली रखी जा सकती है। रक्तचाप, ह्रदय गति और चीरों की बार-बार जाँच की जाती है। बिस्तर के सिरहाने को उठा दिया जाता है। यहां ये ध्यानयोग्य है कि रोगी को बाँह को उस तरफ़ अपने सिर से ऊपर नहीं उठाना चाहिये जिस तरफ़ पेसमेकर रखा हो। फ़ेफ़डों और पेसमेकर की जाँच करने के लिये उनके सीने का एक्स-रे किया जाता है। संक्रमण रोकने के लिये आई.वी. में प्रतिजैविक दवाएँ दी जाती है। \n\nघर में भी रोगी को जिस तरफ़ पेसमेकर लगा हो, उस तरफ़ की बाँह को कम हिलाना-डुलाना चाहिये। इस बाँह को सिर से ऊपर नहीं उठाना चाहिये। १० पाउंड या ४ किलोग्राम से भारी किसी भी चीज़ को धकेलना, खींचना या उठाना नहीं चाहिये। नहाते हुए पानी को चीरों के ऊपर गुजरने दे, पर जगह को रगडें नहीं थोड़ी-थोड़ी थपकी देकर सुखाएं। चीरों के स्थान पर किसी लोशन या पाउडर का उपयोग न करें।\n\nरोगी दन्त- चिकित्सक सहित अपने सभी स्वास्थ्य देखभाल प्रदानकर्ताओं को यह अवश्य बताएं कि उन्हें पेसमेकर लगा हुआ है। वे अपने पास वह पहचान पत्र भी रखें जो चिकित्सक उन्हें देता है। इस कार्ड में पेसमेकर के बारे में जानकारी होती है। बड़े चुम्बकों, जैसे एम आर आई परीक्षणों के लिये उपयोग किए जाने वाले चुम्बकों से दूर रहें। कार के ईंजन में न झुकें या वेल्डिंग न करें। जिस तरफ़ पेसमेकर रखा हो, मोबाइल फोनों का उपयोग उससे विपरीत तरफ़ वाले कान में करें। माईक्रोवेव ओवन, कम्प्युटर, टोस्टर, हेयरड्रायर और हीटिंग पैडों जैसे घरेलू उपकरणों का उपयोग करना सुरक्षित है। हवाई अड्डों पर सुरक्षा विभाग में सुरक्षित रूप से गुजर सकते है। रोगी अपने साथ अपना पेसमेकर पहचान पत्र अवश्य रखें।\n\nअब पेसमेकर को रिमोट की सहायता से नियंत्रित और मॉनिटर करना संभव है। रोगी घर बैठे ही इस पेसमेकर को फोन लाइन के द्वारा अपने चिकित्सक से पेसमेकर की कार्यशैली की जांच करवा सकते हैं। हाल के समाचारों द्वारा ज्ञात हुआ है कि अब पेसमेकर प्रत्यारोपित करवा चुके रोगी भी सुरक्षित रूप से एमआरआई करवा सकते हैं। जयपुर के एक निजी अस्पताल में एमआरआई सुरक्षित पेसमेकर का सफल प्रत्यारोपण किया गया है। यह प्रत्यारोपण फोर्टिस एस्कॉर्ट अस्पताल के ह्वदय रोग विशेषज्ञ द्वारा किया गया है और राज्य में पहला इस प्रकार का प्रत्यारोपण था। संसार में ३० लाख लोग पेसमेकर के साथ जीवन व्यतीत कर रहे हैं और इनमें से ५०-७५% लोगों को अन्य रोगों के कारण एमआरआई स्कैन करवाने की आवश्यकता पड़ती है। इस पेसमेकर को प्रत्यारोपित करवाने वाले रोगी सुरक्षित रूप से एमआरआई करा सकते हैं।\n", "id": "187942", "title": "गतिप्रेरक"}
{"url": "https://hi.wikipedia.org/wiki?curid=187945", "text": "वेनेसा हजेंस\n\nवेनेसा ऐनी हजेंस(जन्म 14 दिसम्बर,1988) एक अमेरिकी अभिनेत्री और गायिका हैं। बचपन में स्थानीय थियेटर के नाटकों और टीवी विज्ञापनों में काम करने के बाद हजेंस ने साल 2003 में ड्रामा फिल्म, \"थर्टीन\" में नोएल की भूमिका अदा करते हुए बड़े परदे पर अपनी शुरुआत की. साल 2004 में आई साइंस-फिक्शन-एडवेंचर फिल्म, \"थंडरबर्ड्स \" में हंजेस ने टिन-टिन का चरित्र निभाया. लेकिन हजेंस की सबसे प्रमुख भूमिका \"हाई स्कूल म्यूजिकल\" श्रृंखलामें गैब्रिएला मोंटेज़ की थी। इस फिल्म श्रृंखला में अभिनय के लिए हजेंस को इमैजेन फाउंडेशन पुरस्कार और युवा कलाकार पुरस्कार के लिए नामांकित किया गया।\n\nउनका पहला एल्बम \"वी\", 26 सितंबर 2006 को जारी हुआ। यह एलबमअमेरिका में उस वक्त के सबसे लोकप्रिय गानों की सूची में चौबीसवें नंबर पर शुरू हुआ और बाद में इसे गोल्ड (एक ऐसा एल्बम जिसकी कम से कम 5 लाख प्रतियाँ बिकी हों, उसे RIAA द्वारा गोल्ड रिकॉर्ड के रूप में प्रमाणित किया जाता है) के रूप में प्रमाणित किया गया। 1 जुलाई 2008 को हजेंस का दूसरा एल्बम \"आइड़ेंटीफाइड\" अमेरीका में जारी किया गया। साल 2009 में आई फिल्म \"बैंडस्लैम\" के ज़रिये हजेंस को आलोचकों के बीच काफी सराहना मिली, यह फिल्म 14 अगस्त 2009 को प्रदर्शित हुई थी।\n\nहजेंस सॉलिनस, कैलिफोर्निया में पैदा हुईं. हजेंस अपनी माँ गिना (नीगुआन्ग्को), पिता ग्रेगोरी हजेंस और छोटी बहन स्टेला हजेंस के साथ - ओरेगन से दक्षिणी कैलिफोर्निया तक - वेस्ट कोस्ट की लगभग सभी जगहों पर रहीं. उनकी माँ ने बहुत से कार्यालयों में काम किया और उनके पिता एक फायर-फाइटर थे। टीवी विज्ञापन में एक भूमिका मिलने के बाद हजेंस और उनका परिवार लॉस एंजेल्स चला आया। हजेंस मिश्रित सांस्कृतिक मूल की हैं क्योंकि उनके पिता आयरिश अमेरिकी मूल के और माता मनीला में रहने वाली चीनी -फिलिपिनो- स्पेनिश मूल की हैं। हजेंस के दादा-दादी और नाना-नानी चारों ही संगीतकार थे।\n\nआठ साल की उम्र में संगीत थियेटर में एक गायिका के रूप शुरुआत करने के बाद, हजेंस स्थानीय प्रोडक्शन, जैसे कि \"करोसेल\", \"दी विज़र्ड ऑफ़ ओज़ \", \"दी किंग एंड आई\", \"दी म्यूजिकल मैन\" और \"सिंड्रेला\" में दिखाई दीं. मंच नाटकों और संगीत में अपना करियर शुरू करने के दो साल बाद उन्होंने विज्ञापनों और टीवी शो के लिए ऑडिशन देना शुरू कर दिया. उनका अभिनय करियर 15 साल की उम्र में शुरू हुआ। घर पर ही शिक्षकों द्वारा पढ़ाये जाने की वजह से हजेंस, ओरेंज कंट्री हाई स्कूल ऑफ़ आर्ट्स से हाई स्कूल की पढाई पूरी नहीं कर पाईं.\n\n2003 में, हजेंस ने स्वतंत्र ड्रामा फिल्म \"थर्टीन\" में एक छोटा सा पात्र निभाया, जिसमे वह ट्रेसी (इवान रेशेल वुड द्वारा निभाए गए चरित्र) की दोस्त, नोएल की भूमिका में थी। इस फिल्म को आमतौर पर अनुकूल समीक्षा मिली. आलोचकों की दृष्टि से भी ये फिल्म सफल रही और साथ ही अपनी 4 करोड़ डॉलर की लागत को भी इसने पार कर लिया। इसके बाद 2004 में उन्होंने साइंस-फिक्शन-ऐडवेंचर फिल्म में टिनटिन की भूमिका निभाई. दुर्भाग्य से आलोचनात्मक और व्यवसायिक दोनों ही तौर पर यह फिल्म असफल रही और प्रदर्शन से पहले ही इंटरनेट पर इसकी काफी आलोचना की गयी। 2005 के अंत में उन्होंने फिल्म \"हाई स्कूल म्यूजिकल\" में जेक एफ्रोन के साथ एक शर्मीली और आज्ञाकारी लड़की गैब्रिएला मोंटेज़ की भूमिका निभाई. \n\n\"हाई स्कूल म्यूजिकल\" में गैब्रिएला मोंटेज़ के रूप में अपनी सफल भूमिका से पहले ही वो टीवी कार्यक्रम \"क्विंटुप्लेट्स \", \"स्टिल स्टैंडिंग\", \"दी ब्रदर गार्शिया\", \"डार्क एंड जोश\" और \"दी स्वेट लाइफ ऑफ़ जेक एंड कोडी \" में अभिनय कर चुकी थीं। \"हाई स्कूल म्यूजिकल\" में उनके प्रदर्शन को कई नामांकन और पुरस्कार मिले. फिल्म की सफलता के बाद \"BBC UK\" ने कहा कि हजेंस अब अमेरिका के घर-घर में जानी जाने वाली हस्ती बन जाएंगी. \nहजेंस ने हॉलीवुड रिकॉर्ड्स के साथ एक रिकॉर्डिंग अनुबंध किया। सितम्बर 2006 को उनका पहला एल्बम \"वी\" आया जो आते ही \"बिलबोर्ड\" 200 में चौबीसवें नंबर पर अंकित किया गया और 27 फ़रवरी 2007 को इसे गोल्ड के रूप में प्रमाणित किया गया। उनका पहला एकल गीत \"कम बैक टू मी\" एकल सूची में शीर्ष पर रहने वाला गीत बन गया। उनका दूसरा एकल गीत \"से ओके\" था। \"बिलबोर्ड\" के पाठकों ने \"वी\" को उस वर्षके सबसे अच्छे एल्बमों की सूची में सातवें स्थान पर रखा. हजेंस को वर्ष 2007 के टीन च्वाइस अवार्ड में नयी गायिकाओं में से सर्वश्रेष्ठ गायिका या ब्रेकआउट गायिका चुना गया। \n\n2006 में हजेंस ने पूरे देश \"\" के दौरे में भी भाग लिया, जिसमें उन्होंने अपने साउन्डट्रैक एल्बम के गाने के अतिरिक्त अपने पहले एल्बम के तीन गानों का भी प्रदर्शन किया। उन्होंने कोर्बिन ब्लू के साथ उनके पहले एल्बम के लिए युगल गीत \"स्टिल देयर फॉर मी\" गाया. \nदिसम्बर 2007 में क्रिसमिस के अवसर पर उन्होंने दूसरे गायकों के साथ अमेरिका के राष्ट्रपति जॉर्ज बुश और उनके परिवार के लिए वाशिंगटन, डीसी के राष्टीय भवन संग्रहालय में प्रदर्शन किया।\n\nहजेंस ने गैब्रिएला मोंटेज़ के रूप में अपनी भूमिका फिर से निभाई.\"\" इस फिल्म में उनके प्रदर्शन के लिए उन्हें साल 2009 के किड्स च्वाइस अवार्ड में पसंदीदा अभिनेत्री का पुरस्कार मिला. उनका दूसरा एल्बम \"आइड़ेंटीफाइड\", 1 जुलाई 2008 को आया और इसने आमतौर पर अनुकूल समीक्षा प्राप्त करते हुए \"बिलबोर्ड\" 200 में 23 वां स्थान प्राप्त किया। इस एल्बम में जिस एकल गीत को सबसे ज्यादा प्रसिद्धि मिली वो \"सनीकरलाइट\" था। हजेंस का \"आइड़ेंटीफाइड समर टूर\", 1 अगस्त 2008 को शुरू हुआ और जल्दी ही, यानी उसी वर्ष 9 सितम्बरको समाप्त हो गया।\n\nहजेंस ने कुछ साथी कलाकारों के साथ मिलकर 81 वें अकादमी पुरस्कार के कार्यक्रम में एक गीत प्रस्तुत किया। 8 अप्रैल 2009 को वेबसाईट फनी ऑर डाई के लिए \"जेक ऐफ्रोंस पूल पार्टी\" के नाम से बनाए गए एक लघु हास्य वीडियो को आम जनता के लिए जारी किया गया, इस वीडियो में हजेंस ने भी काम किया था। बाद में हजेंस ने रोबोट चिकन में किरदारों को स्वर दिया. \n\nएक संगीतमय हास्य फिल्म \"बैंडस्लैम\" में हजेंस ने सहायक भूमिका निभाई, ये फिल्म सिनेमाघरों में 14 अगस्त 2009 को प्रदर्शित की गई। हजेंस ने इसमें \"Sa5m\" की भूमिका निभाई जो 15 वर्षीय एक ऐसी लड़की है जो कोंलेज में नयी आई है (यानि फ्रेशर है) और जिसमें कुछ छिपी हुई प्रतिभाएं हैं। हालांकि \"बैंडस्लैम \" व्यावसायिक रूप से असफल रही लेकिन इसमें हजेंस के प्रदर्शन को आलोचकों की काफी प्रशंसा मिली. \n\nडेविड वाडिंगटन ने कहा कि हजेंस ने \"बाकी कलाकारों को पीछे छोड़ दिया है और वो अलग सी कहानी में फिट नहीं बैठतीं और कहानी के ज़रूरी अंत को और ज्यादा अपेक्षित बना देती हैं। \"दी गार्जीयन\" के फिलिप फ्रेंच ने फिल्म में उनके अभिनय की तुलना थैंडी न्यूटन और डोरोथी पार्कर से की. \n\n2009 में, यह घोषणा की गई कि हजेंस \"बीस्टली\" में \"लिंडा टेलर\" का पात्र निभाएंगी, ये फिल्म एलेक्स फ्लिन की पुस्तक पर आधारित है और इसमें हजेंस के सह-अभिनेता एलेक्स पेटीफर हैं। इस कहानी में वो \"ब्यूटी\" का पात्र निभा रही हैं। हजेंस ने एक्शन फिल्म \"सकर पंच\" में ब्लोंडी की भूमिका निभाई है ये फिल्म मार्च 2011 में प्रदर्शित की जायेगी.\n\nअक्टूबर 2007 में एक साक्षात्कार में हजेंस ने कहा कि वह \"हाई स्कूल म्यूज़िकल\" श्रृंखला के अपने सहकलाकार जेक एफ्रोन के साथ डेट कर रही हैं और यह डेटिंग \"हाई स्कूल म्यूज़िकल[77]के फिल्मांकन के समय से ही जारी है।\" ऑडिशन के दौरान उनकी जोड़ी एक दूसरे के साथ नहीं थी और फिल्मांकन शुरू होने के बाद जब तक रिहर्सल शुरू नहीं हो गया, तब तक उनकी मुलाकात नहीं हुई थी। हजेंस एक कैथोलिक हैं और उनकी लम्बाई 5'3 है। \n\nवर्ष 2006 में हजेंस की आय अनुमानतः $2 मिलियन थी। 2007 की शुरुआत में हजेंस को \"फोर्ब्स\" की सबसे अमीर लोगों की सूची में शामिल किया गया, \"फोर्ब्स\" की वेबसाइट पर ये पोस्ट किया गया कि हजेंस \"हॉलीवुड के युवा कलाकारों में सबसे ज्यादा कमाई करने वाले सितारों\" में शामिल हैं। 12 दिसम्बर 2008 को \"फ़ोर्ब्स\" की एक और सूची जारी हुई जिसमें \" 30 वर्ष से कम आयु के वो सितारे शामिल थे, जिनकी कमाई सबसे ज्यादा है\". इस सूची में हजेंस को 20 वां स्थान मिला और साथ ही ये कहा गया कि 2008 में उनकी अनुमानित आय $ 3 मिलियन थी। \n\nहजेंस 2008 में \"FHM\" की सबसे आकर्षक (सेक्सी) महिलाओं की सूची में ६२ वें स्थान पर थीं जबकि 2009 में उसी सूची में वो 42वे स्थान पर आ गयीं. हजेंस का नाम \"मैक्सिम\" <nowiki>की</nowiki> सूची में भी शामिल किया गया। 2008 और 2009 दोनों ही सालों में वो \"पीपल नामक पत्रिका की \"सबसे खूबसूरत लोगों\" की वार्षिक सूची में शामिल थीं .\"\n\nहजेंस को विलियम मॉरिस एजेंसी द्वारा दर्शाया जाता है। वह मार्क इको उत्पादों की प्रवक्ता है। हजेंस न्यूट्रोजीना का प्रचार करती हैं और साथ ही साल 2008 में सीयर द्वारा चलाये गए बैक-टू स्कूल यानि 'वापस स्कूल चलें अभियान' में भी वो एक विशिष्ट व्यक्ति के रूप में रहीं. परोपकार के कामों में हजेंस नियमित रूप से हिस्सा लेती हैं, जिनमें - बेस्ट बडीज़ इंटरनेशनल, लोलीपॉप थियेटर नेटवर्क,सेंट जूड चिल्ड्रेन्स रीसर्च हॉस्पिटल और VH1 सेव द म्युज़िक फाउंडेशन के कार्यक्रम शामिल हैं। स्पेशल ओलंपिक्स\"\" को लाभ पहुचाने वाले \"ए वेरी स्पेशल क्रिसमस वोल्यूम 7\" डिस्क में भी हजेंस नज़र आती हैं।\n\n6 सितम्बर 2007 को हजेंस की तस्वीरें इन्टरनेट पर नज़र आयीं, एक में वह केवल अधोवस्त्र (अंदर पहनने के कपड़े) पहने थीं जबकि दूसरी में वो नग्न थीं। उनके प्रचारक ने बयान दिया कि ये तस्वीरें निजी तौर पर ली गयीं थीं और इन्टरनेट पर इनका आना दुर्भाग्यपूर्ण है। हजेंस ने बाद में माफी मांगी और कहा कि \" वो इस स्थिति पर शर्मिंदा हैं और उन तस्वीरों को खिंचवाने का उन्हें पछतावा है। उसके बाद हजेंस ने एक बयान जारी किया कि वो इस घटना के बारे में बात नहीं करना चाहतीं.\n\nओके ! पत्रिका ने 2007 के अंत में हजेंस की नग्न तस्वीरें इन्टरनेट पर आने के बाद ये विचार व्यक्त किया कि हजेंस को \"हाई स्कूल मुजिकल\" 3 में नहीं लिया जाएगा. वॉल्ट डिज्नी कंपनी ने खबरों का खंडन किया और कहा कि \"वेनेसा उस ग़लती के लिए माफ़ी मांग चुकी हैं जो स्पष्ट रूप से गलत निर्णय लेने के कारण हुई थी। हमें उम्मीद है कि उन्होंने सबक सीख लिया होगा.\"\n\n2009 अगस्त में हजेंस की कुछ और तस्वीरें इन्टरनेट पर आयीं जिनमें हजेंस बग़ैर टॉप पहने हुए थीं। इस बारे में हजेंस के प्रतिनिधियों ने अब तक कोई अधिकारिक बयान नहीं दिया है। वकीलों ने इंटरनेट से इन तस्वीरों को हटाने का अनुरोध किया है। हजेंस ने बाद में \"एल्योर\" के अक्टूबर अंक में इन तस्वीरों के अपने करियर पर पड़े प्रभाव पर टिप्पड़ी की और कहा, \"जब भी कोई मुझ से यह पूछता है कि क्या मैं फिल्म में नग्न दृश्य दूंगी और जब मैं ये उत्तर देती हूँ कि नहीं, ऐसा करने में मुझे असहज महसूस होता है तो वो कहते हैं कि ये बकवास है, तुम तो पहले ही ऐसा कर चुकी हो. अगर ऐसा कुछ है जो इसे और अधिक शर्मनाक बनाता है तो वह यह कि ये तस्वीरें मेरी निजी ज़िन्दगी का हिस्सा थीं। कोई मुझे उसके लिए इस तरह परेशान कर रहा है, ये बात मुझे और परेशान करती है। मेरी गलती से कम से कम कुछ लोग सीख रहे हैं।\"\n\nब्रायन शैल ने 2007 में हजेंस पर कथित रूप से \"अनुबंध के उल्लंघन\" का आरोप लगाया, मुकद्दमे के अनुसार उन्होंने हजेंस के गीत लेखन और रिकॉर्डिंग करियर के लिए पहले ही भुगतान कर दिया. शैल का दावा है कि संगीत में अपने करियर से $ 5 मिलियन की कमाई करने में मदद देने के बाद अब हजेंस पर उनके $150,000 का क़र्ज़ है। हजेंस का तर्क है कि अक्टूबर 2005 में जब उन्होंने इस अनुबंध पर दस्तखत किये तो वो सिर्फ 16 साल की नाबालिग लड़की थीं। \n\nहजेंस ने बाद में 9 अक्टूबर 2008 को इस अनुबंध को नकार दिया था। अदालत में उनके वकील द्वारा दाखिल किये गए दस्तावेज़ के अनुसार कैलिफोर्निया फैमिली कोड के अनुसार \"एक नाबालिग के साथ अनुबंध करना व्यर्थ है और इस अनुबंध को (18 वर्ष से) पहले या इसके बाद उचित समय के अन्दर रद्द किया जा सकता है।\"\n\n2008 में जोनी वियेरा ने हजेंस पर मुकद्दमा किया और दावा किया कि 19 वर्षीय हजेंस के लिए की गयी उनकी प्रबंधन सेवाओं के बदले में अग्रिम राशि, रॉयल्टी और अनुबंधों से होने वाली आय में उनका हिस्सा, उन्हें अभी तक नहीं मिला है। वियेरा ने हजेंस पर आरोप लगाते हुए कहा कि उन्होंने \"हाई स्कूल म्यूजिकल\" की श्रृंखलाओं के ज़रिये एक व्यावसायिक नाम बनते ही अपनी टैलेंट टीम को छोड़ दिया. मई 2009 की शुरुआत में यह मामला सुलझ गया।\n\n\n\n\n", "id": "187945", "title": "वेनेसा हजेंस"}
