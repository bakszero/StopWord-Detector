{"url": "https://hi.wikipedia.org/wiki?curid=184573", "text": "नीलगाय\n\nनीलगाय एक बड़ा और शक्तिशाली जानवर है। कद में नर नीलगाय घोड़े जितना होता है, पर उसके शरीर की बनावट घोड़े के समान संतुलित नहीं होती। पृष्ठ भाग अग्रभाग से कम ऊंचा होने से दौड़ते समय यह अत्यंत अटपटा लगता है। अन्य मृगों की तेज चाल भी उसे प्राप्त नहीं है। इसलिए वह बाघ, तेंदुए और सोनकुत्तों का आसानी से शिकार हो जाता है, यद्यपि एक बड़े नर को मारना बाघ के लिए भी आसान नहीं होता। छौनों को लकड़बग्घे और गीदड़ उठा ले जाते हैं। परन्तु कई बार उसके रहने के खुले, शुष्क प्रदेशों में उसे किसी भी परभक्षी से डरना नहीं पड़ता क्योंकि वह बिना पानी पिए बहुत दिनों तक रह सकता है, जबकि परभक्षी जीवों को रोज पानी पीना पड़ता है। इसलिए परभक्षी ऐसे शुष्क प्रदेशों में कम ही जाते हैं।\n\nवास्तव में \"नीलगाय\" इस प्राणी के लिए उतना सार्थक नाम नहीं है क्योंकि मादाएं भूरे रंग की होती हैं। नीलापन वयस्क नर के रंग में पाया जाता है। वह लोहे के समान सलेटी रंग का अथवा धूसर नीले रंग का शानदार जानवर होता है। उसके आगे के पैर पिछले पैर से अधिक लंबे और बलिष्ठ होते हैं, जिससे उसकी पीठ पीछे की तरफ ढलुआं होती है। नर और मादा में गर्दन पर अयाल होता है। नरों की गर्दन पर सफेद बालों का एक लंबा और सघन गुच्छा रहता है और उसके पैरों पर घुटनों के नीचे एक सफेद पट्टी होती है। नर की नाक से पूंछ के सिरे तक की लंबाई लगभग ढाई मीटर और कंधे तक की ऊंचाई लगभग डेढ़ मीटर होती है। उसका वजन 250 किलो तक होता है। मादाएं कुछ छोटी होती हैं। केवल नरों में छोटे, नुकीले सींग होते हैं जो लगभग 20 सेंटीमीटर लंबे होते हैं।\n\nनीलगाय भारत में पाई जानेवाली मृग जातियों में सबसे बड़ी है। मृग उन जंतुओं को कहा जाता है जिनमें स्थायी सींग होते हैं, यानी हिरणों के शृंगाभों के समान उनके सींग हर साल गिरकर नए सिरे से नहीं उगते।\n\nनीलगाय दिवाचर (दिन में चलने-फिरने वाला) प्राणी है। वह घास भी चरती है और झाड़ियों के पत्ते भी खाती है। मौका मिलने पर वह फसलों पर भी धावा बोलती है। उसे बेर के फल खाना बहुत पसन्द है। महुए के फूल भी बड़े चाव से खाए जाते हैं। अधिक ऊंचाई की डालियों तक पहुंचने के लिए वह अपनी पिछली टांगों पर खड़ी हो जाती है। उसकी सूंघने और देखने की शक्ति अच्छी होती है, परंतु सुनने की क्षमता कमजोर होती है। वह खुले और शुष्क प्रदेशों में रहती है जहां कम ऊंचाई की कंटीली झाड़ियां छितरी पड़ी हों। ऐसे प्रदेशों में उसे परभक्षी दूर से ही दिखाई दे जाते हैं और वह तुरंत भाग खड़ी होती है। ऊबड़-खाबड़ जमीन पर भी वह घोड़े की तरह तेजी से और बिना थके काफी दूर भाग सकती है। वह घने जंगलों में भूलकर भी नहीं जाती।\n\nसभी नर एक ही स्थान पर आकर मल त्याग करते हैं, लेकिन मादाएं ऐसा नहीं करतीं। ऐसे स्थलों पर उसके मल का ढेर इकट्ठा हो जाता है। ये ढेर खुले प्रदेशों में होते हैं, जिससे कि मल त्यागते समय यह चारों ओर आसानी से देख सके और छिपे परभक्षी का शिकार न हो जाए।\n\nनीलगाय राजस्थान, मध्य प्रदेश के कुछ भाग, दक्षिणी उत्तर प्रदेश, बिहार और आंध्र प्रदेश में पाई जाती है। वह सूखे और पर्णपाती वनों का निवासी है। वह सूखी, खुरदुरी घास-तिनके खाती है और लंबी गर्दन की मदद से वह पेड़ों की ऊंची डालियों तक भी पहुंच जाती है। लेकिन उसके शरीर का अग्रभाग पृष्ठभाग से अधिक ऊंचा होने के कारण उसके लिए पहाड़ी क्षेत्रों के ढलान चढ़ना जरा मुश्किल है। इस कारण से वह केवल खुले वन प्रदेशों में ही पाई जाती है, न कि पहाड़ी इलाकों में।\n\nनीलगाय में नर और मादाएं अधिकांश समय अलग झुंडों में विचरते हैं। अकेले घूमते नर भी देखे जाते हैं। इन्हें अधिक शक्तिशाली नरों ने झुंड से निकाल दिया होता है। मादाओं के झुंड में छौने भी रहते हैं।\n\nनीलगाय निरापद जीव प्रतीत हो सकती है पर नर अत्यंत झगड़ालू होते हैं। वे मादाओं के लिए अक्सर लड़ पड़ते हैं। लड़ने का उनका तरीका भी निराला होता है। अपनी कमर को कमान की तरह ऊपर की ओर मोड़कर वे धीरे-धीरे एक-दूसरे का चक्कर लगाते हुए एक-दूसरे के नजदीक आने की चेष्टा करते हैं। पास आने पर वे आगे की टांगों के घुटनों पर बैठकर एक-दूसरे को अपनी लंबी और बलिष्ठ गर्दनों से धकेलते हैं। यों अपनी गर्दनों को उलझाकर लड़ते हुए वे जिराफों के समान लगते हैं। अधिक शक्तिशाली नर अपने प्रतिद्वंद्वी के पृष्ठ भाग पर अपने पैने सींगों की चोट करने की कोशिश करता है। जब कमजोर नर भागने लगता है, तो विजयी नर अपनी झाड़ू-जैसी पूंछ को हवा में झंडे के समान फहराते हुए और गर्दन को झुकाकर मैदान छोड़कर भागते प्रतिद्वंद्वी के पीछे दौड़ पड़ता है। यों लड़ते नर आस-पास की घटनाओं से बिलकुल बेखबर रहते हैं और उनके बहुत पास तक जाया जा सकता है।\n\nप्रत्येक नर कम-से-कम दो मादाओं पर अधिकार जमाता है। नीलगाय बहुत कम आवाज करती है, लेकिन मादा कभी-कभी भैंस के समान रंभाती है। नीलगाय साल के किसी भी समय जोड़ा बांधती है, पर मुख्य प्रजनन समय नवंबर-जनवरी होता है, जब नरों की नीली झाईवाली खाल सबसे सुंदर अवस्था में होती है।\n\nमैथुन के बाद नर मादाओं से अलग हो जाते हैं और अपना अलग झुंड बना लेते हैं। इन झुंडों में अवयस्क नर भी होते हैं, जिनकी खाल अभी नीली और चमकीली नहीं हुई होती है। मादाओं के झुंडों में 10-12 सदस्य होते हैं, पर नर अधिक बड़े झुंडों में विचरते हैं, जिनमें 20 तक नर हो सकते हैं। इनमें छोटे छौनों से लेकर वयस्क नरों तक सभी उम्रों के नर होते हैं। ये नर अत्यंत झगड़ालू होते हैं और आपस में बार-बार जोर आजमाइश करते रहते हैं। जब झगड़ने के लिए कोई नहीं मिलता तो ये अपने सींगों को झाड़ियों में अथवा जमीन पर ही दे मारते हैं।\n\nनीलगाय चरते या सुस्ताते समय अत्यंत सतर्क रहती है। सुस्ताने के लिए वह खुली जमीन चुनती है और एक-दूसरे से पीठ सटाकर लेटती है। यों लेटते समय हर दिशा पर झुंड का कोई एक सदस्य निगरानी रखता है। कोई खतरा दिखने पर वह तुरंत खड़ा हो जाता है और दबी आवाज में पुकारने लगता है।\n\nछौने सितंबर-अक्टूबर में पैदा होते हैं जब घास की ऊंचाई उन्हें छिपाने के लिए पर्याप्त होती है। ये छौने पैदा होने के आठ घंटे बाद ही खड़े हो पाते हैं। कई बार जुड़वे बच्चे पैदा होते हैं। छौनों को झुंड की सभी मादाएं मिलकर पालती हैं। भूख लगने पर छौने किसी भी मादा के पास जाकर दूध पीते हैं।\n\nनीलगाय अत्यंत गरमी भी बरदाश्त कर सकती है और दुपहर की कड़ी धूप से बचने के लिए भर थोड़ी देर छांव का सहारा लेती है। उसे पानी अधिक पीने की आवश्यकता नहीं पड़ती क्योंकि अपनी खुराक से ही वह आवश्यक नमी प्राप्त कर लेती है।\n\nनीलगाय भारत के उन अनेक खुशनसीब प्राणियों में से एक है जिन्हें लोगों की धार्मिक मान्यताओं के कारण सुरक्षा प्राप्त है। चूंकि इस जानवर के नाम के साथ \"गाय\" शब्द जुड़ा है, उसे लोग गाय की बहन समझकर मारते नहीं है, हालांकि नीलगाय खड़ी फसल को काफी नुक्सान करती है। उसे पालतू बनाया जा सकता है और नर नीलगाय से बैल के समान हल्की गाड़ी खिंचवाई जा सकती है।\n\n", "id": "184573", "title": "नीलगाय"}
{"url": "https://hi.wikipedia.org/wiki?curid=184574", "text": "रासायनिक इंजीनियरी का इतिहास\n\nरासायनिक इंजीनियरी की विधा अभी एक स वर्ष से कुछ अधिक पुरानी हो गयी है। इस विधा का विकास उन्नीसवीं शताब्दी के अन्तिम वर्षों में यांत्रिक इंजीनियरी से हुआ। औद्योगिक क्रान्ति के पूर्व काल में औद्योगिक रसायनों का निर्माण \"बैच प्रक्रिया\" (batch processing) के द्वारा होता था। बैच प्रक्रिया भोजन बनाने (कुकिंग) जैसी प्रक्रिया है - कुछ व्यक्ति एक पात्र में कुछ सामग्री मिलाते हैं, मिश्रण को गरम करते या दाबित करते हैं, इसका परीक्षण करते हैं और इसका शुद्धीकरण करते हैं तालि बिक्री-योग्य उत्पाद बन जाये।\nआज भी कुछ मूल्यवान रसायनों का निर्माण बैच प्रक्रिया द्वारा किया जाता है किन्तु अब अधिकांश औद्योगिक रसायनों का निर्माण सतत प्रक्रिया (continuous process) द्वारा ही किया जाता है क्योंकि बैच प्रक्रिया धीमी एवं कम दक्ष प्रक्रिया है। \n\n1670 राबर्ट बॉयल (Robert Boyle) ने धातु पर अम्ल की अभिक्रिया से हाइड्रोजन बनाया।\n\n1738 डेनियल बर्नौली (Daniel Bernoulli) 'हाइड्रोडाइनेमिका' (Hydrodynamica) नामक शोधपत्र प्रकाशित किया जिसमें गैसों के अणुगति सिद्धान्त (kinetic theory of gases) का आधार मौजूद था।\n\nof chemical engineering]]\n", "id": "184574", "title": "रासायनिक इंजीनियरी का इतिहास"}
{"url": "https://hi.wikipedia.org/wiki?curid=184575", "text": "आर्लिंग्टन, टॅक्सस\n\nआर्लिंग्टन, संयुक्त राज्य अमेरिका के टॅक्सस राज्य की टारण्ट काउण्टी में स्थित एक नगर है। यह डालास-फोर्ट वर्थ-आर्लिंग्टन महानगर क्षेत्र के भीतर आता है। डॉ॰ रॉबर्ट क्लक इस नगर के महापौर हैं। आर्लिंग्टन, टेक्सास राज्य में सातवां और संरा अमेरिका में पचासवां सबसे बड़ा नगर है।\n\nटॅक्सस विश्वविद्यालय, आर्लिंग्टन में स्थित है। इसके अतिरिक्त टारण्ट काउण्टी महाविद्यालय का दक्षिणपूर्वी कैम्पस और आर्लिंग्टन बैप्टिस्ट महाविद्यालय यहाँ स्थित हैं। फ़िनक्स विश्वविद्यालय भी आर्लिंग्टन से होकर जाने वाले इण्टरस्टेट २० (अन्तर्राज्यीय महामार्ग) पर स्थित है।\n\nआर्लिंग्टन का टॅक्सस विश्वविद्यालय, टॅक्सस विश्वविद्यालय व्यस्था का तीसरा सबसे बड़ा संस्थान है। इस समय विश्वविद्यालय में २००७ की शरद ऋतु तक २४,८८८ विद्यार्थी नामांकित हैं और यह आर्लिंग्टन की एक मूल्यवान सम्पत्ति है जो इसकी स्थानीय अर्थव्यस्था के लिए बहुत महत्वपूर्ण है।\n\nआर्लिंग्टन, टॅक्सस रेञ्जर्स बेसबॉल टीम और डालास काउबॉयस का गृह-नगर है। काऊबॉयस का नया स्टेडियम २०११ में सूपर बाउल XLV की मेज़बानी करेगा।\n\nआर्लिंग्टन नगरपालिका हवाई अड्डा, आर्लिंग्टन में स्थित है। \n\nआर्लिंग्टन, संरा अमेरिका का सबसे बड़ा नगर हैं जहाँ पर कोई विस्तृत सार्वजनिक परिवहन सेवा उपलब्ध नहीं है। मतदाताओं ने तीन बार स्थाई रूट की बस ट्रांज़िट प्रणाली अस्वीकार कर दिया है। लेकिन आर्लिंग्टन में चार ट्रांज़िट प्रणालियां है जो विभिन्न जनसांख्यिकीय समूहों को सेवाएं प्रदान करतीं हैइं। हान्डिट्रान वरिष्ठ नागरिकों और विकलांगों के लिए है। आर्लिंग्टन के होटल अपने यहाँ आने वाले अतिथियों के लिए चलाई जाने वाली बसों के किराए का भुगतान करते हैं। आर्लिंग्टन का टेक्सास विश्वविद्यालय अपने छात्रों के लिए शटल सेवा प्रदान करता है।\n\nआर्लिंग्टन और जर्मनी का बाड कोनिग्शोफ़न नगर १९५२ से भगिनी नगर हैं।\n\n", "id": "184575", "title": "आर्लिंग्टन, टॅक्सस"}
{"url": "https://hi.wikipedia.org/wiki?curid=184583", "text": "आर्लिंग्टन नगरपालिका हवाई अड्डा, टॅक्सस\n\nआर्लिंग्टन नगरपालिका हवाई अड्डा (\"Arlington Municipal Airport\"), एक सार्वजनिक उपयोग का हवाई अड्डा है जो आर्लिंग्टन के केन्द्रीय व्यापार जिले के दक्षिण में ७ किमी की दूरी पर स्थित है। यह हवाईअड़्डा इण्टरस्टेट २० और दक्षिणी कॉलिन्स सड़क के कटाव पर स्थित है। यह हवाई अड्डा सार्वजनिक रूप से आर्लिंग्टन नगर द्वारा स्वामित है और डालास-फोर्ट वर्थ अन्तर्राष्ट्रीय हवाई अड्डा और डालास लव फ़ील्ड के सहायक के रूप में काम करता है।\n\n</br>\n", "id": "184583", "title": "आर्लिंग्टन नगरपालिका हवाई अड्डा, टॅक्सस"}
{"url": "https://hi.wikipedia.org/wiki?curid=184591", "text": "ओडिशा के विश्वविद्यालय\n\n", "id": "184591", "title": "ओडिशा के विश्वविद्यालय"}
{"url": "https://hi.wikipedia.org/wiki?curid=184594", "text": "टोरंटो विश्वविद्यालय\n\nटोरंटो विश्वविद्यालय अमरीका के टोरोंटो शहर में स्थित एक विश्वविद्यालय है।\n", "id": "184594", "title": "टोरंटो विश्वविद्यालय"}
{"url": "https://hi.wikipedia.org/wiki?curid=184595", "text": "हेनरिक विलहेल्म वॉल्डेयर\n\nहैनरिक विल्हेल्म गॉटफ्राइड वॉन वॉल्डेयर-हार्ट्ज़ (६ अक्टूबर १८३६ - २३ जनवरी १९२१) एक जर्मन शरीर संरचना शास्त्री थे। इन्होंने तंत्रिका तंत्र के न्यूरॉन सिद्धांत का प्रतिपादन और गुणसूत्रों का नामकरण क्रोमोज़ोम किया था। इन्होंने मानव शरीर के दो संरचना ढांचे दिये थे, जिन्हें इन्हीं का नाम दिया गया है।\n", "id": "184595", "title": "हेनरिक विलहेल्म वॉल्डेयर"}
{"url": "https://hi.wikipedia.org/wiki?curid=184604", "text": "डुगावा नदी\n\nडुगावा नदी (लातवियाई: \"Daugava\", रूसी: \"Западная Двина\", बेलारूसी: \"Заходняя Дзвiна\"), यूरोप की एक नदी है। यह नदी वाल्दाई पहाड़ियों में आरम्भ होकर, रूस, बेलारूस और लातविया से बहती हुई रीगा की खाड़ी, जो बाल्टिक सागर का एक भाग है, में गिरती है। इस नदी की कुल लम्बाई १,०२० किमी है। यह एक नहर के द्वारा बेरीज़िना और नाईपर नदियों से जुड़ी हुई है। डुगावा नदी लातविया और बेलारूस के मध्य अंतर्राष्ट्रीय सीमांकन का काम करती है। \n\nडुगावा नदी पर तीन पनबिजली बांध हैं - रीगास एचईएस जो रीगा से थोड़ा ऊपर को या नदी उदग्म से ३५ किमी पर है, कीगम्स एचपीपी जो नदीमुख से ७० किमी पर है और तीसरा प्लाविनास एचपीपी जो नदीमुख से १०७ किमी पर स्थित है। एक चौथा बांध, डौगावपिल्स एचईएस की योजना बनाई गई है लेकिन इसे बहुत आलोचना का सामना करना पड़ा है। बेलारूस वर्तमान में डुगावा नदी के बेलारूसी भाग में कई पनबिजली बांधों के निर्माण की योजना बना रहा है।\n\nएन्द्रीएपोल, ज़ापादन्या विना और वेलिझ।\n\nरूबा, वित्सेब्स्क, बेशानकोविची, पोलात्स्क, नावापोलात्स्क और ज़िस्ना।\n\nक्रास्लावा, डौगावपिल्स, लीवानि, जीकाब्पिल्स, प्लाविनास, ऐज़्क्रौक्ले, जौन्जेल्गावा, लिएल्वार्दे, कीगम्स, ओर्जी, इक्स्किले, सालास्पिल्स और रीगा।\n", "id": "184604", "title": "डुगावा नदी"}
{"url": "https://hi.wikipedia.org/wiki?curid=184613", "text": "संस्कृत चिट्ठाजगत\n\nसंस्कृत चिट्ठाजगत से आशय है संस्कृत भाषी चिट्ठों का ऑनलाइन समुदाय, जो कि बृहतर भारतीय चिट्ठाजगत का एक भाग है। शास्त्री नित्यगोपाल कटारे संस्कृत भाषा के प्रथम चिट्ठाकार माने जाते हैं। उनका चिट्ठा नेता महाभारतम् संस्कृत का अब तक का प्रथम ज्ञात संस्कृत चिट्ठा है। आरम्भ में संस्कृत टाइपिंग की जटिलताओं के चलते काफी कम लोग संस्कृत में लिखते थे। धीरे-धीरे संस्कृत चिट्ठों की संख्या बढ़ने लगी। सन २००९ में संस्कृत चिट्ठों की संख्या कुछ बढ़ी। इसका कारण विविध ब्लॉगिंग सेवाओं में इण्डिक यूनिकोड का समर्थन आना, नए संस्कृत टंकण औजारों का आना आदि रहा। वर्तमान में सक्रिय-निष्क्रिय मिलाकर लगभग १५ के करीब संस्कृत चिट्ठे हैं। अधिकतर संस्कृत चिट्ठे संस्कृत भाषा के पठन-पाठन सम्बन्धी प्रकृति के हैं। आरंभिक समय में संस्कृत चिट्ठाकारों की कम संख्या को देखते हुए आरम्भिक चिट्ठाकारों ने इस माध्यम के प्रचार के लिये अनेक समुदाय बनाए ताकि संस्कृत चिट्ठाकारी का प्रचार किया जा सके।\n\nविभिन्न सामुदायिक सेवायें जिन पर संस्कृत चिट्ठे पञ्जीकृत किये जा सकते हैं अथवा जिन पर संस्कृत चिट्ठों सम्बंधी चर्चा की जा सकती है।\n\nसंस्कृत के कुछ चुने हुए चिट्ठों की सूची निम्न है:-\n\n</div>\n\n\n", "id": "184613", "title": "संस्कृत चिट्ठाजगत"}
{"url": "https://hi.wikipedia.org/wiki?curid=184631", "text": "संयुक्त राज्य अमेरिका की संघीय सरकार\n\nसंयुक्त राज्य अमेरिका की संघीय सरकार (\"United States Federal Government\") संयुक्त राज्य अमेरिका की सरकार को कहते हैं। यह भारत की केन्द्र सरकार के समान है, जिसके हाथ में देश की सत्ता की बागडोर होती है।\n", "id": "184631", "title": "संयुक्त राज्य अमेरिका की संघीय सरकार"}
{"url": "https://hi.wikipedia.org/wiki?curid=184633", "text": "वाटरफॉल मॉडल\n\nवाटरफॉल मॉडल एक अनुक्रमिक सॉफ्टवेयर डेवलपमेंट की प्रक्रिया है जिसमें इसके विकास की प्रक्रिया को अवधारणा, प्रारंभ, विश्लेषण, डिजाइन (सत्यापन), निर्माण, परीक्षण और अनुरक्षण के चरणों के माध्यम से नियमित रूप से नीचे की ओर (एक वाटरफॉल या झरने की तरह) के प्रवाह के रूप में देखा जाता है।\n\nवाटरफॉल डेवलपमेंट के मॉडल की उत्पत्ति विनिर्माण और निर्माण उद्योगों से हुई है; उच्च संरचित भौतिक वातावरण जिसमें परिवर्तन करना अगर नामुमकिन नहीं है तो भी बहुत महंगा है। चूंकि उस समय औपचारिक सॉफ्टवेयर डेवलपमेंट कार्य-प्रणाली का कोई अस्तित्व नहीं था, इसलिए सॉफ्टवेयर डेवलपमेंट के लिए इस हार्डवेयर-आधारित मॉडल को सहजतापूर्वक अपना लिया गया।\n\nवाटरफॉल मॉडल का सबसे पहला औपचारिक वर्णन, प्रायः विंस्टन डब्ल्यू. रॉयस (1929-1995) द्वारा 1970 में प्रकाशित एक लेख से उद्धृत किया गया है, हालांकि रॉयस ने इस लेख में 'वाटरफॉल' संज्ञा का प्रयोग नहीं किया था। रॉयस ने इस मॉडल को एक त्रुटिपूर्ण और बेकार मॉडल के एक उदाहरण के रूप में पेश किया था। आमतौर पर प्रयोग किए जाने वाले किसी सॉफ्टवेयर प्रैक्टिस की आलोचना करने के एक तरीके के रूप में — सॉफ्टवेयर डेवलपमेंट के बारे में लिखित रूप में किसी संज्ञा को आमतौर पर प्रयोग करने का यही वास्तविक तरीका है।\n\nरॉयस के मूल वाटरफॉल मॉडल में, क्रमपूर्वक निम्नलिखित चरणों का अनुसरण किया जाता है:\n\n\n\"वाटरफॉल मॉडल\" का अनुसरण करने के लिए, व्यक्ति एक चरण से अगले चरण में पूर्णतया अनुक्रमिक तरीके से आगे बढ़ता है। उदाहरण के लिए, व्यक्ति सबसे पहले आवश्यकताओं के विनिर्देश को पूरा करता है जो स्टोन में सेट होता है। जब आवश्यकताओं को पूरी तरह से पूरा कर लिया जाता है, तब व्यक्ति डिजाइन की तरफ आगे बढ़ता है। प्रश्नमूलक सॉफ्टवेयर को डिजाइन किया जाता है और कार्यान्वयनकर्ताओं (कूट लेखकों) द्वारा अनुसरण करने के लिए एक खाका तैयार किया जाता है — दिए गए आवश्यकताओं के कार्यान्वयन के लिए इस डिजाइन को एक योजना का रूप देना आवश्यक है। जब डिजाइन पूरी तरह से पूरी हो जाती है, तब कूट लेखक, उस डिजाइन के कार्यान्वयन का कार्य करते हैं। इस कार्यान्वयन चरण के बाद के चरणों की ओर, अलग से निर्मित सॉफ्टवेयर घटकों को संयोजित किया जाता है ताकि नई कार्यक्षमता को प्रस्तुत किया जा सके और त्रुटियों को हटाकर जोखिम को कम किया जा सके।\n\nइस प्रकार वाटरफॉल मॉडल इस बात का अनुरक्षण करता है कि व्यक्ति को अगले चरण की ओर तभी बढ़ना चाहिए जब पिछला चरण पूरा और सिद्ध हो चुका हो। \nहालांकि, ऐसी कई संशोधित वाटरफॉल मॉडल हैं जिसमें इस प्रक्रिया के संदर्भ में कम या अधिक भिन्नताओं का होना स्वाभाविक है।\n\nसॉफ्टवेयर निर्माण चक्र के आरंभ में बिताए गए समय से बाद के चरणों में अधिक से अधिक अर्थव्यवस्था का मार्ग प्रशस्त हो सकता है। ऐसा दिखाया जा चुका है कि प्रारंभिक चरणों (जैसे आवश्यकताओं के विनिर्देश या डिजाइन) में पाया गया बग, प्रक्रिया में बाद में पाए गए वैसे ही बग की तुलना में पैसे, प्रयास और समय की दृष्टि से फिक्स करने के लिए सस्ता होता है। ([1996 मैककॉनल], पृष्ठ 72, अनुमान है कि निर्माण या रखरखाव तक असंसूचित छोड़े गए आवश्यकताओं के एक दोष को फिक्स करने में आवश्यकताओं के समय फिक्स करने की लागत से 50 से 200 गुना ज्यादा खर्च होगा। \") एक चरण उदाहरण ले, अगर एक प्रोग्राम डिजाइन को कार्यान्वित करना असंभव हो जाता है तो महीनों बाद इसका एहसास करने की अपेक्षा इसे डिजाइन चरण में ही डिजाइन को फिक्स कर लेना ज्यादा आसान होता है जब कार्यक्रम के घटकों को एकीकृत किया जा रहा हो क्योंकि एक बेकार डिजाइन के कारण अब तक किया गया सारा काम बिगड़ जाता है।\n\nबिग डिजाइन अप फ्रंट (BDUF) और वाटरफॉल मॉडल के पीछे यही मुख्य विचार हैं - निर्माण के प्रारंभ में बिताया गया समय यह सुनिश्चित करता है कि आवश्यकताएं एवं डिजाइन बिलकुल सही है और बाद में इससे अधिक से अधिक समय और प्रयास बचेगा. इस प्रकार, जो वाटरफॉल प्रक्रिया का अनुसरण करते हैं, उनकी सोच यही है कि इससे पहले कि वह कार्यक्रम निर्माण के अगले चरण में बढ़े, व्यक्ति को यह सुनिश्चित कर लेना चाहिए कि प्रत्येक चरण 100% पूर्ण और बिलकुल सही है। डिजाइन शुरू करने से पहले कार्यक्रम की आवश्यकताओं को स्टोन में सेट कर लेना चाहिए (अन्यथा गलत आवश्यकताओं पर आधारित डिजाइन में प्रतिस्थापित कार्य बेकार हो जाएगा); इससे पहले कि लोग डिजाइन के कार्यान्वयन पर काम करना शुरू करे, कार्यक्रम का डिजाइन पूर्ण होना चाहिए (अन्यथा गलत डिजाइन का कार्यान्वयन करने से उनका काम बेकार हो जाएगा), इत्यादि.\n\nवाटरफॉल मॉडल के लिए एक और तर्क यह भी है कि यह प्रलेखन (जैसे आवश्यकताओं के दस्तावेज़ और डिजाइन के दस्तावेज़) के साथ-साथ स्रोत कोड पर भी बल देता है। कम डिजाइन और प्रलेखन के तरीकों में, यदि टीम के सदस्यों को छोड़ दिया जाए, तो ज्यादा से ज्यादा ज्ञान खो जाता है और उससे उभरने में परियोजना को मुश्किल भी हो सकती है। एक पूरी तरह से काम कर रहे डिजाइन का दस्तावेज़ मौजूद होना चाहिए (बिग डिजाइन अप फ्रंट और वाटरफॉल मॉडल का भी यही इरादा है) नई टीम के सदस्यों या भी पूर्णतया नई टीमों को भी \nदस्तावेज़ों को पढ़कर अपने आप को परिचित करने में सक्षम होना चाहिए।\n\nउपरोक्त के अतिरिक्त, कुछ वाटरफॉल मॉडल को इसके सरल दृष्टिकोण के कारण भी पसंद करते हैं और तर्क देते हैं कि यह अधिक अनुशासित है। वाटरफॉल पक्षपाती जिसे अराजकता के रूप में देखते हैं, उसकी अपेक्षा, वाटरफॉल मॉडल एक संरचित दृष्टिकोण प्रदान करता है; मॉडल स्वयं असतत, आसानी से समझने योग्य और व्यख्यामूलक चरणों में एक रेखा में विकास करता है और इस प्रकार इसे समझने में आसानी होती है; यह डेवलपमेंट प्रक्रिया में आसानी से चिह्नित करने योग्य माइलस्टोंस भी प्रस्तुत करता है। ऐसा शायद इसलिए हैं क्योंकि वाटरफॉल मॉडल का प्रयोग कई सॉफ्टवेयर इंजीनियरिंग ग्रंथों और पाठ्यक्रमों में डेवलपमेंट मॉडल के एक आरंभिक उदाहरण के रूप में किया जाता है।\n\nयह तर्क दिया जाता है कि वाटरफॉल मॉडल और बिग डिजाइन अप फ्रंट सामान्यतः उन सॉफ्टवेयर परियोजनाओं के लिए अनुकूल हो सकते हैं जो स्थायी (ख़ास करके जिन परियोजनाओं की आवश्यकताएं अपरिवर्तित होती हैं जैसे श्रिंक रैप सॉफ्टवेयर) होते हैं और जहां यह संभव होता है या इस बात की संभावना होती है कि डिजाइनर सिस्टम के समस्या के क्षेत्रों की पूरी भविष्यवाणी करने और कार्यान्वयन शुरू करने से पहले एक \"सटीक\" डिजाइन का निर्माण करने में सक्षम होंगे। वाटरफॉल मॉडल में इस बात की भी आवश्यकता होती है कि कार्यान्वयनकर्ता सुनिर्मित, सटीक ढ़ंग से पूर्ण डिजाइन का अनुसरण कर और यह सुनिश्चित करे कि सिस्टम का एकीकरण सुचारू रूप से आगे बढ़ रहा है।\n\nवाटरफॉल मॉडल के संदर्भ में कई लोग यह तर्क देते हैं कि व्यवहार की दृष्टि से यह एक ख़राब विचार है। ऐसा खास कर उनके विश्वास के कारण होता है क्योंकि वे सोचते हैं कि किसी भी नॉन-ट्रिविअल परियोजना के लिए यह असंभव है कि वह अगले चरणों में जाने और उनसे सीखने से पहले एक सॉफ्टवेयर प्रोडक्ट के लाइफ़साइकल के एक चरण की पूर्णता को प्राप्त कर सकता है।\n\nउदाहरण के लिए, हो सकता है कि क्लाइंट्स इस बात से अच्छी तरह से अवगत न हो कि काम के प्रोटोटाइप की समीक्षा करने और उस पर टिपण्णी करने से पहले उन्हें किन-किन आवश्यकताओं की आवश्यकता है; वे अपनी आवशयकताओं को लागातार बदल सकते हैं। डिजाइनरों और प्रोग्रामरों का इस पर थोड़ा-बहुत नियंत्रण हो सकता है। डिजाइन को अंतिम रूप देने के बाद यदि क्लाइंट्स अपनी आवश्यकताओं में बदलाव करता है तो नई आवश्यकताओं को समायोजित करने के लिए डिजाइन को अवश्य ही संशोधित किया जाना चाहिए। इसका प्रभावी ढ़ंग से यही अर्थ निकलता है कि काम करने के अधिकांश समय को अमान्य कर दिया जाता है जिसका अर्थ है कि लागत में वृद्धि कर दी जाती है, खासकर यदि परियोजनाओं के संसाधनों की एक बहुत बड़ी मात्रा को बिग डिजाइन अप फ्रंट में पहले से ही निवेशित कर दिया गया है।\n\nहो सकता है कि डिजाइनरों को एक अकार्यान्वित सॉफ्टवेयर उत्पाद के डिजाइन का लेखन करने के समय भविष्य में कार्यान्वयन की कठिनाइयों की जानकारी न हो। इसका अर्थ यही है कि कार्यान्वयन चरण में यह स्पष्ट हो सकता है कि कार्यक्रम की कार्यक्षमता का एक विशेष क्षेत्र असाधारण रूप से कार्यान्वित करना मुश्किल है। यदि यही मामला है तो उस डिजाइन को प्रयोग करते रहने की अपेक्षा डिजाइन को संशोधित करना बेहतर होता है जो गलत पूर्वानुमान पर आधारित था और जो नए खोजे गए समस्या के क्षेत्रों के संदर्भ में अब उपयोगी नहीं है।\n\nकार्यान्वयन के दौरान विनिर्देशन के ऐसे परिवर्तन के बिना भी, या तो स्क्रैच, \"ऑन ए ग्रीन फील्ड\" से नए SW परियोजना को शुरू करने, या कुछ पहले से ही विद्यमान, \"ए ब्राउन फील्ड\" (पुनः निर्माण से) को जारी रखने की संभावना है। वाटरफॉल पद्धति का प्रयोग मूलतः किसी दूसरे टीम के सतत वृद्धि के लिए, पहले से मौजूद SW के लिए भी, किया जा सकता है। जब सिस्टम का एनालिस्ट, कस्टमर की आवश्यकताओं को सही ढ़ंग से समझने में विफल हो जाता है तो निम्नलिखित चरणों के परिणामित प्रभाव को अभी भी इस पद्धति द्वारा वश में किया जा सकता है और इस मामले के साथ-साथ व्यवहार के मामले में भी यह एक QA टीम के लिए एक चुनौतीपूर्ण काम होता है।\n\n\"मैनेजिंग द डेवलपमेंट ऑफ लार्ज सॉफ्टवेयर सिस्टम्स\", प्रथम पत्र जिसमें वाटरफॉल मॉडल का वर्णन है, में डॉ॰ विंस्टन डब्ल्यू रॉयस ने भी सर्वसामान्य रूप को \"रिस्की ऐंड इन्वाईट्स फेल्योर\" (जोखिम भरा और विफलता को आमंत्रित करने वाला) के रूप में वर्णन किया है।\n\n\"कोड कम्प्लीट\" (एक पुस्तक जिसमें वाटरफॉल मॉडल के व्यापक प्रयोग पर आलोचना की गई है) में स्टीव मैककॉनल ने डिजाइन को एक \"विकेड प्रॉब्लम\" (दुष्ट समस्या) के रूप में संदर्भित किया है — जो एक ऐसी समस्या है जिसकी आवश्यकताओं और सीमाबद्धताओं को संपूर्णता से पहले पूरी तरह से ज्ञात नहीं किया जा सकता है। इसका निहितार्थ यही है कि सॉफ्टवेयर डेवलपमेंट के एक चरण को पूर्ण करना असंभव है, इस प्रकार अगले चरण में जाने के लिए वाटरफॉल मॉडल का प्रयोग करना भी असंभव है।\n\n\"ए रैशनल डिजाइन प्रोसेस: हाउ ऐंड व्हाइ टु फेक इट\" में डेविड पार्नस ने लिखा है:\n\n\"[सिस्टम के] के कई विवरणों का पता हमलोगों को तभी चल पाता हैं जब हमलोग [सिस्टम के] कार्यान्वयन में प्रगति करते हैं। जिन कुछ चीज़ों को हमलोग सीखते हैं वे हमारे डिजाइन को अमान्य कर देते हैं और हमलोगों को उस पर जरूर नज़र रखना चाहिए.\" \n\nवाटरफॉल मॉडल के पीछे \"मेज़र ट्वाइस; कट वंस\" (दो बार मापों और एक बार काटो) का विचार भी हो सकता है और वाटरफॉल मॉडल के विपक्षी यह तर्क देते हैं कि यह विचार अलग राह पकड़ लेता है जब आवश्यकता में संशोधनों और स्वयं समस्या के संदर्भ में नई प्रतीतियों के कारण मापी जा रही समस्या लगातार बदल रही होती है। कुछ \"इनवेस्टमेंट ऑफ मैन-टाइम\" (व्यक्ति-समय का निवेश) के रूप में एक समाधान निकल सकता है जिसका उद्देश्य SW को वापस एकसाथ समेकित करना है जिसके लिए कुछ अनुभवी डेवलपरों को रिफैक्टरिंग पर समय देने का आदेश दिया जाता है। एक और दृष्टिकोण, इंटरफेस के साथ प्रतिरूपकता का लक्ष्यीकरण करके एक भविष्यवाणी डिजाइन द्वारा इन आवश्यकताओं की रोकथाम करना है।\n\nशुद्ध वाटरफॉल मॉडल के साथ कथित समस्याओं के प्रतिक्रियास्वरूप, कई संशोधित वाटरफॉल मॉडलों को प्रस्तुत किया गया है। ये मॉडल, शुद्ध वाटरफॉल मॉडल के कुछ या सभी आलोचनाओं को संबोधित कर सकते हैं। स्टीव मैककॉनल ने अपनी पुस्तक, \"\" के \"लाइफसाइकिल प्लानिंग\" अध्याय में कई अलग-अलग मॉडलों को सम्मिलित किया है।\n\nजबकि सभी सॉफ्टवेयर डेवलपमेंट मॉडलों में वाटरफॉल मॉडल की कुछ समानताएं शामिल होंगी और चूंकि सभी सॉफ्टवेयर डेवलपमेंट मॉडल, वाटरफॉल मॉडल के अंतर्गत प्रयुक्त चरणों में से कम से कम कुछ चरणों को शामिल करेगी, तो यह अनुभाग, वाटरफॉल मॉडल के उन सबसे करीबी चरणों के साथ संबंधित होगी। जो मॉडल, वाटरफॉल मॉडल में और आगे के मतभेदों को लागू करते हैं, उन मॉडलों या मौलिक रूप से भिन्न मॉडलों के लिए सॉफ्टवेयर डेवलपमेंट की प्रक्रिया में सामान्य जानकारी की आवश्यकता होती है।\n\nसैशिमी मॉडल (इसका नामकरण इसलिए हुआ क्योंकि जापानी सैशिमी अतिव्यापी मछली की तरह यह भी अतिव्यापी चरणों को दर्शाता है) की उत्पत्ति पीटर डेग्रेस ने की। इसे कभी-कभी \"वाटरफॉल मॉडल विद ओवरलैपिंग फेज़ेज़\" (अतिव्यापी चरणों वाला वाटरफॉल मॉडल) या \"द वाटरफॉल मॉडल विद फीडबैक\" (फीडबैक या पुनर्निवेश वाला वाटरफॉल मॉडल) के रूप में भी संदर्भित किया जाता है। चूंकि सैशिमी मॉडल के चरण अतिव्यापी होते हैं इसलिए समस्या स्थलों की जानकारी उन चरणों के दौरान कार्य कर सकते हैं जो आम तौर पर, शुद्ध वाटरफॉल मॉडल में, अन्य चरणों से आगे होते हैं। उदाहरण के लिए, चूंकि डिजाइन और कार्यान्वयन के चरण, सैशिमी मॉडल में अतिव्यापी होते हैं, इसलिए डेवलपमेंट प्रक्रिया के डिजाइन और कार्यान्वयन चरण के दौरान कार्यान्वयन की समस्याओं का पता लगाया जा सकता है। यह वाटरफॉल मॉडल के बिग डिजाइन अप फ्रंट के दर्शन से संबंधित कई समस्याओं को कम करने में मदद करता है। \n\n\nआर्काइव में संग्रहीत.\n", "id": "184633", "title": "वाटरफॉल मॉडल"}
{"url": "https://hi.wikipedia.org/wiki?curid=184638", "text": "परिचर्चा फोरम\n\nपरिचर्चा अक्षरग्राम नेटवर्क द्वारा संचालित इण्टरनेट की पहली हिन्दी फोरम (बुलेटिन बोर्ड) थी जो पूर्णतया देवनागरी लिपि में थी।\n\nपरिचर्चा का आरम्भ २००६ में हुआ। इण्टरनेट पर हिन्दी भाषा में कार्य करने में आने वाली समस्याओं को देखते हुये एतद् सम्बन्धी चर्चा के लिये एक बुलेटिन बोर्ड की आवश्यकता महसूस की गयी। परिचर्चा में हिन्दी भाषा सम्बन्धी तकनीकी चर्चा के अतिरिक्त विभिन्न विषयों पर हिन्दी में चर्चा के लिये फोरम बनाये गये। इसके संचालन का जिम्मा अमित गुप्ता ने सम्भाला। यह फोरम काफी समय तक सक्रिय रही तथा अनेक नये हिन्दी प्रयोक्ताओं को स्थापित होने में सहायता की। सन् २००८-०९ के दौरान अक्षरग्राम सर्वर के डाउन होने से यह फोरम शीतनिद्रा में चली गयी।\n\nपरिचर्चा का पहला संस्करण पनबीबी नामक बुलेटिन बोर्ड सॉफ्टवेयर में स्थापित किया गया। यह एक मुफ्त परन्तु सीमित सुविधाओं वाला पीऍचपी आधारित फोरम सॉफ्टवेयर है।\n\n", "id": "184638", "title": "परिचर्चा फोरम"}
{"url": "https://hi.wikipedia.org/wiki?curid=184639", "text": "वीर (फ़िल्म)\n\nवीर २०१०की एक इतिहास निर्धारित काल्पनिक फिल्म है। जिसके डायरेक्टर अनिल शर्मा हैं। इसके मुख्य नायक नायिका सलमान खान, मिथुन चक्रवर्ती, सोहेल ख़ान, जैकी श्रॉफ और ज़रीन खान हैं। इस फिल्म के लेखक स्वयं सलमान खान ही हैं। तथा इसके हेतु सेट १८२५ के ब्रिटिश शासन के दौरान राजस्थान में हुए पिंडारी हमलों का बनाया गया। यह फिल्म २२ जनवरी २०१० को रिलीज हुई।\n\nवीर प्रताप सिंह बड़े ही प्रतापी पिंडारी योद्धा पृथ्वी सिंह का बेटा था, जो देश को आज़ादी दिलाने हेतु युद्धों से बड़ा प्रचलित था। उसने अपने पिता के शासन को कायम रखने हेतु माधवगढ़ नामक राज्य के शासन का भार उठाया जहाँ का राजा ज्ञानेंद्र सिंह अंग्रेजों से मिला था। वीर को उसके भाई पुण्य सिंह से पूरी सहायता प्राप्त थी। वीर की प्रारंभिक शिक्षा तो राजस्थान के पिंडारी कबीले में ही हुई उसके बाद वह उच्च शिक्षा हेतु विदेश गया जहाँ एक रास्ते पर उसकी भेंट राजकुमारी यशोधरा से हुई। पहली नजर में ही दोनो को प्रेम हो गया। पढ़ाई के बाद वह जब गाँव आया तब पता चला कि यशोधरा ज्ञानेंद्र की बेटी तथा माधवगढ़ की राजकुमारी है। वह अपने पिता से राजा को मारने के बात को मानकर भेस बदलकर राजा का शुभचिंतक बन जाता है। राजकुमारी के स्वयंवर में राजकुमारी अनजाने में वीर को वीर कहकर संबोधित करती है जिससे सब को पता चल जाता है कि वह पिंडारी है। वह भरे स्वयंवर में राजकुमारी यशोधरा से विवाह कर लेता है। इन दोनों के कुछ समय एकांत वास के बाद पिंडारी माधवगढ़ के किले पर धावा बोलते हैं। वीर का कहना था कि अंग्रेजों ने मुझसे कहा है कि वे चले जाएंगे अतः बात आसानी से सुलझ जाती है तो फिर खून खराबे की आवश्यकता ही क्या। पर उसके पिता ने पहले ही राजा को मारने की कसम खाई थी। अतः रणभूमि में पिता पुत्र में युद्ध हुआ। इस बीच राजा ज्ञानेंद्र सिंह ने पिंडारियों पर तोपों से हमला करना चाहा परंतु पिंडारी सेना पहुंच के बाहर थी अतः उसने एक गोली चलाई जो सीधे वीर के सीने पर लगी। जब भगदड़ मचा तब राजा ने तोप चलाना चाहा परंतु उसके राजपूत साथी सत्य का साथ देने लगे और गोली लगने के बाद भी वीर सेना के साथ किले में घुस गया तथा कुछ समय में ही संपूर्ण अंग्रेजी सेना को समाप्त कर राजा को भी मार दिया। अंत में अपने मृत्यु से पूर्व उसने किले में पिंडारी झंडा लहराया और फिर \"फिर आउंगा\" कहकर अपनी पत्नी यशोधरा, पिता तथा भाई के सामने दम तोड़ दिया। उस समय यशोधरा एकांत वास के फलस्वरूप गर्भवती थी। \n\nकुछ समय बाद उसने अपनी पत्नी के पेट से जन्म लिया। उसने कहा दद्दा (वह अपने पिता को दद्दा बोलता था) कहा था ना कि आउंगा। उसके बातों आदि से सब समझ गए कि वह वीर ही है। इस प्रकार सलमान खान की स्वप्न कथा का फिल्मीकरण हुआ। \n\n", "id": "184639", "title": "वीर (फ़िल्म)"}
{"url": "https://hi.wikipedia.org/wiki?curid=184644", "text": "जयपुर पांव\n\nजयपुर पांव रबर से बना कृत्रिम पैर है जो ऐसे व्यक्तियों के लिये उपयुक्त है जिनका पैर कहीं घुटने के नीचे से क्षतिग्रस्त या कटा हुआ हो। \nडॉ प्रमोद करण सेठी के मार्गदर्शन में श्री रामचन्दर शर्मा द्वारा सन् १९६९ में इसका विकास किया गया था। \n\n", "id": "184644", "title": "जयपुर पांव"}
{"url": "https://hi.wikipedia.org/wiki?curid=184695", "text": "जियूसीप्पी मेर्साली\n\nजियूसीप्पी मेर्साली (२१ मई, १८५० - १९ मार्च १९१४) एक इतालवी ज्वालामुखी शास्त्री एवं भूकंपवेत्ता थे। इनका जन्म मिलान में २१ मार्च १८५० को हुआ था। ये बाद में रोमन कैथोलिक पादरी बनाये गए और जल्दी ही मिलान में एक सम्मेलन में प्राकृतिक विज्ञान के प्रोफेसर बने। \n\nइन्होंने मेर्सोली तीव्रता मापक पैमाने का विकास किया था।\n", "id": "184695", "title": "जियूसीप्पी मेर्साली"}
{"url": "https://hi.wikipedia.org/wiki?curid=184698", "text": "प्रमोद करण सेठी\n\nडॉक्टर प्रमोद करण सेठी (28 नवम्बर 1927 - 06 जनवरी 2008) दुनियाभर में मशहूर 'जयपुर पांव' के जनक थे। श्री रामचन्द्र शर्मा के साथ मिलकर उन्होने सन् १९६९ में 'जयपुर पांव' नामक सस्ता एवं लचीला कृत्रिम पैर का विकास किया। वे हड्डी रोग विशेषज्ञ और मैगसायसाय व पद्मश्री पुरस्कारों से सम्मानित थे।\n\nकाशी हिंदू विश्वविद्यालय (बीएचयू) में भौतिकी के प्रोफेसर डॉ॰ एन. के. सेठी के यहां 23 नवम्बर 1927 को जन्मे डॉक्टर प्रमोद करण सेठी ने आगरा विश्वविद्यालय से सात विषयों में सर्वोच्च अंकों के साथ एमबीबीएस की परीक्षा और 1952 में मास्टर ऑफ सर्जरी (एमएस) की उपाधि हासिल की। डॉ॰ सेठी ने 1954 में इंग्लैंड के एडिनबरा से एफआरसीएस की डिग्री ली।\n\nडॉक्टर प्रमोद करण सेठी ने एक सर्जन के रूप में 1954 में सवाई मानसिंह अस्पताल में अपनी सेवा शुरू की और नवस्थापित अस्थि विभाग में खुद को एक विशेषज्ञ के रूप में स्थापित किया।\n\nयहां कार्यरत रामचंद के सहयोग से डॉक्टर सेठी ने 1969 में 'जयपुर फुट' को विकसित कर उसे विश्व पटल पर स्थान दिलाया। उनकी इस खोज ने किसी न किसी वजह से अपना पांव गंवाने वाले लाखों-करोड़ों लोगों को अपने पांवों पर चलने के काबिल बनाया। जयपुर के नाम पर रखे गए 'जयपुर फुट' का पूरी दुनिया में इतने लोगों ने इस्तेमाल किया कि डॉक्टर सेठी को इसके लिए गिनेस बुक ऑफ वर्ल्ड रेकॉर्ड्स में स्थान दिया गया। मशहूर एक्ट्रेस सुधा चंद्रन को भी जयपुर फुट से नई जिंदगी मिली थी।\n\n", "id": "184698", "title": "प्रमोद करण सेठी"}
{"url": "https://hi.wikipedia.org/wiki?curid=184700", "text": "आनंदपुर, केन्दुझर\n\nआनंदपुर ओडिशा के केन्दुझर जिला का एक सब्डिविजन है | यह शहर बैतरणी नदी के किनारे अबस्थित है | केन्दुझर शहर से ८० कि·मि· दूरी पर अबस्थित यह शहर झाडेश्वर महादेव एबं अपने पुराने जगन्नाथ मन्दिर के लिये प्रसिद्ध है | आनंदपुर से ४ कि·मि· दूरी पर अबस्थित शइलंग ग्राम कि पहाडी और उस पर स्थित बायाबाबा मठ एक जानामाना दर्शनीय स्थान है |\n", "id": "184700", "title": "आनंदपुर, केन्दुझर"}
{"url": "https://hi.wikipedia.org/wiki?curid=184703", "text": "राष्ट्रीय भौतिक प्रयोगशाला, भारत\n\nराष्ट्रीय भौतिकी प्रयोगशाला, भारत में नई दिल्ली में स्थित देश की मापन्मानक प्रयोगशाला है। ये भारत में एस आई इकाइयों का अनुरक्षण तथा राष्ट्रीय भार तथा माप के मानकों का कैलीब्रेशन करती है। इस प्रयोगशाला की स्थापना वैज्ञानिक एवं औद्योगिक अनुसंधान परिषद के अधीन भारत के प्रथम प्रधानमंत्री जवाहरलाल नेहरु द्वाआ ४ जनवरी, १९४७ को हुई थी। डॉ॰ के एस कृष्णन इस प्रयोगशाला के प्रथम निदेशक थे। प्रयोगशाला की मुख्य इमारत औपचारिक तौर पर भारत के उपप्रधानमंत्री सरदार वल्लभभाई पटेल द्वारा २१ जनवरी, १९५० को आरंभ की गई थी। पूर्व प्रधानमंत्री श्रीमती इंदिरा गाँधी द्वारा प्रयोगशाला की रजत जयंती का उद्घाटन २३ दिसम्बर १९७५ को किया गया था।\n\nलगभग हरेक आधुनिकीकरण हुए राष्ट्र में एक राष्ट्रीय मेट्रोलॉजिकल संस्थान होता है, जो मापन मानक की देखरेख करता है। भारत में ये उत्तरदायित्व राष्ट्रीय भौतिक प्रयोगशाला को मिला हुआ है। प्रयोगशाला में अनुसंधान कार्य भी होते हैं। इसके द्वारा प्रतिपादित एक महत्त्वपूर्ण अनुसंधान गतिविधि में भारतीय चुनाव में प्रयोग की जाने वाली स्याही के लिये रासायनिक सूत्र ढूंढना है, जिससे कि चुनावों में फर्जी मतदान एवं धोखाधड़ी आदि से बचाव हो सके। ये स्याही मैसूर पेंट्स एण्ड वार्निश वर्क्स लि. द्वारा बनायी जाती है और मतदाताओं की अंगुली पर उन्होंने मत दे दिया है, ये दर्शाने हेतु लगायी जाती है।\n\n", "id": "184703", "title": "राष्ट्रीय भौतिक प्रयोगशाला, भारत"}
{"url": "https://hi.wikipedia.org/wiki?curid=184706", "text": "शइलंग\n\nशइलंग ओडिशा के केन्दुझर जिला के अन्तर्गत आनंदपुर सब्डिविजन के घसिपुरा ब्लॅक का एक गांव है। आनन्दपुर से ४ किमि दूरी पर अबस्थित ये गांव अपने मांकडाकेन्दा पहाडी पर अबस्थित बायाबाबा मठ के लिये प्रसिद्ध है।\n", "id": "184706", "title": "शइलंग"}
{"url": "https://hi.wikipedia.org/wiki?curid=184708", "text": "राष्ट्रीय रासायनिकी प्रयोगशाला\n\nराष्ट्रीय रासायनिकी प्रयोगशाला पुणे स्थित भारत की सरकारी प्रयोगशाला है। एन.सी.एल नाम से प्रचलित इस प्रयोगशाला की स्थापना 6 अप्रैल 1947 में हुई थी। 3 जनवरी 1950 को पं जवाहरलाल नेहरु ने इसे राष्ट्र को समर्पित किया था। यहां के प्रथम निदेशक डॉ॰जे.डब्ल्यु.मैक्बेन (1950-52) थे। ये प्रयोगशाला वैज्ञानिक एवं औद्योगिक अनुसंधान परिषद के अधीन आती है। यहां पी.एचडी के लगभग 300 लोग कार्यरत हैं।\n\n", "id": "184708", "title": "राष्ट्रीय रासायनिकी प्रयोगशाला"}
{"url": "https://hi.wikipedia.org/wiki?curid=184714", "text": "शांति स्वरूप भटनागर विज्ञान एवं प्रौद्योगिकी पुरस्कार\n\nशांति स्वरूप भटनागर विज्ञान एवं प्रौद्योगिकी पुरस्कार वार्षिक रूप से वैज्ञानिक एवं औद्योगिक अनुसंधान परिषद (सी.एस.आई.आर) द्वारा उल्लेखनीय एवं असाधारण अनुसंधान, अपलाइड या मूलभूत श्रेणी के जीववैज्ञानिक, रासायनिक, पार्थिव, पर्यावरणीय, सागरीय एवं ग्रहीय, अभियांत्रिक, गणितीय, चिकित्सा एवं भौतिक विज्ञान के क्षेत्रों में दिये जाते हैं। इस पुरस्कार का उद्देश्य विज्ञाण एवं प्रौद्योगिकी के क्षेत्र में उल्लेखनीय एवं असाधारण भारतीय प्रतिभाके धनियों को उजागर करना है। यह पुरस्कार सी एस आई आर के प्रथम एवं संस्थापक निदेशक सर शांति स्वरूप भटनागर के सम्माण में दिया जाता है।\n\nइस सम्मान के लिये प्रत्याशियों के नाम सीएसआईआर की प्रशासी बॉडी के सदस्य, राष्ट्रीय महत्त्व के विश्वविद्यालयों या संस्थानों के अध्यक्षों, विभिन्न संकायों के डीन या पूर्व भटनागर पुरस्कार धारकों द्वारा नामांकित किये जा सकते हैं।\n\n", "id": "184714", "title": "शांति स्वरूप भटनागर विज्ञान एवं प्रौद्योगिकी पुरस्कार"}
{"url": "https://hi.wikipedia.org/wiki?curid=184718", "text": "फ़्रेड्रिक जी डोन्नान\n\nफ्रेड्रिक जॉर्ज डोन्नन FRS (६ सितंबर १८७० - १६ दिसम्बर १९५६) एक आयरिश भौतिक- रासायनज्ञ थे।\n", "id": "184718", "title": "फ़्रेड्रिक जी डोन्नान"}
{"url": "https://hi.wikipedia.org/wiki?curid=184719", "text": "शाहपुर (पंजाब)\n\nशाहपुर (उर्दु: شاه پور) पाकिस्तान में पंजाब प्रान्त में सरगोधा जिला में पश्चिमी ओर स्थित एक शहर है। यह झेलम नदी के तट पर स्थित है। इसका पूर्व नाम रामपुर था और भारतीय स्वतंत्रता पूर्व १७वीं शताब्दी तक यहां हिन्दू बहुमत हुआ करता था। यहां सूफ़ी संत शाह शमस शिराज़ी के दिल्ली से आने के बाद इसका नाम शाहपुर हो गया।\n", "id": "184719", "title": "शाहपुर (पंजाब)"}
{"url": "https://hi.wikipedia.org/wiki?curid=184720", "text": "यूनिवर्सिटी कॉलेज, लन्दन\n\nUniversity College London (UCL) is a constituent college of the University of London, based primarily in Bloomsbury, London.\n", "id": "184720", "title": "यूनिवर्सिटी कॉलेज, लन्दन"}
{"url": "https://hi.wikipedia.org/wiki?curid=184722", "text": "धार लोक सभा निर्वाचन क्षेत्र\n\nधार लोक सभा निर्वाचन क्षेत्र भारत के मध्य प्रदेश राज्य का एक लोक सभा निर्वाचन क्षेत्र है।\n", "id": "184722", "title": "धार लोक सभा निर्वाचन क्षेत्र"}
{"url": "https://hi.wikipedia.org/wiki?curid=184723", "text": "सैक्रामेण्टो, कैलिफ़ोर्निया\n\nसैक्रामेण्टो, संयुक्त राज्य अमेरिका के कैलिफ़ोर्निया राज्य की राजधानी है। यह नगर कैलिफ़ोर्निया की सरकार और विधानमण्डल का गृह-नगर है। यहाँ की अनुमानित जनसंख्या ४,५०,००० (२००७) से अधिक है। इसके अतिरिक्त इसके आसपास के क्षेत्रों में (उपनगरों में) १७ लाख के लगभग लोग और रहते हैं। २००४ में टाइम पत्रिका ने इस नगर को संराअमेरिका के सबसे विविध नगर का दर्जा दिया था।\n\nसैक्रामेण्टो शब्द स्पेनी और पुर्तगाली भाषाओं से आया है जिसका अर्थ होता है पवित्र विधियाँ। सैक्रामेण्ट एक प्रकार का धार्मिक अनुष्ठान है जिससे लोगों को ईश्वरीय प्रेम प्राप्त होता है।\n\nसैक्रामेण्टो की स्थापना १८४८ में जॉन सुट्टर द्वारा की गई थी। यह स्थान कैलिफ़ोर्निया की स्वर्ण होड़ (\"द गोल्ड रश\") के दौरान बहुत महत्वपूर्ण था। स्वर्ण होड़ वह समय था जब कैलिफ़ोर्निया में सोने की खोज हुई। बहुत से लोग सोना पाने की लालसा में कैलिफ़ोर्निया आए। उस समय में, सैक्रामेण्टो वह स्थान था जहाँ पर रेलमार्ग का अन्त होता था। इसी स्थान पर पॉनी एक्सपेस का अन्तिम स्टेशन था।\n\nसैक्रामेण्टो उस स्थान पर हैं जहाँ पर अमेरिका नदी, सैक्रामेण्टो नदी से मिलती थी। सैक्रामेण्टो की स्थापना के समय में यह बात बहुत महत्वपूर्ण थी क्योंकि इससे जहाज़ माल को प्रशांत महासागर से इस स्थान तक ला सकते थे। सैक्रामेन्टो एक प्रकार का रेलमार्गों का कस्बा था। इस कारण सैक्रामेन्टो एक पोतगाह कस्बा बना और इस कारण सैक्रामेण्टो व्यापार करने का एक बहुत महत्वपूर्ण केन्द्र बना। केविन जॉनसन, सैक्रामेण्टो के महापौर हैं।\n", "id": "184723", "title": "सैक्रामेण्टो, कैलिफ़ोर्निया"}
{"url": "https://hi.wikipedia.org/wiki?curid=184732", "text": "बैतरणी\n\nबैतरणी ओडिशा का सबसे पुरातन नदी है। यह नदी केन्दुझर जिला के गोनासिका से उत्पन्न हुआ है। इसका दैर्घ्य ३६५ कि·मि· है। यह नदी ब्राह्मणी नदी के साथ मिलित हो कर बालेश्वर जिला के धामरा के पास बंगाल की खाडी में प्रबेश किया है। यह नदी ओडिशा का सबसे पबित्र नदी है और ओडिशा कि गंगा के रूप में जाना जाता है।", "id": "184732", "title": "बैतरणी"}
{"url": "https://hi.wikipedia.org/wiki?curid=184739", "text": "स्वर्ण होड़\n\nस्वर्ण होड़ या स्वर्ण दौड़ उस समय को कहते है जब किसी स्थान पर सोने की खोज के बाद उस स्थान पर बड़ी संख्या में लोग और कर्मी पहुँचने लगते हैं। १९वीं सदी के दौरान ऑस्ट्रेलिया, ब्राज़ील, कनाडा, दक्षिण अफ़्रीका और संयुक्त राज्य अमेरिका में इस प्रकार की स्वर्ण होड़ लगी थी, जबकि अन्य स्थानों पर कुछ छोटी स्वर्ण होड़ हुई थी।\n\nस्वर्ण होड़ के साथ आमतौर पर \"सभी के लिए मुक्त\" आय की गतिशीलता जैसी भावना जुड़ी होती है, जिसमें कोई भी व्यक्ति प्रचुर रूप से क्षणभर में धनी हो सकता है। एतिहासिक रूप से स्वर्ण होड़ का वही अर्थ है जो इस पद (पारिभाषिक शब्द) का है लेकिन आज के समय में यह पद किसी भी उस पूँजीवादी गतिविधि को दर्शाने के लिए होता है जिसमें प्रतिभागी किसी प्रत्यक्ष स्पष्ट रूप से लाभप्रद बाज़ार के लिए होड़ करते हैं।\n\nस्वर्ण होड़ो ने नए क्षेत्रों में बाहर से आए लोगों के अवस्थापन में बहुत सहायक भूमिका निभाई और उत्तर अमेरिकी और ऑस्ट्रेलियाई संस्कृतियों को बहुत सीमा तक परिभाषित किया। ऐसे समय में, जब की मुद्रा सोने पर आधारित थी, रोमन साम्राज्य में नए-नए खननित सोने ने स्वर्ण खादानों से कहीं अधिक दूर तक आर्थिक सहायता प्रदान की।\n\nसामुदायिक और लघु खनन (\"कैस्म\") के अनुसार वर्तमान में विश्वभर में लगभग १.३ करोड़ से ३ करोड़ तक लघु खननकर्ता हैं। लगभग १० करोड़ लोग परोक्ष या अपरोक्ष रूप से लघु खनन पर आश्रित हैं। कांगो लोकतान्त्रिक गणराज्य में ८ से १५ लाख तक दस्तकार खननक हैं, सिएरा लियोन में ३.५ से ६.५ लाख और घाना में १.५ से २.५ लाख तक दस्तकार खननक हैं। इसके अतिरिक्त शेष अफ़्रीका में भी दसियों लाख खननक हैं।\n\n", "id": "184739", "title": "स्वर्ण होड़"}
{"url": "https://hi.wikipedia.org/wiki?curid=184753", "text": "क्रिस्ताडेल्फियन\n\nक्रिस्ताडेल्फियन (अंग्रेजी में Christadelphians; मसीह में भाइयों और बहनों) - एक प्रोटेस्टेंट चर्च है।\nपूरी दुनिया में आजकल साठ हज़ार से अधिक क्रिस्ताडेल्फियन चर्च के वयस्क सदस्य हैं। आत्मा के अमरत्व, ईसा के ईश्वरत्व तथा त्रित्व के सिद्धांत का अस्वीकरण। \n\nवेबसाइट Christadelphians India (अंग्रेजी में)\n", "id": "184753", "title": "क्रिस्ताडेल्फियन"}
{"url": "https://hi.wikipedia.org/wiki?curid=184758", "text": "जन्तुदंश\n\nगोजर काटता है। इसके पैरों के प्रथम जोड़े विषदंत का कार्य करते हैं। यह दंशस्थान पर चिपक जाते हैं। इन्हें हटाना कठिन होता है। इसके विष का प्रभाव समस्त शरीर पर पड़ता है। दंश्स्थान पर वेदना और शोथ होता है। चक्कर आने लगता है। वमन तथा सिर दर्द होने लगता है। वृश्चिकदंश की तरह इसका भी उपचार होता है।\n\nप्राय: सभी मकड़ियों में विषग्रंथि होती है। इसके काटने पर दंशस्थान पर लाल उभार दिखाई पड़ता है, मांसपेशियों में सकोच होता है, जिससे पेट में ऐंठन, नाड़ीगति में तीव्रता अथवा चमड़े पर छाले निकल आते हैं। नाड़ीमूल के आक्रांत होने पर नाड़ीमंडल में दर्द उत्पन्न होता है। प्राथमिक उपचार के रूप में पोटासियम परमैंगनेट का तनु विलयन दंशस्थान पर लगाते हैं। इसका उपचार वृश्चिक दंश के अनुसार ही किया जाता है।\n\nपागल कुत्ते के काटने से जलसंत्रास (Hydrophobia) नामक दुस्साध्य घातक रोग हो जाता है, जिससे रोगी को जल पीने, जल देखने तथा उसके नाममात्र से भय होता है और विचित्र प्रकार के आक्षेप एवं श्वासावरोध के लक्षण उत्पन्न होते हैं। कुत्ते के काटे हुए स्थान को पहले साबुन के पानी से, फिर हाइड्रोजन परॉक्साइड, या प्रबल पोटासियम परमैंगनेट के विलयन से धोते हैं। कार्बोलिक अम्ल से घाव को जलाकर ऐंटिरैबिक (antirabic) की 14 सुई देनी चाहिए। पागल बंदर, गीदड़ या बिल्ली के काटने पर भी पागल कुत्ते के काटने जैसा उपचार किया जाता है।\n\n", "id": "184758", "title": "जन्तुदंश"}
{"url": "https://hi.wikipedia.org/wiki?curid=184759", "text": "जड़भरत\n\nजड़भरत का प्रकृत नाम 'भरत' है, जो पूर्वजन्म में स्वायंभुव वंशी ऋषभदेव के पुत्र थे। मृग के छौने में तन्मय हो जाने के कारण इनका ज्ञान अवरुद्ध हो गया था और वे जड़वत् हो गए थे जिससे ये जड़भरत कहलाए। जड़भरत की कथा विष्णुपुराण के द्वितीय भाग में और भागवत पुराण के पंचम काण्ड में आती है। इसके अलावा यह जड़भरत की कथा आदिपुराण नामक जैन ग्रन्थ में भी आती है। \n\nशालग्राम तीर्थ में तप करते समय इन्होंने सद्य: जात मृगशावक की रक्षा की थी। उस मृगशावक की चिंता करते हुए इनकी मृत्यु हुई थी, जिसके कारण दूसरे जन्म में जंबूमार्ग तीर्थ में एक \"जातिस्मर मृग\" के रूप इनका जन्म हुआ था। बाद में पुन: जातिस्मर ब्राह्मण के रूप में इनका जन्म हुआ। आसक्ति के कारण ही जन्मदु:ख होते हैं, ऐसा समझकर ये आसक्तिनाश के लिए जड़वत् रहते थे। इनको सौवीरराज की डोली ढोनी पड़ी थी पर सौवीरराज को इनसे ही आत्मतत्वज्ञान मिला था।\n\nभरत प्राचीन भारत के एक प्रतापी राजा थे। वे भगवान ऋषभदेव के ज्येष्ठ पुत्र थे। श्रीमद्भागवत के पञ्चम स्कन्ध में उनके जीवन एवं अन्य जन्मों का वर्णन आता है।\n\nऋषभदेव के सौ पुत्रों में भरत ज्येष्ठ एवं सबसे गुणवान थे। ऋषभदेव ने संन्यास लेने पर उन्हें राजपाट सौंप दिया। भरत के नाम से ही लोग अजनाभखण्ड को भारतवर्ष कहने लगे।\n\nश्रीमद्भागवत के पञ्चम स्कन्ध के सप्तम अध्याय में भरत चरित्र का वर्णन है। कई करोड़ वर्ष धर्मपूर्वक शासन करने के बाद उन्होंने राजपाट पुत्रों को सौंपकर वानप्रस्थ आश्रम ग्रहण किया तथा भगवान की भक्ति में जीवन बिताने लगे। एक बार नदी में बहते मृग को बचाकर वे उसका उपचार करने लगे। धीरे-धीरे उस मृग से उनका मोह हो गया। मृग के मोह में पड़ने के कारण अगले जन्म में उन्होंने मृगयोनि में जन्म लिया।मृगयोनि में जन्म लेने पर भी उन्हें पुराने पुण्यों के कारण अपने पूर्वजन्म का भान था अतः मृगयोनि में रहते हुये भी वे भगवान का ध्यान करते रहे। अगले जन्म में उन्होंने एक ब्राह्मण कुल में जन्म लिया। पुराने जन्मों की याद होने से इस बार वे संसार से पूरी तरह विरक्त रहे। उनकी विरक्ति के कारण लोग उन्हें पागल समझने लगे तथा उनका नाम जड़भरत पड़ गया। जड़भरत के रूप में वे जीवनपर्यन्त भगवान की आराधना करते हुये अन्तः में मोक्ष को प्राप्त हुये।\n\nजड भरत (संस्कृत)\n\n", "id": "184759", "title": "जड़भरत"}
{"url": "https://hi.wikipedia.org/wiki?curid=184760", "text": "आर्लिंग्टन का टॅक्सस विश्वविद्यालय\n\nआर्लिंग्टन का टॅक्सस विश्वविद्यालय एक सार्वजनिक विश्वविद्यालय है जो, आर्लिंग्टन, टेक्सास में स्थित है। इस समय विश्वविद्यालय में २८,००० से ऊपर विद्यार्थी नामांकित हैं।\n\nइसकी स्थापना १८९५ में की गई थी।\n\n", "id": "184760", "title": "आर्लिंग्टन का टॅक्सस विश्वविद्यालय"}
{"url": "https://hi.wikipedia.org/wiki?curid=184772", "text": "मुकुंदराव आनंदराव जयकर\n\nमुकुंदराव आनंदराव जयकर ( 13 नवम्बर 1873 - 10 मार्च 1959, मुम्बई) ) प्रख्यात विधि विशारद्, संविधानशास्त्रज्ञ, न्यायाधीश, प्रसिद्ध वक्ता, शिक्षाशास्त्री एवं समाजसेवक थे। 1917 के बाद हिंदुस्तान का ऐसा कोई भी आंदोलन नहीं जिससे आपका संबंध न रहा हो। 1948 से पूना के कुलपति के रूप में रहे। आपका व्यक्तित्व अत्यंत व्यापक रहा है। आपके सामाजिक, राजनीतिक, सांस्कृतिक तथा शिक्षा संबंधी कार्यों का मूल्यांकन किए बिना भारत का आधुनिक इतिहास अधूरा रहेगा। इस दृष्टि से आपके भाषणों, पत्रों तथा लेखों का अध्ययन आवश्यक है।\n\nमुकुंदराव आनंदराव जयकर का जन्म नासिक में हुआ था। आपकी शिक्षा बंबई के एलफिंस्टन हाई स्कूल और कालेज तथा सरकारी लॉ स्कूल में हुई थी। 1905 में आपने हाईकोर्ट में वकालत शुरु की। 1937 में फेडरल कोर्ट ऑव इंडिया में न्यायाधीश के रूप में आपकी नियुक्ति हुई। प्रीवी काउन्सिल की ज्युडीशियल कमिटी के भी आप सदस्य थे पर 1942 में आपने इस पद से त्यागपत्र दे दिया। कॉन्सिटट्युएंट एसेंबली के लिए सदस्य के रूप में आपका निर्वाचन हुआ था पर 1947 में इस पद से भी अप ने त्यागपत्र दे दिया।\n\n1907 से 1912 तक लॉ स्कूल में आप कानून के प्राध्यापक थे। आपके आत्मसम्मान की भावना का इसी समय साक्षात्कार होता है जब अपने से निम्न स्तर के यूरोपीय अध्यापक की आपसे उच्चपद पर नियुक्ति पर आपने त्यागपत्र दे दिया। फर्ग्युसन कॉलेज में \"प्लेज ऑव इंग्लिश लिटरेचर\" पर आपका भाषण शिक्षा संबंधी आपके गंभीर अध्ययन क परिचायक है। मुंबई विश्वविद्यालय की रिफॉर्म कमेटी के आप 1924-25 में सदस्य थे। शिक्षा सुधार की योजना आपने इसी समय प्रस्तुत की थी। सरकार की डेक्कन कॉलेज को बंद करने की नीति के विरुद्ध आपने संघर्ष किया जो बंबई विश्वविद्यालय के इतिहास में चिरस्मरणीय है। 1941 में महाराष्ट्र यूनिवर्सिटी के संबंध में आपकी अध्यक्षता में एक कमिटी कायम हुई थी। शिक्षा और साहित्य के साथ संगीत और कला में भी आपकी रुचि थी। इनके उत्थान के लिए भी आप चिंतित थे।\n\nशिक्षाशास्त्री के रूप में आप सर्वत्र विख्यात थे। नागपुर, लखनऊ, पटना, आदि अनेक विश्वविद्यालयों में हुए आपके दीक्षांत भाषण अमर हैं। 1917, 1918, 1920 तथा 1925 के कांग्रेस के अधिवेशनों में \"स्वराज्य\" तथा दूसरे राजनीतिक विषयों पर आपके भाषण और प्रस्ताव बहुत ही महत्वपूर्ण रहे हैं। बंबई की स्वराज पार्टी लेजिस्लेटिव काउंसिल में आप विरोध पक्ष के नेता रहे। 1926 में इंडियन लेजिस्लेटिव एसेंबली के लिए सदस्य के रूप में आप निर्वाचित किए गए। यहाँ पर आप नेशनलिस्ट पार्टी के उपनेता के रूप में कार्य करते रहे। गोल मेज सम्मेलन में प्रतिनिधि के रूप में आप उपस्थित थे। फेडरल सट्रक्चर कमिटी के भी आप सदस्य रहे। गांधी इर्विन समझौता के लिए सर सप्रू के साथ शांतिदूत के रूप में आपने कार्य किया। पूना पैक्ट के लिए भी आप प्रयत्नशील रहे।\n\nआप पर सभी का समान रूप से विश्वास होने के कारण मध्यस्थ के रूप में आपकी योग्यता महनीय थी। सरकार ने आपको के. सी. एस. आई. बनाना चाहा पर आप मिस्टर जयकर ही बने रहे। 1919 में जलियांवाला हत्याकांड से संबंधित आपकी रिपोर्ट इतिहास में अमर है। 1940 में ऑक्सफोर्ड विश्वविद्यालय ने डी. सी. एल. पदवी से आपको विभूषित किया।\n", "id": "184772", "title": "मुकुंदराव आनंदराव जयकर"}
{"url": "https://hi.wikipedia.org/wiki?curid=184775", "text": "तेज बहादुर सप्रू\n\nमोटे अक्षरसर तेज बहादुर सप्रू (8 दिसम्बर 1875 – 20 जनवरी 1949) प्रसिद्ध वकील, राजनेता और समाज सुधारक थे। उन्होंने गोपाल कृष्ण गोखले की उदारवादी नीतियों को आगे बढ़ाया और आजाद हिन्द फौज के सेनानियों का मुकदमा लड़ने में भी महत्वपूर्ण भूमिका निभाई।\n\nतेज बहादुर सप्रू का जन्म आठ दिसंबर 1875 को अलीगढ़ में हुआ था। उन्होंने आगरा कॉलेज से शिक्षा ग्रहण की और इलाहाबाद उच्च न्यायालय में वकील के रूप में काम किया जहां पुरुषोत्तम दास टंडन उनके कनिष्ठ सहयोगी थे। इतिहासकारों के अनुसार सप्रू एक ओर जहां ब्रिटिश राज के खिलाफ थे वहीं दूसरी ओर वह उसके प्रति नरम भी दिखते थे। एमके भगत ने लिखा है कि सप्रू ब्रिटिश शासकों से लड़ाई की बजाय उनके साथ बातचीत के पक्षधर थे। उन्होंने स्वशासन की मांग तो की वहीं दूसरी ओर स्वतंत्रता की मांग का पुरजोर समर्थन नहीं किया।\n\nसप्रू ने एक ओर जहां महात्मा गांधी के नेतृत्व की आलोचना की वहीं दूसरी ओर गांधी-इरविन समझौते में उन्होंने मध्यस्थ की भूमिका निभाई। बतौर राजनीतिक करियर सप्रू 1913 से 1916 तक संयुक्त प्रांत की विधान परिषद के सदस्य रहे। 1920 से 1923 तक वह वायसराय की परिषद के कानूनी सदस्य रहे।\n\n1931 से 1933 तक उन्होंने भारतीय गोलमेज सम्मेलनों में सक्रिय भूमिका निभाई। 1934 में वह प्रिवी काउंसिल के सदस्य भी रहे। सप्रू उन अत्यंत महत्वपूर्ण वकीलों में से एक थे जिन्होंने आजाद हिन्द फौज के सेनानियों का मुकदमा लड़ने में महत्वपूर्ण भूमिका निभाई थी। वह अंबिका प्रसाद सप्रू की एकमात्र संतान थे। भारत की स्वतंत्रता के बाद 20 जनवरी 1949 को इलाहाबाद में उनका निधन हो गया।\n\n", "id": "184775", "title": "तेज बहादुर सप्रू"}
{"url": "https://hi.wikipedia.org/wiki?curid=184783", "text": "मुजफ्फरपुर प्रौद्योगिकी संस्थान\n\nमुजफ्फरपुर प्रौद्योगिकी संस्थान (एमआईटी मुजफ्फरपुर / MIT, Muzaffarpur के नाम से अधिक लोकप्रिय) बिहार के मुजफ्फरपुर में स्थित सार्वजनिक, सह-शिक्षा वाला इंजीनियरी महाविद्यालय है। यह बिहार सरकार स्वारा पूर्णत: वित्तपोषित है। इसकी स्थापना सन् १९५४ में हुई थी और यह देश के उन गिने-चुने इंजीनियरी महाविद्यालयों में से है जिनकी स्थापना भारत की स्वतंत्रता के तुरन्त बाद हुई थी। इस महाविद्यालय में इंजीनियरी एवं फार्मेसी के स्नातक एवं परास्नातक स्तरीय पाठ्यक्रम चलाये जा रहे हैं। \n\n", "id": "184783", "title": "मुजफ्फरपुर प्रौद्योगिकी संस्थान"}
{"url": "https://hi.wikipedia.org/wiki?curid=184784", "text": "मदन मोहन मालवीय प्रौद्योगिकी विश्वविद्यालय, गोरखपुर\n\nमदन मोहन मालवीय प्रौद्योगिकी विश्वद्यालय, उत्तर प्रदेश के गोरखपुर में स्थित एक प्रौद्योगिकी विश्वविद्यालय है। इसकी स्थापना १९६२ में हुई थी और १ दिसम्बर २०१३ के पहले इसका नाम 'मदन मोहन मालवीय इंजिनियरिंग कॉलेज' था। \n\n\n", "id": "184784", "title": "मदन मोहन मालवीय प्रौद्योगिकी विश्वविद्यालय, गोरखपुर"}
{"url": "https://hi.wikipedia.org/wiki?curid=184790", "text": "किरण भटनागर\n\nकिरण भटनागर (Kiron Bhatnagar) जन्म -February 8, 1951 \nभारतीय रंगकर्मी, लेखक और निर्देशक। नेशनल स्कूल ऑफ ड्रामा में अध्ययन। भारतीय नाट्य संघ से जुडी थी। वर्तमान मै संगीत नाटक अकादमी में उपसचिव। \n\nकिरण भटनागर द्वारा संपादित जे. एन. कौशल के संस्मरणों का संग्रह \"दर्द आया था दबे पाँव\" में जे. एन. कौशल के २८ लेखों और रंग-प्रसंगों के संस्मरणों का संचयन है। उनके माध्यम से भारतीय विशेषकर हिन्दी रंगमंच का चालीस वर्ष का इतिहास एक भिन्न रूप में हमारे सामने प्रस्तुत हुआ है। \n", "id": "184790", "title": "किरण भटनागर"}
{"url": "https://hi.wikipedia.org/wiki?curid=184791", "text": "थेवेनिन का प्रमेय\n\nथेवेनिन का प्रमेय, परिपथ सिद्धान्त का एक महत्वपूर्ण प्रमेय है। इसे फ्रांस के टेलेग्राफ इंजीनीयर लियों चार्ल्स थेवेनिन (Léon Charles Thévenin (1857–1926)) ने प्रतिपादित किया था। \n\nइसके अनुसार, वोल्टता स्रोत, धारा स्रोत एवं प्रतिरोधकों से निर्मित किसी भी रैखिक परिपथ का इसके किन्हीं किन्हीं दो सिरों (टर्मिनल्स) के बीच व्यवहार एक तुल्य वोल्तता स्रोत Vth एवं तुल्य प्रतिरोधक Rth के श्रेणीक्रम के द्वारा निरूपित किया जा सकता है। यह किसी एक आवृत्ति वाले प्रत्यावर्ती धारा के स्रोत एवं सामान्यीकृत प्रतिबाधा से युक्त परिपथों के लिये भी लागू होता है। इस सिद्धान्त की खोज सबसे पहले जर्मनी के वैज्ञानिक हर्मन वॉन हेल्मोल्ट्ज (Hermann von Helmholtz) ने सन् १८५३ में की थी, किन्तु बाद में थेवेनिन ने सन् १८८३ में इसे 'पुन: खोजा'।\n\n\n\nA Norton equivalent circuit is related to the Thévenin equivalent by the following equations:\n\n\n\n\n\n", "id": "184791", "title": "थेवेनिन का प्रमेय"}
{"url": "https://hi.wikipedia.org/wiki?curid=184793", "text": "उद्धव ठाकरे\n\nउद्धव ठाकरे (जन्मः 27 जुलाई 1960), भारतीय राज्य महाराष्ट्र की जाति विशेषकेन्द्रित क्षेत्रीय पार्टी शिवसेना के संस्थापक बाला साहेब ठाकरे का पुत्र और शिवसेना का वर्तमान कार्यकारी अध्यक्ष है। उद्धव ठाकरे को यह भूमिका उसके पिता ने सन २००४ में सौंपी थी।\n", "id": "184793", "title": "उद्धव ठाकरे"}
{"url": "https://hi.wikipedia.org/wiki?curid=184798", "text": "जनरल इलेक्ट्रिक\n\nजनरल इलेक्ट्रिक कंपनी, या GE (), न्यूयॉर्क राज्य में निगमित एक बहुराष्ट्रीय अमेरिकी प्रौद्योगिकी और सेवा समूह है। 2009 में, फोर्ब्स ने GE को दुनिया की सबसे बड़ी कंपनी के रूप में स्थान दिया। दुनिया भर में कंपनी के 323,000 कर्मचारी हैं।\n\n1890 तक, थॉमस एडीसन ने अपने कई व्यापारिक हितों को एक निगम के अंतर्गत, एडीसन जनरल इलेक्ट्रिक में संगठित किया। क़रीब उसी समय, चार्ल्स ए. कॉफ़ीन के नेतृत्व में थॉमसन-ह्यूस्टन कंपनी ने कई प्रतियोगियों के अधिग्रहण के माध्यम से प्रमुख पेटेंटों को प्राप्त किया। तत्पश्चात्, 1892 में एडीसन जनरल इलेक्ट्रिक और थॉमसन-ह्यूस्टन कंपनी के विलय द्वारा जनरल इलेक्ट्रिक का गठन हुआ।\n\n1896 में, जनरल इलेक्ट्रिक, नवनिर्मित डौ जोन्स औद्योगिक औसत पर सूचीबद्ध मूल 12 कंपनियों में से एक थी और साल के बाद भी, डौ पर शेष एकमात्र कंपनी है (हालांकि यह डौ सूचकांक पर लगातार मौजूद नहीं थी).\n\n1911 में, नेशनल इलेक्ट्रिक लैंप एसोसिएशन (NELA) को जनरल इलेक्ट्रिक के मौजूदा रोशनी कारोबार में समाहित कर लिया गया। GE ने इसके बाद ईस्ट क्लीवलैंड, ओहियो में नेला पार्क में अपने रोशनी डिवीजन के मुख्यालय की स्थापना की। नेला पार्क अभी भी GE के प्रकाश व्यापार के लिए मुख्यालय है।\n\nGE ने 1919 में अंतर्राष्ट्रीय रेडियो के विस्तार के लिए रेडियो कॉर्पोरेशन ऑफ़ अमेरिका (RCA) की स्थापना की। RCA शीघ्र ही अपने आप में एक विशाल औद्योगिक कंपनी हो गई।\n\nविद्युत उत्पादन के क्षेत्र में टरबाइन के साथ काम करने के GE के लंबे इतिहास ने उन्हें विमान टर्बोसुपरचार्जर के नए क्षेत्र में जाने के लिए इंजीनियरिंग का ज्ञान प्रदान किया। सैनफोर्ड मोस के नेतृत्व में, GE ने प्रथम विश्व युद्ध के दौरान पहला सुपर चार्जर पेश किया और अंतरयुद्ध अवधि के दौरान उनका विकास करना जारी रखा। द्वितीय विश्व युद्ध से तुरंत पहले कुछ साल वे अपरिहार्य बन गए और जब युद्ध शुरू हुआ, तो GE निकास-प्रेरित सुपरचार्जिंग में विश्व अगुआ था। इस अनुभव ने बदले में, व्हिटल W.1 जेट इंजन के विकास के लिए GE को एक स्वाभाविक चयन बना दिया जिसे अमेरिका में 1941 में प्रदर्शित किया गया था। हालांकि व्हिटल के डिजाइन के साथ उनके प्रारंभिक कार्य को बाद में एलीसन इंजन कंपनी को सौंप दिया गया, GE एविशन दुनिया के सबसे बड़े इंजन निर्माताओं में से एक बन कर उभरा, जो सुगठित और पुरानी ब्रिटिश कंपनी, रोल्स रॉयस plc, जिसने नवीन, विश्वसनीय और कुशल उच्च प्रदर्शन वाले मज़बूत जेट इंजन के डिजाइन और निर्माण में सबका नेतृत्व किया, के बाद दूसरे स्थान पर था।\n\n1960 के पूरे दशक के दौरान GE उस वक्त की आठ प्रमुख कंप्यूटर कंपनियों में से एक थी - जिसमें सबसे बड़ी IBM को, जो \"स्नो व्हाईट\" के नाम से जाना जाता था, जिसके बाद \"सेवेन ड्वार्फ्स\" का स्थान था: बरोज़, NCR, कंट्रोल डेटा कॉर्पोरेशन, हनीवेल, RCA, UNIVAC और GE. GE के पास सामान्य प्रयोजन और विशेष उद्देश्य कंप्यूटर की एक व्यापक श्रृंखला थी। उनमें शामिल थे GE 200, GE 400 और GE 600 श्रृंखला सामान्य प्रयोजन कंप्यूटर, GE 4010, GE 4020 और GE 4060 रिअल टाइम प्रक्रिया नियंत्रण कंप्यूटर और डाटानेट 30 मेसेज स्विचिंग कंप्यूटर. एक डाटानेट 600 कंप्यूटर को डिज़ाइन किया गया था, लेकिन कभी बेचा नहीं गया। यह कहा जाता है कि GE, कंप्यूटर निर्माण में इसलिए उतरे, क्योंकि 1950 के दशक में अमेरिकी संघीय सरकार के बाहर वे कंप्यूटर के सबसे बड़े उपयोगकर्ता थे। 1970 में GE ने अपना कंप्यूटर प्रभाग हनीवेल को बेच दिया। बरोज़, UNIVAC, NCR, कंट्रोल डेटा कॉर्पोरेशन और हनीवेल वाले इस समूह को, आम तौर पर उद्योग के भीतर, \"BUNCH\" के रूप में संदर्भित किया जाता था, ना कि \"सेवेन ड्वार्फ्स\" के रूप में.\n\n1986 में GE ने RCA का पुनः अधिग्रहण किया, मुख्य रूप से NBC टेलीविज़न नेटवर्क के लिए। शेष को बरटेल्स्मन और थॉमसन SA सहित विभिन्न कंपनियों को बेच दिया गया।\n\n2002 में फ्रांसिस्को पार्टनर्स और नोर्वेस्ट वेंचर पार्टनर्स ने GE इन्फ़र्मेशन सिस्टम्स (GEIS) नाम के GE के एक प्रभाग का अधिग्रहण किया। यह नई कंपनी, जिसका नाम GXS है, गैथर्सबर्ग, MD में आधारित है। GXS, B2B ई-वाणिज्य समाधान का एक अग्रणी प्रदाता है। GE ने GXS में एक अल्पसंख्यक स्वामित्व बना रखा है।\n\nGE ने 2004 में विवेंडी की टीवी और फ़िल्म संपत्ति खरीदी और दुनिया में तीसरा सबसे बड़ा मीडिया समूह बन गया। इस नई कंपनी को NBC यूनिवर्सल नाम दिया गया। इसके अलावा 2004 में GE ने अपने गिरवी और जीवन बीमा संपत्ति के स्पिन-ऑफ़(विखंडन) को पूरा करते हुए रिचमंड, वर्जीनिया में आधारित एक स्वतंत्र कंपनी, जेनवर्थ फ़ाइनेन्शियल की स्थापना की।\n\nपूर्व में GE कैपिटल इंटरनेशनल सर्विसेस (GECIS) के रूप में प्रसिद्ध जेनपैक्ट को 1997 के उत्तरार्ध में GE द्वारा भारत आधारित आबद्ध BPO के रूप में स्थापित किया गया था। GE ने 2005 में जनरल अटलांटिक और ओक हिल कैपिटल पार्टनर्स को जेनपैक्ट में 60% हिस्सेदारी बेच दी और जेनपैक्ट को एक स्वतंत्र व्यापार के रूप में अलग कर दिया। GE अभी भी जेनपैक्ट के लिए एक प्रमुख ग्राहक है जो उससे ग्राहक सेवा, वित्त, सूचना प्रौद्योगिकी और विश्लेषिकी में उसकी सेवाएं लेती है।\n\nमई 2008 में, GE ने घोषणा की कि वह अपने उपभोक्ता और औद्योगिक व्यापार के एक बड़े हिस्से से स्वत्व-हरण के विकल्प तलाश रहा है।\n\nअधिग्रहण और स्वत्व-हरण की एक पूरी सूची के लिए, जनरल इलेक्ट्रिक समयरेखा देखें.\n\nजनरल इलेक्ट्रिक की शेनेक्टैडी, न्यूयॉर्क सुविधाओं को (GE के मूल मुख्यालय सहित) ज़िप कोड 12345 आबंटित किया गया है। (सभी शेनेक्टैडी ज़िप कोड 123 से शुरू होते है, लेकिन कोई अन्य 1234 से शुरू नहीं होते हैं।)\n\n3 दिसम्बर 2009 को यह घोषणा की गई कि NBC यूनिवर्सल, GE और केबल टीवी ऑपरेटर कॉमकास्ट के बीच एक संयुक्त उपक्रम बन जाएगा. यह विशाल केबल ऑपरेटर का हित कंपनी में नियंत्रण में होगा, जबकि GE के पास 49% हिस्सेदारी बरकरार रहेगी और वर्तमान में विवेंडी के स्वामित्व वाले शेयरों की खरीद करेगा। \n\nविवेंडी US $5.8 बीलियन में GE को NBC यूनिवर्सल में अपना 20% शेयर बेचेगा. यदि सितंबर 2010 तक GE/कॉमकास्ट सौदा पूरा नहीं होता है तो विवेंडी, GE को US$2 बिलियन में NBC यूनिवर्सल का 7.66% बेचेगा और फिर NBC यूनिवर्सल का शेष 12.34% शेयर GE को US$3.8 बिलियन में बेचेगा जब सौदा पूरा हो जाएगा या अगर सौदा पूरा नहीं होता है तो IPO के जरिए लोगों को बेचेगा.\n\nGE एक बहुराष्ट्रीय समूह है जिसका फेयरफ़ील्ड, कनेक्टिकट में मुख्यालय है। न्यूयॉर्क के इसके मुख्य कार्यालय, रॉकफेलर सेंटर में, 30 रॉकफेलर प्लाज़ा में स्थित हैं, जिसे छत पर GE के स्पष्ट लोगो के कारण GE भवन के रूप में जाना जाता है। NBC के मुख्यालय और मुख्य स्टूडियो भी इसी इमारत में स्थित हैं। अपने RCA सहायक के माध्यम से, यह 1930 के दशक में इस सेंटर के निर्माण के समय से जुड़ा है।\n\nकंपनी, अपना वर्णन कई प्राथमिक व्यापार इकाइयों अथवा \"कारोबारों\" से संघटित के रूप में करती है। प्रत्येक इकाई अपने आप में एक विशाल उद्यम है, जिनमें से कई, एक स्व-संपूर्ण कंपनी के रूप में फॉर्च्यून 500 में स्थान बना सकती हैं। GE व्यवसायों की सूची, अधिग्रहण, स्वत्व-हरण और पुनर्गठनों के परिणामस्वरुप समय के साथ बदलती रहती है। GE की कर विवरणी संयुक्त राज्य अमेरिका में दाखिल सबसे बड़ी विवरणी है; 2005 की विवरणी मुद्रण के बाद लगभग 24,000 पृष्ठों की थी और इलेक्ट्रॉनिक रूप में प्रस्तुति के समय 237 मेगाबाइट की थी।\n\nGE ने 2005 में, स्वयं को एक हरित कंपनी के रूप में स्थापित करने की कोशिश में \"इकोमैजीनेशन\" पहल का शुभारंभ किया। आजकल GE पवन बिजली उद्योग में सबसे बड़े खिलाड़ियों में से एक है और वह संकर इंजन, अलवणीकरण और जल पुनः प्रयोग समाधान और फोटोवोल्टिक कोशिकाओं के रूप में नए पर्यावरण अनुकूल उत्पादों को विकसित कर रहा है। कंपनी ने अपनी सहायक कंपनियों के लिए अपने ग्रीनहाउस गैस उत्सर्जन को कम करने के लिए लक्ष्य निर्धारित किया है।\n\n21 मई 2007 को, GE ने घोषणा की कि वह अपना GE प्लास्टिक प्रभाग $11.6 बिलियन की शुद्ध आय के लिए पेट्रो रसायन निर्माता SABIC को बेचेगा. यह सौदा 31 अगस्त 2007 को हुआ और कंपनी का नाम SABIC इनोवेटिव प्लास्टिक्स में परिवर्तित हो गया, जिसके मुख्य कार्यकारी अधिकारी ब्रायन ग्लैडेन बने। \n\nजेफ्री इम्मेल्ट, मंडल के मौजूदा अध्यक्ष और GE के मुख्य कार्यकारी अधिकारी हैं। उन्हें GE के निदेशक मंडल द्वारा 2000 में जॉन फ्रांसिस वेल्च जूनियर (जैक वेल्च) की सेवानिवृत्ति के बाद उनका स्थान लेने के लिए चुना गया।\nपूर्व में इम्मेल्ट ने अध्यक्ष और मुख्य कार्यकारी अधिकारी के रूप में GE के मेडिकल सिस्टम प्रभाग (अब GE हेल्थकेयर) का नेतृत्व किया था। वे 1982 से GE के साथ रहे हैं और दो गैर लाभ संगठनों के मंडल में शामिल हैं।\n\nअध्यक्ष और मुख्य कार्यकारी अधिकारी के रूप में उनका कार्यकाल संकट की घड़ी में शुरू हुआ - उन्होंने 7 सितंबर 2001 को अमेरिका पर आतंकवादी हमलों के चार दिन पहले पदभार संभाला, जिसमें दो कर्मचारी मारे गए और GE के बीमा कारोबार के $600 खर्च हुए -- साथ ही साथ कंपनी के विमान इंजन सेक्टर पर सीधा असर पड़ा. इम्मेल्ट का वित्तीय बचाव योजना के सम्बन्ध में राष्ट्रपति ओबामा के आर्थिक सलाहकार के रूप में चयन किया गया है।\n\nGE के पास दुनिया में चौथा सबसे ज्यादा पहचाना जाने वाला, लगभग $48 बीलियन मूल्य का ब्रांड है।\n\nअध्यक्ष के रूप में बागडोर संभालने के बाद, CEO जेफ्री इम्मेल्ट के पास 2004 में कमीशन किए ब्रांड की प्रस्तुति में परिवर्तन का एक सेट तैयार था, ताकि GE के विविध व्यवसायों को एकीकृत किया जा सके। परिवर्तनों में शामिल था एक नया कॉर्पोरेट रंग पैलेट, में एक छोटा संशोधन, एक नया विशिष्ट रूप से निर्मित फ़ॉन्ट (GE इन्स्पिरा) और एक नया नारा, \"\"इमेजिनेशन एट वर्क\" \" जिसने डेविड लुकास द्वारा रचित पुराने नारे \"\"वी ब्रिंग गुड थिंग्स टु लाइफ़\" \" का स्थान लिया। मानक के अनुसार कई सुर्खियों को लोवरकेस में रखना अपेक्षित है और एक खुली और सुलभ कंपनी को बढ़ावा देने के लिए दस्तावेजों और विज्ञापन में \"श्वेत स्थान\" जोड़ता है। इन परिवर्तनों को वोल्फ ओलिंस द्वारा डिजाइन किया गया था और इसे GE के विपणन, साहित्य और वेबसाइट पर बड़े पैमाने पर उपयोग किया जाता है।\n\nदो अक्षर के डोमेन \"ge.com\" के स्वामित्व द्वारा ब्रांड के मूल्य को प्रबलित किया गया। आज के मौजूदा लाखों डोमेन नामों में GE.com 20वां डोमेन है जिसे 5 अगस्त 1986 को पंजीकृत किया गया। GE, विश्व की उन चंद कंपनियों में से एक है जिनका दो अक्षर का डोमेन नाम है। यह ब्रांड, \"GE\" न्यूयॉर्क स्टॉक एक्सचेंज टिकर चिह्न से परिलक्षित होता है।\n\nGE के प्रभाग में शामिल हैं, GE कैपिटल (GE कमर्शियल फाइनेंस और GE मनी और GE कंज्यूमर फाइनेंस सहित), GE टेक्नॉलजी इन्फ्रास्ट्रक्चर ([[GE एविएशन]], विगत [[स्मित्स एयरोस्पेस]] और [[GE हेल्थकेयर]] सहित), [[GE एनर्जी इन्फ्रास्ट्रक्चर]] ([[GE एनर्जी फाइनेंशियल सर्विसेज]] सहित), [[GE फानुक इंटेलिजेंट प्लेटफॉर्म]] और [[NBC यूनिवर्सल,]] एक मनोरंजन कंपनी.\n\nइन व्यवसायों के माध्यम से, GE बिजली के उत्पादन, पारेषण और वितरण सहित विस्तृत विविधता वाले बाज़ारों में भाग लेता है (उदा. . परमाणु, गैस और सौर), प्रकाश उद्योग, औद्योगिक स्वचालन, मेडिकल इमेजिंग उपकरण, मोटर, रेलवे इंजन, विमान जेट इंजन और विमानन सेवाएं. इसने राष्ट्रीय प्रसारण कंपनी, NBC यूनिवर्सल की सह-स्थापना की और (विवेंडी के साथ) उसके 80% का मालिक है। GE कमर्शियल फाइनेंस, GE कंज्यूमर फाइनेंस, GE इक्विपमेंट सर्विसेस और GE इंश्योरेंस के माध्यम से यह वित्तीय सेवाओं की एक श्रृंखला भी प्रस्तुत करता है। इसकी 100 से अधिक देशों में मौजूदगी है।\n\nचूंकि GE के राजस्व का आधे से अधिक हिस्सा वित्तीय सेवाओं से प्राप्त होता है, यह बेशक एक विनिर्माण इकाई वाली वित्तीय कंपनी है। यह अमेरिका के अलावा जापान जैसे अन्य देशों के सबसे बड़े ऋणदाताओं में से एक है। हालांकि कंपनियों के संगठन की पहली लहर (जैसे ITT कॉर्पोरेशन, लिंग-टेम्को-वॉट, टेनेको, आदि) 1980 के दशक के मध्य तक उखड़ गए, 1990 के दशक के उत्तरार्ध में एक दूसरी लहर (वेस्टिंगहाउस, टाइको, और अन्य से बनी) ने GE की सफलता की बराबरी करने की कोशिश की और विफल रहे।\n\n4 मई 2008 को यह घोषणा की गई कि कि GE अपने उपकरण कारोबार की $5–8 बिलियन की अपेक्षित बिक्री के लिए नीलामी करेगा। अमेरिका में GE उपकरण ब्रांडों में शामिल हैं: GE, GE प्रोफाइल, GE कैफे, मोनोग्राम और हॉटपॉइंट.\n\nफिनिश RFI फ़िल्टर फर्म DICRO Oy की स्थापना 1987 में हुई और इसने 13 फ़रवरी 2006 को \"GE प्रोकोंड Oy\" नाम के एक पुराने प्रतिद्वंद्वी RFI फिल्टर फर्म को ख़रीदा, जिसे Procond Oy का नया नाम दिया गया और इससे पहले तक यह GE का हिस्सा था, लेकिन अब संभव है बेच दिया गया हो।\n\n2004 में, GE को नियोक्ताओं और कर्मचारियों के लिए फोर्ब्स 500 ग्लोबल प्लेयर सूची पर प्रथम स्थान की कंपनी घोषित की गई।\n\nपिछले वर्षों के दौरान GE ने अपनी उपलब्धियों, मूल्यों और प्रतिष्ठा के लिए सम्मानित होते हुए कई पुरस्कार प्राप्त किये:\n\n\nबड़े पैमाने पर वायु और जल प्रदूषण में GE का इतिहास रहा है। वर्ष 2000 के डाटा के आधार पर, राजनीतिक आर्थिक अनुसंधान संस्थान के अनुसंधानकर्ताओं ने इस निगम को अमेरिका में वायु प्रदूषण बढ़ाने वाली चौथी सबसे बड़ी कंपनी के रूप में सूचीबद्ध किया है, जो प्रति वर्ष 4.4 मिलियन पाउंड (2,000 टन) से अधिक के विषैले रसायन हवा में छोड़ती है। GE को विषाक्त अपशिष्ट के निर्माण में भी शामिल किया गया है। EPA दस्तावेजों के अनुसार, केवल अमेरिकी सरकार, हनीवेल और शेवरॉन कॉर्पोरेशन अधिक सुपरफंड विषाक्त अपशिष्ट साइटों के निर्माण के लिए ज़िम्मेदार हैं।\n\n1983 में, न्यूयॉर्क राज्य के एटॉर्नी जनरल रॉबर्ट अब्राम ने न्यूयार्क के उत्तरी जिले के लिए अमेरिकी जिला न्यायालय में उस कचरे को साफ़ करने के लिए GE को बाध्य करने हेतु मुकदमा दायर किया गया, जो दावों के अनुसार वॉटरफोर्ड में उनके संयंत्र से 100,000 टन से अधिक का फेंका गया रसायन था (उस वक्त कानूनी तौर पर). ह्युसटोनिक नदी और अन्य साइटों को पॉलीक्लोरीनेटेड बाइफिनाइल (PCBs) और अन्य खतरनाक पदार्थों से प्रदूषित करने के दावों के संबंध में, कंपनी, 1999 में $250 मिलियन देने के समझौते पर सहमत हो गई।\n\nलगभग 1947 से 1977 तक, GE ने हडसन फॉल और फोर्ट एडवर्ड सुविधाओं में स्थित संधारित्र विनिर्माण संयंत्र से क़रीब 1.3 मिलियन पाउंड PCB को हडसन नदी में छोड़ा. कई वर्षों तक लाखों खर्च करने के बाद, GE ने नदी की सफाई से बचने के लिए एक मीडिया और राजनीतिक लड़ाई लड़ी: GE ने अदालत में सुपरफंड कानून पर हमला किया और नदी की सफाई के फायदों का खंडन करते हुए, एक व्यापक मीडिया अभियान शुरू किया और दावा किया कि नदी के निकर्षण से वास्तव में PCB में हलचल होने लगेगी. 2002 में, GE को हडसन नदी के लम्बाई के हिस्से को साफ़ करने का आदेश दिया गया, जिसे उसने दूषित किया था।\n\n2003 में, इस चिंता पर कार्रवाई करते हुए कि GE द्वारा प्रस्तावित योजना \"सार्वजनिक स्वास्थ्य और पर्यावरण के पर्याप्त संरक्षण के लिए कुछ ख़ास पेश नहीं करती है,\" अमेरिकी पर्यावरण संरक्षण एजेंसी ने कंपनी के लिए एक एकतरफा प्रशासनिक आदेश जारी किया ताकि रोम, जॉर्जिया, में \"GE स्थलों पर सफाई पूरी हो\" जो PCB से दूषित हैं।\n\nमई 2005 में, GE ने \"इकोमेजिनेशन\" नाम के एक कार्यक्रम के शुभारंभ की घोषणा की, जिसका उद्देश्य, CEO जेफ्री आर. इम्मेल्ट के शब्दों में \"भविष्य के समाधानों को विकसित करना है जैसे सौर ऊर्जा, संकर इंजन, ईंधन सेल, निम्न उत्सर्जन विमान इंजन, हल्की और मजबूत टिकाऊ सामग्री, कुशल प्रकाश व्यवस्था और जल शोधन प्रौद्योगिकी,\" और इस बात ने \"न्यूयॉर्क टाइम्स\" को यह कहने पर उकसाया कि,\"जहां जनरल इलेक्ट्रिक का स्वच्छ प्रौद्योगिकी पर बढ़ता ज़ोर शायद उनके उत्पादों को बेहतर और व्यवसाय को लाभदायक बनाएगा, वहीं अपनी ज़हरीली विरासत की सफाई में कंपनी की कट्टरता के कारण, राष्ट्रीय पर्यावरण नीति पर एक प्रवक्ता के रूप में मिस्टर इम्मेल्ट की विश्वसनीयता घातक रूप से त्रुटिपूर्ण है।\"\n\nGE ने कहा है कि वह अपने इकोमेजिनेशन पहल के तहत क्लीनटेक अनुसंधान और विकास में 2008 में $1.4 बिलियन निवेश करेगा। यथा अक्तूबर 2008, इस योजना के परिणामस्वरूप 70 हरित उत्पाद बाजार में लाए गए, जिसमें हैलोजन लैंप से लेकर बायोगैस इंजन तक शामिल थे। 2007 में, अपने नवीन उत्पादों की श्रृंखला के प्रति बाज़ार की सकारात्मक प्रतिक्रिया के बाद, GE ने अपने इकोमेजिनेशन पहल के लिए वार्षिक राजस्व लक्ष्य को $20 बिलियन से बढ़ा कर 2010 में $25 बिलियन कर दिया। \n\nअमेरिका और विश्व में स्वच्छ ऊर्जा की मांग को पूरा करने के लिए, GE एनर्जी का नवीकरणीय ऊर्जा व्यापार तेजी से बढ़ा है। 2002 में नवीकरणीय ऊर्जा उद्योग में प्रवेश करने के बाद से, GE ने नवीकरणीय ऊर्जा प्रौद्योगिकी के क्षेत्र में $850 मिलियन से अधिक का निवेश किया है। 2009 में, GE का नवीकरणीय ऊर्जा पहल, जिसमें शामिल है सौर ऊर्जा, पवन ऊर्जा और मीथेन-आधारित नवीकरणीय और गैर नवीकरणीय गैसों के उपयोग वाले GE जेनबाखर गैस इंजन, दुनिया भर में 4,900 से अधिक लोगों को रोजगार देता है और इसने 10,000 से अधिक उप-नौकरियों को उत्पन्न किया है।\n\nGE एनर्जी और ओरियन न्यूजीलैंड लिमिटेड (ओरियन) ने ग्राहकों के लिए ऊर्जा विश्वसनीयता के सुधार में मदद करने के लिए, एक GE नेटवर्क प्रबंधन प्रणाली के पहले चरण को लागू करने की घोषणा की है। GE की ENMAC वितरण प्रबंधन प्रणाली, ओरियन के पहल का आधार है। स्मार्ट ग्रिड प्रौद्योगिकी की प्रणाली, नेटवर्क कंपनी के लिए विशाल नेटवर्क आपातकाल प्रबंधन की क्षमता को बेहतर बनाएगी और कटौती के समय इसे तेज़ी से बिजली बहाल करने में मदद करेगी। \n\nवेन स्टेट यूनिवर्सिटी स्कूल ऑफ़ मेडिसिन और मेडिकल कॉलेज ऑफ़ साउथ कैरोलिना के उनके MD कार्यक्रम के दौरान एक एकीकृत रेडियॉलोजी पाठ्यक्रम को पेश करने में के साथ GE हेल्थकेयर सहयोग कर रहा है, जिसका नेतृत्व माइक्रोग्रेविटी अध्ययन में अडवांस्ड डाईग्नोस्टिक अल्ट्रासाउंड के जांचकर्ता कर रहे हैं। GE ने इन दोनों संस्थाओं को एक मिलियन डॉलर से अधिक के Logiq E अल्ट्रासाउंड उपकरण दान दिया है।\n\n4 अगस्त 2009 को SEC ने दो अलग-अलग मामलों में लेखा नियम के उल्लंघन के लिए जनरल इलेक्ट्रिक पर $50 मिलियन का जुर्माना लगाया, जब कंपनी ने निवेशकों को GE द्वारा आय की अपेक्षाओं को प्राप्त करने या पार करने के सम्बन्ध में गुमराह किया।\n\nसेना सम्बन्धी प्रचालनों के संबंध में GE को आपराधिक कार्रवाई का सामना करना पड़ा है। GE को 1990 में अमेरिकी रक्षा विभाग को चूना लगाने और 1992 में एक बार फिर इज़राइल को जेट इंजन की बिक्री में भ्रष्टाचार के आरोप में दोषी पाया गया।\n\nGE, 1991 में लघु विषयक अकादमी पुरस्कार जीतने वाले एक वृत्तचित्र का विषय था, \"Deadly Deception: General Electric, Nuclear Weapons, and Our Environment\" जिसने \"GE के सुनहरे 'वी ब्रिंग गुड थिंग्स टु लाइफ़' विज्ञापनों को उन श्रमिकों और पड़ोसियों के समानांतर रख कर तुलना की, जिनका जीवन, कंपनी के परमाणु बम निर्माण और परीक्षण में भागीदारी से तबाह हो गया।\n\nGE का 30 रॉक में भी भारी उल्लेख किया गया है। पहले सत्र में, GE के पास कई कंपनियों का स्वामित्व था, जिसमें शामिल थी (काल्पनिक) शेनहार्ट विग कंपनी, जो NBC (जिसके पास और भी कई कंपनियों की स्वामित्व था) की मालिक थी। NBC ने वास्तव में एक निगम खाद्य श्रृंखला को प्रदर्शित करते हुए सारणी प्रकाशित की।\n\n1950 दशक की शुरूआत में कर्ट वोनगट, जनरल इलेक्ट्रिक के लिए एक लेखक थे। उनके कई उपन्यास और कहानियां (विशेषकर कैट्स क्रैडल) काल्पनिक शहर इलीयुम को संदर्भित करते हैं, जो आंशिक तौर पर शेनेक्टैडी पर आधारित प्रतीत होता है। इलीयुम वर्क्स, लघु कहानी डिअर इन द वर्क्स के लिए सेटिंग का काम करता है।\n\n\n\n\n", "id": "184798", "title": "जनरल इलेक्ट्रिक"}
