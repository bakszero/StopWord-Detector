{"url": "https://hi.wikipedia.org/wiki?curid=165941", "text": "टॉम एंड जेरी\n\n\"टॉम एंड जेरी\" मेट्रो-गोल्डवाइन-मेयर के लिए विलियम हैन्ना और जोसफ़ बारबरा द्वारा निर्मित एनिमेशन थिएटर लघु-फ़िल्म श्रृंखला है, जो एक घरेलू बिल्ली (टॉम) और एक चूहे (जेरी) के मध्य अनंत प्रतिद्वंद्विता पर केन्द्रित है, जिनकी एक दूसरे का पीछा करने और आपसी लड़ाई में अक्सर हास्यास्पद भिडंत शामिल है।\n1940 से 1957 के बीच, एनिमेशन इकाई के बंद होने तक, हैन्ना और बारबरा ने कैलिफ़ोर्निया, हॉलीवुड के MGM कार्टून स्टूडियो में \"टॉम एंड जेरी\" के एक सौ चौदह कार्टून लिखे एवं निर्देशित किए। उल्लेखनीय है कि बतौर सर्वाधिक ऑस्कर विजेता थिएटर एनिमेटेड श्रृंखला, वाल्ट डिज़नी की \"सिली सिम्फ़ोनीस\" के बराबर का स्थान हासिल करते हुए, इसकी मूल श्रृंखला ने सात बार सर्वश्रेष्ठ लघु विषयक (कार्टून्स) अकादमी पुरस्कार जीता। \n\n1960 से शुरू करते हुए, MGM के पास मूल फ़िल्मों के अलावा पूर्वी यूरोप में जीन डीच की अगुआई में रेमब्रांड्ट फ़िल्म्स द्वारा निर्मित नई लघु-फ़िल्में भी थीं। 1963 में चक जोन्स के सिब-टावर 12 प्रोडक्शन्स के अधीन टॉम एंड जेरी लघु-फ़िल्मों का निर्माण हॉलीवुड में पुनः आरंभ हुआ; 1967 तक चलने वाली इस श्रृंखला में कुल 161 लघु-फ़िल्में तैयार हुईं.बिल्ली और चूहे सितारों ने पुनः 1970, 1980 और 1990 दशक के दौरान हैन्ना -बारबरा और फ़िल्मेशन स्टूडियो द्वारा निर्मित टेलीविज़न कार्टून, 1992 में बनी \nऔर स्थानीय रूप से 1993 में प्रदर्शित होने वाली एक फ़ीचर फ़िल्म \"\" में दुबारा अपनी जगह बनाई और 2000 में कार्टून नेटवर्क के लिए उनकी TV के लिए बनी पहली लघु-फ़िल्म थी, \"\" .अद्यतन टॉम एंड जेरी थिएटर लघु-फ़िल्म, \"द कराटेगार्ड\" को सह-निर्माता, जो बारबरा ने लिखा और निर्देशित किया तथा 27 सितम्बर 2005 को यह लॉस एंजिल्स के सिनेमा-घरों में पहली बार प्रदर्शित हुई। \n\nइस समय, टाइम वार्नर के पास (टर्नर एंटरटेनमेंट डिवीज़न के माध्यम से) टॉम एंड जेरी के अधिकार हैं (जिनका वितरण वार्नर ब्रदर्स संभाल रहे हैं)। विलय के बाद से, टर्नर ने, CW के शनिवार की सुबह के कार्यक्रम \"The CW4Kids\" की माला में प्रदर्शन के लिए \"टॉम एंड जेरी टेल्स\" श्रृंखला का निर्माण किया, जिसके साथ-साथ हाल ही में 2005 के दौरान टॉम एंड जेरी लघु-फ़िल्म द कराटे गार्ड और डाइरेक्ट-टू-वीडियो फ़िल्म निर्मित की - ये सभी वार्नर ब्रदर्स एनीमेशन के सहयोग से बनी हैं।\n\nटॉम एंड जेरी अभिनीत कुल 162 थिएटर लघु- फ़िल्में मौजूद हैं। समस्त टॉम एंड जेरी थिएटर लघु-फ़िल्मों की सूची के लिएटॉम एंड जेरी कार्टून सूची देखें. सभी टॉम एंड जेरी कथा-प्रसंगों की सूची के लिए टॉम एंड जेरी अंकों की सूची देखें.\n\nप्रत्येक लघु-फ़िल्म की कथावस्तु आम तौर पर जेरी को पकड़ने के लिए टॉम के असंख्य प्रयासों और परिणामस्वरूप हुई हाथापाई और तबाही पर आधारित है। क्योंकि टॉम कभी-कभार ही जेरी को खाने का प्रयास करता है और चूंकि कुछ कार्टून लघु-फ़िल्मों में यह जोड़ी वास्तव में एक दूसरे के साथ अच्छी तरह निबाह करते दिखाई देते हैं, इसलिए यह अभी तक अस्पष्ट है कि आख़िर क्यों टॉम, जेरी का इतना अधिक पीछा करता है। प्रस्तुत कुछ कारणों में सामान्य चालाकी/चूहों के प्रति बैर, अपने मालिक के आदेशानुसार ड्यूटी, टॉम को सौंपे गए कार्यों को जेरी द्वारा बिगाड़ने की कोशिश, जेरी द्वारा टॉम के मालिक का भोजन खा जाना, जिसकी निगरानी का जिम्मा टॉम को सौंपा गया है, बदले की भावना, जेरी द्वारा टॉम के अन्य संभावित शिकारों (जैसे कि बतख, कनारी चिड़िया, या ज़र्द मछली) को खाए जाने से बचाना, दूसरी बिल्ली से प्रतिस्पर्धा और टॉम द्वारा चालाक मोहिनी बिल्लियों को बहकाने की कोशिशों को नाकाम करना, जो अन्य कारणों के अलावा जेरी घृणा या ईर्ष्यावश करता है।\n\nजेरी की चालाकी, धूर्त क्षमताएं और क़िस्मत की वजह से टॉम शायद ही कभी जेरी को पकड़ने में सफल हो पाता है। दिलचस्प बात यह है कि कई शीर्षक कार्डों में टॉम तथा जेरी एक दूसरे पर मुस्कुराते हुए दिखाए गए हैं, जो प्रत्येक कार्टून में दूसरे पर प्रदर्शित अत्यधिक झुंझलाहट के बजाय प्यार-तक़रार का रिश्ता अंकित करता है। कार्टूनों में ऐसे कई दृष्टांत हैं, जहां वे सच्ची दोस्ती (\"स्प्रिंगटाइम फॉर थॉमस\") तथा एक दूसरे की भलाई के प्रति चिंता जताते हैं (जैसे कि \"जेरी एंड द लॉयन\" जहां जेरी एक प्रसंग में शरारत करता है कि टॉम यह सोचे कि उसने जेरी को गोली मार दी है और टॉम प्राथमिक चिकित्सा किट लेकर दौड़ता हुआ आता है)। \n\nलघु-फ़िल्म के कुछ अंक थिएटर एनिमेशन में ईज़ाद किए गए कुछ ज़ोरदार परिहासों के लिए मशहूर हैं: जेरी का टॉम के दो टुकड़े कर देना, उसका सिर खिड़की या दरवाजे में बंद कर देना, टॉम द्वारा कुल्हाड़ी, पिस्तौल, विस्फोटकों, फंदों और ज़हर से जेरी की हत्या की कोशिश करना, वैफ़ल आयरन में टॉम की पूंछ ठूंसना (और एक बार पुराने कपडे धोने की मशीन में), उसे रेफ़्रिजरेटर में धकेलना, उसकी पूंछ को बिजली के सॉकेट में लगाना, उसे सोंटा, छड़ी या बड़ा हथौडा लेकर ज़ोर से मारते हुए, एक पेड़ अथवा एक बिजली के खंभे से उसे ज़मीन पर गिराना, उसके पैरों में माचिस की तीलिया चिपका कर उन्हें जलाना आदि। लोकप्रियता के बावजूद, ज़रूरत से ज़्यादा हिंसक कहते हुए अक्सर \"टॉम एंड जेरी\" की आलोचना की गई है। लगातार हिंसा की घटनाओं के बावजूद, मूल कार्टूनों के किसी भी दृश्य में ख़ून अथवा जमा हुआ ख़ून नहीं दिखाया गया है। बहरहाल, एक बहुत ही दुर्लभ दृष्टांत में, जब टॉम एंड जेरी:द मूवी के शुरूआती नामावली में टॉम टुकड़ों में कटता है, तब ख़ून को स्पष्टतः देखा जा सकता है। बारंबार घटित एक परिहास में जेरी, टॉम को तब मारता है जब वह सोच में डूबा रहता है, जहां शुरूआत में टॉम को दर्द का एहसास नहीं होता - और कुछ क्षणों बाद ही उस पर दर्द का असर होता है और ठीक इसके विपरीत; एक अन्य परिहास में जेरी, पीछा करते हुए टॉम को बीच में रोकता है (जैसे कि विराम के लिए रोका हो), इससे पहले कि टॉम कुछ कर पाए, वह उसको चोट पहुंचा देता है। \n\nकार्टून, अपरिवर्तित रूप पर अपनी निर्भरता के लिए भी उल्लेखनीय है, जैसे विस्फोट के बाद किरदारों को काला कर देना और भारी तथा विशाल परछाइयों का प्रयोग (उदाहरणार्थ \"डॉ॰जेकिल और मि.माउस\")। हर रोज़ घटित विषयों और घटनाओं के प्रति समानता ही यक़ीनन इस श्रृंखला में हास्य दृश्यों का प्रमुख आकर्षण है। किरदार नियमित रूप से ख़ुद बेतुके पर जाने-पहचाने आकारों में, बहुधा अनजाने में, बनावटी पर डरावने तरीक़े से बदल जाते हैं। \n\nसंगीत लघु-फिल्मों में भिडंत पर ज़ोर देते हुए, पारंपरिक ध्वनि-प्रभावों को भरते हुए और दृश्यों को भावनाओं से भर देता है। संगीत निर्देशक स्कॉट ब्रैड्ली ने जटिल रचनाओं का सृजन किया, जिनमें जैज़, शास्त्रीय और पॉप संगीत का मिश्रण था; अक्सर ब्रैड्ली ने समकालीन पॉप गानों, तथा \"द विज़ार्ड ऑफ़ Oz\" और \"मीट मी इन सेंट लुईस\" सहित MGM फिल्मों के गानों को दोहराया.आम तौर पर, संवाद बहुत ही कम है, चूंकि टॉम और जेरी लगभग कभी बात ही नहीं करते, लेकिन छोटे पात्रों को इस प्रकार सीमित नहीं किया गया है। उदाहरणार्थ, भाग लेने वाले प्रत्येक अंक में मैमी टू शूज़ किरदार के लिए संवाद हैं, सिवाय द लिटल ऑर्फ़न के। टॉम एंड जेरी के अधिकतर संवाद ठहाके मार कर हंसते हुए या हांफती हुई चीखें हैं, जो कि एक भोपूं या अन्य वाद्य-यंत्र द्वारा प्रदान की जाती है। \n\n1954 से पहले, सभी \"टॉम एंड जेरी\" कार्टूनों का निर्माण मान्य अकादमी अनुपात और प्रारूप में किया गया; और 1954 के उत्तरार्ध से 1955 तक कुछ कार्टूनों को अकादमी प्रारूप और वाइडस्क्रीनसिनेमास्कोप प्रक्रम, दोनों में निर्मित किया गया। 1956 से लेकर, एक साल बाद MGM कार्टून स्टूडियो के बंद होने तक, सभी \"टॉम एंड जेरी\" कार्टूनों का निर्माण सिनेमास्कोप में किया गया था, यहां तक कि कुछ के साउंडट्रैक पर्सपेक्टा डाइरेक्शनल ऑडियो में रिकार्ड किए गए थे। 1960 दशक की जीन डीट और चक जोन्स की सभी लघु-फ़िल्मों का निर्माण अकादमी प्रारूप में किया गया था, पर उनकी रचनाएं अकादमी वाइडस्क्रीन प्रारूप के साथ संगति बिठा सकती थीं। हैन्ना और बारबरा के सभी कार्टून थ्री-स्ट्रिप टेक्निकलर में निर्मित थे, 1960 दशक की प्रविष्टियां मेट्रोकलर में बनी थीं।\n\nटॉम एक रूसी नीला बिल्ला है, जो लाड़-प्यार भरा जीवन व्यतीत करता है, जबकि जेरी एक छोटा भूरे रंग का घरेलू चूहा है, जो हमेशा उसके आस-पास बने रहता है।\"टॉम\" एक नर बिल्ली या \"बिल्ले\" का सामान्य नाम है (द वार्नर ब्रदर्स कार्टून किरदार सिलवेस्टर को आरंभ में \"थॉमस\" के नाम से पुकारा गया)। पहली लघु-फ़िल्म \"पुस गेट्स द बूट\" में टॉम को मूलतः \"जेस्पर\" नाम से पुकारा गया, जबकि जेरी को \"जिन्क्स\" नाम दिया गया।\nटॉम बहुत जल्दी ग़ुस्सा होने वाला और दुबला-पतला है जबकि जेरी स्वावलंबी और मौक़ों का फ़ायदा उठाने वाला है। जेरी अपने आकार की तुलना में, निहाई जैसी चीजों को काफी आसानी से उठाने और उनसे पड़ने वाली चोट को सहने जैसी आश्चर्यजनक ताक़त रखता है। अधिक क्रियाशील और पक्के इरादे का होने के बावजूद, दिमाग़ और चतुराई में टॉम का जेरी से कोई मुकाबला नहीं है। हर कार्टून के अंत में \"आंख की पुतली के ग़ायब होने\" या \"फ़ेड आउट\" होते-होते सामान्यतः जेरी जीत जाता है, जबकि टॉम को हारा हुआ दिखाया जाता है। फिर भी, दुर्लभ अवसरों पर दूसरे नतीजे भी सामने आ सकते हैं, आम तौर पर टॉम तब जीतता है, जब जेरी हमलावर होता है या वह कोई सीमा लांघ जाता है (जिनमें सर्वोत्तम उदाहरण द मिलियन डॉलर कैट में घटित हुआ है, जहां यह पता चलने के बाद कि चूहा समेत किसी भी जानवर को चोट पहुंचाने पर टॉम को हाल ही में मिली संपत्ति ले ली, वह टॉम को तब तक सताता है, जब तक कि टॉम अपना आपा न खो दे और वह जेरी पर हमला करता है)। \nकभी-कभी, प्रायः विडंबनापूर्वक, दोनों हार जाते हैं, ख़ास तौर पर जब जेरी का आखिरी जाल टॉम को प्रभावित करने पर संभावित तरीक़े से उस पर उल्टा पड़ता है। (चक जोन्स के फिलेट मिआऊ लघु-फ़िल्म में एक उदाहरण है, जहां जेरी, शार्क को टॉम द्वारा ज़र्द मछली खाने न देने के लिए, उसे डराने के आदेश देता है। बाद में शार्क, जेरी को भी डराती है) या जब जेरी खदेड़ते हुए अंत में किसी चीज़ को उपेक्षित कर देता है। कभी-कभी, आख़िर में वे दोनों दोस्त बन जाते हैं (सिर्फ़ कुछ घटित होने के लिए कि टॉम, फिर से जेरी का पीछा करे)। दोनों किरदार परपीड़क प्रवृत्तियों का प्रदर्शन करते हैं, जिसमें वे एक दूसरे को परेशान करने का मज़ा उठाते हैं। तथापि, कार्टून के आधार पर, जब भी किसी एक किरदार पर मौत का ख़तरा मंडराता है (ख़तरनाक स्थिति में या किसी अन्य पक्ष द्वारा), दूसरे में विवेक जगता है और वह उसे बचा लेता है। कभी-कभी, वे किसी अप्रिय अनुभव के परिणामस्वरूप परस्पर भावनाओं से जुड़ जाते हैं और उनका एक दूसरे पर वार, गंभीर हमले से ज़्यादा सिर्फ़ एक खेल होता है। कई लघु-फिल्मों में काफ़ी आसानी से दोनों में पटते हुए दिखाया गया हैं और जब हालात की मांग हो, तो अपेक्षा से परे, वे दोनों एक साथ काम करने की क्षमता रखते हैं, बहुधा किसी अन्य पक्ष के विरूद्व, जो उन दोनों पर अत्याचार करने और उन्हें नीचा दिखाने में सफल होता है।एक लघु-फ़िल्म में टॉम पहले मीटहेड से मिलता है और वह तथा मैंगी मट, जेरी को पकड़ने का प्रयास करते हैं। लेकिन जब टॉम का शैतान उसे जेरी की बजाय मीटहेड का सिर काट कर उसे चोट पहुंचाने के लिए बाध्य करता है, तो सिर काटने के बजाय वह उसके सिर पर चोट से सूजन पैदा करता है।\n\nपांच लघु-फ़िल्मों में टॉम की स्पष्ट मौत के चित्रण के बावजूद उसकी मृत्यु कभी स्थाई नहीं होती है; यहां तक कि वह जेरी की डायरी में लिखे पूर्वदृश्यों में अपनी मृत्यु के बारे में भी पढ़ता है। वह माउस ट्रबल (जिसके बाद उसे स्वर्ग में दिखाया गया है) और यान्की डूडल माउस में विस्फोट में मृत दिखाई दिया है, जबकि द टू माउसकीटर्स में कर्त्तन-यंत्र के बाहर उसका सिर कटा हुआ है।\n\nहालांकि कई सहायक और छोटे पात्र बातचीत करते हैं, लेकिन टॉम एंड जेरी शायद ही कभी ऐसा करते हों.टॉम, विख्यात तौर पर, बिल्ली से प्रणय-निवेदन करते हुए गाना गाता है; उदाहरण के लिए, 1946 की लघु-फ़िल्म \"सॉलिड सेरेनेड\" में टॉम लुईस जॉर्डन के \"इस यू इस ऑर इस यू एन्ट माई बेबी\" गाना गाता है। दो-तीन लघु-फ़िल्मों में, टॉम, बिल्ली के साथ प्रेम-लीला रचाते समय, उससे स्क्रीन अभिनेता चार्ल्स बोयर के समान फ्रेंच में बोल कर प्रणय निवेदन करता है। सह-निदेशक विलियम हैन्ना ने इस जोड़े के लिए कई चरमराने, हांफने और अन्य कई मुखर प्रभाव देने के अलावा, श्रृंखलाओं का सबसे मशहूर ध्वनि-प्रभाव, टॉम की परदे फाड़ने वाली चीख (हैन्ना की चीखों की रिकॉर्डिंग कर और रिकार्डिंग के आरंभिक और अंतिम हिस्से को हटा कर, ध्वनि-पट्टी पर चीख के केवल सबसे मजबूत हिस्से को लेकर निर्मित) और जेरी के घबराए हुए घूंट के लिए आवाज़ दी है। टॉम द्वारा किया गया एकमात्र अन्य सामान्य स्वरोच्चारण तब का है, जब कोई बाहरी तत्व किसी परिदृश्य या संभाव्य घटना के असंभव होने का दावा करता है, जो कि अनिवार्यतः, व्यंगात्मक रूप से टॉम की योजनाओं को नाकाम करने के लिए होते हैं - जिस बिंदु पर, लथेड़ा व चकनाचूर टॉम प्रकट होता है और भूतहा, गूंजती में कहता है \"डोंट यू बिलीव इट!\", जिसे 1940 दशक के द्वितीय विश्व-युद्ध के कुछ मशहूर प्रचार फ़िल्मों से लिया गया है। एक अंक में, टॉम एक चूहा मारने वाले को किराए पर लेता है, जो जेरी को मारने के लिए कई प्रयासों में विफल होने के बाद, अपने काम को \"माउस\" (चूहे) की जगह \"कैट\" (बिल्ली) मारने वाले शीर्षक में बदल लेता है, जिसके बाद टॉम अनिच्छा से ख़ुद की ओर इशारा करते हुए इस शब्द को ज़ोर से बोलता है। 1956 की एक लघु-फ़िल्म \"ब्लू कैट ब्लूस\" में जेरी पार्श्वस्वर (पॉल फ़्रीस की आवाज़) में कथा सुनाता है। 1943 की लघु-फ़िल्म द लोनसम माउस में टॉम और जेरी, दोनों एक से अधिक बार बोलते हुए दिखे हैं।\"टॉम एंड जेरी : द मूवी\", श्रृंखला का पहला (और अब तक का एकमात्र) अंश है, जहां मशहूर बिल्ली-और-चूहे की जोड़ी नियमित रूप से, लोगों और दूसरे मानव-सदृश जानवर, दोनों से बातचीत करते हैं; यह संभव है कि टॉम एंड जेरी में बोलने की क्षमता हो, लेकिन अन्य किरदारों का बोलना पसंद करते हुए, छोटे वाक्यांशों के अलावा उनका इस्तेमाल ना करना चाहते हों.\n\nजेरी को पक़ड़ने के लिए अपनी कोशिशों में टॉम अक्सर एक मैली अंधेरी गली की बिल्ली बुच की दखलंदाज़ी का सामना करता है, जो जेरी को पकड़ कर खाना चाहती है और स्पाइक (यदा-कदा \"किलर\" या \"बुच\" के रूप में लिखित), एक क्रोधी, दुष्ट पहरेदार बुलडॉग है, जो अपने बेटे टाइक (कभी-कभार \"जूनियर\" के नाम से पुकारा जाने वाला) को परेशान करने वाले टॉम पर तब हमला करता है, जब वह जेरी को पकड़ने की कोशिश कर रहा हो। अक्सर स्पाइक हास्य अभिनेता जिमी ड्यूरंट की आवाज़ और हाव-भावों का इस्तेमाल करते हुए बोलता (पहले बिली ब्लेशर और बाद में डाव्स बटलर के स्वर में) था। इतने सालों में स्पाईक का कोट भूरा और हल्के गुलाबी रंग में बदला है। 1940 के उत्तरार्ध में स्पाइक के बेटे टाइक के प्रवेश से स्पाइक के किरदार को थोड़ा नर्म बनाने और एक अस्थाई नई थिएटर श्रृंखला (\"स्पाइक एंड टाइक\"), दोनों को बढ़ावा मिला। \n\nजैसा कि ऊपर कहा गया है, गली की एक काला बिल्ला बुच भी जेरी को पकड़ कर खाना चाहता है। वह टॉम का सबसे पुराना विरोधी है। हालांकि, लगभग जिन सभी अंकों में वह दिखाई देता है, उसकी टूडल की वजह से टॉम के साथ दुश्मनी रही है। कुछ कार्टूनों में बुच बतौर टॉम का एक दोस्त या ख़ास मित्र बनकर दिखाई देता है, जहां बुच टॉम के दोस्त, मीटहेड और टॉप्सी का नेता है।\nटॉम की पसंद कई बार बदलती रहती है। उसका पहला आकर्षण \nशेकी है और वह \"द ज़ूट कैट\" में घमंडी आवाज़ में बातचीत करती है और \"द माउस कम्स टू डिनर\" में उसे \"टॉमी\" कह कर पुकारती है। टॉम का दूसरा और सबसे लम्बे समय तक चलने वाला प्रेमाकर्षण टू्डल्स गेलोर थी, जिसके \"टॉम एंड जेरी\" कार्टूनों में कभी कोई संवाद नहीं थे।\n\nशुरूआत से, टॉम को एक रूढ़िवादी अफ़्रीकी-अमेरिकी घरेलू नौकरानी, मैमी टू शूज़ का (लिलियन रैनडॉल्फ के स्वर में), सामना भी करना पड़ता है। शुरूआती लघु-फ़िल्मों में, मैमी को अक्सर अतिसमृद्ध घर का ख़याल रखने वाली नौकरानी के रूप में दर्शाया गया है, जहां टॉम एंड जेरी रहते हैं। बाद में \"टॉम एंड जेरी\" लघु-फ़िल्में मैमी के अपने घर में सेट किए हुए लगते हैं। उसका चेहरा कभी दिखाया नहीं गया, (1950 का \"सेटरडे ईवनिंग पुस\" एक अपवाद है, जिसमें कैमरे की ओर भागते हुए उसका चेहरा कुछ समय के लिए दिखता है) और वह सामान्यतः शैतानी करन पर बिल्ले की झाड़ू से पिटाई करती है। जब मैमी मौजूद नहीं होती थी, तब कभी-कभार अन्य लोगों को, सामान्यतया गर्दन के निचले हिस्से को देख सकते हैं। 1952 के \"पुश-बटन किटी\" तक मैमी कई कार्टूनों में दिखाई दी। बाद के कार्टूनों में \"टॉम एंड जेरी\" को 1950 दशक के यप्पी-शैली की जोड़ी के साथ रहते हुए दिखाया गया है। इसके तुरंत बाद, इस श्रृंखला में के सभी इंसानों के चेहरे दिखाए गए।\n\nटफी़ एक चूहा है, जो जेरी का क़रीबी है। वह कभी-कभी जेरी के भतीजे की तरह प्रस्तुत होता है। कई अंकों में, टफी को बहुत खाते हुए दिखाया गया है (उसे हमेशा भूख लगी रहती है)। अपनी पहले प्रदर्शन में, उसके भुक्खड़पन की वजह से उसके माता-पिता उसे जेरी के द्वार पर छोड़ जाते हैं। टफी अक्सर जेरी के साथ दिखता है। जब वह मौजूद रहता है, तो टॉम, जेरी के समान ही उसका पीछा करते हुए ख़ुश होता है। चौंकाने वाली बात यह है कि में टफी को दुबारा निबल कहा गया, जो एक ख़ास दुकान में घूमने वाला चूहा है, जिसे जेरी जानता भी नही है।\n\nश्रृंखला में एक और आवर्ती किरदार लिटिल क्वैकर नामक बत्तख का बच्चा है, जो बाद में हैन्ना-बारबरा के याक्की डूडल किरदार में रूपांतरित किया गया। वह \"लिटिल क्वैकर\", \"द डक डॉक्टर\", \"जस्ट डकी\", \"डाउनहार्टेड डकलिंग\", \"साउथबाउंड डकलिंग\", \"दैट्स माई मॉमी\", \"हैप्पी गो डकी\" और \"द वैनिशिंग डक\" में दिखा है। क्वैकर, टॉम एंड जेरी की तुलना में बहुत बोलता है। कई अंकों में, केवल वही बातचीत करता हुआ दिखता है। आख़री आवर्ती किरदार एक छोटा बेनाम हरा शैतान है, जो कि टॉम की तरह दिखता है, लेकिन जेरी के आकार का है। वह केवल तीन अंकों में प्रकट होता है:\"स्प्रिंगटाइम फॉर थॉमस\", \"स्मिटन किटेन\", और \"सफ़रिंग कैट्स\" !. जब कभी टॉम को किसी बिल्ली से प्यार हो जाता है, तब स्प्रिंगटाइम फॉर थॉमस और स्मिटन किटेन में वह शैतान दोनों को अलग करने की जेरी को सलाह देता है। सफ़रिंग कैट्स! में जब टॉम और मीटहेड एक कुल्हाड़ी से जेरी के दो टुकड़े करने की योजना बनाते हैं, वह टॉम को मीटहेड की खोपड़ी पर वार करने और जेरी को स्वयं के लिए रखने की सलाह देता है।\n\n1930 दशक के उत्तरार्ध में विलियम हैन्ना और जोसफ़ बारबरा MGM कार्टून स्टूडियो की रुडोल्फ आइसिंग यूनिट के सदस्य थे। आइसिंग यूनिट के लिए फ़िल्मों का निर्देशन करने के लिए, कहानीकार और किरदार डिज़ाइनर बारबरा की अनुभवी निर्देशक हैन्ना के साथ जोड़ी बनी; इनमें से पहला था, \"पुस गेट्स द बूट\" नामक बिल्ली और चूहे का कार्टून.1939 के उत्तरार्ध में संपूर्ण और 10 फरवरी, 1940 को सिनेमा-घरों में प्रदर्शित \"पुस गेट्स द बूट\", एक धूसर धारीधार भूरी बिल्ली जेस्पर पर केंद्रित है, जो बेनाम कुतरने वाले जीव को पकड़ने का प्रयास करती है, लेकिन बाद में दुर्घटनावश एक घरेलू पौधे और इसके स्टैंड के टूट जाने पर, अफ़्रीकी-अमेरिकी नौकरानी मैमी (बाद में टॉम की मालकिन) जेस्पर को बाहर (\"आ-उ-ट, आउट!\" [जैसा कि मैमी उच्चरित करती है!] फेंकने की धमकी देती है, यदि वह दुबारा घर की एक और वस्तु तोड़ता है। स्वाभाविक रूप से, चूहा इस स्थिति का फ़ायदा उठाता है और वाइन ग्लास, चीनी मिट्टी की थाली, चायदानी और हर एक नाज़ुक सामान को लापरवाही से फेंकने लगता है, ताकि जेस्पर बाहर फेंक दिया जाए.\"पुस गेट्स द बूट\" का प्रिव्यू और प्रदर्शन बिना किसी धूमधाम के किया गया तथा हैन्ना और बारबरा अन्य (जो बिल्ली और चूहे से जुड़ी नहीं थीं) लघु-फिल्में निर्देशित करने में जुट गए। \"आख़िर\", MGM के कई कर्मचारियों ने टिप्पणी की, \"क्या पहले से बिल्ली और चूहे के कार्टून काफ़ी नहीं हैं?\"\n\nबिल्ली और चूहे की जोड़ी के प्रति उनका निराशावादी रवैया तब बदल गया, जब यह कार्टून थिएटर मालिकों और चलचित्र कला एवं विज्ञान अकादमी का पसंदीदा बन गया, जिसने सर्वश्रेष्ठ लघु-फ़िल्म विषय: कार्टून्स ऑफ़ 1941 के लिए फिल्म को अकादमी पुरस्कार से नामित किया। वह एक और MGM कार्टून, रूडोल्फ आइसिंग के \"द मिल्की वे\" से पिछड़ गया।\n\nनिर्माता फ़्रेड क्विमबी, जो MGM एनीमेशन स्टूडियो चलाते थे, उन्होंने फ़ौरन हैन्ना और बारबरा को दूसरे वन-शॉट कार्टून्स से हटा दिया, जिस पर वे काम कर रहे थे और बिल्ली तथा चूहे पर आधारित श्रृंखला बनाने के काम पर लगा दिया। हैन्ना और बारबरा ने जोड़ी को नया नाम देने हेतु, कुछ हट कर नए नाम के सुझाव के लिए, स्टूडियो के भीतर एक प्रतियोगिता आयोजित की; एनिमेटर जॉन कैर ने अपने द्वारा सुझाए गए \"टॉम एंड जेरी\" के लिए $40 जीते। 1941 में \"द मिडनाइट स्नैक्स\" के साथ \"टॉम एंड जेरी\" का निर्माण शुरू हो गया और हैन्ना तथा बारबरा ने MGM में कार्यकाल के दौरान अपने बिल्ली और चूहे के कार्टूनों के अलावा शायद ही किसी और का निर्देशन किया हो। \n\nबरसों चलते-चलते टॉम का शारीरिक रूप काफी विकसित हुआ। 1940 दशक के प्रारंभ में, टॉम की रूपरेखा में कई विवरण शामिल थे-झबरीला फ़र, चेहरे पर अनेक झुर्रियां, एकाधिक भौंहों के चिह्न - जिन्हें 1940 के दशक के अंत तक अधिक व्यावहारिक रूप में सुव्यवस्थित किया गया और वह एक असली बिल्ली की तरह दिखाई देने लगा; अपने इस चौपायों की शुरूआत के अलावा टॉम बढ़ते-बढ़ते और अंततः लगभग दोपायों वाला बन गया। इसके विपरीत, जैरी का डिज़ाइन मूलतः श्रृंखला की पूरी अवधि के दौरान एकसमान रहा। 1940 दशक के मध्य तक, श्रृंखला ने 1942 में MGM कार्टून स्टूडियो में शामिल होकर काम करने वाले टेक्स एवरी की प्रेरणा से एक तीव्र, अधिक ऊर्जावान (और हिंसक) लहज़ा अपनाया.\n\nहालांकि हर एक लघु-फ़िल्म का कथानक वस्तुतः एक ही है - जहां बिल्ली चूहे का पीछा करती है - हैन्ना बारबरा ने अंततः विषय-वस्तु में अनेक बदलाव किए। बारबरा के कथा-पटल और प्रारंभिक रूपरेखा तथा डिज़ाइन तथा हैन्ना के समयानुपात के संयुक्त रूप से MGM की सर्वाधिक लोकप्रिय और सफल कार्टून श्रृंखला उभरी. \"टॉम एंड जेरी\" श्रृंखला \"पुस गेट्स द बूट\" सहित) की तेरह प्रविष्टियां सर्वश्रेष्ठ लघु-फ़िल्म विषय:कार्टून हेतु अकादमी पुरस्कार के लिए नामांकित की गईं; इस श्रेणी में डि़ज़नी स्टूडियो की विजय-प्रवृत्ति को पछाड़ते हुए, इनमें से सात ने अकादमी पुरस्कार जीते। \"टॉम एंड जेरी \" ने किसी अन्य पात्र-आधारित थिएटर एनिमेटेड श्रृंखला से अधिक अकादमी पुरस्कार जीते। \n\nयहां तक कि 1950 दशक में जब बजट कम होता गया और लघु-फ़िल्मों की गति कुछ धीमी हो गई, तब भी \"टॉम एंड जेरी\" अपने थिएटर में मूल प्रदर्शन के दौरान लोकप्रिय रहे। लेकिन, 1950 के दशक में टेलीविज़न के लोकप्रिय होने के बाद, थिएटरों में प्रदर्शित होने वाली फ़िल्मों और लघु-फ़िल्मों की बॉक्स ऑफिस आय में गिरावट आई.पहले, MGM ने श्रृंखला के पूर्णतः सिनेमास्कोप निर्माण द्वारा इससे जूझने का प्रयास किया। बाद में जब MGM को एहसास हुआ कि उनके द्वारा दुबारा प्रदर्शित पुरानी लघु-फ़िल्मों से आय, नई फ़िल्मों के बराबर ही थी, तो स्टूडियो के कार्यपालकों ने एनिमेशन स्टूडियो को बंद करने का निर्णय लिया, जिसने कर्मचारियों को आश्चर्य में डाल दिया। 1957 में MGM कार्टून स्टूडियो बंद कर दिया गया और हैन्ना और बारबरा की 114 \"टॉम एंड जेरी\" लघु-फ़िल्मों का अंतिम \"टाट वाचर्स\" 1 अगस्त 1958 को प्रदर्शित हुआ। हैन्ना और बारबरा ने 1957 में ख़ुद का टेलीविज़न एनीमेशन स्टूडियो, हैन्ना बारबरा प्रोडक्शंस, स्थापित किया, जिसने आगे जाकर मशहूर TV शो और फिल्में बनाईं.\n\n1960 में MGM ने नए \"टॉम एंड जेरी \" लघु-फ़िल्मों के निर्माण का फ़ैसला लिया और निर्माता विलियम एल. सिन्डर तथा एनीमेशन निर्देशक जीन दीच और उनके स्टूडियो रेमब्रांड्ट फिल्म्स के बीच विदेश प्राग, चेकोस्लोवाकिया में फ़िल्मों के निर्माण के लिए समझौता करवाया. दीच/सिन्डर दल ने 13 लघु-फ़िल्में बनाई, जिनमें से अनेक अतियथार्थवादी गुण लिए हुए थीं।\n\nचूंकि दीच/सिन्डर दल ने \"टॉम एंड जेरी\" की मूल लघु-फ़िल्में बहुत ही कम देखी थीं, परिणामतः बनी फिल्में चलन के विरुद्ध और कई मायनों में बेतुकी मानी गईं। किरदारों के हाव-भाव प्रायः तेज़ गति से प्रदर्शित किए गए, जिसके कारण उनकी चाल बहुत ही धुंधले दिखाई दी। परिणामस्वरूप, पात्रों का एनीमेशन क्षुब्ध और बीमार लगा.साउंडट्रैक में विरल संगीत, रिक्त ध्वनि प्रभाव और संवाद, जो बोलने की जगह अधिकतर फुसफुसाए गए थे और गूंज का अधिक प्रयोग किया गया था। जीन दीच की लघु-फ़िल्मों में पहली फ़िल्म, स्विचिंग किटन में अंधाधुंध चित्रमय त्रुटियां, फ़्रेमरेट की ग़ल्तियां और तीक्ष्ण, निद्राजनक संगीत और ध्वनि प्रभाव ऐसी थी, जो लघु-फ़िल्म को लगभग देखने लायक ना रखे. इन समस्याओं को कभी सुलझाया नहीं गया और व्यापक रूप से यह आज भी नितांत बेकार \"टॉम एंड जेरी\" लघु-फ़िल्म मानी गई है।\n\nटॉम के प्रशंसकों ने जेरी द्वारा टॉम से कभी भयभीत न होने के कारण, दीच के कार्टूनों की आलोचना की। अधिकांशतः, टॉम उसे केवल तब चोट पहुंचाने की कोशिश करता है, जब उसके रास्ते में वह आड़े आता है। टॉम का नया मालिक, एक स्थूलकाय श्वात पुरुष था, जिसे मैमी शूज़ के तुलना में टॉम की गल्तियों को दंडित करने में ज्यादा क्रूर दिखाया गया था, जैसे कि टॉम को बार-बार पीटना और डंडे से मारना, उसके चेहरे को ग्रिल से भेदना और टॉम को कार्बोनेटेड पेय पीने के लिए मजबूर करना। हैरानी की बात है कि जीन दीच के \"टॉम एंड जेरी\" कार्टून आज भी एक अर्द्ध-नियमित आधार पर दिखाए जा रहे हैं।\n\nये लघु-फ़िल्में उन चंद टॉम एंड जेरी कार्टूनों में से हैं, जहां अंत में \"मेड इन हॉलीवुड, U.S.A\" वाक्यांश नहीं आता है। दीच का स्टूडियो सीमा के बाहर होने के कारण, प्रोडक्शन स्टूडियो के स्थान को पूरी तरह छोड़ा गया है।\n\nदीट के द्वारा निर्मित अंक उसके बेढंगे एनीमेशन के कारण, अन्य श्रृंखलाओं की तुलना में सामान्य दर्शकों द्वारा कम पसंद किए गए। \nअंतिम दीच कार्टून के प्रदर्शन के बाद, वार्नर ब्रदर्स में अपने तीस साल से अधिक कार्यकाल के बाद निकाले गए जोन्स ने लेस गोल्डमैन की साझेदारी में ख़ुद के एनिमेशन स्टूडियो, सिब टावर 12 प्रोड्क्शंस की शुरूआत की। 1963 में शुरू करते हुए जोन्स और गोल्डमैन ने 34 से अधिक \"टॉम एंड जेरी\" लघु-फ़िल्मों का निर्माण किया, जिन सब में जोन्स की विशिष्ट शैली (और कुछ हद तक मानव-सदृश प्रभाव) देखने को मिली। लेकिन, वार्नर्स में जोन्स के साथ काम करने वाले उन्हीं कलाकारों द्वारा एनिमेशन तैयार किए जाने के बावजूद, इन नई लघु-फ़िल्मों की आलोचनात्मक सफलता विविध श्रेणियों में रही। \n\nजोन्स को अपनी शैली के \"टॉम एंड जेरी हास्य क़िस्म को अपनाने में परेशानी हुई और कई कार्टूनों में कथावस्तु की अपेक्षा मुद्राएं, व्यक्तित्व और शैली को तरजीह मिली. \" \"पात्रों के स्वरूपों में थोडा बदलाव किया गया: टॉम को थोडी मोटी बोरिस कार्लाफ़ जैसी भौंहें (जोन्स ग्रिंच अथवा काउंट ब्लड काउंट सदृश), कम जटिल रूप (उसके फ़र का रंग भूरा होने समेत), तेज़ कान और रोएंदार गाल दिए गए, जबकि, जेरी को बड़ी आंखें और कान, हल्का भूरा रंग और एक प्यारे, मोटे सूअर जैसे हाव-भाव दिए गए। \" \n\nजोन्स के कुछ \"टॉम एंड जेरी\" कार्टून, वाएल ई. कोयोट और द रोड रनर के साथ किए गए उनके काम की याद दिलाते हैं, जिसमें पात्रों के ऊँचाई से गिरने के परिहास के अलावा, बेहोश होने की दिल्लगी का उपयोग भी शामिल है। जोन्स ने अधिकांश लघु-फ़िल्म सह ले-आउट कलाकार मौरिस नोबल के साथ निर्देशित किए. शेष लघु-फ़िल्में अबे लेविटो और बेन वाशम द्वारा निर्देशित की गईं, जबकि हैन्ना बारबरा द्वारा निर्देशित आरंभिक \"टॉम एंड जेरी\" कार्टूनों के आस-पास टॉम रे ने दो लघु-फ़िल्में निर्देशित कीं.मेल ब्लैंक और जून फोरे द्वारा विभिन्न मुखर विशेषताएं तैयार की गईं.अंततः MGM ने 1967 में टॉम एंड जेरी का निर्माण बंद कर दिया, जिसके बाद से सिब टावर 12 प्रोडक्शंस \"MGM एनीमेशन/दृश्य कला\" बन गया और जोन्स, टेलीविज़न विशेष और फ़ीचर फ़िल्म \"द फैंटम टॉलबाथ\" की ओर बढ़ गए।\n\n1965 में आरंभ होते हुए, हैन्ना बारबरा के \"टॉम एंड जेरी\" शो भारी रूप से संपादित होकर टी.वी. में दिखाए जाने लगे: जोन्स दल को कार्टूनों में, ख़ास तौर पर मैमी (\"सेटरडे ईवनिंग पुस\" जैसे) को रोटोस्कोप तकनीक द्वारा बाहर निकाल कर, उसके स्थान पर दुबली-पतली श्वेत महिला से प्रतिस्थापित करने और लिलियन रैन्डोल्फ की मूल आवाज़ के बदले जून फ़ोरे की आवाज़ के इस्तेमाल का काम सौंपा गया। तथापि, कार्टूनों के स्थानीय प्रसारण में और बूमरंग में दिखाए गए अन्य लघु-फ़िल्मों में, मैमी दुबारा दिखाई दी और हाल ही में नई, कम अपरिवर्तनीय नीग्रो आवाज़ दी गई, जिसे स्वर दिया थिया विडाले ने.कार्टून में अत्यधिक हिंसात्मक दृश्यों को भी संपादित किया गया। 25 सितंबर 1965 को CBS सैटर्डे मॉर्निंग कार्यक्रम पर शुरू होने के दो साल बाद, \"टॉम एंड जेरी\" CBS संडेज़ को स्थानांतरित कर दिया गया और वहां 17 सितंबर 1972 तक बना रहा.\n\n1986 में MGM को WTBS के संस्थापक टेड टर्नर ने खरीदा. टर्नर ने कुछ समय बाद कंपनी बेच दी, लेकिन MGM के 1986 से पहले के फ़िल्म पुस्तकालय को अपने पास रखा, इस प्रकार \"टॉम एंड जेरी\", टर्नर एंटरटेनमेंट (वार्नर ब्रदर्स द्वारा दिए गए अधिकार) की संपत्ति बने रहे और बाद के वर्षों में टर्नर द्वारा चलाए जा रहे स्टेशन जैसे कि TBS,TNT, कार्टून नेटवर्क, बूमरैंग और टर्नर क्लासिक मूवीज़ में दिखाई दिए.\n\nजब युनाइटेड किंगडम में (1967 से 2000 के बीच, प्रायः BBC पर) स्थलीय टेलीविज़न पर \"टॉम एंड जेरी\" का प्रदर्शित किया गया, तो हिंसा की वजह से कार्टूनों को संपादित नहीं किया गया और मैमी को भी बने रहने दिया.नियमित अनुसूचि में रहने के अलावा, \"टॉम एंड जेरी\" ने दूसरे तरीक़े से BBC की सेवा की.\nजब कभी समय-सारणी बिगड़ने लगती (जैसे कि व्यापक सीधे प्रसारण के समय), BBC ख़ाली जगह भरने के लिए अनिवार्यतः \"टॉम एंड जेरी\" की ओर रुख़ करते, इस विश्वास के साथ कि यह अन्यथा दूसरे चैनलों की ओर फुदकने वाले दर्शकों को जकड़ कर रखेगा.विशेष रूप से यह 1993 में मददगार साबित हुआ, जब \"नोएल्स हाउस पार्टी\" को BBC टेलीविज़न केंद्र में IRA बम होने की आशंका से स्थगित कर दिया गया और बदले में अगले कार्यक्रम तक के अंतर को पूरा करने के लिए \"टॉम एंड जेरी\" दिखाया गया। हाल ही में, एक माँ ने OFCOM से कार्टूनों में धूम्रपान वाले दृश्य दिखाए जाने की शिकायत की, क्योंकि अक्सर टॉम अपनी प्रेमिकाओं को प्रभावित करने के लिए ऐसा करता था, जिसके कारण यह सूचित किया गया कि \"टॉम एंड जेरी\" फ़िल्मों के धूम्रपान दृश्य पर रोक लगाई जा सकती है।\n\nसंवाद की कमी के कारण, \"टॉम एंड जेरी \" को आसानी से विभिन्न विदेशी भाषाओं में भी अनूदित किया गया। 1964 में \"टॉम एंड जेरी \" का प्रसारण जापान में शुरू हुआ। 2005 में टी.वी. असाही द्वारा जापान में किए गए एक राष्ट्रव्यापी सर्वेक्षण ने, जिसमें किशोरों से लेकर साठ के दशक में क़दम रख चुके वयस्क शामिल किए गए थे, \"सदाबहार\" शीर्ष 100 \"एनीम\" की सूची में \"टॉम एंड जेरी \" को #85 स्थान पर रखा; जबकि सूची के प्रसारण के बाद किए गए एक वेब सर्वेक्षण ने उसे #58 स्थान पर रखा - जो सूची की एकमात्र ग़ैर जापानी एनीम फ़िल्म थी और \"\" जैसे एनिमेशन श्रेष्ठ फ़िल्म, \"अ लिटल प्रिंसेस सारा\", अल्ट्रा-क्लासिक्स \"मैक्रॉस\", \"घोस्ट इन द शेल\", और \"रुरौनी केनशिन\" (यह ध्यान दिया जाए कि जापान में, शब्द \"एनीम\" से तात्पर्य न केवल जापानी एनिमेशन बल्कि सभी एनिमेशन है).\n\n\"टॉम एंड जेरी \" लंबे समय से जर्मनी में लोकप्रिय है। हालांकि, कार्टूनों को काव्यात्मक जर्मन भाषा में दोबारा डब किया गया, जो परदे पर होने वाली घटना का वर्णन करता है और अतिरिक्त मज़ेदार सामग्री उपलब्ध कराता है। आम तौर पर विभिन्न अंक, \"जेरीस डायरी\" (1949) में सन्निहित हैं, जिसमें टॉम पिछले साहसिक कारनामों को पढ़ता है।\n\nभारत में दक्षिण पूर्व एशिया, मध्य पूर्व, पाकिस्तान, अर्जेंटीना, मेक्सिको, कोलंबिया, ब्राज़ील, वेनेज़ुएला और अन्य लैटिन अमेरिकी देशों, यहां तक कि रोमानिया जैसे पूर्वी यूरोप में भी कार्टून नेटवर्क हर रोज़ टॉम एंड जेरी कार्टूनों को प्रसारित करते हैं।रूस में, इस शो को स्थानीय चैनल अपने दैनिक कार्यक्रम खांचे में भी प्रसारित करते हैं। 1989 में साम्यवाद के पतन से पूर्व \"टॉम एंड जेरी \" चेकोस्लोवाकिया (1988) में प्रसारित पश्चिमी मूल के चंद कार्टूनों में से एक था।\n\n1940, 1950, 1960 दशक के अन्य कई कार्टूनों की तरह, बाद के वर्षों में \"टॉम एंड जेरी\" को राजनीतिक दृष्टि से सही नहीं माना गया। कम से कम चौबीस ऐसे कार्टून थे जिनमें जातिवाद को चित्रित किया गया या विस्फोट के बाद किरदार काले चेहरों में दिखे, जिन्हें आज टेलीविज़न पर दिखाते समय काट दिया गया है, हालांकि देश के आधार पर, \"द यान्की डूडल माउस\" काले चेहरे वाला परिहास और \"सेफ़्टी सेकंड\" के अंत में एक और काले चेहरे वाली दिल्लगी बरकरार है। काली नौकरानी, मैमी टू शूज़ को अक्सर नस्लवादी माना जाता है क्योंकि उसका चित्रण एक ग़रीब काली औरत के रूप में किया गया है, जिसे चूहे से परेशानी है। उसकी आवाज़ को कम परंपराबद्ध बनाने की उम्मीद से 1990 दशक के मध्य में टर्नर द्वारा पुनः डब किया गया; परिणामतः उसका उच्चारण, ज़्यादा आयरिश लगने लगा.विशेष रूप से एक कार्टून, \"हिज़ माउस फ़्राइडे\", नरभक्षकों को पारंपरिक नस्लवादी के रूप में दिखाए जाने के कारण अक्सर टेलीविज़न से पूरी तरह बाहर होता है। यदि दिखाया भी जाता है, तो नरभक्षकों के संवादों को हटा दिया जाता है, हालांकि उनके मुंह चलते हुए देखे जा सकते हैं।\n\n2006 में यूनाइटेड किंगडम चैनल बूमरैंग ने UK में प्रसारित \"टॉम एंड जेरी\" कार्टून को संपादित करने की योजना बनाई, जहां पात्रों को इस प्रकार धूम्रपान करते हुए दिखाया गया, जो \"अनदेखी करने, स्वीकारने योग्य या मोहक\" लगते हैं। इसके लिए एक दर्शक से शिकायत आई कि यह कार्टून युवा दर्शकों के लिए उपयुक्त नहीं है और बाद में UK मीडिया वॉचडॉग OFCOM ने इसका निरीक्षण किया। इसकी वजह से अमेरिका में भी काले चेहरे वाले परिहास को संपादित किया गया, हालांकि ये यादृच्छिक तौर पर कटे लगते हैं, क्योंकि ऐसे सभी दृश्य कटे नहीं हैं।\n\nहालांकि 1990 दशक के मध्य में ऐतिहासिक कार्टूनों को अद्यतन करने के प्रयास को, समयानुकूल कार्टूनों को अधिक उपयुक्त बनाने के तरीक़े के रूप में देखा जा सकता है, मूल कार्टून का संपादन उसी तरह विवादस्पद हो गया है, क्योंकि यह उस मूल कलाकारी के प्रभाव को कम करता है, जिसने इस कार्टून को लोकप्रिय बनाया. जहां आज के मानकों के हिसाब से मैमी टू शूज़ के संवाद नस्लवादी और परंपराबद्ध दिखाई देते हैं और इसे भी लिलियन रेंडॉल्फ़ ने स्वर दिया था, जो मनोरंजन उद्योग में कार्यरत बहुत कम अफ़्रीकी-अमेरिकी कलाकारों में से एक थीं। मैमी के लिए प्रयुक्त नए पार्श्वस्वर में अधिकांशतः रैन्डॉल्फ के संवादो का लहजा है, लेकिन यह श्रृंखला को रैन्डॉल्फ द्वारा दिए गए रचनात्मक सहयोग के निशान मिटा देता है। दुबारा रिकॉर्ड किए गए पार्श्वस्वरों ने भी सबका ध्यान खीचा है, क्योंकि यह विवाद के प्रति नकारात्मक ध्यानाकर्षित करता है और कई नए मुद्दों को जन्म देता है।\n\n1975 में, \"टॉम एंड जेरी \" का हैन्ना और बारबरा के साथ पुनर्मिलन हुआ, जिन्होंने सैटरडे मॉर्निंग्स के लिए नए \"टॉम एंड जेरी\" कार्टूनों का निर्माण किया। इन सात मिनट वाले 48 संक्षिप्त कार्टूनों को \"द टॉम एंड जेरी / ग्रेप एप शो\", द टॉम एंड जेरी/ग्रेप एप/मंबली शो और \"द टॉम एंड जेरी/मंबली शो\" के निर्माण के लिए \"द ग्रेट ग्रेप एप\" और \"मंबली\" कार्टूनों के साथ जोड़ा गया, जो सब 6 सितंबर 1975 से 3 सिंतंबर, 1977 तक ABC सेटरडे मॉर्निंग पर प्रसारित हुए.टेलीविज़न पर थिएटर के लिए बने लघु-फ़िल्मों को दिखाने के कई वर्षों बाद टी.वी. के लिए तैयार यह पहली नई टॉम एंड जेरी कार्टून श्रृंखला है। इन कार्टूनों में, \"टॉम एंड जेरी \" (अब एक लाल बो टाई के साथ), जो अपने प्रारंभिक वर्षों के दौरान दुश्मन थे, अहिंसक दोस्त बन गए, जो साहसिक अभियानों पर साथ निकलते हैं, क्योंकि हैन्ना और बारबरा को बच्चों के लिए हिंसा के खिलाफ़ बने नियमों का पालन करना पड़ा. कनाडा के चैनल TELETOON पर और इसके पुराने प्रतिपक्ष TELRTOON रेट्रो पर \"टॉम एंड जेरी शो\" अभी भी प्रसारित हो रहा है। \n\nफ़िल्मेशन स्टूडियोज़ ने भी (MGM टेलीविज़न के सहयोग से) एक \"टॉम एंड जेरी\" टी.वी. श्रृंखला के निर्माण का प्रयास किया। उनका संस्करण, \"टॉम एंड जेरी कॉमेडी शो\" का पहला अंक 1980 में प्रसारित हुआ, जिसमें ड्रूपी, स्पाइक (टेक्स एवेरी द्वारा निर्मित एक और बुल डॉग) और बार्ने बिअर, जो अभी तक मूल MGM लघु-फ़िल्मों में नहीं दिखाई दिया, जैसे कलाकारों के साथ नए कार्टून शामिल थे। फ़िल्मेशन के तीस \"टॉम एंड जेरी \" कार्टून, हैन्ना बारबरा के प्रयासों से काफ़ी अलग थे, क्योंकि उन्होंने \"टॉम एंड जेरी\" को किंचित् \"प्रहसन\" जैसे हास्य प्रारूप में दर्शाते हुए, मूल पीछा करने वाले फ़ार्मूला को दुबारा लागू किया था। यह अवतार, 1975 के संस्करण की तरह ही, दर्शकों द्वारा मूल संस्करण जैसे उत्साह से स्वीकार नहीं किया गया और अंततः CBS सैटरडे मॉर्निंग पर 6 सितंबर 1980 से 4 सितंबर 1982 तक दिखाया गया। इसकी एनिमेशन शैली, \"द न्यू एडवेंचरस ऑफ़ माइटी माउस तथा हेकल & जेकल\" से काफ़ी मिलती-जुलती थी।\n\n1980 और 1990 दशक में सैटरडे मॉर्निंग टेलीविज़न का सबसे बड़ा झुकाव पुराने, श्रेष्ठ कार्टून सितारों का \"बालरूपांकन \" था और टर्नर एंटरटेनमेंट तथा हैन्ना बारबरा प्रोडक्शंस (जो 1991 में टर्नर को बेचा जाएगा) द्वारा सह-निर्मित \"टॉम एंड जेरी किड्स\" 8 सितंबर 1990 को पहली बार FOX पर प्रसारित हुआ। इसमें एक दूसरे का पीछा करते लोकप्रिय बिल्ली और चूहे के जोड़ी का एक युवा संस्करण विशेष रूप से प्रदर्शित किया। 1975 के H-B श्रृंखला के समान ही, जेरी लाल रंग का बो टाई पहनता है, जबकि अब टॉम एक लाल टोपी पहनता है। स्पाईक तथा उसका बेटा टाइक और ड्रूपी तथा उसका बेटा ड्रिपल, शो के बैक-अप खंड में दिखे, जो 2 अक्टूबर 1993 तक चला.\n\n2000 में \"\" नामक एक नया टेलीविज़न विशेषांक कार्टून नेटवर्क पर सार्वजनिक रूप से प्रदर्शित हुआ।\nइसमें कभी चेहरा न दिखने वाले टॉम के मालिक की आवाज़ के लिए, जो बारबरा ने (जो रचनात्मक सलाहाकार भी थे) स्वर दिया.इस कार्टून में, जेरी को एक हैबिटरेल में रखा गया, ठीक उसी तरह जैसे टॉम घर में पालतू जानवर की तरह रहता है और उसका मालिक टॉम को \"हर बात के लिए चूहे को दोषी न ठहराने\" की याद दिलाता रहता है।\n\n2005 में, \"द कराटे गार्ड\" नामक एक नया टॉम एंड जेरी थिएटर लघु-फ़िल्म, जिसे बारबरा तथा स्पाइक ब्रैंड्ट ने लिखा तथा निर्देशित किया, जोसफ़ बारबरा तथा इवाओ ताकामोटो ने कथा-पटल तैयार किया, जोसफ़ बारबरा, स्पाइक ब्रैंड्ट तथा टोनी सर्वोन ने निर्मित किया, 27 सितंबर 2005 में लॉस एंजिल्स सिनेमा-घरों में पहली बार प्रदर्शित हुई.\"टॉम एंड जेरी की 65वीं सालगिरह के उत्सव पर इसमें बारबरा और हैन्ना के मूल MGM कार्टून लघु-फ़िल्मों के बाद, बारबरा की लेखक, निर्देशक और कथा-पटल कलाकार के रूप में पहली बार वापसी हुई। \" निर्देशक/एनिमेटर स्पाईक ब्रैंड्ट को सर्वश्रेष्ठ पात्र एनिमेशन के एनी पुरस्कार के लिए नामांकित किया गया था। \" यह लघु-फ़िल्म कार्टून नेटवर्क पर 27 जनवरी 2006 को पहली बार प्रदर्शित हुई। \" \n\n2006 की पूर्वार्ध में, वार्नर ब्रदर्स एनिमेशन में एक नई श्रृंखला \"टॉम एंड जेरी टेल्स\" का निर्माण हुआ। तीस मिनट के तेरह अंकों का (प्रत्येक में तीन लघु-फ़िल्म) निर्माण किया गया, जिसके लिए केवल अमेरिका और ब्रिटेन से बाहर के बाज़ारों ने अनुबंध किया था। उसके बाद यह शो फरवरी 2006 में बूमरैंग पर UK आया और फिर अमेरिका में The CW के CW4Kids पर प्रदर्शित हुआ।\"टेल्स\" पहली \"टॉम एंड जेरी\" टी.वी. श्रृंखला है जिसमें हिंसा के साथ मूल शैली के क्लासिक शॉर्ट्स का इस्तेमाल हुआ है। यह टेलीविज़न के लिए हाल ही का उल्लेखनीय टॉम एंड जेरी आधारित कार्टून शो है, क्योंकि यह 22 मार्च 2008 को समाप्त हुआ।\n\nजनवरी 2009 में, IGN ने टॉम एंड जेरी को सर्वश्रेष्ठ 100 एनिमेटेड TV शो में 66वां स्थान दिया.\n\nDVD रीलिज़ में पाए गए एक साक्षात्कार में कई MADtv कलाकारों ने कहा कि प्रहसन कॉमेडी के लिए टॉम एंड जेरी का उन पर बहुत ज़्यादा प्रभाव पड़ा है।\n\n1945 में, जेरी जीवंत-गतिविधि वाली MGM की संगीतमय फिल्म \"एंकर्स अवे\" में दिखा, जिसमें, विशेष प्रभावों के माध्यम से वह, जीन केली के साथ एक लयबद्ध नृत्य प्रस्तुत करता है। इस अनुक्रम में, जीन केली एक स्कूली कक्षा में बच्चों को अपने सम्मान पदक जीतने की एक काल्पनिक कहानी सुना रहा है। जेरी, कार्टूनी जानवरों वाली जादुई दुनिया का राजा है, जिसे वह नृत्य करने से मना कर देता है चूंकि वह खुद नृत्य करना नहीं जानता है। तभी जीन केली का चरित्र प्रवेश करता है और जेरी को एक व्यापक लयबद्ध नृत्य के माध्यम से सिखाता है, जिसके परिणामस्वरूप जेरी उसे एक पदक से नवाज़ता है। इस लघु फिल्म में जेरी बोलता है और गाने गाता है; उसकी आवाज सारा बर्नर द्वारा दी गयी है। इसी क्रम में एक लघु दृश्य के दौरान, टॉम को जेरी के सेवकों में से एक के रूप में दिखाया गया है।\n\n\"टॉम एंड जेरी\" दोनों, एस्टर विलियम्स के बड़े-परदे के संगीतात्मक \"डेंजरस व्हेन वेट\" में एक सपने के चित्रण में दिखते हैं। फिल्म में, टॉम एंड जेरी को पानी के अन्दर एक दूसरे का पीछा करते हुए दिखाया गया है, जहां वे अचानक एस्थर विलियम्स से टकराते हैं जिसके साथ वे तैरते हुए एक लम्बी लयबद्ध प्रस्तुति देते हैं। टॉम एंड जेरी का काम विलियम को एक दुष्ट आक्टोपस से बचाना है, जो उसे प्रलोभन देकर अपनी भुजाओं (अनेक) में जकड़ने की कोशिश करता है। \n\n1988 में ऑस्कर जीतने वाली टचस्टोन/एम्ब्लिन इंटरटेनमेंट फिल्म, \"हू फ्रेम्ड रोजर रैबिट\" में, जो आदर्श अमेरिकी एनिमेशन के लिए एक श्रद्धांजलि थी, यह जोड़ी प्रस्तुत होने वाली थी लेकिन कानूनी जटिलताओं की वजह से फिल्म में उनके प्रवेश का मामला उलझ गया।\n\n1992 में \"\" अंतर्राष्ट्रीय स्तर पर पहली बार तब प्रदर्शित हुई, जब उस वर्ष यूरोप के सिनेमा-घरों में फ़िल्म को प्रदर्शित किया गया और उसके बाद 1993 में इसे मिरामैक्स फ़िल्म्स द्वारा स्वदेश में प्रदर्शित किया गया। पात्रों के सह-निर्माता जोसफ़ बारबरा ने पिक्चर के लिए रचनात्मक सलाहकार के रूप में कार्य किया, जो फ़िल रोमन द्वारा निर्मित एवं निर्देशित की गई। मेट्रो-गोल्डविन-मेयर की ब्लॉकबस्टर \"द विजार्ड ऑफ़ Oz\" और \"सिंगिंग इन द रेन\" जैसी प्रारूप वाली इस संगीतमय फ़िल्म को समीक्षकों और दर्शकों ने फ़िल्म के पूर्वानुमानित होने और पूरी फिल्म में युगल संवाद (और गाने) देने के लिए समान रूप से आलोचना की.नतीजतन, यह बॉक्स ऑफिस पर असफल रही.\n\n2001 में, वार्नर ब्रदर्स ने (जिसका तब तक टर्नर के साथ विलय हो चुका था और इसकी संपत्ति पर अधिकार कर लिया था) जोड़ी की पहली, \"\" प्रस्तुत की, जिसमें टॉम को एक अंगूठी का लालच होता है जो पहनने वाले को रहस्यमय शक्तियां प्रदान करती है और यह अनजाने में जेरी के सिर में अटक जाती है। इसे हैन्ना और बारबरा की एक साथ निर्मित की गई \"टॉम एंड जेरी\" वाली आख़री फ़िल्म के रूप में याद किया जाएगा, चूंकि \"द मैजिक रिंग\" के प्रदर्शित होने के बाद ही विलियम हैन्ना की मृत्यु हो गई।\n\nचार साल बाद बिल कॉप ने स्टूडियो के लिए दो अन्य बिल्ली और चूहा विषयक मुख्य धारा की फिल्में \"\" और \"\" की पटकथा लिखी और उन्हें निर्देशित किया, अंतिम फ़िल्म बारबरा द्वारा लिखी कहानी पर आधारित है। 2005 में दोनों फिल्में DVD में टॉम एंड जेरी की 65वीं वर्षगांठ पर प्रदर्शित की गईं.2006 में, अन्य डायरेक्ट-टू-वीडियो फ़िल्म, \"\" की कहानी, खज़ाना ढूँढने के लिए जोड़ी द्वारा एक साथ काम करने से जुड़ी है। जो ने अगली फ़ीचर फ़िल्म \"\" के लिए कहानी लिखी और साथ ही ट्चाईकोवस्की की \"\" के ऑन-स्क्रीन एक्शन को संगीत के साथ मिलाने की प्रारंभिक कल्पना की.स्पाईक ब्रैंड्ट और टोनी सरवोन द्वारा निर्देशित यह DTV, दिसंबर 2006 में जो बारबेरा की मृत्यु की वजह से उनकी आख़री \"टॉम एंड जेरी\" परियोजना थी। हालीडे-सेट एनिमेटेड फ़िल्म को DVD पर 2007 के उत्तरार्ध में जारी किया गया और यह बारबरा को समर्पित किया गया।\n\nवार्नर ब्रदर्स के पास टॉम एंड जेरी अभिनीत एक थिएटर में जारी करने के लिए फ़िल्म की योजना हैं। \"वेराइटी\" के मुताबिक, यह फ़िल्म \"एक मूल कहानी होगी, जो यह दर्शाएगी कि टॉम एंड जेरी कैसे पहली बार मिले और शिकागो में खोने से पहले और एक दुष्कर घर-वापसी की यात्रा के दौरान बेमन से एक दूसरे के साथ काम करते हुए उनमें कैसे दुश्मनी हो गई\". इस फ़िल्म का निर्माण डैन लिन करेंगे.\n\n1942 में, \"अवर गैंग कॉमिक्स\" की एक विशेष प्रस्तुति के रूप में \"टॉम एंड जेरी\" हास्य किताबों में दिखने लगे.1949 में, MGM की सजीव-एक्शन लघु फिल्म \"अवर गैंग\" का निर्माण पांच साल पहले बंद हो जाने के कारण, श्रृंखला को \"टॉम एंड जेरी कॉमिक्स\" का परिवर्तित नाम दिया गया। यह जोड़ी 20वीं सदी के शेष समय में विभिन्न पुस्तकों में दिखती रही.\n\nयह जोड़ी अनेक वीडियो गेम के साथ निन्टेंडो एंटरटेनमेंट सिस्टम और सुपर NES तथा निन्टेंडो 64 के सिस्टमों से लेकर हाल ही में आये प्ले स्टेशन 2, एक्सबॉक्स और निन्टेंडो गेम ट्यूब में भी दिखी.\n\nकई वर्षों के दौरान \"टॉम एंड जेरी\", यह शब्दावली और शीर्षक, कभी समाप्त न होने वाली प्रतिद्वंद्विता का व्यावहारिक रूप से पर्यायवाची बन गया, जितना कि वर्णित \"बिल्ली और चूहे की लड़ाई\" का रूपांतरण.यद्यपि \"टॉम एंड जेरी\" में ऐसा नहीं था कि जो अधिक शक्तिशाली था (टॉम) वह आमतौर पर शीर्ष पर दिखता है। फिलिस्तीनी राष्ट्रपति यास्सिर अराफात ने इस बात को गौर किया और इस कार्टून शो को पसंद किया क्योंकि \"बिल्ली के बजाय छोटा चूहा हमेशा जीतता था\" .\n\n\"द सिंपसंस कैरेक्टर्स\", \"इची एंड स्क्रैची\", \"क्रस्टी द क्लाउन\" कार्यक्रम के कार्टूनों पर रखे हुए नाम हैं और \"टॉम एंड जेरी\" की नकल हैं- कार्टून के अन्दर एक कार्टून.\"\"टॉम एंड जेरी\" की चरम कार्टून हिंसा की पैरोडी की गई और उसे अधिक प्रचंड कर दिया, जैसा कि इची (चूहा) कई बार अकारण ही और खूनी तरीके से स्क्रैची की हत्या कर देता है।\"सिंपसन्स\" की कड़ी में, \"इची एंड स्क्रैची एंड मार्गे\" में मार्गे द्वारा TV से हिंसा पर रोक लगा दी जाती है और इची तथा स्क्रैची मित्र बन जाते हैं (उनकी मार-पिटाई से भरी प्रस्तुति तोहफों की अदला-बदली से बदल जाती है), जो श्रृंखला के पतन का कारण बनती है। बाद में इसे वापस अपने पुराने तरीके में बदल दिया गया क्योंकि मार्गे ने निर्णय लिया कि कला पर रोक नहीं लगाई जानी चाहिए क्योंकि वह नहीं चाहेगी कि माइकलएंजेलो के डेविड की नग्नता को छुपाया जाए.\"द सिम्पसंस\" ने जीन दाइच कार्टूनों की भी नकल की.\"क्रस्टी गेट्स कैन्सल्ड\" वृतांत में \"इची एंड स्क्रैची\" पात्रों को बुरी तरह थके हुए \"वर्कर एंड पैरासाइट\" से बदल दिया गया था।\n\nलेखक स्टीवन मिलहाउसर ने \"कैट 'एन' माउस\" नाम से एक छोटी कहानी लिखी, जिसमें प्रतिद्वंदी और नायक को साहित्यिक रूप में एक दूसरे के विरूद्व खड़ा किया गया। मिलहाउसर अपने पाठकों को दोनों पात्रों के विचार और भावनाओं में इस प्रकार से सम्मिलित करते हैं जैसा कार्टून में पहले नहीं किया गया था।\n\nरीजन 1 (संयुक्त राज्य अमेरिका और कनाडा) में \"टॉम एंड जेरी\" की कई DVD, \"टॉम एंड जेरी स्पॉटलाइट कलेक्शन\" के नाम से ज्ञात दो-डिस्क संग्रह की श्रृंखला के साथ प्रस्तुत की गयी। कुछ कार्टूनों में मैमी टू-शूज़ के संवादों में कहीं-कहीं कटौती होने और दोबारा डब किये जाने के कारण Vol.1 और Vol.2 को नकारात्मक प्रतिक्रिया मिली.बाद में मूल संस्करण की बिना कटौती वाली DVD की पेशकश करती एक प्रतिस्थापन कार्यक्रम की घोषणा की गयी।\"माउस क्लीनिंग\" और \"कैसानोवा कैट\" को संग्रह से बाहर करने और \"हिस माउस फ्राईडे\" के अंत में अत्यधिक जूम-इन के कारण Vol.3 को भी नकारात्मक प्रतिक्रिया मिली. \n\nरीजन 2 में दो \"टॉम एंड जेरी\" DVD संग्रह जारी किये जा चुके हैं। पश्चिमी यूरोप में, अधिकांश \"टॉम एंड जेरी\" लघु फिल्में, \"टॉम एंड जेरी - द क्लासिक कलेक्शन\" के नाम से प्रकाशित की गयीं (केवल दो, \"द मिलियन डॉलर कैट\" और \"बिजी़ बडीज़\" को शामिल नहीं किया गया).\nलगभग सभी लघु फिल्मों में मैमी टू-शूज़ के दोबारा डब किये हुए संवाद थे। इन कटौतियों के बावजूद, \"हिज माउस फ्राइडे\" को बिना संपादित किये, बस अपवादस्वरुप कार्टून में एक विशेष नस्लवादी चित्र दिखाने से बचने के लिए अंत में काफी ज्यादा ज़ूम-इन करते हुए शामिल किया गया। यह \"टॉम एंड जेरी\" का एकमात्र कार्टून है जिसे नस्लवाद के कारण कुछ देशों में प्रसारित होने से पूरी तरह से रोक दिया गया था। 1990 के दशक में U.S से भेजे गए ये नियमित TV प्रिंट्स हैं। सिनेमास्कोप में निर्मित लघु फिल्में पैन और स्कैन में प्रस्तुत की गयी हैं। सौभाग्यवश इन संग्रहों में \"माउस क्लीनिंग\" और \"कैसानोवा कैट\" को मूल रूप में प्रस्तुत किया गया है।\n\"टॉम एंड जेरी - द क्लासिक कलेक्शन\", 6 डबल -साइडेड DVDs (संयुक्त राज्य में जारी) और 12 एकल-परत DVDs (संयुक्त राज्य सहित पूरे पश्चिमी यूरोप में जारी) संग्रह में उपलब्ध है। \n\nएक अन्य \"टॉम एंड जेरी\" रीज़न 2 DVD संग्रह जापान में उपलब्ध है। पश्चिमी यूरोप में \"टॉम एंड जेरी - द क्लासिक कलेक्शन\" के साथ-साथ लगभग सभी लघु फिल्मों में (\"हिज माउस फ्राईडे\" सहित) कटौती की गयी है।\"स्लिक्ड-अप पप\", \"टॉम्स फोटो फिनिश\", \"बिजी़ बडीज़\", \"द एग एंड जेरी\", \"टॉप्स विद पॉप्स\" और \"फीदिन द किडी\" को इन संग्रहों से बाहर कर दिया गया है। सिनेमास्कोप में निर्मित लघु फिल्में पैन और स्कैन में प्रस्तुत की गयी हैं। \n\nजून 23, 2009 को चक जोन्स-एरा \"टॉम एंड जेरी\" लघु फिल्में, दो-डिस्क संग्रह में \"\" के नाम से प्रस्तुत की गयी थीं।\n\n\"थिएटर टॉम एंड जेरी कार्टून लघु-फ़िल्मों की सूची के लिए\", टॉम एंड जेरी कार्टून की सूची देखें. \n\nनिम्नलिखित कार्टूनों ने सर्वश्रेष्ठ लघु-फ़िल्म विषय: कार्टून:अकादमी पुरस्कार ऑस्कर) जीता.\n\n\nये कार्टून अकादमी पुरस्कार हेतु सर्वश्रेष्ठ लघु विषय: कार्टून, के लिए नामित किए गए, लेकिन जीतने में असफल रहे:\n\n\nइन कार्टूनों को एनी पुरस्कार के लिए व्यक्तिगत उपलब्धियों की श्रेणी में नामित किया गया था: कैरेक्टर एनिमेशन, परंतु जीतने में असफल रहे.\n\n\n\n\n\n\n\n\n", "id": "165941", "title": "टॉम एंड जेरी"}
{"url": "https://hi.wikipedia.org/wiki?curid=165942", "text": "टॉम क्रूज़\n\nथॉमस क्रूज़ मापोदर IV (जन्म: 3 जुलाई 1962), जो अपने फिल्मी नाम टॉम क्रूज़ से ज्यादा जाने जाते हैं, एक अमेरिकी अभिनेता और फ़िल्म निर्माता हैं। 2006 में \"फ़ोर्ब्स\" पत्रिका ने उन्हें दुनिया के अत्याधिक प्रभावशाली लोकप्रिय व्यक्तित्व का दर्जा दिया। टॉम तीन अकादमी पुरस्कारों के लिए नामित हुए और उन्होंने तीन गोल्डन ग्लोब पुरस्कार जीते हैं। उनकी पहली प्रमुख भूमिका 1983 की फ़िल्म \"रिस्की बिज़नेस\" में थी, जिसे\"एक युवा पीढ़ी की क्लासिक और अभिनेता के लिए कैरियर-निर्माता\" के रूप में वर्णित किया गया है। 1986 के लोकप्रिय और आर्थिक रूप से सफल फ़िल्म \"टॉप गन\" में एक बहादुर नौसेना पायलट की भूमिका निभाने के बाद, 1990 और 2000 दशक में बनी \"\" एक्शन फ़िल्म श्रृंखला में एक गुप्त एजेंट की भूमिका निभाते हुए, क्रूज़ ने इस शैली को जारी रखा.\n\nइन वीरोचित किरदारों के अलावा, \"मैग्नोलिया\" (1999) में एक स्त्री-द्वेषी पुरुष गुरू और मैकल मान की क्राइम थ्रिलर फ़िल्म \"कोल्लाटरल\" (2000) में एक शांत और स्वार्थी मनोरोगी क़ातिल जैसी कई अन्य भूमिकाएं निभाईं. \n\n2005 में, हॉलीवुड पत्रकार एडवर्ड जे एपस्टीन ने तर्क दिया कि क्रूज़ उन चंद निर्माताओं (अन्य में शामिल हैं -जॉर्ज लुकास,स्टीवन स्पीलबर्ग और जेर्री ब्रुक्कहेइमेर) में से हैं, जो अरब-डॉलर फ़िल्म के विक्रयाधिकार की सफलता की गारंटी दे सकते हैं। 2005 से क्रूज़ और पाउला वैग्नर यूनाइटेड आर्टिस्ट फ़िल्म स्टूडियो के प्रभारी रहे हैं, जहां क्रूज़ निर्माता और अभिनेता के रूप में और वैग्नर मुख्य कार्यपालक के रूप में शामिल हैं। क्रूज़, चर्च ऑफ़ साइनटॉलोजी के अपने विवादास्पद समर्थन और पालन के लिए भी जाने जाते हैं।\n\nविशेष-शिक्षा की अध्यापिका मरियम ली (जन्मतः फ़ेयफ़्फ़र) और इलेक्ट्रिकल इंजीनियर थॉमस क्रूज़ मापोदर III, के बेटे क्रूज़ का जन्म सायराक्यूस, न्यूयॉर्क में हुआ। हालांकि क्रूज़ का पैतृक कुलनाम (मापोदर) वेल्श है, यह बात सामने आई है कि उनके पैतृक परदादा थॉमस ओ'मारा, आयरिश वंशीय थे और अपने सौतेले पिता के कुलनाम को अपनाते हुए, वे पहले थॉमस क्रूज़ मापोदर बने. अपने परदादा-परदादी विलियम रेइबर्ट और शार्लट लुईस वोइल्कर से उन्होंने जर्मन और अंग्रेज़ी वंश और अपनी मां के माध्यम से जर्मन वंश पाया। टॉम क्रूज़ की सबसे बड़ी बहन ली ऐनी, लुईसविले में पैदा हुई थीं। उनकी बड़ी बहन मैरियन की तरह टॉम और उनकी छोटी बहन कास भी सायराक्यूस में पैदा हुए.\n\nक्रूज़ ने ग्रेड तीन, चार और पांच की पढ़ाई, रॉबर्ट हॉपकिन्स पब्लिक स्कूल में की. क्रूज़ के पिता द्वारा कनाडाई सशस्त्र सेना में रक्षा सलाहाकार की हैसियत से काम संभालने के लिए, मापोदर परिवार को ओंटारियो, ओटावा के बीकन हिल उपनगर में स्थानांतरित होना पड़ा. वहां, क्रूज़ ने कार्लटन शिक्षा मंडल से जुड़े हेनरी मुनरो मिडिल स्कूल में ग्रेड छह की पढ़ाई पूरी की, जहां वे खेलकूद में सक्रिय थे और ख़ुद को एक ज़बरदस्त खिलाड़ी साबित करते हुए, लगभग हर रात फ़्लोर हॉकी खेलते थे, अंतत: उसकी वजह से उनके सामने के दांत टूट गए। \n\n\"ब्रिटिश बुल डॉग\" खेल में उन्होंने अपना नया ढका हुआ दांत खो दिया और उनके घुटने में चोट लगी. हेनरी मुनरो में ही क्रूज़, जॉर्ज स्टेनबर्ग के संरक्षणाधीन नाटकों से जुड़े. जिस पहले नाटक में उन्होंने भाग लिया। उसका नाम था \"IT\", जिसमें क्रूज़, माइकल डी वाल के साथ सह-नायक की भूमिका के लिए चुने गए, जहां एक ने \"दुष्ट\" और दूसरे ने \"अच्छे\" की भूमिका निभाई.इस नाटक को ख़ूब सराहा गया और पांच अन्य सहपाठियों के साथ ओटावा के आस-पास के विभिन्न स्कूलों का दौरा किया, यहां तक कि स्थानीय ओटावा टी.वी. स्टेशन पर भी फ़िल्माया गया। दोनों को \"जीसस क्राइस्ट सुपर स्टार\" के एक संस्करण और साथ ही एक मार्सेल मार्क्यु जैसी भूमिका के लिए चुना गया। यह वही समय था जब मेरी ली मापोदर ने अपने बेटे के अभिनय संबंधी अरमानों को बढ़ावा दिया: जब पूर्व वर्णित की धार्मिक रंगत, स्कूल के प्रिंसिपल जिम ब्राउन के लिए चिंता का कारण बनी, क्रूज़ की मां ने उन्हें मनाया कि नाटक को आगे बढ़ना चाहिए और उन्होंने एक नाटक-मंडली ग्लॉउसेस्टर प्लेयर्स की स्थापना की, जिसमें क्रूज़ और स्टीनबर्ग की कक्षा के कुछ छात्रों ने अभिनय किया।\n\nजब क्रूज़ बारह साल के थे, उनकी मां ने अपने पति को छोड़ दिया और अपने साथ क्रूज़ और उनकी बहन ली ऐनी को ले गईं. लगभग-ग़रीबी के लंबे समय के बाद, जहां टॉम के अखबार-वितरण की कमाई की मदद से मेज पर खाना लगता था, उनकी मां ने जैक साउथ नामक एक प्लास्टिक विक्रेता से शादी कर ली.\n\nओटावा के अलावा, जिन शहरों में क्रूज़ रहे थे, उनमें शामिल हैं -लुईसविल्ले, केन्टकी; विन्नेट्का, इलिनॉइस और वैन, न्यू जर्सी. कुल मिला कर, क्रूज़ ने आठ प्राथमिक विद्यालयों और तीन उच्च विद्यालयों में शिक्षा ग्रहण की.उन्होंने कुछ समय तक सिनसिनाटी में (एक चर्च छात्रवृत्ति पर) फ़्रैंसिस्कन गुरूकुल में अध्ययन किया और उनके मन में एक कैथोलिक पादरी बनने के आकांक्षा जगी. अपने वरिष्ठ वर्ष में उन्होंने बतौर लाइनबैकर, विश्वविद्यालय की टीम के लिए फुटबॉल खेला, लेकिन बाद में एक खेल से पहले बियर पीते हुए पकड़े जाने पर दल से निकाले गए। 1980 में क्रूज़ ने न्यू जर्सी के ग्लेन रिड्ज उच्च विद्यालय से स्नातक उपाधि ग्रहण की.\n\nक्रूज़ ने कहा है कि उन्होंने एक बच्चे के रूप में शोषण का सामना किया। यह आंशिक रूप से उनके द्वारा पठन-अक्षमता से पीड़ित होने की वजह से हुआ था। उन्होंने कहा कि जब कुछ ग़लत हो जाता था, तो उनके पिता उनको कठोर रूप से दंडित करते थे। उन्होंने \"परेड पत्रिका\" को बताया कि उनके पिता \"एक धौंसिया\" और \"दुर्व्यवस्था के व्यापारी\" थे। क्रूज़ ने कहा कि वे पहले ही सीख गए कि उनके पिता - और, विस्तृत रूप से, कुछ लोगों पर भरोसा नहीं किया जा सकता:\" अपने पिता के पास रहने से मुझे पता चला कि हर कोई मुझे अच्छा नहीं समझता.\" बारह साल में पंद्रह स्कूलों से गुज़रने की वजह से, क्रूज़, जिन्होंने बारह वर्ष की आयु में अपने पिता का नाम हटा दिया था, स्कूल में डराने-धमकाने के शिकार थे।\n\nएक घुटने की चोट की वजह से उच्च विद्यालय की कुश्ती टीम से हटा दिए जाने के बाद क्रूज़ ने अभिनय शुरू किया। घायल अवस्था में उन्होंने अपने उच्च विद्यालय द्वारा निर्मित \"गाइस एंड डॉल्स\" में एक प्रमुख भूमिका के लिए सफलतापूर्वक ऑडिशन दिया और इस भूमिका में अपनी सफलता के बाद उन्होंने अभिनेता बनने का निर्णय लिया। उनका चचेरा भाई विलियम मापोदर भी एक अभिनेता हैं, जो \"लॉस्ट\" में इथान रोम की भूमिका के लिए जाने जाते हैं।\n\n1981 में क्रूज़ को फ़िल्म में पहली भूमिका मिली, जब ब्रूक शील्ड्स द्वारा अभिनीत एक नाटकीय/रोमांस फ़िल्म \"एंडलेस लव\" में उन्होंने एक छोटी-सी भूमिका निभाई. बाद में उसी वर्ष उन्हें जॉर्ज सी. स्कॉट, टिमोथी हटन और शॉन पेन के साथ फ़िल्म \"टैप्स\" में एक और महत्त्वपूर्ण भूमिका मिली. छात्र सैनिकों से संबंधित यह फ़िल्म सामान्य रूप से सफल रही. 1983 में, वे फ़्रांसिस फ़ोर्ड कोपोला की \"द आउटसाइडर्स\" में अभिनय करने वाले कई किशोर सितारों में से एक थे। \n\nइस फ़िल्म के कलाकारों में रॉब लौव, मैट डिल्लॉन, पैट्रिक स्वेज़ और रैल्फ़ माचियो शामिल थे, जिनमें से दो \"ब्रैट पैक\" से जुड़े थे। उसी वर्ष क्रूज़ ने किशोर कॉमेडी \"लूसिंग इट\" में अभिनय किया।\"रिस्की बिज़नेस\" के प्रदर्शित होने के बाद क्रूज़ को सफलता प्राप्त हुई, जिसने क्रूज़ को सितारों की दुनिया में आगे बढ़ाया. फ़िल्म का एक दृश्य, जिसमें क्रूज़ जांघिया पहने हुए बॉब सेगर के \"ओल्ड टाइम रॉक एंड रोल\" से होंठ मिलाते हैं, 1980 की इस फ़िल्म का आराध्य क्षण बन गया। इस फ़िल्म को बतौर \"युवा पीढ़ी क्लासिक और टॉम क्रूज़ का कैरियर-निर्माता\" वर्णित किया गया है। 1983 में प्रदर्शन के लिए जारी चौथी फ़िल्म थी, उच्च-विद्यालयीन फुटबॉल ड्रामा, \"आल द राईट मूव्स\" . क्रूज़ की अगली फ़िल्म रिडले स्कॉट द्वारा निर्देशित 1985 की काल्पनिक फ़िल्म \"लेजेंड\" थी। \n\nउसके बाद निर्माता जेर्री ब्रुक्कहेइमर और डॉन सिम्पसन द्वारा, आगामी अमेरिकी लड़ाकू पायलट फ़िल्म के लिए क्रूज़, पहली पसंद के रूप में चुने गए। पहले क्रूज़ ने स्पष्टतः इस परियोजना को ठुकरा दिया, लेकिन उनको दी गई पटकथा को बदलने में मदद की और फ़िल्म को विकसित किया। ब्लू एंजल्स के साथ एक उड़ान पर ले जाने के बाद, क्रूज़ ने अपना मन बदला और इस परियोजना को स्वीकार किया। इस परियोजना का नाम रखा गया \"टॉप गन\" और मई 1986 को प्रदर्शित होते हुए, विश्व भर के आंकडों में US$374 मिलियन दर्ज करते हुए, यह वर्ष की सबसे ज्यादा आय अर्जित करने वाली फ़िल्म साबित हुई. 1986 में ही उन्होंने अकादमी पुरस्कारों में सर्वश्रेष्ठ अभिनेता का सम्मान पाने वाले पॉल न्यूमैन के साथ मार्टिन स्कॉर्सेस की \"द कलर ऑफ़ मनी\" में अभिनय किया। 1988 में उन्होंने उल्लासमय कथानक वाले \"कॉकटेल\" में अभिनय किया, जिसके लिए मिली-जुली समीक्षाएं हासिल हुईं और 1989 में क्रूज़ ने रैज़ी पुरस्कार के लिए पहला नामांकन प्राप्त किया।\nबाद में उस वर्ष बैरी लेविन्सन द्वारा निर्देशित \"रेन मैन\" प्रदर्शित हुई, जिसमें डस्टिन हॉफ़मैन ने भी अभिनय किया। आलोचकों ने इस फ़िल्म की प्रशंसा की और इसे आठ अकादमी पुरस्कारों के लिए नामित किया गया, जिनमें सर्वश्रेष्ठ फ़िल्म और सर्वश्रेष्ठ अभिनेता(हॉफ़मैन के लिए) सहित चार पुरस्कार जीते.\n\nअगले वर्ष क्रूज़ को दोबारा ऐसी ही सफलता मिली, जब उन्होंने ऑलिवर स्टोन के \"बॉर्न ऑन द फोर्थ ऑफ़ जुलाई\" के लिए अकादमी पुरस्कार नामांकन प्राप्त किया, जो अधरांगघात से पीड़ित सेवानिवृत्त सैनिक तथा युद्ध-विरोधी कार्यकर्ता रॉन कोविक की सर्वाधिक बिकने वाली आत्मकथा पर आधारित है। 1990 में, क्रूज़ ने टोनी स्कॉट के \"डेस ऑफ़ थंडर\" में एक सफल रेस-कार ड्राइवर कोली ट्रिकल की भूमिका निभाई. क्रूज़ की अगली फ़िल्म रॉन हॉवर्ड की \"फ़ार एंड अवे\" थी, जिसमें उन्होंने दुबारा निकोल किडमैन के साथ अभिनय किया। \"डेस ऑफ़ थंडर\" के बाद उन्होंने जैक निकोल्सन और डेमी मूर के साथ फ़ौजी थ्रिलर \"ए फ़्यू गुड मेन\" में अभिनय किया। इस फ़िल्म को ख़ूब पसंद किया गया और क़्रूज ने गोल्डन ग्लोब और MTV नामांकन अर्जित किए.अगले साल उन्होंने सिडनी पोल्लाक की \"द फ़र्म\" में जीनी हैकमैन और एड हैरिस के साथ अभिनय किया। यह जॉन ग्रिशम के सर्वाधिक बिकने वाले उपन्यास पर आधारित है और इसने पीपुल्स चाईस अवार्ड में पसंदीदा नाटकीय मोशन पिक्चर का पुरस्कार जीता.\n\n1994 में, क्रूज़ ने ब्रैड पिट, एंटोनियो बांदरास और क्रिश्चियन स्लेटर के साथ नील जॉर्डन की \"इंटरव्यू विथ द वैम्पायर\" में अभिनय किया, जो ऐन राइस के ख़ूब बिकने वाले उपन्यास पर आधारित एक मध्ययुगीन नाटक/दहशत पैदा करने वाली फ़िल्म है। \nइस फ़िल्म को काफ़ी पसंद किया गया, हालांकि राइस ने क्रूज़ को फ़िल्म में भूमिका देने की स्पष्ट आलोचना की, क्योंकि रिवर फ़ीनिक्स उनकी पहली पसंद थे। 1996 में, क्रूज़ ने ब्रायन डी पाल्मा के \"मिशन: इम्पॉसिबल\" में अभिनय (और साथ ही निर्माण भी) किया। यह फ़िल्म, जो 1960 दशक की टी.वी. श्रृंखला की पुनर्कृति है, विश्व भर में US$456 मिलियन की आय अर्जित करते हुए, उस वर्ष की तीसरी सर्वाधिक मुनाफ़ा कमाने वाली फ़िल्म बन गई। उसी वर्ष उन्होंने कॉमेडी-ड्रामा \"जेर्री मैगुअर\" में शीर्षक भूमिका निभाई. इस फ़िल्म के लिए उन्होंने बतौर सर्वश्रेष्ठ अभिनेता अकादमी पुरस्कार नामांकन अर्जित किया और साथ ही, सह-अभिनेता क्यूबा गूडिंग जूनियर ने अकादमी पुरस्कार जीता; कुल मिला कर फ़िल्म को पांच अकादमी पुरस्कारों के लिए नामांकित किया गया। \n\nइस फ़िल्म में \"शो मी द मनी\" जुमला भी शामिल है, जो लोकप्रिय संस्कृति का हिस्सा बन गया है। 1999 में उन्होंने एक श्रृंगारात्मक रोमांचक फ़िल्म \"आइस वाइड शट\" में अभिनय किया, जिसे पूरा होने में दो साल लगे और यह निर्देशक स्टैन्ली कुब्रिक की अंतिम फ़िल्म थी। यह उनकी तत्कालीन पत्नी निकोल किडमैन के साथ अंतिम फ़िल्म थी। लेकिन इस फ़िल्म ने, जिसमें सेक्स के स्पष्ट विवरण और दुर्बोध कथा-शैली थी, बड़े विवाद उठाए. \nक्रूज़ ने \"मैग्नोलिया\" (1999) में एक स्त्री-द्वेषी पुरुष गुरू का पात्र निभाया, जिसके लिए उन्हें बतौर सर्वश्रेष्ठ सहायक अभिनेता ऑस्कर पुरस्कार के लिए नामांकित किया गया। एक्शन हॉरर फ़िल्म \"एंड ऑफ़ डेस\" में ऑर्नाल्ड श्वार्ज़नेगर द्वारा प्रमुख भूमिका ग्रहण करने से पहले, मूलतः उन्हें जेरिको केन के किरदार के लिए चुना गया था।\n\n2000 में, \"\" को प्रदर्शन के लिए जारी करते हुए क्रूज़, \"मिशन इम्पॉसिबल\" फ़िल्मों की दूसरी किस्त में इथेन हंट के रूप में लौट आए. इस फ़िल्म को हांग कांग के निर्देशक जॉन वू ने निर्देशित किया तथा अपने गन फ़ू स्टाइल की छाप छोड़ी और इसने बॉक्स-ऑफिस पर श्रृंखला की भारी सफलता को जारी रखते हुए, विश्व भर के आंकडों को लगभग US$547 मिलियन तक पहुंचाते हुए, अपने पूर्ववर्ती की तरह ही, वर्ष की तीसरी सर्वाधिक मुनाफ़ा कमाने वाली फ़िल्म बन गई। \n\nअगले वर्ष क्रूज़ ने कैमेरॉन डायज़ और पेनेलोप क्रूज़ के साथ \"अब्रे लॉस ओजोस\" के पुनर्निर्माण \"वैनिला स्काई\" (2001) में अभिनय किया। फ़िल्म को समीक्षकों ने ख़ूब सराहा और यह एक और बॉक्स-ऑफिस सफलता साबित हुई. 2002 में, क्रूज़ ने सफल दुःस्थानक कल्पित विज्ञान पर आधारित रोमांचक फ़िल्म\"माइनॉरिटी रिपोर्ट\" में काम किया, जिसे स्टीवेन स्पीलबर्ग ने निर्देशित किया और जो फ़िलिप के. डिक की कल्पित वैज्ञानिक लघु-कथा पर आधारित थी। 2003 में उन्होंने एडवर्ड ज़्विक के सफल ऐतिहासिक ड्रामा \"द लास्ट समुराई\" में अभिनय किया।\n\n2004 में माइकल मैन की क्राइम-थ्रिलर फ़िल्म \"कोल्लाटरल\" में क्रूज़ ने अपनी सामान्य अच्छे व्यक्ति की भूमिका से मुड़ते हुए, एक अलग शांत और स्वार्थी मनोरोगी क़ातिल की भूमिका निभाई. 2005 में, क्रूज़ ने दुबारा स्टीवेन स्पीलबर्ग के साथ \"वार ऑफ़ द वर्ल्ड्स\" में काम किया, जो विश्व भर में US$591.4 मिलियन कमाते हुए, चौथी सर्वाधिक मुनाफ़ा कमाने वाली फ़िल्म बनी.फ़िल्म की बॉक्स ऑफिस पर सफलता के बावजूद, क्रूज़ के लिए एक नामांकन सहित, तीन रैज़्ज़ी नामांकन प्राप्त किए.2006 में, उन्होंने \"मिशन इम्पॉसिबल\" फ़िल्म श्रृंखला की तीसरी किस्त \"मिशन इम्पॉसिबल III\" में एतान हंट के रूप में अपनी भूमिका दोहराई. उसके पूर्ववर्तियों की तुलना में आलोचकों ने इस फ़िल्म का अधिक सकारात्मक रूप से स्वागत किया और इसने बॉक्स-ऑफिस पर लगभग $400 मिलियन का मुनाफ़ा कमाया. उन्होंने 2007 के ड्रामा \"लायन्स फॉर लैमब्स\" में अभिनय किया, जो कि क्रूज़ के 21 वर्षों में दुनिया भर में प्रदर्शित अकेली ऐसी फ़िल्म है, जिसकी कमाई विश्व भर में $100 मिलियन को पार नहीं कर सकी. \n\n2008 में, क्रूज़ ने बेन स्टीलर और जैक ब्लैक के साथ सफल कॉमेडी \"ट्रॉपिक थंडर\" में काम किया। इस अभिनय ने क्रूज़ को गोल्डन ग्लोब नामांकन दिलवाया.क्रूज़ की नवीनतम भूमिका 25 दिसम्बर 2008 को प्रदर्शन के लिए जारी ऐतिहासिक थ्रिलर \"वाल्कैरी\" में है, जिसके लिए मिश्रित समीक्षाएं मिलीं.\n\n1993 में क्रूज़/वाग्नेर प्रोडक्शंस की स्थापना करने के लिए क्रूज़ ने अपने पूर्व प्रतिभा एजेंट पाउला वाग्नेर के साथ साझेदारी की, और तब से कंपनी ने क्रूज़ की कई फिल्मों का सह-निर्माण किया, जिनमें पहली थी 1966 की \"\", जो क्रूज़ की बतौर निर्माता पहली परियोजना थी। उन्होंने फ़िल्म \"मिशन इम्पॉसिबल\" के निर्माता के रूप में अपने कार्य के लिए 1997 के PGA गोल्डन लॉरल अवार्ड्स में बतौर थिएटरिकल मोशन पिक्चर्स के सर्वश्रेष्ठ उदीयमान निर्माता, नोवा अवार्ड्स (पॉल वाग्नेर के साथ साझा) जीता. \n\nनिर्माता के रूप में उनकी अगली परियोजना 1998 की फ़िल्म प्रसिद्ध अमेरिकी धावक स्टीव प्रेफॉन्टेन से जुड़ी \"विदाउट लिमिट्स\" थी। 2000 में \"मिशन इम्पॉसिबल\" की उत्तर-कथा पर काम जारी रखते हुए क्रूज़ निर्माता के रूप लौटे.उसके बाद उन्होंने निकोल किडमैन अभिनीत \"द अदर्स\" के लिए कार्यकारी निर्माता के रूप में काम किया, उसी वर्ष उन्होंने \"वेनिल्ला स्काई\" में दुबारा बतौर अभिनेता/निर्माता का काम किया।\n\nउन्होंने बाद में \"नार्क\", \"हिटिंग इट हार्ड\", और \"शैटर्ड ग्लास\" पर काम किया (लेकिन उसमें अभिनय नहीं किया).उनकी अगली परियोजना \"द लास्ट समुराई\" थी, जिसमें उन्होंने अभिनय भी किया, 2004 के PGA गोल्डन लॉरेल अवार्ड्स में मोशन पिक्चर प्रोड्यूसर ऑफ़ द इयर अवार्ड के लिए संयुक्त रूप से उनको नामांकित किया गया। उसके बाद उन्होंने \"सस्पेक्ट ज़ीरो\", \"एलिज़बेथ टाऊन\", और \"आस्क द डस्ट\" पर काम किया।\n\nक्रूज़ हॉलीवुड के कई सर्वाधिक लाभप्रद सौदों के लिए जाने जाते हैं और 2005 में हॉलीवुड अर्थशास्त्री एड्वर्ड जे एपस्टेन ने उनको \"हॉलीवुड के सबसे ज्यादा शक्तिशाली और अमीरों में एक\" कहा. एपस्टेन का तर्क है कि क्रूज़ उन चंद निर्माताओं (अन्य हैं, जॉर्ज लुकास,स्टीवन स्पीलबर्ग और जेर्री ब्रुक्कहेइमर) में एक हैं, जो एक अरब-डॉलर फ़िल्म के विक्रयाधिकारों की सफलता की गारंटी दे सकते हैं। एपस्टेन यह भी तर्क देते हैं कि क्रूज़ के पत्रिका-विवादों से जनता का घोर लगाव, क्रूज़ के उत्कृष्ट व्यावसायिक निपुणता को धुंधला कर देता है। कहा जाता है कि क्रूज़ की फ़िल्म-निर्माण कंपनी, क्रूज़/वाग्नेर प्रोडक्शन्स, एरिक लार्सन के \"न्यूयॉर्क टाइम्स\" की सर्वाधिक बिकाऊ, \"द डेविल इन द व्हाइट सिटी\" पर आधारित एक पटकथा विकसित कर रही है, जो शिकागो के विश्व कोलंबियन प्रदर्शनी में एक वास्तविक क्रमिक हत्यारे एच.एच. होम्स की कहानी हैं। \n\nकैथ्रीन बिगेलो इस परियोजना के निर्माण और संचालन से जुड़ी हैं। इस बीच, लियोनार्डो डीकैप्रियो की निर्माण कंपनी एप्पियन वे भी होम्स और विश्व मेले की एक फ़िल्म विकसित कर रही है जिसमें डी कैप्रियो अभिनय करेंगे.\n22 अगस्त 2006 में पैरामाउंट पिक्चर्स ने घोषणा की कि वह क्रूज़ के साथ अपने 14 साल के संबंध को समाप्त कर रही है। \"वाल स्ट्रीट जर्नल\" में वैयाकॉम (पैरामाउंट की मूल कंपनी) के अध्यक्ष सम्नर रेडस्टोन ने एक अभिनेता और निर्माता के रूप में क्रूज़ के मूल्य को उनके विवादास्पद सार्वजनिक आचरण और विचारों की वजह से पहुंचने वाले आर्थिक नुक्सान की चर्चा की. क्रूज़/वाग्नेर प्रोडक्शंस ने जवाब में कहा कि पैरामाउंट की घोषणा, सफलतापूर्वक निजी इक्विटी फर्मों से वैकल्पिक वित्तीय सहायता पाने के बाद, अपने निर्माण कंपनी की लाज बचाने का प्रयास है। एडवर्ड जे एपस्टीन जैसे उद्योग विश्लेषकों ने टिप्पणी की कि विभाजन का असली कारण संभवतः \"मिशन इम्पॉसिबल\" के DVD बिक्री का सर्वाधिक हिस्सा क्रूज़/वाग्नेर के पास होने के प्रति पैरामाउंट का असंतोष रहा हो. \n\nनवंबर 2006 में क्रूज़ और पाउला वाग्नेर ने घोषणा की कि उन्होंने यूनाइटेड आर्टिस्ट्स फ़िल्म स्टूडियो का प्रबंधत्व ग्रहण कर लिया है। क्रूज़ यूनाइटेड आर्टिस्ट्स के फ़िल्मों में निर्माता और अभिनेता के रूप में कार्य करते हैं, जबकि वाग्नेर UA के मुख्य कार्यपालक की हैसियत से काम करती हैं। \"वाल्कैरी\" का निर्माण 2007 में शुरू किया गया, जो 20 जुलाई 1944 को एडॉल्फ़ हिटलर पर हुए हत्या प्रयास पर आधारित थ्रिलर है।\nमार्च 2007 को यूनाइटेड आर्टिस्ट्स द्वारा यह फ़िल्म अधिगृहीत हुई.21 मार्च 2007 को क्रूज़ ने नायक क्लॉस वॉन स्टॉफ़्फ़ेनबर्ग की भूमिका करने के लिए हस्ताक्षर किए. क्रूज़ और वाग्नेर द्वारा यूनाइटेड आर्टिस्ट्स का प्रबंधत्व ग्रहण करने बाद यह उनका द्वितीय-निर्माण है। पहली रॉबर्ट रेडफ़ोर्ड द्वारा निर्देशित प्रथम फ़िल्म \"लायन्स फॉर लैमब्स\" थी, जिसमें रेडफ़ोर्ड, मेरील स्ट्रीप और क्रूज़ ने अभिनय किया। 9 नवम्बर 2007 को \"लैमब्स\" प्रदर्शन के लिए जारी हुई, पर उसे अप्रभावी बॉक्स-ऑफिस आय और समीक्षात्मक स्वीकृति मिली. अगस्त 2008 में, वाग्नेर ने यूनाइटेड आर्टिस्ट्स से अपना पद त्याग दिया; पर उन्होंने UA का अपना शेयर क़ायम रखा, जो क्रूज़ के शेयर के साथ संयुक्त रूप से स्टूडियो का 30 प्रतिशत बनता है।\n\n1990, 1991 और 1997 में, \"पीपल\" पत्रिका ने उनकी गणना, दुनिया के 50 सबसे ख़ूबसूरत लोगों में की. 1995 में \"एम्पायर\" पत्रिका ने उनको फ़िल्मी-इतिहास में 100 आकर्षक अभिनेताओं में गिना.दो साल बाद, उसने उनकी गिनती सर्वोच्च 5 सदाबहार फ़िल्मी सितारों में की.2002 और 2003 में \"प्रीमियर\" द्वारा वार्षिक पावर 100 की सूची में उनकी गणना शीर्ष 20 में की गई। \n2006 में \"प्रीमियर\" ने क्रूज़ को हॉलीवुड के सबसे प्रभावशाली अभिनेता का ओहदा दिया, क्योंकि पत्रिका के 2006 की प्रभावशालियों की सूची में क्रूज़ ने उच्चतम स्तर के अभिनेता के रूप में, 13वां स्थान पाया। \n\n16 जून 2006 को \"फोर्ब्स\" पत्रिका ने सबसे प्रभावशाली हस्तियों की सूची 'द सेलिब्रिटी 100' का प्रकाशन किया, जिसमें क्रूज़ सबसे ऊपर रहे. इस सूची को आय (जून 2005 और जून 2006 के बीच), गूगल के वेब संदर्भ, लेक्सिसनेक्सिस द्वारा संकलित प्रेस-क्लिप, टेलीविज़न और रेडियो उल्लेख (फ़ैक्टिवा द्वारा) और 26 प्रमुख उपभोक्ता पत्रिकाओं के मुखपृष्ठ पर लोकप्रिय हस्तियों के छपने की संख्या के संयोजन से तैयार किया गया।\nपैरामाउंट द्वारा क्रूज़ के साथ अपने निर्माण के ग़ैर-नवीकरण के लिए \"अस्वीकार्य व्यवहार\" के अलावा \"USA टुडे/गैलप मतदान, जहां सर्वेक्षण में भाग लेने वाले आधे लोगों ने अभिनेता के बारे में \"प्रतिकूल\" राय दर्ज की\" को एक कारण के रूप में उद्धृत किया गया। इसके अतिरिक्त, विपणन मूल्यांकन रिपोर्ट कहते हैं कि क्रूज़ का Q प्राप्तांक (जो हस्तियों की लोकप्रियता का एक मानदंड है), 40 प्रतिशत गिर गया। यह भी व्यक्त किया गया कि क्रूज़ ही वह लोकप्रिय हस्ती है, जिन्हें लोग अपने जिगरी दोस्त के रूप बहुत कम रखना चाहेंगे.जापान में 10 अक्टूबर 2006 को \"टॉम क्रूज़ दिवस\" के रूप में घोषित किया गया; जापान स्मारक दिवस संघ ने कहा कि उनको इसलिए एक ख़ास दिन से सम्मानित किया गया है, क्योंकि किसी अन्य हॉलीवुड स्टार से अधिक जापान की यात्रा करने वाली हस्ती वे ही हैं।\n\n9 मई 1987 को क्रूज़ ने मिमी रोजर्स से विवाह किया; 4 फ़रवरी 1990 को उनके बीच तलाक़ हुआ। यह माना जाता है कि रोजर्स ने ही क्रूज़ का परिचय साइनटॉलोजी से कराया.\n\nक्रूज़ की मुलाक़ात निकोल किडमैन से उनकी फ़िल्म \"डेज ऑफ़ थंडर\" के सेट पर हुई.\nइस जो़ड़े ने 24 दिसम्बर 1990 को विवाह किया। क्रूज़ और किडमैन ने दो बच्चे, इसाबेल्ला जेन (जन्म 22 दिसम्बर 1992) और कॉन्नोर एंटोनी (जन्म 17 जनवरी 1995) को गोद लिया। फरवरी 2001 में जब किडमैन तीन माह की गर्भवती थीं, तो वे अलग हो गए, बाद में उसका गर्भपात हो गया। \n\nउसके बाद क्रूज़ अपनी फ़िल्म \"वैनिला स्काई\" की प्रमुख अभिनेत्री पेनेलोप क्रूज़ के साथ रूमानी संबंध में बंधे. तीन साल के रिश्ते के बाद मार्च 2004 में क्रूज़ ने घोषणा की कि उनका रिश्ता जनवरी में खत्म हो गया था।\n=== केटी होम्स\n\nअप्रैल 2005 में क्रूज़ ने अभिनेत्री केटी होम्स के साथ डेटिंग शुरू की. उनके बीच सर्वाधिक प्रचारित रिश्ता शुरू होने के कुछ ही समय बाद 17 जून 2005 को, क्रूज़ ने घोषणा की कि पेरिस के आइफ़ेल टवर की चोटी पर उन्होंने केटी के समक्ष विवाह का प्रस्ताव रखा.\n18 अप्रैल 2006 को केटी ने कैलिफ़ोर्निया के सैंटा मोनिका के सेंट जॉन्स हेल्थ सेंटर में सूरी नाम की एक बच्ची को जन्म दिया. क्रूज़ ने कहा कि यह नाम \"राजकुमारी\" के लिए हिब्रू शब्द या लाल गुलाब के लिए प्रयुक्त फ़ारसी शब्द से प्राप्त हुआ है।(\"सारा भी देखें\") वह होम्स और क्रूज़ की पहली जैविक संतान है। इस दंपति ने 18 नवम्बर 2006 को ब्रैकियानो, इटली में शादी की.\n\nक्रूज़ चर्च ऑफ़ साइन्टॉलोजी के मुखर प्रवक्ता है। 1990 में वे अपनी पहली पत्नी मिमी रोजर्स के द्वारा साइन्टॉलोजी से जुड़े. क्रूज़ ने सार्वजनिक तौर पर कहा है कि साइन्टॉलोजी ने, विशेष रूप से एल. रॉन हब्बार्ड स्टडी टेक, उनको अपने पठन-अक्षमता से उभरने में मदद की. लोगों को साइन्टॉलोजी से परिचित करने वाले विभिन्न प्रचार कार्यक्रमों के अलावा, क्रूज़ ने यूरोप में साइन्टॉलोजी को धर्म के रूप में संपूर्ण मान्यता दिलवाने के लिए अभियान चलाया। उन्होंने फ्रांस और जर्मनी में, जहां क़ानून व्यवस्था साइन्टॉलोजी को क्रमशः एक धर्म और व्यवसाय के रूप में मानती है, राजनयिकों पर समर्थन के लिए प्रभाव डाला. 2005 में पेरिस नगर परिषद् ने ख़ुलासा किया कि क्रूज़ ने निकोलस सारकोज़ी और जीन-क्लॉड गॉडिन जैसे अधिकारियों पर समर्थन के लिए प्रभाव डाला, उन्हें साइनटॉलोजी के प्रवक्ता और उग्रवादी के रूप में वर्णित किया और उनके साथ आगे के व्यवहार को प्रतिबंधित किया। क्रूज़ ने न्यूयॉर्क के 9/11 बचाव-कर्मचारियों के लिए एल. रॉन हब्बार्ड के कार्यों के आधार पर विषहरण चिकित्सा उपलब्ध कराने के लिए डाउन टाऊन मेडिकल की सह-स्थापना की और उसके लिए चंदा एकत्रित किया। इसकी चिकित्सा पेशे से जुड़े लोगों और अग्निशामकों ने भी आलोचना की. ऐसी और अन्य गतिविधियों के लिए 2004 में डेविड मिस्काविज ने क्रूज़ को साइनटॉलोजी के शौर्य स्वतांत्र्य-पदक से सम्मानित किया।\n\n2005 में उनके द्वारा अभिनेत्री ब्रूक शील्ड्स की अवसादरोधी दवा पैक्सिल के उपयोग के लिए, जिसे शील्ड्स 2003 में अपनी पहली बेटी के जन्म के बाद प्रसवोत्तर अवसाद से स्वास्थ्य-लाभ का श्रेय देती हैं, खुले आम आलोचना करने की वजह से एक विवाद उभरा.क्रूज़ ने कहा कि रासायनिक असंतुलन जैसी कोई चीज़ होती ही नहीं है और यह भी कि मनोरोग-चिकित्सा कूट विज्ञान का एक रूप है। 24 जून 2005 को यह \"द टुडे शो\" पर मैट लाअर के साथ एक गरम बहस का कारण बना.\nचिकित्सा प्राधिकारियों ने कहा कि क्रूज़ की टिप्पणी ने मानसिक बीमारी पर और भी कलंक लगाया, और शील्ड्स ने खुद उनको \"सर्वत्र माताओं का अपकार\" कहा. अगस्त 2006 के अंत में, क्रूज़ ने अपनी टिप्पणी के लिए शील्ड्स से व्यक्तिगत तौर पर माफ़ी मांगी; शील्ड्स ने कहा कि \"मैं इसकी [माफ़ी] हार्दिकता से प्रभावित हूं... मुझे किसी भी समय यह नहीं लगा कि मुझे खुद के पक्ष में कुछ कहना चाहिए और ना ही मैंने महसूस किया कि उन्होंने अपनी बात पर गहरा अफ़सोस जताने के अलावा और कुछ समझाने की कोशिश की हो. और मैंने इसे स्वीकार किया\". क्रूज़ के प्रवक्ता ने पुष्टि की कि क्रूज़ और शील्ड्स के बीच समझौता हो गया है, पर यह भी जोड़ा कि अवसादरोधियों के प्रति क्रूज़ के विचार नहीं बदले हैं। क्रूज़ और होम्स की शादी में शील्ड्स अतिथियों में शामिल थीं।\n\nक्रूज़ ने \"एंटरटेनमेंट वीकली\" के साक्षात्कार में भी कहा कि मनोरोग चिकित्सा \"एक नाज़ी विज्ञान\" है और यह कि वास्तव में मूलतः मेथाडोन को एडॉल्फ़ हिटलर के नाम पर एडाल्फ़िन कहा जाता था, एक ऐसा क़िस्सा जो एक नागरिक कहावत के रूप में प्रसिद्ध है। \"डेर स्पिगेल\" पत्रिका के एक साक्षात्कार में क्रूज़ ने कहा कि \"साइनटॉलोजी में, हमारे पास दुनिया का एकमात्र सफल औषधि पुनर्वास कार्यक्रम है। इसे नारकोनॉन कहा जाता है।.. यह सांख्यिकीय रूप से सिद्ध किया गया है कि दुनिया में वही एकमात्र सफल औषधि पुनर्वास कार्यक्रम है।\" जहां नारकोनॉन द्वारा 70 प्रतिशत से अधिक सफलता दर का दावा किया जाता है, इन आंकड़ों की सटीकता व्यापक रूप से विवादित है। साइनटॉलोजी, मुख्यधारा की मनोरोग-चिकित्सा के प्रति अपने विरोध के लिए मुख्य रूप से जाना जाता है।\n\nजनवरी, 2008 में \"डेली मेल\" (UK) ने एंड्रयू मॉर्टन द्वारा लिखित क्रूज़ की प्रकाशित होने वाली जीवनी घोषित की, \"\" .क़िताब के दावों में यह भी कहा गया है कि क्रूज़ चर्च के \"आधिपत्य में दूसरे स्थान पर हैं, बिना वास्तविक नियुक्ति के\". यह पूर्व साइनटॉलोजी स्टॉफ़ सदस्य मार्क हेडले ने परिपुष्ट किया है।\nक्रूज़ के वकील बर्ट फ़ील्ड्स ने कहा कि अनधिकृत जीवनी में पुराने \"उबाऊ पुराने झूठ\" या \"बेकार चीज़ें\" हैं।\n\n15 जनवरी 2008 को चर्च ऑफ़ साइनटॉलोजी द्वारा निर्मित क्रूज़ के साथ एक साक्षात्कार वीडियो इंटरनेट पर रहस्यमय तरीक़े से पहुंचा और उसे यू ट्यूब पर अपलोड किया गया। वीडियो में क्रूज़ के \"मिशन इम्पॉसिबल\" फिल्मों का संगीत पृष्ठभूमि में बजता रहता है और क्रूज़ को यह चर्चा करते हुए दिखाया गया है कि साइनटॉलोजिस्ट होना उनके लिए क्या मायने रखता है। \"द टाइम्स\" के अनुसार क्रूज़ को वीडियो में \"साइनटॉलोजी के गुणों की ख़ूब प्रशंसा\" करते हुए देखा जा सकता है। \"डेली टेलीग्राफ़\" ने क्रूज़ को साक्षात्कार के दौरान \"उन्मादी-जैसा\" वर्णित किया है, जो \"भावुकतापूर्वक साइनटॉलोजी के प्रति अपने प्यार की प्रशंसा करते हुए\" देखे गए।\nचर्च ऑफ़ साइनटॉलोजी ने ज़ोर देकर कहा कि यू ट्यूब और अन्य वेबसाइटों पर प्रकट होने वाली वीडियो सामग्री \"पायरेटेड और संपादित\" है तथा साइनटॉलोजी के सदस्यों के लिए निर्मित तीन-घंटे के वीडियो से लिया गया है। मुकदमेबाज़ी के ख़तरे की वजह से यू ट्यूब ने अपने साइट से क्रूज़ का वीडियो हटा दिया. यथा 4 फ़रवरी 2008, वेब साइट Gawker.com इस वीडियो की एक प्रति को प्रदर्शित कर रहा था और अन्य साइट पूरा वीडियो प्रदर्शित कर रहे हैं। चर्च ऑफ़ साइनटॉलोजी के वकीलों ने Gawker.com को एक पत्र भेज कर वीडियो को हटाने की मांग की, लेकिन Gawker.com के निक डेन्टॉन ने कहा कि \"यह समाचार योग्य है और हम इसे नहीं हटाएंगे.\"\n\nक्रूज़ ने मीडिया के समक्ष होम्स के लिए अपनी भावनाओं को कई तरह से अभिव्यक्त किया है, विशेष रूप से \"सोफ़ा घटना\", जो 23 मई 2005 के लोकप्रिय \"द ओपरा विनफ़्रे शो\" में घटित हुई. क्रूज़ \"सेट के चारों ओर कूदते-फांदते रहे, एक सोफ़े पर उछल-कूद की, एक घुटने के बल गिरे और बारंबार अपनी नई प्रेमिका के प्रति अपने प्यार का इज़हार किया।\" वाक्यांश \"jumping the shark\" की तर्ज़ पर रचित \"jumping the couch\" का उपयोग ऐसे व्यक्ति की व्याख्या करने के लिए किया जाता है जो सार्वजनिक तौर पर इस तरीक़े से \"सीमा पार कर जाता है\" कि जो उस पुरुष या महिला की प्रतिष्ठा को धूमिल करने की चरमसीमा पर है। यह 2005 में \"अमेरिकी ख़ास बोलियों का ऐतिहासिक शब्दकोश\" के संपादक द्वारा 'वर्ष की ख़ास बोली' के रूप में तथा लाभनिरपेक्ष समूह ग्लोबल लैंग्वेज मॉनिटर द्वारा वर्ष का लोकप्रिय वाक्यांश के रूप में चुने जाने के बाद थोड़े समय के लिए लोकप्रिय रहा. \n\nE! काउंटडाउन में \"सोफ़ा घटना\" को 2005 का #1 \"सर्वाधिक चौंकाने वाले टेलीविज़न क्षण\" के रूप में बहुमत मिला और \"स्केरी मूवी 4\" का उपसंहार और फ़ैमिली गई की एक कड़ी सहित, कई पैरोडियों का विषय बना. मई 2008 के प्रारंभ में, क्रूज़ अपने फ़िल्मी कारोबार के 25 साल को मनाने के लिए दुबारा \"द ओपरा विनफ़्रे शो\" में शामिल हुए.यह दो घंटे का विशेष फ़ीचर था, जिसमें पहला घंटा, ओपरा द्वारा क्रूज़ के साथ 2 मई को उनके टेल्युराइड कोलोराडो में स्थित घर पर दिन बिताने से संबंधित था।\n\n\nकभी कोई मुकदमा दायर नहीं किया गया और क्रूज़ को मुख्य रूप से 2005 की सूची में शामिल किया गया। \n\nसाइनटॉलोजी की ओर क्रूज़ के खुले आचरण का श्रेय, उनके 14 वर्षों की प्रचारिका पैट किंग्सले द्वारा मार्च 2004 में क्रूज़ को छोड़ने को दिया जाता है। क्रूज़ ने अपनी बहन, साथी साइनटॉलोजिस्ट ली ऐन डीवेट को उनकी जगह दी, जिसने यह भूमिका नवंबर, 2005 तक निभाई. फिर उन्होंने अपनी बहन की पदावनति करते हुए, विज्ञापन संस्था रोजर्स एंड कोवन के वरिष्ठ प्रचारक पॉल ब्लोक को स्थानापन्न किया।\nडीवेट ने स्पष्ट किया कि प्रचार की बजाय परोपकारी परियोजनाओं पर काम करने का उन्होंने स्वयं निर्णय लिया था। इस तरह का पुनर्गठन, साइनटॉलोजी पर उनके विचारों के प्रचार में कटौती के क़दम और साथ ही केटी होम्स के साथ उनके बहु प्रचारित रिश्ते का जनता के बीच विफलता के रूप में देखा गया है।\n\n\n\n, U.S.\n", "id": "165942", "title": "टॉम क्रूज़"}
{"url": "https://hi.wikipedia.org/wiki?curid=165943", "text": "एरिया 51\n\nएरिया 51 एक सैन्य अड्डे का उपनाम है जो पश्चिमी संयुक्त राज्य अमेरिका में नेवादा के दक्षिण में (लास वेगास शहर से 83 मील उत्तर-उत्तर पश्चिम में) स्थित है। ग्रूम झील के पश्चिमी तट पर इसके केंद्र में अवस्थित है एक विशाल गोपनीय सैन्य हवाई क्षेत्र. इस सैन्य अड्डे का प्राथमिक उद्देश्य प्रयोगात्मक विमानों तथा हथियार प्रणालियों की जांच और विकास को समर्थन देना है।\n\nयह अड्डा अमेरिकी एयर फोर्स के विशाल नेवादा परीक्षण और प्रशिक्षण सीमा के भीतर स्थित है। हालांकि सीमा पर सुविधाओं का रखरखाव नेल्लिस वायु सेना अड्डे के 99वें एयर बेस विंग द्वारा किया जाता है फिर भी ग्रूम झील के दक्षिणपश्चिमी भाग के आस-पास मोजावे मरूस्थल में एडवर्ड्स वायु सेना अड्डे पर ग्रूम पर उपस्थित सुविधाएं संभवतः वायु सेना उड़ान परीक्षण केंद्र (AFFTC) के अनुबंध के रूप में काम करतीं हैं और इस कारण यह अड्डा वायु सेना फ्लाइट परीक्षण केंद्र (टुकड़ी 3) के रूप में जाना जाता है।\n\nइस सुविधा के लिए प्रयुक्त अन्य नामों में शामिल हैं \"ड्रीमलैंड\", \"पैराडाइस रान्च\", \"होम बेस\", \"वाटरटाऊन स्ट्रिप\", \"ग्रूम लेक \" और हाल ही में दिया गया नाम \"होमी एअरपोर्ट\" . यह क्षेत्र नेल्लिस सैन्य अभियान क्षेत्र का हिस्सा है और मैदान के आस-पास के प्रतिबंधित हवाई क्षेत्र (R -4808 N) के रूप में निर्दिष्ट है जिसे यहां के सैन्य विमान चालक \"द बॉक्स\" के नाम से जानते हैं।\n\nइस अड्डे के आस-पास की कठोर गोपनीयता ने, जिसके वजूद को अमेरिकी सरकार शायद ही स्वीकार करती है, इसे अक्सर षड्यंत्रकारी सिद्धांतों और अज्ञात उड़ती वस्तुओं (UFO) जैसी लोक-कथाओं का विषय बना दिया है।\n\nNTS में अमेरिकी ऊर्जा विभाग द्वारा किये गए 928 में से 739 का परमाणु परीक्षण स्थल, नेवादा टेस्ट साईट (NTS) के क्षेत्र युक्का फ्लैट के साथ एरिया 51 की सीमा साझा होती है।युक्का पर्वत परमाणु अपशिष्ट भंडार ग्रूम झील के लगभग दक्षिण पश्चिम पर स्थित है।\n\nउसी \"एरिया \"XX\" \" नामकरण प्रणाली का प्रयोग नेवादा परीक्षण स्थल के अन्य भागों के लिए किया गया है।\n\nमूल रूप में 6 बटे 10 मील का यह आयताकार अड्डा अब तथाकथित 'ग्रूम बॉक्स \" का एक भाग है, जो कि 23 बटे 25.3 मील का एक प्रतिबंधित हवाई क्षेत्र है। यह क्षेत्र NTS के आंतरिक सड़क प्रबंधन से जुड़ा है, जिसकी पक्की सड़कें दक्षिण में मरकरी की ओर और पश्चिम में युक्का फ्लैट की ओर जाती हैं। झील से उत्तर पूर्व की ओर बढ़ते हुए व्यापक और और सुव्यवस्थित ग्रूम झील की सड़कें एक दर्रे के जरिये पेचीदा पहाड़ियों से होकर गुजरती हैं। पहले सड़कें ग्रूम घाटी\nमें खानों की ओर जाती थीं, लेकिन उनके बंद होने के बाद इन्हें सुधारा गया है। इसके घुमावदार दिशाकोण एक सुरक्षा चौकी से होकर गुजरते हैं, लेकिन अड्डे के चारों ओर का प्रतिबंधित क्षेत्र आगे बढ़कर पूर्व तक फैला हुआ है। प्रतिबंधित क्षेत्र छोड़ने के बाद, ग्रूम झील सड़क पूर्व की ओर तिकाबू घाटी के फर्श की ओर उतरते हुए डर्ट-रोड के प्रवेश द्वार से गुजरती हुई राचेल के दक्षिण, \"एक्स्ट्राटेरेस्ट्रिअल हाईवे\", स्टेट रूट 375 की ओर अभिमुख होने से पहले कई छोटे-छोटे खेतों से गुजरती है।\n\nग्रूम झील एक पारंपरिक हवाई अड्डा नहीं है, क्योंकि मोर्चा लेने वाली इकाइयां वहां आम तौर पर तैनात नहीं रहती हैं। इसके बजाय इसका प्रयोग नए विमानों के विकास, परीक्षण और प्रशिक्षण चरणों के दौरान होता प्रतीत होता है। एक बार इन विमानों को अमेरिकी वायु सेना या CIA जैसी अन्य एजेंसियों से सहमति मिल जाने के बाद उस विमान का संचालन सामान्य वायु सेना अड्डे से किया जाता है।\n\nभीषण शीत युद्ध के दौरान सोवियत जासूसी उपग्रहों ने ग्रूम झील क्षेत्र की तस्वीरें प्राप्त की और बाद में नागरिक उपग्रहों ने अड्डे एवं इसके आस-पास के विस्तृत चित्रों को प्रस्तुत किया। ये चित्र अड्डे के बारे में कुछ मामूली निष्कर्ष देते हैं जिसमें झील, विमानशाला, लम्बी हवाई पट्टी और अवर्णनीय अड्डे का चित्रण किया गया है।\n\nग्रूम, गेल पेक के 4477वें परीक्षण और मूल्यांकन स्क्वाड्रन, \"रेड ईगल्स\" के तत्वों का स्थान था, जिसने सोविएत संघ द्वारा डिजाईन किये गए कई विमानों को उड़ाया (यह पूर्वी ब्लॉक के विमान चालकों द्वारा छोड़े जाने पर प्राप्त हुए थे) जिनका गोपनीय तरीके से विश्लेषण किया गया और प्रशिक्षण प्रयोजनों तथा वार्षिक \"कान्सटेंट पेग\" अभ्यासों के रूप में US और NATO के विमान चालकों के खिलाफ़ उड़ान भरने के लिए किया गया। शीत युद्ध के अंत के साथ, USAF और उसके असैनिक कॉनट्रैक्टर Tac-Air ने राईट-पैटरसन एयर फोर्स अड्डे द्वारा संचालित एवं उक्रेन[21] और मोल्दोवा से खुलेआम खरीदे गए कई विमानों से इस गुप्त बेड़े को संवर्धित किया है।\n\nविश्व युद्ध II के दौरान ग्रूम झील का प्रयोग बमबारी और तोपखाने के अभ्यास के लिए किया गया लेकिन अप्रैल 1955 में लाकहीड की स्कंक वर्क्स टीम द्वारा आगामी U-2 जासूसी विमान के परीक्षण लिए आदर्श स्थान के रूप में चुने जाने तक इसे छोड़ दिया गया। झील की सतह ने एक आदर्श पट्टी का काम किया, जहां से वे जटिल विमान परीक्षण को संचालित कर सकते थे और इमिग्रेंट वैली पर्वत श्रृंखला और NTS परिधि ने बाहरी हस्तक्षेप और भेद लेने वाली आंखों से परीक्षण स्थल को सुरक्षित रखा।\n\nलॉकहीड ने इस स्थल पर एक अस्थायी अड्डे का निर्माण किया, जिसे साईट II या \"द रांच\" के नाम से जाना गया जिसमें उसकी टीम के रहने के लिए कुछ आश्रय, कार्यशालाएं और गाड़ी घर थे। केवल तीन महीनों में एक 5000-फ़ुट रन-वे का निर्माण किया गया और जुलाई 1955 से यह काम में लाया जाने लगा। रांच को प्रथम U-24, जुलाई 24, 1955 को Douglas DC-3 पर सवार लॉकहीड विशेषज्ञों सहित बरबैंक से C-124 Globemaster II कार्गो विमान पर उपलब्ध हुआ। प्रथम U-2 ने ग्रूम से अगस्त 4, 1955 को उड़ान भरी। सन् 1956 के मध्य, CIA के नियंत्रण में U-2 सैन्य बेड़े ने सोवियत भूखंड की उडानें शुरू की।\n\nइस अवधि के दौरान, NTS ने श्रृंखलावार वातावरणीय परमाणु विस्फोट करना जारी रखा। 1957 के दौरान U-2 की गतिविधियां परमाणु परीक्षण की प्लम्बोब श्रृंखला द्वारा बार-बार भंग की गई, जिसने NTS पर दो दर्जन उपकरणों से अधिक विस्फोट किये। 5 जुलाई को प्लम्बोब-हुड विस्फोट ने रेडियोधर्मी कणों को पूरे ग्रूम में बिखेर कर अस्थायी निकासी के लिए मजबूर किया।\n\nU-2 का विकास कार्य पूरा होने से पहले ही लॉकहीड ने CIA की \"OXCART \" परियोजना के हिस्से के रूप में इसके परवर्ती कार्यक्रम पर काम करना शुरू कर दिया जिसमें उन्नत ऊंचाई वाला जासूसी विमान A-12-एक Mach-3 शामिल था जिसका बाद का परिवर्तित रूप प्रसिद्द USAF SR -71 ब्लैकबर्ड बना। ब्लैकबर्ड की उड्डयन अभिलक्षणों और रख-रखाव की आवश्यकताओं ने ग्रूम झील पर सुविधाओं और रनवे के बड़े पैमाने पर विस्तार के लिए मजबूर किया। 1962 में ग्रूम में प्रथम A- 12 के नमूने के उड़ान भरने से पहले मुख्य विमान-पट्टी की लम्बाई कर दी गई और अड्डे पर कर्मियों की संख्या 1,000 से अधिक हो गई। इसमें ईधन टैंक, एक नियंत्रण टावर और एक बेसबॉल हीरा शामिल था। सुरक्षा को अत्यधिक बढ़ा दिया गया, ग्रूम घाटी में छोटी असैनिक खान को बंद कर दिया गया और घाटी के आस-पास के क्षेत्र को एक विशिष्ट सैन्य संरक्षित क्षेत्र बना दिया गया। ब्लैकबर्ड के अधिकांश परिवर्तित रूपों की पहली उड़ान ग्रूम पर संपन्न हुई - A-12, निष्फल YF-12 इंटरसेप्टर संस्करण और D-21 ब्लैकबर्ड आधारित ड्रोन परियोजना. A-12 ग्रूम झील में 1968 तक रहा। (SR-71 पहली बार पामडेल, कैलिफोर्निया में उड़ा.\n\nलॉकहीड हैव ब्लू नमूना गुप्त लड़ाकू विमान (F-117 नाइटहॉक का छोटा प्रूफ़-ऑफ़-कांसेप्ट मॉडल), ग्रूम में पहली बार दिसम्बर 1977 में उड़ा. अत्यंत गोपनीय नमूनों की श्रृंखला का परीक्षण 1981 के मध्य, तब तक चलता रहा जब तक कि F-117 गुप्त लड़ाकू विमान के परीक्षण का स्थान, आरंभिक उत्पादन ने नहीं ले लिया। उड़ानों के परीक्षण के अलावा ग्रूम ने राडार की रूपरेखा तैयार की, F-117 हथियारों का परीक्षण किया और मोर्चा लेने वाले USAF F-117 के अग्रिम चालकों के प्रशिक्षण का स्थान बना। बाद में, उच्च वर्गीकृत सक्रिय-सेवा F-117 अभियान, समीपवर्ती टोनोपाह टेस्ट रेंज एयरपोर्ट स्थानांतरित होते हुए अंततः होल्लोमन एयर फोर्स अड्डे चला गया।\n\nF-117 के 1983 से परिचालित होने के साथ ही ग्रूम झील पर अभियान जारी रहे। यह अड्डा और इससे सम्बंधित हवाई-पट्टी प्रणाली का विस्तार किया गया, 1995 में भूमि प्रबंधन ब्यूरो द्वारा पूर्व प्रशासित 3,972 एकड़ भूमि में प्रवेश निषिद्ध करते हुए संघीय सरकार ने अड्डे के चारों ओर के वर्जित क्षेत्र का विस्तार समीपवर्ती पहाड़ों को सम्मिलित करने के लिए कर दिया जिनसे अभी तक अड्डे की संतोषजनक चौकसी ही हो पाती थी।\n\nग्रूम लेक रोड पर बस द्वारा यातायात सुविधा प्रदान की गई है, जो NTS सीमा के पार कई छोटे समुदायों में रहने वाले कुछ कर्मचारियों को उपलब्ध है (हालांकि यह स्पष्ट नहीं है कि यह श्रमिक ग्रूम के कर्मचारी हैं या NTS में अन्य सुविधाओं पर हैं).\n\nयह बस ग्रूम लेक रोड पर चलती हुई क्रिस्टल स्प्रिंग्स, ऐश स्प्रिंग्स और अलामो पर रुकती है तथा अलामो कोर्टहाउस में रात भर खड़ी रहती है।\n\nअड्डे पर सात हवाई पट्टियां हैं जिसमें वह पट्टी भी है जिसे अब शायद बंद कर दिया गया है। बंद हवाई पट्टी 14R/32L, लगभग 7,100 मीटर (23,300 फीट) की कुल लम्बाई के साथ सबसे ज़्यादा लम्बी है, जिसमें स्टाप वे शामिल नहीं है। अन्य हवाई पट्टियों में दो डामर पट्टियां हैं, 14L/32R हवाई पट्टी जिसकी लम्बाई 3,650 मीटर (12,000 फीट) है और 12/30 हवाई पट्टी जिसकी लम्बाई 1,650 मीटर (5400 फीट) है तथा चार हवाई पट्टियां साल्ट झील पर स्थित हैं। यह चार हवाई पट्टियां हैं 09L/27R और 09R/27L, दोनों लगभग 3,500 मीटर (11,450 फीट) लम्बी, तथा अन्य दो 03L/21R और 03R/21L लगभग 3,050मीटर (10,000 फीट) लम्बी हैं।\nशिविर के पास एक हेलीपैड भी है।\n\nदिसम्बर 2007 को, एयरलाइन विमान चालकों ने पाया कि यह अड्डा KXTA के ICAO हवाई अड्डा पहचानकर्ता कोड के साथ उनके 'विमान पथप्रदर्शक प्रणाली के नवीनतम जेप्पेसेन डेटाबेस संशोधन में नजर आया और \"होमी एअरपोर्ट\" के रूप में सूचित किया गया। लापरवाही में जारी हवाई अड्डे के आंकड़ों ने विमान मालिक और पायलट संघ (AOPA) को, यह सलाह देने पर विवश किया कि छात्र पायलटों को KXTA के बारे में स्पष्ट रूप से चेतावनी दी जानी चाहिए ताकि वे किसी भी उड़ान के लिए उसे एक पथ या गंतव्य के रूप में ना समझें भले ही अब यह सार्वजनिक नेविगेशन डेटाबेस में दृष्टिमान है।\n\nसंघीय सरकार मौन रूप में (विभिन्न अदालती कागजों और सरकारी निर्देशों में) स्वीकारती है कि USAF के पास झील के निकट एक \"अभियान स्थल\" है लेकिन इसके आगे वह कोई जानकारी नहीं देती.\n\nअधिकांश नेल्लिस सीमा के विपरीत, झील के आस-पास का भाग स्थायी रूप से नागरिकों और सामान्य हवाई सेना यातायात के लिए बंद है। राडार स्टेशन इस क्षेत्र की सुरक्षा करते हैं और अनधिकृत व्यक्तियों को तुंरत ही निष्कासित कर दिया जाता है। यहां तक कि अनजाने में ग्रूम के हवाई क्षेत्र के चारों तरफ के वर्जित \"बॉक्स\" में भटक जाने पर NAFR में प्रशिक्षण ले रहे सेना के विमान चालकों को अनुशासनात्मक कार्रवाई का जोखिम रहता है।\n\nEG&G के सुरक्षा सबकॉट्रेक्टर वैकएनहट के लिए काम करने वाले वर्दीधारी निजी सुरक्षा पहरेदार द्वारा परिधि की सुरक्षा की जाती है जो रेगिस्तानी रंग की गोपनीय जीप चेरोकी और हुम्वीस में और हाल ही में शैंपेन-रंग की फोर्ड F-150 पिकप और ग्रे चेवी 2500 4x4 पिकप पर गश्त लगातें हैं। हालांकि पहरेदार M16s से लैस होते हैं, पर अब तक पर्यवेक्षकों को एरिया 51 में किसी भी तरह की हिंसक मुठभेड़ की जानकारी नही मिली है; इसके बजाय पहरेदार आम तौर पर परिधि के पास तक आगंतुकों का पीछा करतें हैं और लिंकन काउंटी को सूचना भेजते हैं। यदि उल्लंघन करने वाला व्यक्ति जो वर्जित क्षेत्र की सुरक्षा तोड़ता है, चेतावनियों को अनसुना करता है, तो घातक प्रहार की अनुमति है। सामान्य कार्रवाई के दौरान करीब $600 का जुर्माना होता है, हालांकि कुछ आगंतुकों और पत्रकारों ने FBI एजेंट्स द्वारा बाद में पूछताछ की भी सूचना है। सार्वजनिक स्थल से कुछ पर्यवेक्षकों को कैमरा उपकरणों को अड्डे की दिशा में रखने के कारण गिरफ्तार किया गया।HH-60 पेव हॉक हेलिकाप्टरों और गुप्त गति सेंसरों का प्रयोग निगरानी रखने के लिए किया जाता है।\n\nयह अड्डा, U.S सरकार के मानचित्रों पर सार्वजनिक रूप से प्रदर्शित नहीं है; क्षेत्र के लिए USGS स्थलाकृतिक नक्शा केवल लम्बी अनुपयोगी ग्रूम खान को ही दिखाता है।नेवादा परिवहन विभाग द्वारा प्रकाशित एक नागरिक उड्डयन मानचित्र, एक विशाल प्रतिबंधित क्षेत्र की ओर संकेत करता है, लेकिन इसे नेल्लिस के प्रतिबंधित हवाई क्षेत्र के हिस्से के रूप में परिभाषित करता है। क्षेत्र के लिए सरकारी वैमानिकी नौ संचालन मानचित्र ग्रूम झील को दर्शाते हैं लेकिन हवाई अड्डे की सुविधाओं को नहीं। इसी प्रकार नेशनल एटलस पृष्ठ में नेल्लिस सीमाओं और ग्रूम ब्लाक के बीच कोई भिन्नता न दर्शाते हुए नेवादा में संघीय भूमि को दिखाया गया है। हालांकि आधिकारिक तौर पर यह वर्गीकृत नहीं है, 1960 के दशक में अमेरिकी कोरोना जासूसी उपग्रह द्वारा ली गई मूल फिल्म को गैर-वर्गीकृत करने से पहले बदल दिया गया; सूचना की स्वतंत्रता के प्रश्नों के उत्तर में, सरकार जवाब देती है कि ये चित्र (जो ग्रूम ओर पूरे NAFR का नक्शा देते हैं) लगता है नष्ट कर दिये गए हैं। टेरा उपग्रह चित्रों को (जो सार्वजनिक रूप से उपलब्ध थे), 2004 में सभी वेब सर्वरों से हटा दिया गया (जिनमें Microsoft का \"टेरा सर्वर\" भी शामिल था) और मोनोक्रोम 1 मी रेसोलुशन USGS डाटा डंप सार्वजनिक रूप से उपलब्ध कराये गए। NASA लैंड सैट 7 की तसवीरें अभी तक उपलब्ध हैं (इन्हें NASA वर्ल्ड विंड में प्रयोग किया जाता है) अन्य उपग्रह चित्र प्रदाताओं (रूसी प्रदाता और IKONOS सहित) की ओर से उच्च रेसोल्यूशन (और नवीनतम) चित्र व्यापारिक तौर पर उपलब्ध हैं। ये चित्र, काफी विस्तृत रूप से हवाई पट्टी अंकन, अड्डे की सुविधाओं, विमान और वाहनों को दर्शाते हैं।\n\nनेवादा की राज्य सरकार, अड्डे से जुड़ी किंवदंत्तियों को जानने के बाद इस अपेक्षाकृत उपेक्षित क्षेत्र को कुछ पर्यटन क्षमता दे सकी और आधिकारिक तौर पर एरिया 51 के नज़दीक राज्य मार्ग 375 के हिस्से को \"द एक्स्ट्राटेरेस्ट्रीयल हाईवे\" का नाम देते हुए रचनात्मक तरीके से चित्रित संकेतों को इस मार्ग पर लगाया.\nहालांकि अड्डे के भीतर की संघीय संपत्ति राज्य और स्थानीय करों से मुक्त है, इसके अलावा निजी ठेकेदारों के पास उपलब्ध सुविधाएं भी नहीं हैं। एरिया 51 के शोधकर्ता ग्लेन कैम्पबेल ने सन् 1994 में दावा किया कि अड्डा लिंकन काउंटी कर निर्धारक को केवल $2 करोड़ के कर मूल्य का ब्यौरा देता है, जो इस क्षेत्र में मूल्यांकन करने हेतु प्रवेश करने में असमर्थ हैं।\n\nसन् 1994 में, पांच अनामिक असैनिक कॉनट्रैक्टर और कॉनट्रैक्टर वाल्टर कास्ज़ा तथा रॉबर्ट फ्रॉस्ट की विधवाओं ने USAF और अमेरिकी पर्यावरण संरक्षण एजेंसी पर मुकदमा कर दिया। उनके मुकदमे में, जिसमें उनका प्रतिनिधित्व जार्ज वाशिंगटन विश्वविद्यालय के विधि के प्रोफेसर जोनाथन टर्ली द्वारा किया गया, आरोप लगाया गया कि जब ग्रूम के खुले गड्ढों और खाइयों में विशाल मात्रा में अज्ञात रसायनों को जलाया गया तो वे वहां उपस्थित थे। शिकायतकर्ताओं से ली गयी बायोप्सीस का विश्लेषण, रुटगर्स विश्वविद्यालय के जीव रसायन विज्ञानियों ने किया, जिन्हें इस परीक्षण में उनके शारीरिक वसा में उच्च मात्रा में डाईओक्सिन, डाई बेंजोफ्फुरन और ट्राईक्लोरोइथीलीन रसायन मिले। शिकायतकर्ताओं ने आरोप लगाया कि ग्रूम पर काम करने के कारण उन्हें लगातार त्वचा, कलेजे और श्वसन सम्बन्धी परेशानियों का सामना करना पड़ा और फ्रोस्ट और कास्ज़ा की मौत का भी यही कारण बना। मुकदमे में लोगों को लगातार होने वाली परेशानियों के लिए मुआवजे की मांग इस दावे के साथ की गयी कि USAF ने विषाक्त पदार्थों का अवैध तरीके से प्रयोग किया और साथ ही EPA, संसाधन संरक्षण और वसूली अधिनियम (जो विषाक्त पदार्थों के उपयोग को नियंत्रित करता है) को लागू करने के अपने कर्त्तव्य में असफल रहा। उन्होंने जीवित व्यक्तियों की चिकित्सा में मदद मिलने की उम्मीद से रसायनों के बारे में विस्तृत जानकारी मांगी जिससे वे तथाकथित रूप से प्रभावित थे। खुफिया समिति सभा के पूर्व अध्यक्ष, कांग्रेसी ली एच. हैमिल्टन ने \n\"60 मिनट्स\" के संवाददाता लेस्ली स्टॉल को बताया,\"वायु सेना स्वयं को मुकदमे से बचाने के लिए एरिया 51 से सम्बंधित सभी जानकारियों को वर्गीकृत कर रही है\".\n\nराज्य खुफिया विशेषाधिकार का हवाला देते हुए और साथ ही इस आरोप के साथ कि यह गोपनीय सूचनाओं का खुलासा कर सकता है और राष्ट्रीय सुरक्षा के लिए खतरा बन सकता है, सरकार ने U.S जिला न्यायाधीश फिलिप प्रो (लॉस वेगास में नेवाडा जिले के लिए संयुक्त राज्य अमेरिका जिला न्यायालय के न्यायाधीश) को गोपनीय दस्तावेजों के प्रकटीकरण या गुप्त गवाहों के निरीक्षण से इन्कार करने के सम्बन्ध में अर्जी दी है। जब न्यायाधीश प्रो ने सरकार के तर्क को खारिज कर दिया, तो राष्ट्रपति बिल क्लिंटन ने प्रेसिडेन्शिअल डिटर्मिनेशन जारी करते हुए \"नेवादा में ग्रूम झील के पास वायु सेना के अभियान स्थल\" को पर्यावरणीय प्रकटीकरण नियम से मुक्त कर दिया। नतीजतन, प्रो ने सबूत की कमी के कारण मुकदमा खारिज कर दिया। टर्ली ने नाईन्थ सर्किट के लिए U.S. कोर्ट ऑफ़ अपील में इस आधार पर प्रार्थना की कि सरकार चीज़ों को गोपनीय रखने के अपने अधिकार का दुरुपयोग कर रही थी। वायु सेना सचिव शीला ई.विडनाल ने एक पत्र देते हुए यह इंगित किया कि ग्रूम के निकट पानी और हवा में उपस्थित पदार्थों का खुलासा \"सैन्य संचालन क्षमताओं अथवा गोपनीय अभियानों की प्रकृति और व्यापकता को उजागर कर सकता है।\" नाईन्थ सर्किट ने टर्ली की अपील खारिज कर दी और U.S सुप्रीम कोर्ट ने इसे सुनने से मना करते हुए शिकायतकर्ताओं के मुकदमे को ख़त्म कर दिया।\n\nराष्ट्रपति ने ग्रूम अपवाद पर सालाना एक निश्चय पत्र जारी करना जारी रखा। यह और सरकारी वक्तव्यों में प्रयुक्त इसी प्रकार के मौन शब्द ही U.S सरकार की ओर से दी गयी एकमात्र औपचारिक मान्यता है कि ग्रूम झील नेल्लिस परिसर के एक हिस्से से ज़्यादा कुछ और है।\n\nसन् 2005 में वायु सेना की वेबसाइट पर F-117 नाइटहॉक सामग्री के सुरक्षित संचालन पर एक अवर्गीकृत ज्ञापन जारी किया गया। इस ज्ञापन में उन्हीं पदार्थों पर चर्चा की गयी थी जिन पर शिकायतकर्ताओं ने जानकारी के लिए अनुरोध किया था (जिन सूचनाओं के गोपनीय होने का सरकार ने दावा किया था). पत्रकारों के संज्ञान में आने के बाद ज्ञापन को शीघ्र ही हटा दिया गया।\n\nजनवरी सन् 2006 में, अंतरिक्ष इतिहासकार ड्वेन ए.डे ने \"द स्पेस रिव्यू \" नामक एक ऑनलाइन एयरोस्पेस पत्रिका में \"एस्ट्रौनॉट्स एंड एरिया 51: द स्काईलैब इन्सीडेंट\" नामक लेख प्रकाशित किया। यह लेख सन् 1974 में एक अज्ञात CIA अधिकारी द्वारा CIA के निदेशक विलिंयम कोल्बी को लिखे गए ज्ञापन पर आधारित था। ज्ञापन ने सूचित किया कि बोर्ड स्काई लैब 4 पर एक बड़े कार्यक्रम के हिस्से के रूप में अन्तरिक्षयात्रियों ने, अनजाने में, एक स्थान की फोटोग्राफी की, जिस पर ज्ञापन में कहा गया है:\n\nहालांकि स्थान का नाम अस्पष्ट था, फिर भी डे का विश्वास था कि वह स्थान ग्रूम झील था। जैसा कि डे ने लिखा है :\n\nज्ञापन का विवरण संघीय ऐजेंसियों द्वारा चित्रों को वर्गीकृत करने के विवाद की चर्चा करता है जहां रक्षा एजेन्सी विभाग वर्गीकरण के पक्ष में है और NASA तथा राज्य विभाग वर्गीकरण के खिलाफ.अवर्गीकृत चित्रों के पूर्वव्यापी वर्गीकृत होने की वैधता पर ज्ञापन स्वयं सवाल उठाता है।\n\nअवर्गीकृत दस्तावेज, स्काईलैब चित्रण सम्बन्धी विचार विमर्श के परिणाम का खुलासा नहीं करते हैं। परदे-के-पीछे का विवाद व्यर्थ साबित हुआ क्यूंकि तस्वीर, संघीय सरकार के उपग्रह चित्रण के संग्रह में शेष स्काईलैब 4 तस्वीरों के साथ दिखाई दी, जिसे 2007 में डे द्वारा पहचाने जाने तक किसी और ने गौर नहीं किया।\n\nअसामान्य घटना की खबरों के साथ-साथ, अपनी गोपनीय प्रकृति और वर्गीकृत विमान अनुसंधान के साथ अपने निश्चित सम्बन्ध के कारण, एरिया 51, आधुनिक UFO और षड्यंत्र सिद्धांतों का केंद्र बन गया है। ऐसे सिद्धांतों में एरिया 51 में कुछ उल्लिखित गतिविधियों में निम्न शामिल हैं:\n\nकई परिकल्पनाएं 8.5 मील दक्षिण में पपूस झील या ग्रूम पर भूमिगत सुविधाओं से सम्बंधित हैं और साथ ही अंतरमहाद्वीपीय भूमिगत रेल सड़क व्यवस्था, तथा एक अदृश्य सक्षम हवाई पट्टी होने का दावा करती हैं, (लुईस कैरोल की चेशायर बिल्ली के बाद \"चेशायर हवाई पट्टी\" उपनाम दिया गया) जो गोपनीय डामर पर पानी का छिडकाव होने पर अंश मात्र दिखती है और विदेशी तकनीक पर आधारित अभियांत्रकी. सार्वजनिक रूप से उपलब्ध उपग्रह की तस्वीरें पपूसे झील के बजाय ग्रूम की सूख चुकी झील पर स्पष्ट दिखती भू पट्टी को दर्शाती हैं।\n\nOXCART और NERVAजैसे प्रायोगिक परियोजनाओं के दिग्गज इस बात से सहमत हैं कि उनके काम ने (जिसमें केवल 2,850 OXCART परीक्षण उडानें सम्मिलित हैं) अनजाने में कई UFO के दिखाई दिए जाने जैसी बातों और अन्य अफवाहों को प्रेरित किया है। \n\nयद्यपि वे एक विशाल भूमिगत रेल व्यवस्था के अस्तित्व से इनकार करते हैं, तथापि एरिया 51 की कई परियोजनाएं वास्तव में (और शायद अभी भी होती हैं) भूमिगत पूरी हुईं.\n\nकई लोगों ने एरिया 51 षड्यंत्र सिद्धांतों को पुख्ता करने वाली घटनाओं की जानकारी होने का दावा किया है। इनमें बॉब लेज़र शामिल हैं जिन्होंने सन् 1989 में दावा किया कि वे एरिया 51 के S-4 (पपूसे झील पर एक सुविधा) पर काम कर चुके हैं, जहां उन्हें अमेरिकी सरकार द्वारा अधिकृत विदेशी अंतरिक्ष यान के साथ काम करने के लिए अनुबंधित किया गया था। \nइसी तरह, 1996 में ब्रूस बर्गेस द्वारा निर्देशित वृत्तचित्र \"ड्रीमलैंड\" में, एक 71 साल के पुराने यांत्रिक इंजीनियर के साथ एक साक्षात्कार शामिल है जो 1950 के दशक के दौरान एरिया 51 पर एक पूर्व कर्मचारी होने का दावा करते हैं। उनके दावे में यह भी शामिल है कि उन्होंने एक \"फ्लाइंग डिस्क सिम्युलेटर\" पर काम किया है जो एक दुर्घटनाग्रस्त पारलौकिक विमान की डिस्क पर आधारित था और उसका प्रयोग US विमान चालकों को प्रशिक्षित करने हेतु होता था। उन्होंने \"J-Rod\" नामक एक पारलौकिक के साथ काम करने का दावा किया और उसे \"टेलिपेथिक अनुवादक\" के रूप में वर्णित किया। सन् 2004 में, डेन ब्यूरेश्च ने J-Rod नामक विदेशी के साथ एरिया 51 में विदेशी वायरस क्लोनिंग पर काम करने का दावा किया। ब्यूरेश्च की विद्वता की साख सबसे ज्यादा बहस का विषय रही है, वह जाहिर तौर पर सन् 1989 में लॉस वेगास पैरोल अधिकारी के रूप में काम कर रहे थे, जबकि SUNY से PhD भी कर रहे थे।\n\nलोकप्रिय संस्कृति अक्सर एरिया 51 को पारलौकिक के लिए एक आदर्श आश्रय के रूप में चित्रित करती है। एरिया 51 के इर्द-गिर्द विशाल षड़यन्त्रकारी सिद्धान्तों ने इसे लोकप्रिय संस्कृति खास कर विज्ञान कथाओं के क्षेत्र में काफी प्रसिद्ध बना दिया। दर्जनों फिल्में और टी.वी. कार्यक्रम, उस जगह पर काल्पनिक घटनाओं को अंजाम देते हैं। निम्नलिखित, ऐसी मीडिया की सूची है:\n\n उसे \"एलिमेन्ट 115\" नाम के एक विशेष पत्थर की तलाश है।\nलेखक डेविड कोएप्प ने रोसवेल और एरिया 51 के सम्बन्ध से जुडे लोकप्रिय विश्वासों के एक सन्दर्भ के रूप में संख्या 51 को स्वीकारा है। \n\n\n\n\n\n\n\n", "id": "165943", "title": "एरिया 51"}
{"url": "https://hi.wikipedia.org/wiki?curid=165944", "text": "कालबेलिया\n\nकालबेलिया, इसी नाम की एक जनजाति द्वारा प्रस्तुत किया जाने वाला राजस्थान का एक भावमय लोक नृत्य है। यह जनजाति खास तौर पर इसी नृत्य के लिए जानी जाती है और यह उनकी संस्कृति का एक अभिन्न अंग है। आनंद और उत्सव के सभी अवसरों पर इस जनजाति के सभी स्त्री और पुरुष इसे प्रस्तुत करते हैं।\n\nप्राचीन युग मे यह जनजाति एक-जगह से दूसरी जगह घुमंतू जीवन व्यतीत करती थी. इनका पारंपरिक व्यवसाय साँप पकड़ना, साँप के विष का व्यापार और सर्प दंश का उपचार करना है. इसी कारण इस लोक नृत्य का स्वरूप और इसको प्रस्तुत करने वाले कलाकारों के परिधान मे साँपों से जुड़ी चीज़ें झलकती हैं. \n\nइन्हें सपेरा, जोगी या जागी भी कहा जाता है. यह अपनी उत्पत्ति को गुरु गोरखनाथ के १२वीं सदी के शिष्य कंलिप्र से जोड़ कर मानते हैं. \n\nकालबेलिया जनजाति की सर्वाधिक आबादी राजस्थान के पाली जिले मे है और इसके बाद क्रमशः अजमेर, चित्तोड़गढ़ और उदयपुर का स्थान आता है. ये एक खानाबदोश जीवन बिताते हैं और उन्हे अनुसूचित जनजाति का दर्जा प्राप्त है. \n\nपरंपरागत रूप से कालबेलिया पुरुष बेंत से बनी टोकरी मे साँप (विशेष रूप से नाग) को बंद कर घर-घर घूमते थे और उनकी महिलाएँ नाच-गा कर भीख मांगती थी. यह नाग साँप का बहुत आदर करते हैं और उसकी हत्या को निषिद्ध मानते और बताते हैं. गांवों मे अगर किसी घर मे नाग/साँप निकलता है तो कालबेलिया को बुलाया जाता है और वे बिना उसे मारे पकड़ कर ले जाते है. \n\nआम तौर पर कालबेलिया समाज से कटे-कटे रहतें हैं और इनके अस्थाई आवास, जिन्हें डेरा कहा जाता है, अक्सर गावों के बाहरी हिस्सों मे बसे होते हैं. कालबेलिया अपने डेरा को एक वृताकर पथ पर बने गावों मे बारी-बारी से लगाते रहतें हैं. पीढ़ियों से चले आ रहे इस क्रम के कारण इन्हे स्थानीय वनस्पति और जीव-जंतुओं की ख़ासी जानकारी हो जाती है. इसी ज्ञान के आधार पर वे कई तरह की व्याधियों के आयुर्वेदिक उपचार के भी जानकार हो जातें हैं, जो उनकी आमदनी का एक और वैकल्पिक ज़रिया हो जाता है. \n\n१९७२ के वाइल्डलाइफ एक्ट के पास होने के बाद से कालबेलिया साँप पकड़ने के अपने परंपरागत पेशे से वंचित हो गये हैं. वर्तमान मे कला प्रदर्शन उनकी आमदनी का प्रमुख साधन हो गया है और उन्हे इसके लिए राष्ट्रीय और अंतरराष्ट्रीय स्तर पर ख्याति मिल रही है. फिर भी इसके प्रदर्शन के अवसर अत्यंत सीमित हैं और समुदाय के सभी सदस्य इसमे शामिल नही हो सकते, अतः इनकी आबादी का एक बड़ा भाग खेतों मे काम करके और पशुपालन द्वारा आजीविका कमाता है. \n\nकिसी भी आनंदप्रद अवसर पर किया जाने वाला कालबेलिया नृत्य इस जनजाति की संस्कृति का अभिन्न अंग है. यह नृत्य और इस से जुड़े गीत इनकी जनजाति के लिए अत्यंत गौरव की विषय हैं. यह नृत्य संपेरो की एक प्रजाति द्वारा बदलते हुए सामाजिक-आर्थिक परस्थितियों के प्रति रचनात्मक अनुकूलन का एक शानदार उदाहरण है. यह राजस्थान के ग्रामीण परिवेश मे इस जनजाति के स्थान की भी व्याख्या करता है. \nप्रमुख नर्तक आम तौर पर महिलाएँ होती हैं जो काले घाघरे पहन कर साँप के गतिविधियों की नकल करते हुए नाचती और चक्कर मारती है. शरीर के उपरी भाग मे पहने जाने वाला वस्त्र अंगरखा कहलाता है, सिर को उपर से ओढनी द्वारा ढँका जाता है और निचले भाग मे एक लहंगा पहना जाता है. \n\nयह सभी वस्त्र काले और लाल रंग के संयोजन से बने होते हैं और इन पर इस तरह की कशीदाकारी होती है कि जब नर्तक नृत्य की प्रस्तुति करते हैं तो यह दर्शकों के आँखो के साथ-साथ पूरे परिवेश को एक शांतिदायक अनुभव प्रदान करते हैं. \n\nपुरुष सदस्य इस प्रदर्शन के संगीत पक्ष की ज़िम्मेदारी उठाते हैं. वे नर्तकों के नृत्य प्रदर्शन मे सहायता के लिए कई तरह के वाद्य यंत्र जैसे कि पुँगी (फूँक कर बजाया जाने वाला काठ से बना वाद्य यंत्र जिसे परंपरागत रूप से साँप को पकड़ने के लिए बजाया जाता है), डफली, खंजरी, मोरचंग, खुरालिओ और ढोलक आदि की सहायता से धुन तैयार करते हैं. नर्तकों के शरीर पर परंपरागत गोदना बना होता है और वे चाँदी के गहने तथा छोटे-छोटे शीशों और चाँदी के धागों की मीनकारी वाले परिधान पहनती हैं. प्रदर्शन जैसे-जैसे आगे बढ़ता है धुन तेज होती जाती है और साथ ही नर्तकों के नृत्य की थाप भी. \n\nकालबेलिया नृत्य के गीत आम तौर पर लोककथा और पौराणिक कथाओं पर आधारित होते हैं और होली के अवसर पर विशेष नृत्य किया जाता है. कालबेलिया जनजाति प्रदर्शन के दौरान ही स्वतः स्फूर्त रूप से गीतों की रचना और अपने नृत्यों में इन गीतों के अनुसार बदलाव करने के लिए ख्यात हैं. ये गीत और नृत्य मौखिक प्रथा के अनुसार पीढ़ी-दर-पीढ़ी हस्तांतरित होते हैं और इनका ना तो कोई लिखित विधान है ना कोई प्रशिक्षण नियमावली. २०१० मे यूनेस्को द्वारा कालबेलिया नृत्य को अमूर्त विरासत सूची मे शामिल करने की घोषणा की गयी। \n", "id": "165944", "title": "कालबेलिया"}
{"url": "https://hi.wikipedia.org/wiki?curid=165948", "text": "पनुन कश्मीर\n\nपनुन कश्मीर कश्मीर के विस्थापित हिन्दुओं का संहठन है। इसकी स्थापना सन् १९९० के दिसम्बर माह में की गयी थी। इस संगठन की मांग है कि काश्मीर के हिन्दुओं के लिये कश्मीर घाटी से एक अलग राज्य का निर्माण किया जाय। ध्यातव्य है कि सन १९९० में कश्मीर घाटी से लगभग सम्पूर्ण हिन्दुओं को पाकिस्तान समर्थित आतंकवाद के चलते घाटी से विस्थापित होना पड़ा था।\n\n", "id": "165948", "title": "पनुन कश्मीर"}
{"url": "https://hi.wikipedia.org/wiki?curid=165949", "text": "लीबियाई दीनार\n\nलीबियाई दीनार (अरबी: دينار‎) लीबिया की मुद्रा है। इसका आईएसओ कोड \"LYD\" है। दीनार 1000 दिरहाम (درهم) से समविभाजित है। इसे 1971 में पाउंड के स्थान पर जारी किया गया था। इसे लीबिया केन्द्रीय बैंक द्वारा जारी किया जाता है, जो बैंकिंग व्यवस्था और ऋण का भी निर्धारण करती है। विदेशी निवेश की देखरेख के लिए 1972 में लीबियन अरब फारेन बैंक का गठन किया गया था।\n\nवर्ष 1975 तक मिलिम्स (दिरहाम के बराबर) के नाम से पुराने सिक्के चला करते थे। 1975 में 1, 5, 10, 20, 50 और 100 मूल्यवर्ग दिरहाम जारी किए गए। इसके बाद 1979 में इन्हीं मूल्यवर्गों पर सिक्कों की दूसरी श्रृंखला जारी की गई। 2004 में ¼ और ½ दीनार के सिक्के जारी किए गए। 1, 5, 10 और 20 दिरहाम सिक्के विनिमय इकाई के तौर पर बहुत कम इस्तेमाल किए जाते हैं, हालांकि उनकी कानूनी मान्यता बरकरार है।\n\nवर्ष 1971 में ¼, ½, 1, 5 और 10 दीनार मूल्यवर्ग के बैंकनोट जारी किए गए। वर्ष 2002 में 20 दीनार का नोट शामिल किया गया। 2008 में सेंट्रल बैंक ऑफ लीबिया ने 50 दीनार के नए नोट जारी किए, जिसके पृष्ठ पर मुअम्मर अल-गद्दाफी का चित्र अंकित है।\n", "id": "165949", "title": "लीबियाई दीनार"}
