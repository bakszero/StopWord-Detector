{"url": "https://hi.wikipedia.org/wiki?curid=11291", "text": "दशरथ\n\nदशरथ वाल्मीकि रामायण के अनुसार अयोध्या के रघुवंशी (सूर्यवंशी) राजा थे। वह इक्ष्वाकु कुल के थे तथा प्रभू श्रीराम — जो कि विष्णु का अवतार थे — के पिता थे। दशरथ के चरित्र में आदर्श महाराजा, पुत्रों को प्रेम करने वाले पिता और अपने वचनों के प्रति पूर्ण समर्पित व्यक्ति दर्शाया गया है। उनकी तीन पत्नियाँ थीं – कौशल्या, सुमित्रा तथा कैकेयी। अंगदेश के राजा रोमपाद या चित्ररथ की दत्तक पुत्री शान्ता महर्षि ऋष्यशृंग की पत्नी थीं। एक प्रसंग के अनुसार शान्ता दशरथ की पुत्री थीं तथा रोमपाद को गोद दी गयीं थीं।\n\nदशरथ अधेड़ उम्र तक पहुँच गये थे लेकिन उनका वंश सम्हालने के लिए उनका पुत्र रूपी कोई वंशज नहीं था। उन्होंने पुत्र कामना के लिए अश्वमेध यज्ञ तथा पुत्रकामेष्टि यज्ञ कराने का विचार किया। उनके एक मंत्री सुमन्त्र ने उन्हें सलाह दी कि वह यह यज्ञ अपने दामाद ऋष्यशृंग या साधारण की बोलचाल में शृंगि ऋषि से करवायें। दशरथ के कुल गुरु ब्रह्मर्षि वशिष्ठ थे। वह उनके धर्म गुरु भी थे तथा धार्मिक मंत्री भी। उनके सारे धार्मिक अनुष्ठानों की अध्यक्षता करने का अधिकार केवल धर्म गुरु को ही था। अतः वशिष्ठ की आज्ञा लेकर दशरथ ने शृंगि ऋषि को यज्ञ की अध्यक्षता करने के लिए आमंत्रित किया। \nशृंगि ऋषि ने दोनों यज्ञ भलि भांति पूर्ण करवाये तथा पुत्रकामेष्टि यज्ञ के दौरान यज्ञ वेदि से एक आलौकिक यज्ञ पुरुष या प्रजापत्य पुरुष उत्पन्न हुआ तथा दशरथ को स्वर्णपात्र में नैवेद्य का प्रसाद प्रदान करके यह कहा कि अपनी पत्नियों को यह प्रसाद खिला कर वह पुत्र प्राप्ति कर सकते हैं। दशरथ इस बात से अति प्रसन्न हुये और उन्होंने अपनी पट्टरानी कौशल्या को उस प्रसाद का आधा भाग खिला दिया। बचे हुये भाग का आधा भाग (एक चौथाई) दशरथ ने अपनी दूसरी रानी सुमित्रा को दिया। उसके बचे हुये भाग का आधा हिस्सा (एक बटा आठवाँ) उन्होंने कैकेयी को दिया। कुछ सोचकर उन्होंने बचा हुआ आठवाँ भाग भी सुमित्रा को दे दिया। सुमित्रा ने पहला भाग भी यह जानकर नहीं खाया था कि जब तक राजा दशरथ कैकेयी को उसका हिस्सा नहीं दे देते तब तक वह अपना हिस्सा नहीं खायेगी। अब कैकेयी ने अपना हिस्सा पहले खा लिया और तत्पश्चात् सुमित्रा ने अपना हिस्सा खाया। इसी कारण राम (कौशल्या से), भरत (कैकेयी से) तथा लक्ष्मण व शत्रुघ्न (सुमित्रा से) का जन्म हुआ।\n\nराम के सीता के विवाह के बाद दशरथ ने यह घोषणा कर दी कि राम का राज्याभिषेक तुरन्त होगा। कैकेयी की एक कुबड़ी दासी थी मन्थरा जिसने कैकेयी को बचपन से पाल-पोस कर बड़ा किया था और कैकेयी के विवाह के बाद मानो उसके दहेज़ में उसके साथ भेजी गई थी। वह एक कुटिल राजनीतिज्ञ थी। उसने कैकेयी को मंत्रणा दी कि राम के राज्याभिषेक से कैकेयी का भला नहीं वरन् अनहित ही होने वाला है। उसने कैकेयी को राजा दशरथ से अपने दो वर मांगने की सलाह दी। यह घटना उस समय की है जब दशरथ देवों के साथ मिलकर असुरों के विरुद्ध युद्ध कर रहे थे। असुरों को खदेड़ते समय उनका रथ युद्ध के कीचड़ (रक्त, पसीना तथा मृतक शरीर) में फँस गया। उस रथ की सारथी स्वयं कैकेयी थीं। उसी समय किसी शत्रु ने युधास्त्र चला कर दशरथ को घायल कर दिया तथा वह मरणासन्न हो गये। यदि कैकेयी उनके रथ को रणभूमि से दूर ले जाकर उनका उपचार नहीं करतीं तो दशरथ की मृत्यु निश्चित थी। दशरथ ने होश में आकर कैकेयी से कोई भी दो वर मांगने का आग्रह किया। उस समय अयोध्या साम्राज्य की परिस्थितियाँ अनुकूल थीं तथा सभी सौहार्द्रपूर्ण वातावरण में जी रहे थे अतः कैकेयी ने वह वर मांगने से इनकार कर दिया और यह कह कर टाल दिया कि समय आने पर वह यह वर मांग लेंगी। अब जबकि दुष्ट मंथरा के बहकावे में आकर कैकेयी को यह आभास हो गया कि श्रीराम के राज्याभिषेक के बाद उसका अनहित ही होने वाला है, उसने कोपभवन में जाने का विचार कर लिया। उस काल में रनिवास में एक कोपभवन होता था जहाँ कोई भी रानी किसी भी कारणवश कुपित होकर अपनी असहमति व्यक्त कर सकती थी और राजा का कर्तव्य होता था कि उसे कोपभवन के प्रांगण में जाकर उस रानी को मनाना पड़ता था। राजा दशरथ ने भी वैसा ही किया। जब कैकेयी ने अपने दो वर मांगने की इच्छा दर्शाई तो कामोन्मुक्त राजा दशरथ राज़ी हो गये। यहाँ पर यह नहीं भूलना चाहिये कि कैकेयी दशरथ की सबसे युवा रानी थी और राजा दशरथ स्वयं चौथे काल में पहुँच गये थे। (इस व्याख्यान के संदर्भ में यह बताना उचित होगा कि हिन्दू धर्म के अनुसार चार प्रकार के काल या आश्रम बताये गये हैं — गर्भाश्रम – जो कि मनुष्य के जन्म से लेकर लगभग आठ वर्ष की उम्र तक अपनी माता के साथ रहने को कहते हैं, ब्रह्मचर्याश्रम – जो कि लगभग आठ से पच्चीस वर्ष की आयु तक होता है और व्यक्ति गुरुकुल में विद्या तथा सांसारिक ज्ञान अर्जित करने में व्यतीत करता है, गृहस्थाश्रम – जो कि लगभग पच्चीस से पचास वर्ष तक की आयु का होता है और व्यक्ति गुरुकुल के गुरु द्वारा आयोजित विवाह के सांसारिक बोध में अपने को समर्पित कर देता है तथा वामप्रस्थाश्रम – जब मनुष्य ईश्वर की उपासना की ओर गतिबद्ध हो जाता है। यहाँ पर भी वह अपने सांसारिक उत्तरदायित्व का निवारण करता है। पाँचवीं अवस्था जो कि वैकल्पिक है, सन्यास की है, जब व्यक्ति सांसारिक मोह माया के परे जाकर केवल भगवत् स्मरण करता है। इस अवस्था के लिए यह अनिवार्य है कि मनुष्य ने अपने सारे उत्तरदायित्व भलि भांति निभा लिए हों। इस अवस्था में मनुष्य अरण्य में जाकर ऋषियों की शरण लेता है।) अतः उनका कैकेयी के प्रति वासना जागना स्वाभाविक था और उस वासना के लिए जो भी बन पड़े वह निभाने के लिए राजा दशरथ तत्पर रहते थे। अब कैकेयी ने राजा दशरथ से वह दो वर मांगे। एक से स्वयं के पुत्र भरत को अयोध्या की राजगद्दी तथा दूसरे से राम को चौदह वर्ष का वनवास। राजा दशरथ यह बर्दाशत न कर सके। उन्होंने कैकेयी को बहुत मनाने की कोशिश की। उसे बुरा-भला भी कहा। लेकिन जब कैकेयी ने उनकी एक न मानी तो वह आहत होकर वहीं कोपभवन में गिर गये। \n\nराम को जब इस विषय की आभास हुआ तो वह स्वयं ही दशरथ के समीप गये और उनसे आग्रह किया कि रघुकुल की मर्यादा को ध्यान में रखते हुए वह कैकेयी को दोनों वर प्रदान कर दें। उन्होंने हठ करके राजा को इन बातों के लिए मना लिया और संन्यासियों के वस्त्र पहनकर सीता तथा लक्ष्मण के साथ वन की ओर निकल पड़े। दशरथ यह सदमा बर्दाश्त न कर सके और उन्होंने अपने प्राण त्याग दिये।\nरामायण में दशरथ का नाम इसके बाद तभी आया है जब राम अपने आपको दशरथ-पुत्र कहकर या तो संबोधित करते हैं या फिर अपना इस संदर्भ में परिचय देते हैं।\n", "id": "11291", "title": "दशरथ"}
{"url": "https://hi.wikipedia.org/wiki?curid=11292", "text": "विदूरथ\n\nपुराण के अनुसार यदुकुल के राजा।\n", "id": "11292", "title": "विदूरथ"}
{"url": "https://hi.wikipedia.org/wiki?curid=11293", "text": "दशार्ह\n\nपुराण के अनुसार यदुकुल के राजा।\n\nयदुकुल का साम्रज दुनिया के सबसे बडा रज्यो में से एक हे।\n\nयदुकुमल बस एक सम्रज्य बस नहि बल्कि एक पुरि अलग दुनिया ही हे।\n\nसभी यदुकुल के राजवो सोमवन्शि हे।\n\nसोम्वन्शि से लेकर श्री क्रुष्न तक ४६ राजाए थे।\n\nयदुकुल के सम्रज्य चन्द्र के भक्तो हे।\n\nइस कुल का सबसे पेहला राजा हे चन्द्रवन्श य सोम्वन्श।\n\nराजा दशार्ह यदुकुल के सम्रज्य के २३ राजा थे।\n\nदशार्ह राजा के समय को दशार्ह यदव काल भोलते थे।\n\nउनके पिता का नाम हे राजा निर्विथि।\n\nदशार्ह राजा को ३ पत्निया थी और ४ बेटे थे।\n\nयदुकुल के सबसे प्रसिध राजा थे श्री क्रुष्न।\n\nयदुकुल के सभी राजावो मथुरा में ही अपने सारी योजनए और दर्बार रकते थे।\n\nयदुकुल के राज्य भगवान के बनाया हुआ एक शुध राज्य हे।\n\nमाहा विश्नु कुद इस राज्य को बनाया गया हे।\n\nजब बगवान अपनी सान्से लेते हे तब इस राज्य को बनाया गया था।\n\nइसी बात को पुरानो में बताया गया हे।\n\nयदु राज्य सारी अहिम्सा को दुर करने के लिए स्तपीत हुआ था।\n\nपरन्तु यदु के राज्य के श्री क्रुष्न को श्राप मिला था कि वे एक जनवर की मोथ मरिगे।\n\nइसी वजह से इस महान कुल की महानता श्री क्रिष्न के सात ही समप्त हुआ।\n\nराजा दशार्ह यदु कुल के एक प्रमुक राजा थे।\n", "id": "11293", "title": "दशार्ह"}
{"url": "https://hi.wikipedia.org/wiki?curid=11294", "text": "व्योमन्\n\nपुराण के अनुसार यदुकुल के राजा।\n", "id": "11294", "title": "व्योमन्"}
{"url": "https://hi.wikipedia.org/wiki?curid=11295", "text": "जीमूत\n\nपुराण के अनुसार यदुकुल के राजा।\n", "id": "11295", "title": "जीमूत"}
{"url": "https://hi.wikipedia.org/wiki?curid=11296", "text": "एकादशरथ\n\nपुराण के अनुसार यदुकुल के राजा।\n\nएकादशरथ यदुकुल के प्रमुख राजा था। वह यदुकुल के इतिहास में सबसे प्रभावशाली राजाओं में से एक था। उसके राज की अवधि यादवों के लिए सबसे उल्लेखनीय अवधि में से एक था। महाभारत के पन्नों में उसके राजनीती प्रसिद्ध है। वह यादवों के सशक्तिकरण के लिए बहुत काम किया था। एकादशरथ यदुकुल का एक अनिवार्य हिस्सा हे। जब यदुकुल पर सन्दर्भ किया गया तो एकादशरथ का नाम अपरिहार्य है। वह मथुरा के राजा थे। उसका शासन १५९३ में शुरू हुआ था। उनके शासनकाल यादवों के लिए एक अद्भुत अनुभव था। वह यादवों को पेश आ रही समस्याओं के अधिकांश हल करने में सक्षम था। एकादशरथ अन्य समकालीन शासकों के लिए एक मॉडल था। वह अच्छा शासन के लिए विभिन्न तकनीकों का इस्तेमाल किया। सभी नागरिकों एकदशरथ के शासन में खुशी से रहते थे। उनके शासनकाल के दौरान अपने नागरिकों को एक अच्छा जिंदगी सुनिश्चित किया करता था। यदुकुल को उन्नति पहुंचाने के लिये वह बहुत मेहनत या है। उसके जीवन यादवों के लिए एक प्रेरणा थी। उनके शासनकाल हर कोई खुशी से रहते थे। एकादशरथ को अर्थशास्त्र में बहुत अच्छा ज्ञान था।इसिलिय उसके राज की अवधि के समय राज्य के अर्थव्यवस्था बहुत शानदार और सुरक्षित था।\n", "id": "11296", "title": "एकादशरथ"}
{"url": "https://hi.wikipedia.org/wiki?curid=11297", "text": "शकुनि\n\nशकुनि गंधार साम्राज्य का राजा था। यह स्थान आज के अफ़्ग़ानिस्तान में है। वह हस्तिनापुर महाराज और कौरवों के पिता धृतराष्ट्र का साला था और कौरवों का मामा। दुर्योधन की कुटिल नीतियों के पीछे शकुनि का हाथ माना जाता है और वह कुरुक्षेत्र के युद्ध के लिए दोषियों में प्रमुख माना जाता है। उसने कई बार पाण्डवों के साथ छल किया और अपने भांजे दुर्योधन को पाण्डवों के प्रति कुटिल चालें चलने के लिए उकसाया।\n\nशकुनि का जन्म गंधार के राजा सुलभ के यहाँ हुआ था। शकुनि की बहन गांधारी का विवाह धृतराष्ट्र से हुआ था। शकुनि की कुरुवंश के प्रति घृणा का कारण यह था, की हस्तिनापुर के सेनापति भीष्म एक बार धृतराष्ट्र के लिए गांधारी का हाथ माँगने गंधार गए। तब गांधारी के पिता सुबल ने ये बात स्वीकार कर ली, लेकिन उस समय उन्हें ये पता नहीं था की धृतराष्ट्र जन्मांध है। इसका शकुनि ने भी विरोध किया, लेकिन गांधारी अब तक धृतराष्ट्र को अपना पति मान चुकी थी। इसलिए शकुनि ने उस दिन ये प्रण लिया की वह समूचे कुरुवंश के सर्वनाश का कारण बनेगा।\n\nहस्तिनापुर राज्य को दो बराबर टुकडो़ में बाँटकर एक भाग, हो की पुर्णतः बंजर था, पाण्डवों को दे दिया गया, जिसे उन्होनें अपने अथक प्रयासों से इंद्रप्रस्थ (वर्तमान दिल्ली) नामक सुंदर नगरी में परिवर्तित कर दिया। शीघ्र ही वहाँ की भव्यता कि चर्चाएँ दूर्-दूर तक होने लगीं। युधिष्ठिर द्वारा किए गए राजसूय यज्ञ के अवसर पर, दुर्योधन को भी उस भव्य नगरी में जाने का अवसर मिला। वह राजमहल की भव्यता देख रहा था, कि एक स्थान पर उसने पानी की तल वाली सजावट को ठोस भूमि समझ लिया और उसमें गिर पडा़। यह देखकर द्रौपदी को हँसी आ गई और उसने मजा़क में कह दिया, \"अंधे का पुत्र अंधा\"। इसे दुर्योधन ने अपना अपमान समझा और वह हस्तिनापुर लौट आया। \n\nअपने भांजे की यह मानसिक स्थिति भाँपकर, शकुनि ने मन में पाण्डवों का राजपाट छिनने का कुटिल विचार आया। उसने पाण्डवों को चौसर के खेल के लिए आमंत्रित किया और अपनी कुटिल बुद्धि के प्रयोग से युधिष्ठिर को पहले तो छोटे-छोटे दाव लगाने के लिए कहा। जब युधिष्ठिर खेल छोड़ने का मन बनाता तो शकुनि द्वारा कुछ ना कुछ कहकर युधिष्ठिर से कोई ना कोई दाव लगवा लेता। इस प्रकार महाराज युधिष्ठिर एक-एक कर अपनी सभी वस्तुओं को दाव पर लगा कर हारते रहे और अंत में उन्होनें अपने भाईयों और अपनी पत्नी को भी दाव पर लगा दिया और उन्हें भी हार गए और इस प्रकार द्रौपदी का अपमान करके दुर्योधन ने अपना प्रतिशोध ले लिया और उसी दिन महाभारत के युद्ध की नींव पडी़। \n\nकुरुक्षेत्र के युद्ध में शकुनि का वध सहदेव के द्वारा १८ वें दिन के युद्ध में किया गया। उसके सभी भाइयों का वध इरवन और अर्जुन के द्वारा किया गया।\n", "id": "11297", "title": "शकुनि"}
{"url": "https://hi.wikipedia.org/wiki?curid=11298", "text": "करम्भ\n\nपुराण के अनुसार यदुकुल के राजा।\n", "id": "11298", "title": "करम्भ"}
{"url": "https://hi.wikipedia.org/wiki?curid=11299", "text": "देवरात\n\nपुराण के अनुसार यदुकुल के राजा।\n", "id": "11299", "title": "देवरात"}
{"url": "https://hi.wikipedia.org/wiki?curid=11300", "text": "देवक्षत्र\n\nपुराण के अनुसार यदुकुल के राजा।\n", "id": "11300", "title": "देवक्षत्र"}
{"url": "https://hi.wikipedia.org/wiki?curid=11301", "text": "देवन\n\nपुराण के अनुसार यदुकुल के राजा।\n", "id": "11301", "title": "देवन"}
{"url": "https://hi.wikipedia.org/wiki?curid=11302", "text": "पुरुवश\n\n=यदुकुल=\nभारतीय पुराण में कइ वंश, युद्ध ,उपनिषद आदी हैं। पुराण के अनुसार मानव जाती का शुरूवाद ब्रह्मा और उनके पुत्र मनु से हुआ। मनु के बाद कई महान राजा थे जैसे कि नहुश, पुरूरवा, ययति आदी। ययति के पुत्र थे यदू। यदु ने बचपन में ही अपने पिता के वृद्दता को अपनाने के लिए तय्यार था।इस महान सोच के लिए वह मशहूर है। वे एक त्रुटिहीन महाराजा थे और पूरा वंश ही यादव वंश कहलाया गया। यदुकुल क शुरुवद यदु से हुआ और श्रीकृष्ण के जीवनकाल में इस कुल का अन्त हुआ।यदव बहुत हि ञानिऔर शूर योधा थे।यदुकुल में ही पैदा हुए थे सारे श्रीकृष्ण के पूर्वज जैसे कि वासुदेव, और श्रीकृष्ण के संतान जैसे कि प्रद्यमन और अनिरुद्ध।\n\nद्वारका में आज भी यदुकुल के अस्थित्व के निशान हमें मिलते हैं। आज भी भारत में कै परिवार ,यादव नाम अपनाते हैं।लेकिन यह बात अभी भी पक्कि नहीं है कि यादव कुल या यदुवंश और आज के यादव नाम में कुछ संबंध है या नहीं।हामकि कोइ संबंध हो या ना हो , आज भी यादाव नामक लोगों कि संख्या बहुत बड़ा है।\n\n=यदुकुल के इतिहास=\nयादव वंश भारतीय इतिहास का एक मशहूर वंश है। इस वंश की महानगरी है द्वारका।इसी महान वंश में भगवान विष्णु के अवतार श्रीकृष्ण का जन्म हुआ था। श्रीकृष्ण का जन्म वसुदेव और देवकी के पुत्र के रूप में हुआ था। लेकिन श्रीकृष्ण की रक्षा के लिए उनका पर्वरिश नंदा और यशोदा ने किए।\n\nयादव वंश को यदुकुल भी कहा जाता है। लेकिन श्रीकृष्णा के अंतिम दिन में उन्होने शराबि जोश में एक दूसरे को तिन से मार डाला था।इसमें बलराम का भी मृत्यू हुआ। इतनी मशहूर वंश क अंत ऐसे होते हुए देख्रकर श्रीकृष्ण उदास हो गए।और वे भी अपने मृत्यु अपनाने के लिए तय्यार हो गए। अपने पैर पे लगी तीर से उनकी मृत्यु हुइ।\n\nइस वंश का राज भारत के तुंगभद्रा नदी से नर्मदा नदी तक फैला था।इस कुल में लगभग 71 राजाएँ रहें हैंं। पुराण के अनुसार यदुकुल के एक राजा हैं पुरुवश। वे राजा मधू के पुत्र थे। पुरुवश के पुत्र का नाम था पुरुहोत्और पुरुहोत्र के पुत्र का नाम था अंशु।\n\n=पुरुवश=\nपुरुवश इस कुल के अड़तालिसवी राजा थे। श्रीकृष्ण का जन्म पंद्रह पीडियों बाद हुआ था।वे एक वीर और प्रज्ञ राजा थे। हालाकी वे एक मशहूर राजा नहीं थे। पुराणों में इस कुल के भाग होने के अलावा किसी विशिष्ट कर्म के लिए उन्होंने प्रशंसा नहीं पायी। पुरूवश ने भी अपने पूर्वजों के समान वंश का नाम रोशन करते हुए उसे आगे बढाया।पुरुवश अपने पूर्वजों के समान एक योधा थे और अपने पूर्वजों के समान ही उसने अपने कुल ओर राज्य का ख्याल रखा। पुरुवश राजा अपने नाम के समान एक नेक और उत्तम पुरुष थे। उनके एक ही पुत्र था। इस पुत्र का नाम था पुरुहोत्र।\n\nहमारे पुराणों में ऐसे कई राजाएँ थे जिनके बारे में हमें ज्यादा जानकारी नहीं मिलती। लेकिन इस बात क कोई संदेह नहीं है कि ये भी बेहतरीन राजाएं थे।", "id": "11302", "title": "पुरुवश"}
{"url": "https://hi.wikipedia.org/wiki?curid=11303", "text": "पुरुद्वन्त\n\nपुराण के अनुसार यदुकुल के राजा।\n", "id": "11303", "title": "पुरुद्वन्त"}
{"url": "https://hi.wikipedia.org/wiki?curid=11304", "text": "जन्तु\n\nपुराण के अनुसार यदुकुल के राजा।\n", "id": "11304", "title": "जन्तु"}
{"url": "https://hi.wikipedia.org/wiki?curid=11305", "text": "सत्वन्त्\n\nपुराण के अनुसार यदुकुल के राजा।\n", "id": "11305", "title": "सत्वन्त्"}
{"url": "https://hi.wikipedia.org/wiki?curid=11306", "text": "भीम\n\nहिन्दू धर्म के महाकाव्य महाभारत के अनुसार भीम पाण्डवों में दूसरे स्थान पर थे। वे पवनदेव के वरदान स्वरूप कुन्ती से उत्पन्न हुए थे, लेकिन अन्य पाण्डवों के विपरीत भीम की प्रशंसा पाण्डु द्वारा की गई थी। सभी पाण्डवों में वे सर्वाधिक बलशाली और श्रेष्ठ कद-काठी के थे एवं युधिष्ठिर के सबसे प्रिय सहोदर थे।\n\nउनके पौराणिक बल का गुणगान पूरे काव्य में किया गया है। जैसे:- \"सभी गदाधारियों में भीम के समान कोई नहीं है और ऐसा भी कोई को गज की सवारी करने में इतना योग्य हो और बल में तो वे दस हज़ार हाथियों के समान है। युद्ध कला में पारंगत और सक्रिय, जिन्हे यदि क्रोध दिलाया जाए जो कई धृतराष्ट्रों को वे समाप्त कर सकते हैं। सदैव रोषरत और बलवान, युद्ध में तो स्वयं इन्द्र भी उन्हें परास्त नहीं कर सकते।\" वनवास काल में इन्होने अनेक राक्षसों का वध किया जिसमे बकासुर एवं हिडिंब आदि प्रमुख हैं एवं अज्ञातवास में विराट नरेश के साले कीचक का वध करके द्रौपदी की रक्षा की। यह गदा युद़्ध में बहुत ही प्रवीण थे एवं बलराम के शिष़्य थे। युधिष्ठिर के राजसूय यज्ञ में राजाओं की कमी होने पर उन्होने मगध के शासक जरासंघ को परास्त करके ८६ राजाओं को मुक्त कराया। द्रौपदी के चीरहरण का बदला लेने के लिए उन्होने दुःशासन की क्षाती फाड कर उसका रक्त पान किया।\n\nमहाभारत के युद्ध में भीम ने ही सारे कौरव भाईयों का वध किया था। इन्ही के द्वारा दुर्योधन के वध के साथ ही महाभारत के युद्ध का अंत हो गया।\n\nभागवत पुराण\n", "id": "11306", "title": "भीम"}
{"url": "https://hi.wikipedia.org/wiki?curid=11307", "text": "अन्धक\n\nअंधक निमंलिखित अर्थों में प्रयुक्त होता है-\n\n(१) अंधक निकाय - बौद्ध ग्रंथ\n\n(२) कश्यप और दिति का पुत्र एक दैत्य, जो पौराणिक कथाओं के अनुसार हजार सिर, हजार भुजाओं वाला, दो हजार आँखों और दो हजार पैरों वाला था। शक्ति के मद में चूर वह आँख रहते अंधे की भाँति चलता था, इसी कारण उसका नाम अंधक पड़ गया था। स्वर्ग से जब वह परिजात वृक्ष ला रहा था तब शिव द्वारा वह मारा गया, ऐसी पौराणिक अनुश्रुति है।\n\n(३) क्रोष्ट्री नामक यादव का पौत्र और युधाजित का पुत्र, जो यादवों की अंधक शाखा का पूर्वज तथा प्रतिष्ठाता माना जाता है। जैसे अंधक से अंधकों की शाखा हुई, वैसे ही उसके भाई वृष्णि से वृष्णियों की शाखा चली। इन्हीं वृष्णियों में कालांतर में वार्ष्णेय कृष्ण हुए। महाभारत की परंपरा के अनुसार अंधकों और वृष्णियों के अलग-अलग गणराज्य भी थे, फिर दोनों ने मिलकर अपना एक संघराज्य (अंधक-वृष्णि-संघ) स्थापित कर लिया था।\n", "id": "11307", "title": "अन्धक"}
{"url": "https://hi.wikipedia.org/wiki?curid=11308", "text": "कुकुर\n\nपुराण के अनुसार यदुकुल के राजा।\n", "id": "11308", "title": "कुकुर"}
{"url": "https://hi.wikipedia.org/wiki?curid=11309", "text": "वृष्णि\n\nवृष्णि चंद्रवंश के महान राजा थे। राजा वृष्णी यदुकुल श्रेष्ठ यदु के बेटे थे। उन्हीं के नाम से यादवो की शाखा वृष्णीवंश बनी है। भगवान श्री_कृष्ण का जन्म भी इसी वृष्णी वंश में हुआ था। वेदव्यास लिखित श्री हरिवंश पुराण में इनके और इनके वंश के बारे में और जानकारी उपलन्ध है।\n", "id": "11309", "title": "वृष्णि"}
{"url": "https://hi.wikipedia.org/wiki?curid=11310", "text": "कपोतरोमन\n\nपुराण के अनुसार यदुकुल के राजा।\n", "id": "11310", "title": "कपोतरोमन"}
{"url": "https://hi.wikipedia.org/wiki?curid=11311", "text": "विलोमन्\n\nपुराण के अनुसार यदुकुल के राजा।\n", "id": "11311", "title": "विलोमन्"}
{"url": "https://hi.wikipedia.org/wiki?curid=11313", "text": "अभिजित्\n\nपुराण के अनुसार यदुकुल के राजा।\n", "id": "11313", "title": "अभिजित्"}
{"url": "https://hi.wikipedia.org/wiki?curid=11315", "text": "कंस\n\nपुराण के अनुसार यदुकुल के राजा। मथुरा के राजा उग्रसेन का पुत्र था\n", "id": "11315", "title": "कंस"}
{"url": "https://hi.wikipedia.org/wiki?curid=11316", "text": "साम्ब\n\nपुराण के अनुसार यदुकुल के राजा। भगवान कृष्ण के पुत्र। \n", "id": "11316", "title": "साम्ब"}
{"url": "https://hi.wikipedia.org/wiki?curid=11318", "text": "परब्रह्म\n\nपरब्रह्म, का शाब्दिक अर्थ है 'सर्वोच्च ब्रह्म' - वह ब्रह्म जो सभी वर्णनों और संकल्पनाओं से भी परे है। अद्वैत वेदान्त का निर्गुण ब्रह्म भी परब्रह्म है। वैष्णव और शैव सम्प्रदायों में भी क्रमशः विष्णु तथा शिव को परब्रह्म माना गया है।\n\nवास्तव में केवल इतनी परिभाषा ही सम्भव हो सकती हे कियोंकि समस्त जगत ब्रह्म के अंतर्गत माना गया हे मन विचार बुद्धि आदि ! उत्तम से अतिउत्तम विचार, भाव, वेद, शास्त्र मंत्र, तन्त्र, आधुनिक विजान योतिष आदि किसी भी माध्यम से उसकी परिभाषा नहीं हो सकती! वह गुणातीत, भावातीत, माया, प्रक्रति और ब्रह्म से परे और परम है। वह एक ही है दो या अनेक नहीं है। मनीषियों ने कहा है कि ब्रह्म से भी परे एक सत्ता है जिसे वाणी के द्वारा व्यक्त नहीं किया जा सकता। वेदों में उसे नेति -नेति (ऐसा भी नहीं -ऐसा भी नही) कहा है। वह सनातन है, सर्वव्यापक है, सत्य है, परम है। वह समस्त जीव निर्जीव समस्त अस्तित्व का एकमात्र परम कारण सर्वसमर्थ सर्वज्ञानी है। वह वाणी और बुद्धि का विषय नहीं है उपनिषदों ने कहा है कि समस्त जगत ब्रह्म पे टिका हे और ब्रह्म परब्रह्म पे टिका है।\n\n", "id": "11318", "title": "परब्रह्म"}
{"url": "https://hi.wikipedia.org/wiki?curid=11321", "text": "कश्मीर शैवदर्शन\n\nकश्मीर शैवदर्शन के अनुसार ३६ तत्व हैं। वसुगुप्त कृत शिवसूत्र इसका मूल ग्रन्थ है।\n\nक्रम, कुल, स्पन्द और प्रत्यभिज्ञ इसके चार अंग माने जाते हैं। यह एक अद्वैत दर्शन है।\n\nअभिनवगुप्त का तन्त्रालोक इसका महान ग्रन्थ है।\n", "id": "11321", "title": "कश्मीर शैवदर्शन"}
{"url": "https://hi.wikipedia.org/wiki?curid=11322", "text": "जैमिनि\n\nजैमिनि प्राचीन भारत के एक महान ऋषि थे। वे पूर्व मीमांसा के प्रवर्तक थे। वे वेदव्यास के शिष्य थे। \n\nजैमिनी वेदव्यास के शिष्य थे। महाभारत में लिखा है कि वेद का चार भागों में विस्तार करने के कारण 'वेदव्यास' (विस्तार) नाम पड़ा। इन्होंने जैमिनि को सामवेद की शिक्षा दी तथा महाभारत भी पढ़ाया-\n\nइन्हीं व्यास ने ब्रह्मसूत्र की, उपनिषदों के आधार पर, रचना की। इसी को \"भिक्षुसूत्र\" भी कहते हैं जिसका उल्लेख पाणिनि ने अष्टाध्यायी में किया है।\n\nइन प्रसंगों से यह स्पष्ट हे कि जैमिनि वेदव्यास के समानकालिक ऋषि थे। वेदव्यास ने कौरवों और पांडवों को साक्षात् देखा था। (\"कुरूणां पाण्डवानांश्च भवान् प्रत्यक्षदर्शिवान्\" -महा आदि 60 18) अतएव ये महाभारत के युद्ध-काल में रहे होंगे। विंटरनिट्ज के अनुसार महाभारत की रचना ईसा से पूर्व चौथी सदी में हुई होगी, किंतु भारतीय विद्वानों के अनुसार 3000 वर्ष ईसा से पूर्व ही महाभारत का समय हो सकता है। अतएव वेदव्यास का भी समय इसी के अनुसार निश्चय करना होगा।\n\nपाणिनि ने अपनी अष्टाध्यायी में जिस भिक्षुसूत्र का उल्लेख किया है उसके रचयिता भी यही वेदव्यास हैं जिन्हें बादरायण व्यास भी हम कहते हैं और इसीलिये यह बादरायण सूत्र भी कहलाता है। पाणिनि के काल के संबंध में अनेक मत होते हुए भी गोल्डस्टरक, वासुदेवशरण अग्रवाल आदि विद्वानों के अनुसार यह लगभग 6000 वर्ष ईसा से पूर्व रहे होंगे, ऐसा कहा जा सकता है।\n\nसत्यव्रत समाश्रमी का कहना है कि जैमिनि निरुक्तकार यास्क के पूर्ववर्ती हैं। यास्क पाणिनि के पूर्ववर्ती हैं। सामाश्रमी ने यास्क को ईसा से पूर्व 19वीं सदी में माना है। ब्रह्मसूत्र में वेदव्यास ने जैमिनि का 11 बार उल्लेख किया है (1.3.38 : 1.2.31 : 1.3.31 : 1.4.18 : 3.2.40 : 3.4.2, 18, 40, 4.3.12 : 4.4.5, 11) आश्वलायन गृह्मसूत्र में भी जैमिनि का \"आचार्य\" नाम से उल्लेख किया गया है (3.18 (3) 1.1.5 : 5.2.19 : 6.1.8 : 10.8.44 : 11.1.64)। महाभारत का \"अश्वमेधपर्व\" तो जैमिनि के ही नाम से प्रसिद्ध है। इसी प्रकार जैमिनि ने अपने पूर्वमीमांसासूत्र में पाँच बार बादरायण के मत का, उनका नाम लेकर, उल्लेख किया है।\n\nइस प्रकार वेदव्यास के साथ जैमिनि का घनिष्ठ संबंध रखना प्रमाणित होता है। अतएव ये दोनों एक ही काल में रहे होंगे, ऐसा सिद्धांत मानने में दोष नहीं मालूम होता। पाश्चात्य विद्वानों के अनुसार जैमिनि ईसा से आठ शतक पूर्व ही रहे होंगे, किंतु भारतीय विद्वानों के अनुसार ईसा से तीन हजार वर्ष पूर्व जैमिनि का समय कहने में कोई विशेष आपत्ति नहीं मालूम होती।\n\nजैमिनि के नाम से निम्नलिखित ग्रंथ प्रसिद्ध हैं :\n\nसामवेद की एक हजार शाखाएँ हुईं जिनमें केवल कौथुमी, जैमिनीय तथा राणायणीय, ये ही तीन शाखाएँ आज मिलती हैं। जैमिनीय शाखा कर्नाटक प्रांत में, कौथुमीय गुजरात तथा मिथिला में एवं राणायणीय महाराष्ट्र प्रदेश में प्रधान रूप से प्रचलित है। डब्ल्यू कैलेंड (W. Caland) ने 1907 में जैमिनिसंहिता का एक संस्करण निकाला था। इसे \"तलवकार\" संहिता भी कहा जाता है।\n\nब्राह्मण ग्रंथ वेद का ही अंग है। यह पंचविंश-ब्राह्मण से पूर्व का ग्रंथ है। यह संपूर्ण अप्राप्य है। कुछ अंशमात्र प्रकाशित हुए हैं। इसके दो स्वरूप हमारे देखने में आते हैं - \"जैमिनीय आर्षेय ब्राह्मण\" जिसे बर्नेल ने 1878 में तथा \"जैमिनीय उपनिषद्-ब्राह्मण\" जिसे 1921 में एचदृ एंटल ने प्रकाशित करवाया। आर्षेय ब्राह्मण का डच भाषा में भी अनुवाद हुआ है जिसे कैंलेंड ने छपवाया है। इस ब्राह्मणग्रंथ के नवम अध्याय को \"केनोपनिषद्\" कहते हैं। इसका दूसरा नाम \"ब्राह्मणोपनिषद्\" भी है।\n\nयह सूत्रग्रंथ सामवेद से संबंद्ध है। यह 1906 में लाइडेन से खंडित रूप में प्रकाशित हुआ है। कुछ अंश का अनुवाद भी प्रकाशित है।\n\nयह भी सामवेद का ग्रंथ है। कैंलेंड ने 1922 में पंजाब संस्कृत सिरीज, लाहौर से इसका सानुवाद संस्करण प्रकाशित किया था।\n\nमहाभारत में लिखा है कि वेदव्यास ने जैमिनि को महाभारत पढ़ाया। इन्होंने अन्य गुरुभाइयों की तरह अपनी एक अलग \"संहिता\" बनाई (महाभारत, आदिपर्व, 763। 89-90) जिसे व्यास ने मान्यता दी। यह पर्व 68 अध्यायों में पूर्ण है। इस पर्व में जैमिनि ने जनमेजय से युधिष्ठिर के अश्वमेधयज्ञ का तथा अन्य धार्मिक बातों का सविस्तार वर्णन किया है। किया जाता है कि वेदव्यास के मुख से महाभारत की कथाओं को सुनकर उनके सुमंत, जैमिनि, पैल तथा शुक इन चार शिष्यों ने अपनी महाभारत संहिता की रचना की। इनमें से जैमिनि का एकमात्र \"अश्वमेघ पर्व\" बच गया है और सभी लुप्त हो गए।\n\nपूर्वमीमांसा का यह सूत्रग्रंथ है। इसे 12 अध्यायों में सूत्रकार ने समाप्त किया है। इसमें कर्म-मीमांसा के 12 विषयों पर विचार है जिनके नाम हैं--धर्म, कर्मभेद, शेषत्व, प्रयोज्य-प्रयोजक-भाव, क्रम, अधिकार, सामान्यातिदेश, विशेषातिदेश, अह, बाध-अभ्युच्चय, तंत्र तथा आवाप। इसलिये इस ग्रंथ को लोग \"द्वादश लक्षणी\" भी कहते हैं।\n\nइस सूत्रग्रंथ में सूत्रों में पुनरुक्तियाँ बहुत हैं, जैसे \"लिंगदर्शनाच्च\" सूत्र 30 बार तथा \"चान्यार्थदर्शनम्\" 24 बार आए हैं। इसी प्रकार अन्य सूत्रों की भी पुनरुक्तियाँ हैं : इस ग्रंथ में निम्नलिखित आचार्यों के नाम हैं--बादरायण (5 बार), बादरि (5 बार), ऐतिशायन (3 बार); कार्ष्णाजिनि (2 बार), लावुकायन (1 बार), कामुकायन (2 बार), आत्रेय (3 बार), आलेखन (2 बार)। इसके अतिरिक्त जैमिनि ने स्वय पाँच बार अपना नाम भी मीमांसासूत्र में लिया है। इससे ये समझना कि दो जैमिनि हुए हैं, ठीक नहीं है। इस प्रकार अन्य ग्रंथों में भी उल्लेख मिलते हैं। यह प्राय: प्राचीन ग्रंथकारों की लेखशैली थी।\n\nकुछ विद्वानों का कहना है कि पूर्व ओर उत्तरमीमांसा तथा संकर्षणकांड; ये सभी एक ही साथ लिखे गए। पूर्वमीमांसा 12 अध्यायों में तथा संकर्षणकांड 4 अध्यायों में जैंमिनि के नाम से तथा उत्तरमीमांसा (वेदांतसूत्र) 4 अध्यायों में बादरायण के नाम से प्रसिद्ध हुई। जब बादरायण तथा जैमिनि दोनों गुरु-शिष्य थे तब दोनों ने परस्पर मिलकर ही ये सभी लिखे हों तो कोई आश्चर्य नहीं।\n\nमीमांसा सूत्र के प्रथम अध्याय का प्रथम पाद \"तर्कपाद\" नाम से प्रसिद्ध है। इसमें मीमांसा के अनुसार दार्शनिक विचार हैं। धर्म की जिज्ञासा से ग्रंथ आरंभ होता है। प्रत्यक्ष, अनुमान, उपमान, अर्थापत्ति, अभाव तथा शब्द ये छ: प्रमाण इन्होंने माने हैं। प्रमाण में स्वत:प्रामाण्य ये मानते हैं। धर्म के लिये एकमात्र वेद प्रमाण है। वेद को अपौरुषेय जैमिनि मानते हैं। शब्द और अर्थ में नित्यसंबंध ये मानते हैं। शरीरादि से भिन्न एक पदार्थ \"आत्मा\" इन्होंने स्वीकार किया है। इसके अतिरिक्त अपूर्व, स्वर्ग, मोक्ष भी जैमिनि ने माना है। ईश्वर को साक्षात् मानने की चर्चा इन्होंने नहीं की है। इन्हीं को लेकर अन्य दार्शनिक विचार भी हैं।\n\nजैमिनि, जनमेजय के सर्पयज्ञ में \"ब्रह्मा\" बनाए गए थे (महाभारत, आदिपर्व 53.6)। युधिष्ठिर की सभा में ये विद्यमान थे (महाभारत, सभापर्व, 4.11) और शरशय्या पर पड़े हुए भीष्मपितामह को देखने गए थे (महाभारत, शांतिपूर्व 47.6)। पुराणों में लिखा है कि जैमिनि \"वज्रवारक\" थे (शब्द कल्पद्रुम, पं॰ 345 बंगला संस्करण)\n\nइन्होने ज्योतिष शास्त्र पर सूत्र रूप में एक ग्रंथ लिखा है। यह आयुर्विचार में विशेषज्ञ गिने जाते थे। काशी हिंदू विश्वविद्यालय के भूतपूर्व ज्यौतिषशास्त्राध्यापक रामयत्न ओझा ने इस ग्रंथ का प्रकाशन किया था। 'जैमिनीय सूत्र' नाम से यह ग्रंथ प्रसिद्ध है।\n\n", "id": "11322", "title": "जैमिनि"}
{"url": "https://hi.wikipedia.org/wiki?curid=11323", "text": "अक्षपाद गौतम\n\nAncient Nyayasutras first ten sutras in Sanskrit.jpg\n\nअक्षपाद, न्यायसूत्र के रचयिता आचार्य। प्रख्यात न्यायसूत्रों के निर्माता का नाम पद्मपुराण (उत्तर खंड, अध्याय 263), स्कंदपुराण (कालिका खंड, अ. 170, गांधर्व तंत्र, नैषधचरित (सर्ग 17) तथा विश्वनाथ की न्यायवृत्ति में महर्षि गोतम या (गौतम) ठहराया गया है। इसके विपरीत न्यायभाष्य, न्यायवार्तिक, तात्पर्यटीका तथा न्यायमंजरी आदि विख्यात न्यायशास्त्रीय ग्रंथों में अक्षपाद इन सूत्रों के लेखक माने गए हैं। महाकवि भास के अनुसार न्यायशास्त्र के रचयिता का नाम मेधातिथि है (प्रतिमा नाटक, पंचम अंक)। इन विभिन्न मतों की एक वाक्यता सिद्ध की जा सकती है। महाभारत (शांति पर्व, अ. 265) के अनुसार गौतम मेधातिथि दो विभिन्न व्यक्ति न होकर एक ही व्यक्ति हैं (मेधातिथिर्महाप्राज्ञो गौतमस्तपसि स्थितः)। गौतम (या गोतम) स्पष्टतः वंशबोधक आख्या है तथा मेधातिथि व्यक्तिबोधक संज्ञा है। अक्षपाद का शब्दार्थ है - 'पैरों में आँखवाला'। फलतः इस नाम को सार्थकता सिद्ध करने के लिए अनेक कहानियाँ गढ़ ली गई हैं जो सर्वथा कल्पित, निराधार और प्रमाण शून्य हैं।\n\nनैयायिक गौतम के बारे में अनेक विद्वानों ने लिखा है। महामहोपाध्याय पं. हरप्रसाद शास्त्री का कहना है कि चीनी भाषा में निबद्ध प्राचीन भारतीय ग्रंथों के अनुवाद के आधार पर गौतम, बुद्ध के पहले हो गए थे परंतु उनके नाम पर प्रचलित न्यायसूत्र ईसा की दूसरी शताब्दी की रचना है। सतीशचंद्र विद्याभूषण का मत है कि गौतमीय धर्मसूत्र तथा न्यायसूत्र का कर्ता एक ही गौतमनामधारी व्यक्ति रहा होगा। ये बुद्ध के समकालीन रहे होंगे तथा इनका समय ६ठी शताब्दी ईसा पूर्व हो सकता है। परंतु विद्याभूषण यह भी मानते हैं कि इस गौतम ने न्यायसूत्र के केवल पहले अध्याय की रचना की होगी। बाद के चार अध्याय किसी और ने बहुत बाद में लिखे होंगे। प्रो. याकोबी के अनुसार न्यायसूत्र शून्यवाद के नागार्जुन (२०० ई.) द्वारा प्रतिष्ठापित हो जाने के बाद और विज्ञानवाद (५०० ई.) के विकास के पहले लिखा गया होगा क्योंकि इसमें शून्यवाद का तो खंडन है पर विज्ञानवाद का खंडन नहीं मिलता। परंतु प्रो. शेरवात्स्की के अनुसार न्यायसूत्र में विज्ञानवाद की ओर भी संकेत किया गया है। अत: यह ५०० ई. के बाद की रचना होगी। परंतु शेरवात्स्की का यह मत न्यायसूत्र को न समझने के कारण भ्रममूलक है। तर्कसंग्रह के संपादक आठले तथा बोडस के अनुसार गौतम के न्यायसूत्र कणाद से पहले के हैं। शबरस्वामी ने (मीमांसासूत्र भाष्य में) उपवर्ष से उद्धरण दिया है जिससे लगता है कि उपवर्ष न्याय से परिचित थे। यदि यह उपवर्ष महापद्म नंद के मंत्री ही हैं तो गौतम को ४०० ई.पू. का मानना ही पड़ेगा। प्रो. सुआली के अनुसार ये सूत्र ३००-३५० ई. के काल के हैं। रिचार्ड गार्वे के अनुसार आस्तिक दर्शनों में न्याय सबसे बाद का है क्योंकि ईस्वी सन् के आरंभ के पहले इसका कहीं कोई उल्लेख नहीं मिलता। अत: ये सूत्र १००-३०० ई. के बीच लिखे गए होंगे। इन मतों में कौन सा सही है यह कहना वर्तमान स्थिति में नितांत असंभव है।\n\nन्यायसूत्रों की रचना तथा गौतम का काल इन दो प्रश्नों पर अलग अलग विचार होना चाहिए। जहाँ तक न्यायसूत्रों का प्रश्न है, निश्चय ही ये सूत्र बौद्धदर्शन का विकास हो जाने पर लिखे गए हैं। इतना और भी कहा जा सकता है कि इस न्यायसूत्र में समय-समय पर संशोधन तथा परिवर्धन होते रहे हैं। परतु गौतम का नाम इन सूत्रों से इसलिये संबंधित नहीं है कि ये सारे सूत्र अपने वर्तमान रूप में गौतम द्वारा ही विरचित हैं। गौतम को हम सिर्फ न्यायशास्त्र का प्रवर्तक कह सकते हैं, सूत्रों का रचयिता नहीं। हो सकता है, गौतम ने कुछ सूत्र लिखे हों, पर वे सूत्र अन्य सूत्रों में इतने घुलमिल गए हैं कि उनको अलग निकालना हमारे लिये असंभव है। इन दृष्टियों से हमें विद्याभूषण का मत अधिक मान्य लगता है।\n\nगौतम को अक्षपाद भी कहते हैं। विद्याभूषण गौतम को अक्षपाद से पृथक् मानते हैं। न्यायसूत्र के भाष्यकार तथा अन्य व्याख्याताओं ने अक्षपाद और गौतम को एक माना है। 'अक्षपाद' शब्द का अर्थ होता है 'जिसके पैर में आँखें हों'। व्याकरण महाभाष्य (१४० ई.पू.) गौतम के सिद्धांतों से परिचित है।\n\nन्यायसूत्रों में पाँच अध्याय हैं और ये ही न्याय दर्शन (या आन्वीक्षिकी) के मूल आधार ग्रंथ है। इनकी समीक्षा से पता चलता है कि न्यायदर्शन आरंभ में अध्यात्म प्रधान था अर्थात् आत्मा के स्वरूप का यथार्थ निर्णय करना ही इसका उद्देश्य था। तर्क तथा युक्ति का यह सहारा अवश्य लेता था, परंतु आत्मा के स्वरूप का परिचय इन साधनों के द्वारा कराना ही इसका मुख्य तात्पर्य था। उस युग का सिद्धांत था कि जो प्रक्रिया आत्मतत्व का ज्ञान प्राप्त करा सकती है वही ठीक तथा मान्य है। उससे वितरीप मान्य नहीं होती:\n\nपरंतु आगे चलकर न्याय दर्शन में उस तर्क प्रणाली की विशेषतः उद्भावना की गई जिसके द्वारा अनात्मा से आत्मा का पृथक् रूप भली-भाँति समझा जा सकता है और जिसमें वाद, जल्प, वितंडा, छल, जाति आदि साधनों का प्रयोग होता है। इन तर्कप्रधान न्यायसूत्रों के रचयिता अक्षपाद प्रतीत होते हैं। वर्तमान न्यायसूत्रों में दोनों युगों के चिंतनों की उपलब्धि का स्पष्ट निर्देश है। न्यायदर्शन के मूल रचयिता गौतम मेधातिथि हैं और उसके प्रति संस्कृत-नवीन विषयों का समावेश कर मूल ग्रंथ के संशोधक-अक्षपाद हैं। आयुर्वेद का प्रख्यात ग्रंथ चरकसंहिता भी इसी संस्कार पद्धति का परिणत आदर्श है। मूल ग्रंथ के प्रणेता महर्षि अग्निवेश हैं, परंतु इसके प्रतिसंस्कर्ता चरक माने जाते हैं। न्यायसूत्र भी इसी प्रकार अक्षपाद द्वारा प्रतिसंस्कृत ग्रंथ है।\n\nगौतम न्यायशास्त्र के प्रवर्तक हैं। प्रमाणों के आधार पर अर्थ की परीक्षा करना 'न्याय' कहलाता है, अत: यह मुख्यत: प्रमाणशास्त्र है। प्रमेय का भी इस दर्शन में विचार किया गया है पर वह गौण हो गया है। ज्ञान क्या है, कैसे उत्पन्न होता है, उसकी उत्पत्ति के कितने स्रोत हैं, उन स्त्रोतों के दोष कौन कौन से हैं, इनका विवेचन न्याय का विषय है। भारतीय परंपरा में 'न्याय' शब्द अंग्रेजी लॉजिक या तर्कशास्त्र का पर्यायवाची है। बौद्धों तथा जैनों ने भी अपनी तर्कपद्धति चलाई है और उन्हें भी बौद्धन्याय तथा जैनन्याय कहा जाता है। पर जहाँ केवल न्याय शब्द का प्रयोग हुआ है वहाँ 'न्याय' से संप्रदाय द्वारा प्रतिपादित सिद्धांतों का ही ग्रहण होता है।\n\nइस संप्रदाय का मूल ग्रंथ न्यायसूत्र है जिसमें पाँच अध्याय हैं तथा प्रत्येक अध्याय दो आह्निकों में विभाजित है। सारे सूत्रों की संख्या ५३० है। प्रथम अध्याय में सामान्यत: उन १६ विषयों का वर्णन किया गया है जिनका विस्तृत प्रतिपादन बाद के चार अध्यायों में हुआ है। दूसरे अध्याय में संशय तथा प्रमाणों का विवेचन है। तीसरे अध्याय के प्रतिपाद्य विषय हैं आत्मा, शरीर, इंद्रिय, इंद्रियों के विषय, ज्ञान तथा मन। चतुर्थ अध्याय इच्छा, दुःख, क्लेश और मोक्ष के स्वरूप का विवेचन करते हुए भ्रम के स्वरूप तथा अवयव एवं अवयवी के संबंध पर भी प्रकाश डालता है। पाँचवें अध्याय में जाति (असत् तर्क) और निग्रहस्थान (प्रतिवादी के तर्क को निगृहीत करना) का विवेचन किया गया है।\n\nप्रमाण, प्रमेय, संशय, प्रयोजन, दृष्टांत, सिद्धांत, अवयव, तर्क, निर्णय, वाद, जल्प, वितंडा, हेत्वाभास, छल, जाति, और निग्रहस्थान इन १६ विषयों के तत्वज्ञान से नि:श्रेयस की प्राप्ति न्यायशास्त्र में मानी गई है। प्रत्यक्ष, अनुमान, उपमान और शब्द इन चार प्रमाणों से ज्ञान उत्पन्न होता है। वैशेषिक दर्शन में स्वीकृत सात पदार्थों का प्रमेय में अतंर्भाव हो जाता है। इसीलिये परवर्ती नैयायिकों ने न्याय को वैशेषिक के साथ संबद्ध कर दिया है।\n\nन्याय में मुख्यत: वादविवाद की पद्धति का वर्णन है। कैसे किसी सिद्धांत का उपस्थापन किया जाता है, सिद्धांत के प्रति कितने आक्षेप हो सकते हैं, उनका परिहार किस तरह किया जा सकता है, ये ही न्याय के मुख्य प्रतिपाद्य हैं, कहा जाता है, कि गौतम ने ही सर्वप्रथम अनुमान के पाँच (प्रतिज्ञा, हेतु, उदाहरण, उपनय और निगमन) अवयवोंवाले वाक्य का प्रचलन किया। ग्रीक दार्शनिक अरस्तू के अनुसार अनुमान तीन ही वाक्यों में संपन्न होता है। विद्याभूषण के अनुसार भारतीय न्याय में अवयवात्मक वाक्य की कल्पना अरस्तू के प्रभाव से उत्पन्न हुई है। परंतु प्रोफेसर कीथ का मत है कि न्याय की प्रारंभिक अवस्था में ग्रीक विचारधारा का प्रभाव मानने का कोई आधार नहीं है। गौतम की पंचावयव वाक्य की कल्पना उनके मस्तिष्क की ही उपज है।\n\nभारतीय दर्शन प्रस्थानों में न्याय संभवत: सबसे अधिक प्रभावशाली प्रस्थान रहा है। न्यायसूत्रों में प्रतिपादित सिद्धांतों का बौद्ध आचार्य नागार्जुन ने खंडन किया। नागार्जुन का उत्तर देने के लिये वात्स्यायन ने न्यायसूत्रों पर भाष्य की रचना की। वात्स्यायन के ऊपर बौद्ध नैयायिक दिंनाग द्वारा किए गए आक्षेपों का परिहार करने के लिये उद्योतकर ने न्यायवार्तिक लिखा। न्यायवार्तिक पर न्यायवार्तिक तात्पर्यटीका तथा उसपर टीकापरिशुद्धि की रचना क्रमश: वाचस्पति मिश्र और उदयन ने की। इन ग्रंथों के अतिरिक्त न्यायमंजरी (जयन्त भट्ट) न्यायसूत्रों की एक स्वतंत्र व्याख्या है। नव्यन्याय के प्रवर्तक गांगेशोपाध्याय ने तथा उनके अनुयाइयों ने भी गौतम द्वारा प्रदर्शित मार्ग का अनुसरण करते हुए अनेक ग्रंथ लिखे। न्यायदर्शन ने अनेक भारतीय दर्शनों को प्रभावित तथा तर्कपद्धति की उद्भावना देकर प्रेरित किया है। न्याय ही एक ऐसा संप्रदाय है जिसपर आज भी पंडितों में विशद रूप से चर्चा चल रही है।\n\nगौतम ईश्वरवादी थे या नहीं, यह कहना कठिन है क्योंकि उनके सूत्रों में ईश्वर का स्पष्ट निर्देश कहीं नहीं है। बाद में ईश्वर का प्रतिपादन न्याय की एक विशेषता ही हो गई। मोक्षावस्था में न्याय के अनुसार आत्मा अपने सारे गुणों से रहित होकर अपने शुद्ध द्रव्य रूप में अवस्थित रहती है। बुद्धि, सुख, दु:ख, इच्छा, द्वेष, प्रयत्न और संस्कारों से परे आत्मा जब दु:खभाव रूप आनंद की अवस्था में अवस्थित हो जाती है, उसे मुक्त कहते हैं।\n\n\n", "id": "11323", "title": "अक्षपाद गौतम"}
{"url": "https://hi.wikipedia.org/wiki?curid=11324", "text": "कणाद\n\nकणाद ऋषि ,वैशेषिक दर्शन के प्रवर्तक हैं। महर्षि कणाद ने द्वयाणुक (दो अणु वाले) तथा त्रयाणुक की चर्चा की है। उनका समय छठी शदी ईसापूर्व है। किन्तु कुछ लोग उन्हे दूसरी शताब्दी ईसापूर्व का मानते हैं। ऐसा विश्वास है कि वे गुजरात के प्रभास क्षेत्र (द्वारका के निकट) में जन्मे थे। कणाद परमाणु की अवधारणा के जनक माने जाते हैं। आधुनिक दौर में अणु विज्ञानी जॉन डाल्टन के भी हजारों साल पहले महर्षि कणाद ने यह रहस्य उजागर किया कि द्रव्य के परमाणु होते हैं। \n\nउनके अनासक्त जीवन के बारे में यह रोचक मान्यता भी है कि किसी काम से बाहर जाते तो घर लौटते वक्त रास्तों में पड़ी चीजों या अन्न के कणों को बटोरकर अपना जीवनयापन करते थे। इसीलिए उनका नाम कणाद भी प्रसिद्ध हुआ।\n\nभौतिक जगत की उत्पत्ति सूक्ष्मातिसूक्ष्म कण परमाणुओं के संघनन से होती है- इस सिद्धांत के जनक महर्षि कणाद थे।\n\nइसके अलावा महर्षि कणाद ने ही न्यूटन से पूर्व गति के तीन नियम बताए थे। \n\n\n", "id": "11324", "title": "कणाद"}
{"url": "https://hi.wikipedia.org/wiki?curid=11325", "text": "पराविद्या\n\nपराविद्या वह ज्ञान है जो शब्दों की पहुंच से परे है।", "id": "11325", "title": "पराविद्या"}
{"url": "https://hi.wikipedia.org/wiki?curid=11330", "text": "वैष्णव सम्प्रदाय\n\nवैष्णव सम्प्रदाय, भगवान विष्णु को ईश्वर मानने वालों का सम्प्रदाय है।\n\n", "id": "11330", "title": "वैष्णव सम्प्रदाय"}
{"url": "https://hi.wikipedia.org/wiki?curid=11332", "text": "शान्तिदास गोस्वामी\n\nसिलहट के वैष्णव शान्तिदास गोस्वामी ने मणिपुर के महाराजा पामहैबा को १७१७ में विष्णु का भक्त बनाया।\n", "id": "11332", "title": "शान्तिदास गोस्वामी"}
{"url": "https://hi.wikipedia.org/wiki?curid=11334", "text": "सिलेट विभाग\n\nसिलहट बांग्लादेश का एक उपक्षेत्र है इसका मुख्यालय सिलहट है। इस उपक्षेत्र या प्रान्त में ४ जिले हैं। हबीबगंज, मौलवी बजार, सुनामगंज, सिलहट।\n", "id": "11334", "title": "सिलेट विभाग"}
{"url": "https://hi.wikipedia.org/wiki?curid=11336", "text": "गौरीश्याम\n\nगौरीश्याम मणिपुर का महाराजा 1752-1763\n\nतद्पश्चात भाग्यचन्द्र मणिपुर का महाराजा १७६३-१७९८ हुआ।\n", "id": "11336", "title": "गौरीश्याम"}
{"url": "https://hi.wikipedia.org/wiki?curid=11337", "text": "भाग्यचन्द्र\n\nराजर्षि भाग्यचन्द्र (या, जय सिंह महाराज या, चिंग-थांग खोम्बा 1748–1799), एक मीतई राजा थे जिन्होने १८वीं शताब्दी में शासन किया। उन्होने रासलीला नृत्य का आविष्कार किया। राजा के रूप में उनके सभी कार्य मिथकीय रूप ले चुके हैं। उन्होने ही मणिपुर में वैष्णव सम्प्रदाय का प्रसार किया। उन्हे दादा पामहीबा ने हिन्दू धर्म को राजकीय धर्म बनया था।\n", "id": "11337", "title": "भाग्यचन्द्र"}
{"url": "https://hi.wikipedia.org/wiki?curid=11339", "text": "गणितज्ञ\n\nएक गणितज्ञ वह व्यक्ति होता है जिसके अध्ययन और अनुसंधान का प्राथमिक क्षेत्र गणित ही रहता है।\n\nगणित के क्षेत्र में नयी खोजों का प्रकाशन बहुत ऊँची दर पर सैकडो वैज्ञानिक पत्रिकाओ () में जारी है। हाल ही में हुआ एक रोमांचक विकास है, एंड्रयू विल्स () के द्वारा फ़र्मत की आखिरी प्रमेय () का प्रमाणित होना (), ३५० वर्षों से मेधावी गणितज्ञ इस समस्या को सुलझाने का प्रयास कर रहे हैं।\n\nगणित में कई प्रसिद्ध खुली समस्याएँ हैं, सैंकडों नहीं तो पिछले कुछ दशकों में तो हैं ही. कुछ उदाहरणों में शामिल हैं रिएमन्न परिकल्पना () (१८५९) और गोल्डबच का अनुमान () (१७४२) .सहस्राब्दी पुरस्कार समस्याएँ () गणित की पुरानी और महत्वपूर्ण समस्याओं पर प्रकाश डालता है और इनमें से किसी भी समस्या को सुलझाने के लिए १,०००, ००० अमरीकी डॉलर का पुरस्कार देता है। इनमें से एक समस्या थी, रूसी गणितज्ञ Grigori पेरेलमान () के द्वारा सिद्ध पोंकारे अनुमान () (१९०४), जो २००३ में एक पेपर में जारी की गई, समकक्ष समूह के द्वारा समीक्षा २००६ में पूरी हुई और प्रमाण को मानी स्वीकृत किया गया।\n\nगणितज्ञ आमतौर पर गणित के पैटर्न के विवरण व खोज में और प्रमेय के प्रमाण ढूँढने में रूचि रखते हैं .अधिकतर प्रमेय और समस्याएँ स्वयं गणित से ही आते हैं या फिर सैद्धांतिक भौतिकी से प्रेरित होतें हैं (). कुछ हद तक, गणित की समस्याएं अर्थशास्त्र, खेल और संगणक विज्ञान से आयी हैं.कुछ कठिन प्रश्न केवल इसलिए दिये जातें हैं ताकि उसे हल करने में चुनौती जैसा अनुभव हो I यद्यपि बहुत सी गणित तुंरत उपयोगी नहीं है, लेकिन इतिहास से पता चलता है कि गणित के अनुप्रयोग बाद में पता चल जाते हैं। उदहारण के लिए, ऐसा लगता है की संख्या सिद्धांत () का वास्तविक दुनिया में कोई उद्देश्य नहीं है, लेकिन कम्प्यूटर के विकास के बाद अल्गोरिद्म और बीज-लेखन में इसके महत्वपूर्ण अनुप्रयोग का पता चला. \n\nगणितज्ञों को नोबेल पुरस्कार नहीं दिया जाता है Iफील्ड्स पदक () गणित के क्षेत्र में दिया जाने वाला सर्वश्रेष्ठ व् प्रतिष्ठित पुरस्कार है Iयह पदक जिसे कभी - कभी गणित का \" नोबल पुरस्कार \" भी कहा जाता है, प्रत्येक चार वर्ष में एक बार चार जवान गणितज्ञों को (४० वर्ष से कम), जो प्रतिभाशाली हैं, दिया जाता है। अन्य प्रमुख पुरस्कार हैं abel पुरस्कार (), नेमर्स पुरस्कार (), वुल्फ पुरस्कार (), Schock पुरस्कार () और नेवानलिना पुरस्कार ().\n\nगणित प्राकृतिक विज्ञान से भिन्न है, क्यों की विज्ञान में भौतिक सिद्धांतों को प्रयोगों के द्वारा जांचा जाता है, जबकि गणितीय तथ्यों को सत्यापित किया जाता है, यह कार्य गणितज्ञों को द्वारा किया जाता है। यदि किसी निश्चित तथ्य को गणितज्ञ के द्वारा सत्यापित कर दिया जाता है, (प्रारूपिक रूप से क्यों कि विशेष मामलों में कुछ हद तक सत्यापन किया गया है) लेकिन इसे सिद्ध या असिद्ध नहीं किया गया है, तो यह \"अनुमान ()\" कहलाता है: इसके विरोधाभास में एक सिद्ध तथ्य \"प्रमेय\" कहलाता है। भौतिक सिद्धांतों के बदलने की उम्मीद की जा सकती है जब कभी इस भौतिक संसार के बारे में कोई नई जानकारी प्राप्त होती है। गणित एक अलग तरीके से बदलती है: नए विचार पुराने विचारों को झूठ साबित नहीं कर सकते लेकिन ये किसी भी पूर्व ज्ञात तथ्य को \"व्यापक\" बनाने में काम आते हैं। उदाहरण के लिए एक चर कलन, बहु चर कलन () में व्यापक हो जाता है, जो विश्लेषण पर बहु गुणित () हो जाता है।बीजीय रेखागणित () का अपने पारंपरिक रूप से आधुनिक रूप में विकास इस बात का एक अच्छा उदहारण है कि गणित का क्षेत्र मोलिक रूप से बदल जाता है, लेकिन यह इस बात को साबित नहीं करता कि पहले सत्यापित किया गया तथ्य किसी भी प्रकार से ग़लत है। हालांकि एक प्रमेय, जब एक बार सिद्ध हो जाती है, हमेशा के लिए सच बन जाती है, प्रमेय का \"वास्तविक अर्थ\" हमें गहराई से तब समझ में आता है, जब प्रमेय के चारों तरफ़ की गणित बढती है। एक गणितज्ञ महसूस करता है कि एक प्रमेय को ज्यादा बेहतर रूप से समझा जा सकता है जब यह पूर्व ज्ञात तथ्य पर विस्तृत रूप से लागू की जाती है। उदाहरण के लिए nonzero integers modulo a prime के लिए फर्मेट का लिटिल प्रमेय (), युलर की प्रमेय () के रूप में व्यापक हो जाती है, जो invertible numbers modulo any nonzero integer, के लिए है। यही व्यापक होकर परिमित समूहों के लिए लाग्रेंग की प्रमेय () बन जाती है।\n\nहालांकि अधिकांश गणितज्ञ पुरुष हैं, वहीं द्वितीय विश्व युद्ध से कुछ जनांकिकीय परिवर्तन भी आया हैं। कुछ प्रमुख गणितज्ञ औरतें हैं : Ada Lovelace () (1815 - 1852), Maria Gaetana Agnesi () (1718-1799), Emmy Noether () (1882 - 1935), Sophie Germain () (1776 - 1831), Sofia Kovalevskaya () (1850 - 1891), Rózsa Péter () (1905 - 1977), Julia Robinson () (1919 - 1985), Olga Taussky-Todd () (1906 - 1995), Émilie du Châtelet () (1706 – 1749), Mary Cartwright () (1900 - 1998), and Hypatia of Alexandria () (ca.400 ई.) .ऐ एम एस और अन्य गणितीय समाज भविष्य में गणित में औरतों के प्रतिनिधित्व को बढ़ने के लिए कई पुरस्कारों की घोषणा करते है। \n\nपिछले 35 वर्ष से संयुक्त राज्य अमेरिका में हर साल गणित के क्षेत्र में ७५० से लेकर १२३० डॉक्टरेट डिग्रीयां दी जाती हैं। सत्तर के शुरू में, डिग्री पुरस्कार अपने चरम पर थे, उसके बाद पूरे सत्तर के दोरान गिरावट आई, अस्सी में कुछ वृद्धि हुई और नब्बे में ये फ़िर से चरम पर पहुँच गया। नए डॉक्टरेट प्राप्तकर्ताओं के लिए बेरोजगारी 1994 में १०.७ % अपने चरम पर थी लेकिन २००० तक ३.३% तक पहुँच गई। महिला डॉक्टरेट का प्रतिशत 1980 में 15 % से बढ़कर 2000 में 30 % पहुँच गया।\n\n२००० में संयुक्त राज्य अमेरिका में कॉलेजों और विश्वविद्यालयों में गणित संकाय के पदों पर लगभग २१००० फुल टाईम लोग लगे हुए थे। इन पदों में लगभग ३६% संस्थानों में हैं जिन्हें गणित में स्नातक की डिग्री प्राप्त है। संस्थानों में २३ % को मास्टर डिग्री प्राप्त है और ४१% को डॉक्टरेट की उपाधि प्राप्त है।\n\nडॉक्टरेट प्राप्ति की मध्यम आयु १९९९-२००० में ३० थी और औसत आयु ३१.७ थी।\n\nगणितज्ञों के बारे में या गणितज्ञों के द्वारा उद्धरण निम्नलिखित हैं। \n", "id": "11339", "title": "गणितज्ञ"}
{"url": "https://hi.wikipedia.org/wiki?curid=11341", "text": "आपस्तम्ब\n\nआपस्तम्ब भारत के प्रचीन गणितज्ञ और शुल्ब सूत्र के रचयिता हैं। वे सूत्रकार हैं; ऋषि नहीं। वैदिक संहिताओं में इनका उल्लेख नहीं पाया जाता। आपस्तंबधर्मसूत्र में सूत्रकार ने स्वयं अपने को \"अवर\" (परवर्ती) कहा है (1.2.5.4)। \n\nइनके नाम से कृष्ण यजुर्वेद की तैत्तिरीय शाखा का आपस्तंबकल्पसूत्र पाया जाता है। यह ग्रंथ 30 प्रश्नों में विभाजित है। इसके प्रथम 24 प्रश्नों को आपस्तंबश्रौतसूत्र कहते हैं जिनमें वैदिक यज्ञों का विधान है। 25 वें प्रश्न में परिभाषा, प्रवरखंड तथा हौत्रक मंत्र है, इसके 26 वें और 27 वें प्रश्न को मिलाकर आपस्तंबगृह्मसूत्र कहा जाता है जिनमें गृह्मसंस्कारों और धार्मिक क्रियाओं का वर्णन है। कल्पूसत्र के 28वें ओर 29वें प्रश्न आपस्तंबधर्मसूत्र के नाम से प्रसिद्ध हैं। 30वाँ प्रश्न शुल्वसूत्र कहलाता है। इसमें यज्ञकुंड और वेदिका की माप का वर्णन है। रेखागणित और वास्तुशास्त्र का प्रारंभिक रूप इनमें मिलता है।\n\nसमाजशास्त्र, शासन और विधि की दृष्टि से आपस्तंबधर्मसूत्र विशेष महत्व का है। यह दो प्रश्नों में और प्रत्येक प्रश्न 11 पटलों में विभक्त है। प्रथम प्रश्न में निन्मलिखित विषयों का वर्णन है:धर्म के मूल-वेद तथा वेदविदों का शील; चार वर्ण और उनका वरीयताक्रम; आचार्य; उपनयन का समय और उसकी अवहेलना के लिए प्रायश्चित; ब्रह्मचारी की कर्त्तव्य; ब्रह्मचर्यकाल-48,36,25 अथवा 12 वर्ष; ब्रह्मचारी की जीवनचर्या, दंड, मेखला, अजिन, भिक्षा, समिधाहरण, अग्न्याधान; ब्रह्मचारी के व्रत, तप; आचार्य तथा विभिन्न वर्णो को प्रणाम करने की विधि; ब्रह्मचर्य के व्रत, तप; आचार्य तथा विभिन्न वर्णो को प्रणाम करने की विधि; ब्रह्मचर्य समाप्त होने पर गुरुदक्षिणा; स्नान और स्नातक; वेदाध्ययन तथा अनध्याय; पंचममहायज्ञ-भूतयज्ञ, नृयज्ञ, देवयज्ञ, पितृयज्ञ; तथा ऋषियज्ञ; सभी वर्णो के साथ शिष्टाचार; यज्ञोपवीत; आचमन; भोजन तथा पेय, निषेध; ब्राह्मण के लिए आपद्धर्म-वणिक्कर्म, कुछ पदार्थो का विक्रय वर्जित; पतनीय-चौर्य, ब्रह्महत्या अथवा हत्या; भ्रूणहत्या; निषिद्ध संबंध में योनिसंबंध, सुरापान आदि; आध्यात्मिक प्रश्न-आत्म, ब्रह्म, नैतिक साधन और दोष; क्षत्रिय, वैश्य तथा शूद्र ही हत्या की क्षतिपूर्ति; ब्राह्मण, गुरु एवं श्रोत्रिय के वध के लिए प्रायश्चित; गुरु-तल्प-गमन, सुरापान तथा सुवर्णचौर्य के लिए प्रायश्चित्त; पक्षी, गाय तथा सांड़ के वध के लिए प्रायश्चित; गुरुजनों को अपशब्द कहने के लिए प्रायश्चित्त; शूद्रा के साथ मैथुन तथा निषिद्ध भोजन के लिए प्रायश्चित्त; कृच्छ्रवत; चौर्य; पतित गुरु तथा माता के साथ व्यवहार; गुरु-तल्प-गमन के लिए प्रायश्चित; पर विविध मत; पति पत्नी के व्यभिचार के लिए प्रायश्चित; भ्रूण (विद्वान ब्राह्मण) हत्या के लिए प्रायश्चित; आत्मरक्षा के अतिरिक्त शस्त्रग्रहण ब्राह्मण के लिए निषिद्ध; अभिशस्त के लिए प्रायश्चित; छोटे पापों के लिए प्रायश्चित; विद्यास्नातक, व्रतस्नातक तथा विद्याव्रतस्नातक के संबंध में विविध मत और स्नातकों के व्रत तथा आचार।\n\nद्वितीय प्रश्न के विषय निम्नांकित हैं: पाणिग्रहण के उपरांत गृहस्थ के व्रत; भोजन, उपवास तथा मैथुन; सभी वर्ण के लोग अपने कर्त्तव्यपालन से उपयुक्त तथा न पालन से निम्न योनियों में जन्म लेते हैं; प्रथम तीन वर्णों को नित्य स्नान कर विश्वेदव यज्ञ करना चाहिए; शुद्र किसी आर्य के निरीक्षण में अन्य वर्णों के लिए भोजन पकावे; पक्वान्न की बलि; प्रथम अतिथि तथा पुन: बाल, वृद्ध, रुग्ण तथा गर्भिणी को भोजन; वैश्वदेव के अंत में आए किसी आगंतुक को भोजन के लिए प्रत्याख्यान नहीं; अविद्वान ब्राह्मण, क्षत्रिय, वैश्य एवं शूद्र अतिथि का स्वागत; गृहस्थ के लिए उत्तरीय अथवा यज्ञोपवीत; ब्राह्मण के अभाव में क्षत्रिय अथवा वैश्य आचार्य; गुरु के आगमन में गृहस्थ का कर्तव्य; गृहस्थ के लिए अध्यापन तथा अन्य कर्तव्य; अज्ञात वर्ण और शील के अतिथि का स्वागत्; अतिथि; मधुपर्क; षड्वेदांग; वैश्वदेव के पश्चात् श्वान तथा चांडाल को भी भोजन; दान, भृत्य और दास को कष्ट देकर नहीं; स्वयं, स्त्री तथा पुत्र को कष्ट देकर दान; ब्रह्मचारी, गृहस्थ, परिव्राजक आदि को भोजन; आचार्य, विवाह, यज्ञ, माता-पिता का पोषण, व्रतपालन आदि भिक्षा के अवसर; ब्राह्मण आदि वर्णों के कर्तव्य; युद्ध के नियम; पुरोहित की नियुक्ति; दंड; ब्राह्मण की अदंडयता और अवध्यता; मार्ग के नियम; वर्ण का उत्कर्ष और अपकर्ष पहली पत्नी (संतानवती एवं सुशीला) के रहते दूसरा विवाह निषिद्ध; विवाह के नियम; विवाह के छह प्रकार-ब्राह्म, आर्ष, दैव, गांधर्व, आसुर और राक्षस; विवाहित दंपती के कर्तव्य; विविध प्रकार के पुत्र; संतान की अदेयता और अविक्रेयता; दाय तथा विभाजन; पति पत्नी में विभाजन निषिद्ध; वेदविरुद्ध देशाचार और कुलाचार अनुकरणीय नहीं; मरणाशौच; दान; श्राद्ध; चार आश्रम; परिव्राजकधर्म; राजधर्म; राजधानीसभा; अपराधनिर्मूलन; दान; प्रजारक्षण; कर तथा कर से मुक्ति; व्यभिचारदंड; अपशब्द तथा नरहत्या; विविध प्रकार के दंड; वाद (अभियोग); संदेहावस्था में अनुमान तथा दिव्य प्रमाण; स्त्रियों तथा सामान्य जनता से विविध धर्मो का ज्ञान।\n\nप्राचीनता में आपस्तंबधर्मसूत्र गौतमधर्मसूत्र और बौधायनधर्मसूत्र से पीछे का तथा हिरण्यकेशी और वसिष्ठधर्मसूत्र के पहले का है। इसके संग्रह का समय 500 ई.पू. के पहले रखा जा सकता है। आपस्तंबधर्मसूत्र (2.7.17.17.) में औदीच्यों (उत्तरवालों) के आचार का विशेष रूप से उल्लेख है। इसपर कई विद्वानों ने यह निष्कर्ष निकाला है कि आपस्तंब दक्षिणात्य (संभवत: आंध्र) थे। परंतु सरस्वती नदी के उत्तर का प्रदेश उदीची होने से यह अनुमान केवल दक्षिण पर ही लागू नहीं होता। यह सच है कि आपस्तंबीय शाखा के ब्राह्मण नर्मदा के दक्षिण में पाए जाते हैं, परंतु उनका यह प्रसार परवर्ती काल का है। आपस्तंबधर्मसूत्र पर हरदत्त का उज्वलावृत्ति नामक भाष्य प्रसिद्ध है।\n\n", "id": "11341", "title": "आपस्तम्ब"}
{"url": "https://hi.wikipedia.org/wiki?curid=11342", "text": "शुल्बसूत्र\n\nशुल्ब सूत्र या शुल्बसूत्र संस्कृत के सूत्रग्रन्थ हैं जो स्रौत कर्मों से सम्बन्धित हैं। इनमें यज्ञ-वेदी की रचना से सम्बन्धित ज्यामितीय ज्ञान दिया हुआ है। संस्कृत कें शुल्ब शब्द का अर्थ नापने की रस्सी या डोरी होता है। अपने नाम के अनुसार शुल्ब सूत्रों में यज्ञ-वेदियों को नापना, उनके लिए स्थान का चुनना तथा उनके निर्माण आदि विषयों का विस्तृत वर्णन है। ये भारतीय ज्यामिति के प्राचीनतम ग्रन्थ हैं।\n\nशुल्बसूत्र, श्रौतसूत्रों के भाग हैं ; स्रौतसूत्र, वेदों के उपांग (appendices) हैं। शुल्बसूत्र ही भारतीय गणित के सम्बन्ध में जानकारी देने वाले प्राचीनतम स्रोत हैं।\n\nनिम्नलिखित शुल्ब सूत्र इस समय उपलब्ध हैं:\n\n\nआपस्तम्ब ने यज्ञ-वेदी में समकोण बनाने के लिए निम्नलिखित त्रिकों का उपयोग करने की सलाह दी है। आजकल इन त्रिकों को 'पाइथागोरीय त्रिक' कहते हैं।\n\nआपस्तम्ब शुल्बसूत्र में निम्नलिखित श्लोक २ का वर्गमूल का सन्निकट मान बताता है-\n\nदूसरे शब्दों में,\n\n", "id": "11342", "title": "शुल्बसूत्र"}
{"url": "https://hi.wikipedia.org/wiki?curid=11343", "text": "वेदकाल\n\nवेद का काल का जिसे ८००० से ३००० वर्ष पूर्व माना जाता है।\n", "id": "11343", "title": "वेदकाल"}
{"url": "https://hi.wikipedia.org/wiki?curid=11345", "text": "वृन्दावन\n\nवृन्दावन मथुरा क्षेत्र में एक स्थान है जो भगवान कृष्ण की लीला से जुडा हुआ है। यह स्थान श्री कृष्ण भगवान के बाललीलाओं का स्थान माना जाता है। यह मथुरा से १५ किमी कि दूरी पर है। यहाँ पर श्री कृष्ण और राधा रानी के मन्दिर की विशाल संख्या है। यहाँ स्थित बांके विहारी जी का मंदिर सबसे प्राचीन है। इसके अतिरिक्त यहाँ श्री कृष्ण बलराम, इस्कान मन्दिर, पागलबाबा का मंदिर, रंगनाथ जी का मंदिर, प्रेम मंदिर, श्री कृष्ण प्रणामी मन्दिर, अक्षय पात्र, निधि वन आदिदर्शनीय स्थान है।\n\nयह कृष्ण की लीलास्थली है। हरिवंश पुराण, श्रीमद्भागवत, विष्णु पुराण आदि में वृन्दावन की महिमा का वर्णन किया गया है। कालिदास ने इसका उल्लेख रघुवंश में इंदुमती-स्वयंवर के प्रसंग में शूरसेनाधिपति सुषेण का परिचय देते हुए किया है इससे कालिदास के समय में वृन्दावन के मनोहारी उद्यानों की स्थिति का ज्ञान होता है। श्रीमद्भागवत के अनुसार गोकुल से कंस के अत्याचार से बचने के लिए नंदजी कुटुंबियों और सजातीयों के साथ वृन्दावन निवास के लिए आये थे। विष्णु पुराण में इसी प्रसंग का उल्लेख है। विष्णुपुराण में अन्यत्र वृन्दावन में कृष्ण की लीलाओं का वर्णन भी है।\n\nकहते है कि वर्तमान वृन्दावन असली या प्राचीन वृन्दावन नहीं है। श्रीमद्भागवत के वर्णन तथा अन्य उल्लेखों से जान पड़ता है कि प्राचीन वृन्दावन गोवर्धन के निकट था। गोवर्धन-धारण की प्रसिद्ध कथा की स्थली वृन्दावन पारसौली (परम रासस्थली) के निकट था। अष्टछाप कवि महाकवि सूरदास इसी ग्राम में दीर्घकाल तक रहे थे। सूरदास जी ने वृन्दावन रज की महिमा के वशीभूत होकर गाया है-हम ना भई वृन्दावन रेणु |\n\nवृन्दावन का नाम आते ही मन पुलकित हो उठता है। योगेश्वर श्री कृष्ण की मनभावन मूर्ति आँखों के सामने आ जाती है। उनकी दिव्य आलौकिक लीलाओं की कल्पना से ही मन भक्ति और श्रद्धा से नतमस्तक हो जाता है। वृन्दावन को ब्रज का हृदय कहते है जहाँ श्री राधाकृष्ण ने अपनी दिव्य लीलाएँ की हैं। इस पावन भूमि को पृथ्वी का अति उत्तम तथा परम गुप्त भाग कहा गया है। पद्म पुराण में इसे भगवान का साक्षात शरीर, पूर्ण ब्रह्म से सम्पर्क का स्थान तथा सुख का आश्रय बताया गया है। इसी कारण से यह अनादि काल से भक्तों की श्रद्धा का केन्द्र बना हुआ है। चैतन्य महाप्रभु, स्वामी हरिदास, श्री हितहरिवंश, महाप्रभु वल्लभाचार्य आदि अनेक गोस्वामी भक्तों ने इसके वैभव को सजाने और संसार को अनश्वर सम्पति के रूप में प्रस्तुत करने में जीवन लगाया है। यहाँ आनन्दप्रद युगलकिशोर श्रीकृष्ण एवं श्रीराधा की अद्भुत नित्य विहार लीला होती रहती है।\n\n15वीं शती में चैतन्य महाप्रभु ने अपनी ब्रजयात्रा के समय वृन्दावन तथा कृष्ण कथा से संबंधित अन्य स्थानों को अपने अंतर्ज्ञान द्वारा पहचाना था। रासस्थली, वंशीवट से युक्त वृन्दावन सघन वनों में लुप्त हो गया था। कुछ वर्षों के पश्चात शाण्डिल्य एवं भागुरी ऋषि आदि की सहायता से श्री वज्रनाभ महाराज ने कहीं श्रीमन्दिर, कहीं सरोवर, कहीं कुण्ड आदि की स्थापनाकर लीला-स्थलियों का प्रकाश किया। किन्तु लगभग साढ़े चार हज़ार वर्षों के बाद ये सारी लीला-स्थलियाँ पुन: लुप्त हो गईं, महाप्रभु चैतन्य ने तथा श्री रूप-सनातन आदि अपने परिकारों के द्वारा लुप्त श्रीवृन्दावन और ब्रजमंडल की लीला-स्थलियों को पुन: प्रकाशित किया। श्री चैतन्य महाप्रभु के पश्चात उन्हीं की विशेष आज्ञा से श्री लोकनाथ और श्री भूगर्भ गोस्वामी, श्री सनातन गोस्वामी, श्री रूप गोस्वामी, श्री गोपालभट्ट गोस्वामी, श्री रघुनाथ भट्ट गोस्वामी, श्री रघुनाथदास गोस्वामी, श्री जीव गोस्वामी आदि गौड़ीय वैष्णवाचार्यों ने विभिन्न शास्त्रों की सहायता से, अपने अथक परिश्रम द्वारा ब्रज की लीला-स्थलियों को प्रकाशित किया है। उनके इस महान कार्य के लिए सारा विश्व, विशेषत: वैष्णव जगत उनका चिरऋणी रहेगा।\nवर्तमान वृन्दावन में प्राचीनतम मंदिर राजा मानसिंह का बनवाया हुआ है। यह मुग़ल सम्राट अकबर के शासनकाल में बना था। मूलत: यह मंदिर सात मंजिलों का था। ऊपर के दो खंड औरंगज़ेब ने तुड़वा दिए थे। कहा जाता है कि इस मंदिर के सर्वोच्च शिखर पर जलने वाले दीप मथुरा से दिखाई पड़ते थे। यहाँ का विशालतम मंदिर रंगजी के नाम से प्रसिद्ध है। यह दाक्षिणत्य शैली में बना हुआ है। इसके गोपुर बड़े विशाल एवं भव्य हैं। यह मंदिर दक्षिण भारत के श्रीरंगम के मंदिर की अनुकृति जान पड़ता है। वृन्दावन के दर्शनीय स्थल हैं- निधिवन (हरिदास का निवास कुंज), कालियादह, सेवाकुंज आदि।\n\nवृन्दावन की प्राकृतिक छटा देखने योग्य है। यमुना जी ने इसको तीन ओर से घेरे रखा है। यहाँ के सघन कुंजो में भाँति-भाँति के पुष्पों से शोभित लता तथा ऊँचे-ऊँचे घने वृक्ष मन में उल्लास भरते हैं। बसंत ॠतु के आगमन पर यहाँ की छटा और सावन-भादों की हरियाली आँखों को शीतलता प्रदान करती है, वह श्रीराधा-माधव के प्रतिबिम्बों के दर्शनों का ही प्रतिफल है।\n\nवृन्दावन का कण-कण रसमय है। यहाँ प्रेम-भक्ति का ही साम्राज्य है। इसे गोलोक धाम से अधिक बढ़कर माना गया है। यही कारण है कि हज़ारों धर्म-परायणजन यहाँ अपने-अपने कामों से अवकाश प्राप्त कर अपने शेष जीवन को बिताने के लिए यहाँ अपने निवास स्थान बनाकर रहते हैं। वे नित्य प्रति रासलीलाओं, साधु-संगतों, हरिनाम संकीर्तन, भागवत आदि ग्रन्थों के होने वाले पाठों में सम्मिलित होकर धर्म-लाभ प्राप्त करते हैं। वृन्दावन मथुरा भगवान कृष्ण की लीला से जुड़ा हुआ है। ब्रज के केन्द्र में स्थित वृन्दावन में सैंकड़ो मन्दिर है। जिनमें से अनेक ऐतिहासिक धरोहर भी है। यहाँ सैंकड़ों आश्रम और कई गौशालाऐं है। गौड़ीय वैष्णव, वैष्णव और हिन्दुओं के धार्मिक क्रिया-कलापों के लिए वृन्दावन विश्वभर में प्रसिद्ध है। देश से पर्यटक और तीर्थ यात्री यहाँ आते हैं। सूरदास, स्वामी हरिदास, चैतन्य महाप्रभु के नाम वृन्दावन से हमेशा के लिए जुड़े हुए है।\n\nवृन्दावन में श्रीयमुना के तट पर अनेक घाट हैं। उनमें से प्रसिद्ध-प्रसिद्ध घाटों का उल्लेख किया जा रहा है-\n\nइन घाटों के अतिरिक्त 'वृन्दावन-कथा' नामक पुस्तक में और भी 14 घाटों का उल्लेख है-\n\n(1) ज्ञानगुदड़ी (2) गोपीश्वर, (3) बंशीवट (4) गोपीनाथबाग, (5) गोपीनाथ बाज़ार, (6) ब्रह्मकुण्ड, (7) राधानिवास, (8) केशीघाट (9) राधारमणघेरा (10) निधुवन (11) पाथरपुरा (12) नागरगोपीनाथ (13) गोपीनाथघेरा (14) नागरगोपाल (15) चीरघाट (16) मण्डी दरवाज़ा (17) नागरगोविन्द जी (18) टकशाल गली (19) रामजीद्वार (20) कण्ठीवाला बाज़ार (21) सेवाकुंज (22) कुंजगली (23) व्यासघेरा (24) श्रृंगारवट (25) रासमण्डल (26) किशोरपुरा (27) धोबीवाली गली (28) रंगी लाल गली (29) सुखनखाता गली (30) पुराना शहर (31) लारिवाली गली (32) गावधूप गली (33) गोवर्धन दरवाज़ा (34) अहीरपाड़ा (35) दुमाईत पाड़ा (36) वरओयार मोहल्ला (37) मदनमोहन जी का घेरा (38) बिहारी पुरा (39) पुरोहितवाली गली (40) मनीपाड़ा (41) गौतमपाड़ा (42) अठखम्बा (43) गोविन्दबाग़ (44) लोईबाज़ार (45) रेतियाबाज़ार (46) बनखण्डी महादेव (47) छीपी गली (48) रायगली (49) बुन्देलबाग़ (50) मथुरा दरवाज़ा (51) सवाई जयसिंह घेरा (52) धीरसमीर (53) टट्टीया स्थान (54) गहवरवन (55) गोविन्द कुण्ड और (56) राधाबाग।\n\n\n", "id": "11345", "title": "वृन्दावन"}
{"url": "https://hi.wikipedia.org/wiki?curid=11349", "text": "लल्ल\n\nलल्लाचार्य (७२०-७९० ई) भारत के ज्योतिषविद् और गणितज्ञ थे। वे शाम्ब के पौत्र तथा भट्टत्रिविक्रम के पुत्र थे। उन्होने 'शिष्यधीवृद्धिदतन्त्रम्' (= शिष्य की बुद्धि बढ़ाने वाला तन्त्र) नामक एक ग्रन्थ की रचना की। इस ग्रन्थ की रचना का कारण बताते हुए लल्ल ने स्वयं को आर्यभट का शिष्य बताया है।\n\nइसी ग्रन्थ में उन्होने 'अमरगति' (परपिचुअल मोशन) की सबसे पहली लिखित व्याख्या की है। इसमें २२ अध्याय हैं। प्रथम १३ अध्याय 'गणिताध्याय' के अन्तर्गत आते हैं तथा शेष ९ अध्याय मिलाकर 'गोलाध्याय' कहलाते हैं। लल्लाचार्य की यह एकमात्र खगोलशास्त्रीय कृति है जो जीवित बची है।\n\nगोलाध्याय के सातवें अध्याय ('मिथ्याज्ञान' नामक बीसवाँ अध्याय) में लल्ल ने पुराणों में कही गईं अनेकों ज्योतिषीय विचारों की आलोचना की है (जैसे धरती के चपटी होने का विचार, सूर्य का चन्द्रमा के अधिक निकट होना, राहु के कारण ग्रहण का होना आदि)। आचार्य लल्ल का तर्क था कि \"यदि पृथ्वी सपाट है तो ताड़ के समान ऊँचे पेड़ दूर से नज़र क्यों नहीं आते?\"\n\nलल्ल महान खगोलविद थे। उन्होने अपने ग्रन्थ में १२ यन्त्रों का वर्णन किया है-\n\nअनुवाद : गोला, भणक (ring,), चक्र (dial), धनु (bow), घटी (time measuring water vessel) , शंकु (Gnomon), शकट (divider), कर्तयः (scissor), पीप्टक , पाल और शलाका, छड़ी - ये १२ यन्त्र है )\n\n\n\n\nइस ग्रन्थ में कुल २२ अध्याय हैं जो दो भागों में विभक्त हैं-\n\n(क) गणिताध्याय\n\n1. On the mean longitudes of the planets.\n\n2. On the true longitudes of the planets.\n\n3. On the three problems involving diurnal motion.\n\n4. On lunar eclipses.\n\n5. On solar eclipses.\n\n6. On the syzygies.\n\n7. On the heliacal settings and risings of the planets.\n\n8. On the shadow of the moon.\n\n9. On the lunar crescent.\n\n10. On planetary conjunctions.\n\n11. On conjunctions of the planets with the stars.\n\n12. On the pātas of the sun and moon.\n\n13. Conclusion.\n\n(ख) गोलाध्याय\n\n1. On graphical representations.\n\n2. On the construction of the celestial sphere.\n\n3. On the principles of mean motion.\n\n4. On the terrestrial sphere.\n\n5. On the motions and stations of the planets.\n\n6. On geography.\n\n7. On erroneous knowledge.\n\n8. On instruments.\n\n9. On certain (selected) problems\n\n", "id": "11349", "title": "लल्ल"}
{"url": "https://hi.wikipedia.org/wiki?curid=11352", "text": "महावीर (गणितज्ञ)\n\nमहावीर (या महावीराचार्य) नौवीं शती के भारत के प्रसिद्ध ज्योतिषविद् और गणितज्ञ थे। वे गुलबर्ग के निवासी थे। वे जैन धर्म के अनुयायी थे। उन्होने क्रमचय-संचय (कम्बिनेटोरिक्स) पर बहुत उल्लेखनीय कार्य किये तथा विश्व में सबसे पहले क्रमचयों एवं संचयों (कंबिनेशन्स) की संख्या निकालने का सामान्यीकृत सूत्र प्रस्तुत किया। वे अमोघवर्ष प्रथम नामक महान राष्ट्रकूट राजा के आश्रय में रहे।\n\nउन्होने गणितसारसंग्रह नामक गणित ग्रन्थ की रचना की जिसमें बीजगणित एवं ज्यामिति के बहुत से विषयों (टॉपिक्स) की चर्चा है। उनके इस ग्रंथ का पावुलूरि मल्लन ने तेलुगू में 'सारसंग्रह गणितम्' नाम से अनुवाद किया।\n\nमहावीर ने गणित के महत्व के बारे में कितनी महान बात कही है-\n\n\nमहावीर ने किसी भिन्न को इकाई भिन्नों (यूनिट फ्रैक्शन्स) के योग के रूप में अभिव्यक्त करने की एक विधि दी। इसमें 'भागजाति' नामक विभाग (श्लोक ५५ से ९८ तक) में अनेक नियम दिये गये हैं। उनमें से कुछ ये हैं-\n\n\nमहावीर ने मिम्नलिखित प्रकार के \"n\" डिग्री वाले तथा उच्च कोटि के समीकरणों का हल प्रस्तुत किया। गणितसारसंग्रह के द्वितीय अध्याय का नाम कला-सवर्ण-व्यवहार (the operation of the reduction of fractions) है।\nformula_2\nतथा\nformula_3\n\nआदित्य और उनके पूर्व ब्रह्मगुप्त ने चक्रीय चतुर्भुजों के गुणों पर प्रकाश डाला था। इसके बाद महावीर ने चक्रीय चतुर्भुजों की भुजाओं (sides) एवं विकर्णों (diagonals) की लम्बाई ज्ञात करने के लिये समीकरण दिये।\n\nयदि \"a, b, c, d\" किसी चक्रीय चतुर्भुज की भुजाएँ हों तथा इसके विकर्णों की लम्बाई \"x\" तथा \"y\" हो तो,\n\nformula_4\n\nऔर\n\nformula_5\n\nअत:,\nformula_6\n\n\n", "id": "11352", "title": "महावीर (गणितज्ञ)"}
{"url": "https://hi.wikipedia.org/wiki?curid=11373", "text": "विरहङ्क\n\nविरहङ्क भारत के ६ठी शताब्दी के छन्दशास्त्री, संगीतज्ञ एवं गणितज्ञ थे।\n", "id": "11373", "title": "विरहङ्क"}
{"url": "https://hi.wikipedia.org/wiki?curid=11374", "text": "पृथूदक स्वामी\n\nपृथूदकस्वामी चतुर्वेद भारत के ज्योतिषविद् और गणितज्ञ थे। ८६० ई के आसपास उन्होने ब्रह्मस्फुटसिद्धान्त पर भाष्य ग्रन्थ की रचना की। \n\nकाये (Kaye) के अनुसार उन्होने टॉलेमी के प्रमेय को सिद्ध किया है।\n", "id": "11374", "title": "पृथूदक स्वामी"}
{"url": "https://hi.wikipedia.org/wiki?curid=11375", "text": "हलायुध\n\nहलायुध या भट्ठ हलायुध (समय लगभग १० वीं० शताब्दी ई०) भारत के प्रसिद्ध ज्योतिषविद्, गणितज्ञ और वैज्ञानिक थे। उन्होने मृतसंजीवनी नामक ग्रन्थ की रचना की जो पिङ्गल के छन्दशास्त्र का भाष्य है। इसमें पास्कल त्रिभुज (मेरु प्रस्तार) का स्पष्ट वर्णन मिलता है।\n\nहलायुध द्वारा रचित कोश का नाम अभिधानरत्नमाला है, पर यह हलायुधकोश नाम से अधिक प्रसिद्ध है। इसके पाँच कांड (स्वर, भूमि, पाताल, सामान्य और अनेकार्थ) हैं। प्रथम चार पर्यायवाची कांड हैं, पंचम में अनेकार्थक तथा अव्यय शब्द संगृहीत है। इसमें पूर्वकोशकारों के रूप में अमरदत्त, वरुरुचि, भागुरि और वोपालित के नाम उद्धृत है। रूपभेद से लिंग-बोधन की प्रक्रिया अपनाई गई है। ९०० श्लोकों के इस ग्रंथ पर अमरकोश का पर्याप्त प्रभाव जान पड़ता है।\n\nकविरहस्य भी इनका रचित है जिसमें 'हलायुध' ने धातुओं के लट्लकार के भिन्न भिन्न रूपों का विशदीकरण भी किया है।\n\n\n", "id": "11375", "title": "हलायुध"}
{"url": "https://hi.wikipedia.org/wiki?curid=11377", "text": "वटेश्वर\n\nवटेश्वर (जन्म 880), दसवीं शताब्दी के भारतीय (काश्मीरी) गणितज्ञ थे जिन्होने 24 वर्ष की उम्र में वटेश्वर-सिद्धान्त नामक ग्रन्थ की रचना की और कई त्रिकोणमितीय सर्वसमिकाएँ प्रस्तुत कीं। वटेश्वर-सिद्धान्त, खगोल शास्त्र और व्यावहारिक गणित से सम्बन्धित ग्रन्थ है जिसकी रचना सन् 904 में हुई थी।\n", "id": "11377", "title": "वटेश्वर"}
{"url": "https://hi.wikipedia.org/wiki?curid=11378", "text": "मञ्जुल\n\nएक ज्योतिषविद् और गणितज्ञ थे।\n", "id": "11378", "title": "मञ्जुल"}
{"url": "https://hi.wikipedia.org/wiki?curid=11379", "text": "मतङ्ग मुनि\n\nमतङ्ग मुनि (५वीं शती) संगीतशास्त्री थे। उन्होंने बृहद्देशी नामक ग्रन्थ लिखा।\n\nपाँचवीं शताब्दी के आसपास मतंग मुनि द्वारा रचित महत्त्वपूर्ण ग्रन्थ ‘वृहददेशी’ से पता चलता है कि उस समय तक लोग रागों के बारे में जानने लगे थे। लोगों द्वारा गाये-बजाये जाने वाले रागों को मतंग मुनि ने 'देशी राग' कहा और देशी रागों के नियमों को समझाने हेतु ‘वृहद्देशी’ ग्रन्थ की रचना की। मतंग ही पहले व्यक्ति थे जिन्होंने अच्छी तरह से सोच-विचार कर पाया कि चार या पाँच स्वरों से कम में राग बन ही नहीं सकता।\n\n", "id": "11379", "title": "मतङ्ग मुनि"}
{"url": "https://hi.wikipedia.org/wiki?curid=11381", "text": "श्रीनिवास रामानुजन्\n\nश्रीनिवास रामानुजन् इयंगर (तमिल ஸ்ரீனிவாஸ ராமானுஜன் ஐயங்கார்) (22 दिसम्बर 1887 – 26 अप्रैल 1920) एक महान भारतीय गणितज्ञ थे। इन्हें आधुनिक काल के महानतम गणित विचारकों में गिना जाता है। इन्हें गणित में कोई विशेष प्रशिक्षण नहीं मिला, फिर भी इन्होंने विश्लेषण एवं संख्या सिद्धांत के क्षेत्रों में गहन योगदान दिए। इन्होंने अपने प्रतिभा और लगन से न केवल गणित के क्षेत्र में अद्भुत अविष्कार किए वरन भारत को अतुलनीय गौरव भी प्रदान किया। \n\nये बचपन से ही विलक्षण प्रतिभावान थे। इन्होंने खुद से गणित सीखा और अपने जीवनभर में गणित के 3,884 प्रमेयों का संकलन किया। इनमें से अधिकांश प्रमेय सही सिद्ध किये जा चुके हैं। इन्होंने गणित के सहज ज्ञान और बीजगणित प्रकलन की अद्वितीय प्रतिभा के बल पर बहुत से मौलिक और अपारम्परिक परिणाम निकाले जिनसे प्रेरित शोध आज तक हो रहा है, यद्यपि इनकी कुछ खोजों को गणित मुख्यधारा में अब तक नहीं अपनाया गया है। हाल में इनके सूत्रों को क्रिस्टल-विज्ञान में प्रयुक्त किया गया है। इनके कार्य से प्रभावित गणित के क्षेत्रों में हो रहे काम के लिये \"रामानुजन जर्नल\" की स्थापना की गई है। \n\nरामानुजन का जन्म 22 दिसम्बर1887 को भारत के दक्षिणी भूभाग में स्थित कोयंबटूर के ईरोड नामके गांव में हुआ था। वह पारंपरिक ब्राह्मण परिवार में जन्मे थे। इनकी की माता का नाम कोमलताम्मल और इनके पिता का नाम श्रीनिवास अय्यंगर था। इनका बचपन मुख्यतः कुंभकोणम में बीता था जो कि अपने प्राचीन मंदिरों के लिए जाना जाता है। बचपन में रामानुजन का बौद्धिक विकास सामान्य बालकों जैसा नहीं था। यह तीन वर्ष की आयु तक बोलना भी नहीं सीख पाए थे। जब इतनी बड़ी आयु तक जब रामानुजन ने बोलना आरंभ नहीं किया तो सबको चिंता हुई कि कहीं यह गूंगे तो नहीं हैं। बाद के वर्षों में जब उन्होंने विद्यालय में प्रवेश लिया तो भी पारंपरिक शिक्षा में इनका कभी भी मन नहीं लगा। रामानुजन ने दस वर्षों की आयु में प्राइमरी परीक्षा में पूरे जिले में सबसे अधिक अंक प्राप्त किया और आगे की शिक्षा के लिए टाउन हाईस्कूल पहुंचे। रामानुजन को प्रश्न पूछना बहुत पसंद था। उनके प्रश्न अध्यापकों को कभी-कभी बहुत अटपटे लगते थे। जैसे कि-संसार में पहला पुरुष कौन था? पृथ्वी और बादलों के बीच की दूरी कितनी होती है? रामानुजन का व्यवहार बड़ा ही मधुर था। इनका सामान्य से कुछ अधिक स्थूल शरीर और जिज्ञासा से चमकती आखें इन्हें एक अलग ही पहचान देती थीं। इनके सहपाठियों के अनुसार इनका व्यवहार इतना सौम्य था कि कोई इनसे नाराज हो ही नहीं सकता था। विद्यालय में इनकी प्रतिभा ने दूसरे विद्यार्थियों और शिक्षकों पर छाप छोड़ना आरंभ कर दिया। इन्होंने स्कूल के समय में ही कालेज के स्तर के गणित को पढ़ लिया था। एक बार इनके विद्यालय के प्रधानाध्यापक ने यह भी कहा था कि विद्यालय में होने वाली परीक्षाओं के मापदंड रामानुजन के लिए लागू नहीं होते हैं। हाईस्कूल की परीक्षा उत्तीर्ण करने के बाद इन्हें गणित और अंग्रेजी मे अच्छे अंक लाने के कारण सुब्रमण्यम छात्रवृत्ति मिली और आगे कालेज की शिक्षा के लिए प्रवेश भी मिला। \nआगे एक परेशानी आई। रामानुजन का गणित के प्रति प्रेम इतना बढ़ गया था कि वे दूसरे विषयों पर ध्यान ही नहीं देते थे। यहां तक की वे इतिहास, जीव विज्ञान की कक्षाओं में भी गणित के प्रश्नों को हल किया करते थे। नतीजा यह हुआ कि ग्यारहवीं कक्षा की परीक्षा में वे गणित को छोड़ कर बाकी सभी विषयों में फेल हो गए और परिणामस्वरूप उनको छात्रवृत्ति मिलनी बंद हो गई। एक तो घर की आर्थिक स्थिति खराब और ऊपर से छात्रवृत्ति भी नहीं मिल रही थी। रामानुजन के लिए यह बड़ा ही कठिन समय था। घर की स्थिति सुधारने के लिए इन्होने गणित के कुछ ट्यूशन तथा खाते-बही का काम भी किया। कुछ समय बाद 1907 में रामानुजन ने फिर से बारहवीं कक्षा की प्राइवेट परीक्षा दी और अनुत्तीर्ण हो गए। और इसी के साथ इनके पारंपरिक शिक्षा की इतिश्री हो गई।\nविद्यालय छोड़ने के बाद का पांच वर्षों का समय इनके लिए बहुत हताशा भरा था। भारत इस समय परतंत्रता की बेड़ियों में जकड़ा था। चारों तरफ भयंकर गरीबी थी। ऐसे समय में रामानुजन के पास न कोई नौकरी थी और न ही किसी संस्थान अथवा प्रोफेसर के साथ काम करने का मौका। बस उनका ईश्वर पर अटूट विश्वास और गणित के प्रति अगाध श्रद्धा ने उन्हें कर्तव्य मार्ग पर चलने के लिए सदैव प्रेरित किया। नामगिरी देवी रामानुजन के परिवार की ईष्ट देवी थीं। उनके प्रति अटूट विश्वास ने उन्हें कहीं रुकने नहीं दिया और वे इतनी विपरीत परिस्थितियों में भी गणित के अपने शोध को चलाते रहे। इस समय रामानुजन को ट्यूशन से कुल पांच रूपये मासिक मिलते थे और इसी में गुजारा होता था। रामानुजन का यह जीवन काल बहुत कष्ट और दुःख से भरा था। इन्हें हमेशा अपने भरण-पोषण के लिए और अपनी शिक्षा को जारी रखने के लिए इधर उधर भटकना पड़ा और अनेक लोगों से असफल याचना भी करनी पड़ी।\n\nवर्ष 1908 में इनके माता पिता ने इनका विवाह जानकी नामक कन्या से कर दिया। विवाह हो जाने के बाद अब इनके लिए सब कुछ भूल कर गणित में डूबना संभव नहीं था। अतः वे नौकरी की तलाश में मद्रास आए। बारहवीं की परीक्षा उत्तीर्ण न होने की वजह से इन्हें नौकरी नहीं मिली और उनका स्वास्थ्य भी बुरी तरह गिर गया। अब डॉक्टर की सलाह पर इन्हें वापस अपने घर कुंभकोणम लौटना पड़ा। बीमारी से ठीक होने के बाद वे वापस मद्रास आए और फिर से नौकरी की तलाश शुरू कर दी। ये जब भी किसी से मिलते थे तो उसे अपना एक रजिस्टर दिखाते थे। इस रजिस्टर में इनके द्वारा गणित में किए गए सारे कार्य होते थे। इसी समय किसी के कहने पर रामानुजन वहां के डिप्टी कलेक्टर श्री वी. रामास्वामी अय्यर से मिले। अय्यर गणित के बहुत बड़े विद्वान थे। यहां पर श्री अय्यर ने रामानुजन की प्रतिभा को पहचाना और जिलाधिकारी श्री रामचंद्र राव से कह कर इनके लिए 25 रूपये मासिक छात्रवृत्ति का प्रबंध भी कर दिया। इस वृत्ति पर रामानुजन ने मद्रास में एक साल रहते हुए अपना प्रथम शोधपत्र प्रकाशित किया। शोध पत्र का शीर्षक था \"बरनौली संख्याओं के कुछ गुण” और यह शोध पत्र जर्नल ऑफ इंडियन मैथेमेटिकल सोसाइटी में प्रकाशित हुआ था। यहां एक साल पूरा होने पर इन्होने मद्रास पोर्ट ट्रस्ट में क्लर्क की नौकरी की। सौभाग्य से इस नौकरी में काम का बोझ कुछ ज्यादा नहीं था और यहां इन्हें अपने गणित के लिए पर्याप्त समय मिलता था। यहां पर रामानुजन रात भर जाग कर नए-नए गणित के सूत्र लिखा करते थे और फिर थोड़ी देर तक आराम कर के फिर दफ्तर के लिए निकल जाते थे। रामानुजन गणित के शोधों को स्लेट पर लिखते थे। और बाद में उसे एक रजिस्टर में लिख लेते थे। रात को रामानुजन के स्लेट और खड़िए की आवाज के कारण परिवार के अन्य सदस्यों की नींद चौपट हो जाती थी। \n\nइस समय भारतीय और पश्चिमी रहन सहन में एक बड़ी दूरी थी और इस वजह से सामान्यतः भारतीयों को अंग्रेज वैज्ञानिकों के सामने अपने बातों को प्रस्तुत करने में काफी संकोच होता था। इधर स्थिति कुछ ऐसी थी कि बिना किसी अंग्रेज गणितज्ञ की सहायता लिए शोध कार्य को आगे नहीं बढ़ाया जा सकता था। इस समय रामानुजन के पुराने शुभचिंतक इनके काम आए और इन लोगों ने रामानुजन द्वारा किए गए कार्यों को लंदन के प्रसिद्ध गणितज्ञों के पास भेजा। पर यहां इन्हें कुछ विशेष सहायता नहीं मिली लेकिन एक लाभ यह हुआ कि लोग रामानुजन को थोड़ा बहुत जानने लगे थे। इसी समय रामानुजन ने अपने संख्या सिद्धांत के कुछ सूत्र प्रोफेसर शेषू अय्यर को दिखाए तो उनका ध्यान लंदन के ही प्रोफेसर हार्डी की तरफ गया। प्रोफेसर हार्डी उस समय के विश्व के प्रसिद्ध गणितज्ञों में से एक थे। और अपने सख्त स्वभाव और अनुशासन प्रियता के कारण जाने जाते थे। प्रोफेसर हार्डी के शोधकार्य को पढ़ने के बाद रामानुजन ने बताया कि उन्होने प्रोफेसर हार्डी के अनुत्तरित प्रश्न का उत्तर खोज निकाला है। अब रामानुजन का प्रोफेसर हार्डी से पत्रव्यवहार आरंभ हुआ। अब यहां से रामानुजन के जीवन में एक नए युग का सूत्रपात हुआ जिसमें प्रोफेसर हार्डी की बहुत बड़ी भूमिका थी। दूसरे शब्दों में कहा जाए तो जिस तरह से एक जौहरी हीरे की पहचान करता है और उसे तराश कर चमका देता है, रामानुजन के जीवन में वैसा ही कुछ स्थान प्रोफेसर हार्डी का है। प्रोफेसर हार्डी आजीवन रामानुजन की प्रतिभा और जीवन दर्शन के प्रशंसक रहे। रामानुजन और प्रोफेसर हार्डी की यह मित्रता दोनो ही के लिए लाभप्रद सिद्ध हुई। एक तरह से देखा जाए तो दोनो ने एक दूसरे के लिए पूरक का काम किया। प्रोफेसर हार्डी ने उस समय के विभिन्न प्रतिभाशाली व्यक्तियों को 100 के पैमाने पर आंका था। अधिकांश गणितज्ञों को उन्होने 100 में 35 अंक दिए और कुछ विशिष्ट व्यक्तियों को 60 अंक दिए। लेकिन उन्होंने रामानुजन को 100 में पूरे 100 अंक दिए थे।\n\nआरंभ में रामानुजन ने जब अपने किए गए शोधकार्य को प्रोफेसर हार्डी के पास भेजा तो पहले उन्हें भी पूरा समझ में नहीं आया। जब उन्होंने अपने मित्र गणितज्ञों से सलाह ली तो वे इस निष्कर्ष पर पहुंचे कि रामानुजन गणित के क्षेत्र में एक दुर्लभ व्यक्तित्व है और इनके द्वारा किए गए कार्य को ठीक से समझने और उसमें आगे शोध के लिए उन्हें इंग्लैंड आना चाहिए। अतः उन्होने रामानुजन को कैंब्रिज आने के लिए आमंत्रित किया।\n\nकुछ व्यक्तिगत कारणों और धन की कमी के कारण रामानुजन ने प्रोफेसर हार्डी के कैंब्रिज के आमंत्रण को अस्वीकार कर दिया। प्रोफेसर हार्डी को इससे निराशा हुई लेकिन उन्होनें किसी भी तरह से रामानुजन को वहां बुलाने का निश्चय किया। इसी समय रामानुजन को मद्रास विश्वविद्यालय में शोध वृत्ति मिल गई थी जिससे उनका जीवन कुछ सरल हो गया और उनको शोधकार्य के लिए पूरा समय भी मिलने लगा था। इसी बीच एक लंबे पत्रव्यवहार के बाद धीरे-धीरे प्रोफेसर हार्डी ने रामानुजन को कैंब्रिज आने के लिए सहमत कर लिया। प्रोफेसर हार्डी के प्रयासों से रामानुजन को कैंब्रिज जाने के लिए आर्थिक सहायता भी मिल गई। रामानुजन ने इंग्लैण्ड जाने के पहले गणित के करीब 3000 से भी अधिक नये सूत्रों को अपनी नोटबुक में लिखा था।\n\nरामानुजन ने लंदन की धरती पर कदम रखा। वहां प्रोफेसर हार्डी ने उनके लिए पहले से व्ववस्था की हुई थी अतः इन्हें कोई विशेष परेशानी नहीं हुई। इंग्लैण्ड में रामानुजन को बस थोड़ी परेशानी थी और इसका कारण था उनका शर्मीला, शांत स्वभाव और शुद्ध सात्विक जीवनचर्या। अपने पूरे इंग्लैण्ड प्रवास में वे अधिकांशतः अपना भोजन स्वयं बनाते थे। इंग्लैण्ड की इस यात्रा से उनके जीवन में क्रांतिकारी परिवर्तन आया। उन्होंने प्रोफेसर हार्डी के साथ मिल कर उच्चकोटि के शोधपत्र प्रकाशित किए। अपने एक विशेष शोध के कारण इन्हें कैंब्रिज विश्वविद्यालय द्वारा बी.ए. की उपाधि भी मिली। लेकिन वहां की जलवायु और रहन-सहन की शैली उनके अधिक अनुकूल नहीं थी और उनका स्वास्थ्य खराब रहने लगा। डॉक्टरों ने इसे क्षय रोग बताया। उस समय क्षय रोग की कोई दवा नहीं होती थी और रोगी को सेनेटोरियम मे रहना पड़ता था। रामानुजन को भी कुछ दिनों तक वहां रहना पड़ा। वहां इस समय भी यह गणित के सूत्रों में नई नई कल्पनाएं किया करते थे।\n\nइसके बाद वहां रामानुजन को रॉयल सोसाइटी का फेलो नामित किया गया। ऐसे समय में जब भारत गुलामी में जी रहा था तब एक अश्वेत व्यक्ति को रॉयल सोसाइटी की सदस्यता मिलना एक बहुत बड़ी बात थी। रॉयल सोसाइटी के पूरे इतिहास में इनसे कम आयु का कोई सदस्य आज तक नहीं हुआ है। पूरे भारत में उनके शुभचिंतकों ने उत्सव मनाया और सभाएं की। रॉयल सोसाइटी की सदस्यता के बाद यह ट्रिनीटी कॉलेज की फेलोशिप पाने वाले पहले भारतीय भी बने। अब ऐसा लग रहा था कि सब कुछ बहुत अच्छी जगह पर जा रहा है। लेकिन रामानुजन का स्वास्थ्य गिरता जा रहा था और अंत में डॉक्टरों की सलाह पर उन्हें वापस भारत लौटना पड़ा। भारत आने पर इन्हें मद्रास विश्वविद्यालय में प्राध्यापक की नौकरी मिल गई। और रामानुजन अध्यापन और शोध कार्य में पुनः रम गए। \n\nभारत लौटने पर भी स्वास्थ्य ने इनका साथ नहीं दिया और हालत गंभीर होती जा रही थी। इस बीमारी की दशा में भी इन्होने मॉक थीटा फंक्शन पर एक उच्च स्तरीय शोधपत्र लिखा। रामानुजन द्वारा प्रतिपादित इस फलन का उपयोग गणित ही नहीं बल्कि चिकित्साविज्ञान में कैंसर को समझने के लिए भी किया जाता है।\n\nइनका गिरता स्वास्थ्य सबके लिए चिंता का विषय बन गया और यहां तक की अब डॉक्टरों ने भीजवाब दे दिया था। अंत में रामानुजन के विदा की घड़ी आ ही गई। 26 अप्रैल1920 के प्रातः काल में वे अचेत हो गए और दोपहर होते होते उन्होने प्राण त्याग दिए। इस समय रामानुजन की आयु मात्र 33 वर्ष थी। इनका असमय निधन गणित जगत के लिए अपूरणीय क्षति था। पूरे देश विदेश में जिसने भी रामानुजन की मृत्यु का समाचार सुना वहीं स्तब्ध हो गया।\n\nरामानुजन और इनके द्वारा किए गए अधिकांश कार्य अभी भी वैज्ञानिकों के लिए अबूझ पहेली बने हुए हैं। एक बहुत ही सामान्य परिवार में जन्म ले कर पूरे विश्व को आश्चर्यचकित करने की अपनी इस यात्रा में इन्होने भारत को अपूर्व गौरव प्रदान किया। इनका उनका वह पुराना रजिस्टर जिस पर वे अपने प्रमेय और सूत्रों को लिखा करते थे 1976 में अचानक ट्रिनीटी कॉलेज के पुस्तकालय में मिला। करीब एक सौ पन्नों का यह रजिस्टर आज भी वैज्ञानिकों के लिए एक पहेली बना हुआ है। इस रजिस्टर को बाद में रामानुजन की नोट बुक के नाम से जाना गया। मुंबई के टाटा मूलभूत अनुसंधान संस्थान द्वारा इसका प्रकाशन भी किया गया है। रामानुजन के शोधों की तरह उनके गणित में काम करने की शैली भी विचित्र थी। वे कभी कभी आधी रात को सोते से जाग कर स्लेट पर गणित से सूत्र लिखने लगते थे और फिर सो जाते थे। इस तरह ऐसा लगता था कि वे सपने में भी गणित के प्रश्न हल कर रहे हों। रामानुजन के नाम के साथ ही उनकी कुलदेवी का भी नाम लिया जाता है। इन्होने शून्य और अनन्त को हमेशा ध्यान में रखा और इसके अंतर्सम्बन्धों को समझाने के लिए गणित के सूत्रों का सहारा लिया। रामानुजन के कार्य करने की एक विशेषता थी। पहले वे गणित का कोई नया सूत्र या प्रमेंय पहले लिख देते थे लेकिन उसकी उपपत्ति पर उतना ध्यान नहीं देते थे। इसके बारे में पूछे जाने पर वे कहते थे कि यह सूत्र उन्हें नामगिरी देवी की कृपा से प्राप्त हुए हैं। रामानुजन का आध्यात्म के प्रति विश्वास इतना गहरा था कि वे अपने गणित के क्षेत्र में किये गए किसी भी कार्य को आध्यात्म का ही एक अंग मानते थे। वे धर्म और आध्यात्म में केवल विश्वास ही नहीं रखते थे बल्कि उसे तार्किक रूप से प्रस्तुत भी करते थे। वे कहते थे कि \"मेरे लिए गणित के उस सूत्र का कोई मतलब नहीं है जिससे मुझे आध्यात्मिक विचार न मिलते हों।”\n\nरामानुजन ने इंग्लैण्ड में पाँच वर्षों तक मुख्यतः संख्या सिद्धान्त के क्षेत्र में काम किया। \n\nरामानुजन् ने निम्नलिखित सूत्र प्रतिपादित किया-\nइस सूत्र की विशेषता यह है कि यह गणित के दो सबसे प्रसिद्ध नियतांकों ('पाई' तथा 'ई') का सम्बन्ध एक अनन्त सतत भिन्न के माध्यम से व्यक्त करता है।\n\nपाई के लिये उन्होने एक दूसरा सूत्र भी (सन् १९१० में) दिया था-\n\n'रामानुजन संख्या' उस प्राकृतिक संख्या को कहते हैं जिसे दो अलग-अलग प्रकार से दो संख्याओं के घनों के योग द्वारा निरूपित किया जा सकता है।\n\nउदाहरण -\nformula_3.\n\nइसी प्रकार, \n\nअतः 1729, 4104, 20683, 39312, 40033 आदि रामानुजन संख्याएं हैं।\n\n", "id": "11381", "title": "श्रीनिवास रामानुजन्"}
{"url": "https://hi.wikipedia.org/wiki?curid=11382", "text": "ब्रह्मदेव\n\nब्रह्मदेव प्राचीन भारत के प्रसिद्ध ज्योतिषविद् और गणितज्ञ थे। इनका जीवनकाल लगभग १०६० ई से ११३० ई के बीच है। इन्होने आर्यभट प्रथम की कृतियों का भाष्य लिखा है।\n\nब्रह्मदेव ने आर्यभटीय का भाष्य लिखा है जिसका नाम 'करणप्रकाश' है। इस ग्रन्थ में त्रिकोणमिति और इसके ज्योतिष में उपयोग की चर्चा है। इस ग्रन्थ के आधार पर बने पंचांगों की तिथि आदि का उपयोग माध्वसम्प्रदाय के वैष्णवों में बहुतायत से प्रचलित है।\n", "id": "11382", "title": "ब्रह्मदेव"}
{"url": "https://hi.wikipedia.org/wiki?curid=11385", "text": "शंकर मिश्र\n\nशंकर मिश्र भारत के एक प्रसिद्ध दार्शनिक थे। शंकर मिश्र द्वारा विरचित श्लोक \"रसार्णव\" नाम से प्रसिद्ध है। उनके पिता भवनाथ मिश्र भी प्रसिद्ध दार्शनिक थे। वैशेषिक सूत्रोपस्कार शंकर द्वारा रचित प्रसिद्ध ग्रन्थ है। \n\n\n", "id": "11385", "title": "शंकर मिश्र"}
{"url": "https://hi.wikipedia.org/wiki?curid=11388", "text": "रघुनाथ शिरोमणि\n\nरघुनाथ शिरोमणि नव्य नयाय के न्याय शास्त्री थे।\n\n", "id": "11388", "title": "रघुनाथ शिरोमणि"}
{"url": "https://hi.wikipedia.org/wiki?curid=11389", "text": "मथुरानाथ तर्कवागीश\n\nमथुरानाथ तर्कवागीश\nनवद्वीप के विद्वन्मुकुट नैयायिक थे। इनके विशिष्ट पांडित्य के संमान में इन्हें \"तर्कवागीश\" कहा जाता था, इन्होंने \"तत्त्वचिंतामणि\" पर \"रहस्य\" नामक टीका की रचना की है। सचमुच \"रहस्य\" के बिना तत्वचिंतामणि के अनेक स्थान रहस्य ही रह जाते हैं। इन्हें 16वीं शाताब्दी में विद्यमान माना जाता है।\n\n\n", "id": "11389", "title": "मथुरानाथ तर्कवागीश"}
{"url": "https://hi.wikipedia.org/wiki?curid=11393", "text": "नव्य न्याय\n\nनव्य न्याय, भारतीय दर्शन का एक सम्प्रदाय (school) है जो मिथिला के दार्शनिक गंगेश उपाध्याय द्वारा तेरहवीं शती में प्रतिपादित किया गया। इसमें पुराने न्याय दर्शन को ही आगे बढ़ाया गया है। वाचस्पति मिश्र तथा उदयन (१०वीं शती की अन्तिम बेला) आदि का भी इस दर्शन के विकास में प्रभाव है। \n\nगंगेश उपाध्याय ने श्रीहर्ष के खण्डनखण्डखाद्यम् नामक पुस्तक के विचारों के विरोध में अपनी पुस्तक तत्वचिन्तामणि की रचना की। खण्डनखण्डखाद्यम् में अद्वैत वेदान्त का समर्थन एवं न्याय दर्शन के कतिपय सिद्धान्तों का खण्डन किया गया था।\n\n\n", "id": "11393", "title": "नव्य न्याय"}
{"url": "https://hi.wikipedia.org/wiki?curid=11397", "text": "गदाधर भट्टाचार्य\n\nगदाधर भट्टाचार्य (1650) नव्य न्याय के शास्त्री थे।\n", "id": "11397", "title": "गदाधर भट्टाचार्य"}
{"url": "https://hi.wikipedia.org/wiki?curid=11404", "text": "राज चन्द्र बसु\n\nराज चन्द्र बोस (19 जून 1901 – 31 अक्टूबर 1987) भारतीय अमेरिकी गणितज्ञ एवं सांख्यिकीविद थे। वे 'डिजाइन सिद्धान्त' तथा 'थिअरी ऑफ एरर करेक्टिंग कोड्स' के लिए प्रसिद्ध हैं। गणित समाज में उन्हें आर सी बोस के नाम से प्रसिधि मिली। भारत के साथ-साथ उन्होनें विदेशों में भी अपनी विशेष पहचान बनाई। किंतु इस सम्मानित स्तर तक पहँचने में उन्होनें अथक परिश्रम किया।\n\nउनका जन्म १९ जून १९०१ में मध्यप्रदेश के होशंगाबाद जिले में हुआ था। उनके पिता प्रोतोप चन्द्र, हरियाणा रज्य के रोहतक जिले में वरिष्ठ चिकित्सक थे। पिता की नौकरी के कारण वह भी कुछ समय बाद रोहतक चले गये और यही उन्होनें अपना बचपन बिताया। बचपन से ही उन्हें गणित के प्रति गहरा लगाव थ और गणित के कठिन सवाल उन्हें आकर्षित किया करते थे। यद्यपि उन्के पिता एक सम्मानित व्यवसाय में थे किन्तु कहा जाता था कि आर सी का बचपन गहरे आर्थिक संकट में बीता।\n\nउन्होनें अपनी प्रारंभिक शिक्षा रोहतक में ही प्राप्त की। स्नातक की शिक्षा पूरी करने के बाद उन्होनें दिल्ली के हिंदू कालेज में प्रवेश लिया और १९२५ में एप्लाइड गणित में एम ए की स्नातकोत्तर उपाधि प्राप्त की। इसके बाद उन्होनें गणित शिक्षक के रूप में भी कार्य किय और कई विद्यार्थियों को गणित की व्यवहारिकता से परिचित कराया।\n\nइसी बीच वह कलकत्ता गये जहां उनकी मुलाकात विख्यात गणितज्ञ श्यामा प्रसाद मुखर्जी से हुई। उनसे मिलना बोस के लिये किसी खुशी से कम नहीं था क्योंकि श्यामा प्रसादजी ने गणित विषयों पर काफी किताबें संग्रहीत कर स्वयं की एक लाइब्रेरी बना रखी थी। इसलिये बोस को तो मानो गणित ज्ञान का खजाना मिल गया। उन्होनें मुखर्जी के पास रह कर ही गणित की कई किताबों का गहन अध्ययन किय। इससे उनके गणित ज्ञान में बहुत वृद्धि हुई और वह इस विषय में अधिक कुशलता प्राप्त करते चले गये।\n\nयद्यपि बोस १९२५ में एप्लाइड गणित में एम ए कर चुके थे किंतु इस पर भी उनकी गणित के प्रति जिज्ञासा शांत नहीं हुई थी अत: उन्होनें १९२७ में शुद्ध गणित में भी स्नातकोत्तर की उपाधि प्राप्त की। एम ए करने के बाद उन्होनें कई संस्थानों व विश्वविद्यालयों में रोजगार की तलाश की। किंतु उन्हें कहीं भी सफलता नहीं मिली। नौकरी की खोज में समय को व्यर्थ करना उन्हें रास नहीं आया और वह इस बार रेखागणित के अध्ययन में लग गये।\n\nउन्होनें अपना कैरियर १९३० में कोलकाता के आशुतोष कालेज से प्रारंभ किया और वह १९३४ तक वहां गणित के लेक्चरर के रूप में कार्य करते रहे।\n\nउनके भाग्य में ज्यामिति से ही कैरियर संवारना लिखा था। इस समय \"भारतीय सांख्यिकी संस्थान\" में ज्यामिति के प्रोफेसर का पद खाली पडा था। इस संस्थान के निदेशक पी सी महालनोबीस थे जो स्वयं सांख्यिकी के प्रसिद्ध विद्वान थे। उन्हें बोस की योग्यताओ का ज्ञान था।\n\nअत: उन्होनें प्रोफेसर के पद पर कार्य करने के लिये तुरंत बोस को नियुक्त कर दिया और उन्हें हर सम्भव सहायता प्रदान करने लगे। बोस ने १९३४ से १९३८ तक यहां सांख्यिकीविद् के रूप में कार्य किया। बोस ने यहां ज्यामिति पढाते-पढाते ही सांख्यिकी का भी अच्छा ज्ञान अर्जित कर लिया था। बाद में उन्होनें १९३८ से १९४५ तक कोलकाता विश्वविद्यालय में लेक्चरर के रूप में कार्य किया। १९४५ में उन्हें इसी विश्वविद्यालय में सांख्यिकी विभाग का अध्यक्ष बना दिया गया और वह १९४९ तक इसी पद पर बने रहे।\n\nइस संस्थान में अध्यापन व अध्ययन करने का उन्हें बहुत लाभ मिला। उन्हें १९४९ में संयुक्त राज्य अमेरिका जाने का अवसर प्राप्त हुआ। वहां जाकर उन्हें उत्तरी कैरोलिना विश्वविद्यालय के सा। ख्यिकी विभाग में सांख्यिकी के प्रोफेसर के पद पर नियुक्ति मिल गई। १९६६ में वह केनान प्रोफेसर के रूप में नियुक्त हुए और १९७१ तक कार्य करते रहे।\n\nयहां कार्य करने के बाद बोस कोलोरेडो विश्वविद्यालय में सांख्यिकी व गणित के प्रोफेसर के रूप में कार्य करने लगे। अध्यापन कार्य के साथ-साथ वह निरंतर नये शोध कार्यों व खोजों के लिये भी समय निकाल लेते थे। अपने शोध कार्यों के दौरान ही उन्होनें स्विट्जरलैंड के गणितज्ञ लियोनार्ड यूलर के जादुई वर्ग के सिद्धांतो को गलत साबित किया। किंतु उनके शोधकर्यों का दायरा मात्र गणित या सांख्यिकी तक सीमित नहीं था। वर्ष १९८० में उन्हें गणित व सांख्यिकी का एमिरिटस प्रोफेसर बना दिया गया, जो उनके लिये सम्मान की बात थी। उन्होनें अपने शोध कार्यों को दूरसंचार जैसे क्षेत्रों में भी जारी रखा।\n\nउन्होनें \"ग्रेसिको-लैटिन स्क्वायर\" के लिये लैटिन व ग्रीक भाषा की बजाय देवनागरी भाषा को कोड रूप में प्रयोग करने का सुझाव दिया। साथ ही इन कोडों को समाज शास्त्र, मेडिसिन, जीवविज्ञान, कृषि व अन्य संबंधित विज्ञानों से संबंधित प्रयोगों में भी उपयोग करने का सुझाव दिया।\n\nविज्ञान जगत में आर सी बोस ने अपना एक अलग स्थान बना लिया था। गणित व सांख्यिकी में उनके सेवा कार्यों को देखते हुए विश्व के कई संस्थनों ने उन्हें अपनी फेलोशिप तथा सदस्यता प्रदान की। वह संयुक्त राज्य अमेरिका की नेशनल एकेडमी ऑफ मेडिकल साइंसेस के सदस्य बनें।\n\nइसके अलावा उन्हें भारत के नेशनल इंस्टीट्यूट ऑफ साइंसेस ने अपना फेलो बनाया। वह इंटरनेशनल स्टेटिस्टिकल इंस्टिट्यूट, इंस्टिट्यूट ऑफ मैथेमेटिकल स्टेटिस्टिक्स, अमेरिकन एसोसिएशन फार एडवांसमेंट ऑफ साइंसेस, न्यूयार्क एकेडमी ऑफ साइंसेस तथा अमेरिकन स्टेटिस्टिकल एसोसिएशन के फेलो रहे।\n\n१९७१ से १९८० की अवधि में श्री बोस ने कोलोरेडो स्टेट यूनीवर्सिटी में उल्लेखनीय कार्य किया, जिसके लिये उन्हें १९७६ में अमेरिका के सर्वोच्च वैज्ञानिक पुरस्कार \"नेशनल मेडल ऑफ साइंस\" से सम्मानित किय जय। साथ ही संयुक्त राज्य अमेरिका की साइंस एकेडमी का सदस्य भी मनोनीत किया गया। १९७४ में इंडियन स्टेटिस्टिकल इंस्टीट्यूट ने इन्हें \"डाक्टरेट ऑफ साइंसेस\" की मानद उपाधि देकर सम्मानित किय। पश्चिम बंगाल स्थित शांति निकेतन द्वारा भी उन्हें डी लिट की मानद उपाधि प्रदान की गई। \n\n http://www.indianetzone.com/43/raj_chandra_bose.htm\n", "id": "11404", "title": "राज चन्द्र बसु"}
{"url": "https://hi.wikipedia.org/wiki?curid=11406", "text": "संजीव शाह\n\nसंजीव शाह एक भारतीय गणितज्ञ है। \n", "id": "11406", "title": "संजीव शाह"}
{"url": "https://hi.wikipedia.org/wiki?curid=11408", "text": "ए ए कृष्णस्वामी अयंगर\n\nए ए कृष्णस्वामी अयंगर एक भारतीय गणितज्ञ थे। \n\n", "id": "11408", "title": "ए ए कृष्णस्वामी अयंगर"}
{"url": "https://hi.wikipedia.org/wiki?curid=11409", "text": "जगन्नाथ सम्राट\n\nॱ\nपंडित जगन्नाथ सम्राट (1652–1744) भारत के जाने-माने खगोलविद एवं गणितज्ञ थे। वे आमेर के महाराजा द्वितीय जयसिंह के दरबार में सम्मानित वैज्ञानिक थे। यह संस्कृत, पालि, प्राकृत, गणित, खगोलशास्त्र, रेखागणित, वैदिक अंकगणित आदि के तो धुरंधर विद्वान थे ही, साथ ही उन्होंने अरबी और फारसी भाषाएँ भी सीखी ताकि इस्लामिक खगोलशास्त्र के ग्रंथों का अध्ययन कर सकें। \n\nइन्हें सवाई जयसिंह ने जागीरों के अलावा 'गर्गाचार्य' की उपाधि दी थी।\nएक पुराने आलेख में लिखा है कि सवाई जयसिंह ने २६ॱ५५'२७\" अक्षांश उत्तर में जयपुर में जिस महती वेधशाला की स्थापना की थी, उसके इन मुख्य यंत्रों का निर्माण इन्होने ही किया था- \n\nइस पुस्तक और चन्द्रमहल पोथीखाना के अभिलेखों के अनुसार पंडित जगन्नाथ सम्राट जयपुर नगर की स्थापना किये जाने के समय \"राजगुरु होने के नाते नगर के शिलान्यास-संस्कार के मुख्य पुरोहित\" थे।\n\n\n", "id": "11409", "title": "जगन्नाथ सम्राट"}
{"url": "https://hi.wikipedia.org/wiki?curid=11410", "text": "कमलाकर\n\nकमलाकर (1616–1700) भारतीय गणितज्ञ एवं खगोलविद थे। उनके तीन भाइयों में से अन्य दो भी गणितज्ञ व खगोलविद थे। इनमें से दिवाकर सबसे बड़े थे और उनका जन्म १६०६ में हुआ था। उनके सबसे छोटे भाई रङ्गनाथ भी गणितज्ञ और खगोलशास्त्री थे। \n\nकमलाकर का जन्म गोदावरी के उत्तरी किनारे पर स्थित गोलग्राम में हुआ था। उनका परिवार विद्वानों का परिवार था। कमलाकर ने अपने बड़े भाई दिवाकर से खगोलशास्त्र सीखा। बाद में कमलाकर का परिवार वाराणसी आ गया था।\n\nकमलाकर, मुनीश्वर के सिद्धान्तों के विरुद्ध थे।\n\n\n\n", "id": "11410", "title": "कमलाकर"}
{"url": "https://hi.wikipedia.org/wiki?curid=11411", "text": "मुनीश्वर\n\nमुनीश्वर (सन् १६०३) भारतीय गणितज्ञ थे जिनका दूसरा नाम 'विश्वरूप' भी है। वे रंगनाथ दैवज्ञ के पुत्र थे। सूर्यसिद्धान्त पर रंगनाथकृत 'सौरभाष्य' नामक ग्रन्थ अपना महत्व रखता है। अतः आचार्य मुनीश्वर परम्परा से ही ज्योतिविद्या के पूर्ण मर्मज्ञ थे। इसके साथ ही न्याय, काव्य, व्याकरण आदि के भी वे पण्डित थे।\n\nमुनीश्वर ने सूर्यसिद्धान्त के भगणों के आधार पर सन् १६४६ में 'सिद्धान्त सार्वभौम' नामक ज्योतिष सिद्धान्त ग्रन्थ की रचना की। 'स्वाशय प्रकाशिनी' नाम से अपने इस ग्रन्थ की टीका भी स्वयं उन्होने लिखी। इसके अलावा उनके द्वारा रचित अन्य ग्रन्थ हैं-\n\n", "id": "11411", "title": "मुनीश्वर"}
{"url": "https://hi.wikipedia.org/wiki?curid=11413", "text": "ज्येष्ठदेव\n\nज्येष्ठदेव (मलयालम: ജ്യേഷ്ഠദേവന് ; 1500 ई -- 1575) भारत के एक खगोलशास्त्री एवं गणितज्ञ थे। वे केरलीय गणित सम्प्रदाय से सम्बन्धित थे जिसकी स्थापना संगमग्राम के माधव (1350 -- 1425) ने की थी। युक्तिभाषा उनकी प्रसिद्ध रचना है जो नीलकण्ठ सोमयाजि द्वारा रचित तन्त्रसंग्रह की मलयालम भाषा में टीका है। युक्तिभाषा में ज्येष्ठदेव ने तन्त्रसंग्रह में दिये गये गणितीय कथनों का सम्पूर्ण उपपत्ति दिया है तथा उनके औचित्य के बारे में लिखा है। युक्तिभाषा में वर्णित विषयों को देखते हुए कई विद्वान इसे 'कैलकुलस का प्रथम ग्रन्थ' कहते हैं। ज्येष्ठदेव ने 'दृक्करण' नामक ग्रन्थ भी रचा जिसमें उनके खगोलीय प्रेक्षणों का संग्रह है।\n\nज्येष्ठदेव ने समाकलन का विचार दिया है, जिसे उन्होने संकलितम कहा है, (हिंदी अर्थ, संग्रह), जैसा कि इस कथन में है:\n\nजो समाकलन को एक ऐसे चर (\"पद\") के रूप में बदल देता है जो चर के \"वर्ग\" के आधे के बराबर होगा; अर्थात x dx का समाकलन x / 2 के बराबर होगा। यह स्पष्ट रूप से समाकलन की शुरुआत है। इससे सम्बंधित एक अन्य परिणाम कहता है कि किसी वक्र के अन्दर का क्षेत्रफल उसके समाकल के बराबर होता है। इसमें दिये हुए अधिकांश परिणाम ऐसे हैं जो यूरोप में कई शताब्दियों बाद देखने को मिलते हैं।\n\nअनेक प्रकार से, ज्येष्ठदेव की \"युक्तिभाषा\" कलन पर विश्व की पहली पुस्तक मानी जा सकती है।\n\n", "id": "11413", "title": "ज्येष्ठदेव"}
{"url": "https://hi.wikipedia.org/wiki?curid=11415", "text": "महेन्द्र सूरी\n\nभारतीय गणितज्ञ\n", "id": "11415", "title": "महेन्द्र सूरी"}
{"url": "https://hi.wikipedia.org/wiki?curid=11416", "text": "नीलकण्ठ सोमयाजि\n\nनीलकण्ठ सोमयाजि (1444-1544) भारतीय गणितज्ञ थे। वह केरल प्रदेश से थे।\n\n\n", "id": "11416", "title": "नीलकण्ठ सोमयाजि"}
{"url": "https://hi.wikipedia.org/wiki?curid=11417", "text": "परमेश्वर (गणितज्ञ)\n\nवतसेरी परमेश्वर नम्बुदिरि (मलयालम : വടശ്ശേരി പരമേശ്വരന്‍) (1380 – 1460 ई) भारत के केरलीय गणित सम्प्रदाय से सम्बन्धित एक महान गणितज्ञ एवं खगोलशास्त्री थे। \n\n\nपरमेश्वर विश्व के प्रथम गणितज्ञ हैं जिन्होने सबसे पहले उस वृत्त की त्रिज्या बतायी जिसके अन्दर निर्मित चक्रीय चतुर्भुज की भुजाएँ दी हुईं हैं। परमेश्वर के अनुसार, यदि चक्रीय चतुर्भुज की भुजाएँ \"a, b, c,\" तथा \"d\", हों तो उसके परिवृत्त की त्रिज्या \"R\" निम्नलिखित व्यंजक से दी जायेगी-\n\nयही सूत्र १७८२ में, ३५० वर्ष बाद हुलिय्यर (Lhuilier) ने दिया था।\n\n", "id": "11417", "title": "परमेश्वर (गणितज्ञ)"}
{"url": "https://hi.wikipedia.org/wiki?curid=11420", "text": "गोपाल (गणितज्ञ)\n\nगोपाल एक प्राचीन भारतीय गणितज्ञ थे। इन्होने ११३५ में उन संख्याओं का अध्ययन किया था जिन्हें आजकल फिबोनाकी संख्याएँ या गोपाल-हेमचन्द्र संख्याएँ कहा जाता है।\n\n", "id": "11420", "title": "गोपाल (गणितज्ञ)"}
{"url": "https://hi.wikipedia.org/wiki?curid=11421", "text": "श्रीपति\n\nश्रीपति (१०१९ - १०६६) भारतीय खगोलज्ञ तथा गणितज्ञ थे। वे ११वीं शताब्दी के भारत के सर्वोत्कृष्ट गणितज्य थे।\n\nश्रीपति के पिता का नाम नागदेव था (कहीं कहीं 'नामदेव' भी मिलता है) तथा उनके दादा का नाम केशव था। खगोलशास्त्र, ज्योतिष तथा गणित में श्रीपति लल्ल के अनुयायी थे। गणित पर किये गये उनके कार्य खगोल में उपयोग को ध्यान में रखकर किये गये थे। उदाहरण के लिये, गोलों का अध्ययन खगोलिकी में उपयोग को दृष्टिगत रखकर ही किया गया था। खगोलिकी से सम्बन्धित उनके कार्य, उनके ज्योतिष (astrology) के कार्यों को आधार प्रदान करने के लिये किये गये थे। \n\n\n\n\n\n\n", "id": "11421", "title": "श्रीपति"}
{"url": "https://hi.wikipedia.org/wiki?curid=11422", "text": "थिरु नीलकण्ठ\n\nथिरु नीलकण्ठ एक नायनमार सन्थ था तमिल नादु मे।\n\n", "id": "11422", "title": "थिरु नीलकण्ठ"}
{"url": "https://hi.wikipedia.org/wiki?curid=11423", "text": "सत्येन्द्रनाथ बोस\n\nसत्येन्द्रनाथ बोस का जन्म १ जनवरी १८९४ को कोलकाता में हुआ था। उनकी आरंभिक शिक्षा उनके घर के पास ही स्थित साधारण स्कूल में हुई थी। इसके बाद उन्हें न्यू इंडियन स्कूल और फिर हिंदू स्कूल में भरती कराया गया। स्कूली शिक्षा पूरी करके सत्येन्द्रनाथ बोस ने कोलकाता के प्रसिद्ध प्रेसीडेंसी कॉलेज में प्रवेश लिया। वह अपनी सभी परीक्षाओं में सर्वाधिक अंक पाते रहे और उन्हें प्रथम स्थान मिलता रहा। उनकी प्रतिभा देखकर कहा जाता था कि वह एक दिन पियरे साइमन, लेप्लास और आगस्टीन लुई काउथी जैसे गणितज्ञ बनेंगे।\n\nसत्येन्द्रनाथ बोस ने सन्‌ १९१५ में गणित में एम.एस.सी. परीक्षा प्रथम श्रेणी में सर्वप्रथम आकर उत्तीर्ण की। उनकी प्रतिभा से प्रभावित होकर सर आशुतोष मुखर्जी ने उन्हें प्राध्यापक के पद पर नियुक्त कर दिया। उन दिनों भौतिक विज्ञान में नई-नई खोजें हो रही थीं। जर्मन भौतिकशास्त्री मैक्स प्लांक ने \"क्वांटम सिद्धांत\" का प्रतिपादन किया था। उसका अर्थ यह था कि ऊर्जा को छोटे-छोटे हिस्सों में बाँटा जा सकता है। जर्मनी में ही अल्बर्ट आइंस्टीन ने \"सापेक्षता का सिद्धांत\" प्रतिपादित किया था। सत्येन्द्रनाथ बोस इन सभी खोजों का अध्ययन कर रहे थे। बोस तथा आइंस्टीन ने मिलकर बोस-आइंस्टीन स्टैटिस्टिक्स की खोज की।\n\nउन्होंने एक लेख लिखा- \"प्लांक्स लॉ एण्ड लाइट क्वांटम\" इसे भारत में किसी पत्रिका ने नहीं छापा तो सत्येन्द्रनाथ ने उसे सीधे आइंस्टीन को भेज दिया। उन्होंने इसका अनुवाद जर्मन में स्वयं किया और प्रकाशित करा दिया। इससे सत्येन्द्रनाथ को बहुत प्रसिद्धि मिली। उन्होंने यूरोप यात्रा के दौरान आइंस्टीन से मुलाकात भी की थी। सन्‌ १९२६ में सत्येन्द्रनाथ बोस भारत लौटे और ढाका विश्वविद्यालय में १९५० तक काम किया। फिर शांतिनिकेतन में विश्व भारती विश्वविद्यालय के कुलपति बने। उनका निधन ४ फ़रवरी १९७४ को हुआ। अपने वैज्ञानिक योगदान के लिए वह सदा याद किए जाएँगे।\n\n\n", "id": "11423", "title": "सत्येन्द्रनाथ बोस"}
{"url": "https://hi.wikipedia.org/wiki?curid=11424", "text": "अमरनीदि\n\nअमरनीदि नायनमार तमिल नाडु में सन्त था।\n\n", "id": "11424", "title": "अमरनीदि"}
{"url": "https://hi.wikipedia.org/wiki?curid=11428", "text": "एन्रीको फर्मी\n\nएनरिको फेर्मि (Enrico Fermi, 1901-1954) इटैलियन भौतिक विज्ञानी एवं नोबेल पुरस्कार विजेता थे। \n\nफेर्मि का जन्म 29 सितंबर 1901 को रोम शहर में हुआ। शिक्षा-दीक्षा गटिंगेन एवं लाइडेन में हुई तथा तदुपरांत रोम में भौतिकी के प्राध्यापक नियुक्त हुए।\n\nइन्होंने भारी तत्वों के नाभिकों को तोड़ने के संबंध में महत्वपूर्ण शोध कार्य किया तथा सन् 1934 में, न्यूट्रॉन की बमबारी द्वारा भारी तत्वों के नाभिकों को तोड़ने में सफलता प्राप्त की। इस प्रकार फेर्मि ने तत्वांतरण करने में महत्वपूर्ण कार्य किया। कृत्रिम रेडियो ऐक्टिव पदार्थों का सृजन करने के उपलक्ष्य में, सन् 1938 में, इन्हें नोवेल पुरस्कार प्राप्त हुआ।\n\nये सन् 1939 में कोलंबिया विश्वविद्यालय में भौतिकी के प्राध्यापक नियुक्त हुए। सन् 1942 में इन्हें प्रथम परमाणु भट्टी बनाने में सफलता मिली। नाभिकीय विज्ञान में आपका योगदान चिरस्मरणीय रहेगा।\n\n", "id": "11428", "title": "एन्रीको फर्मी"}
{"url": "https://hi.wikipedia.org/wiki?curid=11429", "text": "वास्तु शास्त्र\n\nसंस्कृत में कहा गया है कि... गृहस्थस्य क्रियास्सर्वा न सिद्धयन्ति गृहं विना। \nवास्तु शास्त्र घर, प्रासाद, भवन अथवा मन्दिर निर्मान करने का प्राचीन भारतीय विज्ञान है जिसे आधुनिक समय के विज्ञान आर्किटेक्चर का प्राचीन स्वरुप माना जा सकता है। \n\nडिजाइन दिशात्मक संरेखण के आधार पर कर रहे हैं। यह हिंदू वास्तुकला में लागू किया जाता है, हिंदू मंदिरों के लिये और वाहनों सहित, बर्तन, फर्नीचर, मूर्तिकला, चित्रों, आदि। \n\nदक्षिण भारत में वास्तु का नींव परंपरागत महान साधु मायन को जिम्मेदार माना जाता है और उत्तर भारत में विश्वकर्मा को जिम्मेदार माना जाता है।\n\n\n", "id": "11429", "title": "वास्तु शास्त्र"}
{"url": "https://hi.wikipedia.org/wiki?curid=11432", "text": "बटुकेश्वर दत्त\n\nबटुकेश्वर दत्त (नवंबर १९०८ - १९ जुलाई १९६५) भारत के स्वतंत्रता संग्राम के महान क्रान्तिकारी थे। बटुकेश्वर दत्त को देश ने सबसे पहले 8 अप्रैल 1929 को जाना, जब वे भगत सिंह के साथ केंद्रीय विधान सभा में बम विस्फोट के बाद गिरफ्तार किए गए। उन्होनें आगरा में स्वतंत्रता आंदोलन को संगठित करने में उल्लेखनीय कार्य किया था।\n\nबटुकेश्वर दत्त का जन्म 18 नवम्बर 1910 को बंगाली कायस्थ परिवार में ग्राम-औरी, जिला - नानी बेदवान (बंगाल) में हुआ था। इनका बचपन अपने जन्म स्थान के अतिरिक्त बंगाल प्रांत के वर्धमान जिला अंतर्गत खण्डा और मौसु में बीता। इनकी स्नातक स्तरीय शिक्षा पी.पी.एन. कॉलेज कानपुर में सम्पन्न हुई। 1924 में कानपुर में इनकी भगत सिंह से भेंट हुई। इसके बाद इन्होंने हिन्दुस्तान सोशलिस्ट रिपब्लिकन एसोसिएशन के लिए कानपुर में कार्य करना प्रारंभ किया। इसी क्रम में बम बनाना भी सीखा।\n\n8 अप्रैल 1929 को दिल्ली स्थित केंद्रीय विधानसभा (वर्तमान में संसद भवन) में भगत सिंह के साथ बम विस्फोट कर ब्रिटिश राज्य की तानाशाही का विरोध किया। बम विस्फोट बिना किसी को नुकसान पहुंचाए सिर्फ पर्चों के माध्यम से अपनी बात को प्रचारित करने के लिए किया गया था। उस दिन भारतीय स्वतंत्रता सेनानियों को दबाने के लिए ब्रिटिश सरकार की ओर से पब्लिक सेफ्टी बिल और ट्रेड डिस्प्यूट बिल लाया गया था, जो इन लोगों के विरोध के कारण एक वोट से पारित नहीं हो पाया।\n\nइस घटना के बाद बटुकेश्वर दत्त और भगत सिंह को गिरफ्तार कर लिया गया। 12 जून 1929 को इन दोनों को आजीवन कारावास की सजा सुनाई गई। सजा सुनाने के बाद इन लोगों को लाहौर फोर्ट जेल में डाल दिया गया। यहां पर भगत सिंह और बटुकेश्वर दत्त पर लाहौर षड़यंत्र केस चलाया गया। उल्लेखनीय है कि साइमन कमीशन के विरोध-प्रदर्शन करते हुए लाहौर में लाला लाजपत राय को अंग्रेजों के इशारे पर अंग्रेजी राज के सिपाहियों द्वारा इतना पीटा गया कि उनकी मृत्यु हो गई। इस मृत्यु का बदला अंग्रेजी राज के जिम्मेदार पुलिस अधिकारी को मारकर चुकाने का निर्णय क्रांतिकारियों द्वारा लिया गया था। इस कार्रवाई के परिणामस्वरूप लाहौर षड़यंत्र केस चला, जिसमें भगत सिंह, राजगुरु और सुखदेव को फांसी की सजा दी गई थी। बटुकेश्वर दत्त को आजीवन कारावास काटने के लिए काला पानी जेल भेज दिया गया। जेल में ही उन्होंने 1933 और 1937 में ऐतिहासिक भूख हड़ताल की। सेल्यूलर जेल से 1937 में बांकीपुर केन्द्रीय कारागार, पटना में लाए गए और 1938 में रिहा कर दिए गए। काला पानी से गंभीर बीमारी लेकर लौटे दत्त फिर गिरफ्तार कर लिए गए और चार वर्षों के बाद 1945 में रिहा किए गए। \n\nआजादी के बाद नवम्बर, 1947 में अंजली दत्त से शादी करने के बाद वे पटना में रहने लगे। बटुकेश्वर दत्त को अपना सदस्य बनाने का गौरव बिहार विधान परिषद ने 1963 में प्राप्त किया। श्री दत्त की मृत्यु 20 जुलाई 1965 को नई दिल्ली स्थित अखिल भारतीय आयुर्विज्ञान संस्थान में हुई। मृत्यु के बाद इनका दाह संस्कार इनके अन्य क्रांतिकारी साथियों- भगत सिंह, राजगुरु एवं सुखदेव की समाधि स्थल पंजाब के हुसैनी वाला में किया गया। इनकी एक पुत्री भारती बागची पटना में रहती हैं। बटुकेश्वर दत्त के विधान परिषद में सहयोगी रहे इन्द्र कुमार कहते हैं कि 'स्व. दत्त राजनैतिक महत्वाकांक्षा से दूर शांतचित एवं देश की खुशहाली के लिए हमेशा चिन्तित रहने वाले क्रांतिकारी थे।' मातृभूमि के लिए इस तरह का जज्बा रखने वाले नौजवानों का इतिहास भारतवर्ष के अलावा किसी अन्य देश के इतिहास में उपलब्ध नहीं है।\n\n", "id": "11432", "title": "बटुकेश्वर दत्त"}
{"url": "https://hi.wikipedia.org/wiki?curid=11434", "text": "मुख्य पृष्ठ ताज़ी घटनाएँ/Template:डॉयचे वेले\n", "id": "11434", "title": "मुख्य पृष्ठ ताज़ी घटनाएँ/Template:डॉयचे वेले"}
{"url": "https://hi.wikipedia.org/wiki?curid=11443", "text": "ब्राह्मी लिपि\n\nब्राह्मी एक प्राचीन लिपि है जिससे कई एशियाई लिपियों का विकास हुआ है। देवनागरी सहित अन्य दक्षिण एशियाई, दक्षिण-पूर्व एशियाई, तिब्बती तथा कुछ लोगों के अनुसार कोरियाई लिपि का विकास भी इसी से हुआ था। \n\nइथियोपियाई लिपि पर ब्राह्मी लिपि का स्पष्ट प्रभाव है।\n\nअभी तक माना जाता था कि ब्राह्मी लिपि का विकास चौथी से तीसरी सदी ईसा पूर्व में मौर्यों ने किया था, पर भारतीय पुरातात्विक सर्वेक्षण के ताजा उत्खनन से पता चला है कि तमिलनाडु और श्रीलंका में यह ६ठी सदी ईसा पूर्व से ही विद्यमान थी।\n\nकई विद्वानों का मत है कि यह लिपि प्राचीन सरस्वती लिपि (सिन्धु लिपि) से निकली, अतः यह पूर्ववर्ती रूप में भारत में पहले से प्रयोग में थी। सरस्वती लिपि के प्रचलन से हट जाने के बाद संस्कृत लिखने के लिये ब्रह्मी लिपि प्रचलन मे आई। ब्रह्मी लिपि में संस्कृत मे ज्यादा कुछ ऐसा नहीं लिखा गया जो समय की मार झेल सके। प्राकृत/पाली भाषा मे लिखे गये मौर्य सम्राट अशोक के बौद्ध उपदेश आज भी सुरक्षित है। इसी लिये शायद यह भ्रम उपन्न हुआ कि इस का विकास मौर्यों ने किया।\n\nयह लिपि उसी प्रकार बाँई ओर से दाहिनी ओर को लिखी जाती थी जैसे, उनसे निकली हुई आजकल की लिपियाँ। ललितविस्तर में लिपियों के जो नाम गिनाए गए हैं, उनमें 'ब्रह्मलिपि' का नाम भी मिला है। इस लिपि का सबसे पुराना रूप अशोक के शिलालेखों में ही मिला है। \n\nबौद्धों के प्राचीन ग्रंथ 'ललितविस्तर' में जो उन ६४ लिपियों के नाम गिनाए गए हैं जो बुद्ध को सिखाई गई, उनमें 'नागरी लिपि' नाम नहीं है, 'ब्राह्मी लिपि' नाम हैं। 'ललितविस्तर' का चीनी भाषा में अनुवाद ई० स० ३०८ में हुआ था। जैनों के 'पन्नवणा सूत्र' और 'समवायांग सूत्र' में १८ लिपियों के नाम दिए हैं जिनमें पहला नाम बंभी (ब्राह्मी) है। उन्हीं के भगवतीसूत्र का आरंभ 'नमो बंभीए लिबिए' (ब्राह्मी लिपि को नमस्कार) से होता है।\n\nसबसे प्राचीन लिपि भारतवर्ष में अशोक की पाई जाती है जो सिंध नदी के पार के प्रदेशों (गांधार आदि) को छोड़ भारतवर्ष में सर्वत्र बहुधा एक ही रूप की मिलती है। जिस लिपि में अशोक के लेख हैं वह प्राचीन आर्यो या ब्राह्मणों की निकाली हुई ब्राह्मी लिपि है। जैनों के 'प्रज्ञापनासूत्र' में लिखा है कि 'अर्धमागधी' भाषा जिस लिपि में प्रकाशित की जाती है वह ब्राह्मी लिपि है'। अर्धमागधी भाषा मथुरा और पाटलिपुत्र के बीच के प्रदेश की भाषा है जिससे हिंदी निकली है। अतः ब्राह्मी लिपि मध्य आर्यावर्त की लिपि है जिससे क्रमशः उस लिपि का विकास हुआ जो पीछे 'नागरी' कहलाई। मगध के राजा आदित्यसेन के समय (ईसा की सातवीं शताब्दी) के कुटिल मागधी अक्षरों में नागरी का वर्तमान रूप स्पष्ट दिखाई पड़ता है। ईसा की ९वीं और १०वीं शताब्दी से तो नागरी अपने पूर्ण रूप में लगती है। किस प्रकार अशोक के समय के अक्षरों से नागरी अक्षर क्रमशः रूपांतरित होते होते बने हैं यह पंडित गौरीशंकर हीराचंद ओझा ने 'प्राचीन लिपिमाला' पुस्तक में और एक नकशे के द्वारा स्पष्ट दिखा दिया है।\nकई पाश्चात्य विद्वानों का मत है कि कि भारतवासियों ने अक्षर लिखना विदेशियों से सीखा तथा ब्राह्मीलिपि भी उसी प्रकार प्राचीन फिनीशियन लिपि से व्युत्पन्न हुई है जिस प्रकार अरबी, यूनानी, रोमन आदि लिपियाँ। पर कई देशी विद्वानों ने सप्रमाण यह सिद्ध किया है कि ब्राह्मी लिपि का विकास भारत में स्वतंत्र रीति से हुआ।\n\n\nब्राह्मी लिपि से उद्गम हुई कुछ लिपियां और उनकी आकृति एवं ध्वनि में समानताएं स्पष्टतया देखी जा सकती हैं। इनमें से कई लिपियाँ ईसा के समय के आसपास विकसित हुई थीं। इन में से कुछ इस प्रकार हैं-\n\nकुछ भारतीय लिपियों का तुलनात्मक चित्र यहां दिया गया है :\n\n\n", "id": "11443", "title": "ब्राह्मी लिपि"}
{"url": "https://hi.wikipedia.org/wiki?curid=11445", "text": "धातुपाठ\n\nक्रियावाचक मूल शब्दों की सूची को धातुपाठ कहते हैं। इनसे उपसर्ग एवं प्रत्यय लगाकर अन्य शब्द बनाये जाते हैं।। उदाहरण के लिये, 'कृ' एक धातु है जिसका अर्थ 'करना' है। इससे कार्य, कर्म, करण, कर्ता, करोति आदि शब्द बनते हैं। \n\nप्रमुख संस्कृत वैयाकरणों (व्याकरण के विद्वानों) के अपने-अपने गणपाठ और धातुपाठ हैं। गणपाठ संबंधी स्वतंत्र ग्रंथों में वर्धमान (12वीं शताब्दी) का गणरत्नमहोदधि और भट्ट यज्ञेश्वर रचित गणरत्नावली (ई. 1874) प्रसिद्ध हैं। उणादि के विवरणकारों में उज्जवलदत्त प्रमुख हैं। काशकृत्स्न का धातुपाठ कन्नड भाषा में प्रकाशित है। भीमसेन का धातुपाठ तिब्बती (भोट) में प्रकाशित है। अन्य धातुपाठ हैं-\n\nपाणिनि के अष्टाध्यायी के अन्त में (परिशिष्ट) धातुओं एवं उपसर्ग तथा प्रत्ययों की सूची दी हुई है। इसे 'धातुपाठ' कहते हैं। इसमें लगभग २००० धातुएं हैं। इसमें वेदों में प्राप्त होने वाली लगभग ५० धातुएं नहीं हैं। यह धातुपाठ मूल १० वर्गों में हैं- \n\n\n\n\n\n\n\n\n\n\n\nसंस्कृत भाषा इस मामले में विश्व की अन्य भाषाओं से विलक्षण है कि इसके सभी शब्द धातुओं के एक छोटे से समूह (धातुपाठ) से व्युत्पन्न किये जा सकते हैं। निम्नलिखित उक्ति में इस गुण की महत्ता का दर्शन होता है-\n\n\n\n\n\n\n\n", "id": "11445", "title": "धातुपाठ"}
{"url": "https://hi.wikipedia.org/wiki?curid=11446", "text": "गणपाठ\n\nगणपाठ पाणिनि के व्याकरण के चार भागों में से एक है। इसमें २६१ शब्दों का संग्रह है। पाणिन्नीय व्याकरण के तीन अन्य भाग हैं- अष्टाध्यायी, शिवसूत्र तथा धातुपाठ। \n\n'गण' का अर्थ है - समूह। जब बहुत से शब्दों को एक ही कार्य करना हो तो उनमें से प्रथम या प्रमुख शब्द को लेकर उसमें 'आदि' जोड़कर काम चला लिया जाता है। जैसे भ्वादि गण (\"= भू आदि गण\")। ऐसा करने से लाघव होता है अन्यथा वर्णन बहुत बड़ा हो जायेगा। कौन से शब्द 'गण' हैं, इसके लिये गणपाठ दिया गया है।\n\n\n", "id": "11446", "title": "गणपाठ"}
{"url": "https://hi.wikipedia.org/wiki?curid=11447", "text": "महाभाष्य\n\nपतञ्जलि ने पाणिनि के अष्टाध्यायी के कुछ चुने हुए सूत्रों पर भाष्य लिखी जिसे व्याकरणमहाभाष्य का नाम दिया (महा+भाष्य (समीक्षा, टिप्पणी, विवेचना, आलोचना))। व्याकरण महाभाष्य में कात्यायन वार्तिक भी सम्मिलित हैं जो पाणिनि के अष्टाध्यायी पर कात्यायन के भाष्य हैं। कात्यायन के वार्तिक कुल लगभग १५०० हैं जो अन्यत्र नहीं मिलते बल्कि केवल व्याकरणमहाभाष्य में पतंजलि द्वारा सन्दर्भ के रूप में ही उपलब्ध हैं।\n\nसंस्कृत के तीन महान वैयाकरणों में पतंजलि भी हैं। अन्य दो हैं - पाणिनि तथा कात्यायन (१५० ईशा पूर्व)। महाभाष्य में शिक्षा (phonology, including accent), व्याकरण (grammar and morphology) और निरुक्त (etymology) - तीनों की चर्चा हुई है। \n\nइसकी रचना ईसा पूर्व दूसरी शताब्दी की मानी जाती है। महाभाष्यकार \"पतंजलि\" का समय असंदिग्ध रूप में ज्ञात है। पुष्यमित्र शुंग के शासनकाल में पतंजलि वर्तमान थे। महाभाष्य के निश्चित साक्ष्य के आधार पर विजयोपरांत पुष्यमित्र के श्रौत (अश्वमेध यज्ञ) में संभवत: पतंजलि पुरोहित थे। यह (\"इह पुष्यमित्रं याजयाम:\") महाभाष्य से सिद्ध है। साकेत और माध्यमिका पर यवनों के आक्रमणकाल में पतंजलि विद्यमान थे। अत: महाभाष्य और महाभाष्यकार पतंजलि - दोनों का समय ईसा पूर्व द्वितीय शताब्दी निश्चित है। द्वितीय शताब्दी ई.पू. में मौर्यों के ब्राह्मण सेनापति पुष्यमित्र शुंग - मौर्य वंशी बृहद्रथ को मारकार गद्दी पर बैठे थे। नाना पंडितों के विचार से 200 ई.पू. से लेकार 140 ई.पू. तक महाभाष्य की रचना का मान्य काल है।\n\nमहाभाष्य की महत्ता के अनेक कारण हैं। प्रथम हेतु है उसकी पांडित्यपूर्ण विशिष्ट व्याख्याशैली। विवादास्पद स्थलों का पूर्वपक्ष उपस्थित करने के बाद उत्तरपक्ष उपस्थित किया है। शास्त्रार्थ प्रक्रिया में पूर्व और उत्तर पक्षों का व्यवहार चला आ रहा है। इसके अतिरिक्त आवश्यक होने पर उस पक्ष का भी उपन्यास किया है। विषयप्रतिपादन दूसरी विशेषता है। महाभाष्य की व्याख्या का क्रम तो अष्टाध्यायी और तदंतर्गत चार पादों और उनके सूत्रों का क्रम है। पर भाष्य के अपने क्रम में व्याख्या का नियोजन विभक्त है, जिसका अर्थ यह भी होता है कि एक \"महाभाष्य\" लिखा जाता रहा।\n\n\"पतंजलि\" ने अपने महाभाष्य में व्याकरण की दार्शनिक शब्दनित्यत्ववाद या स्फोटबाद अथवा शब्दब्रह्मवाद का किया है। इस सिद्धांत को भर्तृहरि ने विस्तार के से वाक्यपदीय में पल्लवित किया है। महाभाष्य की महत्ता का यह कारण है। साहित्यिक दृष्टि से महाभाष्य का गद्य अत्यन्त अकृत्रिम, मुहावरेदार, धाराप्रावाहिक और स्पष्टार्थबोध है। भर्तृहरि ने इसपर टीका लिखी थी पर उसका अधिकांश अनुपलब्ध है। केय्यट की \"प्रदीप\" नामक टीका और नागोज उद्योत नाम से \"प्रदीपटीका\" प्रकाशित है। भट्टोजि दीक्षित ने अपने \"शब्दकौस्तुभ\" की रचना महाभाष्य के आधार पर की।\n\nसंस्कृत व्याकरण में \"मुनित्रय\" को बहुत ही उच्च और प्रामाणिक पद दिया गया है। अष्टाध्यायी-कार पाणिनि, वार्त्तिककार कात्यायन और महाभाष्यकार पतंजलि - इन्हीं तीनों को \"मुनित्रय\" कहा गया है। व्याकरणशास्त्र के इतिहास में पाणिनीय व्याकरण की शाखा के अतिरिक्त पूर्व और परवर्ती अनेक व्याकरण शाखाएँ रही हैं। परंतु \"मुनित्रय\" से पोषित और समर्थित व्याकरण की पाणिनीय शाखा को जो प्रसिद्धि, मान्यता और लोकप्रियता प्राप्त हुई वह अन्य शाखाओं को नहीं मिल सकी - जिसका कारण महाभाष्य ही माना गया है। अष्टाध्यायी पर \"कात्यायन\" ने वार्त्तिकों की रचना द्वारा व्याकरणसिद्धांतों को अधिक पूर्ण और स्पष्ट बनाया। \"पतंजलि\" ने मुख्यत: वार्त्तिकों की व्याख्या को महाभाष्य द्वारा आगे बढ़ाया। अनेक स्थलों पर उन्होंने कात्यायनमत का प्रत्याख्यान और पाणिनिमत की मान्यता भी सिद्ध की है। कभी-कभी उन सूत्रों की भी विवेचना की है जो कात्यायन ने छोड़ दिए थे।\n\nइस महाभाष्य की रचनापीठिका का निर्देश करते हुए वाक्यपदीयकार \"भर्तृहरि\" ने बताया है कि जब व्याकरण के पाठक संक्षेपरुचि और अल्पविद्यापरिग्रह बन गए, \"संग्रह\" ग्रंथ (जिसके कर्ता परंपरा के अनुसार व्याडि हैं) अस्त हो गया तब तीर्थदर्शी गुरु पतंजलि ने महाभाष्य की रचना की, जिसमें सभी न्यायबीजों का भी निबंधन है। इससे पता चलता है कि \"पतंजलि\" के पूर्व \"संग्रह\" नामक ग्रंथ में व्याकरण संबद्ध विवेचन अत्यंत विस्तृत था। \"संग्रह\" नामक ग्रंथ में एक लाख श्लोक होने का उल्लेख महाभाष्य तथा प्रदीप की टीका ‘उद्योत’ में नागेश भट्ट ने किया है।\n\n\n\n\n", "id": "11447", "title": "महाभाष्य"}
{"url": "https://hi.wikipedia.org/wiki?curid=11448", "text": "अगस्त्य (बहुविकल्पी)\n\n", "id": "11448", "title": "अगस्त्य (बहुविकल्पी)"}
{"url": "https://hi.wikipedia.org/wiki?curid=11455", "text": "रान्थिदेव\n\nरान्थिदेव विश्नु क सब्से प्यारा भक्थ था। उस्का generosity को widely known था। \nआर्थिक नीतियों \nनेहरू की शुरूआत की अध्यक्षता की एक संशोधित, राज्य योजना और अर्थव्यवस्था पर नियंत्रण के भारतीय संस्करण. भारत के योजना आयोग, नेहरू बनाना अप 1951 में पहली पंचवर्षीय योजना आकर्षित किया है, जो उद्योगों और कृषि क्षेत्र में सरकार निवेश सनदी. व्यापार और आय करों बढ़ाने, नेहरू एक मिश्रित अर्थव्यवस्था जिसमें सरकार खनन जैसे उद्योगों रणनीतिक प्रबंधन, बिजली होता है और भारी उद्योगों की परिकल्पना की गई, सार्वजनिक हित और निजी उद्यम के लिए एक जांच में सेवारत. नेहरू भूमि पुनर्वितरण अपनाई है और शुरू करने के लिए सिंचाई नहरों, बांधों और उर्वरकों का उपयोग करने के लिए कृषि उत्पादन बढ़ाने के प्रसार का निर्माण कार्यक्रम. उन्होंने यह भी सामुदायिक विकास विविध कुटीर उद्योगों के प्रसार और ग्रामीण भारत में कार्यकुशलता बढ़ाने के उद्देश्य से की एक श्रृंखला का बीड़ा उठाया है। जबकि बड़े बांधों के निर्माण को प्रोत्साहित (जो नेहरू भारत के \"नया मंदिरों\" कहा जाता है), सिंचाई काम करता है और पनबिजली का उत्पादन, नेहरू भी भारत के लिए परमाणु ऊर्जा दोहन कार्यक्रम का शुभारंभ किया। \nप्रधानमंत्री नेहरू के कार्यकाल के अधिकांश के लिए, भारत को प्रगति और कृषि उत्पादन में वृद्धि के बावजूद गंभीर भोजन की कमी का सामना करना जारी रखेगी. नेहरू के औद्योगिक नीतियों, 1956 की औद्योगिक नीति संकल्प में संक्षेप विविध विनिर्माण और भारी उद्योगों के विकास को प्रोत्साहित किया, 10] अभी तक राज्य योजना, नियंत्रण और विनियमों के लिए [उत्पादकता, गुणवत्ता और लाभप्रदता क्षीण शुरू किया। हालांकि भारतीय अर्थव्यवस्था के विकास का एक स्थिर दर का आनंद लिया, क्रोनिक बेरोजगारी के बीच व्यापक गरीबी को जनसंख्या प्लेग जारी\n\nPictorial Stories for Children 12 - श्री रामक्रिश्न माथ, - ISBN ८१-७१२०-८२६-६\n", "id": "11455", "title": "रान्थिदेव"}
{"url": "https://hi.wikipedia.org/wiki?curid=11459", "text": "करुड़ जिला\n\nकरूर भारत के तमिलनाडु राज्य का एक जिला है। करूर जिले का मुख्यालय करूर शहर है। करूर अमरावती नदी के तट पर बसा हुआ है। संगम काल के दौरान इस जगह को आनपोरूमई के नाम से जाना जाता था। इस जगह पर चोल राजाओं, मदुरै के नायक और अंग्रेजों ने सफलतापूर्वक यहां शासन किया। पौराणिक कथा के अनुसार, भगवान ब्रह्मा ने इस स्थान की सृष्टि की थी। करूर नमक्कल के उत्तर, दिन्दीगुल जिले के दक्षिण, तिरूचिरपल्ली जिले के पूर्व और इरोड जिले की दक्षिण सीमा से लगा हुआ है। यह शहर कुटीर उद्योग के लिए भी विशेष रूप से प्रसिद्ध है।\n", "id": "11459", "title": "करुड़ जिला"}
