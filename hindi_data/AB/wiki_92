{"url": "https://hi.wikipedia.org/wiki?curid=23819", "text": "दारा सिंह\n\nदारा सिंह (पूरा नाम: दारा सिंह रन्धावा, अंग्रेजी: Dara Singh, जन्म: 19 नवम्बर, 1928 पंजाब, मृत्यु: 12 जुलाई 2012 मुम्बई) अपने जमाने के विश्व प्रसिद्ध फ्रीस्टाइल पहलवान रहे हैं। उन्होंने 1959 में पूर्व विश्व चैम्पियन जार्ज गारडियान्का को पराजित करके कामनवेल्थ की विश्व चैम्पियनशिप जीती थी। 1968 में वे अमरीका के विश्व चैम्पियन लाऊ थेज को पराजित कर फ्रीस्टाइल कुश्ती के विश्व चैम्पियन बन गये। उन्होंने पचपन वर्ष की आयु तक पहलवानी की और पाँच सौ मुकाबलों में किसी एक में भी पराजय का मुँह नहीं देखा। 1983 में उन्होंने अपने जीवन का अन्तिम मुकाबला जीतने के पश्चात कुश्ती से सम्मानपूर्वक संन्यास ले लिया।\n\nउन्नीस सौ साठ के दशक में पूरे भारत में उनकी फ्री स्टाइल कुश्तियों का बोलबाला रहा। बाद में उन्होंने अपने समय की मशहूर अदाकारा मुमताज के साथ हिन्दी की स्टंट फ़िल्मों में प्रवेश किया। दारा सिंह ने कई फिल्मों में अभिनय के अतिरिक्त निर्देशन व लेखन भी किया। उन्हें टी० वी० धारावाहिक रामायण में हनुमान के अभिनय से अपार लोकप्रियता मिली। उन्होंने अपनी आत्मकथा मूलत: पंजाबी में लिखी थी जो 1993 में हिन्दी में भी प्रकाशित हुई। उन्हें अटल बिहारी वाजपेयी की सरकार ने राज्य सभा का सदस्य मनोनीत किया। वे अगस्त 2003 से अगस्त 2009 तक पूरे छ: वर्ष राज्य सभा के सांसद रहे।\n\n7 जुलाई 2012 को दिल का दौरा पड़ने के बाद उन्हें कोकिलाबेन धीरूभाई अम्बानी अस्पताल मुम्बई में भर्ती कराया गया किन्तु पाँच दिनों तक कोई लाभ न होता देख उन्हें उनके मुम्बई स्थित निवास पर वापस ले आया गया जहाँ उन्होंने 12 जुलाई 2012 को सुबह साढ़े सात बजे दम तोड़ दिया।\n\nदारा सिंह रन्धावा का जन्म 19 नवम्बर 1928 को अमृतसर (पंजाब) के गाँव धरमूचक में श्रीमती बलवन्त कौर और श्री सूरत सिंह रन्धावा के यहाँ हुआ था। कम आयु में ही घर वालों ने उनकी मर्जी के बिना उनसे आयु में बहुत बड़ी लड़की से शादी कर दी। माँ ने इस उद्देश्य से कि पट्ठा जल्दी जवान हो जाये उसे सौ बादाम की गिरियों को खाँड और मक्खन में कूटकर खिलाना व ऊपर से भैंस का दूध पिलाना शुरू कर दिया। नतीजा यह हुआ कि सत्रह साल की नाबालिग उम्र में ही दारा सिंह प्रद्युम्न नामक बेटे के बाप बन गये। दारा सिंह का एक छोटा भाई सरदारा सिंह भी था जिसे लोग रंधावा के नाम से ही जानते थे। दारा सिंह और रंधावा - दोनों ने मिलकर पहलवानी करनी शुरू कर दी और धीरे-धीरे गाँव के दंगलों से लेकर शहरों तक में ताबड़तोड़ कुश्तियाँ जीतकर अपने गाँव का नाम रोशन किया।\n\n1947 में दारा सिंह सिंगापुर आ गये। वहाँ रहते हुए उन्होंने भारतीय स्टाइल की कुश्ती में मलेशियाई चैम्पियन तरलोक सिंह को पराजित कर कुआला लंपुर में मलेशियाई कुश्ती चैम्पियनशिप जीती। उसके बाद उनका विजय रथ अन्य देशों की चल पड़ा और एक पेशेवर पहलवान के रूप में सभी देशों में अपनी धाक जमाकर वे 1952 में अपने वतन भारत लौट आये। भारत आकर 1954 में वे भारतीय कुश्ती चैम्पियन बने।\n\nइसके बाद उन्होंने कामनवेल्थ देशों का दौरा किया और विश्व चैम्पियन किंगकांग को राजस्थान के अलवर शहर के एक विद्यालय मे परास्त कर दिया। किंगकांग के बारे मे ये भी कहा जाता है की दारा सिंह ने किंगकांग के मुछ के बाल उखाड़ दिए थे । बाद में उन्हें कनाडा और न्यूजीलैण्ड के पहलवानों से खुली चुनौती मिली। अन्ततः उन्होंने.कलकत्ता में हुई कामनवेल्थ कुश्ती चैम्पियनशिप में कनाडा के चैम्पियन जार्ज गारडियान्का एवं न्यूजीलैण्ड के जान डिसिल्वा को धूल चटाकर यह चैम्पियनशिप भी अपने नाम कर ली। यह 1959.की घटना है। \n\nदारा सिंह ने उन सभी देशों का एक-एक करके दौरा किया जहाँ फ्रीस्टाइल कुश्तियाँ लड़ी जाती थीं। आखिरकार अमरीका के विश्व चैम्पियन लाऊ थेज को 29 मई 1968 को पराजित कर वे फ्रीस्टाइल कुश्ती के विश्व चैम्पियन बन गये। उन्होंने पचपन वर्ष तक पहलवानी की और पाँच सौ मुकाबलों में किसी एक में भी पराजय का मुँह नहीं देखा। 1983 में उन्होंने अपने जीवन का अन्तिम मुकाबला जीता और भारत के तत्कालीन राष्ट्रपति ज्ञानी जैल सिंह के हाथों अपराजेय पहलवान का खिताब अपने पास बरकरार रखते हुए कुश्ती से सम्मानपूर्वक सन्यास ले लिया।\n\nजिन दिनों दारा सिंह पहलवानी के क्षेत्र में अपार लोकप्रियता प्राप्त कर चुके थे उन्हीं दिनों उन्होंने अपनी पसन्द से दूसरा और असली विवाह सुरजीत कौर नाम की एक एम०ए० पास लड़की से किया। उनकी दूसरी पत्नी सुरजीत कौर से तीन बेटियाँ और दो बेटे हैं। पहली वाली बीबी से पैदा उनका एकमात्र पुत्र प्रद्युम्न सिंह रन्धावा मेरठ में रहता है जबकि दूसरी से पैदा विन्दु दारासिंह मुंबई में।\n\n7 जुलाई 2012 को दिल का दौरा पड़ने के बाद उन्हें कोकिलाबेन धीरूभाई अम्बानी अस्पताल मुम्बई में भर्ती कराया गया किन्तु सघन चिकित्सा के बावजूद कोई लाभ न होता देख चिकित्सकों ने जब हाथ खड़े कर दिये तब उन्हें उनके परिवार जनों के आग्रह पर 11 जुलाई 2012 को देर रात गये अस्पताल से छुट्टी दे दी गयी और उनके मुम्बई स्थित \"दारा विला\" निवास पर लाया गया जहाँ उन्होंने 12 जुलाई 2012 को सुबह साढ़े सात बजे दम तोड़ दिया। जैसे ही यह समाचार प्रसारित हुआ कि \"पूर्व कुश्ती चैम्पियन पहलवान अभिनेता दारा सिंह नहीं रहे\" और \"कभी किसी से हार न मानने वाला अपने समय का विश्वविजेता पहलवान आखिरकार चौरासी वर्ष की आयु में अपने जीवन की जंग हार गया।\" तो उनके प्रशंसकों व शुभचिन्तकों की अपार भीड़ उनके बँगले पर जमा हो गयी। उनका अन्तिम संस्कार जुहू स्थित श्मशान घर में गुरुवार की शाम को कर दिया गया।\n\nयूँ तो दारा सिंह ने पचपन वर्ष के फिल्मी कैरियर में कुल मिलाकर एक सौ दस से अधिक फिल्मों में बतौर अभिनेता, लेखक एवं निर्देशक के रूप में काम किया किन्तु उनकी कुछ उल्लेखनीय फिल्मों का विवरण इस प्रकार है:\n\n", "id": "23819", "title": "दारा सिंह"}
{"url": "https://hi.wikipedia.org/wiki?curid=23821", "text": "ग़दर: एक प्रेम कथा\n\nग़दर 2001 में बनी हिन्दी भाषा की फिल्म है।\n\n", "id": "23821", "title": "ग़दर: एक प्रेम कथा"}
{"url": "https://hi.wikipedia.org/wiki?curid=23822", "text": "आप मुझे अच्छे लगने लगे (2002 फ़िल्म)\n\nआप मुझे अच्छे लगने लगे 2002 में बनी हिन्दी भाषा की फिल्म है।\n", "id": "23822", "title": "आप मुझे अच्छे लगने लगे (2002 फ़िल्म)"}
{"url": "https://hi.wikipedia.org/wiki?curid=23823", "text": "यादें (2001 फ़िल्म)\n\nयादें 2001 में बनी हिन्दी भाषा की फिल्म है।\n", "id": "23823", "title": "यादें (2001 फ़िल्म)"}
{"url": "https://hi.wikipedia.org/wiki?curid=23824", "text": "किरण कुमार\n\nकिरण कुमार हिन्दी फिल्मों के एक प्रसिद्ध अभिनेता हैं।\n", "id": "23824", "title": "किरण कुमार"}
{"url": "https://hi.wikipedia.org/wiki?curid=23825", "text": "आलोक नाथ\n\nआलोक नाथ हिन्दी फिल्मों के एक प्रसिद्ध अभिनेता हैं।\n\nआलोक नाथ हिन्दी फिल्मों के एक प्रसिद्ध अभिनेता हैं।\n", "id": "23825", "title": "आलोक नाथ"}
{"url": "https://hi.wikipedia.org/wiki?curid=23826", "text": "हसीना मान जायेगी (१९९९ फ़िल्म)\n\nहसीना मान जायेगी 1999 में बनी हिन्दी भाषा की फिल्म है।\n", "id": "23826", "title": "हसीना मान जायेगी (१९९९ फ़िल्म)"}
{"url": "https://hi.wikipedia.org/wiki?curid=23827", "text": "विरासत (1997 फ़िल्म)\n\nविरासत 1997 में बनी हिन्दी भाषा की फिल्म है।\n", "id": "23827", "title": "विरासत (1997 फ़िल्म)"}
{"url": "https://hi.wikipedia.org/wiki?curid=23828", "text": "पूजा बत्रा\n\nपूजा बत्रा (जन्म: 27 अक्टूबर, 1976) हिन्दी फ़िल्मों की एक अभिनेत्री हैं।\n", "id": "23828", "title": "पूजा बत्रा"}
{"url": "https://hi.wikipedia.org/wiki?curid=23829", "text": "मिलिंद गुनाजी\n\nमिलिंद गुनाजी हिन्दी फ़िल्मों के एक अभिनेता हैं।\n", "id": "23829", "title": "मिलिंद गुनाजी"}
{"url": "https://hi.wikipedia.org/wiki?curid=23830", "text": "ज़ुबैदा (2001 फ़िल्म)\n\nज़ुबेदा 2001 में बनी हिन्दी भाषा की फिल्म है।\n", "id": "23830", "title": "ज़ुबैदा (2001 फ़िल्म)"}
{"url": "https://hi.wikipedia.org/wiki?curid=23831", "text": "फ़िज़ा (2000 फ़िल्म)\n\nफ़िज़ा 2000 में बनी हिन्दी भाषा की फिल्म है।\n", "id": "23831", "title": "फ़िज़ा (2000 फ़िल्म)"}
{"url": "https://hi.wikipedia.org/wiki?curid=23832", "text": "सत्या (1998 फ़िल्म)\n\nसत्या 1998 में बनी हिन्दी भाषा की फिल्म है। यह एक बहुत सफल चलचित्र था।\nयह चलचित्र मुंबई के अन्डरवर्ल्ड के दादा और गैंगस्टर के बारे मै बना चलचित्र है। इस चलचित्र मै एक गांव से आया हुवा लडका सत्या के गुण्डागर्दी के विश्व मै प्रवेश, उस विश्व मै सफलता और अन्त्य का चित्रण किया गया है। \nयह चलचित्र मै ज्यादा चर्चित कलाकारौं को प्रयोग नहीं किया गया है (उर्मिला मातोड्कर इतर)। इस चलचित्र का भीखू म्हात्रे चरित्र के मनोज बाजपेयी का अभिनेतृत्व के कारण से वेह एक सफल नायक के रूप मै स्थापित हो गए। \nयह चलचित्र बौक्स ऑफिस मै सफल रहा। \n", "id": "23832", "title": "सत्या (1998 फ़िल्म)"}
{"url": "https://hi.wikipedia.org/wiki?curid=23833", "text": "जुदाई (1997 फ़िल्म)\n\nजुदाई 1997 में बनी हिन्दी भाषा की फिल्म है।\n", "id": "23833", "title": "जुदाई (1997 फ़िल्म)"}
{"url": "https://hi.wikipedia.org/wiki?curid=23834", "text": "अफ़लातून (1997 फ़िल्म)\n\nअफ़लातून 1997 में बनी हिन्दी भाषा की फिल्म है।\n", "id": "23834", "title": "अफ़लातून (1997 फ़िल्म)"}
{"url": "https://hi.wikipedia.org/wiki?curid=23835", "text": "जंगल (2000 फ़िल्म)\n\nजंगल 2000 में बनी हिन्दी भाषा की फिल्म है।\n", "id": "23835", "title": "जंगल (2000 फ़िल्म)"}
{"url": "https://hi.wikipedia.org/wiki?curid=23836", "text": "फ़रदीन ख़ान\n\nफ़रदीन ख़ान (जन्म: 8 मार्च, 1974) एक हिन्दी फिल्म अभिनेता हैं। \n", "id": "23836", "title": "फ़रदीन ख़ान"}
{"url": "https://hi.wikipedia.org/wiki?curid=23837", "text": "देव (2004 फ़िल्म)\n\nदेव 2004 में बनी हिन्दी भाषा की फिल्म है।\n", "id": "23837", "title": "देव (2004 फ़िल्म)"}
{"url": "https://hi.wikipedia.org/wiki?curid=23839", "text": "फ़िल्म निर्माता\n\nफिल्म निर्माता वह व्यक्ति होता है जो फ़िल्म के निर्माण के लिए उत्तरदायी होता है। वह धन की व्यवस्था करता है तथा निर्देशक का चुनाव व सहयोग करता है।\n", "id": "23839", "title": "फ़िल्म निर्माता"}
{"url": "https://hi.wikipedia.org/wiki?curid=23840", "text": "फ़िल्म निर्देशक\n\nफ़िल्म निर्दशक फ़िल्म के निर्माण की देखरेख करता है। वह पटकथा की दृश्यों को आकार देता है और फ़िल्म के कलात्मक व नाटकीय पहलुओं को नियंत्रित करते हुए सहयोगी कलाकारों तथा तकनीकी जत्थे को अपनी परिकल्पना को पूरा करने की दिशा में निर्देशित करता है।\n", "id": "23840", "title": "फ़िल्म निर्देशक"}
{"url": "https://hi.wikipedia.org/wiki?curid=23842", "text": "प्रदा प्रथा\n\nहिन्दू और मुस्लिम समाज मे महिलाएं कपड़े को अपनें सिर पर रखती हें जिन्हे हिन्दूओं में घुंघट और मुस्लिमओं में बुर्का कहा जाता हैं। परम्पराओं के नाम पर ये प्रचलन आज भी समाज में देखा जाता हैं |", "id": "23842", "title": "प्रदा प्रथा"}
{"url": "https://hi.wikipedia.org/wiki?curid=23844", "text": "प्रेसीडेंसी विश्वविद्यालय, कोलकाता\n\nप्रेसिडेंसी कॉलेज, कोलकाता (; ) कोलकाता, पश्चिम बंगाल में कला, विज्ञान और मानविकी के क्षेत्रों में स्नातक तथा स्नातकोत्तर अध्ययन के लिए एक श्रेष्ठ भारतीय शिक्षा प्रतिष्ठान है।\nइस प्रतिष्ठान ने अनेक प्रसिद्ध भारतीय कलाकार, लेखक, वैज्ञानिक, राजनीतिज्ञ, दार्शनिक इत्यादि दिए है।\n", "id": "23844", "title": "प्रेसीडेंसी विश्वविद्यालय, कोलकाता"}
{"url": "https://hi.wikipedia.org/wiki?curid=23845", "text": "२०वीं शताब्दी\n\n२०वीं शताब्दी एक ईसवीं शताब्दी है।\n\nग्रेगरी पंचांग के अनुसार ईसा की बीसवीं शताब्दी १ जनवरी १९०१ से ३१ दिसम्बर २००० तक मानी जाती हैँ।\n", "id": "23845", "title": "२०वीं शताब्दी"}
{"url": "https://hi.wikipedia.org/wiki?curid=23846", "text": "सामाजिक प्रथा\n\nजब समुदाय के अनेक व्यक्ति एक साथ एक ही तरह के उद्देश्य की पूर्ति के लिए प्रयत्न करते हैं तो वह एक सामूहिक घटना होती है जिसे ‘जनरीति’ कहते हैं। यह ‘जनरीति’ एक पीढ़ी से दूसरी पीढ़ी को हस्तान्तरित होती रहती है इस प्रकार हस्तान्तरित होने के दौरान इसे समूह की अधिकाधिक अभिमति प्राप्त होती जाती है, क्योंकि प्रत्येक पीढ़ी का सफल अनुभव इसे और भी दृढ़ बना देता है, यही 'प्रथा' (custom) है।\n\nकभी-कभी मानव इन प्रथाओं का पालन कानूनों के समान करता है। क्योंकि उसे समाज का भय होता है, उसे भय होता है लोकनिन्दा का और उसे भय होता है सामाजिक बहिष्कार का।\n\nजैसाकि उपर्युक्त विवेचना से स्पष्ट ही है कि समाज से मान्यता प्राप्त, पीढ़ी-दर-पीढ़ी हस्तान्तरित होने वाली सुव्यवस्थित, दृढ़ जनरीतियां ही ‘प्रथाएं’ कहलाती हैं। प्रथा वास्तव में सामाजिक क्रिया करने की, स्थापित व मान्य विधि है। लोग इसे इसलिए मानते हैं कि समाज के अधिकतर लोग उसी विधि के अनुसार बहुत दिनों से कार्य या व्यवहार करते आ रहे हैं। इस प्रकार ‘प्रथा’, ‘जनरीति’ का ही एक प्रौढ़ रूप है, जिसके साथ सामाजिक अभिमति या स्वीकृति जुड़ी हुई होती है। ‘प्रथा’ का सम्बन्ध एक लम्बे समय से प्रयोग में लाई जाने वाली लोक-रीतियों से होता है। दूसरे शब्दों में, इसके अन्तर्गत वे क्रियाएँ आती हैं, जिन्हें पीढ़ियों से स्वीकार किया जाता रहा है। इन्हीं प्रथाओ के कारण हम नवीन (या भिन्न) क्रियाओं को करने में कुछ हिचकिचाहट का अनुभ्व करते हैं। व्यक्ति का व्यवहार प्रथाओं से प्रभावित होता है।\n\nमैकाइवरऔर पेजके अनुसार, \n\nप्रो॰ बोगार्डस ने प्रथाओं और परम्पराओं को एक ही मानते हुए उनकी परिभाषा देते हुए कहा है, \n\nसेपीरने भी लिखा है, \n\nपरन्तु प्रो॰ बोगार्डसकी उपरोक्त परिभाषा से यह न समझ लेना चाहिए कि प्रथा और परम्परा (tradition) एक ही हैं। वास्तव में इनमें पर्याप्त भिन्नता है। इन दोनों के अन्तर को स्पष्ट करते हुए रॉस ने लिखा है कि, \nहै।’’\n\nप्रथा की प्रकृति को स्पष्ट करने के लिए इसकी विशेषताओं को जानना आवश्यक है-\n\n(1) ‘प्रथा’ का आधार समाज है, पर इसे जानबूझकर नहीं बनाया जाता, अपितु सामाजिक अन्तःक्रिया के दौरान इसका विकास होता है।\n\n(2) ‘प्रथा’ वह जनरीति है, जो पीढ़ी-दर-पीढ़ी हस्तान्तरित होती रहती है। इसका पालन केवल इसलिए किया जाता है कि एक लम्बे समय से अनेक व्यक्ति इसका पालन करते आ रहे हैं।\n\n(3) ‘प्रथा’ व्यवहार की वे रीतियाँ हैं जो अनेक पीढ़ियों से चलती आती हैं और इस प्रकार समूह में स्थायित्व प्राप्त कर लेती हैं। इसके पीछे समूह या समाज की अधिकाधिक अभिमति होती है। वास्तव में अनेक पीढ़ियों का सफल अनुभव ही इसे दृढ़ बनाता है।\n\n(4) ‘प्रथा’ रूढ़िवादी होती है, इस कारण इसे सरलता से बदला नहीं जा सकता और परिवर्तन की गति बहुत ही धीमी होती है।\n\n(5) ‘प्रथा’ को बनाने, चलाने तथा इसे तोड़ने वालों को दण्ड देने के लिए कोई संगठन या शक्ति नहीं होती। समाज ही इसे जन्म देता और लागू करता है।\n\n(6) मानव के हर प्र्रकार के व्यवहार को नियन्त्रित करने की क्षमता, प्रथाओं में बहुत बड़ी मात्रा में होती है। मानव के जीवन में, बचपन से लेकर मृत्युकाल तक, इनका प्रभाव पड़ता रहता है।\n\n(7) प्रथा की प्रकृति को स्पष्ट करने के लिए जिन्सबर्ग ने ‘प्रथा’ और ‘आदत’ (habit) में अन्तर करना आवश्यक समझा है। आपने लिखा है कि, \n\n(8) जिन्सबर्गके अनुसार ‘प्रथा की प्रकृति को भलीभांति समझने के लिए ‘प्रथा’ का ‘फैशन’ से भी अन्तर समझ लेना होगा। कभी-कभी यह कहा जाता है कि फैशन क्रिया की तात्कालिक समानता है; अर्थात् इसके प्रभाव से प्रत्येक व्यक्ति वही करता है जो हर दूसरा आदमी कर रहा है; और इस तरह यह अनुकरण पर आधारित होता है। पर ‘प्रथा’ तो क्रिया की क्रमिक समानता है। दूसरे शब्दों में, प्रथा के अनुसार काम करते हुए प्रत्येक व्यक्ति वही करता है जो सदैव से किया जाता रहा है और इस तरह प्रथा अनिवार्य रूप से आदत पर आधारित होती है। लेकिन दोनों में (प्रथा और फैशन में) इससे कहीं अधिक महत्वपूर्ण अन्तर भी है। सर्वप्रथम- प्रथा, समाज की सदा बनी रहने वाली \nमौलिक आवश्यकताओं से सम्बन्धित मालूम पड़ती है; जबकि फैशन का प्रभाव जीवन के कम मार्मिक और कम सामान्य क्षेत्रों में दिखाई देता है। फैशन अनिवार्य रूप से गतिशील और परिवर्तनशील होता है। वास्तव में फैशन बार-बार होने वाले परिवर्तनों का एक सिलसिला होता है और प्रायः अनुकरण और नवीनता इसकी विशेषता होती है। इसके विपरीत, प्रथा अनिवार्य रूप से सुस्थिर और बगैर टूटे चलने वाली होती है। और उसमें परिवर्तन सदैव धीमे-धीमे ही होता है। इसमें सन्देह नहीं कि कुछ फैशन ऐसे भी होते हैं जो बदलते नहीं हैं, लेकिन ऐसा होने पर वास्तव में वे फैशन नहीं रहते, बल्कि प्रथा बन जाते हैं। दूसरे शब्दों में, उनको अतीत और वर्तमान दोनों का ही सम्मान प्राप्त होता है। दूसरी बात यह है कि प्रथा और फैशन में प्रेरक (Motive) तत्व पृथक-पृथक होते हैं।... प्रथा का अनुसरण इसलिए होता है कि भूतकाल में प्रायः इसका अनुसरण हुआ है, जबकि फैशन का इसलिए कि वर्तमान में उसका अनुसरण हो रहा है। इसके अतिरिक्त, फैशन एक तरह से \nनवीनता का द्योतक होता है और इसका अनिवार्य आधार अपने को दूसरे से पृथक करने की उत्कट इच्छा में पाया जाता है। इसके विपरीत, प्रथा का जोर बहुत‘ कुछ इस तथ्य पर आधारित होता है कि इसके द्वारा समाज नवीनता के खतरों से अपना बचाव कर सकता है। अर्थात् प्रथा का आधार अपने को दूसरों के अतीत के और पुरातन के समान कर लेने की इच्छा होती है।\n\nसाधारणतया प्रथाओं और जनरीतियों को एक ही माना जाता है। परन्तु वास्तव में ये दोनों ही भिन्न-भिन्न विचार हैं। प्रथाएँ वास्तव में जनरीतियाँ न होकर उनका ही विकसित रूप हैं। समूह का कोई भी व्यवहार तब तक प्रथा का रूप धारण नहीं कर सकता, जब तक कि उसे सामाजिक स्वीकृति प्राप्त न हो। इस रूप में जनरीतियों को सामूहिक व्यवहार का प्रथम पग कहा जा सकता है और प्रथाओं को दू सरा पग। इसके अतिरिक्त प्रथाएँ जनरीतियों की तुलना में अधिक स्थायी और शक्तिशाली भी होती हैं। इतना ही नहीं, सामाजिक नियन्त्रण के एक साधन के रूप में, प्रथाओं का महत्व जनरीतियों से कहीं अधिक बढ़कर हैं।\n\nप्रथा की उत्पत्ति एकाएक या एक दिन में नहीं होती। किसी भी प्रथा का विकास धीरे-धीरे और काफी समय में होता है। दैनिक जीवन में मनुष्य के सामने अनेक नवीन आवश्यकताएँ आती रहती हैं। इनमें से कुछ ऐसी होती हैं जो समूह के अधिकतर लोगों से सम्बन्धित होती हैं। इसलिए इस प्रकार की सामान्य आवश्यकताओं की पूर्ति के साधनों को दूँढ़ निकालने का प्रयत्न किया जाता है। यह साधन सर्वप्रथम एक विचार (concept) या अवधारणा के रूप में एक व्यक्ति के दिमाग में आता है। व्यक्ति अपने इस विचार के अनुसार कार्य करता है और यह जानने की कोशिश करता है कि उस तरीके से उस आवश्यकता की पूर्ति हो सकती है या नहीं। यदि वह अपने इस प्रयास में सफल \nहोता है तो भविष्य में भी वैसी ही आवश्यकता आ पड़ने पर उसे वह बार-बार दोहराता है। बार-बार दोहराने से वह उसकी व्यक्तिगत आदत बन जाती है। जब दूसरे लोग प्रथम व्यक्ति के सफल व्यवहार या क्रिया की विधि को देखते हैं; तो वे भी उस विधि को अपना लेते हैं। जब व्यवहार की वह विधि समाज में फैल जाती है तो उसे जनरीति (Folkways) कहते हैं। जब जनरीति एक पीढ़ी से दूसरी पीढ़ी को हस्तान्तरित होती रहती है तो उसे प्रथा कहते हैं। इस प्रकार एक विचार से व्यक्तिगत आदत, व्यक्तिगत आदत से जनरीति और जनरीति से प्रथा की उत्पत्ति या विकास होता है। इस प्रकार प्रथा की उत्पत्ति में अतीत और वर्तमान दोनों का ही योगदान रहता है। वुण्ट ने लिखा है, \n\nयह कथन श्री जिन्सबर्ग के अनुसार इस अर्थ में सही है कि रिवाज एक सम्मिलित सृष्टि और हजारों अन्तःक्रियाओं की उपज होता है। \nलेकिन इससे यह न समझना चाहिए कि प्रथा के पीछे किसी महामस्तिष्क (Super mind) या समाज की सामान्य आत्मा का अस्तित्व होता है। अन्तिम रूप में किसी व्यक्तिगत आदत के साथ अन्य व्यक्तिगत आदतों के मिलने से ही प्रथा का जन्म होता है। उनमें से प्रत्येक की आदत का दूसरे से प्रभावित होते रहने और दूसरे को प्रभावित करते रहने का ही फल है कि अन्त में एक संयुक्त उपज के रूप में उसका \nस्वरूप स्थिर हो जाता है। इसी को हम प्रथा कहते हैं। जैसाकि हॉबहाउस ने लिखा है-\n\nसामाजिक जीवन में प्रथा के महत्व को किसी भी रूप में अस्वीकार नहीं किया जा सकता। वास्तव में आदिकालीन अथवा सरल समाजों में इनका महत्व राजकीय कानून से भी अधिक होता है। इसका एक विशेष कारण है और वह यह है कि सरल समाजों में व्यक्तियों का जीवन अत्यधिक रूढ़िवादी होता है, साथ ही धर्म द्वारा अत्यधिक प्रभावित होता है। अतः वे प्रथा का उल्लंघन किसी भी रूप में नहीं कर पाते। इसके \nअतिरिक्त, चूँकि प्रथा पीढ़ी-दर-पीढ़ी हस्तान्तरित होती रहती है, अतः इनका उल्लंघन पूर्वजों का अपमान माना जाता है। निम्नलिख्ति विवेचना से प्रथा का यह महत्व और भी स्पष्ट हो जाएगा।\n\nमें असफल रहें और इसीलिए उनके द्वारा सामाजिक आवश्यकताओं की पूर्ति न हो। ऐसी प्रथाएँ बहुधा समाज की प्रगति में बाधक भी हो जाती हैं। परन्तु कुछ अनुपयोगी प्रथाओं का चलन देखकर हमें इस भ्रम में नहीं पड़ना चाहिए कि प्रथाएँ अर्थहीन व निरर्थक होती हैं।\n\n\nप्रथाओं का सामाजिक नियंत्रण में अत्यधिक महत्व है। प्रथाएँ व्यक्ति के व्यवहारों को काफी सीमा तक नियन्त्रित करती हैं। यद्यपि इनके पीछे ऐसी कोई कानूनी शक्ति नहीं होती जिसके द्वारा व्यक्तियों पर उनके मनवाने के लिए दबाव डाला जा सके, फिर भी मनुष्य सामाजिक निन्दा के भय से प्रथाओं का उल्लंघन नहीं कर पाता। प्रथाएँ चूँकि पिछली पीढ़ियों का सफल अनुभव होती हैं, अतः व्यक्ति इन्हें जल्दी ही मान लेता है क्योंकि नए व्यवहारों को करने में उसे हिचकिचाहट तथा भय की अनुभूति भी होती है। प्रथाओं का प्रभाव आदिम और सरल समाजों में तो कानूनों से भी अधिक होता है।\n\nइसका एक विशेष कारण यह है कि इस प्रकार के समाजों में व्यक्तियों का जीवन अत्यधिक रूढ़िवादी होता है, साथ ही धर्म द्वारा अधिक प्रभावित होता है। अतः वे प्रथा का उल्लंघन किसी भी रूप में नहीं कर पाते। इसके अतिरिक्त, चूँकि प्रथाएँ पीढ़ी-दर-पीढ़ी हस्तान्तरित होती हैं, अतः इनका उल्लंघन पूर्वजों का अपमान माना जाता है। प्रथाओं के इसी व्यापक प्रभाव को दे खते हुए शेक्सपीयर ने प्रथाओं को ‘क्रूर \nप्रथा’, मॉन्टेन ने ‘गुस्सेबाज व दगाबाज स्कूल-मास्टरनी’, बेकन ने ‘मनुष्य के जीवन का प्रधान न्यायाधीश’ और लॉक ने ‘प्रकृति से भी बड़ी शक्ति’ कहा है। जिन्सबर्ग ने प्रथाओं की सामाजिक नियन्त्रण में भूमिका के वर्णन की व्याख्या करते हुए लिखा है, \nइसीलिए तो प्रथाओं को सामाजिक अभिमति प्राप्त होती है और इसके बल पर ही ये व्यक्ति के व्यवहारों को नियन्त्रित व संचालित करती हैं और इस प्रकार सामाजिक नियन्त्रण में सहायक होती हैं।\n\nप्राचीन समाज छोटा और सरल होता था और प्रत्येक व्यक्ति एक-दू सरे को बहुत-कुछ व्यक्तिगत रूप से जानता-पहचानता था। साथ ही, सामाजिक जीवन में न तो परिवर्तन शीघ्रता से होता था और न ही सामाजिक समस्याएँ गम्भीर थीं। इसलिए प्रथाओं के द्वारा ही सामाजिक नियन्त्रण का कार्य सरलता से हो जाता था। परन्तु आधुनिक समाज में प्रथाएँ बिलकुल अपर्याप्त हैं और केवल इनके द्वारा सामाजिक \nनियन्त्रण आज असम्भव है। इसके चार प्रमुख कारण हैं-\n\n\nइस प्रकार यह स्पष्ट है कि आधुनिक समाज के लिए प्रथाएँ अपर्याप्त हैं और इनके द्वारा सामाजिक नियन्त्रण का सम्पूर्ण कार्य कदापि नहीं किया जा सकता है; यही कारण है कि आज प्रथाओं का महत्व दिन-प्रतिदिन घटता जा रहा है और कानून का महत्व बढ़ रहा है।\n\n", "id": "23846", "title": "सामाजिक प्रथा"}
{"url": "https://hi.wikipedia.org/wiki?curid=23847", "text": "बंगाली लोग\n\nभारत के बंगाल प्रांत के निवासियों को बंगाली कहते हैं। भारत के साहित्यिक सांस्कृतिक व साहित्यिक विकास में बंगाल प्रांत के निवासियों का महत्वपूर्ण योगदान रहा है। 1947 में भारत विभाजन के पश्चात जब बंगाल का विभाजन हुआ तब पूर्वी बंगाल पाकिस्तान का अंग बन गया लेकिन जब यह भूभाग स्वतंत्र बांगला देश बना तब इसके निवासियों को भी बंगाली या बांगलादेशी कहा जाने लगा।\n", "id": "23847", "title": "बंगाली लोग"}
{"url": "https://hi.wikipedia.org/wiki?curid=23848", "text": "कामशास्त्र\n\nमानव जीवन के लक्ष्यभूत चार पुरुषार्थों में \"काम\" अन्यतम पुरुषार्थ माना जाता है। संस्कृत भाषा में उससे संबद्ध विशाल साहित्य विद्यमान है। \n\nकामशास्त्र का आधारपीठ है - महर्षि वात्स्यायनरचित कामसूत्र। सूत्र शैली में निबद्ध, वात्स्यायन का यह महनीय ग्रंथ विषय की व्यापकता और शैली की प्रांजलता में अपनी समता नहीं रखता। महर्षि वात्स्यायन इस शास्त्र में प्रतिष्ठाता ही माने जा सकते हैं, उद्भावक नहीं, क्योंकि उनसे बहुत पहले इस शास्त्र का उद्भव हो चुका था।\n\nकामशास्त्र के इतिहास को हम तीन कालविभागों में बाँट सकते हैं - पूर्ववात्स्यायन काल, वात्स्यान काल तथा पश्चातद्वात्स्यायन काल (वात्स्यायन के बाद का समय)। \n\nकहा जाता है, प्रजापति ने एक लाख अध्यायों में एक विशाल ग्रंथ का प्रणयन कर कामशास्त्र का आंरभ किया, परंतु कालांतर में मानवों के कल्याण के लिए इसके संक्षेप प्रस्तुत किए गए। पौराणिक पंरपरा के अनुसार महादेव की इच्छा से \"नंदी\" ने एक सहस्र अध्यायों में इसका सार अंश तैयार किया जिसे और भी उपयोगी बनाने के लिए उद्दालक मुनि के पुत्र श्वेतकेतु ने पाँच सौ अध्यायों में उसे संक्षिप्त बनाया। इसके अनन्तर पांचाल बाभव्य ने तृतीयांश में इसकी और भी संक्षिप्त किया—डेढ़ सौ अध्यायों तथा सात अधिकरणों में, कालांतर में सात महनीय आचार्यों ने प्रत्येक अधिकरण के ऊपर सात स्वतंत्र ग्रंथों का निर्माण किया—\n\n\nइस पृथक् रचना का फल शास्त्र के प्रचार के लिए हानिकारक सिद्ध हुआ और क्रमश: यह उच्छिन्न होने लगा। फलत: वात्स्यायन ने इन सातों अधिकरण ग्रंर्थों का सारांश एकत्र प्रस्तुत किया और इस विशिष्ट प्रयास का परिणत फल वात्स्यायन कामसूत्र हुआ। इस प्रकार वर्तमान कामसूत्र की शताब्दियों के साहित्यिक सदुद्योगों का पर्यवसान समझना चाहिए, यद्यपि परंपरया घोषित कामशास्त्रीय ग्रंथों के इस अनंत प्रणयन के विस्तार को स्वीकार करना कठिन है।\n\nपूर्ववात्स्यायन काल के आचार्यों की रचनाओं का विशेष पता नहीं चलता। ब्राभ्रव्य के मत का निर्देश बड़े आदर के साथ वात्स्यायन ने अपने ग्रंथ में किया है। घोटकमुख और गोनर्दीय के मत कामशास्त्र और अर्थशास्त्र में उल्लिखित मिलते है। केवल दत्तक और कुचिमार के ग्रंथों के अस्तित्व का परिचय हमें भली भाँति उपलब्ध है। आचार्य दत्तक की विचित्र जीवनकथा कामसूत्र की जयमंगला टीका में है। कुचिमार रचित तंत्र के पूर्णत: उपलब्ध न होने पर भी हम उसके विषय से परिचत हैं। इस तंत्र में कामोपयोगी औषधों का वर्णन है जिसका संबंध बृंहण, लेपन, वश्य आदि क्रियाओं से है। \"कुचिरमारतंत्र\" का हस्तलेख मद्रास से उपलब्ध हुआ है जिसे ग्रंथकार \"उपनिषद्\" का नाम देता है और जिस कारण उसमें प्रतिपादित अधिकरण \"औपनिषदिक\" नाम से प्रख्यात हुआ।\n\nवात्स्यायन का यह ग्रंथ सूत्रात्मक है। यह सात अधिकरणों, 36 अध्यायों तथा 64 प्रकरणों में विभक्त है। इसमें चित्रित भारतीय सभ्यता के ऊपर गुप्त युग की गहरी छाप है, उस युग का शिष्टसभ्य व्यक्ति \"नागरिक\" के नाम से यहाँ दिया गया है कि कामसूत्र भारतीय समाजशास्त्र का एक मान्य ग्रंथरत्न बन गया है। ग्रंथ के प्रणयन का उद्देश्य है लोकयात्रा का निर्वाण, न कि राग की अभिवद्धि। इस तात्पर्य की सिद्धि के लिए वात्स्यायन ने उग्र समाधि तथा ब्रह्मचर्य का पालन कर इस ग्रंथ की रचना की—\nग्रंथ सात अधिकरणों में विभक्त है। प्रथम अधिकरण (साधारण) में शास्त्र का समुद्देश तथा नागरिक की जीवनयात्रा का रोचक वर्णन है। द्वितीय अधिकरण (सांप्रयोगिक) रतिशास्त्र का विस्तृत विवरण प्रस्तुत करता है। पूरे ग्रंथ में यह सर्वाधिक महत्वशाली खंड है जिसके दस अध्यायों में रतिक्रीड़ा, आलिंगन, चुंबन आदि कामक्रियाओं का व्यापक और विस्तृत प्रतिपादन हे। तृतीय अधिकरण (कान्यासंप्रयुक्तक) में कन्या का वरण प्रधान विषय है जिससे संबद्ध विवाह का भी उपादेय वर्णन यहाँ किया गया है। चतुर्थ अधिकरण (भार्याधिकारिक) में भार्या का कर्तव्य, सपत्नी के साथ उसका व्यवहार तथा राजाओं के अंत:पुर के विशिष्ट व्यवहार क्रमश: वर्णित हैं। पंचम अधिकरण (पारदारिक) परदारा को वश में लाने का विशद वर्णन करता है जिसमें दूती के कार्यों का एक सर्वांगपूर्ण चित्र हमें यहाँ उपलब्ध होता है। षष्ठ अधिकतरण (वैशिक) में वेश्याओं, के आचरण, क्रियाकलाप, धनिकों को वश में करने के हथकंडे आदि वर्णित हैं। सप्तम अधिकरण (औपनिषदिक) का विषय वैद्यक शास्त्र से संबद्ध है। यहाँ उन औषधों का वर्णन है जिनका प्रयोग और सेवन करने से शरीर के दोनों वस्तुओं की, शोभा और शक्ति की, विशेष अभिवृद्धि होती है। इस उपायों के वैद्यक शास्त्र में \"बृष्ययोग\" कहा गया है।\n\nरचना की दृष्टि से कामसूत्र कौटिल्य के \"अर्थशास्त्र\" के समान है—चुस्त, गंभीर, अल्पकाय होने पर भी विपुल अर्थ से मंडित। दोनों की शैली समान ही है — सूत्रात्मक; रचना के काल में भले ही अंतर है, अर्थशास्त्र मौर्यकाल का और कामूसूत्र सातवाहनकाल अथवा गुप्तकाल का है।\n\nकामसूत्र के ऊपर तीन टीकाएँ प्रसिद्ध हैं-\n\n\n\n\nकामसूत्र के ऊपर हुए प्रकाशित समालोचनात्मक ग्रंथ निम्न हैं -\n\n\n\n\nमध्ययुग के लेखकों ने कामशास्त्र के विषय में अनेक ग्रंथों का प्रणयन किया। इनका मूल आश्रय वात्स्यायन का ही ग्रंथरत्न है और रतिक्रीड़ा के विषय में नवीन तथ्य विशेष रूप से निविष्ट किए गए हैं। ऐसे ग्रंथकारों में कतिपय की रचनाएँ ख्यातिप्राप्त हैं —\n\nअन्य प्रकाशित कामशास्त्रीय ग्रन्थ\n\n\n\n\n\n\n\n\n\n\n\n\n\nइन बहुश: प्रकाशित ग्रंथों के अतिरिक्त कामशास्त्र की अनेक अप्रकाशित रचनाएँ उपलब्ध हैं -\n\nइन ग्रंथों की रचना से इस शास्त्र की व्यापकता और लोकप्रियता का पता चलता है।\n\n\n\n\n", "id": "23848", "title": "कामशास्त्र"}
{"url": "https://hi.wikipedia.org/wiki?curid=23849", "text": "विश्व-भारती विश्वविद्यालय\n\nविश्वभारती विश्वविद्यालय की स्थापना 1921 में रवीन्द्रनाथ ठाकुर पश्चिम बंगाल के शान्तिनिकेतन नगर में की। यह भारत के केन्द्रीय विश्वविद्यालयों में से एक है। अनेक स्नातक और परास्नातक संस्थान इससे संबद्ध हैं। \n\nशान्ति निकेतन के संस्थापक रवीन्द्रनाथ टैगोर का जन्म १८६१ ई में कलकत्ता में एक सम्पन्न परिवार में हुआ था। इनके पिता महर्षि देवेन्द्रनाथ ठाकुर ने १८६३ ई में अपनी साधना हेतु कलकत्ते के निकट बोलपुर नामक ग्राम में एक आश्रम की स्थापना की जिसका नाम `शांति-निकेतन' रखा गया। जिस स्थान पर वे साधना किया करते थे वहां एक संगमरमर की शिला पर बंगला भाषा में अंकित है--`तिनि आमार प्राणेद आराम, मनेर आनन्द, आत्मार शांति।' १९०१ ई में गुरुदेव रवीन्द्रनाथ टैगोर ने इसी स्थान पर बालकों की शिक्षा हेतु एक प्रयोगात्मक विद्यालय स्थापित किया जो प्रारम्भ में `ब्रह्म विद्यालय,' बाद में `शान्ति निकेतन' तथा १९२१ ई। `विश्व भारती' विश्वविद्यालय के नाम से प्रख्यात हुआ। टैगोर बहुमुखी प्रतिभा के व्यक्ति थे।\n\nगुरु-शिष्य सम्बन्धों पर विचार करते हुए टैगोर ने आधुनिक किशोर की समस्याओं का सहृदयता से अध्ययन किया और अपना दृढ़ मत व्यक्त किया कि शिक्षण संस्थाओं में व्याप्त अनुशासनहीनता को दूर करने के लिए जेल और मिलिट्री की बैरकों का कठोर अनुशासन काम नहीं दे सकता, यह तो अध्यापकों की प्रतिष्ठा पर भी आघात होगा। विद्यार्थियों से यह आशा करना ही गलत है वे अध्यापकों से वैसा ही व्यवहार करें जैसा किसी सामन्त के दरबारी करते हैं। टैगोर का विश्वास था कि शिक्षा में आदान-प्रदान की प्रक्रिया यदि पारस्परिक सम्मान की भावना से युक्त हो तो अनुशासन की समस्या स्वयमेव सुलझ जाएगी।\n\nज्ञान का समाज के हर वर्ग में फैलाना अतीत की शिक्षा का एक आदर्श था। धर्म ग्रन्थों और महाकाव्यों के अंशों का वाचन, भक्त ध्रुव, सीता वनवास, दानवीर कर्ण, सत्यवादी हरिशचन्द्र, आदि नाटक (जात्रा) इसी उद्देश्य से किए जाते थे। यह उत्तम प्रकार की समाज शिक्षा थी। पर अंग्रेजी शिक्षा का लाभ अधिकांश नगरों तक ही सीमित रहा और शेष देश के असंख्य गाँव अशिक्षा, रोग और क्षय के अन्धकार में विलीन होते गए। इस स्थिति को सुधारना चाहिए।\n\nटैगोर शान्ति निकेतन विद्यालय की स्थापना से ही संतुष्ट नहीं थे। उनका विचार था कि एक ऐसे शिक्षा केन्द्र की स्थापना की जाए, जहाँ पूर्व और पश्चिम को मिलाया जा सके। सन् 1916 में रवीन्द्रनाथ टैगोर ने विदेशों से भेजे गए एक पत्र में लिखा था- \n\nअपने इस उद्देश्य की प्राप्ति के लिए टैगोर ने 1921 में शान्तिनिकेतन में 'यत्र विश्वम भवत्येकनीडम' (सारा विश्व एक घर है) के नए आदर्श वाक्य के साथ विश्व भारती विश्वविद्यालय की स्थापना की। तभी से यह संस्था एक अन्तर्राष्ट्रीय विश्वविद्यालय के रूप में ख्याति प्राप्त कर रही है।\n\n(१) विभिन्न दृष्टिकोणों से सत्य के विभिन्न रूपों की प्राप्ति के लिए मानव मस्तिष्क का अध्ययन करना।\n\n\n\n\n\n\n\n\n\n\n\n\n\n\n\nइसके अतिरिक्त 'शिक्षा चर्चा' नामक एक संस्था और है जो बेसिक अध्यापक प्रशिक्षण विद्यालय के रूप में कार्य करती है तथा भारत सरकार द्वारा स्थापित ग्रामीण महाविद्यालय उच्च ग्रामीण शिक्षा की व्यवस्था करती है।\n\n\n\n\n\n\n\n\nविश्व भारती महर्षि रवीन्द्रनाथ टैगोर के शिक्षा सम्बन्धी विचारों का मूर्तमान स्वरूप है। यहाँ खुले गगन के नीचे वृक्षों व कुंजों के झुरमुटों में पृथ्वी पर बैठकर देश-विदेशों से आकर असंख्य विद्यार्थी धर्म, दर्शन, साहित्य एवं कला का उच्च अध्ययन करते हैं। प्राच्य व पाश्चात्य संस्कृतियों के सम्मिश्रण में इस संस्था ने बड़ा योग दिया है। सात्विक व सादा जीवन, प्रकृति से संपर्क, प्राचीन व आधुनिक शिक्षा पद्धतियों का एकीकरण आध्यात्मिक व भौतिक शिक्षा पर समान बल एवं सांस्कृतिक उत्थान इत्यादि इस संस्था की अपनी विशेषताएँ हैं। भारत की शिक्षा के इतिहास में यह एक नूतन व महान परीक्षण माना जाता है।\n\n\n\n", "id": "23849", "title": "विश्व-भारती विश्वविद्यालय"}
{"url": "https://hi.wikipedia.org/wiki?curid=23851", "text": "चित्रकार\n\nचित्र बनानेवाले को चित्रकार कहते हैं। यह कलाकारी की सबसे लोकप्रिय विधा है। चित्र बनाने के आधार जैसे कागज़, कैनवस, लकड़ी, कपड़ा या भित्ति और माध्यम जैसे जलरंग, तैल रंग, खड़िया या डिजिटल अलग अलग हो सकते हैं और उनके प्रयोगों में भी बहुत भिन्नता हो सकती है। उन्हें स्वतंत्र कला की भांति बनाया जा सकता है जैसे चित्रकार अपनी कला-प्रदर्शनियों के लिए बनाते हैं या फिर किसी अन्य कला के साथ भी जोड़ा जा सकता है जैसे पुस्तकों के लिए चित्र बनाना।\n", "id": "23851", "title": "चित्रकार"}
{"url": "https://hi.wikipedia.org/wiki?curid=23852", "text": "फ़्रांसीसी शब्द\n\nफ्रांस देश से संबंधित किसी भी वस्तु के लिए फ्रांसीसी शब्द का प्रयोग किया जाता है। सामान्य रूप से इस शब्द का प्रयोग फ्रांसीसी भाषा या लोगों का लिए होता है।", "id": "23852", "title": "फ़्रांसीसी शब्द"}
{"url": "https://hi.wikipedia.org/wiki?curid=23853", "text": "लाद्री दी बिसिक्लेत\n\nलाद्री दी बिसिक्लेत (इतालवी: Ladri di Biciclette) 1948 वर्ष का दे सिका निर्मित एक इतालवी प्रसिद्ध फ़िल्म है।\n", "id": "23853", "title": "लाद्री दी बिसिक्लेत"}
{"url": "https://hi.wikipedia.org/wiki?curid=23854", "text": "ई‍-शासन\n\nशासन व्यवस्था की प्रक्रिया को संगणक के माध्यम से ईन्टरनेट के द्वारा आम जनता तक पहुंचाना (ओन-लाइन)| ई‍-गवर्नेंस के ज़रिए लोग घर बेठ कर निम्नलिखित कार्य कर लेते हैं - \n", "id": "23854", "title": "ई‍-शासन"}
{"url": "https://hi.wikipedia.org/wiki?curid=23859", "text": "मनुस्मृति\n\nमनुस्मृति हिन्दू धर्म का सबसे महत्वपूर्ण एवं प्राचीन धर्मशास्त्र (स्मृति) है। इसे मानव-धर्म-शास्त्र, मनुसंहिता आदि नामों से भी जाना जाता है। यह उपदेश के रूप में है जो मनु द्वारा ऋषियों को दिया गया। इसके बाद के धर्मग्रन्थकारों ने मनुस्मृति को एक सन्दर्भ के रूप में स्वीकारते हुए इसका अनुसरण किया है। हिन्दू मान्यता के अनुसार मनुस्मृति ब्रह्मा की वाणी है।\n\nधर्मशास्त्रीय ग्रंथकारों के अतिरिक्त शंकराचार्य, शबरस्वामी जैसे दार्शनिक भी प्रमाणरूपेण इस ग्रंथ को उद्धृत करते हैं। परंपरानुसार यह स्मृति स्वायंभुव मनु द्वारा रचित है, वैवस्वत मनु या प्राचनेस मनु द्वारा नहीं। मनुस्मृति से यह भी पता चलता है कि स्वायंभुव मनु के मूलशास्त्र का आश्रय कर भृगु ने उस स्मृति का उपवृहण किया था, जो प्रचलित मनुस्मृति के नाम से प्रसिद्ध है। इस 'भार्गवीया मनुस्मृति' की तरह 'नारदीया मनुस्मृति' भी प्रचलित है।\n\nमनुस्मृति वह धर्मशास्त्र है जिसकी मान्यता जगविख्यात है। न केवल भारत में अपितु विदेश में भी इसके प्रमाणों के आधार पर निर्णय होते रहे हैं और आज भी होते हैं। अतः धर्मशास्त्र के रूप में मनुस्मृति को विश्व की अमूल्य निधि माना जाता है। भारत में वेदों के उपरान्त सर्वाधिक मान्यता और प्रचलन ‘मनुस्मृति’ का ही है। इसमें चारों वर्णों, चारों आश्रमों, सोलह संस्कारों तथा सृष्टि उत्पत्ति के अतिरिक्त राज्य की व्यवस्था, राजा के कर्तव्य, भांति-भांति के विवादों, सेना का प्रबन्ध आदि उन सभी विषयों पर परामर्श दिया गया है जो कि मानव मात्र के जीवन में घटित होने सम्भव है। यह सब धर्म-व्यवस्था वेद पर आधारित है। मनु महाराज के जीवन और उनके रचनाकाल के विषय में इतिहास-पुराण स्पष्ट नहीं हैं। तथापि सभी एक स्वर से स्वीकार करते हैं कि मनु आदिपुरुष थे और उनका यह शास्त्र आदिःशास्त्र है।\n\n‘मनुस्मृति’ भारतीय संस्कृति का अभिन्न अंग है। इसकी गणना विश्व के ऐसे ग्रन्थों में की जाती है, जिनसे मानव ने वैयक्तिक आचरण और समाज रचना के लिए प्रेरणा प्राप्त की है। इसमें प्रश्न केवल धार्मिक आस्था या विश्वास का नहीं है। मानव जीवन की आवश्यकताओं की पूर्ति, किसी भी प्रकार आपसी सहयोग तथा सुरुचिपूर्ण ढंग से हो सके, यह अपेक्षा और आकांक्षा प्रत्येक सामाजिक व्यक्ति में होती है। विदेशों में इस विषय पर पर्याप्त खोज हुई है, तुलनात्मक अध्ययन हुआ है और समालोचनाएँ भी हुई हैं। हिन्दु समाज में तो इसका स्थान वेदत्रयी के उपरांत हैं। मनुस्मृति के बहुत से संस्करण उपलब्ध हैं। कालान्तर में बहुत से प्रक्षेप भी स्वाभाविक हैं। साधारण व्यक्ति के लिए यह संभव नहीं है कि वह बाद में सम्मिलित हुए अंशों की पहचान कर सके। कोई अधिकारी विद्वान ही तुलनात्मक अध्ययन के उपरान्त ऐसा कर सकता है।\n\nमनुस्मृति के काल एवं प्रणेता के विषय में नवीन अनुसंधानकारी विद्वानों ने पर्याप्त विचार किया है। किसी का मत है कि \"मानव\" चरण (वैदिक शाखा) में प्रोक्त होने के कारण इस स्मृति का नाम मनुस्मृति पड़ा। कोई कहते हैं कि मनुस्मृति से पहले कोई मानव धर्मसूत्र था (जैसे मानव गृह्यसूत्र आदि हैं) जिसका आश्रय लेकर किसी ने एक मूल मनुस्मृति बनाई थी जो बाद में उपबृंहित होकर वर्तमान रूप में प्रचलित हो गई। मनुस्मृति के अनेक मत या वाक्य जो निरुक्त, महाभारत आदि प्राचीन ग्रंथों में नहीं मिलते हैं, उनके हेतु पर विचार करने पर भी कई उत्तर प्रतिभासित होते हैं। इस प्रकार के अनेक तथ्यों का बूहलर (Buhler, G.) (सैक्रेड बुक्स ऑव ईस्ट सीरीज, संख्या २५), पाण्डुरंग वामन काणे (हिस्ट्री ऑव धर्मशात्र में मनुप्रकरण) आदि विद्वानों ने पर्याप्त विवेचन किया है। यह अनुमान बहुत कुछ संगत प्रतीत होता है कि मनु के नाम से धर्मशास्त्रीय विषय परक वाक्य समाज में प्रचलित थे, जिनका निर्देश महाभारतादि में है तथा जिन वचनों का आश्रय लेकर वर्तमान मनुसंहिता बनाई गई, साथ ही प्रसिद्धि के लिये भृगु नामक प्राचीन ऋषि का नाम उसके साथ जोड़ दिया गया। मनु से पहले भी धर्मशास्त्रकार थे, यह मनु के \"एके\" आदि शब्दों से ही ज्ञात हुआ है। कौटिल्य ने \"मानवा: (मनुमतानुयायियों) का उल्लेख किया है।\n\nपाश्चात्य विद्वानों के अनुसार मनु परंपरा की प्राचीनता होने पर भी वर्तमान मनुस्मृति ईसा पूर्व चतुर्थ शताब्दी से प्राचीन नहीं हो सकती (यह बात दूसरी है कि इसमें प्राचीनतर काल के अनेक वचन संगृहीत हुए हैं) यह बात यवन, शक, कांबोज, चीन आदि जातियों के निर्देश से ज्ञात होती है। यह भी निश्चित हे कि स्मृति का वर्तमान रूप द्वितीय शती ईसा पूर्व तक दृढ़ हो गया था और इस काल के बाद इसमें कोई संस्कार नहीं किया गया।\n\nमनुस्मृति भारतीय आचार-संहिता का विश्वकोश है, मनुस्मृति में बारह अध्याय तथा दो हजार पाँच सौ श्लोक हैं, जिनमें सृष्टि की उत्पत्ति, संस्कार, नित्य और नैमित्तिक कर्म, आश्रमधर्म, वर्णधर्म, राजधर्म व प्रायश्चित आदि विषयों का उल्लेख है। \n(१) जगत् की उत्पत्ति;\n\n(२) संस्कारविधि; व्रतचर्या, उपचार;\n\n(३) स्नान, दाराघिगमन, विवाहलक्षण, महायज्ञ, श्राद्धकल्प;\n\n(४) वृत्तिलक्षण, स्नातक व्रत;\n\n(५) भक्ष्याभक्ष्य, शौच, अशुद्धि, स्त्रीधर्म;\n\n(६) गृहस्थाश्रम, वानप्रस्थ, मोक्ष, संन्यास;\n\n(७) राजधर्म;\n\n(८) कार्यविनिर्णय, साक्षिप्रश्नविधान;\n\n(९) स्त्रीपुंसधर्म, विभाग धर्म, धूत, कंटकशोधन, वैश्यशूद्रोपचार;\n\n(१०) संकीर्णजाति, आपद्धर्म;\n\n(११) प्रायश्चित्त;\n\n(१२) संसारगति, कर्म, कर्मगुणदोष, देशजाति, कुलधर्म, निश्रेयस।\n\nमनु पर कई व्याख्याएँ प्रचलित हैं-\n\nमनु के अनेक टीकाकारों के नाम ज्ञात हैं, जिनकी टीकाएँ अब लुप्त हो गई हैं, यथा- असहाय, भर्तृयज्ञ, यज्वा, उपाध्याय ऋजु, विष्णुस्वामी, उदयकर, भारुचि या भागुरि, भोजदेव धरणीधर आदि।\n\nभारत में वेदों के उपरान्त सर्वाधिक मान्यता और प्रचलन ‘मनुस्मृति’ का ही है। इसमें चारों वर्णों, चारों आश्रमों, सोलह संस्कारों तथा सृष्टि उत्पत्ति के अतिरिक्त राज्य की व्यवस्था, राजा के कर्तव्य, भांति-भांति के विवादों, सेना का प्रबन्ध आदि उन सभी विषयों पर परामर्श दिया गया है जो कि मानव मात्र के जिवन में घटित होने सम्भव हैं यह सब धर्म-व्यवस्था वेद पर आधारित है। मनु महाराज के जीवन और उनके रचनाकाल के विषय में इतिहास-पुराण स्पष्ट नहीं हैं। तथापि सभी एक स्वर से स्वीकार करते हैं कि मनु आदिपुरुष थे और उनका यह शास्त्र आदिःशास्त्र है। क्योंकि मनु की समस्त मान्यताएँ सत्य होने के साथ-साथ देश, काल तथा जाति बन्धनों से रहित हैं।\n\nअर्थ - धर्म के दस लक्षण हैं - धैर्य, क्षमा, संयम, चोरी न करना, स्वच्छता, इन्द्रियों को वश में रखना, बुद्धि, विद्या, सत्य और क्रोध न करना (अक्रोध)।\n\nअर्थ - कोई शत्रु अपने छिद्र (निर्बलता) को न जान सके और स्वयं शत्रु के छिद्रों को जानता रहे, जैसे कछुआ अपने अंगों को गुप्त रखता है, वैसे ही शत्रु के प्रवेश करने के छिद्र को गुप्त रक्खे। जैसे बगुला ध्यानमग्न होकर मछली पकड़ने को ताकता है, वैसे अर्थसंग्रह का विचार किया करे, शस्त्र और बल की वृद्धि कर के शत्रु को जीतने के लिए सिंह के समान पराक्रम करे। चीते के समान छिप कर शत्रुओं को पकड़े और समीप से आये बलवान शत्रुओं से शश (खरगोश) के समान दूर भाग जाये और बाद में उनको छल से पकड़े।\n\nअर्थ - न किसी को अपना जूंठा पदार्थ दे और न किसी के भोजन के बीच आप खावे, न अधिक भोजन करे और न भोजन किये पश्चात हाथ-मुंह धोये बिना कहीं इधर-उधर जाये।\n\nअर्थ - तेल-मालिश के उपरांत, चिता के धूंऐं में रहने के बाद, मिथुन (संभोग) के बाद और केश-मुंडन के पश्चात - व्यक्ति तब तक चांडाल (अपवित्र) रहता है जब तक स्नान नहीं कर लेता - मतलब इन कामों के बाद नहाना जरूरी है।\n\nअर्थ - अनुमति = मारने की आज्ञा देने, मांस के काटने, पशु आदि के मारने, उनको मारने के लिए लेने और बेचने, मांस के पकाने, परोसने और खाने वाले - ये आठों प्रकार के मनुष्य घातक, हिंसक अर्थात् ये सब एक समान पापी हैं।\n\n\nएक और मनु यानि मनुष्य \n", "id": "23859", "title": "मनुस्मृति"}
{"url": "https://hi.wikipedia.org/wiki?curid=23862", "text": "ज़ाँ रन्वार\n\nज़ाँ रन्वार (फ्रांसिसी: [ʀə'nwaʀ]) (15 सितंबर 1894 - 12 फ़रवरी 1979) पेरिस के मॉन्टमार्त्रे स्थान पर जन्म लेने वाले फ्रांसिसी फ़िल्म निर्देशक, अभिनेता व लेखक थे। वे अलीन शिरागॉत और फ्रांसिसी चित्रकार पियरे ऑगस्टे रन्वार के दूसरे पुत्र, प्रसिद्ध फ़िल्म और मंच अभिनेता पियरे रन्वार के भाई, फ़िल्म छायाकार क्लाउडे रन्वार के चाचा और बर्कले स्थित कैलिफ़ोर्निया विश्वविद्यालय में तुलनात्मक साहित्य के अवकाशप्राप्त प्रोफ़ेसर अलेन रन्वार के पिता थे। फ़िल्म निर्देशक और अभिनेता के रूप में उन्होंने मूक युग से 1060 तक 40 से अधिक फ़िल्में बनाईं। लेखक के रूप में उन्होंने अपने पिता की जीवनी लिखी- मेरे पिता रन्वार (1962)\n", "id": "23862", "title": "ज़ाँ रन्वार"}
{"url": "https://hi.wikipedia.org/wiki?curid=23866", "text": "जैवमण्डल\n\nजैवमण्डल पृथ्वी के चारों तरफ व्याप्त ३0 किमी मोटी वायु, जल, स्थल, मृदा, तथा शैल युक्त एक जीवनदायी परत होती है, जिसके अंतर्गत पादपों एवं जन्तुओं का जीवन सम्भव होता है। सामान्यतः जैवमण्डल में पृथ्वी के हर उस अंग का समावेश है जहाँ जीवन पनपता है।\n", "id": "23866", "title": "जैवमण्डल"}
{"url": "https://hi.wikipedia.org/wiki?curid=23868", "text": "फ़ीचर फ़िल्म\n\nफ़िल्म उद्योग में कथाचित्र या फ़ीचर फ़िल्म उस फिल्म को कहते हैं जिन्हें सिनेमाघरों में वितरित कर व्यापार करने के उद्देश्य से बनाया जाता है।\n\nद एकेडमी ऑफ़ मोशन पिक्चर आर्ट्स, द अमेरिकन फ़िल्म इंस्टीट्यूट और द ब्रिटिश फ़िल्म इंस्टीट्यूट सभी ने 40 मिनट से अधिक देर तक चलने वाली फ़िल्म को फ़ीचर फ़िल्म के नाम से परिभाषित किया है। फ़्रांस में द सेंटर डि ला सिनेमेटोग्राफ़ी के अनुसार 35 मि.मि. की फ़िल्म जो 1,600 से ज़्यादा लंबी हो, जो 58 मिनट 29 सेंकेंड की साउंड फ़िल्म पर सही बैठें और स्क्रीन ऐक्टर गिल्ड जिन्हें 80 मिनट जिन्हें 80 मिनट जिनके चलने का समय कम से कम 80 मिनट दे ऐसी फ़िल्में फ़ीचर फ़िल्म हैं।\n\nसामान्य रूप से एक भारतीय फिल्म 90 से 120 मिनट की होती है। बच्चों की फ़िल्में 60 से 120 मिनट की हो सकती हैं।\n\n", "id": "23868", "title": "फ़ीचर फ़िल्म"}
{"url": "https://hi.wikipedia.org/wiki?curid=23869", "text": "वृत्त चित्र\n\nकिसी वृत्त अर्थात समाचार या सत्य घटना पर आधारित फ़िल्म को वृत्तचित्र (डॉकुमेण्टरी फिल्म) कहते हैं। इसमें कलात्मकता, अभिनय और मनोरंजन के स्थान पर वृत्त के विषय और उद्देश्य पर अधिक ध्यान रखा जाता है।\n\n", "id": "23869", "title": "वृत्त चित्र"}
{"url": "https://hi.wikipedia.org/wiki?curid=23870", "text": "2007 अमेरिकी ओपन गोल्फ़ प्रतियोगिता\n\nअर्जेन्टीना के गोल्फ़ खिलाड़ी आनहेल कब्रेरा ने 2007 अमेरिकी ओपन गोल्फ़ प्रतियोगिता ख़िताब जीत लिया हैं।\n", "id": "23870", "title": "2007 अमेरिकी ओपन गोल्फ़ प्रतियोगिता"}
{"url": "https://hi.wikipedia.org/wiki?curid=23876", "text": "नेशनल बास्केटबॉल असोसिएशन\n\nनेशनल बास्केटबॉल असोसिएशन जिसे एन बी ए के नाम से भी जाना जाता है, उत्तरी अमेरिका में बास्केटबॉल आयोजित करने वाली संस्था है।\n", "id": "23876", "title": "नेशनल बास्केटबॉल असोसिएशन"}
{"url": "https://hi.wikipedia.org/wiki?curid=23877", "text": "विस्तृत पट्टी\n\nविस्तृत पट्टी या ब्रॉडबैंड दूरसंचार से संबन्धित शब्द है। ब्रॉडबैंड का उपयोग अलग-अलग क्षेत्रों में अन्य अर्थों में भी किया जाता है। यह शब्द इंगित करता है कि संकेत (सिग्नल) भेजने के लिये प्रयुक्त अधिकतम एवं न्यूनतम आवृत्तियों का अन्तर (अर्थात बैण्ड की चौड़ाई) अपेक्षाकृत बड़ी है। उदाहरण के लिये परम्परागत डायल-अप कनेक्शन से 56 किलोबाईट (किबा) प्रति सेकंड या 64 किबा प्रति सेकंड की गति प्राप्त होती थी। जबकि ब्राडबैण्ड 200 किबा प्रति सेकंड से लेकर कई मेगाबाइट प्रति सेकंड तक हो सकती है।\n\nब्रॉडबैंड इन्टरनेट ऐसे अन्तरजालीय नेटवर्क को कहते हैं जिसमें उच्च गति से डाटा का आदान-प्रदान (ट्रान्सफर) सम्भव होता है। इसका मतलब है कि ई-मेल, कोई संचिका (चलचित्र, एमपी-3 आदि), रेडियो आदि का अधिभारण यानि डाउनलोड व स्ट्रीमिंग तेज गति से सम्भव हो पाता है। इसके अतिरिक्त ब्रॉडबैंड की सुविधा होने पर नेट टेलीफोनी, विडियो फोन, विडियो संगोष्टि आदि का उपयोग सरलता से किया जा सकता है।\n\nआजकल कई तरह की ब्राडबैण्ड तकनीकें उपलब्ध हैं, जैसे:\n", "id": "23877", "title": "विस्तृत पट्टी"}
{"url": "https://hi.wikipedia.org/wiki?curid=23880", "text": "लघु फ़िल्म\n\nउत्तरी अमेरिका में लघु फ़िल्म को 20 से 40 मिनट लंबा समझा जाता है जबकि योरोप, लैटिन अमेरिका और ऑस्ट्रेलिया में लघु फ़िल्म इससे काफ़ी छोटी हो सकती है। उदाहरण के लिए न्यूज़ीलैंड में 1 मिनट से अधिक और 15 मिनट से कम समय वाली फ़िल्म को लघु फ़िल्म परिभाषित किया जाता है।\n", "id": "23880", "title": "लघु फ़िल्म"}
{"url": "https://hi.wikipedia.org/wiki?curid=23881", "text": "2007 एनबीए फ़ाइनल\n\n2007 एनबीए फ़ाइनल पश्चिमी कांफ़्रेंस विजेता सैन एंटोनियो स्पर्स एवं पूर्वी कांफ्रेंस विजेता क्लीवलैंड कवैलियर्स के बीच हुआ जिसमें सैन एंटोनियो स्पर्स ने शुरु के चारों मैच जीतकर 2007 एन बी ए का खिताब अपने नाम कर लिया।\n", "id": "23881", "title": "2007 एनबीए फ़ाइनल"}
{"url": "https://hi.wikipedia.org/wiki?curid=23883", "text": "पथेर पांचाली (1955 फ़िल्म)\n\nपाथेर पांचाली (, , ) बंगाली सिनेमा की १९५५ में बनी एक नाटक फ़िल्म है। इसका निर्देशन सत्यजित राय ने एवं निर्माण पश्चिम बंगाल सरकार ने किया था। यह फ़िल्म बिभूतिभूषण बंधोपाध्याय के इसी नां के उपन्यास पर आदारित है। \n", "id": "23883", "title": "पथेर पांचाली (1955 फ़िल्म)"}
{"url": "https://hi.wikipedia.org/wiki?curid=23884", "text": "चोरी चोरी चुपके चुपके (2001 फ़िल्म)\n\nचोरी चोरी चुपके चुपके 2001 में बनी हिन्दी भाषा की फिल्म है।\n", "id": "23884", "title": "चोरी चोरी चुपके चुपके (2001 फ़िल्म)"}
{"url": "https://hi.wikipedia.org/wiki?curid=23885", "text": "कान फ़िल्मोत्सव\n\nकान फ़िल्मोत्सव (फ़्रांसिसी: le Festival international du film de Cannes or simply le Festival de Cannes), का प्रारंभ 1939 में हुआ। यह विश्व के सबसे सम्मानजनक फ़िल्म उत्सवों में से एक माना जाता है।\n", "id": "23885", "title": "कान फ़िल्मोत्सव"}
{"url": "https://hi.wikipedia.org/wiki?curid=23886", "text": "चलते चलते (2003 फ़िल्म)\n\nचलते चलते 2003 में बनी हिन्दी भाषा की फिल्म है।\n", "id": "23886", "title": "चलते चलते (2003 फ़िल्म)"}
{"url": "https://hi.wikipedia.org/wiki?curid=23888", "text": "फ़रीदा जलाल\n\nफ़रीदा जलाल हिन्दी फिल्मों की एक प्रसिद्ध अभिनेत्री हैं।\n", "id": "23888", "title": "फ़रीदा जलाल"}
{"url": "https://hi.wikipedia.org/wiki?curid=23889", "text": "अपु त्रयी\n\nअपु त्रयी सत्यजित राय द्वारा निर्देशित तीन फ़िल्मों की शृंखला है। ये तीन फ़िल्में हैं पाथेर पांचाली, अपराजितो और अपूर संसार। ये फ़िल्में 1955 से 1960 के बीच बनीं। ये बांग्ला के सुप्रसिद्ध लेखक बिभूतिभूषण बंद्योपाध्याय के लेखन पर आधारित थीं। इनमें हॉलिवुड और जाँ रेन्वर का प्रभाव देखा जा सकता है।\n", "id": "23889", "title": "अपु त्रयी"}
{"url": "https://hi.wikipedia.org/wiki?curid=23892", "text": "अपराजितो\n\nअपराजितो 1956 में बनी बांग्ला भाषा की फिल्म है। यह सत्यजित राय की एक प्रसिद्ध बांग्ला फ़िल्म है।\nअंग्रेज़ी कड़ी \n", "id": "23892", "title": "अपराजितो"}
{"url": "https://hi.wikipedia.org/wiki?curid=23893", "text": "अपुर संसार (1959 फ़िल्म)\n\nअपुर संसार सत्यजित राय की एक प्रसिद्ध बांग्ला फ़िल्म है।\n", "id": "23893", "title": "अपुर संसार (1959 फ़िल्म)"}
{"url": "https://hi.wikipedia.org/wiki?curid=23894", "text": "दूरसंचार\n\nदूरसंचार (Telecommunication) शब्द का प्रयोग किसी विद्युत संकेत का किसी दूरार्ध क्षेत्र तक संचारित या प्रेषित करने के अर्थ में होता है।\n\nइलेक्ट्रॉनिक्स और सूचना प्रौद्योगिकी, उत्पादन और निर्यात दोनों के संदर्भ में भारतीय उद्योग के सबसे तेजी से बढ़ते क्षेत्र हैं। एयरोस्पेस और रक्षा इलेक्ट्रॉनिक्स को अपवादस्वरूप छोड़ दें तो आज इलेक्ट्रॉनिक्स उद्योग के लिए लाइसेंस की जरूरत नहीं रह गई है। विदेशी निवेश में उदारीकरण और पूरी अर्थव्यवस्था की आयात निर्यात नीति के साथ यह क्षेत्र विशाल बाजार के रूप में न केवल संभावित रूचि आकर्षित कर रहा है बल्कि अंतरराष्ट्रीय कंपनियों के लिए संभावित उत्पादन आधार है।\n\nहाल के समय में, 'सॉफ्टवेयर विकास और आईटी सक्रिय सेवा' वैश्विक संदर्भ में भारत के लिए आला अवसर के रूप में उभरी है। सरकार भारत को वैश्चिक सूचना प्रौद्योगिकी की महाशक्ति और सूचना क्रांति के युग में अव्वल बनाने के लिए सभी आवश्यक कदम उठा रही है। सरकार ने देश की शीर्ष पांच प्राथमिकताओं के रूप में सूचना प्रौद्योगिकी को बढ़ावा देने की घोषणा की है और सूचना प्रौद्योगिकी तथा सॉफ्टवेयर विकास पर राष्ट्रीय कार्यबल का गठन किया है।\n\nएनटीपी-1999 के अनुसार ग्‍लोबल मोबाइल निजी संचार उपग्रह (जीएमपीसीएम) के लिए लाइसेंस प्रदान करने संबंधी नीति को 2 नवम्बर 2001 को अंतिम रूप दिया गया और इसकी घोषणा की गई।\n\nजीएमपीसीएस लाइसेंस प्रदान करने की प्रक्रिया एक पेचीदा प्रक्रिया है। जीएमपीसीएस लाइसेंस का आवेदन समस्त प्रस्ताव सहित विधि प्रवर्तन एजेंसी को सुरक्षा निकासी हेतु प्रस्तुत किया जाता है। प्रस्ताव को अंतर-मंत्रालय समिति जिसमें सचिव, कैबिनेट सचिव, रक्षा सचिव, गृह सचिव, सचिव (अंतरिक्ष विभाग) और निदेशक (इंटेलिजेंस ब्यूरो) होते हैं, से सुरक्षा के दृष्टिकोण से अनापत्ति प्राप्त होने के पश्चात आशय पत्र जारी किया जाता है।\n\nइस समय एक आवेदक कंपनी को जीएमपीसीएस लाइसेंस के लिए आशय पत्र जारी किया जा चुका है और लाइसेंस पर अब हस्‍ताक्षर किए जाने हैं। इस प्रक्रिया में सुरक्षा निगरानी के संबंध में जीएमपीसीएस गेटवे और भू-स्‍टेशन की जांच की शामिल है। लाइसेंस शुल्क, जो राजस्‍व भागीदारी के रूप में है, समायोजित सकल राजस्‍व का 10 (दस) प्रतिशत है और प्रवेश शुल्क एक करोड़ रुपए हैं।\n\n", "id": "23894", "title": "दूरसंचार"}
{"url": "https://hi.wikipedia.org/wiki?curid=23895", "text": "पटकथा\n\nपटकथा किसी फ़िल्म या दूरदर्शन कार्यक्रम के लिए पटकथा लेखक द्वारा लिखा गया कच्चा चिट्ठा होता है। यह मूल रूप से भी लिखा जा सकता है और किसी उपन्यास या कहानी के लिए भी तैयार किया जा सकता है। इसमें संवाद और संवादों के बीच होने वाली घटनाओं व दृश्यों का विस्तृत ब्योरा होता है।\n", "id": "23895", "title": "पटकथा"}
{"url": "https://hi.wikipedia.org/wiki?curid=23896", "text": "आवृत्ति\n\nकोई आवृत घटना (बार-बार दोहराई जाने वाली घटना), इकाई समय में जितनी बार घटित होती है उसे उस घटना की आवृत्ति (frequency) कहते हैं। आवृति को किसी साइनाकार (sinusoidal) तरंग के कला (phase) परिवर्तन की दर के रूप में भी समझ सकते हैं। आवृति की इकाई हर्त्ज (साकल्स प्रति सेकण्ड) होती है।\n\nएक कम्पन पूरा करने में जितना समय लगता है उसे आवर्त काल (Time Period) कहते हैं।\n\nआवर्त काल = १ / आवृति \n", "id": "23896", "title": "आवृत्ति"}
{"url": "https://hi.wikipedia.org/wiki?curid=23898", "text": "पार्श्व संगीत\n\nफ़िल्म या नाटक में के साथ साथ चलने वाला ऐसा संगीत जो प्रत्यक्ष रूप से फ़िल्म का हिस्सा नहीं होता किंतु फ़िल्म की घटनाओं और संवादों को सजीव बनाने के लिए पृष्ठभूमि में चलता रहता है, पार्श्व संगीत कहलाता है।\n", "id": "23898", "title": "पार्श्व संगीत"}
{"url": "https://hi.wikipedia.org/wiki?curid=23900", "text": "चलचित्रण\n\nचलचित्र की सचल फ़ोटोग्राफ़ी को चलचित्रण या (अंग्रेज़ी में) सिनेमेटोग्राफ़ी कहते है। यह शब्द ग्रीक शब्द kinesis (सचल) grapho (लिपिबद्ध करना) से बना है। इसका सामान्य फ़ोटोग्राफी (जिसे स्टिल फ़ोटोग्राफ़ी भी कहते हैं) से घनिष्ठ संबंध है हाँलाँकि जब कैमरा और दृश्य सचल होते हैं तो अनेक संबंधित विषयों और समस्याओं का ध्यान भी रखना होता है। \nयह चलचित्रों से संबंधित एक कला है जिससे फ़िल्म निर्देशक और चलचित्रक फ़िल्म को निखारते हैं।\n", "id": "23900", "title": "चलचित्रण"}
{"url": "https://hi.wikipedia.org/wiki?curid=23901", "text": "कला निर्देशन\n\nविज्ञापन, प्रकाशन, फ़िल्म, टेलीविज़न, इंटरनेट और विडियो गेम्स आदि सभी में कला निर्देशक के पद होते हैं जो लगभग एक सा काम करते हैं।\n", "id": "23901", "title": "कला निर्देशन"}
{"url": "https://hi.wikipedia.org/wiki?curid=23902", "text": "संपादन\n\nसंपादन संशोधन, संक्षेप, संरचना और संगठन द्बारा किसी भाषा, चित्र या ध्वनि को प्रदर्शन के लिए बेहतर बनाने की प्रक्रिया हैं। संपादन करने वाले व्यक्ति को संपादक कहा जाता है। \n", "id": "23902", "title": "संपादन"}
{"url": "https://hi.wikipedia.org/wiki?curid=23903", "text": "क्षोभमण्डल\n\nक्षोभमण्डल या ट्रोपोस्फ़ीयर () पृथ्वी के वायुमंडल का सबसे निचला हिस्सा है। इसी परत में आर्द्रता, जलकण, धूलकण, वायुधुन्ध तथा सभी मौसमी घटनाएं होती हैं। यह पृथ्वी की वायु का सबसे घना भाग है और पूरे वालुमंडल के द्रव्यमान का ८०% हिस्सा इसमें मौजूद है। भूमध्य रेखा (इक्वेटर) पर इसकी गहराई २० किमी है जो ध्रुवों पर घटकर सिर्फ़ ७ किमी ही रह जाती है। वालुमंडल में इसके ऊपर की परत को समतापमण्डल या स्ट्रैटोस्फ़ीयर कहते हैं। इन दोनों परतों के बीच की रेखा का नाम ट्रोपोपौज़ है।\n\nधरातल से ऊपर जानें पए प्रति १,००० फीट की ऊचाई पर तापमान में ३.६ डिग्री फारेनहाइट की गिरावट आती जाती हैं।\n\n", "id": "23903", "title": "क्षोभमण्डल"}
{"url": "https://hi.wikipedia.org/wiki?curid=23904", "text": "समतापमण्डल\n\nक्षोभ सीमा के ऊपर औसत ५० किलोमीटर की ऊचाई तक का विस्तार पाया जाता हें।\n", "id": "23904", "title": "समतापमण्डल"}
{"url": "https://hi.wikipedia.org/wiki?curid=23905", "text": "मध्यमण्डल\n\nमध्यमण्डल पृथ्वी के वायुमण्डल में समतापमण्डल के ऊपर स्थित परत को कहा जाता है जो, सामान्यतः, ५० से ८० किलोमीटर की ऊचाई वाले भाग में पाई जाने वाली परत है।\n", "id": "23905", "title": "मध्यमण्डल"}
{"url": "https://hi.wikipedia.org/wiki?curid=23906", "text": "तापमण्डल\n\nधरातल से ८० किलोमीटर की ऊचाई से लेकर ६४० किमी तक तापमण्डल का विस्तार हें |\n", "id": "23906", "title": "तापमण्डल"}
{"url": "https://hi.wikipedia.org/wiki?curid=23908", "text": "बाह्यमण्डल\n\nवायुमण्डल में प्रथ्वी के धरातल से ६४० किलोमीटर के ऊपर बाह्यमण्डल या आयतन मंडल का विस्तार हैं। \n", "id": "23908", "title": "बाह्यमण्डल"}
{"url": "https://hi.wikipedia.org/wiki?curid=23909", "text": "ऊष्णकटिबन्ध\n\nऊष्णकटिबंध () दुनिया का वह कटिबंध है जो भूमध्य रेखा से अक्षांश २३°२६'१६\" उत्तर में कर्क रेखा और अक्षांश २३°२६'१६\" दक्षिण में मकर रेखा तक सीमित है। यह अक्षांश पृथ्वी के अक्षीय झुकाव () से संबन्धित है। कर्क और मकर रेखाओं में एक सौर्य वर्ष में एक बार और इनके बीच के पूरे क्षेत्र में एक सौर्य वर्ष में दो बार सूरज ठीक सिर के ऊपर होता है। विश्व की आबादी का एक बड़ा भाग (लगभग ४०%) इस क्षेत्र में रहता है और ऐसा अनुमानित है कि बढ़ती जनसंख्या के कारण यह आबादी और बढ़ती ही जायेगी। यह पृथ्वी का सबसे गर्म क्षेत्र है क्योंकि पृथ्वी के अक्षीय झुकाव के कारण सूर्य की अधिकतम ऊष्मा भूमध्य रेखा और उसके आस-पास के इलाके पर केन्द्रित होती है।\nहालांकि आम जनमत यह है कि ऊष्णकटिबंध एक गर्म इलाका जहाँ हमेशा वर्षा होती रहती है और हरियाली रहती है लेकिन वास्तविकता ऐसी नहीं है। यहाँ ऐसे कई क्षेत्र हैं जहाँ पर ख़ुश्क और नम मौसम पाए जाते हैं। नम मौसम तब होता है जब उस इलाके में वर्ष के औसत की अधिकतम वर्षा होती है। इसको पर्यटन को बढ़ावा देने के लिए हरित् ऋतु का नाम भी दिया जाता है। नम इलाके पूरे ऊष्ण और उप-ऊष्ण कटिबंध में फैले हुए हैं। नम महीना वह होता है जिसमें ६० मि.मी. या अधिक वर्षा हो। ऊष्णकटिबंधीय वनों में ख़ुश्क और नम मौसम नहीं पाया जाता है क्योंकि यहाँ पूरे साल भर समान रूप से वर्षा होती है। आमतौर पर वर्षा ऋतु ख़ुश्क गर्म मौसम के अन्त में शुरू होती है। कुछ इलाकों में तो इतनी बारिश हो जाती है कि बाढ़ आ जाती है जिससे मिट्टी का कटाव होता है और मिट्टी की उर्वरता भी घटती है। इस क्षेत्र के अधिकांश जानवरों के लिए यह बहुतायत का मौसम होता है और उनका प्रजनन काल इसी से सम्बद्ध रहता है।\n\nविश्व की सबसे घातक बीमारियाँ भी इस क्षेत्र में भरपूर होती हैं। क्योंकि यहाँ का वातावरण मच्छरों के पनपने के लिए भी अनुकूल होता है इसलिए यहाँ मच्छर-सम्बन्धी बीमारियाँ भी बहुत अधिक होती हैं। कई बीमारियाँ तो और इलाकों में पाई ही नहीं जाती हैं। \n\n", "id": "23909", "title": "ऊष्णकटिबन्ध"}
{"url": "https://hi.wikipedia.org/wiki?curid=23911", "text": "शीत कटिबन्ध\n\nदोनों गोलाद्धो में ६६.१/२ डिग्रि से ध्रुवों तक यह कटिबन्ध स्थित हें।यहाँ ताप अत्यंत ही कम रहता है। जिसके फलस्वरूप यहाँ हमेशा बर्फ जमी रहती है।सुरज की तिरछी किरणो के कारण तापमाण कम होता है।\n", "id": "23911", "title": "शीत कटिबन्ध"}
{"url": "https://hi.wikipedia.org/wiki?curid=23912", "text": "पहेली (2005 फ़िल्म)\n\nपहेली 2005 में बनी हिन्दी भाषा की फिल्म है।\n\nयह चलचित्र ग्रामीण भारतीय परिवेष के दन्त्य कथाओं को चित्रित करता है। इस चलचित्र में एक भूत को एक व्यापारी के पत्नी से प्रेम होता है और व्यापारी की अनुपस्थिति में उसकी पत्नी के साथ उस के रूप में रहने लगता है।\n\n\n\nयह चलचित्र अस्कर अवार्ड के लिए नामांकरण किया गया था।\n", "id": "23912", "title": "पहेली (2005 फ़िल्म)"}
{"url": "https://hi.wikipedia.org/wiki?curid=23913", "text": "मुझसे दोस्ती करोगे (2002 फ़िल्म)\n\nमुझसे दोस्ती करोगे 2002 में बनी हिन्दी भाषा की फिल्म है।\n", "id": "23913", "title": "मुझसे दोस्ती करोगे (2002 फ़िल्म)"}
{"url": "https://hi.wikipedia.org/wiki?curid=23914", "text": "हिमानी शिवपुरी\n\nहिमानी शिवपुरी हिन्दी फिल्मों की एक अभिनेत्री हैं।\n", "id": "23914", "title": "हिमानी शिवपुरी"}
{"url": "https://hi.wikipedia.org/wiki?curid=23915", "text": "प्रकाशन\n\nप्रकाशन निर्माण की वह प्रक्रिया है जिसके द्बारा साहित्य या सूचना को जनता के समक्ष प्रस्तुत किया जाता है। अनेक बार लेखक स्वयं ही पुस्तक का प्रकाशक भी होता है।\n\nप्रकाशन का शाब्दिक अर्थ है 'प्रकाश में लाना'। यह संस्कृत की \"प्रकश\" धातु से बना है, जिसका अर्थ है फलाना, विकसित करना। उसी से बना 'प्रकाशन', जिसका शाब्दिक अर्थ हुआ फैलाने या विकसित करने की क्रिया। आधुनिक संदर्भ में इसकी परिभाषा यों की जा सकती है : लिखित विषय का चुनाव, मुद्रण और वितरण। प्रकाशन का कार्य आज के युग में मुद्रण और कागज पर पूर्णत: निर्भर है, यद्यपि यह दोनों ही चीज़ों से पुराना है। \n\nलकड़ी के ब्लाकों से छपाई करने का अविष्कार नवीं शताब्दी के पूर्वार्धं में चीन में हुआ था। टाइप से छपाई का आरंभ भी वहीं शताब्दी के मध्य में हुआ था। लेकिन इसे अधिक महत्व नहीं दिया गया। यही सोचा गया कि पांडुलिपियों की नकल करते समय अच्छे कातिबों से जो गलतियाँ हो जाती हैं, वे मुद्रण में नहीं होंगी। यूरोप में, टाइप से छपाई के काम का आरंभ 15वीं शताब्दी के मध्य में आरंभ हुआ। किंतु चीन की भाँति वहाँ भी मुद्रण का प्रयोग केवल धार्मिक ग्रंथों और शासकीय कागजों को शुद्ध छापने में किया गया। एशिया या यूरोप, कहीं भी सोच तक नहीं गया कि मुद्रण की सहायता से राजनीतिक, बौद्धिक या धार्मिक साहित्य का विस्तृत प्रसार किया जा सकता है। पूर्व और पश्चिम दोनों में सदियों तक धार्मिक संस्थाएँ, सरकार, विश्वविद्यालय तथा अन्य शक्तिशालिनी संस्थाएँ अपने ही विचारों और सूचनाओं के प्रसार में मुद्रण का उपयोग करती रहीं और उन्होंने ज्ञान के प्रसार में उसके उपयोग का निरंतर विरोध किया। बाद में, आखिरकार आत्मिक एवं बौद्धिक विकास संबंधी अथवा धार्मिक एवं वैज्ञानिक साहित्य के प्रकाशन में मुद्रण का शत प्रतिशत सहयोग मिलने ही लगा।\n\nमुद्रण के आविष्कार से पहले प्रकाशन का कार्य कातिब या प्रशिक्षित गुलाम किया करते थे। वे चर्मपत्र पर किसी पांडुलिपि की अनेक प्रतिलिपियाँ लिखते रहते थे। टालेमी वंश के शासनकाल में मिस्र में, तथा यूनान और गणतांत्रिक रोम के प्रमुख नगरों में चर्मपत्र तैयार करनेवाली अनेक उद्योगशालाएँ खुल गई थीं और चर्मपत्र पर प्राचीन साहित्य, धर्म और कानून संबंधी श्रेष्ठ कृतियों की प्रतिलिपियाँ तैयार की जाती थीं। रोमी साम्राज्य में तथा पश्चिमी देशों के राजा, राजकुमार, पार्लिमेंट, पादरी आदि अक्सर प्रकाशन पर अपना आधिपत्य स्थापित कर लेते थे या करने की कोशिश करते थे और लंबे समय के लिये प्रकाशनकार्य बंद हो जाता था। फिर भी ये पुराने प्रयास आज की प्रकाशन संस्थाओं के ही आदि रूप थे। उनका काम था बड़े पैमाने पर छापने के लिये पांडुलिपियों का चुनाव करना, उनके लिये लेखकों को पुस्तकों की बिक्री से पहले अग्रिम पारिश्रमिक देना, अलग अलग पांडुलिपियों के संस्करण का आकार प्रकार तथा मूल्य निर्धारित करना और बाजार तैयार करना जहाँ, अनेक प्रयत्न करके पुस्तकों को लाभ सहित बेचा जा सके। वे अत्याधुनिक अर्थो में भी प्रकाशक ही थे, यद्यपि उनके उत्पादन \"पुस्तकें\" नहीं थीं।\n\nआज पुस्तकों का परिचित रूप है कुछ छपे हुए पृष्ठ जो एक ओर सिले होते हैं। यह रूप कैसे प्रचलित हुआ, इसका भी एक पुराना और लंबा इतिहास है। चौथी शताब्दी तक कम से कम उत्तर रोमी साम्राज्य के जूरियों को जिल्द से बँधी पुस्तकों का पूरा ज्ञान था। फिर भी पुस्तकों का सार्वजनिक प्रचलन तो इसके दो तीन शताब्दियों बाद आयरलैंड में हुआ। यहाँ बौद्धिक एवं धार्मिक विचारधारा बढ़ी और इसका उत्कर्ष हुआ \"बुक आफ़ केल्स\" के रूप में, जो एक विद्वान् के अनुसार \"संसार की सुंदरतम पुस्तक\" है।\n\nसबसे पहले जिल्दबँधी किताबों को \"कोडेक्स\" कहा जाता था। मध्य युग में कोडेक्स ही पुस्तकें मानी जाने लगीं और विभिन्न ईसाई मतों के मठों द्वारा, जो प्रकाशन का कार्य करते थे, धर्मशास्त्र पर पुस्तकें प्रकाशित की जाने लगीं। कानून, ओषधिविज्ञान, काव्यशास्त्र तथा अन्य विषयों की पुस्तकों का प्रकाशन उदीयमान विश्वविद्यालयों द्वारा अन्य विषयों की पुस्तकों का प्रकाशन उदीयमान विश्वविद्यालयों द्वारा किया जाने लगा, जिन्होंने जल्दी ही गिरजों और प्रशासन से प्रकाशनकार्य छीन लिया। जिन जिन नगरों में विश्वविद्यालय थे, वहाँ पुरानी किताबों की दूकानें खूब फैल गईं, जैसी आज के युग में भी हैं। अंतर केवल इतना था कि विश्वविद्यालयों ने प्रकाशन का काम तो अपने हाथ में लिया, किंतु फायदा उठाना उनका उद्देश्य न था और उनका प्रयत्न सदा यही रहता था कि पुस्तकों की कीमत कम से कम रखी जाय जिससे विद्यार्थियों को सुविधा रहे। यही कारण था कि वे पुरानी किताबों की बिक्री पर जोर देते थे। इससे विश्वविद्यालयों को हर साल नए संस्करण भी नहीं प्रकाशित करने पड़ते थे।\n\nचर्मपत्र के समान \"कोडेक्स\" भी हाथ से लिखे जाते थे। मठों के \"लेखन कक्षों\" में अपने काम के प्रति उत्सर्ग की भावना रखनेवाले कातिब दिन भर प्राचीन ग्रंथों के पृष्ठ के पृष्ठ नकल किया करते थे। उन्हीं के कारण प्राचीन ग्रंथों तथा बाइबिल की रक्षा हो सकी। (आग लगन के भय से मठों में रात को काम नहीं होता था।) \"कातिब अपना काम खत्म कर चुकता था तो एक दूसरा आदमी उसे मूल से मिलाकर संशोधित करता था\", डगलस सी. मेकमर्टी ने लिखा है, \"फिर उन पन्नो को लाल स्याही से लिखनेवो कातिब के पास भेज दिया जाता था जो मुखपृष्ठ, शीर्षक, अध्याय संख्या तथा दूसरे नाम, टिप्पणियाँ आदि जोड़ देता था। यदि पुस्तक में चित्र जाने को होते थे तो उसे चित्रकार के पास भेज दिया जाता था। उसके काम की समाप्ति के बाद पुस्तक जिल्द बँधने के लिये तैयार हो जाती थी।\"\n\nप्रकाशन का प्रारंभ मुद्रणकला के प्रारंभ से पहले ही हो चुका था, किंतु 15वीं शताब्दी में योआन गटेनबर्ग द्वारा वर्णमाला के अक्षरों के टाइपों के आविष्कार के बाद प्रकाशन की बड़ी उन्नति हुई। गटेनबर्ग अक्षरों के टाइपों का सफल प्रयोग न कर सका। फिर भी उसके युगांतरकारी आविष्कार के बाद उसका नगर मेंज (जर्मनी) यूरोप महाद्वीप का निसंदिग्ध प्रकाशन केंद्र बन गया। इसके बाद पश्चिमी संसार मुद्रण और प्रकाशन के विकास में जर्मनी ही अगुआ रहा। सन् 1500 से पहले यूरोप में 30000 पुसतकें छप चुकी थीं। इनमें से दो तिहाई से अधिक का प्रकाशन जर्मनी के विभिन्न विद्याकेंद्रों लाइपपजिग, कोलोन, बैसेल, न्यूरेमबर्ग, औग्सबर्ग और स्कासबर्ग में हुआ था। इससे भी अधिक महत्वपूर्ण बात यह थी कि इन्हीं नगरों में प्रशिक्षित जर्मनों ने ही इटली में आधुनिक मुद्रण और प्रकाशन की शुरुआत सन् 1460 के आसपास की, जहाँ इन दोनों कलाओं ने पुनरुत्थानकालीन संस्कृति और व्यापार के विकास में बड़ा योग दिया। इसी प्रकार, इटली में प्रशिक्षित जर्मन ही 16वीं सदी के अंत में मुद्रण प्रकाशन उद्योग को फ्रांस में ले गये।\n\nइसी समय पुस्तकों के बाजार का भी विकास हुआ। सन् 1501 में आल्जे मैनूज़िओ ने छोटे आकार की पुस्तकों का श्रीगणेश किया। इन पुस्तकों ने क्रमश: विशालाकर, कीमती \"कोडेक्स\" का स्थान ले लिया, ठीक उसी तरह जैसे कोडेक्स ने लपेट जानेवाले \"वॉल्यूमैन\" का स्थान ले लिया था। बाद के दर्शकों में टाइपों पर बड़ा ध्यान दिया गया, विशेषकर फ्रांस में और आज भी प्रयोगे किए जानेवाले अनेक टाइपों के नाम उनके आविष्कारों पर हैं। उस युग के मशहूर टाइपग्राफर क्लॉड गैरामंड और रार्बट ग्रैंजन थे। इनका एक प्रमुख खरीददार क्रिस्तोफे प्लांतिन बड़ा प्रसिद्ध मुद्रक था जो बाद में प्रकाशक बन गया। 1514 में फ्रांस में जन्मा प्लांतिन 1548 में धार्मिक दंड से बचने के लिये पेरिस से भागकर बेल्जियम के ऐंटवर्प नगर में चला गया। बाद में चर्च और विश्वविद्यालय दोनों ने उसे माफ कर दिया और वह स्पेनी साम्राज्य के लिये धार्मिक पुस्तकों को प्रकाशित करनेवाला एकमात्र प्रकाशक हो गया। फिर तो वह तत्कालीन प्रमुख प्रकाशन केंद्र लाइडेन विश्वविद्यालय का मुद्रक नियुक्त हो गया।\n\nशुरू शुरू में कुछ मुद्रक चर्च और राजाओं के प्रति वफादार थे लेकिन 15वीं सदी के अंत और 16वीं सदी के प्रारंभ में प्रकाशन व्यवसाय का उपयोग प्रोटेस्टेंट और रेडिकल संप्रदायों को पुनर्गठित करने में किया जाने लगा। परिमाणत: इस प्रकार नए प्रकाशन व्यवसाय का विरोध, विशेषकर जर्मनी में, किया जाने लगा और प्रकाशकों तथा मुद्रकों ने अपनी सुरक्षा के लिये अलग अलग कारपोरेशन और गिल्ड (संगठन) बना लिए। अनेक देशों में यह 19वीं सदी तक बने रहे। न्यूरेमबर्ग और ऑग्सबर्ग में तो 16वीं सदी में मुद्रण-प्रकाशन-व्यवसायों को बंद ही करवा दिया गया या लोग छिपे छिपे ही प्रकाशन करने लगे। जहाँ ऐसा नहीं हुआ वहाँ दूसरे तरीकों से नियंत्रण रखा जाने लगा। सन् 1474 में फ्रांस में नए स्वतंत्र मुद्रकों और उनकी मुद्रित पुस्तकों को इसी अधिनियम के अंतर्गत रखा जाने लगा, जिसके अंतर्गत अब तक पुरानी पुस्तकों के प्रकाशन पर एकाधिकार पेरिस विश्वविद्यालय ने कर रखा था। यह मुद्रकों के लिये एक नया सम्मान था, फिर भी सरकारी कार्यो में रुचि न रखनेवाले प्रकाशकों के लिये तो एक भार ही था।\n\nसरकारी अधिनियमों और संघ के प्रतिबंधों ने मिलकर शताब्दियों तक मुद्रण-प्रकाशन-व्यवसाय की प्रगति को रोके रखा। एक परिणाम तो इसका यह हुआ कि अनेक मुद्रक और प्रकाशक इंगलैंड चले गए। अनुमान लगाया गया है कि 1476 और 1536 के बीच इंगलैंड में लगभग दो तिहाई मुद्रक, जिल्दसाज और कागजी विदेशी थे। सन् 1534 में स्टेशनरों के संघ ने इंगलैंड के पुस्तक प्रकाशन पर अपना अधिकार जमा लिया और सन् 1710 में महारानी ऐन के शासनकाल में पहला कापीराइट ऐक्ट पास हुआ। इस बीच प्रकाशकों को बहुत परेशान किया गया, वह भी केवल इंगलैंड में नहीं बल्कि अमरीका में भी। इसी दौरान, जब प्रकाशकों को बड़े संघर्ष के बाद मिली थोड़ी सी आजादी को भी खत्म करने के लिये नए प्रतिबंध लगाए जाने लगे, जॉन मिल्टन ने 1644 में अपनी \"एरियोपैगिटिका\" की रचना की।\n\nफ्रांस में तो लगभग पूरा नियंत्रण था, जो 1793 के कापीराइट कानून के बाद ही समाप्त हो सका और मुद्रण-प्रकाशन-व्यवसाय सभी प्रकार के नियमों से स्वतंत्र हो सका। किंतु यह स्वतंत्रता अस्थायी थी जो नेपोलियन के प्रथम साम्राज्य की स्थापना के साथ समाप्त हो गई। दुबारा यह आजादी 1870 में प्रजातंत्र की स्थापना के बाद ही मिल सकी। फ्रांस के प्रतिबंधों का हालैंड और बेल्जियम के प्रकाशन व्यवसाय पर बड़ा शुभ प्रभाव 17वीं और 18वीं सदी में पड़ा। मोलिये, ब्वायलॉ, वाल्तेयर, रूसी तथा अन्य फ्रांसीसी लेखकों की रचनाएँ वहाँ छापकर छिपे रूप से फ्रांस के बाजारों में भेजी जाती रहीं।\n\nअति हमेशा बुरी होती है। बड़े से बड़े किंतु ढीलेपन से लागू किए गए निंयत्रणों और सरकारी एकाधिकार का कड़ा सामना हुआ। मौजूदा वातावरण में 16वीं और 20वीं शताब्दियों के बीच यूरोप में शिक्षा और पुस्तकें पढ़ने के व्यसन का बड़ा विकास हुआ। फलत: लेखन और प्रकाशन का प्रसार हुआ। सन् 1710 के अंग्रेजी कापीराइट कानून ने लेखकों और प्रकाशकों को एकाधिकारी मुद्रकों से स्वतंत्र कर दिया और उन्हें अधिकार दिया कि वे अच्छी से अच्छी शर्तों पर साहित्यिक कृति के प्रकाशन की व्यवस्था कर सकें। इसी कानून में यह व्यवस्था भी की गई कि निश्चित अवधि के बाद साहित्यिक कृति पर संपूर्ण जनता का अधिकार हो जाएगा। यही आधुनिक प्रकाशन व्यवसाय की धुरी है। इसी से लेखकों की अपनी कृति पर अधिकार की रक्षा होती है और प्रकाशक उन अधिकारों को प्राप्त कर सकता है। कापीराइट की निश्चित अवधि महारानी ऐन के शासनकाल में 14 साल थी और लेखक उसे और 14 वर्षों के लिये बढ़वा सकता था, अमरीका में यही अवधि इसी शताब्दि में 28 साल थी और 28 अगले वर्षों के लिये बढ़वाने का अधिकार लेखक को था। अधिकांश देशों में यह अवधि लेखक के जीवनकाल के बाद 20 से 50 वर्ष तक है।\n\n18वीं सदी के बाद कापीराइट के विकास का स्पष्ट अर्थ है पेशे के रूप में लेखन व्यवसाय और व्यवसाय के रूप में प्रकाशन का विकास। कानून उनकी सुरक्षा करके दोनों को बढ़ावा देता है। लेकिन इसका अर्थ कुछ और भी है। यह जनसाधारण की बढ़ती हुई ज्ञानपिपासा और अध्ययनप्रियता का प्रतीक भी है।\n\nसाहित्यिक कृतियों का बाजार बढ़ता जा रहा था। मुद्रक इसका सामना करने में सफल न थे। उन्हें पुस्तकविक्रेताओं से धन की माँग करनी पड़ती थी। धीरे धीरे 18वीं सदी में पुस्तकविक्रेता ही प्रकाशक बन बैठे। उस समय तक जनता में, विशेष रूप से इंगलैंड में, पुस्तकप्रेम बहुत बढ़ गया था। लोकप्रिय पुस्तकों (बाइबिल, टीकाओं, पाठ्य पुस्तकों, कोश आदि) की बिक्री बहुत बढ़ गई थी। इस नई माँग को पूरा करने के लिये गश्ती पुस्तकालयों की स्थापना 1720 में हुई। नए लेखकों के पाठकों की संख्या बढ़ने लगी और उन्होंने अपने \"संरक्षकों\" (पेट्रनों) से अलग होना शु डिग्री कर दिया। 18वीं सदी क कांस्टेबिल और लांगमैंस जैसे पुस्तकविक्रेता पुस्तक व्यवसाय के केंद्र बन गए। कुछ ही दशकों बाद, अमरीका में हार्पर, स्क्रिबनर, डटन और लिंटिल ब्राउन का आविर्भाव हुआ।\n\nइस तरह पुस्तक विक्रेताओं के उत्कर्ष से समकालीन प्रकाशन का आरंभ हुआ और लगभग साथ साथ इंगलैंड में उपन्यास और उपन्यासकारों के उत्कर्ष से प्रकाशन व्यवसाय फूला फला। दोनों ही उत्कर्षों का अर्थ था मध्यवर्ग का उदय, इसी कारण इंगलैंड और अमरीका दोनों जगह प्रकाशन का खूब विकास हुआ। यूरोप महाद्वीप में विकास धीरे धीरे हुआ और अमीरी गरीबी के विशाल अंतर के कारण पुस्तकों की खरीददार मध्यवर्गीय जनता बढ़ न सकी।\n\nपुस्तक विक्रय और प्रकाशन का संबंध इंगलैंड में अधिक दिनों तक रहा। अमरीका में नए लेखकों का विकास कुछ इतनी तेजी से हुआ कि स्वतंत्र प्रकाशन संस्थाओं का ही निर्माण हो गया, जो न तो विक्रय का काम करती थीं और न मुद्रण का। इस परिवर्तन के फलस्वरूप नए मुद्रक, जिल्दसाज और विक्रेता बनेहृ पहले दोनों प्रकाशक के अनुबंध पर किताबें तैयार करने का काम करते थे और तीसरा उन्हें बेचने का।\n\n20 सदी के तीसरे दशक में इंगलैंड, अमरीका, जर्मनी और फ्रांस में और नए नए प्रकाशकों का आविर्भाव हुआ। वे केवल कथासाहित्य, जीवनसाहित्य, इतिहास, संस्मरण, सामान्य मनोविज्ञान आदि विषयों की पुस्तकों का प्रकाशन करने लगे। उन्हें व्यापारी प्रकाशक का नाम दिया गया। अनेक पुराने ओर कई नए प्रकाशन संस्थानों में बाइबिल, धार्मिक पुस्तकों, स्कूल और कालेज की पाठ्य पुस्तकों, डाक्टरी पुस्तकों के विभाग बने रहे, जिनपर प्रकाशन उद्योग की आधारशिला रखी हुई है। लेकिन सबसे नया प्रचलन था व्यापारी प्रकाशक बनने का। विशेषज्ञता का युग आरंभ हो गया, विशेष रूप से अमरीका में, जहाँ उद्योग पुरानी परंपराओं से इतनी बुरी तरह आच्छादित न था और नए प्रयोगों के लिये गुजाइश थी।\n\nप्रकाशन व्यवसाय बढ़ता गया। प्रकाशित पुस्तकों की संख्या बढ़ती गई। एक उदाहरण लें। इंगलैंड में 18वीं सदी के पूर्वार्ध में एक वर्ष में प्रकाशित पुस्तकों की संख्या 93 थी। 20वीं सदी के पहले 25 सालों में प्रति वर्ष औसत 600 किताबें प्रकाशित हुई। इसी वृद्धि से मालूम होता है कि विशेषज्ञता का युग क्यों आया।\n\nव्यापारी प्रकाशकों में ही सजिल्द पुस्तकों के पुनर्मुद्रकों, कागजी आवरणवाली पुस्तकों के पुनर्मुद्रकों, केवल वेर्स्टन या जासूसी कहानियों के या वैज्ञानिक कथासाहित्य के प्रकाशकों तथा अन्य बाजारों के लिये अन्य विशेष प्रकार की पुस्तकें छापनेवाले प्रकाशकों का आविर्भाव हुआ। पुस्तक विक्रताओं को सहायता देने के लिये पुस्तक क्लब बने। डाक से पुस्तकों को बेचनेवाली खास संस्थाएँ हैं। ये नए साधन कितने महत्वपूर्ण थे, यह निम्न आँकड़ों से जाना जा सकता है। सजिल्द पुस्तकों के प्रकाशक जिन पुस्तकों को 3000 से 10000 तक छापते थे, उन्हीं के पुनर्मुद्रण सस्ते संस्करणों में 100000 से 200000 तक होते हैं। स्पष्ट है कि मध्यवर्ग ही 20वीं सदी के मध्य तक पुस्तकों का सबसे बड़ा खरीददार हो गया था। इंगलैंड में पेंग्विन और पैलिकन ने संपादन का स्तर ऊँचा रखा और अमरीका में सस्ती पुस्तकों के प्रकाशकों ने मौलिक पुस्तकें भी छापना शु डिग्री किया।\n\nप्रकाशन की विशेषज्ञता के कारण प्रकाशन के लिये पांडुलिपियों की व्यवस्था करने के लिये दो नए व्यवसायों का जन्म हुआ। एक था पांडुलिपि स्काउट। वह प्रकाशक से अनुबंध करके काम करता है और उसे फुटकर भाव पर 1 या 2 प्रतिशत कमीशन मिलता है। दूसरा है लिटरेरी एजेंट। वह लेखकों के साथ काम करता है और लेखक से प्रकाशक के संबंध की पूरी जिम्मेदारी उसपर होती है। उसे पारिश्रमिक के रूप में लेखक की रायल्टी का 10 प्रति शत मिलता है। इस एजेंसी की प्रवृत्ति का अगला प्रभाव यह पड़ा कि प्रकाशक अब केवल प्रबंधक भर रह गया और उसने संपादन का काम भी दूसरों को सौंप दिया। इससे लेखकों, विशेषत: कथाकारों, का बाजार भी बढ़ा। 20वीं सदी में पत्रपत्रिकाओं में धारावाहिक प्रकाशन के अधिकारों के साथ फिल्म के अधिकार, नाट्यांतर के अधिकार, रेडियो, टेलीविजन अधिकार, सार संक्षेप अधिकार तथा अन्य अनेक अधिकार भी शामिल हो गए। इन अधिकारों की बिक्री से पैसा तो लेखक को खूब मिल सकता है, लेकिन वह स्वयं इस व्यापार को पक्का करने के अयोग्य है।\n\nविक्रय के लिये भी 20वीं सदी में नई एजेंसियों ने जन्म लिया। एक थीं विज्ञापन एजेंसियाँ। कुछ तो अपने द्वारा विज्ञापित दूसरी चीजों के साथ साथ किताबों को भी शामिल कर लेतीं। कुछ केवल पुस्तकों का विज्ञापन करती थीं। प्रकाशक विज्ञापन में लागत का 8-10 प्रति शत तक खर्च करने के लिये भी बड़ी होशियारी ओर अनुभव की जरूर थी, जो प्रकाशकों के पास नहीं थी। यही कारण था पुस्तक व्यवसाय में विज्ञापन एजेंसी व्यवसाय के आगमन का।\n\nयह तो है कि ज्यादातर पुस्तकें व्यापारिक पुस्तकें ही होती हैं, फिर भी अन्य प्रकार की पुस्तकों का प्रकाशन भी जारी है। मसलन, विश्वविद्यालयों द्वारा प्रकाशित पुस्तकें, विज्ञान की पुस्तकें आदि।\n\nमुद्रण की कला में परिष्कार का प्रभाव भी प्रकाशन व्यवसाय पर पड़ा। लाइनोटाईप, सिलिंड्रिकल प्रेस, रॉटरी प्रेस तथा उनके साथ की मशीनों का प्रभाव पड़ना ही चाहिए था। इनमें से अधिकांश का आविर्भाव 20वी सदी के प्रारंभ में ही हुआ था। उनमें लगातार विकास से पुस्तकों की माँग को पूरा करने में आसानी ही हुई।\n\n20वीं सदी में सिनेमा, रेडियो, टेलीविजन और मोटरकार, सचित्र पत्र, पत्रिकाएँ तथा मनोरंजन और ज्ञानवर्धन के अन्य साधन जनता के मस्तिष्क को अधिक घेरे हुए हैं। सबने पुस्तकों से लोहा लिया है लेकिन पुस्तक प्रकाशन का अविरल विकास रुक नहीं सका है।\n", "id": "23915", "title": "प्रकाशन"}
{"url": "https://hi.wikipedia.org/wiki?curid=23920", "text": "अकादमी मानद पुरस्कार\n\nअकादमी मानद पुरस्कार अकादमी ऑफ़ मोशन पिक्चर्स आर्ट एंड साइंस द्बारा अनियमित रूप से सचल चित्रों की उन उपलब्धियों को रेखांकित करने के लिए दिया जाता है जो अन्य किसी पुरस्कार की श्रेणी में नहीं आतीं। पिछले कुछ वर्षो से यह पुरस्कार नियमित रूप से लाइफ़ टाइम अचीवमेंट पुरस्कार के रूप में ही दिया जाता रहा है।\n\nवार्षिक प्रतियोगिता वाले सामान्य अकादमी पुरस्कार जिन्हें अकादमी के सदस्यों द्बारा दिए गए वोटों से चुना जाता है, से भिन्न इस मानद पुरस्कार का निर्णय अकादमी की संचालक पीठ (बोर्ड ऑफ़ गवर्नर्स) द्बारा लिया जाता हैं। पुरस्कार में दिया जाने वाला स्मृति चिह्न अन्य पुरस्कारों के रूप में दी जाने वाली वही सुनहरी ऑस्कर ट्रॉफ़ी है।\n", "id": "23920", "title": "अकादमी मानद पुरस्कार"}
{"url": "https://hi.wikipedia.org/wiki?curid=23922", "text": "देवी (१९६० फ़िल्म)\n\nदेवी 1960 में बनी बांग्ला भाषा की फिल्म है।\n", "id": "23922", "title": "देवी (१९६० फ़िल्म)"}
{"url": "https://hi.wikipedia.org/wiki?curid=23924", "text": "अमरीकी सार्वजनिक परिवहन संस्था\n\nअमरीकी सार्वजनिक परिवहन संस्था अमेरिका की सार्वजनिक परिवहन की संस्था है।\n\n\n", "id": "23924", "title": "अमरीकी सार्वजनिक परिवहन संस्था"}
{"url": "https://hi.wikipedia.org/wiki?curid=23928", "text": "स्नूप दॉग\n\nचैल्विन कॉर्दोज़ार ब्रोदस जुनियर (जन्म 20 अक्टूबर 1971) अपने स्टेज के नाम स्नुप डॉग से बेहतर जाने जाते हैं वह एक अमेरीकी रैप गायक, रिकार्ड निर्माता, गीतकार और अभिनेता हैं।\n", "id": "23928", "title": "स्नूप दॉग"}
{"url": "https://hi.wikipedia.org/wiki?curid=23929", "text": "दरार (1996 फ़िल्म)\n\nदरार 1996 में बनी हिन्दी भाषा की फिल्म है।\n", "id": "23929", "title": "दरार (1996 फ़िल्म)"}
{"url": "https://hi.wikipedia.org/wiki?curid=23930", "text": "हैलो ब्रदर (1999 फ़िल्म)\n\nहैलो ब्रदर 1999 में बनी हिन्दी भाषा की फिल्म है।\n", "id": "23930", "title": "हैलो ब्रदर (1999 फ़िल्म)"}
{"url": "https://hi.wikipedia.org/wiki?curid=23931", "text": "उपेन्द्रकिशोर राय चौधरी\n", "id": "23931", "title": "उपेन्द्रकिशोर राय चौधरी"}
{"url": "https://hi.wikipedia.org/wiki?curid=23933", "text": "करुणा बनर्जी\n\nकरुणा बनर्जी () (25 दिसम्बर 1919 – 13 नवम्बर 2001) बांग्ला सिनेमा की एक अभिनेत्री थीं।\n", "id": "23933", "title": "करुणा बनर्जी"}
{"url": "https://hi.wikipedia.org/wiki?curid=23936", "text": "ब्राह्म समाज\n\nब्रह्म समाज भारत का एक सामाजिक धार्मिक आंदोलन है, जिसने बंगाल के पुनर्जागरण युग को प्रभावित किया। इसके प्रवर्तक, राजा राममोहन राय, अपने समय के विशिष्ट समाज सुधारक थे। 1828 में ब्रह्म समाज को राजा राममोहन और द्वारकानाथ टैगोर ने स्थापित किया था। इसका एक उद्देश्य भिन्न भिन्न धार्मिक आस्थाओं में बँटी हुई जनता को एक जुट करना तथा समाज में फैली कुरीतियों को दूर करना है। समाज का वास्तविक अर्थ होता सम+आज।\n\nराजा राममोहन राय धार्मिक सत्य को खोजने के प्यास में प्रेरित हो कर उदार मन में सभी महत्वपूर्ण धर्म के शास्त्र समूह अध्ययन किया। इस प्रकार से वह संस्कृत भाषा में हिंदु धर्म शास्त्रों, जैसे कि वेद, अध्ययन करने के साथ, वह अरबी भाषा में कोरान और हिब्रू भाषा और ग्रीक भाषा में बाइबल पाठ किया है।\n", "id": "23936", "title": "ब्राह्म समाज"}
{"url": "https://hi.wikipedia.org/wiki?curid=23938", "text": "बेतुकी कविता\n\nबेतुकी कविता का साहित्यिक नाम उलटवासी है। यह हास्य और मनोरंजन के लिए लिखी जाती हैं। आम तौर पर इनका कोई अर्थ नहीं होता है लेकिन शब्द संयोजन रोचक होने के कारण बच्चे इन्हें काफ़ी जल्दी याद कर लेते हैं। हिंदी में इनका जनक अमीर खुसरों को माना जा सकता है। बाद में बंगाल में उलटवासियों का काफ़ी प्रचलन रहा। बहुत से प्रसिद्ध शिशुगीत उलटवासी पद्धति में लिखे गए हैं। फ़िल्मी गीतों में भी उलटवासियों का सुंदर प्रयोग हुआ है।\n", "id": "23938", "title": "बेतुकी कविता"}
{"url": "https://hi.wikipedia.org/wiki?curid=23942", "text": "समाज शास्त्री\n\nभसमाज के जिम्मेदार और शिक्षित नागरिक जो समाज के उत्थान के लिए प्रर्यतनशील रहतें हैं। समाज शास्त्री सामाजिक, मनोवेज्ञानिक, एवं तार्किक ढ़ंग से समस्या का निवारण करने की कोशिश करते हैं। समाज शास्त्री अधिकतर वेज्ञानिक सोच के होते हैं जो समाज में फेले अंधविश्वास ओर असमानता के भाव को दूर करने का प्रयास करते हैं |\n", "id": "23942", "title": "समाज शास्त्री"}
{"url": "https://hi.wikipedia.org/wiki?curid=23943", "text": "उद्योग\n\nकिसी विशेष क्षेत्र में भारी मात्रा में सामान का निर्माण/उत्पादन या वृहद रूप से सेवा प्रदान करने के मानवीय कर्म को उद्योग (industry) कहते हैं। उद्योगों के कारण गुणवत्ता वाले उत्पाद सस्ते दामों पर प्राप्त होते है जिससे लोगों का रहन-सहन के स्तर में सुधार होता है और जीवन सुविधाजनक होता चला जाता है।\n\nऔद्योगिक क्रांति के परिणामस्वरूप यूरोप एवं उत्तरी अमेरिका में नये-नये उद्योग-धन्धे आरम्भ हुए। इसके बाद आधुनिक औद्योगीकरण ने पैर पसारना अरम्भ किया। इस काल में नयी-नयी तकनीकें एवं उर्जा के नये साधनों के आगमन ने उद्योगों को जबर्दस्त बढावा दिया। \n\nउद्योगों के दो मुख्य पक्ष हैं:\n\n१) भारी मात्रा में उत्पादन (मॉस प्रोडक्सन) \nउद्योगों में मानक डिजाइन के उत्पाद भारी मात्रा में उत्पन्न किये जाते हैं। इसके लिये स्वतः-चालित मशीनें एवं असेम्बली-लाइन आदि का प्रयोग किया जाता है।\n\n२) कार्य का विभाजन (डिविजन ऑफ् लेबर) \nउद्योगों में डिजाइन, उत्पादन, मार्कटिंग, प्रबन्धन आदि कार्य अलग-अलग लोगों या समूहों द्वारा किये जाते हैं जबकि परम्परागत कारीगर द्वारा निर्माण में एक ही व्यक्ति सब कुछ करता था/है। इतना ही नहीं, एक ही काम (जैसे उत्पादन) को छोटे-छोटे अनेक कार्यों में बांट दिया जाता है।\nऔद्योगिक आर्थिक क्रियाकलापों को मुख्यतः चार वर्गों में बांटा जा सकता है:\n\nइसमें मुख्यतः कच्चे माल के निष्कर्षण (extraction) से सम्बन्धित क्रियाकलाप आते हैं। जैसे - खनन (माइनिंग), कृषि आदि\n\nइसमें तेल-शोषक कारखाने, निर्माण (मैन्युफैक्चरिंग) से जुड़े उद्योग आदि आते हैं\n\nइसमें सेवायें जैसे कानून, बैंक, स्वास्थ्य एवं उत्पादों के वितरण से सम्बन्धित उद्योग आते हैं।\n\nयह अपेक्षाकृत नवीन क्षेत्र है। इसमें ज्ञान आधारित उद्योग आते हैं। जैसे अनुसंधान, डिजाइअन एवं विकास (R&D); कम्प्यूटर प्रोग्रामन, जैवरसायन आदि आते हैं।\n\nइनके अतिरिक्त एक पांचवा क्षेत्र का अस्तित्व भी माना जाता है जो बिना लाभ के कार्य करने का क्षेत्र है।\n\nवर्तमान समय के प्रमुख उद्योग हैं-\n\n\n\n\n\n\n\n", "id": "23943", "title": "उद्योग"}
{"url": "https://hi.wikipedia.org/wiki?curid=23944", "text": "शान्तिनिकेतन\n\nशान्तिनिकेतन () भारत के पश्चिम बंगाल प्रदेश में बीरभूम जिले के अंतर्गत बोलपुर के समीप छोटा-सा शहर है। यह कोलकाता से लगभग 180 कि॰मी॰ उत्तर की ओर स्थित है। नोबेल पुरस्कार विजयी कवि रवीन्द्रनाथ टैगोर द्बारा विश्व-भारती विश्वविद्यालय की स्थापना के कारण यह नगर प्रसिद्ध हो गया। यह स्थान पर्यटन की दृष्टि से भी महत्वपूर्ण है क्योंकि टैगोर ने यहाँ कई कालजयी साहित्यिक कृतियों का सृजन किया। उनका घर ऐतिहासिक महत्व की इमारत है।\n\nरवीन्द्रनाथ के पिता देवेंद्रनाथ टैगोर ने वर्ष 1863 में सात एकड़ जमीन पर एक आश्रम की स्थापना की थी। वहीं आज विश्वभारती है। रवीन्द्रनाथ ने 1901 में सिर्फ पांच छात्रों को लेकर यहां एक स्कूल खोला। इन पांच लोगों में उनका अपना पुत्र भी शामिल था। 1921 में राष्ट्रीय विश्वविद्यालय का दर्जा पाने वाले विश्वभारती में इस समय लगभग छह हजार छात्र पढ़ते हैं। इसी के ईर्द-गिर्द शांतिनिकेतन बसा था।\n", "id": "23944", "title": "शान्तिनिकेतन"}
{"url": "https://hi.wikipedia.org/wiki?curid=23945", "text": "१९४०\n\n1940 ग्रेगोरी कैलंडर का एक साधारण वर्ष है।\n\n\n\n\n\n\n[[श्रेणी:1940|१९४०]]\n[[श्रेणी:वर्ष|१९४०]]", "id": "23945", "title": "१९४०"}
{"url": "https://hi.wikipedia.org/wiki?curid=23946", "text": "ललित कला\n\nसौंदर्य या लालित्य के आश्रय से व्यक्त होने वाली कलाएँ ललित कला (Fine arts) कहलाती हैं। अर्थात वह कला जिसके अभिवंयजन में सुकुमारता और सौंदर्य की अपेक्षा हो और जिसकी सृष्टि मुख्यतः मनोविनोद के लिए हो। जैसे गीत, संगीत, नृत्य, नाट्य, तथा विभिन्न प्रकार की चित्रकलाएँ।\nतमिलनाडु में प्रसिद्ध यह नृत्य पहले पहल आडल, कूलू, दासियाट्टम, चिन्नमेलम आदि नामों से जाना जाता था। इस नृत्य में भरतमुनि कृत नाट्यशास्त्र में वर्णित प्रणालियों का शुद्ध अनुकरण होने के कारण इसे 'भरतनाट्यम्‌' कहने लगे। भरत शब्द ही भाव, राग और ताल के संयोग को सूचित करता है। यह नाट्य तांडव, लास्य दो प्रकार के हैं। शिवजी द्वारा तंडु नामक भूतगण को प्रदत्त तांडव तथा पार्वती देवी से प्रदत्त लास्य है। अलग अलग रहनेवाली तथा शृंगार के आधार धरकर विकसित होनेवाली भावभूमिकाओं का अभिनय ही लास्य के रूप में वर्णित है।\n\nयह नृत्य अत्यंत प्राचीन माना जाता है। सिंधु घाटी सभ्यता के अवशेष रूप में मिली हुई वस्तुओं में एक नर्तकी की प्रतिमा है। तमिल के पंचमहाकाव्यों में श्रेष्ठ शिप्पधिकारम में भी हम इस नाट्यप्रणाली का उल्लेख पाते हैं। यह प्रणाली केवल दक्षिण भारत में ही प्रचलित नहीं थी, अपितु उत्तर भारत में भी एक काल में यह प्रचलित थी। प्रमाणस्वरूप हम उत्तर भारत के अनेक भग्न शिलाखंडों में इस नृत्यप्रणाली का प्रतिपादन पाते हैं। आज सांस्कृतिक नवजागरण के इस युग में पाश्चात्य देशों का ध्यान भरतनाट्यम की ओर आकृष्ट हुआ है।\n\nभरतनाट्यम में एक ही नर्तकी के अश्रुप्रवाह, नयनमार्जन, हस्ताभिनय आदि से भावों का प्रतिपादन करने के कारण इसमें कलात्मकता अधिक विकासशील हो पाई है। भरत के द्वारा वर्णित गतिविधि, ग्रीवा-चालन-विधि आज भी व्यापक रूप से भरतनाट्यम में प्रचलित हैं। उनके द्वारा वर्णित हस्ताभिनय ही आज के हस्ताभिनय का आधार है। भरतनाट्यम के संबंध में प्राप्त होनेवाला प्राचीन ग्रंथ अभिनयदर्पण ही, जो नदिकेश्वर रचित माना जाता है, आज के नर्तनाचार्यों का आधारग्रंथ है।\n\nइन नृत्यप्रणाली में पहले पुष्पांजलि, फिर मुखशाली, फिर शुद्ध यति नृत्य, शब्दशाली, सूडादि शब्द नृत्त, शब्दसूड, फिर अनेक प्रकार के गीतों का अभिनय, फिर प्रबंध नर्तन तथा अंत में सिंधुतरु ध्रुवपद आदि का क्रम रखा गया है। यह नाट्य कविता, अभिनय, रस, राग आदि का सम्मिश्रित रूप है जो क्रमश: यजु:, साम, अथर्वण वेदों का सार तथा धर्म, अर्थ काम, मोक्ष को प्रदान करनेवाला माना जाता है। आजकल इस नृत्यप्रणाली का प्रचलन व्यापक हो गया है। राग, ताल, अभिनय, नृत्त, चित्रकारी, शिल्पकला आदि से युक्त इस कला का संपोषण इसकी वारीकियों की ओर विशेष ध्यान देते हुए बड़ी श्रद्धा के साथ हो रहा है।\n\nनाट्य नाटकों में यह एक प्रकार का है जो बहुत ही श्रेष्ठ माना जाता है। इन नाटकों का अभिनय प्राय: पुरुषों के द्वारा ही होता है। गणपति, नरसिंह इत्यादि देवों की मुखाकृतियाँ होती है जिनकी पूजा नट नित्य किया करते हैं और नाट्य काल में व्रत धारण करते हैं। ये नाटक बहुधा मंदिरों में ही खेले जाते हैं, अन्यत्र नहीं।\n\nनाटक के प्रारंभ में मंगलाचरण गाया जाता है। बाद में कोणाँगीदा सर नामक विदूषक रंगमंच में प्रवेश करता है। नाटककार की विशेषताएँ और नाटक का लक्ष्य ओरडिसिंधु (एकाक्षर छंद) में गाए जाते हैं।\n\nइसके बाद पात्रप्रवेश होता है, प्रवेश तरु गाए जाते हैं। तंचावूर जिला के मेरटूर, उल्लुक्काडु, शूलमंगलम्‌ शालियमंगलम्‌ आदि जगहों में यह नृत्यपद्धति प्रचलित है। आंध्रप्रदेश के कूचिपुडी नामक गाँव में भी नरसिंह जयंती महोत्सव के समय यह नृत्य होता है।\n\nइसका नर्तन प्राय: एक अथवा दो स्त्री पात्रों द्वारा होता है। यह नर्तन पहले प्राय: देवदासियों से ही कराया जाता था।\n\nस्त्री और पुरुष सम्मिलित रूप से यह नृत्य करते है। इसमें बहुधा ग्रामीण गीतों की ही प्रधानता होती है।\n\nइसका अर्थ ही कथाप्रधान है। यह नृत्य प्राचीन कालीन नाट्य सम्प्रदायों एवं देवी देवताओं की पूजनपद्धति से जनित माना जाता है। मुडियेट्टु, भगवती पाट्टु, काली आट्टम, तूकुआदि - ये नृत्य आर्यों के आगमन के पूर्व स्थित अनार्यों के आचारविचार को प्रतिबिंबित करनेवाले हैं। मूक अभिनय, धार्मिकता, तंत्र मंत्र, विचित्र भूषा, युद्ध, रक्तप्रवाह, आदि रूढ़िबद्ध होकर रंगमंच में प्रदर्शित किए जाते हैं। ये इस नृत्य की विशेषताएँ हैं। यह नाटक केरल के शाक्य लोगों से ही अधिक प्रचलित हुआ। तमिल महाकाव्यों में श्रेष्ठ शिलप्पधिकारम्‌ में भी इस नृत्य का उल्लेख है। संस्कृत नाटकों का अंश कूडियाट्टम से अभिनयादि विशेष अंग कथकली में लिया गया है। शाक्यों के आंगिक अभिनय, उनकी मुद्राएँ, भावाभिनय, रंगमंच की रूढ़ियाँ इत्यादि कथानुसार अपनाई गई हैं।\n\nकथकली में जो रंग काम में लाए जाते हैं उन रंगों का विशेष अर्थ होता है। इस नृत्य में प्रयुक्त होनेवाली हर चीज विशेष अर्थसूचक होती है, जैसे हरा रंग दैवी गुणों का सूचक, काला रंग राक्षसी प्रवृत्तियों का सूचक माना जाता है।\n\nकेरल में ज्यों ज्यों इस नृत्य का प्रचलन होने लगा त्यों त्यों केरल साहित्य का विकास हुआ।\n\nकथकली का ही अंश माना जाता है। इस नृत्यपद्धति के स्रष्टा थे राजा सामुद्रि। इसमें कृष्ण जीवन सबंधी कहानियों की प्रधानता होती है। इसके अलावा केरल में मोहिनीयाट्टम नामक नृत्य भी प्रचलित है। यह प्राय: स्त्रियों द्वारा ही किया जाता है।\n\nआंध्र प्रदेश में प्रचलित नृत्यपद्धति है। विजयवाड़ा के समीप का कूच्चुप्पुडी गाँव इस नृत्य का जन्मस्थान है। इसके स्रष्टा है सिद्धेंद्र योगी। इस नृत्य-प्रणाली में अभिनय, पद चालन और हस्तचालन अधिक है। इस नृत्य में पौराणिक कथांश ही अधिक होता है।\n\nयह कर्णाटक में प्रचलित एक पुरातन नृत्य प्रणाली है।\n\nप्रत्येक देश में तथा प्रत्येक युग में धातु एवं काष्ठ कला मानव सभ्यता के जीवन के अभिन्न उपकरण रहे हैं, जिनके प्रयोग द्वारा मनुष्य ने अपने जीवन को सहज, सुखी और संपन्न बनाने की चेष्टा की है। प्रागैतिहासिक काल से ही प्रकृति को विजयी अथवा प्रमोहित करने के लिए और जीवन में एक नियमित नियंत्रण लाने के लिए, भय से हो अथवा श्रद्धा से, जब मनुष्य ने अपने चारों ओर के वातावरण की ताल से अपने जीवन को संयोजित किया तो उसका यह प्रयत्न कला को केवल सुंदरता के लिए वरण करना न था बल्कि उसमें उसके जीवननिर्वाह और दैनिक क्रिया का लक्ष्य केंद्रित था। हम देखते है कि प्रस्तर युग, ताम्र युग और उसके बाद के युगों की कला इसी आदर्श और लक्ष्य पर आधारित है, न कि एक किसी अनुपयोगी वस्तु का केवल सौंदर्यपान करने के लिए। यही कारण है कि जहाँ एक ओर उनके द्वारा बने हुए दैनिक कार्यों में काम आनेवाली इन धातु और काष्ठ की वस्तुओं में भी उनके जीवन, धर्म और सामाजिक व्यवस्था की छाप स्पष्ट है, वहाँ दूसरी ओर इन्हीं वस्तुओं द्वारा हम उनमें निहित सुप्त सौंदर्य बोध की झाँकी भी पाते हैं।\n\nधातु की अपेक्षा लकड़ी का प्रयोग बाद में हुआ होगा, ऐसा कहना ठीक नहीं जंचता। हाँ, यह अवश्य है कि लकड़ी कम टिकाऊ माध्यम होने के कारण उसमें उदाहरण हमें इतने प्राचीन नहीं प्राप्त होते, जितने धातु, हड्डी अथवा पत्थर में मिलते हैं। ऐतिहासिक युग की वास्तुकला, चाहे वह रहने का आवास हो, मंदिर, चैतन्य अथवा विहार हो इस बात की पुष्टि करती है कि इसके पूर्व यही सब चीजें लकड़ी में बनाई जाती रही होंगी। लोमस की कुटी, साँची के द्वार और खिड़की, अजंता की गुफाओं की बनावट इसका ज्वलंत प्रमाण हैं जो पत्थर में बनी होकर भी उनकी कल्पना और योजना लकड़ी के माध्यम पर ही आधारित है।\n\nदैनिक जीवन की इन उपयोगी वस्तुओं का निर्माण यद्यपि ललित कला के लक्ष्य से नहीं हुआ, तथापि सामूहिक जीवन की कलाप्रियता का अंश इनमें हमें अवश्य दृष्टिगोचर होता है और यदि इन्हें कलात्मक वस्तुएँ कहा जाए तो भूल न होगी। सभ्यता के विकास के साथ साथ मानव ने यद्यपि अपनी निर्मित वस्तुओं में उपयोगी धारणा को नहीं छोड़ा पर हम देखते है कि उसकी कलाप्रियता ने अपनी प्रवाहशीलता द्वारा कुछ मात्रा में उन्हें ललित कला के सुंदर उपादान बना दिया है। यह केवल आधुनिक युग की ही देन है कि जहाँ कला एक ओर सामूहिक न होकर व्यक्तिगत हुई, दूसरी ओर उसकी उपयोगिता कला, कला के लिए हो, इस उद्देश्य को लेकर चली, यह दूसरी बात है कि इसी अनुपयोगी कला का प्रभाव भी हमारी उपयोगी वस्तुओं पर पड़ा और एक प्रकार से उसने सामूहिक रूप लिया। आज के वैज्ञानिक युग में यातायात के विकसित साधनों द्वारा कला का एक नवीन रूप अंतरराष्ट्रीयता भी सामने आ रहा है जहाँ किसी राष्ट्र की राजनीतिक, सामाजिक अथवा धार्मिक परिधियाँ टूट चुकी है और मानवता एक संयुक्त दृष्टिकोण में आबद्ध होकर भी, कला व्यक्तिगत मौलिकता को नहीं छोड़ पाई है क्योंकि मनोवैज्ञानिक विचारों से भी अभिभूत होकर व्यक्तिविशेष के अंतराल में सुप्त लालसाओं, कामनाओं और प्रतिरोधी आशंकाओं को भी अब कला के उपादानों की उचित सामग्री मान लिया गया है।\n\nमोहनजोदाड़ो की नर्तकी की धातु की मूर्ति से उस काल की कला का स्तर, दृष्टिकोण एवं आवश्यक गुण हमें स्पष्ट परिलक्षित होते हैं और यदि हम बाद की धातु की मूर्तियों में देखें, जो दसवीं शताब्दी से प्रचुर मात्रा में बननी प्रारंभ हो गई थीं, तो नर्तकी उन सब गुणों से परिपूर्ण है जो एक उच्च कोटि की मूर्ति में होने चाहिए। नटराज की काँसे की मूर्ति की भावपूर्ण गतिशीलता में हम परंपरागत कला सौंदर्य के सब लक्षणों के साथ साथ आधुनिक मापदंडों द्वारा भी उसे सर्वगुण सम्पन्न पाते हैं। नैपाली तारा की मूर्ति की शात अर्धनयन निमीलित सौम्यता, उसके चारों ओर का अनावश्यक अलंकरण, जो धीरे धीरे बाद की मूर्तियों में और भी बढ़ गया, किसी से छिप नहीं पाती। यद्यपि इस प्रकार की यह सभी मूर्तियाँ धार्मिक भावनाओं को लेकर बनीं तथापि उनके कलासौंदर्य के कारण वह सर्वप्रिय धर्मनिरपेक्ष हो सकीं।\n\nधातु की मूर्तियाँ तीन प्रकार की होती थीं, ढली हुई, पीटी हुई और ढली पीटी हुई। ढाली हुई मूर्तियाँ प्रारंभ में मोम द्वारा बना ली जाती थीं। और फिर पतली महीन चिकनी मिट्टी के घोल में मूर्ति को डुबाकर एक मोटा आवरण बना लिया जाता था। नीचे लगी हुई मोम की नली द्वारा जो प्रत्येक मूर्ति के आवश्यकतानुसार स्थानों पर लगा ली जाती है गर्मी देकर मोम बाहर निकाल दिया जाता और उसी रिक्त स्थान को उन्हीं नलीवाले मार्ग से धातु द्वारा भर दिया जाता है। चाँदी, सोना, काँसा, पीतल और अष्टधातु की सभी मूर्तियाँ इसी प्रकार ढाली जाती हैं।\n\nदूसरी प्रकार की मूर्तियों में धातु की चादर को पीछे की ओर से पीट पीटकर उभार लिया जाता है और इसे उभरे हुए विभिन्न अंग के खोलों को जोड़ दिया जाता है। कभी कभी ढली हुई मूर्तियों के अलंकरण पीटकर बनाते और बाद में जोड़ देते हैं या पीटी हुई मूर्तियों के सिंहासन अथवाअलंकरण ढले हुए रहते हैं। दक्षिण भारत, नैपाल और गुजरात ऐसी मूर्तियों का केंद्र रहा है और अब भी वहाँ परंपरागत शैली और विधि से इन मूर्तियों का निर्माण होता है, यद्यपि अब इनका लक्ष्य धार्मिक कम और अद्भुत वस्तुओं की रचना कर विदेशी मुद्रा अर्जन करना अधिक है। मूर्तियों के अतिरिक्त आराधना कार्य मंदिर और दैनिक जीवन में कार्य आनेवाली वस्तुएँ परंपरागत शैली में अब भी बनती है जैस कलश, धरती, प्रदीप, पूर्ण कुंभ घंटे, छीप लक्ष्मी, सरौते, चाकू इत्यादि जो अब र्निजीव और रुढ़िगत होने पर भी एक अपनी स्थानीय शैली का आकर्षण रचते हैं।\n\nकाष्ठ कला के अधिकतर प्राप्त नमूने हमें मध्ययुग से पूर्व के नहीं मिलते पर उनकी कलानिपुणता और कौशलपराकष्ठा देखकर सहज में ही मान लिया जा सकता है कि उस उच्च कोटि के स्तर तक पहुँचने के लिए इस प्रकार की कला की परंपरा बहुत पुरानी रही होगी। चंदन, अखरोट, शीशम, आवनूस, कटहल, शील, नीम, की काष्ठकला के सर्वोत्तम उदाहरण हमें काठमांडू (नेपाल), अहमदाबाद (गुजरात) के भवनों में और केरल की रथयात्रा के समय कार्य आनेवाले बड़े आकार के रथों में मिलते हैं। स्वतंत्र मूर्तियों की अपेक्षा इन सभी का ध्येय काष्ठ वस्तु कला का एक अलंकृत अंग होना था पर कलाकारों को अपनी अपनी शिल्प चतुरता और प्रौढ़ता दिखाने का काफी अवसर मिला है और ये लकड़ी के मकान, आराधना अथवा वासस्थान होने के कारण, धार्मिक विषय पर ही अधिक प्रोत्साहन होने पर भी हम पाते हैं कि धर्मनिरपेक्ष विषय जैसे शिकारी, पशुपक्षी, दैनिक जीवन में तल्लीन नरनारियों से इन भवनों की खुदाई ओतप्रोत है। खुदाई करने के बाद इन भवनों को वार्षिक समारोह के समय परिष्कृत करने के लिए तेल का प्रयोग अवश्य किया गया जिसके कारण काष्ठ जैसा माध्यम पक्का होकर समय और जलवायु के क्रूर प्रघातों को सह पाया है। कुछ भवन तो अब भी कल के बने हुए से नए दिखते हैं।\n\nचंदन और अखरोट की लकड़ी जिसका मैसूर और कश्मीर केंद्र है कलात्मक प्रकार की छोटी और बड़ी दैनिक जीवन की वस्तुएँ और पशुपक्षी, कंधे, डब्बे इत्यादि बनाने के कार्य में लाई गई है। उसका विशेष कारण इस प्रकार की लकड़ी की दुर्लभता और बड़ी परिधि के पेड़ न होना ही है। मुगल काल में भी यह कला पनपी और आवनूस के कार्य के लिए, जिसके अलंकृत कंघे, कंघियाँ, कलमदान डब्बे इत्यादि बनाए जाते रहे। उत्तर प्रदेश के नगर नगीना और सहारनपुर विख्यात हुए। उसी काल से लकड़ी के ऊपर पीतल का तार, सीप अथवा विभिन्न प्रकार की लकड़ियों के मेल से फूल बूटे का जड़ाऊ काम (inlay work) भी प्रारंभ हुआ।\n\nसभी कलाओं की भाँति धातु और काष्ठ की मूर्तियाँ भी विदेशी राज्य के भिन्न दृष्टिकोण के कारण और उचित संरक्षण तथा प्रोत्साहन के अभाव में निर्जीव एवं रूढ़िग्रस्त हो गईं। कहीं उनका लोप हुआ तो कहीं उनके कुशल कारीगरों ने जीवननिर्वाह के लिए अन्य काम धंधे सम्हाल लिए। धनी शिक्षित वर्ग विदेशी वस्तुओं की सभ्यता और कला की चकाचौंध में अपनी परिष्कृत रुचि गवाँ बैठे। शिक्षित कलाकारों ने भी विदेशी कला का अनुसरण किया किंतु कालांतर से अब फिर इन खोई हुई वैभवशील कलाओं की ओर ध्यान जा रहा है और अनेक उदीयमान कलाकारों ने काष्ठ मूर्तिकला को अपना माध्यम बनाया है जिसमें भारतीय परंपरागत शैली के साथ हम आज अंतरराष्ट्रीय कलादृष्टि का सुंदर समन्वय पाते हैं। प्रत्येक माध्यम का अपना स्वतंत्र गुण और चरित्र है जो दूसरे माध्यम में हमें नहीं मिलता। धातु की मूर्ति काष्ठ जैसी न लगे और काष्ठ की मूर्ति पत्थर, सीमेंट अथवा धातु जैसी न लगे और उसके अंर्तहित गुणों को परखकर माध्यम के अनुकूल, नस, रंग, रूप को ध्यान में रख कलाकार अपनी कृति की कल्पना करे और उसके गोपनीय सौंदर्य को उन्मीलित कर दे जिससे उतार चढ़ाव, रेखा इत्यादि के सम्मिश्रण से एक मौलिक रचना प्रस्तुत हो, यही आधुनिक कलाकार का ध्येय और उद्देश्य है। बाह्यरूप कुछ भी हो पर हमारी कला के मूल सिद्धांत, जो षडंग के अंतर्गत आते हैं, अब भी किसी भी माप दंड से खरे उतरते हैं चाहे दृष्टिकोण कितना ही अति आधुनिक हो।\n\n\n", "id": "23946", "title": "ललित कला"}
{"url": "https://hi.wikipedia.org/wiki?curid=23950", "text": "बिनोद बिहारी मुखर्जी\n\nबिनोद बिहारी मुखर्जी (बांग्ला: বিনোদ বিহারী মুখার্জি) (1904 - 1980) का जन्म बेहला कोलकाता में हुआ। शांति निकेतन में कला शिक्षक थे। वे नंदलाल बोस के शिष्य थे। उनकी कला में समय समय पर शांति निकेतन में आने वाले चीनी और जापानी कलाकारों का प्रभाव देखा जा सकता है। 1937-38 के मध्य वे जापान गए जहाँ उन्होंने जापानी चित्रकार टोबा सोजो के साथ काम किया। जब वे सूरजमुखी का फूल चित्रित करते हैं या चौखानों को अपने चित्रों से स्थान देतै हैं तब उनकी कला को पिकासो से प्रभावित भी कहा जाता है। 1948 में वे नेपाल के नेशनल म्यूज़ियम ऑफ़ काठमांडू के निदेशक भी हुए। बाद के दिनों में उन्होंने दून घाटी में एक कला विद्यालय भी खोला पर वह ज्यादा दिन नहीं चला। 1972 में सत्यजित राय ने उनके ऊपर द इनर आई नामक वृत्तचित्र का निर्माण किया। वे शान्तिनिकेतन में सत्यजित राय के कला गुरू भी थे। बिनोद बिहारी मुखर्जी की बेटी मृणालिनी भी चित्रकार हैं।\n", "id": "23950", "title": "बिनोद बिहारी मुखर्जी"}
{"url": "https://hi.wikipedia.org/wiki?curid=23952", "text": "ओम जय जगदीश (2002 फ़िल्म)\n\nओम जय जगदीश 2002 में बनी हिन्दी भाषा की फिल्म है।\n", "id": "23952", "title": "ओम जय जगदीश (2002 फ़िल्म)"}
{"url": "https://hi.wikipedia.org/wiki?curid=23953", "text": "नो एन्ट्री (२००५ फिल्म)\n\nनो एन्ट्री २००५ में बनी हिन्दी भाषा का एक हास्य चलचित्र है। इसके निर्देशक अनीस बाज्मी और निर्माता बोनी कपूर हैं। इसमें मुख्य भुमिका में हैं - सलमान खान, अनिल कपूर, फ़रदीन खान, लारा दत्ता, सेलिना जेठली, ईशा देओल और बिपाशा बसु। समीरा रेड्डी विशेष भूमिका में हैं। यह चलचित्र को एक तमिल चलचित्र चार्ली चैपलिन पर आधारित है।\n\nकिशन (अनिल कपूर) की पत्नी, काजल (लारा दत्ता) संदिग्ध विचारोंवाली होती ह और उसे हमेशा ये लगता है कि उसके पति का किसी अन्य महिला के साथ चक्कर चल रहा ह, यद्यपि वह अपनी पत्नी के प्रति बिल्कुल ईमानदार होता है और कभी भी उसे धोखा देने की नहीं सोच सकता। प्रेम (सलमान खान) की पत्नी, पूजा (ईशा देओल) उस पर बहुत भरोसा करने वाली होती है। प्रेम का बहुत सी सुंदर महिलाओं से चक्कर होता है और ऐसा लगता है कि पूजा को इसके बारे में कुछ नहीं पता, लेकिन चलचित्र के अंत में वो बताती है कि उसे अपने पति के सारे चक्करों के बारे में पता था, लेकिन इस आशा में कि वो सुधर जाएगा उसने कुछ नहीं बोला। किशन का एक मित्र सनी (फ़रदीन खान) उर्फ शेखर को अकस्मात ही एक लड़की संजना (सेलीना जेठली) से प्यार हो जाता है, जब वो आत्म्हत्या का प्रयास कर रहा होता है तब वो उसे अपनी कुछ सहेलियों कि सहायता से बचाती लेती है। किशन एक लड़की से मिलता है बॉबी (बिपाशा बसु) जो एक कॉल गर्ल होती है। बॉबी को प्रेम ने किशन से मिलने के लिय पूर्वनियोजित किया होता है, क्योंकी एक बार किशन ने प्रेम के उसकी एक महिलामित्र के साथ कुछ छायाचित्र (फ़ोटो) लिए होते हैं और वो उन छायाचित्रों को उसकी पत्नी को दिखाने कि धमकी दे रहा होता है। योजना ये होती है कि किशन को उस लड़की बॉबी से प्यार हो जाएगा और फिर प्रेम ये देखना चाहता था की क्या किशन अपने इस संबंध को अपनी पत्नी से छिपा पाता है कि नहीं।\n\n\nइस चलचित्र के संगीतकार थे, अनु मलिक।\n\nयह चलचित्र बहुत पसंद किया गया और ये २००५ का सबसे सफ़ल चलचित्र था। भारत में ही इसकी कुल कमाई ४४,८४,००,००० रू थी।\n\n", "id": "23953", "title": "नो एन्ट्री (२००५ फिल्म)"}
{"url": "https://hi.wikipedia.org/wiki?curid=23954", "text": "ईचीरो मिज़ूकी\n\nईचीरो मिज़ूकी (चीनी: 水木一郎) (7 जनवरी 1948-) एक प्रसिद्ध जापान के गायक, संगीतकार और अभिनेता है।\n\n\n\n\n", "id": "23954", "title": "ईचीरो मिज़ूकी"}
{"url": "https://hi.wikipedia.org/wiki?curid=23955", "text": "प्रेम अगन (1998 फ़िल्म)\n\nप्रेम अगन 1998 में बनी हिन्दी भाषा की फिल्म है।\n", "id": "23955", "title": "प्रेम अगन (1998 फ़िल्म)"}
{"url": "https://hi.wikipedia.org/wiki?curid=23956", "text": "एल्बिडो\n\nएल्बिडो पृथ्वी या किसी भी खगोलीय पिंड की किसी भी सतह को प्राप्त होने वाली सूर्यातप की मात्रा एवं उसी सतह से परावर्तित की जाने वाली मात्रा के बीच का अनुपात को कहते हैं।\n", "id": "23956", "title": "एल्बिडो"}
{"url": "https://hi.wikipedia.org/wiki?curid=23957", "text": "वो सात दिन (1983 फ़िल्म)\n\nवो सात दिन 1983 में बनी हिन्दी भाषा की फिल्म है।\n", "id": "23957", "title": "वो सात दिन (1983 फ़िल्म)"}
{"url": "https://hi.wikipedia.org/wiki?curid=23958", "text": "दीना पाठक\n\nदीना पाठक (जन्म: 4 मार्च, 1922; निधन: 11 अक्टूबर, 2002) हिन्दी फ़िल्मों की एक अभिनेत्री थीं। \n", "id": "23958", "title": "दीना पाठक"}
{"url": "https://hi.wikipedia.org/wiki?curid=23959", "text": "तेज़ाब (फ़िल्म)\n\nतेज़ाब 1988 में बनी हिन्दी भाषा की फिल्म है।\n\n\n", "id": "23959", "title": "तेज़ाब (फ़िल्म)"}
{"url": "https://hi.wikipedia.org/wiki?curid=23960", "text": "निहारिका\n\nनिहारिका या नॅब्युला अंतरतारकीय माध्यम (इन्टरस्टॅलर स्पेस) में स्थित ऐसे अंतरतारकीय बादल को कहते हैं जिसमें धूल, हाइड्रोजन गैस, हीलियम गैस और अन्य आयनीकृत (आयोनाइज़्ड) प्लाज़्मा गैसे उपस्थित हों। पुराने जमाने में \"निहारिका\" खगोल में दिखने वाली किसी भी विस्तृत वस्तु को कहते थे। आकाशगंगा (हमारी गैलेक्सी) से परे कि किसी भी गैलेक्सी को नीहारिका ही कहा जाता था। बाद में जब एडविन हबल के अनुसन्धान से यह ज्ञात हुआ कि यह गैलेक्सियाँ हैं, तो नाम बदल दिए गए। उदाहरण के लिए एंड्रोमेडा गैलेक्सी ( देवयानी मन्दाकिनी ) को पहले एण्ड्रोमेडा नॅब्युला के नाम से जाना जाता था। नीहारिकाओं में अक्सर तारे और ग्रहीय मण्डल जन्म लेते हैं, जैसे कि चील नीहारिका में देखा गया है। यह नीहारिका नासा द्वारा खींचे गए \"पिलर्स ऑफ़ क्रियेशन\" अर्थात् \"सृष्टि के स्तम्भ\" नामक अति-प्रसिद्ध चित्र में दर्शाई गई है। इन क्षेत्रों में गैस, धूल और अन्य सामग्री की संरचनाएं परस्पर \"एक साथ जुड़कर\" बड़े ढेरों की रचना करती हैं, जो अन्य पदार्थों को आकर्षित करता है एवं क्रमशः सितारों का गठन करने योग्य पर्याप्त बड़ा आकार ले लेता हैं। माना जाता है कि शेष सामग्री ग्रहों एवं ग्रह प्रणाली की अन्य वस्तुओं का गठन करती है।\n\n\"निहारिका\" को अंग्रेज़ी में \"nebula\" लिखा जाता है। यह एक लातिनी भाषा का शब्द है और इसका अर्थ \"बादल\" हुआ करता था, जिसका बहुवचन \"नेब्यलई\", \"नेब्यलए\" या \"नेब्यलस\" है।\n\nइस बात के प्रमाण उपलब्ध हैं कि दूरबीन के आविष्कार के पहले से माया लोगों को नीहारिकाओं के बारे में पता था। मृग नक्षत्र के आसपास के आकाश के क्षेत्र से सम्बंधित एक लोककथा इस सिद्धांत का समर्थन करती है। कहानी में उल्लेख है कि धधकती आग के आसपास एक धब्बा है।\n\nलगभग 150 ईस्वी पूर्व क्लाडियस टॉलमी (टॉलमी) ने अपनी पुस्तक \"आल्मागेस्ट\" के VII-VIII अंक में नीहारिकाओं में प्रकट होनेवाले पांच सितारों का उल्लेख किया है। उन्होंने सप्तर्षि तारामंडल में एक बादलों से युक्त या धुंधले क्षेत्र का भी उल्लेख किया था, जो किसी भी तारे के साथ नहीं जुड़ा था। तारागुच्छों से भिन्न पहली वास्तविक नीहारिका का उल्लेख फारसी खगोलविद अब्द अल- रहमान अल-सूफी ने अपनी \"स्थित तारों की पुस्तक\" (964) में किया था। उन्होंने एण्ड्रोमेडा गैलेक्सी के स्थान पर \"एक छोटा बादल\" देखा था। उन्होंने ओम्रीक्रान वेलोरम नक्षत्र पुंज को \"नेब्यलस स्टार\" या अस्पष्ट तारे एवं अन्य अस्पष्ट वस्तुओं को ब्रुची'ज क्लस्टर के रूप में चिन्हित किया था। 1054 में अरब और चीनी खगोलविदों द्वारा क्रैब नेब्यल SN 1054 की रचना करने वाले सुपरनोवा को देखा गया था।\n\nअज्ञात कारणों की वजह से अल-सूफी ओरियन नेब्यल (मृग नक्षत्र की नीहारिका) को पहचानने में विफल रहे, जो कि रात के आकाश में कम से कम एंड्रोमेडा आकाश गंगा के बराबर स्पष्ट दिखाई देता है। 26 नवम्बर 1610 को निकोलस-क्लॉड फाबी दे पिरेस्क ने एक दूरबीन का उपयोग कर ओरियन नेब्यल का आविष्कार किया। 1618 में जॉन बेप्टिस्ट सीस्ट ने भी इस नीहारिका का अध्ययन किया। हालांकि, 1659 तक अर्थात् ईसाई हाइजेन्स जो अपने को नीहारिकाओं या इस खगोलीय धुंधलके का अविष्कार करने वाले पहला व्यक्ति मानते थे, से पहले ओरियन नेब्यल पर कोई विस्तृत अध्ययन नहीं हुआ।\n\n1715 में, एडमंड हैली ने छह नीहारिकाओं की एक सूची प्रकाशित की. जीन फिलिप डी चैसॉक्स द्वारा 1746 में जारी 20 की (पहले अज्ञात आठ सहित) एक सूची के संकलन के साथ शताब्दी के दौरान, यह संख्या लगातार बढ़ती रही. निकोलस लुई डी लाकैले ने 1751-53 में केप ऑफ गुड होप से 42 नीहारिकाओं की सूची बनाई. जिसमें से अधिकतर पहले अज्ञात थीं। इसके बाद चार्ल्स मेसियर ने 1781 तक 103 नीहारिकाओं की सूची बनाई, हालांकि उनके ऐसा करने की प्रमुख वजह थी - धूमकेतुओं की गलत पहचान से बचना.\n\nइसके बाद विलियम हर्शेल और उनकी बहन कैरोलीन हर्शेल की कोशिशों से नीहारिकाओं की संख्या में अत्यधिक इजाफा हुआ। उनकी \"कैटलाँग ऑफ वन थाउजेण्ड न्यू नेब्यलाई एंड क्लस्टर ऑफ स्टार्स\" 1786 में प्रकाशित हुई. एक हजार की दूसरी सूची 1789 में और 510 की तीसरी तथा अंतिम सूची 1802 में प्रकाशित की गयी थी। अपने अधिकतर काम के दौरान, विलियम हर्शेल को यह यकीन था कि ये नीहारिकाएं सितारों के अविकसित समूह मात्र थे। हालांकि, 1790 में, उन्होंने अस्पष्टता से घिरे एक तारे की खोज की और यह निष्कर्ष निकाला कि यह अधिक दूरी पर स्थित समूह न होकर एक वास्तविक घटाटोप या नीहारिका थी।\n\n1864 के आरंभ में, विलियम हग्गिन्स ने लगभग 70 नीहारिकाओं के स्पेक्ट्रा या श्रेणी की जांच की. उन्होंने पाया कि उनमें से लगभग एक तिहाई में गैस के समावेश की विस्तृत श्रेणी थी। बाकी में एक सतत विस्तृत श्रेणी दिखाई दी और इन्हें सितारों का एक समूह माना गया। 1912 में, जब वेस्तो स्लीफर ने यह दर्शाया कि मेरोपे तारे के आसपास की नीहारिकाओं की श्रेणी प्लीयेदस खुले तारागुच्छ से मिलती है, तब इनमें एक तीसरा वर्ग जोड़ा गया। इस प्रकार नीहारिका तारों के प्रतिविम्वित प्रकाश द्वारा चमकता है।\n\nस्लीफर और एडविन हबल ने अनेक विसरित नीहारिकाओं से इनकी विस्तृत श्रेणियों को एकत्र करना जारी रखा तथा पता लगाया कि इनमें से 29 उत्सर्जन स्पेक्ट्रा दिखाते हैं और 33 में तारों के प्रकाश का सतत स्पेक्ट्रा था। 1922 में हबल ने घोषणा की कि लगभग सभी नीहारिकाएं सितारों से जुडी हैं और उनकी रोशनी तारों के प्रकाश से आती है। उन्होंने यह भी पता लगाया कि उत्सर्जन स्पेक्ट्रम की नीहारिकाएं लगभग हमेशा B1 या उससे अधिक गर्म (सभी O श्रेणी के मुख्य अनुक्रम तारों सहित) से जुडी रहती हैं, जबकि सतत स्पेक्ट्रा युक्त नीहारिकाएं अपेक्षाकृत ठंडे तारों के साथ प्रकट होती हैं। हबल और हेनरी नोरिस रसेल दोनों ने यह निष्कर्ष निकाला कि गर्म तारों के आसपास की नीहारिकाएं किसी न किसी प्रकार से परिवर्तित हो रही हैं।\n\nthumb|250px|left|NGC 2024, ज्वाला नीहारिका (द फ्लेम नेब्यल).\n\nअनेक नीहारिकाओं का गठन अंतरतारकीय माध्यम में गैस के आपसी गुरुत्वाकर्षण की वजह से होता है। अपने निजी भार के तहत द्रव्य के संकुचित होने की वजह से केंद्र में अनेक विशाल सितारों का गठन हो सकता है और उनका पराबैंगनी (अल्ट्रावायलेट) प्रकाश आसपास की गैसों को आयनित कर प्रकाश तरंगों पर उन्हें दृष्टिगोचर बनाता है। रोजे़ट नेब्यल और पेलिकॉन नेब्यल इस प्रकार की नीहारिकाओं के उदाहरण हैं। HII क्षेत्र के नाम से परिचित इस प्रकार की नीहारिकाओं का आकार, गैस के वास्तविक बादलों के आकार पर निर्भर होता है। यही वह जगह हैं जहां सितारों का गठन होता है। इससे गठित सितारों को कभी-कभी एक युवा, ढीले क्लस्टर के रूप में जाना जाता है।\n\nकुछ नीहारिकाओं का गठन सुपरनोवा में होनेवाले विस्फोट अर्थात् विशाल और अल्प-जीवी तारों के अंत के परिणामस्वरुप होता है। सुपरनोवा के विस्फोट से बिखरनेवाली सामग्री ऊर्जा द्वारा आयनित होती है और इससे निर्मित हो सकनेवाली ठोस वस्तु का गठन होता है। वृष तारामंडल का क्रैब नेब्यल इसका स्रवश्रेष्ट उदाहरण है। वर्ष 1054 में सुपरनोवा की घटना दर्ज की गयी और इसे और SN1054 के रूप में चिह्नित किया गया। विस्फोट के बाद निर्मित ठोस वस्तु क्रैब नेब्यल के केन्द्र में स्थित है और यह एक न्यूट्रॉन स्टार है।\n\nअन्य नीहारिकाएं ग्रहीय नीहारिकाओं का गठन कर सकती हैं। पृथ्वी के सूरज की तरह, यह लो-मास अर्थात् द्रव्यमान तारे के जीवन का अंतिम चरण है। 8-10 सौर द्रव्यमान वाले तारे लाल दानव तारों के रूप में विकसित होते हैं और अपने वातावरण में स्पंदन के दौरान धीरे-धीरे अपनी बहरी परत खो देते हैं। जब एक तारा पर्याप्त सामग्री खो देता है, तब इसका तापमान बढ़ता है और इससे उत्सर्जित पराबैंगनी विकिरण इसके द्वारा आसपास फेंके हुए नेब्यल को आयनित कर सकता है। नीहारिका में अवशिष्ट सामग्री सहित 97% हाइड्रोजन और 3% हीलियम है। इस चरण का मुख्य लक्ष्य संतुलन प्राप्त करना है।\n\nनीहारिकाओं को चार प्रमुख समूहों में वर्गीकृत किया गया है। पहले गैलेक्सीओं और गोल तारागुच्छों को भिन्न प्रकार की नीहारिकायें समझा जाता था। गैलेक्सीओं की सर्पाकार संरचना की व्याख्या के लिए सर्पाकार नीहारिका का उपयोग किया जाता था।\nइस वर्गीकरण में बादल जैसी सभी ज्ञात संरचनायें शामिल नहीं हैं। जिसका एक उदहारण हर्बिग-हारो ऑब्जेक्ट है।\n\nसितारों के पास की विसरित नीहारिकाएं प्रतिबिंब नीहारिका का उदाहरण हैं।\n\nअधिकांश नीहारिकाओं को विसरित नीहारिकाएं कहा जा सकता है, जिसका अर्थ है कि वे विस्तृत हैं एवं किसी सर्वमान्य परिभाषा की सीमा में नहीं आतीं। दिखाई देने योग्य रोशनी में इन नीहारिकाओं को उत्सर्जन नीहारिका और प्रतिबिंब नीहारिकामें विभाजित किया जा सकता है, जो इस बात पर आधारित है कि हमें दिखाई देनेवाले प्रकाश की रचना किस तरह हुई है। उत्सर्जन नीहारिका में अयानित गैस (ज्यादातर अयानित हाइड्रोजन) होता है, जो उत्सर्जन की धुंधली रेखा बनाती हैं। इन उत्सर्जन नीहारिकाओं को अक्सर HII क्षेत्र कहा जाता है, \"HII\" शब्द का उपयोग व्यवसायिक खगोल विज्ञान में अक्सर आयनित हाइड्रोजन के लिए किया जाता है। उत्सर्जन नीहारिकाओं की तुलना में, प्रतिबिंब नीहारिकाएं स्वयं पर्याप्त मात्रा में दिखाई देने योग्य प्रकाश रेखा नहीं बनातीं बल्कि अपने आसपास के सितारों के प्रकाश को प्रतिबिंबित करती हैं।\n\nअंधरी या गहरी नीहारिकाएं विसरित नीहारिकाओं जैसी ही हैं, लेकिन उन्हें उनके द्वारा उत्सर्जित या प्रतिविम्बित प्रकाश द्वारा नहीं देखा जा सकता. इसके बजाए, उन्हें दूर के तारों या उत्सर्जन नीहारिकाओं के सामने के गहरे बादलों के रूप में देखा जाता है।\n\nहालांकि ये नीहारिकाएं प्रकाश तरंगों पर अलग-अलग दिखाई देती हैं, पर वे सभी इन्फ्रारेड या अवरक्त तरगों पर उत्सर्जन के उज्ज्वल स्रोत हैं। यह उत्सर्जन मुख्यतः नीहारिकाओं के भीतर की धूल से आता है।\n\nग्रहीय नीहारिकाएं, वे नीहारिकाएं हैं, जो लो-मॉस अनंतस्पर्शी विशाल शाखा सितारों के सफेद बौने में परिवर्तित होने के समय उनसे निकलनेवाले गैस युक्त खोल से गठित होती हैं। ये नीहारिकाएं, धुंधले उत्सर्जन युक्त उत्सर्जित नीहारिकाएं हैं जो सितारों के निर्माण क्षेत्रों में पाई जानेवाली उत्सर्जन नीहारिकाओं जैसी होती हैं। तकनीकी तौर पर, यह HII क्षेत्र हैं क्योंकि अधिकतर हाइड्रोजन आयनित होगा। हालांकि, ग्रहों की नीहारिकाएं अधिक घनी एवं सितारों के निर्माण क्षेत्रों में पाई जानेवाली उत्सर्जन नीहारिकाओं की अपेक्षा अधिक ठोस होती हैं। ग्रहों की नीहारिकाओं को यह नाम इसलिए दिया गया है क्योंकि जिन पहले खगोलविदों ने इन वस्तुओं का अध्ययन किया था उन्होंने सोचा कि नीहारिकाएं ग्रहों की तस्तरियों या डिस्कों जैसी दिखती हैं, हालांकि, वे ग्रहों से संवंधित नहीं हैं।\n\nएक प्रोटो प्लेनेटरी नेब्यल (PPN) एक खगोलीय वस्तु है, जो भूतपूर्व अनंतस्पर्शी विशाल शाखा (LAGB) की स्थिति और उसके बाद के ग्रहों की नीहारिका (PN) के चरण के बीच एक तारे के त्वरित तारकीय क्रमिक विकास का अल्पकालीन प्रकरण है। एक PPN सशक्त अवरक्त विकिरण उत्सर्जित करता है और एक प्रतिबिंब नीहारिका है। एक PPN के ग्रहों की नीहारिका (PN) बनने के वास्तविक बिंदु को केन्द्रीय सितारे के तापमान द्वारा परिभाषित किया जाता है।\n\nजब एक हाई-मॉस सितारा अपने जीवन के अंत तक पहुंच जाता है तब सुपरनोवा घटित होता है। जब सितारे के मूल या केंद्र में परमाणु संलयन बंद हो जाता है, तब सितारा विघटित हो जाता है। अन्दर रिसनेवाली गैस या तो प्रतिक्षिप्त होती है अथवा इतनी अधिक गर्म हो जाती है कि यह केन्द्र से बाहर की ओर फैलती है तथा तारे के विस्फोट का कारण बनती है। गैस का फैला हुआ खोल, एक विशेष प्रकार के विसरित नीहारिका सुपरनोवा अवशेष की रचना करता है। हालांकि, सुपरनोवा अवशेष का अधिकांश प्रकाश एवं एक्स-रे उत्सर्जन आयनित गैस से उत्पन्न होता है, रेडियोउत्सर्जन का बड़ा भाग सिंक्रोटॉन उत्सर्जन के नाम से परिचित नॉन-थर्मल उत्सर्जन है। यह उत्सर्जन चुंबकीय क्षेत्रों में दोलायमान उच्च-वेग युक्त इलेक्ट्रॉनों से उत्पन्न होता है।\n\n\n\n", "id": "23960", "title": "निहारिका"}
{"url": "https://hi.wikipedia.org/wiki?curid=23961", "text": "अक्षांश रेखाएँ\n\nग्लोब पर भूमध्य रेखा के समान्तर खींची गई कल्पनिक रेखा। अक्षांश रेखाओं की कुल संख्या१८०+१ (भूमध्य रेखा सहित) है। प्रति १ डिग्री की अक्षांशीय दूरी लगभग १११ कि. मी. के बराबर होती हैं जो पृथ्वी के गोलाकार होने के कारण भूमध्य रेखा से ध्रुवों तक भिन्न-भिन्न मिलती हैं। इसे यूनानी भाषा के अक्षर फाई यानि formula_1 से दर्शाया जाता है। तकनीकी दृष्टि से अक्षांश, अंश (डिग्री) में अंकित कोणीय मापन है जो भूमध्य रेखा पर 0° से लेकर ध्रुव पर 90° हो जाता है।\n\nअक्षांश, भूमध्यरेखा से किसी भी स्थान की उत्तरी अथवा दक्षिणी ध्रुव की ओर की कोणीय दूरी का नाम है। भूमध्यरेखा को 0° की अक्षांश रेखा माना गया है। भूमध्यरेखा से उत्तरी ध्रुव की ओर की सभी दूरियाँ उत्तरी अक्षांश और दक्षिणी ध्रुव की ओर की सभी दूरियाँ दक्षिणी अक्षांश में मापी जाती है। ध्रुवों की ओर बढ़ने पर भूमध्यरेखा से अक्षांश की दूरी बढ़ने लगती है। इसके अतिरिक्त सभी अक्षांश रेखाएँ परस्पर समानांतर और पूर्ण वृत्त होती हैं। ध्रुवों की ओर जाने से वृत्त छोटे होने लगते हैं। 90° का अक्षांश ध्रुव पर एक बिंदु में परिवर्तित हो जाता है।\n\nपृथ्वी के किसी स्थान से सूर्य की ऊँचाई उस स्थान के अक्षांश पर निर्भर करती है। न्यून अक्षांशों पर दोपहर के समय सूर्य ठीक सिर के ऊपर रहता है। पृथ्वी के तल पर पड़ने वाली सूर्य की किरणों की गरमी विभिन्न अक्षांशों पर अलग अलग होती हैं। पृथ्वी के तल पर के किसी भी देश अथवा नगर की स्थिति का निर्धारण उस स्थान के अक्षांश और देशांतर के द्वारा ही किया जाता है।\n\nकिसी स्थान के अक्षांश को मापने के लिए अब तक खगोलकीय अथवा त्रिभुजीकरण नाम की दो विधियाँ प्रयोग में लाई जाती रही हैं। किंतु इसकी ठीक-ठीक माप के लिए 1971 में श्री निरंकार सिंह ने भूघूर्णनमापी नामक यंत्र का आविष्कार किया है जिससे किसी स्थान के अक्षांश की माप केवल अंश (डिग्री) में ही नहीं अपितु कला (मिनट) में भी प्राप्त की जा सकती है।\n\n", "id": "23961", "title": "अक्षांश रेखाएँ"}
{"url": "https://hi.wikipedia.org/wiki?curid=23963", "text": "चंकी पांडे\n\nचंकी पांडे (जन्म: 26 सितंबर, 1962) हिन्दी फ़िल्मों के एक अभिनेता हैं। \n", "id": "23963", "title": "चंकी पांडे"}
