{"url": "https://hi.wikipedia.org/wiki?curid=20493", "text": "मृणाल सेन\n\nमृणाल सेन (बांग्ला: মৃণাল সেন \"मृणाल् शेन्\") भारतीय फ़िल्मों के प्रसिद्ध निर्माता व निर्देशक हैं। इनकी अधिकतर फ़िल्में बांग्ला भाषा में हैं। उनका जन्म फरीदपुर नामक शहर में (जो अब बंगला देश में है) में १४ मई १९२३ में हुआ था। हाईस्कूल की परीक्षा उत्तीर्ण करने बाद उन्होंने शहर छोड़ दिया और कोलकाता में पढ़ने के लिये आ गये। वह भौतिक शास्त्र के विद्यार्थी थे और उन्होंने अपनी शिक्षा स्कोटिश चर्च कॉलेज़ एवं कलकत्ता यूनिवर्सिटी से पूरी की। अपने विद्यार्थी जीवन में ही वे वह कम्युनिस्ट पार्टी के सांस्कृतिक विभाग से जुड़ गये। यद्यपि वे कभी इस पार्टी के सदस्य नहीं रहे पर इप्टा से जुड़े होने के कारण वे अनेक समान विचारों वाले सांस्कृतिक रुचि के लोगों के परिचय में आ गए |\n\nसंयोग से एक दिन फिल्म के सौंदर्यशास्त्र पर आधारित एक पुस्तक उनके हाथ लग गई। जिसके कारण उनकी रुचि फिल्मों की ओर बढ़ी। इसके बावजूद उनका रुझान बुद्धिजीवी रहा और मेडिकल रिप्रेजन्टेटिव की नौकरी के कारण कलकत्ता से दूर होना पड़ा। यह बहुत ज्यादा समय तक नहीं चला। वे वापस आए और कलकत्ता फिल्म स्टूडियो में ध्वनि टेक्नीशीयन के पद पर कार्य करने लगे जो आगे चलकर फिल्म जगत में उनके प्रवेश का कारण बना। \n१९५५ में मृणाल सेन ने अपनी पहली फीचर फिल्म 'रातभोर' बनाई। उनकी अगली फिल्म 'नील आकाशेर नीचे' ने उनको स्थानीय पहचान दी और उनकी तीसरी फिल्म 'बाइशे श्रावण' ने उनको अन्तर्राष्ट्रीय प्रसिद्धि दिलाई।\n\nपांच और फिल्में बनाने के बाद मृणाल सेन ने भारत सरकार की छोटी सी सहायता राशि से 'भुवन शोम' बनाई, जिसने उनको बड़े फिल्मकारों की श्रेणी में लाकर खड़ा कर दिया और उनको राष्ट्रीय एवं अन्तर्राष्ट्रीय ख्याति प्रदान की। 'भुवन शोम' ने भारतीय फिल्म जगत में क्रांति ला दी और कम बजय की यथार्थपरक फ़िल्मों का 'नया सिनेमा' या 'समांतर सिनेमा' नाम से एक नया युग शुरू हुआ।\n\nइसके उपरान्त उन्होंने जो भी फिल्में बनायीं वह राजनीति से प्रेरित थीं जिसके कारण वे मार्क्सवादी कलाकार के रूप में जाने गए। वह समय पूरे भारत में राजनीतिक उतार चढ़ाव का समय था। विशेषकर कलकत्ता और उसके आसपास के क्षेत्र इससे ज्यादा प्रभावित थे, जिसने नक्सलवादी विचारधारा को जन्म दिया। उस समय लगातार कई ऐसी फिल्में आयीं जिसमें उन्होंने मध्यमवर्गीय समाज में पनपते असंतोष को आवाज़ दी। यह निर्विवाद रूप से उनका सबसे रचनात्मक समय था।\n मृणाल सेन को भारत सरकार द्वारा १९८१ में कला के क्षेत्र में पद्म भूषण से सम्मानित किया गया था। \nभारत सरकार ने उनको 'पद्म विभूषण' पुरस्कार एवं २००५ में 'दादा साहब फाल्के' पुरस्कार प्रदान किया। उनको १९९८ से २०० तक मानक संसद सदस्यता भी मिली। फ्रांस सरकार ने उनको \"कमान्डर ऑफ द ऑर्ट ऑफ ऑर्ट एंडलेटर्स\" उपाधि से एवं रशियन सरकार ने \"ऑर्डर ऑफ फ्रेंडशिप\" सम्मान प्रदान किये। \n\nविवरण\n\n\n</div>\n", "id": "20493", "title": "मृणाल सेन"}
{"url": "https://hi.wikipedia.org/wiki?curid=20504", "text": "सूडो-कोड\n\nप्रोग्रामकों से प्रायः कहा जाता है कि अल्गोरिथ्मों का वर्णन इस तरह करें, जो लोगों को सीधा समझ में आये (कंप्यूटर से सम्बंधित किसी भाषा से प्रभावित ना हो) | ये विवरण कंप्यूटर प्रोग्रामों के लिए नहीं होते, किन्तु गद्य से अधिक संरचित होते हैं। वे डाटा ढांचों या अल्गोरिथ्मों के ऊपरी विश्लेषण में भी सहायक होते हैं। इन वर्णनों को हम छद्म- कोड अथवा सूडो-कोड कहते हैं।\n\nऐरे-महत्तम सवाल एक सामान्य सा प्रश्न है। ऐरे A में n इन्ट्जर हैं और इनमे से सबसे बड़ा पता लगना है। \nऐरे मेक्स नामक इस अल्गोरिथ्म का ब्योरा नीचे दिया गया है :\n\nअल्गोरिथ्म ऐरे मेक्स (A,n) ", "id": "20504", "title": "सूडो-कोड"}
{"url": "https://hi.wikipedia.org/wiki?curid=20505", "text": "गेहूं का ज्वारा\n\nजब गेहूं के बीज को अच्छी उपजाऊ जमीन में बोया जाता है तो कुछ ही दिनों में वह अंकुरित होकर बढ़ने लगता है और उसमें पत्तियां निकलने लगती है। जब यह अंकुरण पांच-छह पत्तों का हो जाता है तो अंकुरित बीज का यह भाग गेहूं का ज्वारा कहलाता है। औषधीय विज्ञान में गेहूं का यह ज्वारा काफी उपयोगी सिद्ध हुआ है। गेहूं के ज्वारे का रस कैंसर जैसे कई रोगों से लड़ने की क्षमता रखता है।\nगेहूं के ज्वारे के रस का सेवन करने के लिए इसे अपने ही हाथों उगाया जाना चाहिए। इसके लिए तस्तरीनुमा दस पात्र की व्यवस्था करें। पात्र में बीज उगने लायक नम दोमट मिट्टी भरें। एक पात्र में पहले दिन स्वस्थ गेहूं का बीज बो दे। उसे उगने तक उसकी देखभाल करें। पानी, धूप आदि की व्यवस्था करते रहें। दूसरे दिन दूसरे पात्र में, तीसरे दिन तीसरे पात्र में...इसी तरह दसवें दिन दसवें पात्र में बीज बोएं। दसवें दिन पहले पात्र में पांच-छह पत्तियों का ज्वारा निकल आएगा। इस ज्वारे को जड़ सहित उखाड़ लें। जड़ की मिट्टी धोकर साफ कर लें। फिर इसमें पांच पत्ती तुलसी, पांच पत्ती पुदीना, पांच दाना काली मिर्च डालकर पीस लें और कपड़े से छानकर रस निकालें। यह रस...हलाता है। इस हरित रक्त को सीधे पी जाएं। पहले दिन पहला पात्र खाली हुआ, उस में नया बीज बो दें। इसी तरह इसका कम से कम इक्कीस दिन उपयोग करें तो लाभ दिखेगा। \nगेहूं के ज्वारे के रस की तुलनात्मक प्रकृति\nगेहूं के ज्वार के रस की आण्विक संरचना रक्त के हिमोग्लोबीन से मिलती-जुलती है। दोनों की संचरना में मात्र इतना फर्क है कि रक्त के केंद्र में लौह तत्व यानि एफई रहता है, जबकि गेहूं के ज्वारे के रस के अणु में मैंगनीज यानि एमजी। \nउपयोग\nयह हरित रक्त शरीर में रक्त की कमी को पूरा करता है। कई चिकित्सा विशेषज्ञों ने पाया है कि यह ल्यूकेमिया जैसे रोग को नष्ट करने की क्षमता रखता रखता है। कैंसर जैसे घातक रोगों पर विजय पाने में इस रस ने काफी मदद की है। साथ ही यह शरीर के रोग प्रतिरोधक क्षमता को बढ़ाकर शारीरिक क्षमता को बढ़ाता है।\n\n", "id": "20505", "title": "गेहूं का ज्वारा"}
{"url": "https://hi.wikipedia.org/wiki?curid=20508", "text": "भारतीय जलवायु\n\nभारत में अनेक प्रकार का जलवायु है\n", "id": "20508", "title": "भारतीय जलवायु"}
{"url": "https://hi.wikipedia.org/wiki?curid=20509", "text": "भारतीय रेल यातायात\n\nभारत का रेल यातायात विश्व का सबसे बड़ा है।\n", "id": "20509", "title": "भारतीय रेल यातायात"}
{"url": "https://hi.wikipedia.org/wiki?curid=20510", "text": "भारत का ध्वज\n\nभारत के राष्ट्रीय ध्वज जिसे तिरंगा भी कहते हैं, तीन रंग की क्षैतिज पट्टियों के बीच नीले रंग के एक चक्र द्वारा सुशोभित ध्वज है। इसकी अभिकल्पना पिंगली वैंकैया ने की थी। इसे १५ अगस्त १९४७ को अंग्रेजों से भारत की स्वतंत्रता के कुछ ही दिन पूर्व २२ जुलाई, १९४७ को आयोजित भारतीय संविधान-सभा की बैठक में अपनाया गया था। इसमें तीन समान चौड़ाई की क्षैतिज पट्टियाँ हैं, जिनमें सबसे ऊपर केसरिया, बीच में श्वेत ओर नीचे गहरे हरे रंग की पट्टी है। ध्वज की लम्बाई एवं चौड़ाई का अनुपात ३:२ है। सफेद पट्टी के मध्य में गहरे नीले रंग का एक चक्र है जिसमें २४ आरे होते हैं। इस चक्र का व्यास लगभग सफेद पट्टी की चौड़ाई के बराबर होता है व रूप सारनाथ में स्थित अशोक स्तंभ के शेर के शीर्षफलक के चक्र में दिखने वाले की तरह होता है।\n\nराष्ट्रीय झंडा निर्दिष्टीकरण के अनुसार झंडा खादीमें ही बनना चाहिए। यह एक विशेष प्रकार से हाथ से काते गए कपड़े से बनता है जो महात्मा गांधी द्वारा लोकप्रिय बनाया गया था। इन सभी विशिष्टताओं को व्यापक रूप से भारत में सम्मान दिया जाता हैं भारतीय ध्वज संहिता के द्वारा इसके प्रदर्शन और प्रयोग पर विशेष नियंत्रण है। ध्वज का हेराल्डिक वर्णन इस प्रकार से होता है:\n\nगांधी जी ने सबसे पहले 1921 में कांग्रेस के अपने झंडे की बात की थी। इस झंडे को पिंगली वेंकैया ने डिजाइन किया था। इसमें दो रंग थे लाल रंग हिन्दुओं के लिए और हरा रंग मुस्लिमों के लिए। बीच में एक चक्र था। बाद में इसमें अन्य धर्मो के लिए सफेद रंग जोड़ा गया। स्वतंत्रता प्राप्ति से कुछ दिन पहले संविधान सभा ने राष्ट्रध्वज को संशोधित किया। इसमें चरखे की जगह अशोक चक्र ने ली। इस नए झंडे की देश के दूसरे राष्ट्रपति सर्वपल्ली राधाकृष्णन ने फिर से व्याख्या की।\n21 फीट गुणा 14 फीट के झंडे पूरे देश में केवल तीन किलों के ऊपर फहराए जाते हैं। मध्य प्रदेश के ग्वालियर जिले में स्थित किला उनमें से एक है। इसके अतरिक्त कर्नाटक का नारगुंड किले और महाराष्ट्र का पनहाला किले पर भी सबसे लम्बे झंडे को फहराया जाता है। \n1951 में पहली बार भारतीय मानक ब्यूरो (बीआईएस) ने पहली बार राष्ट्रध्वज के लिए कुछ नियम तय किए। 1968 में तिरंगा निर्माण के मानक तय किए गए। ये नियम अत्यंत कड़े हैं। केवल खादी या हाथ से काता गया कपड़ा ही झंडा बनाने के लिए उपयोग किया जाता है। कपड़ा बुनने से लेकर झंडा बनने तक की प्रक्रिया में कई बार इसकी टेस्टिंग की जाती है।\nझंडा बनाने के लिए दो तरह की खादी का प्रयोग किया जाता है। एक वह खादी जिससे कपड़ा बनता है और दूसरा खादी-टाट। खादी के केवल कपास, रेशम और ऊन का प्रयोग किया जाता है। यहां तक की इसकी बुनाई भी सामन्य बुनाई से भिन्न होती है।\nये बुनाई बेहद दुर्लभ होती है। इसे केवल पूरे देश के एक दर्जन से भी कम लोग जानते हैं। धारवाण के निकट गदग और कर्नाटक के बागलकोट में ही खादी की बुनाई की जाती है। जबकी हुबली एक मात्र लाइसेंस प्राप्त संस्थान है जहां से झंडा उत्पादन व आपूर्ति की जाती है।\nबुनाई से लेकर बाजार में पहुंचने तक कई बार बीआईएस प्रयोगशालाओं में इसका परीक्षण होता है। बुनाई के बाद सामग्री को परीक्षण के लिए भेजा जाता है। कड़े गुणवत्ता परीक्षण के बाद उसे वापस कारखाने भेज दिया जाता है। इसके बाद उसे तीन रंगो में रंगा जाता है। केंद्र में अशोक चक्र को काढ़ा जाता है। उसके बाद इसे फिर परीक्षण के लिए भेजा जाता है। बीआईएस झंडे की जांच करता है इसके बाद ही इसे बाजार में बेचने के लिए भेजा जाता है।\n\nयह ध्वज भारत की स्वतंत्रता के संग्राम काल में निर्मित किया गया था। १८५७में स्वतंत्रता के पहले संग्राम के समय भारत राष्ट्र का ध्वज बनाने की योजना बनी थी, लेकिन वह आंदोलन असमय ही समाप्त हो गया था और उसके साथ ही वह योजना भी बीच में ही अटक गई थी। वर्तमान रूप में पहुंचने से पूर्व भारतीय राष्ट्रीय ध्वज अनेक पड़ावों से गुजरा है। इस विकास में यह भारत में राजनैतिक विकास का परिचायक भी है। कुछ ऐतिहासिक पड़ाव इस प्रकार हैं :- \n\n\n\n\n\n\nभारत के राष्‍ट्रीय ध्‍वज की ऊपरी पट्टी में केसरिया रंग है जो देश की शक्ति और साहस को दर्शाता है। बीच की पट्टी का श्वेत धर्म चक्र के साथ शांति और सत्य का प्रतीक है। निचली हरी पट्टी उर्वरता, वृद्धि और भूमि की पवित्रता को दर्शाती है। सफ़ेद पट्टी पर बने चक्र को धर्म चक्र कहते हैं। इस धर्म चक्र को विधि का चक्र कहते हैं जो तृतीय शताब्दी ईसा पूर्व मौर्य सम्राट अशोक द्वारा बनाए गए सारनाथ की लाट से से लिया गया है। इस चक्र में २४ आरे या तीलियों का अर्थ है कि दिन- रात्रि के २४ घंटे जीवन गति‍शील है और रुकने का अर्थ मृत्यु है।\n\nभारतीय ध्वज में निम्न अनुमानित रंगों के अंतरण प्रयोग होते हैं। ध्वज में जो केसरिया, श्वेत, हरा तथा नीला रंग है वह आर.जी.बी व वेब रंगों में (हेक्साडेसिमल संकेतन में); सीएमवाइके के समकक्ष; डाई रंग और के बराबर संख्या हल है।\nआधिकारिक (सीएमवाइके) शीर्ष पट्टी के मूल (0,50,90,0)-रंग कद्दू के सबसे करीब-सीएमवाइके (0,54,90,0 के साथ); ट्रू डीप भगवा (23, 81, 5)) और (0, 24, 85, 15)) हैं।\n\n१९५० में भारत के गणतंत्र बनने के उपरांत, भारतीय मानक ब्यूरो (बीआईएस) ने १९५१ में पहली बार ध्वज की कुछ विशिष्टताएँ बताईं। ये १९६४ में संशोधित की गयीं, जो भारत में मीट्रिक प्रणाली के अनुरूप थीं। इन निर्देशों को आगे चलकर १७ अगस्त १९६८ में संशोधित किया गया। ये दिशा निर्देश अत्यंत कड़े हैं और झंडे के विनिर्माण में कोई दोष एक गंभीर अपराध समझा जाता है, जिसके लिए जुर्माना या जेल या दोनों सजाएं भी हो सकती हैं।\n\nब्यूरो ऑफ इंडियन स्टैंडर्ड (बीआईएस) द्वारा राष्ट्रध्वज को तैयार करने के तीन दस्तावेज जारी किए गए हैं। इसमें कहा गया है कि सभी झंडे खादी के सिल्क या कॉटन के होंगे। झंडे बनाने का मानक 1968 में तय किया गया जिसे 2008 में पुन: संशोधित किया गया। तिरंगे के लिए नौ स्टैंडर्ड (मानक) साइज तय किए गए हैं। सबसे बड़ा झंडा 21 फीट लंबा और 14 फीट चौड़ा होता है। सबसे पहले बैंगलुरू से लगभग 550 किमी दूर स्थित बगालकोट जिले के खादी ग्रामोद्योग सयुक्त संघ में कपड़े को बहुत ध्यान से काता और बुना जाता है। इसके बाद कपड़े को तीन अलग-अलग लॉट बनाए जाते हैं। इन को तिरंगे के तीन अलग-अलग रंगो में डाई किया जाता है। डाई किए हुए कपड़े बैंगलुरू से 420 किमी स्थित हुबली इकाई में भेज दिए जाते हैं। यहां इन्हें अगल-अलग साइज के अनुसार काटा जाता है। कटे हुए कपड़े को हुबली में ही सिला जाता। यहां लगभग 40 महिलाएं प्रतिदिन 100 के करीब झंडे सिलती हैं। कटे हुए सफेद कपड़े पर चक्र प्रिंट किया जाता है। इसके बाद तिरंगे की तीनों रंग के कपड़े की सिलाई की जाती है। सिलाई के बाद कपड़े को पेस किया जाता है।\n\nकेवल खादी या हाथ से काता गया कपड़ा ही झंडे के लिए उपयुक्त माना जाता है। खादी के लिए कच्चा माल केवल कपास, रेशम और ऊन हैं। झंडा बनाने में दो तरह के खादी का उपयोग किया जाता है, एक वह खादी, जिससे कपडा बनता है और दूसरा है खादी-टाट, जो बेज रंग का होता है और खम्भे में पहनाया जाता है। खादी टाट एक असामान्य प्रकार की बुनाई है जिसमें तीन धागों के जाल जैसे बनते हैं। यह परम्परागत बुनाई से भिन्न है, जहां दो धागों को बुना जाता है। इस प्रकार की बुनाई अत्यंत दुर्लभ है, इस कौशल को बनाए रखने वाले बुनकर भारत में एक दर्जन से भी कम हैं। दिशा-निर्देश में यह भी बताया गया है कि प्रति वर्ग सेंटीमीटर में १५० सूत्र होने चाहिए, इसके साथ ही कपड़े में प्रति चार सूत्र और एक वर्ग फुट का शुद्ध भार २०५ ग्राम ही होना चाहिये। इस बुनी खादी को दो इकाइयों से प्राप्त किया जाता है, धारवाड़ के निकट गदग से और उत्तरी कर्नाटक के बागलकोट जिलों से। वर्तमान में, हुबली में स्थित कर्नाटक खादी ग्रामोद्योग संयुक्त संघ को ही एक मात्र लाइसेंस प्राप्त है जो झंडा उत्पादन और आपूर्ति करता है। यद्यपि भारत में झंडा विनिर्माण इकाइयों की स्थापना की अनुमति खादी विकास और ग्रामीण उद्योग आयोग (केवीअईसी) द्वारा दिया जाता है परन्तु यदि दिशा-निर्देशों की अवज्ञा की गयी तो बीआईएस को इन्हें रद्द करने के सारे अधिकार प्राप्त हैं।\n\nबुनाई पूरी होने के बाद, सामग्री को परीक्षण के लिए बीआईएस प्रयोगशालाओं में भेजा जाता है। कड़े गुणवत्ता परीक्षण करने के बाद, यदि झंडा अनुमोदित हो जाता है तो, उसे कारखाने वापस भेज दिया जाता है। तब उसे प्रक्षालित कर संबंधित रंगों में रंग दिया जाता है। केंद्र में अशोक चक्र को स्क्रीन मुद्रित, स्टेंसिल्ड या काढा जाता है। विशेष ध्यान इस बात को दिया जाना चाहिए कि चक्र अच्छी तरह से मिलता हो और दोनों तरफ ठीक से दिखाई देता हो। बीआईएस झंडे की जांच करता है और तभी वह बेचा जा सकता हैं। भारत में सालाना लगभग चार करोड़ झंडे बिकते हैं। भारत में सबसे बड़ा झंडा राज्य प्रशासनिक मुख्यालय, महाराष्ट्र के मंत्रालय भवन से फहराया जाता है।\n\n२६ जनवरी २००२ को भारतीय ध्वज संहिता में संशोधन किया गया और स्वतंत्रता के कई वर्ष बाद भारत के नागरिकों को अपने घरों, कार्यालयों और फैक्ट्रियों आदि संस्थानों में न केवल राष्ट्रीय दिवसों पर, बल्कि किसी भी दिन बिना किसी रुकावट के फहराने की अनुमति मिल गई। अब भारतीय नागरिक राष्ट्रीय झंडे को कहीं भी और किसी भी समय फहरा सकते है, बशर्ते कि वे ध्वज की संहिता का कड़ाई से पालन करें और तिरंगे के सम्मान में कोई कमी न आने दें। सुविधा की दृष्टि से भारतीय ध्वज संहिता, २००२ को तीन भागों में बांटा गया है। संहिता के पहले भाग में राष्ट्रीय ध्वज का सामान्य विवरण है। संहिता के दूसरे भाग में जनता, निजी संगठनों, शैक्षिक संस्थानों आदि के सदस्यों द्वारा राष्ट्रीय ध्वज के प्रदर्शन के विषय में बताया गया है। संहिता का तीसरा भाग केन्द्रीय और राज्य सरकारों तथा उनके संगठनों और अभिकरणों द्वारा राष्ट्रीय ध्वज के प्रदर्शन के विषय में जानकारी देता है। \n\n२६ जनवरी २००२ विधान पर आधारित कुछ नियम और विनियमन हैं कि ध्वज को किस प्रकार फहराया जाए :\n\n\nअधिक जानकारी भारतीय ध्वज संहिता में देखी जा सकती है। भारतीय राष्ट्रीय ध्वज भारत के नागरिकों की आशाएं और आकांक्षाएं दर्शाता है। यह देश के राष्ट्रीय गौरव का प्रतीक है।\n\nसन २००२ से पहले, भारत की आम जनता के लोग केवल गिने चुने राष्ट्रीय त्योहारों को छोड़ सार्वजनिक रूप से राष्ट्रीय ध्वज फहरा नहीं सकते थे। एक उद्योगपति, नवीन जिंदल ने, दिल्ली उच्च न्यायालय में, इस प्रतिबंध को हटाने के लिए जनहित में एक याचिका दायर की। जिंदल ने जान बूझ कर, झंडा संहिता का उल्लंघन करते हुए अपने कार्यालय की इमारत पर झंडा फहराया। ध्वज को जब्त कर लिया गया और उन पर मुकदमा चलाने की चेतावनी दी गई। जिंदल ने बहस की कि एक नागरिक के रूप में मर्यादा और सम्मान के साथ झंडा फहराना उनका अधिकार है और यह एक तरह से भारत के लिए अपने प्रेम को व्यक्त करने का एक माध्यम है। तदोपरांत केन्द्रीय मंत्रिमंडल ने, भारतीय झंडा संहिता में २६ जनवरी २००२, को संशोधन किए जिसमें आम जनता को वर्ष के सभी दिनों झंडा फहराने की अनुमति दी गयी और ध्वज की गरिमा, सम्मान की रक्षा करने को कहा गया। \n\nभारतीय संघ में वी.यशवंत शर्मा के मामले में कहा गया कि यह ध्वज संहिता एक क़ानून नहीं है, संहिता के प्रतिबंधों का पालन करना होगा और राष्ट्रीय ध्वज के सम्मान को बनाए रखना होगा। राष्ट्रीय ध्वज को फहराना एक पूर्ण अधिकार नहीं है, पर इस का पालन संविधान के अनुच्छेद ५१-ए के अनुसार करना होगा। \n\nभारतीय कानून के अनुसार ध्वज को हमेशा 'गरिमा, निष्ठा और सम्मान' के साथ देखना चाहिए। \"भारत की झंडा संहिता-२००२\", ने प्रतीकों और नामों के (अनुचित प्रयोग निवारण) अधिनियम, १९५०\" का अतिक्रमण किया और अब वह ध्वज प्रदर्शन और उपयोग का नियंत्रण करता है। सरकारी नियमों में कहा गया है कि झंडे का स्पर्श कभी भी जमीन या पानी के साथ नहीं होना चाहिए। उस का प्रयोग मेज़पोश के रूप में, या मंच पर नहीं ढका जा सकता, इससे किसी मूर्ति को ढका नहीं जा सकता न ही किसी आधारशिला पर डाला जा सकता था। सन २००५ तक इसे पोशाक के रूप में या वर्दी के रूप में प्रयोग नहीं किया जा सकता था। पर ५ जुलाई २००५, को भारत सरकार ने संहिता में संशोधन किया और ध्वज को एक पोशाक के रूप में या वर्दी के रूप में प्रयोग किये जाने की अनुमति दी। हालांकि इसका प्रयोग कमर के नीचे वाले कपडे के रूप में या जांघिये के रूप में प्रयोग नहीं किया जा सकता है। राष्ट्रीय ध्वज को तकिये के रूप में या रूमाल के रूप में करने पर निषेध है। झंडे को जानबूझकर उल्टा, रखा नहीं किया जा सकता, किसी में डुबाया नहीं जा सकता, या फूलों की पंखुडियों के अलावा अन्य वस्तु नहीं रखी जा सकती। किसी प्रकार का सरनामा झंडे पर अंकित नहीं किया जा सकता है।\n\nझंडे को संभालने और प्रदर्शित करने के अनेक परंपरागत नियमों का पालन करना चाहिए। यदि खुले में झंडा फहराया जा रहा है तो हमेशा सूर्योदय पर फहराया जाना चाहिए और सूर्यास्त पर उतार देना चाहिए चाहे मौसम की स्थिति कैसी भी हो। 'कुछ विशेष परिस्थितियों' में ध्वज को रात के समय सरकारी इमारत पर फहराया जा सकता है। \n\nझंडे का चित्रण, प्रदर्शन, उल्टा नहीं हो सकता ना ही इसे उल्टा फहराया जा सकता है। संहिता परंपरा में यह भी बताया गया है कि इसे लंब रूप में लटकाया भी नहीं जा सकता। झंडे को ९० अंश में घुमाया नहीं जा सकता या उल्टा नहीं किया जा सकता। कोई भी व्यक्ति ध्वज को एक किताब के समान ऊपर से नीचे और बाएँ से दाएँ पढ़ सकता है, यदि इसे घुमाया जाए तो परिणाम भी एक ही होना चाहिए। झंडे को बुरी और गंदी स्थिति में प्रदर्शित करना भी अपमान है। यही नियम ध्वज फहराते समय ध्वज स्तंभों या रस्सियों के लिए है। इन का रखरखाव अच्छा होना चाहिए।\n\nझंडे को सही रूप में प्रदर्शित करने के लिए कुछ नियमों का पालन करना पड़ता है। यदि ये किसी भी मंच के पीछे दीवार पर समानान्तर रूप से फैला दिए गए हैं तो उनका फहराव एक दूसरे के पास होने चाहिए और भगवा रंग सबसे ऊपर होना चाहिए। यदि ध्वज दीवार पर एक छोटे से ध्वज स्तम्भ पर प्रदर्शित है तो उसे एक कोण पर रख कर लटकाना चाहिए। यदि दो राष्ट्रीय झंडे प्रदर्शित किए जा रहे हैं तो उल्टी दिशा में रखना चाहिए, उनके फहराव करीब होना चाहिए और उन्हें पूरी तरह फैलाना चाहिए। झंडे का प्रयोग किसी भी मेज, मंच या भवनों, या किसी घेराव को ढकने के लिए नहीं करना चाहिए।\n\nजब राष्ट्रीय ध्वज किसी कम्पनी में अन्य देशों के ध्वजों के साथ बाहर खुले में फहराया जा रहा हो तो उसके लिए भी अनेक नियमों का पालन करना होगा। उसे हमेशा सम्मान दिया जाना चाहिए। इसका अर्थ यह है कि झंडा सबसे दाईं ओर (प्रेक्षकों के लिए बाईं ओर) हो। लाटिन वर्णमाला के अनुसार अन्य देशों के झंडे व्यवस्थित होने चाहिए। सभी झंडे लगभग एक ही आकार के होने चाहिए, कोई भी ध्वज भारतीय ध्वज की तुलना में बड़ा नहीं होना चाहिए। प्रत्येक देश का झंडा एक अलग स्तम्भ पर होना चाहिए, किसी भी देश का राष्ट्रीय ध्वज एक के ऊपर एक, एक ही स्तम्भ पर फहराना नहीं चाहिए। ऐसे समय में भारतीय ध्वज को शुरू में, अंत में रखा जाए और वर्णक्रम में अन्य देशों के साथ भी रखा जाए। यदि झंडों को गोलाकार में फहराना हो तो राष्ट्रीय ध्वज को चक्र के शुरुआत में रख कर अन्य देशों के झंडे को दक्षिणावर्त तरीके से रखा जाना चाहिए, जब तक कि कोई ध्वज राष्ट्रीय ध्वज के बगल में न आ जाए। भारत का राष्ट्रीय ध्वज हमेशा पहले फहराया जाना चाहिए और सबसे बाद में उतारा जाना चाहिए। \n\nजब झंडे को गुणा चिह्न के आकार में रखा जाता है तो भारतीय ध्वज को सामने रखना चाहिए और अन्य ध्वजों को दाईं ओर (प्रेक्षकों के लिए बाईं ओर) होना चाहिए। जब संयुक्त राष्ट्र का ध्वज भारतीय ध्वज के साथ फहराया जा रहा है, तो उसे दोनों तरफ प्रदर्शित किया जा सकता है। सामान्य तौर पर ध्वज को दिशा के अनुसार सबसे दाईं ओर फहराया जाता है।\n\nजब झंडा अन्य झंडों के साथ फहराया जा रहा हो, जैसे कॉर्पोरेट झंडे, विज्ञापन के बैनर हों तो नियमानुसार अन्य झंडे अलग स्तंभों पर हैं तो राष्ट्रीय झंडा बीच में होना चाहिए, या प्रेक्षकों के लिए सबसे बाईं ओर होना चाहिए या अन्य झंडों से एक चौडाई ऊंची होनी चाहिए। राष्ट्रीय ध्वज का स्तम्भ अन्य स्तंभों से आगे होना चाहिए, यदि ये एक ही समूह में हैं तो सबसे ऊपर होना चाहिए। यदि झंडे को अन्य झंडों के साथ जुलूस में ले जाया जा रहा हो तो झंडे को जुलूस में सबसे आगे होना चाहिए, यदि इसे कई झंडों के साथ ले जाया जा रहा है तो इसे जुलूस में सबसे आगे होना चाहिए।\n\nजब झंडा किसी बंद कमरे में, सार्वजनिक बैठकों में या किसी भी प्रकार के सम्मेलनों में, प्रदर्शित किया जाता है तो दाईं ओर (प्रेक्षकों के बाईं ओर) रखा जाना चाहिए क्योंकि यह स्थान अधिकारिक होता है। जब झंडा हॉल या अन्य बैठक में एक वक्ता के बगल में प्रदर्शित किया जा रहा हो तो यह वक्ता के दाहिने हाथ पर रखा जाना चाहिए। जब ये हॉल के अन्य जगह पर प्रदर्शित किया जाता है, तो उसे दर्शकों के दाहिने ओर रखा जाना चाहिए। \n\nभगवा पट्टी को ऊपर रखते हुए इस ध्वज को पूरी तरह से फैला कर प्रदर्शित करना चाहिए। यदि ध्वज को मंच के पीछे की दीवार पर लंब में लटका दिया गया है तो, भगवा पट्टी को ऊपर रखते हुए दर्शेकों के सामने रखना चाहिए ताकि शीर्ष ऊपर की ओर हो।\n\nयदि झंडा किसी जुलूस या परेड में अन्य झंडे या झंडों के साथ ले जाया जा रहा है तो, झंडे को जुलूस के दाहीनें ओर या सबसे आगे बीच में रखना चाहिए। झंडा किसी मूर्ति या स्मारक, या पट्टिका के अनावरण के समय एक विशिष्टता को लिए रहता है, पर उसे किसी वस्तु को ढकने के लिए प्रयोग नहीं करना चाहिए। सम्मान के चिह्न के रूप में इसे किसी व्यक्ति या वस्तु को ढंकना नहीं चाहिए। पलटन के रंगों, संगठनात्मक या संस्थागत झंडों को सम्मान के चिह्न रूप में ढका जा सकता है। \n\nकिसी समारोह में फहराते समय या झंडे को उतारते समय या झंडा किसी परेड से गुजर रहा है या किसी समीक्षा के दौरान, सभी उपस्थित व्यक्तियों को ध्वज का सामना करना चाहिए और ध्यान से खड़े होना चाहिए। वर्दी पहने लोगों को उपयुक्त सलामी प्रस्तुत करनी चाहिए। जब झंडा स्तम्भ से गुजर रहा हो तो, लोगों को ध्यान से खड़े होना चाहिए या सलामी देनी चाहिए। एक गणमान्य अतिथि को सिर के पोशाक को छोड़ कर सलामी लेनी चाहिए। झंडा-वंदन, राष्ट्रीय गान के साथ लिया जाना चाहिए।\n\nवाहनों पर राष्ट्रीय ध्वज लगाने के लिए विशेषाधिकार होते हैं, राष्ट्रपति, उप राष्ट्रपति,प्रधानमंत्री, राज्यपाल और उपराज्यपाल, मुख्यमंत्री, मंत्रीमंडल के सदस्य और भारतीय संसद के कनिष्ठ मंत्रीमंडल के सदस्य, राज्य विधानसभाओं के सदस्य, लोकसभा के वक्ताओं और राज्य विधान सभाओं के सदस्यों, राज्य सभा के अध्यक्षों और राज्य के विधान सभा परिषद के सदस्य, भारत के सर्वोच्च न्यायालय और उच्च न्यायालयों के न्यायाधीशों और जल सेना, थल सेना और नौ सेना के अधिकारिकयों को जो ध्वज श्रेणीं में आते हैं, को ही अधिकार प्राप्त हैं। वे अपनी कारों पर जब भी वे जरुरी समझे झंडा प्रर्दशित कर सकते हैं। झंडे को एक निश्चित स्थान से प्रर्दशित करना चाहिए, जो कार के बोनेट के बीच में दृढ़ हो या कार के आगे दाईं तरफ रखा जाना चाहिए। जब सरकार द्वारा प्रदान किए गए कार में कोई विदेशी गणमान्य अतिथि यात्रा कर रहा है तो, हमारा झंडा कार के दाईं ओर प्रवाहित होना चाहिए और विदेश का झंडा बाईं ओर उड़ता होना चाहिए। \n\nझंडे को विमान पर प्रदर्शित करना चाहिए यदि राष्ट्रपति, उपराष्ट्रपति, प्रधानमंत्री विदेश दौरे पर जा रहे हों। राष्ट्रीय ध्वज के साथ, अन्य देश का झंडा जहां वे जा रहे हैं या उस देश का झंडा जहां यात्रा के बीच में विराम के लिए ठहरा जाता है, उस देश के झंडे को भी शिष्टाचार और सद्भावना के संकेत के रूप में प्रवाहित किया जा सकता है। जब राष्ट्रपति भारत के दौरे पर हैं, तो झंडे को पोतारोहण करना होगा जहां से वे चढ़ते या उतरते हैं। जब राष्ट्रपति विशेष रेलगाड़ी से देश के भीतर यात्रा कर रहें हों तो झंडा स्टेशन के प्लेटफार्म का सामना करते हुए चालाक के डिब्बे से लगा रहना चाहिए जहां से ट्रेन चलती हैं। झंडा केवल तभी प्रवाहित किया जाएगा जब विशेष ट्रेन स्थिर है, या जब उस स्टेशन पर आ रही हो जहां उसे रुकना हो।\n\nशोक के समय, राष्ट्रपति के निर्देश पर, उनके द्वारा बताये गए समय तक झंडा आधा प्रवाहित होना चाहिए। जब झंडे को आधा झुका कर फहराना क है तो पहले झंडे को शीर्ष तक बढ़ा कर फिर आधे तक झुकाना चाहिए। सूर्यास्त से पहले या उचित समय पर, झंडा पहले शीर्ष तक बढ़ा कर फिर उसे उतारना चाहिए। केवल भारतीय ध्वज आधा झुका रहेगा जबकि अन्य झंडे सामान्य ऊंचाई पर रहेंगे। \n\nसमस्त भारत में राष्ट्रपति, उपराष्ट्रपति, प्रधानमंत्रियों की मृत्यु पर झंडा आधा झुका रहेगा। लोक सभा के अध्यक्ष या भारत के सर्वोच्च न्यायालय के मुख्य न्यायाधीश के शोक के समय झंडा दिल्ली में झुकाया जाता है और केन्द्रीय मंत्रिमंडल मंत्री के समय दिल्ली में और राज्य की राजधानियों में भी झुकाया जाता है। राज्य मंत्री के निधन पर शोकस्वरूप मात्र दिल्ली में ही झुकाया जाता है। राज्य के राज्यपाल, उपराज्यपाल और मुख्यमंत्री के लिए राज्य और घटक राज्यों में झुकाया जाता है। यदि किसी भी गणमान्य अतिथि के मरने की सूचना दोपहर में प्राप्त होती है, यदि अंतिम संस्कार नहीं हुए हैं तो ऊपर बताये गए स्थानों में दूसरे दिन भी झंडा आधा फहराया जाएगा। अंतिम संस्कार के स्थान पर भी झंडा आधा फहराया जाएगा। \n\nगणतंत्र दिवस, स्वतंत्रता दिवस, गांधी जयंती, राष्ट्रीय सप्ताह (६ से १३ अप्रैल), किसी भी राज्य के वर्षगाँठ या राष्ट्रीय आनन्द के दिन, किसी भी अन्य विशेष दिन, भारत सरकार द्वारा निर्दिष्ट किये गए दिन पर मृतक के आवास को छोड़कर झंडे को आधा झुकाना नहीं चाहिए। यदि शव को शोक की अवधि की समाप्ति से पहले हटा दिया जाता है तो ध्वज को पूर्ण मस्तूल स्थिति में उठाया जाना चाहिए। किसी विदेशी गणमान्य व्यक्तियों की मृत्यु पर गृह मंत्रालय से विशेष निर्देश से राज्य में शोक का पालन किया जाएगा। हालांकि, किसी भी विदेश के प्रमुख, या सरकार के प्रमुख की मृत्यु पर, उस देश के प्रत्यायित भारतीय मिशन उपर्युक्त दिनों में राष्ट्रीय ध्वज फहरा सकते हैं। राज्य के अवसरों, सेना, केन्द्रीय अर्ध सैनिक बलों की अन्तेय्ष्टि पर, झंडे के भगवा पट्टी को शीर्ष पर रखकर टिकटी या ताबूत को ढक देना चाहिए। ध्वज को कब्र में नीचे नहीं उतारना चाहिए या चिता में जलाना नहीं चाहिए।\n\nजब झंडा क्षतिग्रस्त है या मैला हो गया है तो उसे अलग या निरादरपूर्ण ढंग से नहीं रखना चाहिए, झंडे की गरिमा के अनुरूप विसर्जित / नष्ट कर देना चाहिए या जला देना चाहिए। तिरंगे को नष्ट करने का सबसे अच्छा तरीका है, उसका गंगा में विसर्जन करना या उचित सम्मान के साथ दफना देना।\n\n\n", "id": "20510", "title": "भारत का ध्वज"}
{"url": "https://hi.wikipedia.org/wiki?curid=20511", "text": "भारत का राज्याधिकारी\n\nभारत में राज्याधिकारी का शासन अंग्रेजी शासन के दौरान था।\n", "id": "20511", "title": "भारत का राज्याधिकारी"}
{"url": "https://hi.wikipedia.org/wiki?curid=20513", "text": "यूनानी बौद्ध धर्म\n\nयूनानी बौद्ध धर्म का विकास ५०० ईपू से ५०० ई तक हुआ।\n", "id": "20513", "title": "यूनानी बौद्ध धर्म"}
{"url": "https://hi.wikipedia.org/wiki?curid=20514", "text": "टेक्नोपार्क, केरल\n\nयह केरल राज्य का सबसे आधुनिक आइ टी पार्क है।\n", "id": "20514", "title": "टेक्नोपार्क, केरल"}
{"url": "https://hi.wikipedia.org/wiki?curid=20515", "text": "लोथल\n\nलोथल (गुजराती: લોથલ), प्राचीन सिंधु घाटी सभ्यता के शहरों में से एक बहुत ही महत्वपूर्ण शहर है। लगभग 2400 ईसापूर्व पुराना यह शहर भारत के राज्य गुजरात के भाल क्षेत्र में स्थित है और इसकी खोज सन 1954 में हुई थी। भारतीय पुरातत्व सर्वेक्षण ने इस शहर की खुदाई 13 फ़रवरी 1955 से लेकर 19 मई 1956 के मध्य की थी। लोथल, अहमदाबाद जिले के ढोलका तालुका के गाँव सरागवाला के निकट स्थित है। अहमदाबाद-भावनगर रेलवे लाइन के स्टेशन लोथल भुरखी से यह दक्षिण पूर्व दिशा में 6 किलोमीटर की दूरी पर स्थित है। लोथल अहमदाबाद, राजकोट, भावनगर और ढोलका शहरों से पक्की सड़क द्वारा जुड़ा है जिनमें से सबसे करीबी शहर ढोलका और बगोदरा हैं।\n\nलोथल गोदी जो कि विश्व की प्राचीनतम ज्ञात गोदी है, सिंध में स्थित हड़प्पा के शहरों और सौराष्ट्र प्रायद्वीप के बीच बहने वाली साबरमती नदी की प्राचीन धारा के द्वारा शहर से जुड़ी थी, जो इन स्थानों के मध्य एक व्यापार मार्ग था। उस समय इसके आसपास का कच्छ का मरुस्थल, अरब सागर का एक हिस्सा था। प्राचीन समय में यह एक महत्वपूर्ण और संपन्न व्यापार केंद्र था जहाँ से मोती, जवाहरात और कीमती गहने पश्चिम एशिया और अफ्रीका के सुदूर कोनों तक भेजे जाते थे। मनकों को बनाने की तकनीक और उपकरणों का समुचित विकास हो चुका था और यहाँ का धातु विज्ञान पिछले 4000 साल से भी अधिक से समय की कसौटी पर खरा उतरा था। \n\n1961 में भारतीय पुराततव सर्वेक्षण ने खुदाई का कार्य फिर से शुरु किया और टीले के पूर्वी और पश्चिमी पक्षों की खुदाई के दौरान उन वाहिकाओं और नालों को खोद निकाला जो नदी के द्वारा गोदी से जुड़े थे। प्रमुख खोजों में एक टीला, एक नगर, एक बाज़ार स्थल और एक गोदी शामिल है। उत्खनन स्थल के पास ही एक पुरात्तत्व संग्रहालय स्थित हैं जिसमें सिंधु घाटी से प्राप्त वस्तुएं प्रदर्शित की गयी हैं।\n", "id": "20515", "title": "लोथल"}
{"url": "https://hi.wikipedia.org/wiki?curid=20516", "text": "कालिम्पोंग\n\nकालिंपोंग पश्चिम बंगाल में एक पर्यटक नगर है।\n", "id": "20516", "title": "कालिम्पोंग"}
{"url": "https://hi.wikipedia.org/wiki?curid=20517", "text": "तमिल नाडु का इतिहास\n\nआधुनिक भारत का तमिलनाडु नामक क्षेत्र में १५,००० ई॰ पूर्व से १०,००० ई॰ पूर्व के प्रागैतिहासिक काल से मानव सभ्यता के प्रमाण मिलते हैं।\n", "id": "20517", "title": "तमिल नाडु का इतिहास"}
{"url": "https://hi.wikipedia.org/wiki?curid=20518", "text": "होयसाल वास्तु-शैली\n\nहोयसाल वास्तु-शैली होयसाल वंश की वास्तु शैली थी।\n", "id": "20518", "title": "होयसाल वास्तु-शैली"}
{"url": "https://hi.wikipedia.org/wiki?curid=20519", "text": "भारत का राजनीतिक एकीकरण\n\nस्वतंत्रता के समय 'भारत' के अन्तर्गत तीन तरह के क्षेत्र थे-\n\nइन सभी क्षेत्रों को एक राजनैतिक इकाई के रूप में एकीकृत करना भारतीय राष्ट्रीय कांग्रेस का घोषित लक्ष्य था। भारत सरकार ने समय के साथ इन लक्ष्यों को कमोबेश हासिल किया।\n\nसन् 1947 में स्वतंत्र होने के बाद भारत स्वतंत्र रियासतों में बंटा हुआ था। 15 अगस्त 1947 की तारीख लार्ड लुई माउण्टबैटन ने जानबूझ कर तय की थी क्योंकि ये द्वितीय विश्व युद्ध में जापान द्वारा समर्पण करने की दूसरी वर्षगांठ थी। 15 अगस्त 1945 को जापान आत्म समर्पण कर दिया था, तब माउण्टबैटन सेना के साथ बर्मा के जंगलों में थे। इसी वर्षगांठ को यादगार बनाने के लिए माउण्टबैटन ने 15 अगस्त 1947 को भारत की आजादी के लिए तय किया था। किन्तु भोपाल के लोगों को भारत संघ का हिस्सा बनने के लिए बाद में दो साल और इंतजार करना पड़ा था। तब सरदार पटेल ने कोई ६०० देशी रियासतों को भारत में मिलाकर भारत को एक सूत्र में बांधा और भारत को मौजूदा स्वरूप दिया। एक कुशल प्रशासक होने के कारण कृतज्ञ राष्ट्र उन्हें ’लौह पुरुष‘ के रूप में भी याद करता है।\n\nआजादी प्राप्ति के दौरान भारत में करीब 662 देशी रियासतें थीं। सरदार पटेल तब अंतरिम सरकार में उपप्रधानमंत्री के साथ देश के गृहमंत्री थे। जूनागढ, हैदराबाद और कश्मीर को छोडक़र 552 रियासतों ने स्वेज्छा से भारतीय परिसंघ में शामिल होने की स्वीकृति दी थी। \nवास्तव में, माउण्टबैटन ने जो प्रस्ताव भारत की आजादी को लेकर जवाहरलाल नेहरू के सामने रखा था उसमें ये प्रावधान था कि भारत के 565 रजवाड़े भारत या पाकिस्तान में किसी एक में विलय को चुनेंगे और वे चाहें तो दोनों के साथ न जाकर अपने को स्वतंत्र भी रख सकेंगे। इन 565 रजवाड़ों जिनमें से अधिकांश प्रिंसली स्टेट (ब्रिटिश भारतीय साम्राज्य का हिस्सा) थे में से भारत के हिस्से में आए रजवाड़ों ने एक-एक करके विलय पत्र पर हस्ताक्षर कर दिए, या यूँ कह सकते हैं कि सरदार वल्लभ भाई पटेल तथा वीपी मेनन ने हस्ताक्षर करवा लिए।\nबचे रह गए थे - हैदराबाद, जूनागढ़, कश्मीर और भोपाल। इनमें से भोपाल का विलय सबसे अंत में भारत में हुआ। भारत संघ में शामिल होने वाली अंतिम रियासत भोपाल इसलिए थी क्योंकि पटेल और मेनन को पता था कि भोपाल को अंतत: मिलना ही होगा। जूनागढ़ पाकिस्तान में मिलने की घोषणा कर चुका था तो काश्मीर स्वतंत्र बने रहने की। जूनागढ़, काश्मीर तथा हैदराबाद तीनों राज्यों को सेना की मदद से विलय करवाया गया किन्तु भोपाल में इसकी आवश्यकता नहीं पड़ी।\nभोपाल जहां नवाब हमीदुल्लाह खान उस रियासत के नवाब थे जो भोपाल, सीहोर और रायसेन तक फैली हुई थी। इस रियासत की स्थापना 1723-24 में औरंगजेब की सेना के बहादुर अफगान योद्धा दोस्त मोहम्मद खान ने सीहोर, आष्टा, खिलचीपुर और गिन्नौर को जीत कर स्थापित की थी। 1728 में दोस्त मोहम्मद खान की मृत्यु के बाद उसके बेटे यार मोहम्मद खान के रूप में भोपाल रियासत को अपना पहला नवाब मिला था।\nमार्च 1818 में जब नजर मोहम्मद खान नवाब थे तो एंग्लो भोपाल संधि के तहत भोपाल रियासत भारतीय ब्रिटिश साम्राज्य की प्रिंसली स्टेट हो गई। 1926 में उसी रियासत के नवाब बने थे हमीदुल्लाह खान। अलीगढ़ विश्वविद्यालय से शिक्षित नवाब हमीदुल्लाह दो बार 1931 और 1944 में चेम्बर ऑफ प्रिंसेस के चांसलर बने तथा भारत विभाजन के समय वे ही चांसलर थे। आजादी का मसौदा घोषित होने के साथ ही उन्होंने 1947 में चांसलर पद से त्यागपत्र दे दिया था, क्योंकि वे रजवाड़ों की स्वतंत्रता के पक्षधर थे।\nनवाब हमीदुल्लाह 14 अगस्त 1947 तक ऊहापोह में थे कि वो क्या निर्णय लें। जिन्ना उन्हें पाकिस्तान में सेक्रेटरी जनरल का पद देकर वहाँ आने की पेशकश दे चुके थे और इधर रियासत का मोह था। 13 अगस्त को उन्होंने अपनी बेटी आबिदा को भोपाल रियासत का शासक बन जाने को कहा ताकि वे पाकिस्तान जाकर सेक्रेटरी जनरल का पद सभाल सकें, किन्तु आबिदा ने इससे इनकार कर दिया।\nभोपाल का विलीनीकरण सबसे अंत में हुआ तो उसके पीछे एक कारण ये भी था कि नवाब हमीदुल्लाह जो चेम्बर ऑफ प्रिंसेस के चांसलर थे उनका देश की आंतरिक राजनीति में बहुत दखल था, वे नेहरू और जिन्ना दोनों के घनिष्ठ मित्र थे।\nमार्च 1948 में नवाब हमीदुल्लाह ने भोपाल के स्वतंत्र रहने की घोषणा की। मई 1948 में नवाब ने भोपाल सरकार का एक मंत्रीमंडल घोषित कर दिया था जिसके प्रधानमंत्री चतुरनारायण मालवीय थे। इस समय तक आते-आते भोपाल रियासत में विलीनीकरण को लेकर विद्रोह पनपने लगा था। साथ ही विलीनीकरण की सूत्रधार पटेल-मेनन की जोड़ी भी दबाव बनाने लगी थी।\nएक और समस्या ये सामने आ गई थी कि चतुर नारायण मालवीय भी विलीनीकरण के पक्ष में हो चुके थे। प्रजामंडल विलीनीकरण आंदोलन का प्रमुख दल बन चुका था। अक्टूबर 1948 में नवाब हज पर चले गये और दिसम्बर 1948 में भोपाल के इतिहास का जबरदस्त प्रदर्शन विलीनीकरण को लेकर हुआ, कई प्रदर्शनकारी गिरफ्तार किए गए जिनमें ठाकुर लाल सिंह, डॉ शंकर दयाल शर्मा, भैंरो प्रसाद और उद्धवदास मेहता जैसे नाम भी शामिल थे। पूरा भोपाल बंद था, राज्य की पुलिस आंदोलनकारियों पर पानी फेंक कर उन्हें नियंत्रित करने की कोशिश कर रही थी।\n23 जनवरी 1949 को डॉ॰ शंकर दयाल शर्मा को आठ माह के लिए जेल भेज दिया गया। इन सबके बीच वीपी मेनन एक बार फिर से भोपाल आए मेनन ने नवाब को स्पष्ट शब्दों में कहा कि भोपाल स्वतंत्र नहीं रह सकता, भौगोलिक, नैतिक और सांस्कृतिक नजर से देखें तो भोपाल मालवा के ज्यादा करीब है इसलिए भोपाल को मध्यभारत का हिस्सा बनना ही होगा। आखिरकार 29 जनवरी 1949 को नवाब ने मंत्रिमंडल को बर्खास्त करते हुए सत्ता के सारे सूत्र एक बार फिर से अपने हाथ में ले लिए। पंडित चतुरनारायण मालवीय इक्कीस दिन के उपवास पर बैठ चुके थे।\nवीपी मेनन पूरे घटनाक्रम को भोपाल में ही रहकर देख रहे थे, वे लाल कोठी (वर्तमान राजभवन) में रुके हुए थे तथा लगतार दबाव बनाए हुए थे नवाब पर। और अंतत: 30 अप्रैल 1949 को नवाब ने विलीनीकरण के पत्र पर हस्ताक्षर कर दिए। सरदार पटेल ने नवाब को लिखे पत्र में कहा -मेरे लिए ये एक बड़ी निराशाजनक और दुख की बात थी कि आपके अविवादित हुनर तथा क्षमताओं को आपने देश के उपयोग में उस समय नहीं आने दिया जब देश को उसकी जरूरत थी।\nअंतत: 1 जून 1949 को भोपाल रियासत, भारत का हिस्सा बन गई, केंद्र द्वारा नियुक्त चीफ कमिश्नर श्री एनबी बैनर्जी ने कार्यभार संभाल लिया और नवाब को मिला 11 लाख सालाना का प्रिवीपर्स। भोपाल का विलीनीकरण हो चुका था। लगभग 225 साल पुराने (1724 से 1949) नवाबी शासन का प्रतीक रहा तिरंगा (काला, सफेद, हरा) लाल कोठी से उतारा जा रहा था और भारत संघ का तिरंगा (केसरिया, सफेद, हरा) चढ़ाया जा रहा था। \n\n\n", "id": "20519", "title": "भारत का राजनीतिक एकीकरण"}
{"url": "https://hi.wikipedia.org/wiki?curid=20520", "text": "भारतीय-यौवनीय साम्राज्य\n\nभारतीय-यौवनीय साम्राज्य भारत के उत्तर पश्चिम में एक प्राचीन साम्राज्य था।\n", "id": "20520", "title": "भारतीय-यौवनीय साम्राज्य"}
{"url": "https://hi.wikipedia.org/wiki?curid=20521", "text": "प्रतीच्य चालुक्य साम्राज्य\n\nप्रतीच्य चालुक्य साम्राज्य महाराष्ट्र तथा कर्नाटक का एक साम्राज्य था।\n", "id": "20521", "title": "प्रतीच्य चालुक्य साम्राज्य"}
{"url": "https://hi.wikipedia.org/wiki?curid=20523", "text": "पठान\n\nपश्तून, पख़्तून () या पठान () दक्षिण एशिया में बसने वाली एक लोक-जाति है। वे मुख्य रूप में अफ़्ग़ानिस्तान में हिन्दु कुश पर्वतों और पाकिस्तान में सिन्धु नदी के दरमियानी क्षेत्र में रहते हैं हालांकि पश्तून समुदाय अफ़्ग़ानिस्तान, पाकिस्तान और भारत के अन्य क्षेत्रों में भी रहते हैं। पश्तूनों की पहचान में पश्तो भाषा, पश्तूनवाली मर्यादा का पालन और किसी ज्ञात पश्तून क़बीले की सदस्यता शामिल हैं।\n\nपठान जाति की जड़े कहाँ थी इस बात का इतिहासकारों को ज्ञान नहीं लेकिन संस्कृत और यूनानी स्रोतों के अनुसार उनके वर्तमान इलाक़ों में कभी पक्ता नामक जाति रहा करती थी जो संभवतः पठानों के पूर्वज रहें हों। सन् १९७९ के बाद अफ़्ग़ानिस्तान में असुरक्षा के कारण जनगणना नहीं हो पाई है लेकिन ऍथनोलॉग के अनुसार पश्तून की जनसँख्या ५ करोड़ के आसपास अनुमानित की गई है। पश्तून क़बीलों और ख़ानदानों का भी शुमार करने की कोशिश की गई है और अनुमान लगाया जाता है कि विश्व में लगभग ३५० से ४०० पठान क़बीले और उपक़बीले हैं। पश्तून जाति अफ़्ग़ानिस्तान का सबसे बड़ा समुदाय है।\n\nपश्तून इतिहास ५ हज़ार साल से भी पुराना है और यह अलिखित तरिके से पीढ़ी-दर-पीढ़ी चला आ रहा है। पख़्तून लोक-मान्यता के अनुसार यह जाती 'बनी इस्राएल' यानी यहूदी वंश की है। इस कथा के अनुसार पश्चिमी एशिया में असीरियन साम्राज्य के समय पर लगभग २,८०० साल पहले बनी इस्राएल के दस कबीलों को देश निकाला दे दिया गया था और यही कबीले पख़्तून हैं। ॠग्वेद के चौथे खंड के ४४वे श्लोक में भी पख़्तूनों का वर्णन 'पक्त्याकय' नाम से मिलता है। इसी तरह तीसरे खंड का ९१वाँ श्लोक आफ़रीदी क़बीले का ज़िक्र 'आपर्यतय' के नाम से करता है।\n\nपख़्तूनों के \"बनी इस्राएल\" (अर्थ - इस्रायल की संतान) होने की बात सत्रहवीं सदी ईसवी में जहांगीर के काल में लिखी गयी किताब “मगज़ाने अफ़ग़ानी” में भी मिलती है। अंग्रेज़ लेखक और यात्री अलेक्ज़ेंडर बर्न्स ने अपनी बुख़ारा की यात्राओं के बारे में सन् १८३५ में भी पख़्तूनों द्वारा ख़ुद को \"बनी इस्राएल\" मानने के बारे में लिखा है। हालांकि पख़्तून ख़ुद को बनी इस्राएल तो कहते हैं लेकिन धार्मिक रूप से वह मुसलमान हैं, यहूदी नहीं। अलेक्ज़ेंडर बर्न ने ही पुनः १८३७ में लिखा कि जब उसने उस समय के अफ़ग़ान राजा दोस्त मोहम्मद से इसके बारे में पूछा तो उसका जवाब था कि उसकी प्रजा \"बनी इस्राएल\" है इसमें संदेह नहीं लेकिन इसमें भी संदेह नहीं कि वे लोग मुसलमान हैं एवं आधुनिक यहूदियों का समर्थन नहीं करेंगे। विलियम मूरक्राफ़्ट ने भी १८१९ व १८२५ के बीच भारत, पंजाब और अफ़्ग़ानिस्तान समेत कई देशों के यात्रा-वर्णन में लिखा कि पख़्तूनों का रंग, नाक-नक़्श, शरीर आदि सभी यहूदियों जैसा है। जे बी फ्रेज़र ने अपनी १८३४ की 'फ़ारस और अफ़्ग़ानिस्तान का ऐतिहासिक और वर्णनकारी वृत्तान्त' नामक किताब में कहा कि पख़्तून ख़ुद को बनी इस्राएल मानते हैं और इस्लाम अपनाने से पहले भी उन्होंने अपनी धार्मिक शुद्धता को बरकरार रखा था। जोसेफ़ फ़िएरे फ़ेरिएर ने १८५८ में अपनी अफ़ग़ान इतिहास के बारे में लिखी किताब में कहा कि वह पख़्तूनों को बेनी इस्राएल मानने पर उस समय मजबूर हो गया जब उसे यह जानकारी मिली कि नादिरशाह भारत-विजय से पहले जब पेशावर से गुज़रा तो यूसुफ़ज़ई कबीले के प्रधान ने उसे इब्रानी भाषा (हीब्रू) में लिखी हुई बाइबिल व प्राचीन उपासना में उपयोग किये जाने वाले कई लेख साथ भेंट किये। इन्हें उसके ख़ेमे मे मौजूद यहूदियों ने तुरंत पहचान लिया।\n\nएक़ नस्ल मनिहार क़े नाम से जानी जाती है जो चूड़ियॉ व बिसातख़ाने क़ा सामान बेचने अफग़ानिस्तान से भारत जाया क़रते थे धीरे-धीरे ये वही बस ग़ये मुग़ल क़ाल मे ये चूड़ी बनाने का कार्य करते थे। इनक़ी सेवा से ख़ुश होक़र बादशाहो ने इन्हे खूब दान दिया। ये अन्य मुस्लिम कौमों से अपेक्षाकृत कम बहादुर है। इनका पठान वंश से कोई संबन्ध नही है। ये अपने नाम क़े आग़े मिर्जा बेग़ सिद्दीकी आदि लग़ाते है।\n\nपश्तून लोक-मान्यताओं के अनुसार सारे पश्तून चार गुटों में विभाजित हैं: सरबानी (), बैतानी (), ग़रग़श्ती () और करलानी ()। मौखिक परंपरा के अनुसार यह क़ैस अब्दुल रशीद जो समस्त पख्तूनो के मूल पिता माने जाते हैं उनके चार बेटों के नाम से यह चार क़बीले बने थे। इन गुटों में बहुत से क़बीले और उपक़बीले आते हैं और माना जाता है कि कुल मिलाकर पश्तूनों के ३५० से ४०० क़बीले हैं। पख्तून क़बीले कई स्तरो पर विभाजित रहते हैं। त्ताहर (क़बीला) कई ख़ेल अरज़ोई या ज़ाई से मिल कर बना होता है। ख़ेल कई प्लारीनाओं से मिल कर बना होता है। प्लारीना कई परिवारों से मिल कर बना होता है, जिन्हें कहोल कहा जाता है। एक बड़े क़बीले में अक्सर कई दर्जन उप क़बीले होते हैं वे ख़ुद को एक दूसरे से जुड़ा हुआ मानते हैं। अपने परिवार के वंश व्रक्ष में उनसे संबन्ध बताते हैं यह इस उपक़बीले से सहयोग, प्रतिस्पर्धा, अथवा टकराव पर निर्भर करता है। पख्तू क़बीलाई व्यवस्था में काहोल सबसे छोटी इकाई होती है। इसमें १- ज़मन (बेटे) २- ईमासी (पोते) ३- ख़्वासी (पर पोते) ४- ख़्वादी (पर-पर पोते) होते हैं। तीसरी पीढी का जन्म होते ही परिवार को कोहल का दर्जा मिल जाता है। मुख्य पख़्तून क़बीले इस प्रकार हैं:\n1. Sheranai शेर्नाई\n2. Jalwaanai जलानाई \n3. Barais (Barech) बरेछ \n4. Baayer बायार \n5. Oormar ऊरमर \n7. Gharshin ग़रशीन \n8. Lawaanai लावानाई \n9. Popalzai पोपलज़ाई \n10. Baamizai बामीज़ाई \n11. Sadozai सदोज़ाई \n12. Alikozai आलीकोज़ाई \n13. Barakzai बरकज़ाई \n14. Mohammad zai (Zeerak) ज़ीराकी \n15. Achakzai (Assakzai) अज़्ज़ाक्ज़ाई \n16. Noorzai नूरज़ाई \n17. Alizai अलीज़ाई \n18. Saakzai साकज़ाई \n19. Maako माकू \n20. Khoogyanai खूग्ज़ाई \n21. Yousufzai युसुफ़ज़ाई \n22. Atmaanzai (Utmanzai) आत्मानज़ाई \n23. Raanizai रानीज़ाई \n24. Mandan मून्दन \n25. Tarklaanai तर्क़्लानाई \n26. Khalil ख़लील \n27. Babar बाबर \n28. Daudzai दाऊदज़ाई \n29. Zamaryanai ज़मर्यन्ज़ाई \n30. Zeranai ज़ेरानाई \n31. Mohmand मोहम्मद \n32. Kheshgai (Khaishagi) ख़ैशगी \n33. Mohammad Zai (Zamand) मोहम्मेद्ज़ाई \n34. Kaasi कासी \n35. Shinwarai शिन्वाराई \n36. Gagyanai ग़यनाई \n37. Salarzaiसलार्ज़ाई \n38. Malgoorai मल्गुराई \n\n3- Babai बाबई \n4- Mandokhail मन्दूखैल \n5- Kakar काकर \n6- Nagharनग़र \n7- Panee (Panri) पानी (खज्जाक लूनी मर्ग़ज़ानी देहपाल बरोज़ाई मज़ारी आदि।Khajjak, Luni, Marghazani, Dehpal, Barozai, Mzari etc.)\n8- Dawi दावी \n9- Hamar हमार \n10- Doomar (Dumarr) धूमर \n11- Khondai खुन्दाई \n12- Gadoon (Jadun) गरुम जादोन \n13- Masakhel (Musakhail) मसखैल \n14- Sapai or Safai (Safi) सपाई \n15- Mashwanai मशwअनाई \n16- Zmarai (Mzarai) Zअमाराई \n17- Shalman शलमोन \n18- Eisoot (Isot) ईसोत \n1. Mangal मंगल \n2. Kakai काकई \n3. Torai (Turi) तोराई \n4. Hanee हनी \n5. Wardak (Verdag) वर्दक \n6. Aurakzai (Orakzai) औराक्ज़ाई \n7. Apridee or Afridi आफ़्रीदी \n8. Khattak खत्ताक \n9. Sheetak शीताक \n10. Bolaaq बलाक़ \n11. Zadran (Jadran) ज़रदान \n12. Wazir वज़ीर \n13. Masid (Mahsood) मसीद \n14. Daur (Dawar) दावर \n15. Sataryanai सत्यानाई \n16. Gaaraiग राई \n17. Bangash बंगश \n18. Banosee (Banuchi) बनुची \n19. Zazai (Jaji) ज़ज़ाई \n20. Gorbuz ग़र्बूज़ \n21. Tanai (Tani) तनाई \n22. Khostwaa ख़ोस्तवा l\n23. Atmaankhel (Utmankhail) उत्मानखैल \n24. Samkanai (Chamkani) समकानाई \n25. Muqbal मुकबल \n26. मनिहार्\n1. Sahaak सहाक \n2. Tarakai तराकज़ाई \n3. Tookhi तूख़ी \n4. Andar अन्धर \n5. SuleimanKhail (Slaimaankhel) सुलैमानखैल \n6. Hotak होतक \n7. Akakhail अकखैल \n8. Nasar नासर \n9. Kharotai ख़रोताई \n10. Bakhtiar बख़्तियार \n11. Marwat मार्वात \n12. Ahmadzai अहमदज़ाई \n13. Tarai तराई \n14. Dotanai दोतानी (Dotani)\n15. Taran तारन \n16. Lodhi लोधी \n17. Niazai नाईज़ाई \n18. Soor सूर \n19. Sarwanai सर्वानाई \n20. Gandapur गन्धापुरी \n21. Daulat Khail दौलत खेल \n22. Kundi Ali Khail कुन्धी अली खैल \n23. Dasoo Khail दासू खैल \n24. Jaafar जाफ़र \n25. Ostranai (Ustarana) ओस्त्रानाई \n26. Loohanai लूहानाई \n27. Miankhail मैनखैल \n28. Betani (Baitanee) भैतानी \n29. Khasoor ख़सूर \n\nयह सभी क़बीले भी कई कई त्ताबरों, कैलों, प्लारीनाओं, व काहूलों में बंटे हुए हैं। यही क़बीलाई संरचना भारत के पठानों द्वारा भी अपनाई जा रही है।\n", "id": "20523", "title": "पठान"}
{"url": "https://hi.wikipedia.org/wiki?curid=20525", "text": "२००४ भारतीय महासागर भूकम्प\n\n२००४ भारतीय महासागर भूकम्प २००४ का एक भयावह भूकम्प था।\n", "id": "20525", "title": "२००४ भारतीय महासागर भूकम्प"}
{"url": "https://hi.wikipedia.org/wiki?curid=20526", "text": "काली मिर्च\n\nवनस्पति जगत्‌ में पिप्पली कुल (Piperaceae) के मरिचपिप्पली (Piper nigrum) नामक लता सदृश बारहमासी पौधे के अधपके और सूखे फलों का नाम काली मिर्च (Pepper) है। पके हुए सूखे फलों को छिलकों से बिलगाकर सफेद गोल मिर्च बनाई जाती है जिसका व्यास लगभग ५ मिमी होता है। यह मसाले के रूप में प्रयुक्त होती है। \n\nकाली मिर्च के पौधे का मूल स्थान दक्षिण भारत ही माना जाता है। भारत से बाहर इंडोनेशिया, बोर्नियो, इंडोचीन, मलय, लंका और स्याम इत्यादि देशों में भी इसकी खेती की जाती है। विश्वप्रसिद्ध भारतीय गरम मसाले में, ऐतिहासिक और आर्थिक दोनों दृष्टियों से, काली मिर्च का बहुत ही महत्वपूर्ण स्थान है। आयुर्वेदिक ग्रंथों में इसका वर्णन और उपयोग प्राचीन काल से चला आ रहा है। ग्रीस, रोम, पुर्तगाल इत्यादि संसार के विभिन्न देशों के सहस्रों वर्ष पुराने इतिहास में भी इसका वर्णन मिलता है। 15वीं शती में वास्को-डि-गामा द्वारा समुद्रमार्ग से भारत के सुप्रसिद्ध मलाबार के तटवर्ती इलाकों की खोज का मुख्य कारण भी काली मिर्च के व्यापार का आर्थिक महत्व ही था।\n\nकाली मिर्च का पौधा त्रावणकोर और मालाबार के जंगलों में बहुलता से उत्पन्न होता है। इसके अतिरिक्त त्रावणकोर, कोचीन, मलाबार, मैसूर, कुर्ग, महाराष्ट्र तथा असम के सिलहट और खासी के पहाड़ी इलाकों में बहुतांश में उपजाया भी जाता है। दक्षिण भारत के बहुत से भागों में इसकी खेती घर-घर होती है। वास्तव में काली मिर्च के भारतीय क्षेत्र का विस्तार उत्तर मलाबार और कोंकण से लेकर दक्षिण में त्रावणकोर कोचीन तक समझा जाना चाहिए।\n\nआज काली मिर्च अंतरराष्ट्रीय व्यापार का एक महत्वपूर्ण पदार्थ है। संसार के कुल देशों में काली मिर्च का उत्पादन गत महायुद्ध के पूर्व के 96,525 मीटरी टनों से गिरकर लगभग 45,725 मीटरी टनों पर पहुँच गया था। इस भारी कमी का मुख्य कारण गत महायुद्ध में इंडोनेशिया की काली मिर्च की खेती का सर्वनाश ही समझना चाहिए। अंतरराष्ट्रीय व्यापार में केवल भारत का उत्पादन ही महायुद्ध के पूर्व के 18,800 मीटरी टनों से बढ़कर 25,400 मीटरी टनों से ऊपर पहुँचा है।\n\nकाली मिर्च का पौधा हरे भरे वृक्षों और दीमक से बचे रहनेवाले अन्य आश्रयों पर लता की तरह चढ़कर खूब पनपता है। इसकी लताएँ स्थूल एवं पुष्ट, कांडग्रंथियाँ स्थूल और कभी-कभी मूलयुक्त तथा पत्तियाँ चिकनी, लंबाग्र, संवृत, अंडाकार तथा 10-18 सें.मी. लंबी और 5-12 सें.मी. चौंड़ी होती है। यह बारहमासी पौधा साधारणतया 25-30 वर्ष तक फलता फूलता रहता है, कहीं कहीं तो 60 वर्ष से भी अधिक तक फलता देख गया है। यह पौधा समुद्रतट से 1,070 मीटर की ऊँचाई तक होता है। इसे वर्षा द्वारा ही जल की प्राप्ति होती है। स्वभावत: यह पौधा नमी प्रधान और 2,032 मिलीमीटर से अधिक वार्षिक वर्षा तथा 10 डिग्री सें. से 40 डिग्री सें. तक के तापवाले इलाकों में ही पनप सकता है। पौधों के विस्तार के लिए इनकी कलमें काटकर बोई जाती है। ऊँचे पेड़ों के आश्रय से काली मिर्च के पौधे 30 से 45 मीटर तक ऊँचे चढ़ जाते हैं किंतु फलों को सुगमतापूर्वक उतारने के लिए इन्हें साधारण तथा 6-9 मीटर तक ही बढ़ने दिया जाता है।\n\nकाली मिर्च के गहरे हरे रंग के घने पौधों पर जुलाई के बीच छोटे छोटे सफेद और हल्के पीले रंग के फूल उग आते हैं और आगामी जनवरी से मार्च के बीच इनके नारंगी रंग के फल पककर तैयार हो जाते हैं। फल गोल और व्यास में 3-6 मि.मी. होता है। साधारणतया तीसरे वर्ष के पश्चात्‌ पौधे फलने लगते हैं। सातवें वर्ष से पौधों पर फलों के 100 से 150 मिलीमीटर लंबे गुच्छे अधिकतम मात्रा में लगने प्रारंभ होते हैं। सूखने पर प्रत्येक पौधे से साधारणतया 4 से 6 किलोग्राम तक गोल मिर्च मिल जाती है। इसके प्रत्येक गुच्छे पर 50-60 दाने रहते हैं। पकने पर इन फलों के गुच्छों को उतारकर भूमि पर अथवा चटाइयों पर फैलाकर हथेलियों से रगड़कर गोल मिर्च के दानों को अलग किया जाता है। इन्हें 5-6 दिनों तक धूप में सूखने दिया जाता है। पूरी तरह सूख जाने पर गोल मिर्च के दोनों के छिलकों पर सिकुड़ने से झुरियाँ पड़ जाती हैं और इनका रंग गहरा काला हो जाता है। इंडोनेशिया, स्याम आदि देशों में पूर्णतया पके फलों को उतारकर पानी में भिगोने से, छिलकों से बिलगाकर, सफेद गोल मिर्च के रूप में तैयार किया जाता है। सफेद गोल मिर्च तेजी और कड़वाहट में काली मिर्च से कम प्रभावशाली होती है। पर स्वाद अधिक रुचिकर होता है। भारत से प्रतिवर्ष लगभग 20 करोड़ रुपए की लागत की काली मिर्च विदेशों में भेजी जाती है। इस निर्यात में अमरीकी डालरों का भाग लगभग 64 प्रतिशत से अधिक ही है।\n\nइसके दानों में 5 से 9 प्रतिशत तक पिपेरीन (Piperine), पिपेरिडीन (Piperidin) और चैविसीन (Chavicine) नामक ऐल्केलायडों के अतिरिक्त एक सुगंधित तैल 1 से 2.6 प्रति शत तक, 6 से 14 प्रति शत हरे रंग का तेज सुगंधित गंधाशेष, 30 प्रति शत स्टार्च इत्यादि पाए जाते हैं।\n\nकाली मिर्च सुगंधित, उत्तेजक और स्फूर्तिदायक वस्तु है। आयुर्वेद और यूनानी चिकित्साशास्त्रों में इसका उपयोग कफ, वात, श्वास, अग्निमांद्य उन्निद्र इत्यादि रोगों में बताया गया है। भूख बढ़ाने और ज्वर की शांति के लिए दक्षिण में तो इसका विशेष प्रकार का 'रसम' भोजन के साथ पिया जाता है। भारतीय भोजन में मसाले के रूप में इसका न्यूनाधिक उपयोग सर्वत्र होता है। पाश्चात्य देशों में इसका विशिष्ट उपयोग विविध प्रकार के मांसों की डिब्बाबंदी में, खाद्य पदार्थो के परिरक्षण के लिए और मसाले के रूप में भी किया जाता है।\n\nसफेद मिर्च, काली मिर्च की एक विशेष किस्म है जिसकी कटाई फसल पकने से पहले ही हो जाती है। सफेद और काली मिर्च दोनों एक ही पौधे के फल हैं; बस अपने रंग की वजह से उनका इस्तेमाल अलग हो जाता है। सफेद मिर्च का प्रयोग आमतौर हल्के रंग के व्यंजनों जैसे कि सूप, सलाद, ठंडाई, बेक्ड रेसिपी इत्यादि में किया जाता है। \n\n\n", "id": "20526", "title": "काली मिर्च"}
{"url": "https://hi.wikipedia.org/wiki?curid=20527", "text": "ब्रज\n\nवर्तमान समय में उत्तर प्रदेश के मथुरा नगर सहित वह भू-भाग, जो श्रीकृष्ण के जन्म और उनकी विविध लीलाओं से सम्बधित है, ब्रज कहलाता है। इस प्रकार ब्रज वर्तमान मथुरा मंडल और प्राचीन शूरसेन प्रदेश का अपर नाम और उसका एक छोटा रूप है। इसमें मथुरा, वृन्दावन, गोवर्धन, गोकुल, महाबन, वलदेव, नन्दगाँव, वरसाना, डीग और कामबन आदि भगवान श्रीकृष्ण के सभी लीला-स्थल सम्मिलित हैं। उक्त ब्रज की सीमा को चौरासी कोस माना गया है। सूरदास तथा अन्य व्रजभाषा के भक्त कवियों और वार्ताकारों ने भागवत पुराण के अनुकरण पर मथुरा के निकटवर्ती वन्य प्रदेश की गोप-बस्ती को ब्रज कहा है और उसे सर्वत्र 'मथुरा', 'मधुपुरी' या 'मधुवन' से पृथक वतलाया है। ब्रज क्षेत्र में आने वाले प्रमुख नगर ये हैं- मथुरा, जलेसर, भरतपुर, आगरा, हाथरस, धौलपुर, अलीगढ़, इटावा, मैनपुरी, एटा, कासगंज, और फिरोजाबाद।\n\nब्रज शब्द संस्कृत धातु 'व्रज' से बना है, जिसका अर्थ गतिशीलता से है। जहां गाय चरती हैं और विचरण करती हैं वह स्थान भी ब्रज कहा गया है। अमरकोश के लेखक ने ब्रज के तीन अर्थ प्रस्तुत किये हैं- गोष्ठ (गायों का बाड़ा), मार्ग और वृंद (झुण्ड) । संस्कृत के व्रज शब्द से ही हिन्दी का ब्रज शब्द बना है।\n\nवैदिक संहिताओं तथा रामायण, महाभारत आदि संस्कृत के प्राचीन धर्मग्रंथों में ब्रज शब्द गोशाला, गो-स्थान, गोचर भूमि के अर्थों में भी प्रयुक्त हुआ है। ऋग्वेद में यह शब्द गोशाला अथवा गायों के खिरक के रूप में वर्णित है। यजुर्वेद में गायों के चरने के स्थान को ब्रज और गोशाला को गोष्ठ कहा गया है। शुक्लयजुर्वेद में सुन्दर सींगों वाली गायों के विचरण स्थान से ब्रज का संकेत मिलता है। अथर्ववेद में गोशलाओं से सम्बधित पूरा सूक्त ही प्रस्तुत है। हरिवंश तथा भागवतपुराणों में यह शब्द गोप बस्त के रूप में प्रयुक्त हुआ है। स्कंदपुराण में महर्षि शांण्डिल्य ने ब्रज शब्द का अर्थ व्थापित वतलाते हुए इसे व्यापक ब्रह्म का रूप कहा है। अतः यह शब्द ब्रज की आध्यात्मिकता से सम्बधित है।\n\nवेदों से लेकर पुराणों तक में ब्रज का सम्बध गायों से वर्णित किया गया है। चाहे वह गायों को बांधने का बाडा हो, चाहे गोशाला हो, चाहे गोचर भूमि हो और चाहे गोप-बस्ती हो। भागवतकार की दृष्टि में गोष्ठ, गोकुल और ब्रज समानार्थक हैं। भागवत के आधार पर सूरदास की रचनाओं मे भी ब्रज इसी अर्थ में प्रयुक्त हुआ है।\n\nमथुरा और उसका निकटवर्ती भू-भाग प्राचीन काल से ही अपने सघन वनों, विस्तृत चारागाहों, गोष्ठों और सुन्दर गायों के लिये प्रसिद्ध रहा है। भगवान श्रीकृष्ण का जन्म यद्यपि मथुरा नगर में हुआ था, तथापि राजनैतिक कारणों से उन्हें जन्म लेते ही यमुना पार की गोप-वस्ती में भेज दिया गया था, उनकी वाल्यावस्था एक बड़े गोपालक के घर में गोप, गोपी और गो-वृंद के साथ बीती थी। उस काल में उनके पालक नंदादि गोप गण अपनी सुरक्षा और गोचर-भूमि की सुविधा के लिये अपने गोकुल के साथ मथुरा निकटवर्ती विस्तृत वन-खण्डों में घूमा करते थे। श्रीकृष्ण के कारण उन गोप-गोपियों, गायों और गोचर-भूमियों का महत्व बड़ गया था।\n\nपौराणिक काल से लेकर वैष्णव सम्प्रदायों के आविर्भाव काल तक जैसे-जैसे कृश्णोपासना का विस्तार होता गया, वैसे-वैसे श्रीकृष्ण के उक्त परिकरों तथा उनके लीला स्थलों के गौरव की भी वृद्धि होती गई। इस काल में यहां गो-पालन की प्रचुरता थी, जिसके कारण व्रजखण्डों की भी प्रचुरता हो गई थी। इसलिये श्री कृष्ण के जन्म स्थान मथुरा और उनकी लीलाओं से सम्वधित मथुरा के आस-पास का समस्त प्रदेश ही ब्रज अथवा ब्रजमण्डल कहा जाने लगा था।\n\nइस प्रकार ब्रज शब्द का काल-क्रमानुसार अर्थ विकास हुआ है। वेदों और रामायण-महाभारत के काल में जहाँ इसका प्रयोग 'गोष्ठ'-'गो-स्थान' जैसे लघु स्थल के लिये होता था। वहां पौराणिक काल में 'गोप-बस्ती' जैसे कुछ बड़े स्थान के लिये किया जाने लगा। उस समय तक यह शब्द प्रदेशवायी न होकर क्षेत्रवायी ही था।\n\nभागवत मे 'ब्रज' क्षेत्रवायी अर्थ में ही प्रयुक्त हुआ है। वहां इसे एक छोटे ग्राम की संज्ञा दी गई है। उसमें 'पुर' से छोटा 'ग्राम' और उससे भी छोटी बस्ती को 'ब्रज' कहा गया है। १६वीं शताब्दी में 'ब्रज' प्रदेशवायी होकर 'ब्रजमंडल' हो गया और तव उसका आकार ८४ कोस का माना जाने लगा था। उस समय मथुरा नगर 'ब्रज' में सम्मिलित नहीं माना जाता था। सूरदास तथा अन्य ब्रज-भाषा कवियों ने 'ब्रज' और मथुरा का पृथक् रूप में ही कथन किया है, जैसे पहिले अंकित किया जा चुका है।\n\nकृष्ण उपासक सम्प्रदायों और ब्रजभाषा कवियों के कारण जब ब्रज संस्कृति और ब्रजभाषा का क्षेत्र विस्तृत हुआ तब ब्रज का आकार भी सुविस्तृत हो गया था। उस समय मथुरा नगर ही नहीं, बल्कि उससे दूर-दूर के भू-भाग, जो ब्रज संस्कृति और ब्रज-भाषा से प्रभावित थे, व्रज अन्तर्गत मान लिये गये थे। वर्तमान\n\nकाल में मथुरा नगर सहित मथुरा जिले का अधिकांश भाग तथा राजस्थान के डीग और कामबन का कुछ भाग, जहाँ से ब्रजयात्रा गुजरती है, ब्रज कहा जाता है। ब्रज संस्कृति और ब्रज भाषा का क्षेत्र और भी विस्तृत है।\n\nउक्त समस्त भू-भाग रे प्राचीन नाम, मधुबन, शुरसेन, मधुरा, मधुपुरी, मथुरा और मथुरामंडल थे तथा आधुनिक नाम ब्रज या ब्रजमंडल हैं। यद्यपि इनके अर्थ-बोध और आकार-प्रकार में समय-समय पर अन्तर होता रहा है। इस भू-भाग की धार्मिक, राजनैतिक, ऐतिहासिक और संस्कृतिक परंपरा अत्यन्त गौरवपूर्ण रही है।\n\n\n", "id": "20527", "title": "ब्रज"}
{"url": "https://hi.wikipedia.org/wiki?curid=20530", "text": "पूर्वांचल\n\nपूर्वांचल उत्तर-मध्य भारत के एक भौगोलिक क्षेत्र है जो उत्तर प्रदेश के पूर्वी छोर पर स्थित है। यह उत्तर में नेपाल, पूर्व में बिहार, दक्षिण मे मध्य प्रदेश के बघेलखंड क्षेत्र और पश्चिम मे उत्तर प्रदेश के अवध क्षेत्र द्वारा घिरा है। इसे एक अलग राज्य बनाने के लिए एक राजनीतिक मांग की जाती है। उत्तर प्रदेश विधानसभा में 117 विधायक सदस्यों द्वारा प्रतिनिधित्व करता है। इस क्षेत्र से 23 लोकसभा सदस्य चुने जाते हैं।\n\nपूर्वांचल की मुख्यतः तीन भाग हैं- पश्चिम में पूर्वी अवधी क्षेत्र, पूर्व में पश्चिमी-भोजपुरी क्षेत्र और उत्तर में नेपाल क्षेत्र। यह भारतीय-गंगा मैदान पर स्थित है और पश्चिमी बिहार के साथ यह दुनिया में सबसे अधिक घनी आबादी वाला क्षेत्र है। उत्तर प्रदेश के आसपास के जिलों की तुलना में मिट्टी की समृद्ध गुणवत्ता और उच्च केंचुआ घनत्व के कारण कृषि के लिए अनुकूल है। भोजपुरी क्षेत्र में प्रमुख भाषा या बोली है। हालाँकि हिंदी और भोजपुरी के अलावा भी अवधी तथा बघेलखंडी पश्चिमी और दक्षिणी क्षेत्रों में बोली जाती हैं। पूर्व में बिहार राज्य की तरह, एक बड़ी आबादी, धीमी गति से आर्थिक विकास, कृषि यंत्रीकरण तथा चीनी मिलों के बंद होने से बेरोज़गारी में वृद्धि हुई, यह सामाजिक असंतोष का कारण है।\n\n1991 में उत्तर प्रदेश की सरकार ने पूर्वांचल विकास निधि की स्थापना की जिसका उद्देश्य था कि, क्षेत्रीय विकास परियोजनाएं के लिये पैसा जमा करे और अग्रिम संतुलित विकास हो, स्थानीय जरूरतों को पूरा करे तथा क्षेत्रीय असमानताओं निवारण हो। लेकिन भ्रष्ट वितरण माध्यम के कारण परिस्थितिया अभी भी वही हैं। राजनीतिक दलों ने अनुसूचित जाति / अनुसूचित जनजाति / अन्य पिछड़ा वर्ग / मुस्लिम वोट बैंक की राजनीति का खेल खेल रहे है, जो क्षेत्र के पिछड़ेपन के पीछे प्रमुख कारण हैं।\n\nपूर्वांचल उत्तर प्रदेश के सबसे पिछड़े क्षेत्र मे से एक के है। इसकी वजह जाति मार्गदर्शित राजनीति तथा एक विशाल जनसंख्या है। पूर्वांचल के प्रमुख मुद्दों मे - नागरिक बुनियादी सुविधाओं की कमी, उचित ग्रामीण शिक्षा और रोजगार, अंधकारमय कानून और व्यवस्था, चिंता का प्रमुख कारण है। पूर्वांचल सांस्कृतिक रूप से समृद्ध क्षेत्र है। पूर्वांचल हमेशा उत्तर प्रदेश सरकार तथा भारत की केन्द्रीय सरकार द्वारा नजरअंदाज़ की गई है।\n\nमंगल पांडे इस क्षेत्र से सबसे प्रमुख स्वतंत्रता सेनानी के एक है। वह पूर्वांचल के सच्चे पुत्र थे। लोकप्रिय संस्कृति में पूर्वांचल \"शूरवीरों की भूमि\" के रूप में जाना जाता है। हिंदू धर्म और अपनी उपसमुच्चय बौद्ध धर्म और जैन धर्म की उत्पत्ति पूर्वांचल है।\n\nसंत रविदास नगर, भदोही और मिर्जापुर एशिया में कालीन निर्माण में प्रमुख खिलाड़ी रहे हैं। इलाहाबाद इसका प्रमुख और बड़ा शहर है। जिला वाराणसी भारतीय पर्यटन और विशेष रूप से साडी के निर्माण का केंद्र है। सोनभद्र पूर्वांचल का एक जिला, ७०००MW बिजली का उत्पादन करता है, जो उत्तर प्रदेश के राज्य में कुल बिजली उत्पादन के लगभग आधा है और भारत क सबसे बड़ा और केवल चूना पत्थर की प्रमुख खदान है। वाराणसी और कुशीनगर कुल उत्तर प्रदेश में आने के पर्यटकों के ६५% से अधिक लोगो को आकर्षित करता है। मिर्जापुर और सोनभद्र प्राकृतिक संसाधनों के साथ बहुत समृद्ध हैं। सब के बावजूद पूर्वांचल अभी भी राज्य में सबसे पिछड़े क्षेत्रो मे से एक है। जिसका मुख्य कारण राज्य सरकार और केन्द्र सरकार द्वारा उचित ध्यान की कमी है। गोरखपुर को पूर्वांचल की राजधानी कहा जाता है।\n\nमायावती, मुलायम और अमर सिंह जैसे राजनेता उत्तर प्रदेश से अपने धूर्त राजनीतिक लाभ के लिए जाति और धार्मिक समीकरण के आधार पर इस क्षेत्र को उत्कीर्ण करने के लिए प्रयास कर रहे हैं। पूर्वांचल क्षेत्र संगठित अपराध और भ्रष्टाचार के केंद्र रूप में अपमानित है, इसकि वजह आम जनता के लिए पर्याप्त शिक्षा और रोजगार के अवसरों के अभाव है। भारत के किसी भी क्षेत्र के लोगों से अधिक शोषण ब्रिटिशों ने इस क्षेत्र के लोगों का किया क्योंकि इस क्षेत्र के लोगों मजबूत राष्ट्रवादी हैं और देशभक्ति की भावना थी और ब्रिटिश राज के खिलाफ कड़ा विरोध किया।\n\nइलाहाबाद प्रमुख शहर और जिला, यह मौजूदा समय में यूपी की न्यायिक राजधानी है।इलाहाबाद हाईकोर्ट यहीं पर हैं। यूपी लोकसेवा आयोग का दफ्तर यहां हैं। संगम नगरी की नाम से प्रसिद्ध है। हर 12 वर्ष में यहां दुनिया का सबसे बड़ा कुंभ मेला लगता है। इलाहाबाद पूर्वांचल का एकमात्र ऐसा जिला है जिसका लगभग आधा हिस्सा तीन तहसीलें बुंदेलखंड में आती हैं। मेजा, कोरांव और बारा तहसील बुंदेलखँड में आती है। हंडिया तहसील पूर्वांचल में आती है। हंडिया में दो विधानसभा सीटें हैं, 258 हंडिया औऱ 259 प्रतापपुर जो कि भदोही लोकसभा में आती हैं।\n\nवाराणसी शहर उत्तरी भारत की मध्य गंगा घाटी में, भारतीय राज्य उत्तर प्रदेश के पूर्वी छोर पर गंगा नदी के बायीं ओर के वक्राकार तट पर स्थित है। यहां वाराणसी जिले का मुख्यालय भी स्थित है। वाराणसी शहरी क्षेत्र — सात शहरी उप-इकाइयों का समूह है और ये ११२.२६ वर्ग कि॰मी॰ (लगभग ४३ वर्ग मील) के क्षेत्र फैला हुआ है।[49] शहरी क्षेत्र का विस्तार (८२°५६’ पूर्व) - (८३°०३’ पूर्व) एवं (२५°१४’ उत्तर) - (२५°२३.५’ उत्तर) के बीच है।[49] उत्तरी भारत के गांगेय मैदान में बसे इस क्षेत्र की भूमि पुराने समय में गंगा नदी में आती रहीं बाढ़ के कारण उपत्यका रही है।\nवाराणसी में विभिन्न कुटीर उद्योग कार्यरत हैं, जिनमें बनारसी रेशमी साड़ी, कपड़ा उद्योग, कालीन उद्योग एवं हस्तशिल्प प्रमुख हैं। बनारसी पान विश्वप्रसिद्ध है और इसके साथ ही यहां का कलाकंद भी मशहूर है। वाराणसी में बाल-श्रमिकों का काम जोरों पर है। \nबनारसी रेशम विश्व भर में अपनी महीनता एवं मुलायमपन के लिये प्रसिद्ध है। बनारसी रेशमी साड़ियों पर बारीक डिज़ाइन और ज़री का काम चार चांद लगाते हैं और साड़ी की शोभा बढ़ाते हैं। इस कारण ही ये साड़ियां वर्षों से सभी पारंपरिक उत्सवों एवं विवाह आदि समारोहों में पहनी जाती रही हैं। कुछ समय पूर्व तक ज़री में शुद्ध सोने का काम हुआ करता था।\nवाराणसी के उच्चतर माध्यमिक विद्यालय इंडियन सर्टिफिकेट ऑफ सैकेंडरी एजुकेशन (आई.सी.एस.ई), केन्द्रीय माध्यमिक शिक्षा बोर्ड (सी.बी.एस.ई) या उत्तर प्रदेश माध्यमिक शिक्षा परिषद (यू.पी.बोर्ड) से सहबद्ध हैं।\n\nजौनपुर जिला वाराणसी प्रभाग के उत्तर-पश्चिम भाग में स्थित है। इसकी भूमिक्षेत्र २४.२४०N से २६.१२०N अक्षांश और ८२.७०E और ८३.५०E देशांतर के बीच फैली हुई है। गोमती और सई मुख्य नदियाँ हैं। इनके अलावा, वरुण, पिली और मयुर आदि छोटी नदियाँ हैं। मिट्टी मुख्य रूप से रेतीली, चिकनी बलुई है। जौनपुर अक्सर बाढ़ की आपदा से प्रभावित रहता है। जौनपुर जिले मे खनिजों की कमी है। जिले का भौगोलिक क्षेत्रफल ४०३८ किमी है।\nजौनपुर जिला की वास्तविक जनसंख्या ४,४७६,०७२ (भारतीय जनगणना २०११) है। जिनमे २,२१७,६३५ पुरुष तथा २,२५८,४३७ महिलाएँ है।\nजिले का आर्थिक विकास मुख्य रूप से कृषि पर निर्भर है। इस का मुख्य कारण जिले में भारी उद्योग का अभाव है। कई उद्योग वाराणसी-जौनपुर राजमार्ग के साथ आ रहे हैं।\n\nभदोही, उत्तर प्रदेश का एक जिला है। यह कालीन निर्माण के लिये प्रसिद्ध है। उत्‍तर प्रदेश के पूर्वाञ्चल क्षेत्र के प्रमुख जनपद वाराणसी से 1996 में बना भदोही जिला आम जन के द्वारा 'कालीन नगरी' नाम से जाना जाता है। इलाहाबाद, जौनपुर, वाराणसी, मीरजापुर की सीमाओं को स्‍पर्श करता यह जिला अपने कालीन उद्योग के कारण विश्‍व में अत्‍यन्‍त प्रसिद्ध है। भारत के भौगोलिक मानचित्र पर यह जिला मध्‍य गंगा घाटी में 25.09 अक्षांश उत्‍तरी से 25.32 उत्‍तरी अक्षांश तक तथा 82.45 देशान्‍तर पूर्वी तक फैला है। 1056 वर्ग कि॰मी॰ क्षेत्रफल वाले इस जिले की जनसंख्‍या 10,77630 है। ज्ञानपुर, औराई, भदोही तीन तहसील मुख्‍यालयों के अधीन डीघ, अमोली, सुरियावां, ज्ञानपुर औराई और भदोही विकास खण्‍ड कर्यालय है। इलाहाबाद की 2 विधानसभा सीटें हंडिया और प्रतापपुर के साथ मिलकर संसदीय क्षेत्र बनाने वाले इस जनपद मे 3 विधान सभा क्षेत्र ज्ञानपुर औराई और भदोही हैं। इस जनपद का मुख्‍य व्‍यवसाय कालीन है।\n\nमिर्ज़ापुर उत्तर प्रदेश राज्य का एक शहर है। यह मिर्ज़ापुर जिला का मुख्यालय है। पर्यटन की दृष्टि से मिर्जापुर काफी महत्वपूर्ण जिला माना जाता है। यहां की प्राकृतिक सुंदरता और धार्मिक वातावरण बरबस लोगों का ध्यान अपनी ओर खींचती है। मिर्जापुर स्थित विन्ध्याचल धाम भारत के प्रमुख तीर्थस्थलों में से एक है। इसके अतिरिक्त, यह जिला सीता कुण्ड, लाल भैरव मंदिर, मोती तालाब, टंडा जलप्रपात, विन्धाम झरना, तारकेश्‍वर महादेव, महा त्रिकोण, शिव पुर, चुनार किला, गुरूद्वारा गुरू दा बाघ और रामेश्‍वर आदि के लिए प्रसिद्ध है। मिर्जापुर वाराणसी जिले के उत्तर, सोनभद्र जिले के दक्षिण और इलाहाबाद जिले के पश्चिम से घिरा हुआ है।\n\nमिर्जापुर की स्थिति 25.15, 82.58 पर है। यहां की औसत ऊंचाई है 80 मीटर (265 फीट)।\n\n\nगाजीपुर, पूर्वाञ्चल का पुराना जिला एवं नगर है। इसका प्राचीन नाम गधिपुर था जो कि लगभग सन १३३० में ग़ाज़ी मालिक नामक एक मुल्स्लिम शासक द्वारा बदल दिया गया। गाजीपुर, अंग्रेजों द्वारा १८२० में स्थापित, विश्व में सबसे बड़े अफीम के कारखाने के लिए प्रख्यात है। यहाँ हथकरघा तथा इत्र उद्योग भी है। ब्रिटिश भारत के गवर्नर जनरल लोर्ड कार्नवालिस की मृत्यु यहीं हुई थी तथा वे यहीं दफन हैं। शहर उत्तर प्रदेश-बिहार सीमा के बहुत नजदीक स्थित है। यहाँ की स्थानीय भाषा भोजपुरी है। यह पवित्र शहर बनारस के ७० की मी पूर्व में स्थित है \n\nगोरखपुर, पूर्वाञ्चल का प्रमुख जिला एवं नगर है। यह गोरखपुर जिला, और गोरखपुर कमीशनरी तथा पूर्वोत्तर रेलवे का प्रशासनिक मुख्यालय है। यह नगर गीता प्रेस एवं गोरखनाथ मन्दिर के लिये विशेष रूप से प्रसिद्ध है। यह महान संत परमहंस योगानन्द का भी जन्म स्थान है। शहर में भी कई ऐतिहासिक बौद्ध स्थल है। दीनदयाल उपाध्याय गोरखपुर विश्वविद्यालय, गोरखपुर पूर्वाचल का प्रसिद्ध विश्वविद्यालय है।\n\nकुशीनगर भारतीय राज्य उत्तर प्रदेश का एक जिला एवं एक एक छोटा सा कस्बा है। इस जनपद का मुख्यालय कुशीनगर से कोई १५ किमी दूर पडरौना में स्थित है। कुशीनगर राष्ट्रीय राजमार्ग २८ पर गोरखपुर से कोई ५० किमी पूरब में स्थित है। महात्मा बुद्ध का निर्वाण यहीं हुआ था। यहाँ अनेक सुन्दर बौद्ध मन्दिर हैं। इस कारण से यह एक अन्तरराष्ट्रीय पर्यटन स्थल भी है जहाँ मुख्यत: विश्व भर के बौद्ध तीर्थयात्री भ्रमण के लिये आते हैं। कुशीनगर कस्बे के और पूरब बढ़ने पर लगभग २० किमी बाद बिहार राज्य आरम्भ हो जाता है।\n\nदेवरिया भारत के उत्तर प्रदेश प्रान्त का एक शहर एवं जिला मुख्यालय है।\nदेवरिया जनपद में मुख्य रूप से हिन्दी भाषा बोली जाती है। देवरिया जनपद की कुल जनसंख्या की लगभग ९६ प्रतिशत जनता हिन्दी, लगभग ३ प्रतिशत जनता उर्दू और एक प्रतिशत जनता के बातचीत का माध्यम अन्य भाषाएँ हैं। बोली की बात करें तो ग्रामीण जनता के साथ-साथ अधिकांश शहरी जनता भी प्रेम की बोली भोजपुरी बोलती है। कुल जनसंख्या की दृष्टि से इस जनपद में लगभग चौरासी प्रतिशत हिन्दू, लगभग पंद्रह प्रतिशत मुस्लिम और एक प्रतिशत अन्य धर्म को मानने वाले हैं। इस जनपद की जनता आपस में प्रेम-भाव से रहते हुए सबके दुख-सुख में सहभागी बनती है। या यूँ कहें \"देवरिया जनपद रूपी उपवन को हिंदू, मुस्लिम, सिख, इसाई, बौद्ध आदि पुष्प अपनी सुगंध से महकाते हैं और ये सुगंध आपस में मिलकर पूरे भारत को गमकाती है।\"\nआजमगढ़ उत्तर प्रदेश के आजमगढ़ जिले का मुख्यालय है। इस शहर की स्थापना लगभग 1665 ई. में विक्रमजीत के पुत्र अजम खान ने करवाई थी। शहर की पूर्व दिशा पर तमसा नदी के तट पर अजम खान ने एक किले का निर्माण करवाया था।\nमऊ उत्तर प्रदेश के मऊ जिला का मुख्यालय है। इसका पूर्व नाम मऊनाथ भंजन (उर्दु:امئو نات بنجن)) था। अवन्तिकापुरी, गोविन्द साहिब, दत्तात्रेय, दोहरी घाट, दुर्वासा, मेहनगर, मुबारकपुर, महाराजगंज, नि‍जामाबाद और आजमगढ़ मऊ के प्रमुख स्थलों में से है। यह जिला लखनऊ के दक्षिण-पूर्व से 282 किलोमीटर और आजमगढ़ के पूर्व से 56 किलोमीटर की दूरी पर स्थित है। यह शहर तमसा नदी के किनारे बसा है। तमसा नदी शहर के बीच से निकलती/गुजरती है। भामऊ जिले के इतिहास को लेकर कई भ्रम है। सामान्यत: यह माना जाता है कि मऊ शब्द तुर्किश शब्द से लिया गया है जिसका अर्थ गढ़, पांडव और छावनी होता है। वस्तुत: इस जगह के इतिहास के बारे में कोई ऐतिहासिक प्रमाण उपलब्ध नहीं है। माना जाता है प्रसिद्ध शासक शेर शाह सूरी के शासन काल के दौरान इस क्षेत्र में कई आर्थिक विकास करवाए गए। वहीं मिलिटरी बेस और शाही मस्जिद के निर्माण में काफी संख्या में श्रमिक और कारीगर मुगल सैनिकों के साथ यहां आए थे। स्वतंत्रता आन्दोलन के समय में भी मऊ की महत्वपूर्ण भूमिका रही है।\nभारत-नेपाल सीमा के समीप स्थित महाराजगंज उत्तर प्रदेश राज्य का एक जिला है। इसका जिला मुख्यालय महाराजगंज शहर स्थित है। पहले इस जगह को कारापथ के नाम से जाना जाता था। यह जिला नेपाल के उत्तर, गोरखपुर जिले के दक्षिण, पदरूना जिले के पूर्व और सिद्धार्थ नगर व संत कबीर नगर जिले के पश्चिम से घिरा हुआ है। ऐतिहासिक दृष्टि से भी यह काफी महत्वपूर्ण स्थल है।\nयह भारत के उत्तर प्रदेश प्रान्त का एक शहर और बस्ती जिला का मुख्यालय है। ऐतिहासिक दृष्टि से भी यह स्थान काफी महत्वपूर्ण माना जाता है। बस्ती जिला संत कबीर नगर जिले के पश्चिम में और गोण्डा के पूर्व में स्थित है। क्षेत्रफल की दृष्टि से भी यह उत्तर प्रदेश का सातवां बड़ा जिला है। प्राचीन समय में बस्ती को 'कौशल' के नाम से जाना जाता था।\n\nसंत कबीर नगर जिला उत्तरी भारत के उत्तर प्रदेश राज्य 75 जिलों में से एक है। खलीलाबाद शहर जिला मुख्यालय है| संत कबीर नगर जिला बस्ती मंडल का एक हिस्सा है। यह जिला उत्तर में सिद्धार्थ नगर और महाराजगंज जिलों से पूर्व में गोरखपुर जिले से दक्षिण में अम्बेडकर नगर जिले से और पश्चिम में बस्ती जिला द्वारा घिरा है। इस जिले का क्षेत्रफल 1659.15 वर्ग किलोमीटर है। बखीरा, हैंसर, मगहर और तामा आदि यहां के प्रमुख स्थलों में से हैं। घाघरा, राप्‍ती,आमी और कुआनो यहां की प्रमुख नदियां है। मगहर एक कस्बा है जो आमी नदी के किनारे स्थित है|मगहर में संत कबीरदास की मृत्यु हुई थी|जिनके नाम पर जिले का नाम पड़ा है|\n\nसिद्धार्थनगर भारतीय राज्य उत्तर प्रदेश का एक जिला है।\nजिले का मुख्यालय सिद्धार्थनगर है।\nबलिया पूर्वाञ्चल का प्रमुख जिला एवं नगर है। शहर की पूर्वी सीमा गंगा और घाघरा के संगम में निहित है। बलिया, गाजीपुर से 76 किलोमीटर और वाराणसी से 150 किलोमीटर स्थित है।\nपूर्वाञ्चल के अन्य जिलों की भांति भोजपुरी यहाँ के लोगों की मुख्य बोली है।\n\nभारत के स्वतन्त्रता संग्राम में बलिया बागी बलिया (विद्रोही बलिया) के रूप में अपना महत्वपूर्ण योगदान के लिए जाना जाता है। १९४२ के भारत छोड़ो आन्दोलन के समय बलिया ने एक छोटी अवधि के लिये ब्रिटिश शासन के जिला सरकार का तख्ता पलट किया और चित्तू पांडे के अधीन एक स्वतंत्र प्रशासन स्थापितकिया।\n\nसोनभद्र भारतीय राज्य उत्तर प्रदेश का एक जिला है। जिले का मुख्यालय राबर्ट्सगंज है।\nस्वतंत्रता मिलने के लगभग 10 वर्षों तक यह क्षेत्र (तब मिर्जापुर जिले का भाग) अलग-थलग था तथा यहां यातायात या संचार के कोई साधन नहीं थे। पहाड़ियों में चूना पत्थर तथा कोयला मिलने के साथ तथा क्षेत्र में पानी की बहुतायत होने के कारण यह औद्योगिक स्वर्ग बन गया। यहां पर देश की सबसे बड़ी सीमेन्ट फैक्ट्रियां, बिजली घर (थर्मल तथा हाइड्रो), एलुमिनियम एवं रासायनिक इकाइयां स्थित हैं। साथ ही कई सारी सहायक इकाइयां एवं असंगठित उत्पादन केन्द्र, विशेष रूप से स्टोन क्रशर इकाइयां, भी स्थापित हुई हैं।\n\n\n\nपूर्वांचल के सभी जिले रेलवे से अच्छी तरह से जुड़े हुए हैं। इलाहाबाद उत्तर मध्य रेलवे का मुख्य़ालय है जबकि गोरखपुर, पूर्वोत्तर रेलवे का मुख्यालय है।\n\n\nपूर्वांचल वेबसाइट\nवीर बहादुर सिंह पूर्वाचल विश्वविद्यालय\nबनारस हिंदू विश्वविद्यालय\nजौनपुर\nवाराणसी\n", "id": "20530", "title": "पूर्वांचल"}
{"url": "https://hi.wikipedia.org/wiki?curid=20532", "text": "फिशर्स, इंडियाना\n\nफिशर्स में प्रति वर्ष दो मेले आयोजित होते हैं।\n", "id": "20532", "title": "फिशर्स, इंडियाना"}
{"url": "https://hi.wikipedia.org/wiki?curid=20536", "text": "गौतम गंभीर\n\nगौतम गंभीर भारत के अंतर्राष्ट्रीय क्रिकेट खिलाड़ी हैं। बायें हाथ के सलामी बल्लेबाज गौतम दिल्ली से घरेलु क्रिकेट खेलते हैं। इंडियन प्रीमियर लीग में कोलकाता नाइट राइडर्स के कप्तान भी हैं। भारत सरकार ने 2008 में गंभीर को अर्जुन पुरस्कार से सम्मानित किया।\n\nगौतम गंभीर का जन्म 14 अक्टूबर 1981 को हुआ। उनके पिता दीपक गंभीर टेक्सटाइल बिजनेसमैन हैं एवं माँ का नाम सीमा है। गौतम की एकता नाम की एक छोटी बहन भी है, जो उससे दो साल छोटी है। इनके जन्म से 18 दिन बाद ही इनके दादा और दादी ने इन्हें पालने के लिए अपने साथ ले गए थे और तब से वे लोग साथ ही में हैं। गंभीर ने क्रिकेट खेलना 10 साल की उम्र में ही शुरू कर दिया था। इन्होंने अपनी पढ़ाई मॉडर्न स्कूल, नई दिल्ली में और आगे की पढ़ाई हिन्दू कॉलेज में पूरी की थी। ये अपने मामा पवन गुलाटी के घर में 90 के दशक में रहते थे और उन्हें अपना गुरु भी मानते हैं। अक्सर किसी भी महत्वपूर्ण मैच से पहले इन्हें फोन करते ही हैं। राजू टंडन और दिल्ली के लाल बहादुर शास्त्री अकादमी से संजय भारद्वाज ने इन्हें कोच किया था। इन्हें 2000 में बैंगलोर में राष्ट्रीय क्रिकेट अकादमी के लिए चुना गया था। \n", "id": "20536", "title": "गौतम गंभीर"}
{"url": "https://hi.wikipedia.org/wiki?curid=20537", "text": "संजय मांजरेकर\n\nसंजय मांजरेकर एक पूर्व भारतीय क्रिकेट खिलाड़ी है। मांजरेकर अपने समय में भारतीय टीम के लिए टेस्ट तथा एक दिवसीय अंतरराष्ट्रीय क्रिकेट मैच खेला करते थे।\nसंजय विजय मांजरेकर का जन्म 16 जुलाई 1965 को मंगलोर में हुआ। संजय मांजरेकर 1952 से 1965 के बीच भारत के लिए 55 टेस्ट मैच खेलने वाले विजय मांजरेकर के बेटे हैं।\n", "id": "20537", "title": "संजय मांजरेकर"}
{"url": "https://hi.wikipedia.org/wiki?curid=20538", "text": "ज़हीर ख़ान\n\nज़हीर खान () (जन्म: ७ अक्तुबर १९७८ श्रीरामपुर, महाराष्ट्र में) एक भारतीय क्रिकेट खिलाड़ी हैं। वे मुख्यतः उनकी गेंदबाज़ी के लिए जाने जाते हैं। दाएँ हाथ से बल्लेबाज़ी और बाएँ हाथ से मध्यम तेज़ गति की गेंदबाज़ी करते हैं।\n\nएक बाएं हाथ के तेज गेंदबाज जहीर ने दोनों तरीके से गेंद को स्विंग की क्षमता के लिए जाना जाता है और एक बल्लेबाज के रूप में भी सर्वाधिक टेस्ट रन का रिकॉर्ड से खुल नहीं 11. जल्दी -2000 के ज्यादा के लिए भारतीय तेज आक्रमण का नेतृत्व करने के बाद, 2003 में चोटों पंख काटना आवर्ती और 2004 उसे जबरन बाहर टीम के और एक वर्ष के लिए लौटने के बाद, वह फिर देर से 2005 में छोड़ा गया था। घरेलू सर्किट में सशक्त अभिनय देखा है उसे अपने प्रमुख तेज गेंदबाज के रूप में टीम को याद किया। [1\n", "id": "20538", "title": "ज़हीर ख़ान"}
{"url": "https://hi.wikipedia.org/wiki?curid=20539", "text": "जवागल श्रीनाथ\n\nजवागल श्रीनाथ एक पूर्व भारतीय क्रिकेट खिलाड़ी है। श्रीनाथ अपने समय में भारतीय टीम के लिए टेस्ट तथा एक दिवसीय अंतरराष्ट्रीय क्रिकेट मैच खेला करते थे।\n", "id": "20539", "title": "जवागल श्रीनाथ"}
{"url": "https://hi.wikipedia.org/wiki?curid=20540", "text": "वेंकटेश प्रसाद\n\nवेंकटेश प्रसाद एक पूर्व भारतीय क्रिकेट खिलाड़ी है। प्रसाद अपने समय में भारतीय टीम के लिए टेस्ट तथा एक दिवसीय अंतरराष्ट्रीय क्रिकेट मैच खेला करते थे।\n", "id": "20540", "title": "वेंकटेश प्रसाद"}
{"url": "https://hi.wikipedia.org/wiki?curid=20541", "text": "राजेश चौहान\n\nराजेश चौहान एक पूर्व भारतीय क्रिकेट खिलाड़ी है। चौहान अपने क्रिकेट कैरियर में भारतीय टीम के लिए टेस्ट क्रिकेट और एक दिवसीय अंतरराष्ट्रीय क्रिकेट मैच खेला करते थे।\n", "id": "20541", "title": "राजेश चौहान"}
{"url": "https://hi.wikipedia.org/wiki?curid=20542", "text": "रॉबिन उथप्पा\n\nरोबिन उथप्पा (जन्म ११ नवम्बर १९८५ कोडगु, कर्नाटक में) भारत के एक क्रिकेट खिलाड़ी हैं। उनके एक दिवसीय अंतर्राष्ट्रीय क्रिकेट की शुरुआत इंग्लैंड के खिलाफ सन् २००६ में हुई थी। उनके पिता श्री वेणु उथप्पा अंतर्राष्ट्रीय हॉकी के रेफरी थे।\n\nरोबिन कर्णाटक के लिये खेलते हैं। २००५ के चैलेंजर प्रतियोगिता में उन्होने इंडिया 'ब' की तरफ से इंडिया 'अ' के खिलाफ ६६ रन बनाए। अगले साल इसी प्रतियोगिता में उन्होने इसी दल के लिए ९३ गेंदों में १०० रन बनाए, जिसकी सहायता से इंडिया 'अ' ने जीत पाई थी। इसके बाद वे भारतीय क्रिकेट दल के लिए चुने गए थे।\n\nअपने पहले मैच में ही रोबिन ने ८६ रन बनाकर अपने अंतर्राष्ट्रीय कैरियर की अच्छी शुरुआत की थी। अप्रैल २००६ में इंग्लैंड के खिलाफ भारत में खेलने के बाद उन्हें अपना अगला मौका जनवरी २००७ में वेस्ट इन्डीस के खिलाफ मिला, जब उन्होने सिर्फ ४१ गेंदों में ७० रन बनाए। २००७ क्रिकेट विश्व कप के लिए रोबिन चुने गए थे, लेकिन वहाँ खेले गए ३ मैचों में वे सिर्फ ३० रन बना पाए | \n२००७ नैटवेस्ट प्रतियोगिता में वे ३३ गेंदों में ४७ रन बनाए, जिससे भारत मैच जीते। मैच के पहले २-३ होते हुए भी इस पारी के बाद भारत के श्रृंखला-विजय की आशाएं जाग उठी | \nदक्षिण अफ्रीका में खेले गए २०-२० विश्व कप में पाकिस्तान के खिलाफ रोबिन ने ५० रन बनाए। इससे वे २०-२० में भारत के पहले अर्धशतक बनाने वाले बल्लेबाज़ बने। भारत यह मैच बोल-आउट से जीता था, इसमें भी रोबिन ने एक गेंद फेका था जो विकेट पर लगी थी। \nअपने घरेलु खेल के दिनों से ही लगभग ४० के औसत से बल्लेबाजी करने के कारण रोबिन एक दिवसीय क्रिकेट विशेषज्ञ माने जाते हैं। यह अपने आक्रामक खेल के लिए जाने जाते हैं।\n", "id": "20542", "title": "रॉबिन उथप्पा"}
{"url": "https://hi.wikipedia.org/wiki?curid=20543", "text": "रोहन गावस्कर\n", "id": "20543", "title": "रोहन गावस्कर"}
{"url": "https://hi.wikipedia.org/wiki?curid=20544", "text": "मदन लाल\n\nमदन लाल (पूरा नाम मदनलाल ऊधौराम शर्मा) (अंग्रेजी: Madan Lal,गुरुमुखी: ਮਦਨ ਲਾਲ, उर्दू: مدن لال जन्म 20 मार्च 1951, अमृतसर, पंजाब, भारत) एक पूर्व भारतीय क्रिकेट खिलाड़ी (1974–1987) के अतिरिक्त क्रिकेट कोच भी रह चुके हैं। उन्होंने दिल्ली जाईन्ट्स व इण्डियन क्रिकेट लीग के लिये कोचिंग की है।\n\nमदन लाल ने प्रथम श्रेणी क्रिकेट में हरफनमौला (आलराउण्डर) खेल दिखाते हुए 42.87 के औसत से 10,204 रन बनाये जिनमें 22 शतक शामिल हैं। उन्होंने 25.50 के औसत से साइड ऑन बालिंग करते हुए 625 विकेट चटकाये।\n\nउन्होंने भारत की टीम में 39 टेस्ट मैच खेलते हुए 22.65 के औसत से 1,042 रन बनाये, 40.08 के औसत से 71 विकेट चटकाये और 15 कैच लपके। उन्हें हमेशा मध्य क्रम में बल्लेबाजी करने के लिये बाद में ही मैदान पर भेजा गया लेकिन हर बार वे भारतीय क्रिकेट के लिये मददगार ही साबित हुए। उनके प्रशंसक उन्हें मदनलाल के बजाय मदतलाल कहते थे। यही नहीं जब कभी वे गेंदबाजी करते हुए लगातार मेडन ओवर फेंकते तो अंग्रेज कमेण्टेटर उन्हें मेडनलाल कहकर प्रचारित करते थे।\n\n1983 के क्रिकेट विश्व कप में मदनलाल के योगदान को कभी भी भुलाया नहीं जा सकता जब उन्होंने हरफनमौला खेल दिखाते हुए लगभग हारती जा रही बाजी को जीत में बदल दिया था।\n\nमदन लाल ने 1968 से 1972 तक पंजाब क्रिकेट टीम की ओर से रणजी ट्राफी के लिये क्रिकेट खेला। उसके बाद उन्होंने केन्द्र की ओर रुख किया और 1972 से 1989 तक लगातार अठारह साल वे दिल्ली क्रिकेट टीम में ही खेले।\nमदन लाल ने प्रथम श्रेणी क्रिकेट में हरफनमौला (आलराउण्डर) खेल दिखाते हुए 42.87 के औसत से 10,204 रन बनाये जिनमें 22 शतक शामिल हैं। उन्होंने 25.50 के औसत से साइड ऑन बालिंग करते हुए 625 विकेट चटकाये।\nमदन लाल ने 1975 के क्रिकेट विश्व कप में टेस्ट मैच की पहली गेंद इंग्लैण्ड के ओपेनिंग बैट्समैन डेनिस ऐमिस को फेंकी थी। उसके बाद उन्होंने \n67 एक दिवसीय अन्तर्राष्ट्रीय मैचों में अपनी उल्लेखनीय भूमिका निभायी। 1983 में खेले गये विश्व कप क्रिकेट में विजयी भारतीय टीम में कपिल देव, कीर्ति आज़ाद, मोहिंदर अमरनाथ, रोजर बिन्नी व बलविन्दर सन्धू के साथ मदन लाल के योगदान को भी भुलाया नहीं जा सकता। खासतौर से फाइनल में, जब उन्होंने गेंद और बल्ले से विरोधी टीम को ध्वस्त करके रख दिया था।\n\nमदन लाल दायें हाथ के बल्लेबाज हैं उन्हें सदैव मध्य क्रम में ही बल्लेबाजी करने भेजा गया। इसके अतिरिक्त वे मध्यम गति के तेज गेंदबाज भी हैं जो हमेशा दायें हाथ से ही गेंद फेंकते हैं। इसके अतिरिक्त वे फुर्तीले क्षेत्ररक्षक भी हैं। कुल मिलाकर वे एक विश्वसनीय आलराउण्डर रहे हैं और कई मौकों पर उन्होंने अपने हरफनमौला अन्दाज़ में खेलते हुए यह सिद्ध करके भी दिखाया है।\n\nमदन लाल को क्रिकेट में उल्लेखनीय योगदान के लिये 1989 में अर्जुन पुरस्कार दिया गया।\n\nक्रिकेट से अवकाश लेने के बाद भी मदन लाल खाली नहीं बैठे बल्कि कुछ न कुछ करते ही रहे। रिटायर होने के बाद उनकी निम्न उपलब्धियाँ रहीं: \nमदन लाल ने नई दिल्ली में अपने नाम से \"मदनलाल क्रिकेट अकादमी\" की स्थापना भी कर रखी है जिसमें वे प्रतिवर्ष युवा व प्रतिभाशील क्रिकेटरों को ग्रीष्मकालीन अवकाश के दौरान प्रशिक्षण देते हैं। पिछला ग्रीष्मकालीन शिविर उन्होंने मई 2012 में आयोजित किया था जिसमें उन्होंने आस्ट्रेलिया से कोच बुलाकर प्रशिक्षण दिया था।\n\n", "id": "20544", "title": "मदन लाल"}
{"url": "https://hi.wikipedia.org/wiki?curid=20555", "text": "श्रीसंथ\n\nश्रीसंथ एक भारतीय क्रिकेट खिलाड़ी हैं।\n", "id": "20555", "title": "श्रीसंथ"}
{"url": "https://hi.wikipedia.org/wiki?curid=20556", "text": "वीरेन्द्र सहवाग\n\nवीरेन्द्र सहवाग (अंग्रेजी: Virender Sehwag, जन्म: 20 अक्टूबर 1978, हरियाणा) एक भारतीय क्रिकेट खिलाड़ी हैं। प्यार से उन्हें सभी \"वीरू\" ही कहते हैं। वैसे उन्हें \"नज़फ़गढ़ के नवाब\" व \"आधुनिक क्रिकेट के ज़ेन मास्टर\" के रूप में भी जाना जाता है। वे दायें हाथ के आक्रामक सलामी बल्लेबाज तो हैं ही किन्तु आवश्यकता के समय दायें हाथ से ऑफ स्पिन गेंदबाज़ी भी कर लेते हैं। उन्होंने भारत की ओर से पहला एकदिवसीय मैच 1999 में व पहला टेस्ट मैच 2001 में खेला था। अप्रैल 2009 में सहवाग एकमात्र ऐसे भारतीय बने जिन्हें \"विजडन लीडिंग क्रिकेटर ऑफ द ईयर\" के खिताब से नवाज़ा गया। उन्होंने अगले वर्ष भी इस ख़िताब को फिर जीता।\n\nसहवाग का जन्म 20 अक्टूबर 1978 को हरियाणा के एक जाट परिवार में हुआ। सहवाग अपने माता-पिता के चार बच्चों में तीसरे संतान हैं। सहवाग से बड़ी दो बहनें मंजू और अंजू हैं जबकि उनसे छोटा एक भाई है विनोद। सहवाग के पिता किशन सहवाग बताते हैं कि वीरू में क्रिकेट के लिये प्यार सात माह की उम्र से ही जाग गया था जब उन्होंने पहली बार उसे खिलौना बैट लाकर दिया। यही वीरू बारह साल की उम्र में क्रिकेट के दौरान जब अपना दाँत तुड़वाकर घर पहुँचा तो पिता ने उसके क्रिकेट खेलने पर प्रतिबन्ध लगा दिया। बाद में वीरू की माँ कृष्णा सहवाग के हस्तक्षेप के बाद ही यह प्रतिबन्ध हटा। उसके बाद तो क्रिकेट उनकी जिन्दगी का जैसे पहला प्यार ही बनकर रह गया। वैसे यह अलग बात है कि 2004 में उन्होंने आरती नाम की एक कन्या से शादी रचा ली और उससे उनके दो पुत्र भी हैं। वे अपने परिवार के साथ दिल्ली के नज़फगढ इलाके में रहते हैं।\n\n\"वीरेन्द्र सहवाग भारत का ऐसा बल्लेबाज़ जिससे दुनिया का हर गेंदबाज खौफ खाता है\" यह मानना है इमरान ख़ान से लेकर रिचर्ड हेडली और बॉब विलिस के दिल में खौफ पैदा करने वाले विवियन रिचर्डस का। अभी हाल ही में दक्षिण अफ्रीका के खिलाफ युसूफ पठान ने यादगार तूफानी पारी खेलने के बाद पत्रकारों से कहा था \"वीरेंद्र सहवाग के बेखौफ अंदाज ने उन्हें इस कदर खेलने के लिए प्रेरित किया।\" सहवाग भारतीय टीम को बहुत तेज शुरुआत देते हैं और गेंदबाजों पर शुरू से ही हावी हो जाते हैं। सहवाग अगर अपने फॉर्म में हों तो किसी भी आक्रमण को ध्वस्त करने की क्षमता रखते हैं। सहवाग जब तक क्रीज पर रहते हैं तब तक विरोधियों के माथे पर उनकी क्रीज पर मौजूदगी का खौफ साफ-साफ देखा जा सकता है।\n\n\"नज़फगढ़ के नवाब\", \"मुल्तान के सुल्तान\" और \"जेन मास्टर ऑफ़ माडर्न क्रिकेट\" जैसे अनेक उपनामों से नवाज़े जाने जाने वाले वीरेंद्र सहवाग ने अपना पहला अन्तरराष्ट्रीय मैच 1999 में पाकिस्तान के खिलाफ खेला था। इस मैच में सहवाग एक रन बनाकर चलते बने और गेंदबाजी के दौरान तीन ओवरों में 35 रन दे डाले। इसके बाद सहवाग को काफी समय तक टीम में शामिल नहीं किया गया। दिसम्बर 2000 में जिम्बाब्वे के खिलाफ घरेलू सीरीज में सहवाग को फिर से टीम में शामिल किया गया। अगस्त 2001 में श्रीलंका और न्यूजीलैंड के खिलाफ ट्राई सीरीज में सहवाग ने पारी की शुरुआत करते हुए कैरियर का पहला अर्धशतक जमाया। इसी सीरीज में न्यूजीलैंड के खिलाफ 69 गेंदों पर शतक ठोककर सहवाग ने अपने हुनर का नमूना पेश किया।\n\nटेस्ट क्रिकेट में भारत की ओर से तिहरा शतक जड़ने के रिकार्डधारी सहवाग ने अब तक 228 एकदिवसीय मैच में 13 शतक और 36 अर्धशतकों की मदद से 7380 रन बनाए हैं। उनका एकदिवसीय बैटिंग औसत 34.65 का है। एकदिवसीय मैचों में उनका सर्वाधिक स्कोर 219 रन है। दिलचस्प तथ्य यह है कि सहवाग की आक्रामक खेल शैली वनडे क्रिकेट के अनुकूल है लेकिन वह टेस्ट मैचों में अधिक सफल रहे हैं जिसमें उन्होंने 72 टेस्ट मैचों में 52.50 के औसत से 17 शतक और 19 अर्धशतकों समेत 6248 रन बनाये हैं।\n\nमार्च 2010 में उन्होंने हैमिल्टन में न्यूजीलैंड के खिलाफ सिर्फ 60 गेंदों पर शतक बनाया था। टेस्ट क्रिकेट में पहले विकेट के लिये सबसे बड़ी साझेदारी का रिकार्ड भी सहवाग के ही नाम है। राहुल द्रविड़ के साथ 410 रन की साझेदारी बना करके वीरू ने कीर्तिमान बनाया था। एकदिवसीय क्रिकेट मैच में उनका सर्वाधिक स्कोर 219 रन है। जो एक विश्व रिकॉर्ड था। जिसे बाद में रोहित शर्मा ने 264 रन बना कर तोड़ा।\nसहवाग पहले भारतीय खिलाड़ी हैं जिन्होंने टेस्ट मैच में तिहरा शतक जड़ा है। सर डोनाल्ड ब्रेडमैन और ब्रायन लारा के बाद सहवाग दुनिया के तीसरे ऐसे बल्लेबाज हैं जिन्होंने टेस्ट क्रिकेट में दो बार तिहरा शतक बनाने का कीर्तिमान स्थापित किया है।\nअन्तर्राष्ट्रीय क्रिकेट में किसी बल्लेबाज द्वारा यह सबसे तेज गति से बनाया तिहरा शतक (319 रन) भी है। तीन सौ उन्निस रन बनाने के लिये उन्होंने सिर्फ़ 278 गेंद ही खेलीं। तीस से ज्यादा औसत के साथ सहवाग का स्ट्राइक रेट दुनिया में सबसे ज्यादा है। इसके अलावा वह दुनिया के एकमात्र ऐसे क्रिकेट खिलाड़ी हैं जिन्होंने टेस्ट मैचों में दो तिहरे शतक बनाने के साथ एक पारी में पाँच विकेट भी हासिल किये।\n\nइन्हें भारत सरकार ने 2002 में अर्जुन पुरस्कार देकर सम्मानित किया। इसके अतिरिक्त उन्हें 2008 में अपने शानदार प्रदर्शन के लिये \"विजडन लीडिंग क्रिकेटर इन द वर्ल्ड\" के सम्मान से नवाजा गया। सहवाग ने इस पुरस्कार को 2009 में दुबारा अपने नाम किया। 2011 में उन्हें सर्वश्रेष्ठ क्रिकेटर के नाते \"ईएसपीएन क्रिकीन्फो अवार्ड\" भी दिया गया।\n", "id": "20556", "title": "वीरेन्द्र सहवाग"}
{"url": "https://hi.wikipedia.org/wiki?curid=20557", "text": "सुरेश रैना\n\nसुरेश रैना ( (; जन्म २७ नवम्बर १९८६) भारत के प्रमुख क्रिकेट खिलाड़ी हैं। रैना के पिता त्रिलोकी चन्द एक सेवानिवृत्त सैन्य अधिकारी है। \n\nवह बाएं हाथ के मध्यक्रम के बल्लेबाज और एक बाएं हाथ के ऑफ स्पिन गेंदबाज है। वे घरेलू क्रिकेट के सभी रूपों में उत्तर प्रदेश के लिए खेलता है और इंडियन प्रीमियर लीग में चेन्नई सुपर किंग्स के उप कप्तान है। उन्होंने आईपीएल में सर्वाधिक रन बनाए है और सबसे ज्यादा कैच पकङे है। उन्होंने चेन्नई सुपर किंग्स के सभी मैच खेले है। रैना १८ वर्ष की आयु में श्रीलंका के खिलाफ २००५ में अपने वनडे करियर की शुरुआत की और २०१० में अपने टेस्ट कैरियर की शुरुआत श्रीलंका के खिलाफ ही की। रैना भारत की विश्व कप २०११ की विजेता टीम का हिस्सा था। लेकिन विशेषज्ञों ने उनकी तकनीक अक्सर विशेष रूप से तेजी और छोटी गेंदों के खिलाफ सवाल उठाया गया है। उनका औसत विदेशी धरती पर इसे समर्थन करता है।\n\nरैना २००० में क्रिकेट खेलने का फैसला किया। वह उत्तर प्रदेश अंडर -१६ के कप्तान बने। वह १६ वर्ष की आयु में फरवरी २००३ में असम के खिलाफ उत्तर प्रदेश के लिए रणजी ट्रॉफी शुरुआत की, लेकिन अगले सत्र तक एक और मैच नहीं खेल पाए थे। २००३ में, वह अंडर -१९ एशियाई वनडे चैम्पियनशिप के लिए पाकिस्तान का दौरा किया। २००५ के शुरू में, वह अपने प्रथम श्रेणी के सीमित ओवरों के शुरुआत की और ५३.७५ की औसत से ६४५ रन बनाए। २००५ के शुरू में चैलेंजर सीरीज में भाग लेने के लिए चुना गया था और सचिन तेंडुलकर को चोट और कप्तान सौरव गांगुली को निलंबन के बाद, रैना श्रीलंका में इंडियन ऑयल कप २००५ के लिए चुना गया था।\n२०१० में भारत को दक्षिण अफ्रीका के दौरे में, रैना दूसरे टेस्ट के लिए टीम में बुलाया गया था, लेकिन अंतिम एकादश में नहीं चुना गया था। उन्हे भारतीय टीम की कप्तानी जिम्बाब्वे में श्रीलंका और जिम्बाब्वे के खिलाफ त्रिकोणीय श्रृंखला में की जब अन्य सभी पहली पसंद खिलाड़ियों ने टूर्नामेंट से विश्राम किया था। अपनी कप्तानी में पहला मैच जिम्बाब्वे के खिलाफ छह विकेट से हार गए, लेकिन श्रीलंका के खिलाफ अगले मैच जीत लिया। फिर शेष दो मैच गंवाए और फाइनल में जगह नहीं बनाई। वह अब तक क्रिकेट के सभी प्रारूपों में शतक बनाने वाले भारत से एकमात्र बल्लेबाज है। \n\nरैना टूर्नामेंट के पहले तीन वर्षों के लिए ५ मिलियन अमरीकी डॉलर के लिए चेन्नई सुपर किंग्स ने हस्ताक्षर किया। रैना ने टूर्नामेंट के पहले संस्करण में महत्वपूर्ण योगदान दिया, मैथ्यू हेडन, माइकल हसी और जैकब ओरम जैसे प्रमुख खिलाड़ियों के नुकसान की भरपाई की। आईपीएल में २५०० रन बनाने वाले पहले खिलाड़ी है। आईपीएल में सबसे अधिक कैच (४७) का रिकॉर्ड बनाया है। दूसरे खिलाड़ी (क्रिस गेल के बाद) और पहले भारतीय आईपीएल में १०० छक्के मारे है। आईपीएल के सभी सत्रों में 400 से अधिक रन बनाए। दोनों अंतरराष्ट्रीय २०-२० में और आईपीएल में शतक बनाने वाले पहले भारतीय [ दोनों - २ मई (२०१० और २०१३)] इंडियन प्रीमियर लीग (आईपीएल) की चेन्नई सुपर किंग्स फ्रेंचाइजी टीम ने लीग के सातवें संस्करण के लिए अपने कप्तान महेंद्र सिंह धोनी, स्पिन गेंदबाज रविचंद्रन अश्विन, सुरेश रैना, रवींद्र जडेजा और ड्वेन ब्रावो को रिटेन (अपने साथ बनाए रखने) करने का फैसला किया।\n", "id": "20557", "title": "सुरेश रैना"}
{"url": "https://hi.wikipedia.org/wiki?curid=20558", "text": "वी वी एस लक्ष्मण\n\nवी वी एस लक्ष्मण एक भारतीय क्रिकेट खिलाड़ी हैं। वेंकट साई लक्ष्मण (जन्म १ नवम्बर १९७४), कभी कभी प्रेम से वेंकटसाईं लक्ष्मण अथ्वा वीवीएस के रूप में आम तौर पर जाने जाते है। भारतीय क्रिकेटर लक्ष्मण हैदराबाद क्रिकेट टीम का प्रतिनिधित्व करते है| वो हैदराबाद घरेलू क्रिकेट अथ्वा लंकाशायर काउंटी क्रिकेट क्लब मे खेलते हैं। लक्ष्मण पूर्व भारत के राष्ट्रपति, महान डॉ॰ सर्वपल्ली राधाकृष्णन के भतीजे हैं। वह डेक्कन चार्जर्स टीम (इंडियन प्रीमियर लीग) के कप्तान रह चुके हैं। लक्ष्मण को पद्मश्री पुरस्कार एवं भारत के चौथे सर्वोच्च नागरिक सम्मान से सम्मानित किया जा चुका है।\n\nलक्ष्मण दाएँ हाथ के बल्लेबाज हैं और कभी कभी ऑफ़ स्पिन गेंदबाजी भी करते है। उनके शानदार तकनीक और स्पिन के खिलाफ गेन्द हिट करने की क्षमता मोहम्मद अजहरुद्दीन की यादे ताजा करती हैं। लक्ष्मण अपनी कोमल कलाई के उपयोग से विभिन्न स्थानों पर गेंद पहुचाने की क्षमता रख्ते हैं।\n\nलक्ष्मण ऑस्ट्रेलियाई क्रिकेट टीम के खिलाफ अपनी बल्लेबाजी के लिए सबसे विख्यात है। फ़रवरी २०१० तक, वह १६ सैकड़ों लगा चुके हैं, जिसमे 6 सैकड़ों ऑस्ट्रेलिया के खिलाफ बनया है। ऑस्ट्रेलिया के खिलाफ ईडन गार्डन कोलकाता मे अपने २८१ के व्यक्तिगत सर्वश्रेष्ठ २०००-०१ और २०० *फिरोज शाह कोटला २००८-०९ में.\n\nलक्ष्मण एक हैदराबाद, आंध्रप्रदेश में नियोगी ब्राह्मण परिवार में पैदा हुए थे। लक्ष्मण के माता - पिता, शांताराम और सत्यभामा डॉक्टर हैं। | लक्ष्मण ने लिटिल फ्लावर हाई स्कूल, हैदराबाद ,भारत में अध्ययन किया हैं। उन्होने एक मेडिकल छात्र के रूप में दाखिला लिया, लेकिन चिकित्सा में व्यवसाय करने की जगह क्रिकेट को चुना। उन्होंने १६ फ़रवरी २००४ को एक कंप्यूटर इंजीनियर से विवाह किया था।\n\nलक्ष्मण अपने कलाई शैली, जो तकनीकी रूप से उत्कृष्ट है, के लिए जने जते है।\n\nलक्ष्मण ने दक्षिण अफ्रीका के खिलाफ १९९९ में अहमदाबाद में टेस्ट की शुरुआत की, जिसमें उन्होंने दुसरी पारी में ५० रन बनाये थे। जनवरी २००० में उन्हें ऑस्ट्रेलियाई दौरे के लिए भारतीय क्रिकेट टीम में चुना गया था जिसमे भारत के लिए एक दुर्लभ उच्च बिंदु पर तीसरे और अंतिम टेस्ट में १६७ बनाये। इस सफलता के बावजूद, लक्ष्मण जाहिर तौर पर फैसला किया है कि वह घरेलू क्रिकेट में लौटेंग, ओपेनर की भूमिका जिसमें उन्होंने माना करा था। एक परिणाम के रूप में, लक्ष्मण टेस्ट टीम से बाहर लगभग एक साल के लिए गये थे। उन्हे २००० में विलंब से वापस बुलाया गया था और २००१ में ऑस्ट्रेलिया के खिलाफ घरेलू सीरीज के लिए पक्ष में एक स्थान दिया गया था।\n\nलक्ष्मण के वयाव्साय में ऑस्ट्रेलिया के खिलाफ घरेलू शृंखला में नाटकीय रूप से बदल दिया था। मुंबई में पहले टेस्ट में लक्ष्मण ने २० और १२ बनाया। अगले टेस्ट में, तथापि लक्ष्मण ने २८१ रनो के साथ ऑस्ट्रेलिया को हरया जब १७ वीं जीत निश्चित लग रही थी। वह सुनील गावस्कर के लंबे समय के भारतीय टेस्ट रिकॉर्ड २३६ रनो के स्कोर तोड़ दिया था। वाह किसी भी भारतीय द्वारा उच्चतम रन बनने वाले बल्लेबाज बन गये थे।\n\nहालांकि, लक्ष्मण की फार्म ऑस्ट्रेलिया श्रृंखला के बाद गिर गई थी। शुरुआत् में २००४ पाकिस्तान श्रृंखला के साथ लक्ष्मण की फार्म का पतन होने लगा था। एक कमजोर जिम्बाब्वे पक्ष के खिलाफ एक आने के साथ टेस्ट शतक था। वह अपने पसंदीदा विरोधियों ऑस्ट्रेलिया के खिलाफ घरेलू सीरीज में अक्टूबर - नवंबर २००४ में संघर्ष, हालांकि मुंबई में अंतिम टेस्ट में अपने ६९ की मदद से भारत को एक सांत्वना जीत देलयी. लक्ष्मण मार्च २००६ में मुंबई में इंग्लैंड के खिलाफ पहले टेस्ट में एक बतख परी के बाद हटा दिया गया थे। वह घायल तेंदुलकर के स्थान पर वेस्ट इंडीज के दौरे के लिए जगह बना पये थे और तीसरे टेस्ट में एक शतक भी बनाया था। एकदिवसीय क्रिकेट में लक्ष्मण बाहर छोड़ दिया गया थे लगातार 2005 के मध्य में कोच के रूप में ग्रेग चैपल पर मुख्य रूप से उसकी धीमी गति से क्षेत्ररक्षण और विकेटों के बीच चल रहे भूमि के खतीर्।\n\nदिसंबर २००५ में, लक्ष्मण ठीक एक सदी के बाद भारत को श्रीलंका के खिलाफ जिताने के लिए शतक बनया। जून २००६ में लक्ष्मण फिर से वेस्ट इंडीज के खिलाफ एक किरकिरा परिस्थिति के साथ एक मुश्किल स्थिति से भारत को बचाया. नवंबर २००६ में, वह दक्षिण अफ्रीका के भारत दौरे के लिए टेस्ट टीम में चुना गया था। जोहानसबर्ग मे लक्ष्मण ने पहली बार परीक्षण में दूसरी पारी में ७३ रन बनाये और भारत को एक ऐतिहासिक १२३ रन की जीत का देलयी. २००७ के इंग्लैंड के दौरे में लक्ष्मण का उत्पादन तीन अच्छी पारी, जिनमें से दो अर्धशतक और एक महत्वपूर्ण ३९ की से भारत को लॉर्ड्स में पहला परीक्षण आकर्षित देलयी . वह अंतिम टेस्ट के पहले दिन में ५००० रन मील का पत्थर पारित कर दिया.\n\n\"यदि आप द्रविड़, महान. यदि आप सचिन, शानदार. यदि आप लक्ष्मण शतक, यह एक चमत्कार है।\"\nब्रेट ली अपने पूर्व कप्तान स्टीव वॉ 27 सितम्बर 2004 के ज्ञान के शब्दों को दोहराता है।\n", "id": "20558", "title": "वी वी एस लक्ष्मण"}
{"url": "https://hi.wikipedia.org/wiki?curid=20559", "text": "जिमी शेरगिल\n\nजिमी शेरगिल एक हिन्दी फिल्म अभिनेता हैं।\n", "id": "20559", "title": "जिमी शेरगिल"}
{"url": "https://hi.wikipedia.org/wiki?curid=20563", "text": "अब्दुल्लाह ग्युल\n\nअब्दुल्लाह ग्युल (तुर्क: Abdullah Gül, जन्म 29 अक्टूबर, 1949) तुर्की की प्रधानमन्त्री और विदेशमन्त्री है।\n", "id": "20563", "title": "अब्दुल्लाह ग्युल"}
{"url": "https://hi.wikipedia.org/wiki?curid=20564", "text": "ताल्लिन\n\nताल्लिन या तालिन (एस्टोनियाई: Tallinn) एस्टोनिया का राजधानी है।\n", "id": "20564", "title": "ताल्लिन"}
{"url": "https://hi.wikipedia.org/wiki?curid=20565", "text": "तालिन\n", "id": "20565", "title": "तालिन"}
{"url": "https://hi.wikipedia.org/wiki?curid=20568", "text": "एहुद ओलमर्ट\n\nएहुद ओलमर्ट (जन्म ३० सितम्बर १९४५) इज़राइली नेता और वकील हैं। उन्होंने १४ अप्रेल २००६ से ३१ मार्च २००९ के बीच इज़राइल के 12 वें प्रधानमन्त्री के रूप में सेवा की और १९९८ से १९९२ तक और २००३ से २००६ तक कैबिनेट मंत्री के रूप में थे। १९९३ से २००३ तक उन्होंने यरूशलम के मेयर के रूप में सेवा की। \n", "id": "20568", "title": "एहुद ओलमर्ट"}
{"url": "https://hi.wikipedia.org/wiki?curid=20569", "text": "इज़राइल\n\nइज़राइल राष्ट्र (इब्रानी: , \"मेदिनत यिसरा'एल\"; دَوْلَةْ إِسْرَائِيل, \"दौलत इसरा'ईल\") दक्षिण पश्चिम एशिया में स्थित एक देश है। यह दक्षिणपूर्व भूमध्य सागर के पूर्वी छोर पर स्थित है। इसके उत्तर में लेबनॉन, पूर्व में सीरिया और जॉर्डन तथा दक्षिण-पश्चिम में मिस्र है।\n\nमध्यपूर्व में स्थित यह देश विश्व राजनीति और इतिहास की दृष्टि से बहुत महत्वपूर्ण है। इतिहास और प्राचीन ग्रंथों के अनुसार यहूदियों का मूल निवास रहे इस क्षेत्र का नाम ईसाइयत, इस्लाम और यहूदी धर्मों में प्रमुखता से लिया जाता है। यहूदी, मध्यपूर्व और यूरोप के कई क्षेत्रो में फैल गए थे। उन्नीसवी सदी के अन्त में तथा फ़िर बीसवीं सदी के पूर्वार्ध में यूरोप में यहूदियों के उपर किए गए अत्याचार के कारण यूरोपीय (तथा अन्य) यहूदी अपने क्षेत्रों से भाग कर येरूशलम और इसके आसपास के क्षेत्रों में आने लगे। सन् 1948 में आधुनिक इसरायल राष्ट्र की स्थापना हुई।\n\nयरूशलम इसरायल की राजधानी है पर अन्य महत्वपूर्ण शहरों में तेल अवीव का नाम प्रमुखता से लिया जा सकता है। यहाँ की प्रमुख भाषा इब्रानी (हिब्रू) है, जो दाहिने से बाँए लिखी जाती है। यहाँ के निवासियों को \"इसरायली\" कहा जाता है।\n\nइसरायल शब्द का प्रयोग बाईबल और उससे पहले से होता रहा है। बाईबल के अनुसार ईश्वर के फ़रिश्ते के साथ युद्ध लड़ने के बाद जैकब का नाम \"इसरायल\" रखा गया था। इस शब्द का प्रयोग उसी समय (या पहले) से यहूदियों की भूमि के लिए किया जाता रहा है। \n\nइज़रायल दक्षिण पश्चिम एशिया का एक स्वतंत्र यहूदी राज्य है, जो 14 मई 1948 ई. को पैलेस्टाइन से ब्रिटिश सत्ता के समाप्त होने पर बना। यह राज्य रूम सागर के पूर्वी तट पर स्थित है। इसके उत्तर तथा उत्तर पूर्व में लेबनान एवं सीरिया, पूर्व में जार्डन, दक्षिण में अकाबा की खाड़ी तथा दक्षिण पश्चिम में मिस्र है (क्षेत्रफल 20,700 वर्ग किलोमीटर)। इसकी राजधानी तेल अवीब एवं हैफा इसके अन्य मुख्य नगर हैं। राजभाषा इब्रानी है।\n\nइज़रायल के तीन प्राकृतिक भाग हैं जो एक दूसरे के समांतर दक्षिण से उत्तर तक फैले हैं : \n\nइज़रायल के दक्षिणी भाग में नेजेव नामक मरुस्थल है जिसके उत्तरी भाग में सिंचाई द्वारा कृषि का विकास किया जा रहा है। यहाँ जौ, सोरघम, गेहूँ, सूर्यमुखी, सब्जियाँ एवं फल होते हैं। सन्‌ 1955 ई. में नेजेव के हेलेट्ज़ नामक स्थान पर इज़रायल में सर्वप्रथम खनिज तेल पाया गया। इस राज्य के अन्य खनिज पोटाश, नमक इत्यादि हैं।\n\nप्राकृतिक साधनों के अभाव में इज़रायल की आर्थिक स्थिति विशेषत: कृषि तथा विशिष्ट एवं छोटे उद्योगों पर आश्रित है। सिंचाई के द्वारा सूखे क्षेत्रों को कृषियोग्य बनाया गया है। अत: कृषि का क्षेत्रफल, सन्‌ 1969-70 में 10,58,000 एकड़ था।\n\nतेल अवीव इज़रायल का प्रमुख उद्योगकेंद्र है जहाँ कपड़ा, काष्ठ, औषधि, पेय तथा प्लास्टिक आदि उद्योगों का विकास हुआ है। हैफा क्षेत्र में सीमेंट, मिट्टी का तेल, मशीन, रसायन, काँच एवं विद्युत्‌ वस्तुओं के कारखाने हैं। जेरूसलम हस्तशिल्प एवं मुद्रण उद्योग के लिए विख्यात है। नथन्या जिले में हीरा तराशने का काम होता है।\n\nहैफा तथा तेल अवीव रूम सागरतट के पत्तन (बंदरगाह) हैं। इलाथ अकाबा की खाड़ी का पत्तन है। मुख्य निर्यात सूखे एवं ताजे फल, हीरा, मोटरगाड़ी, कपड़ा, टायर एवं ट्यूब हैं। मुख्य आयात मशीन, अन्न, गाड़ियाँ, काठ एवं रासायनिक पदार्थ हैं।\n\nद्वितीय विश्वयुद्ध के बाद ब्रिटिश साम्राज्य ने स्वयं को एक विकत परिस्तिथि में पाया जहाँ उनका विवाद यहूदी समुदाय के साथ दो तरह की मानसिकता में बाँट चुका था। जहाँ एक तरफ हगना, इरगुन और लोही नाम के संगठन ब्रिटिश के खिलाफ हिंसात्मक विद्रोह कर रहे थे वहीँ हजारो यहूदी शरणार्थी इजराइल में शरण मांग रहे थे ! तभी सन १९४७ में ब्रिटिश साम्राज्य ने ऐसा उपाय निकलने की घोषणा की जिस से अरब और यहूदी दोनों संप्रदाय के लोग सहमत हो ! संयुक्त राष्ट्र संघ द्वारा फिलिस्तीन के विभाजन को (संयुक्त राष्ट्र संघ के १८१ घोषणा पत्र) नवम्बर २९,१९४७ मान्यता दे दी गयी, जिसके अंतर्गत राज्य का विभाजन दो राज्यों में होना था एक अरब और एक यहूदी ! जबकि जेरुसलेम को संयुक्त राष्ट्र द्वारा राज्य करने की बात कहीं गयी इस व्यवस्था में जेरुसलेम को \" सर्पुर इस्पेक्ट्रुम \"(curpus spectrum) कहा गया !\n\nइस व्यवस्था को यहूदियों द्वारा तुरंत मान्यता दे दी गयी वहीँ अरब समुदाय ने नवेम्बर १ १९४७ तीन देनो के बंद की घोषणा की ! इसी के साथ गृह युद्ध की स्तिथि बन गए और करीब २५०,००० फिलिस्तीनी लोगो ने राज्य छोड़ दिया।\n१४ मई १९४८ को यहूदी समुदाय ने ब्रिटिश से पहले स्वतंत्रता की घोषणा कर दी और इजराइल को राष्ट्र घोषित कर दिया, तभी सिरिया, लीबिया तथा इराक ने इजराइल पर हमला कर दिया और तभी से १९४८ के अरब - इजराइल युद्ध की शुरुआत हुयी ! सउदी अरब ने भी तब अपनी सेना भेजकर और मिस्त्र की सहायता से आक्रमण किया और यमन भी युद्ध में शामिल हुआ, लगभग एक वर्ष के बाद युद्ध विराम की घोषणा हुयी और जोर्डन तथा इस्राइल के बीच सीमा रेखा अवतरित हुयी जैसे green line (हरी रेखा) कहा गया और मिस्त्र ने गज़ा पट्टी पर अधिकार किया, करीब ७००००० फिलिस्तीन इस युद्ध के दौरान विस्थापित हुए। \nइजराइल ने ११ मई १९४९ में सयुक्त राष्ट्र की मान्यता हासिल की।\n\nअरब समुदाय तथा मिस्त्र के राष्ट्रपति गमाल अब्देल नसीर ने इजराइल को मान्यता नहीं दी और १९६६ में इजराइल - अरब युद्ध हुआ ! १९६७ में मिस्त्र ने संयुक्त राष्ट्र के अधिकारी दल को सनाई पनिसुलेना (१९५७) को बहार निकल दिया और लाल सागर में इजराइल की आवागमन बंद कर दी । जून ५,१९६७ को इजराइल ने मिस्त्र जोर्डन सीरिया तथा इराक के खिलाफ युद्ध घोषित किया और महज ६ दिनों में अपने अरब दुश्मनों को पराजित कर क्षेत्र में अपनी सैनिक प्रभुसत्ता कायम की। इस युद्ध के दौरान इजराइल को अपने हे राज्य में उपस्तिथ फलिस्तीनी लोगो का विरोध झेलना पड़ा इसमें प्रमुख था फिलिस्तीन लिबरेशन ओर्गानिज़शन (पी .एल .ओ) जो १९६४ में बनया गया था । १९६० के अंत से १९७० तक इजराइल पर कई हमले हुए जिसमे १९७२ में इजराइल के प्रतिभागियों पर मुनिच ओलंपिक में हुआ हमला शामिल है ।\n\n६ अक्टूबर, १९७३ को सिरिया तथा मिस्त्र द्वारा इजराइल पर अचानक हमला किया गया जब इजराइली योम नमक त्यौहार मन रहे थे, जिसके जवाब में सिरिया तथा मिस्त्र को बहुत भरी नुक्सान उठाना पड़ा ।\n\n१९७६ के दौरान इजराइल के सैनिको ने बड़ी बहादुरी से ९५ बन्धको को छुड़ाया!\n\n१९७७ के आम चुनावो में लेबर पार्टी की हार हुयी और इसी के साथ मेनाचिम बेगिन सत्ता में आये तभी अरब नेता अनवर सद्दात ने इस्रैल की यात्रा को जिस से इजराइल-मिस्त्र समझोते (१९७९) की नीव पड़ी ।\n\nमार्च ११, १९७८ में लेबनान से आये प .एल .ओ के आतंकियों ने ३५ इजराइली नागरिको की हत्या कर दे और ७५ को घायल कर दिया जवाब में इजराइल ने लेबनान पर हमला किया और प॰एल.ओ के सदस्य भाग खड़े हुए ।\n\n१९८० में इज्रैल ने जेरुसलेम को अपनी राजधानी घोषित किया जिस से अरब समुदाय नाराज़ हो गया ।\n\nजून ७, १९८१ में इज्रैल ने इराक का सोले परमाणु सयंत्र तबाह कर दिया ।\n\nइज़रायल एक प्रभुसत्तासंपन्न गणराज्य है जिसकी स्थापना 14 मई 1948 ई. के घोषणा के आधार पर हुई है। 1949 ई. में इज़रायली संसद् (सेनेट) ने संक्रमण कानून पारित किया जो समान्य शब्दावली के माध्यम से संसद्, राष्ट्रपति तथा मंत्रिमंडल के अधिकारों की व्याख्या करता है। 1950 ई. में संसद ने समय-समय पर मूल नियमों को अधिनियमित करने का प्रस्ताव पारित किया। ये ही अधिनियमित मूल नियम समग्र रूप में इज़रायल के संविधान के नियामक हैं। संसद्, इज़रायली राष्ट्र तथा राष्ट्रपति से संबद्ध इन मूल नियमों को क्रमश: 1958, 1960, तथा 1964 ई. में पारित किया गया।\n\nइज़रायली संसद् को सर्वोच्च अधिकार प्राप्त हैं और 120 सदस्योंवाली इस एकसदनी संसद् का चुनाव सार्वदेशिक मताधिकार के आधार पर अनुपाती-प्रतिनिधित्व-पद्धति से प्रति चार वर्ष के लिए कराया जाता है। राष्ट्रपति राष्ट्राध्यक्ष होता है और संसद् पाँच वर्ष के लिए इसका चुनाव करती है। प्रधानमंत्री के नेतृत्व में गठित मंत्रिमंडल संसद् के प्रति उत्तरदायी होता है। मंत्री सामान्यत: संसद् सदस्यों में से ही बनाए जाता हैं लेकिन इनकी नियुक्ति सदस्येतर व्यक्तियों में से भी की जा सती है। पूरा देश छह मंडलों में विभक्त है। संसदीय निर्वाचन के साथ-साथ स्थानीय अधिकारियों का चुनाव भी संपन्न होता है जिनका कार्यकाल चार वर्ष तक रहता है। 27 नगरपालिकाएँ (दो अरबों की), 117 स्थानीय परिषदें (45 अरबों तथा सीरियाई देशों की) तथा 47 क्षेत्रीय परिषदें (एक अरबों की) 674 गाँवों का प्रतिनिधित्व करती हैं।\n\nइज़राइल को आर्थिक और औद्योगिक विकास में दक्षिण पश्चिम एशिया और मध्य पूर्व में सबसे उन्नत देश माना जाता है। इज़राइल की अत्याधुनिक विश्वविद्यालय और गुणवत्ता शिक्षा, देश की उच्च प्रौद्योगिकी उछाल और तेजी से आर्थिक विकास को बढ़ावा देने के लिए ज़िम्मेदार है। सीमित प्राकृतिक संसाधनों के बावजूद, पिछले दशकों में कृषि और औद्योगिक क्षेत्रों के गहन विकास ने अनाज और बीफ के अलावा, इजरायल को खाद्य उत्पादन में काफी हद तक आत्मनिर्भर बना दिया है। 2016 में कुल 57.9 बिलियन अमरीकी डालर का आयात किया गया था, जिसमें कच्चे माल, सैन्य उपकरण, निवेश सामान, कच्चे हीरे, ईंधन, अनाज और उपभोक्ता सामान शामिल हैं। 2016 में, इजरायल का निर्यात 51.61 अरब डॉलर तक पहुंच गया। प्रमुख निर्यात में, मशीनरी और उपकरण, सॉफ्टवेयर, कटे हीरे, कृषि उत्पादों, रसायन और वस्त्र और परिधान शामिल हैं। \n\nइजरायल की विविध संस्कृति इसकी आबादी की विविधता के कारण उत्पन्न होती है: चूकि दुनिया भर से यहूदि आकर इजरायल को अपना घर बनाया, तो साथ अपने देश से वहाँ की सांस्कृतिक और धार्मिक परंपराओं को अपने साथ ले आये, जिससे यहूदी परंपराओं और मान्यताओं का एक मिला-जुला स्वरुप निर्मित हो गया है। इज़राइल दुनिया का एकमात्र देश है जहां जीवन हिब्रू कैलेंडर के अनुसार व्यतीत होता है। काम और स्कूल की छुट्टियाँ, यहूदी छुट्टियों द्वारा निर्धारित होती है, और हफ्तें का आधिकारिक अवकाश दिवस शनिवार होता है, जिस दिन यहूदी सब्त होता है। \nइज़राइल की अरब अल्पसंख्यकों ने वास्तुकला, संगीत और व्यंजन जैसे क्षेत्रों में, वहाँ की संस्कृति पर अपनी छाप छोड़ी है। इजरायल के व्यंजनों में स्थानिय व्यंजन और साथ ही साथ प्रवासी यहूदियों द्वारा उनके देश से लाये व्यंजन भी शामिल हैं। इज़राइली व्यंजनों में संयोजन देखने को मिलता है।\n\nइसराइल में सबसे लोकप्रिय खेल फुटबॉल और बास्केटबॉल हैं। 1994 में, यूईएफए ने इजरायल की फुटबॉल टीम को यूरोपीय टीमों से प्रतिस्पर्धा करने की स्वीकृति प्रदान की। शतरंज इजराइल में एक प्रमुख खेल है और सभी उम्र के लोगों द्वारा खेला जाता है। कई इज़राइली ग्रैंडमास्टर और इज़राइली शतरंज खिलाड़ी, कई युवा विश्व चैंपियनशिप जीत चुके हैं। इज़राइल ने एक वार्षिक अंतर्राष्ट्रीय चैम्पियनशिप आयोजित किया था और 2005 में विश्व टीम शतरंज चैंपियनशिप की मेजबानी भी की थी। 1992 में इज़राइल ने अपनी पहली जीत के बाद से नौ ओलंपिक पदक जीते हैं, जिसमें 2004 के ग्रीष्मकालीन ओलंपिक में विंडसर्फिंग में स्वर्ण पदक भी शामिल है। \n\n\n", "id": "20569", "title": "इज़राइल"}
{"url": "https://hi.wikipedia.org/wiki?curid=20570", "text": "2006 लेबनान युद्ध\n\n2006 लेबनान युद्ध, लेबनान में \"जुलाई युद्ध\" और इज़रायल में \"दूसरा लेबनान युद्ध\", एक लेबनान और उत्तर इज़रायल में milita\n", "id": "20570", "title": "2006 लेबनान युद्ध"}
{"url": "https://hi.wikipedia.org/wiki?curid=20572", "text": "कीनिया एयरवेज़\n\nकीनिया एयरवेज़ (अंग्रेज़ी: Kenya Airways \"केन्या एयर्वेज़\") कीनिया के सबसे बड़े एयरलाइन है और अफ़्रीका का पाँचवाँ सबसे बड़े (साउथ ऐफ़्रिकन एयरवेज़, ईजिप्टएयर, एयर अल्जेरी और रॉयल एयर मरॉक) के बाद में। कोई अन्य अफ़्रीकी एयरलाइन से कीनिया एयरवेज़ ज़्यादा transcontinental फ़्लाइट करता हि।\n\nइसका हब नैरोबी में जोमो केन्यत्ता इंटरनैशनल एयरपोर्ट में है और मोइ इंटरनैशनल एयरपोर्ट मोम्बासा में एक फ़ोकस शर है।\n</references>\n", "id": "20572", "title": "कीनिया एयरवेज़"}
{"url": "https://hi.wikipedia.org/wiki?curid=20573", "text": "हिमालय (क़िताब)\n\nमहादेवी वर्मा द्वारा रचित इस गद्य-संग्रह में हिमालय से संबंधित संस्मरण, रेखाचित्र और निबंधित आलेखों का संग्रह है।\n", "id": "20573", "title": "हिमालय (क़िताब)"}
{"url": "https://hi.wikipedia.org/wiki?curid=20575", "text": "अल्स्टर वॉलंटीयर फ़ोर्स\n\nअल्स्टर वॉलंटीर फ़ोर्स (अंग्रेज़ी: Ulster Volunteer Force, संक्षेप में UVF: यूवीएफ़) एक उत्तरी आयरलैंड में राजभक्त सामरिक समाज है। यह समाज देश से निकालित है और दोनों संयुक्त राजशाही और संयुक्त राज्य अमेरिका में आतंकवाद समाज के हिसाव में वर्गीकृत है।\n", "id": "20575", "title": "अल्स्टर वॉलंटीयर फ़ोर्स"}
{"url": "https://hi.wikipedia.org/wiki?curid=20576", "text": "कीनिया एयरवेज़ फ़्लाइट केक्यू 507\n\nकीनिया एयरवेज़ फ़्लाइट केक्यू 507 एक कीनिया एयरवेज़ का हवाई जहाज़ था जिसका दुर्घटनास्थान कैमरून था। विमान में 115 लोग था। इसमें \nसे लोग था।\n", "id": "20576", "title": "कीनिया एयरवेज़ फ़्लाइट केक्यू 507"}
{"url": "https://hi.wikipedia.org/wiki?curid=20577", "text": "डीडवाना\n\nडीडवाना राजस्थान के नागोर जिले का शहर है। डीडवाना का पुराना नाम आभानगरी था। यह 5000 वर्ष पुराना नगर है। बाद में आभनगरी से बदल कर इसका नाम दीन दीदवाना कर दिया। नगर में अभी भी दीन दरवाज़ा स्थित है। दीन शब्द् मुगलकाल में इस्लाम से आया था। और बाद में डिडू शाह नामक राजा ने इसका नाम बदल कर दीदवाना से डीडवाना कर दिया। जो की वर्तमान में है। \n\nआजकल डीडवाना नागौर जिले का राजस्थान में पर्शिद्ध शहर है। डीडवाना और इसके समीप गांवों के लोग भारत के महानगरो में महत्वपूर्ण पदों में और प्रसिद्ध उधोगपति है। प्रसिद्ध माहेश्वरी अरबपति व्यपारिक परिवार बांगड़ डीडवाना से है। इसके अलावा यहाँ रामानुजा संप्रदाय के आधार पर भी प्रशिद्ध है। नगर में 400 वर्ष पुराना शयाम महाराज का मंदिर आज भी स्थित है।\nशहर ऐतिहासिक रूप से सूफी संत ख्वाज़ा मोइनुद्दीन की याद में सम्राट अकबर द्वारा निर्मित किला मस्जिद के लिए भी प्रसिद्ध है।\n\nडीडवाना में 12 बास है। जिनमे माली समाज के लोग निवास करते है। माली समाज के लोग डीडवाना में मिठाई के काम के लिए प्रसिद्ध है। वर्तमान में ये लोग विदेशो में भी मिठाई का काम करने लगे है, जेसे दुबई इटली सऊदी अरब आदि।\n\nइनके 12 बास के नाम इस प्रकार है। \n\n1. हरनारायण बास\n\n2. कादिया बास\n\n3. झालरा बास\n\n4. पखालिया बास\n\n5. बंगला बास\n\n6. आढगा बास\n\n7. कटला बास\n\n8. पदमानिया बास\n\n9. सिंघी बास\n\n10. टीबा बास\n\n11. भाटी बास\n\n12. कुमानिया बास\n\nइसी तरह डीडवाना के नजदीक 12 गांव हैं जिन्हें 12 बासनी कहा जाता है, जहाँ देशवाली मुस्लिम समाज के लोग रहते हैं। \n\n1. रामसाबास\n\n2. लाडाबासनी\n\n3. कात्याबासनी\n\n4. खींच्याबासनी\n\n5. मल्लाबासनी\n\n6.गरदेजयाबासनी\n\n7. शेखाबासनी\n\n8. दादु बासनी\n\n9. शेरानीआबाद\n\n10. अमरपुरा\n\n11. दौलतपुरा\n\n12. बाल्या\n\nडीडवाना में समाज के आधार पर कुछ चौक और प्रसिद्ध इलाके भी है।\nहिंदु समाज के प्रमुख चौक हैं।\n\n1. श्याम जी का चौक (श्याम जी मंदिर के पास)\n\n2. गगडो का चौक\n\n3. बांगड़ चौक\n\n4. गणपति नगर\n\n5. घोडावतों का चौक\n\n6. भार्गव चौक जहाँ डाकोत समाज के लोग निवास करते थे। वर्तमान में यह शहर के मुख्य बाजार में तब्दील हो गया है।\n\n7. मजजियो का चौक झालरिया मठ के पास आदि।\n\nऔर मुस्लिम समाज के प्रसिद्ध इलाको में से है।\n\n1.मोहल्ला सैयद काजियान\n\n2.पठानों की पांच पोल जो की ऐतिहासिक है।\n\nवर्तमान में जहाँ कसाई समाज के लोग बड़ी संख्या में रहते है। वली कॉलोनी के नाम से जानी जाती है।\n\nफाल्गुन मास की छठ तिथि को नगर के ऐतिहासिक निरंजनी संप्रदाय के मंदिर गाढ़ाधाम दयाल बगीची में मेला भरता है। निरंजनी संप्रदाय का खास पर्व छठ गुदड़ी का मेला एक विशेष महत्व रखता है। इस मेले में निरंजनी संप्रदाय के देशभर में फैले साधु संत आते हैं और एकदशी तक रामनाम की धून के साथ हरीकीर्तन करते हैं। हरिसिंह से बने हरिदास: सम्प्रदाय के प्रमुख हरिदासजी महाराज जो पूर्व में डाकू हरिसिंह के नाम से जाने जाते थे। इस आभानगरी ने अनेक शताब्दियों तक जमाने के विविध रूपों को देखा है। नाथ सम्प्रदाय के 12 पंथ यहीं से उदघोषित हुए है।  देशभर में फैला निरंजनी संप्रदाय भी यहीं की देन है। 52 शिष्यों के गुरू स्वामी हरिदासजी का बाल्यकाल से जवानी तक का समय उतना ही कंटका कीर्ण रहा जितना शोभ्य, सुरभ्य, अष्टांगयोगी व सिद्ध पौरूषवान उसका जीवन जवानी से समाधि तक रहा। डीडवाना से 5 किमी पश्चिमोत्तर में गांव कापड़ोद में विक्रम संवत 1512 में सांखला राजपूत परिवार में जन्मे हरिसिंह लुटखसोट का कार्य करते थे। उनके कर्म का केन्द्र बिंदु खोशल्या कुआ भी जीर्ण शीर्ण स्थिति में मौजूद है। अपनी 40 वर्ष की अवस्था में देशाटन पर आए गुरु गौरखनाथ ने हरिसिंह के उनके अंत:चक्षुओं को खोला तो उन्हें अपने कुकृत्यों पर ग्लानी हुई। उन्होंने तीखली डुंगरी पर अपना डेरा जमाया और तपस्या शुरू कर दी। कुछ ही वर्षो में उनके द्वारा किए गए सारे अमानुषिक कृत्यों के पाप गुरू कृपा से धुल गए है। उन्होंने विद्या प्राप्त किए ही शास्त्र अध्ययन यम नियम, आसन, प्राणायाम व अष्टांगयोग साधना में महारथ हासिल की और साधना को सिद्ध भी किया। प्रमुख हिन्दी लेखकों में मिश्रबंधु आचार्य रामचंद्र, आचार्य चतुरसैन व पं॰ चंद्रगुलेरी आदि ने इनके जीवन पर अच्छा प्रकाश डाला। इतिहासकारों ने इनके द्वारा किए गए देशाटन से सम्बंधित अनेक प्रसंगों का उदाहरण दिया है भुताबावड़ी, नागौर, अधरशीला, सिंह का पर्चा, आमेर, हाथीभटा अजमेर, जीवदान सिंघाना, विश्वपान जोबनेर आदि के अलावा डीडवाना का पीपली मंदिर आज भी मौजूद है। 500 वर्ष पुराना स्थिल गाढाधाम जहां देश देशान्तर से निरंजनी संप्रदाय के साधु संत इस पर्व पर आते हैं। इस दौरान शहर में कई साधु-संतों का जमावड़ा रहने से शहर की रौनक अलग ही दिखती है।\n\nडीडवाना के नज़दीक जोरावरपुरा गाँव हे जहाँ पे करणी माता जी का मन्दिर हे जो डीडवाना ही नही बल्कि पूरे राजस्थान में विख्यात हे जहाँ हर वर्ष नवरात्रि में दूज को शानदार मेला लगता हे जहाँ हज़ारों की संख्या में लोग माँ के दरबार में हाज़िरी लागते हे", "id": "20577", "title": "डीडवाना"}
{"url": "https://hi.wikipedia.org/wiki?curid=20578", "text": "फतेहपुर शेखावाटी\n\nफतेहपुर शेखावाटी राजस्थान के सीकर जिले का शहर है। \n", "id": "20578", "title": "फतेहपुर शेखावाटी"}
{"url": "https://hi.wikipedia.org/wiki?curid=20580", "text": "मीणा\n\nमीणा अथवा मीना मुख्यतया भारत के राजस्थान व मध्य प्रदेशराज्यों में निवास करने वाली एक जनजाति है। इन्हे वैदिक युग के मत्स्य गणराज्य के मत्स्य जन-जाति का वंशज कहा जाता है, जो कि छठी शताब्दी बी॰सी॰ मे पल्लवित हुये। मीणा जनजाति का इतिहास सिंधु घाटी सभ्यता से भी पहले तक जाता है ,कुछ विद्वानों का मानना है कि बाघ की गुफाओं व् भीमबेटका में जो चित्रकारी मिलती है वह मीणा जाति से सम्बंधित है।मोहनजोदड़ो की नर्तकी तो मीणा जनजाति की महिलाओं से हूबहू मिलती है परंपरागत मीणा महिलाएं जो गहने पहनती है वह उसे पहने देखा जा सकता है। मत्स्य अवतार से मीणा जनजाति का सम्बन्ध जोड़ा जाता है और यदि यह सही है तो मीणा जनजाति विश्व की सबसे प्राचीन जनजाति है क्योंकि मानव विकास की प्रकिर्या में मत्स्य जीवन का पहला चरण था मत्स्य के बाद उभयचर आये और उसके बाद थलचर। इस प्रकार मीणा जनजाति की उत्पत्ति का इतिहास भारत में ही नहीं विश्व में मानव सभ्यता के शैशव काल तक जाता है। \nमीणा भारत कि अनुसूचित जन जाति वर्ग से संबन्धित है व राजस्थान राज्य मे वे सभी हिन्दू है, परंतु मध्य प्रदेश मे मीणा (क्रम -21) विदिशा जिले कि सिरोंज तहसील मे अनुसूचित जन जाति मे सम्मिलित है जबकि मध्य प्रदेश के अन्य 44 जिलों मे वे अन्य पिछड़ा वर्ग के अंतर्गत आते है। वर्तमान मे भारत कि केंद्र सरकार के समक्ष यह प्रस्ताव रखा गया है कि मध्य प्रदेश की समूची मीणा जाति को भारत की अनुसूचित जन जाति के रूप मे मान्यता दी जाए।। पुराणों के अनुसार चैत्र शुक्ला तृतीया को कृतमाला नदी के जल से मत्स्य भगवान प्रकट हुए थे। इस दिन को मीणा समाज में जहाँ एक ओर मत्स्य जयन्ती के रूप में मनाया जाता है, वहीं दूसरी ओर इसी दिन संम्पूर्ण राजस्थान में गणगौर का त्योहार बड़ी धूम धाम से मनाया जाता है।\n\n", "id": "20580", "title": "मीणा"}
{"url": "https://hi.wikipedia.org/wiki?curid=20581", "text": "बल्लेबाज़ी औसत\n\nबल्लेबाज़ी औसत क्रिकेट के खेल में एक महत्वपूर्ण आँकड़ा है जिसे क्रिकेट खिलाड़ी द्वारा बनाये गये रनों को उसकी अपराजित पारियों की संख्या से भाग देकर प्राप्त किया जाता है। \nबल्लेबाज़ी औसत = खिलाड़ी द्वारा बनाये गये रन / खिलाड़ी की अपराजित पारियों की संख्या \n", "id": "20581", "title": "बल्लेबाज़ी औसत"}
{"url": "https://hi.wikipedia.org/wiki?curid=20584", "text": "गेंदबाज़ी औसत\n\nगेंदबाज़ी औसत क्रिकेट के खेल में गेंदबाज़ी का एक महत्वपूर्ण आँकड़ा है जिसे गेंदबाज़ द्वारा दिये गये रनों को उसके खिलाड़ी द्वारा लिये गये विकेटों की संख्या से भाग देकर प्राप्त किया जाता है। \nगेंदबाज़ी औसत = खिलाड़ी द्वारा दिये गये रन / खिलाड़ी द्वारा लिये गये विकेट\nरन औसत\n", "id": "20584", "title": "गेंदबाज़ी औसत"}
{"url": "https://hi.wikipedia.org/wiki?curid=20585", "text": "राष्ट्रीय मीणा महासभा\n\nराष्ट्रीय मीणा महासभा समस्त भारत के मीणा जनजाति के लोगों के कल्याण के लिये काम करने वाली एक मात्र संस्था है। इसके वर्तमान में अध्यक्ष श्री भंवरलाल मीणा हैं।\n", "id": "20585", "title": "राष्ट्रीय मीणा महासभा"}
