{"url": "https://hi.wikipedia.org/wiki?curid=244082", "text": "भारतीय नाम\n\nभारतीय पारिवारिक नाम अनेक प्रकार की प्रणालियों व नामकरण पद्धतियों पर आधारित होते हैं, जो एक से दूसरे क्षेत्र के अनुसार बदलतीं रहती हैं। नामों पर धर्म व जाति का प्रभाव भी होता है और वे धर्म या महाकाव्यों से लिये हुए हो सकते हैं। भारत के लोग विविध प्रकार की भाषाएं बोलते हैं और भारत में विश्व के लगभग प्रत्येक प्रमुख धर्म के अनुयायी मौजूद हैं। यह विविधता नामों व नामकरण की शैलियों में सूक्ष्म, अक्सर भ्रामक, अंतर उत्पन्न करती है। उदाहरण के लिये, पारिवारिक नाम की अवधारणा तमिलनाडु में व्यापक रूप से मौजूद नहीं थी।\n\nकई भारतीयों के लिये, उनके जन्म का नाम, उनके औपचारिक नाम से भिन्न होता है; जन्म का नाम किसी ऐसे वर्ण से प्रारंभ होता है, जो उस व्यक्ति की जन्म-कुंडली के आधार पर उसके लिये शुभ हो। कुछ बच्चों को एक नाम दिया जाता है (दिया गया नाम). पारिवारिक नामों का प्रयोग न करने वाले समुदायों में, तीसरा नाम ईश्वर का नाम, या शिशु के लिंग के आधार पर दादा या दादी का नाम हो सकता है। कभी-कभी धार्मिक शिक्षाओं के एक भाग के रूप में अनेक शिशुओं को दो नाम दिये जाते हैं तथा “वेलंटी (Velanati)” और “तेलगण्य (Telaganya)” उनके मूल पैतृक स्थानों को सूचित करते हैं। इनका प्रयोग उप-जातियों की पहचान के लिये किया जाता है और इन्हें नियमित रूप से व्यक्ति के आधिकारिक नाम या दैनिक उपयोग के नाम के रूप में प्रयुक्त किया जाना आवश्यक नहीं है।\n\nजाति-आधारित भेद-भाव के कारण या जाति के प्रति तटस्थ रहने के लिये, कई लोगों ने आनुवांशिक अंतिम नाम, जैसे कुमार, अपनाना शुरु कर दिया। राजकुमार (कन्नड़ फिल्मों के महानायक), दिलीप कुमार, मनोज कुमार और अधिक हालिया दौर में, अक्षय कुमार जैसे सिने अभिनेताओं ने मार्केटिंग कारणों से अपने अंतिम नाम के रूप में कुमार शब्द को अपनाया है। जब कुमार शब्द बहुत आम हो गया, तो लोगों ने अपने कुलनाम के रूप में रंजन और आनंद जैसे नाम अपना लिये.\n\nअंग्रेज़ी भाषा की कुछ व्यावसायिक संज्ञाओं (occupational nouns) का प्रयोग भी कुलनाम के रूप में किया जाने लगा है, जैसे इंजीनियर. राजेश पायलट, भारत के एक पूर्व मंत्री, ने भारतीय वायु सेना में एक निश्चित अवधि बिताने के बाद इसे अपने कुलनाम के रूप में अपना लिया।\n\nकुछ लोगों, कुछ सैकड़ा, ने अपने बच्चों के नाम अंतर्राष्ट्रीय ख्याति-प्राप्त व्यक्तियों के नाम पर रखने शुरु कर दिये हैं। अक्सर, कुलनाम का प्रयोग प्रथन नाम के रूप में किया जाता है, जैसे आइंस्टीन, चर्चिल, केनेडी, बीथोवन, शेक्सपियर आदि और यह अभिभावकों के राजनैतिक रुझानों की ओर सूचित करता है। यह पद्धति विशिष्ट रूप से गोवा और तमिलनाडु में प्रचलित है। इस प्रकार के नामों के उदाहरणों में गोवा के चर्चिल बी. अलेमाओ और उनके भाई रूज़वेल्ट बी. अलेमाओ तथा केनेडी बी. अलेमाओ और तमिलनाडु के एम. के। स्टालिन और नेपोलियन आइन्सटाइन शामिल हैं। जैसा कि पश्चिमी समाजों में होता है, अब अभिभावक ऐसे नामों के साथ प्रयोग करने लगे हैं जो आम नाम नहीं हैं या वे ऐसे शब्दों का प्रयोग करने लगे हैं, जिन्हें सामान्यतः नाम नहीं समझा जाता, जैसे प्रोटॉन पद्मनाभन, अल्फा ज्योथिस और ओमेगा ज्योथिस व साथ ही नियोन व आयोडीन. भारत में सैकड़ों लोग इन नामों का प्रयोग कर रहे हैं।\n\nअहोम समुदाय में एक नामकरण प्रणाली है, जो मोटे तौर पर अहोम राजाओं के शासनकाल के दौरान उनके पूर्वजों द्वारा किये जाने वाले व्यवसाय पर आधारित है। सामान्यतः अधिकांश नामों में प्रथम-नाम, मध्य-नाम और अंतिम-नाम वाले प्रारूप का पालन किया जाता है। अंतिम नाम सैकिया 100 से अधिक सैनिकों के सेनापति (सै=100) को सूचित करता है। हज़ारिका 1000 से अधिक सैनिकों का सेनापति (हज़ार=1000) होता था। अन्य अंतिम नाम बोरा और बोरबोरा, बरुआ और बोरबरुआ, गोहैन, बोर्गोहैन, बुरागोहैन आदि हैं, जहां बोर=बड़ा, बुरा=बूढ़ा होता है। अन्य समुदायों में प्रयुक्त अंतिम नाम उत्तर भारत के अन्य भागों में प्रयुक्त अंतिम नामों के समान हो सकते हैं, जैसे दास, सर्मा, चक्रवर्ती, अली, अहमद आदि.\n\nअपने पारिवारिक नाम के अलावा, अनेक बंगालियों (पश्चिम बंगाल व बांग्लादेश दोनों में) को दो नाम दिये जाते हैं: एक \"भालो नाम\" (शाब्दिक अर्थ “भला नाम”), जिसका प्रयोग सभी क़ानूनी दस्तावेजों में किया जाता है और एक \"डाक नाम\" (“उपनाम”), जिसका प्रयोग पारिवारिक सदस्यों व निकट मित्रों द्वारा किया जाता है। इन दो नामों के बीच कोई संबंध हो भी सकता है या वे एक-दूसरे से पूरी तरह असंबद्ध भी हो सकते हैं; उदाहरणार्थ, अनूप साहा नाम वाले किसी व्यक्ति को घर पर उसके \"डाक नाम\" (उदा. बबलू) से तथा अन्य सभी स्थानों पर उसके \"भालो नाम\" (अनूप) से पुकारा जा सकता है। कई लोग अपने पूरे \"भालो नाम\" और \"डाक नाम\" के साथ \"भालो नाम\" के संक्षिप्त रूप का प्रयोग भी करते हैं (उदा. दीपक के लिये दीपू, फ़रहाना के लिये फ़ारु आदि). हाल ही में, अनेक बांग्लादेशी बंगाली अपने पूरे आधिकारिक नाम के अंत में अपना \"डाक नाम\" भी जोड़ने लगे हैं, जिसके परिणामस्वरूप सैफुद्दीन चौधरी कांचोन जैसे नाम बनते हैं, जिनमें “सैफुद्दीन” व्यक्ति का \"भालो नाम\" होगा, “चौधरी” उसका पारिवारिक नाम होगा और “कांचोन” उसका \"डाक नाम\" होगा. इन परिस्थितियों में, उस व्यक्ति को “श्री चौधरी” कहना उसे संबोधित करने का सही तरीका होगा, न कि “श्री कांचोन”.\n\nउड़िया (उड़ीसा राज्य के) लोगों के लिये सभी क़ानूनी दस्तावेजों में “भला ना” (शाब्दिक अर्थ-अच्छा नाम) का प्रयोग किया जाता है और “डाका ना” परिवारजनों व मित्रों द्वारा प्रयोग किया जाने वाला उपनाम होता है। अनेक अन्य उड़िया कुलनाम लोगों के व्यवसाय पर आधारित जाति-प्रथा से आये हैं। उदाहरणार्थ, आम अंतिम नाम कर, मोहापात्रा और दास (दास के विपरीत) ब्राह्मणों के कुलनाम हैं। इसी प्रकार मिश्रा, नंदे, रथ, सत्पथी, पाणिग्रही, त्रिपाठी आदि सभी ब्राह्मण कुलनाम हैं। दास और साहू कराण (Karanas) हैं, जबकि समतासिंघर, सुंदरय, जागदेव, बलियारसिंग, हरिचंदन, मांगराज, मरदाराज, सेनापति, श्रीचंदन, प्रतिहारी, छोटरे, पातसानी, परिदा, समल, नायक, मुदुली आदि खांदायेत हैं। कुछ कुलनाम पश्चिम बंगाल और उड़ीसा दोनों राज्यों में पाये जाते हैं और दो राज्यों के बीच आप्रवास इसका कारण हो सकता है।\n\nगुजरात व महाराष्ट्र में, नामकरण की प्रणाली पितृसत्तात्मक होती है। उदाहरण के लिये, क्रिकेटर सुनील मनोहर गावस्कर का पहला नाम “सुनील” है; “मनोहर” उनके पिता का नाम है और “गावस्कर” उनका पारिवारिक नाम है।\n\nपारंपरिक रूप से, विवाहित महिलाएं अपने मध्य नाम के रूप में अपने पति के दिये हुए नाम का प्रयोग करती हैं और उसके पारिवारिक नाम को अपनाती हैं। महाराष्ट्र में, कभी-कभी एक नवजात नर शिशु का नाम उसके दादा के नाम पर रखा जाता है।\n\nगुजरात में, लोग अपने लिंग के आधार पर नामों के साथ प्रत्यय भी जोड़ते हैं। पुरुषों के लिये \"भाई/कुमार/लाल\" (भाई) और महिलाओं के लिये \"बेन/बहन\" (बहन). उदाहरणार्थ, सुनील को सुनीलभाई और लता को लताबेन या लताबहन कहा जाता है। इसी प्रकार महाराष्ट्रीयन लोग भी पुरुषों को “राव” कहकर संबोधित करते हैं। (सुनील को सुनीलराव कहा जाएगा). सामान्यतः यह अनौपचारिक पद्धति है, जिसका प्रयोग मित्रों के बीच किया जाता है, आधिकारिक दस्तावेजों में नहीं.\n\nआम गुजराती पारिवारिक नामों में पटेल (गुजरात का एक बहुत ही आम कुलनाम), सोनी, मेहता, शाह, देसाई, पारेख और चूड़ासमा शामिल हैं। अक्सर प्रयोग किये जाने वाले मराठी पारिवारिक नामों में कुलकर्णी, जोशी, देशपांडे, देशमुख, चौधरी, कोलते, मोदी और पाटिल शामिल हैं। महाराष्ट्रीयन ब्राह्मणों के लिये पारिवारिक नाम “भट” का प्रयोग किया जाता है, जबकि गुजरातियों के मामले में इसमें एक अतिरिक्त ट जोड़ा जाता है।\n\nअनेक मराठी पारिवारिक नाम ‘कर’ के साथ समाप्त होते हैं, उदा. तुळसकर गावस्कर, तेंदुलकर, सावरकर, माडगुलकर, मायेकर, लऊळकर, आचरेकर, नवलकर, जोगलेकर, जुहेकर, देउस्कर, मांगलोकर, चिंदरकर और कभी-कभी वे उस परिवार या उसके पूर्वजों के मूल ग्राम से जुड़े होते हैं। उदा., चिंदरकर शब्द का मूल महाराष्ट्र-कोंकण क्षेत्र के सिंधुदुर्ग जिले में स्थित चिंदर कस्बे के नाम के कारण हो सकता है।\n\nमराठी अंतिम नाम और उनके मूल बहुत ही अच्छी तरह लेखबद्ध किये हुए होते हैं और सैकड़ों वर्षों पीछे तक की जड़ों तथा वंश को ढूंढा जा सकता है। मुख्य आलेख मराठा वंश प्रणाली देखें\n\nगुजरात में, किसी वैवाहिक निमंत्रण (कंकोत्री) पर नाम लिखते समय, परिवार के सदस्यों की सूची बनाते समय लिखे गये ‘वाला’ या ‘वाल्ला’ प्रत्यय के साथ समाप्त होने वाले पारिवारिक नाम किसी ऐसे व्यक्ति के रहने के स्थान को सूचित कर सकते हैं, जो स्थानीय व्यक्ति न हो, उदाहरणार्थ, लंदन से आये किसी व्यक्ति का कुलनाम ‘लंदनवाला’ लिखा जा सकता है, जिससे यह पता चले कि वह व्यक्ति वहां रहता है, जबकि उसका वास्तविक कुलनाम कोई आम पारिवारिक नाम हो सकता है। वास्तविक कुलनाम के रूप में प्रयोग किये जाने पर यह परिवार के पैतृक ग्राम के बारे में भी बता सकता है। हालिया समय में, तंडेल परिवार के कुछ लोगों का मेह से पास के मोगोड डुंगरी (वलसाड जिला) में स्थानांतरण इसका एक उदाहरण है, जिसके बाद उन्होंने अपना कुलनाम बदलकर मेहवाला कर लिया, ताकि यह पता चले कि वे मेह ग्राम से आये हैं। इसका प्रयोग किसी व्यवसाय या पारिवारिक व्यापार को सूचित करने के लिये भी किया जाता है, जैसे \"लकड़ावाला\", जो यह सूचित करता है कि उस व्यक्ति का पारिवारिक व्यापार लकड़ियों की खरीदी व बिक्री से संबंधित है।\n\nकोंकणी लोग वर्तमान में गोवा, महाराष्ट्र, कर्नाटक तथा केरल के कुछ भागों में बसे हुए हैं। ये लोग मूलतः हिंदू हैं और बाद में उन्हें इस्लाम या ईसाईयत में धर्मांतरित किया गया। वे अत्यधिक पितृसत्तात्मक होते हैं और इसलिये उनके प्रथम नाम के साथ हमेशा पिता का नाम आता है। हालांकि, इस पद्धति का सख़्ती से पालन अब केवल हिंदुओं द्वारा ही किया जाता है। पुर्तगालियों के आगमन के पूर्व हिंदू \"भट्ट\", \"शेणॉय\", \"कामाटी\", \"शेट्ट\", \"पार्पती\", \"महाले\", \"नाइक\", \"कोयन्दे\" आदि जैसे शीर्षकों या जाति की पहचान बताने वाले नामों (जो कि तथाकथित निम्नतर-जातियों के लोगों के बीच आम था), जैसे \"गौडे\", \"वेलिप\", \"मुल्ली\" आदि का प्रयोग करते थे। गांवों के नामों का प्रयोग केवल तभी किया जाता था, जब वे अपने पैतृक गांव से आप्रवास करते थे। प्रत्यय \"कार\" या ‘\"का निवासी\" ’ को गांव के नामों के साथ जोड़ा जाता था उदा: \"रायकर\", \"बोरकर\", \"वर्णेकर\", \"केरकर\" आदि, जो कि इस बात को सूचित करते थे कि वे किस गांव से आये हैं। यह पद्धति आज भी प्रयोग की जाती है और गोवा के लगभग सभी और कुछ कोंकणी लोग, जो अन्य राज्यों में बसे हुए हैं, अभी भी अपने मूल गांवों के नामों का प्रयोग करते हैं, जहां परीक्षण काल और उसके बाद गोवा और अन्य राज्यों में उनके सामूहिक आप्रवास से पूर्व किसी समय उनके पूर्वज रहा करते थे। व्यवसाय को सूचित करने वाले कुलनाम भी आम हैं, उदा: \"अभिषेकी\", \"तेली\", \"कसार\", \"वैद्य\" आदि भी आम हैं।\n\nलगभग सभी कोंकणी कैथलिक लोग पुर्तगाली कुलनाम का प्रयोग करते हैं, जैसे डी’सूज़ा, डी’मेलो, फर्नांडीज़, नाज़ारेथ आदि। हालांकि कुनबी समुदाय के कुछ परिवार आज भी अपने मूल अंतिम नामों, जैसे \"गावकार\", \"तारी\" आदि का ही प्रयोग करते हैं। इसी प्रकार की रोमन कैथलिक ब्राह्मण (बामन) जाति के कई कैथलिक परिवार आज भी अपने मूल हिंदू कुलनाम, जैसे प्रभु, शेणॉय, नाइक, पै, शेट, भट आदि का ही प्रयोग करते हैं। कर्नाटक में कोंकणी बोलने वाले अनेक प्रकार के लोग बसे हुए हैं, जो कि कई छोटे-छोटे संप्रदायों में विभक्त हैं।\n\nएक लंबे समय से, दक्षिण भारतीय लोगों में एक सरल नामकरण प्रणाली रही है। ऐतिहासिक रूप से, प्रत्येक व्यक्ति को एक ही नाम दिया जाता था, जो कि तीन संभावित तरीकों में से किसी एक के आधार पर चुना जाता था:\n\n\nकर्नाटक में, नामकरण की पद्धति में दिया गया नाम, पिता का नाम (मध्य नाम), अंतिम नाम (जो कि कुलनाम, पारिवारिक नाम, स्थान, व्यवसाय आदि को सूचित कर सकता है) लिखा जाता है। मंजूनाथ, मुरलीधर, वेंकटेश, राघव, राधा कृष्ण मूर्ति, राघवेन्द्र, रमेश, बी. जयप्पा, शैली मल्लप्पा, के मल्लप्पा, कांथराजप्पा विश्वनाथ पुरुषों के प्रचलित नामों में से कुछ हैं। महिलाओं के लिये भाग्या, भाग्यलक्ष्मी, लक्ष्मी, शैलजा, मानसा, मीरा, शांथला, सीता, उमा, गायत्री, चित्रा आदि नाम प्रचलित हैं। पारंपरिक रूप से महिलाएं अपने पति के कुलनाम या अंतिम नाम को अपना लेती हैं, जो कि उनके द्वारा अपने पिता के घर से निकलने और पति के घर को अपनाने के बाद उनमें हुए सांकेतिक परिवर्तन को प्रतिबिम्बित करता है। पुरुष घर का मुखिया होता है।\n\nगांवों में और शहरों से दूर कभी-कभी किसी नाम के पहले आद्याक्षर भी लिखे जाते हैं। उदाहरण के लिये, कागोडु बैरप्पा तिम्मप्पा (K agodu B airappa Timmappa) (ग्राम, पिता, स्वयं का नाम). कभी-कभी नाम के पहले केवल व्यक्ति का नाम लिखा जाता है। कुछ नाम स्पष्ट रूप से किसी परिवार से संबंध का उल्लेख करते हैं। उदाहरण के लिये पशारा कोल्ली, (पशारा परिवार का कोल्ली), नायगोदरा कण्णी (नायगोद परिवार का कण्णी).\n\nकेरल में, मानक विधि के अनुसार परिवार का नाम-व्यक्ति का नाम-जाति/शीर्षक नाम (यदि लागू हो) लिखा जाता था। अतः कैनथ करुणाकरण मारार, की व्याख्या कैनथ परिवार से मारार जाति का करुणाकरण, के रूप में की जा सकती है। चूंकि 20वीं सदी के मध्य-काल से पहले तक केरल एक सामन्ती समाज था, अतः दक्षिण भारत के अन्य भागों के विपरीत अधिकांश केरलवासी किसी वंश के वंशज हुआ करते थे। जो लोग किसी भी जाति से संबंधित नहीं थे, उन्हें कोई शीर्षक दिया जाता था, जैसे मछुआरे व मजदूर केवल अपने पारिवारिक नम के बाद अपना नाम लिखते थे, उदा. वायिलपरंबु मनोहरन. आज, नामकरण का पारंपरिक प्रारूप बदलने लगा है और अन्य दक्षिण भारतीय समुदायों के अनुरुप कभी-कभी अंतिम नाम के रूप में पिता के नाम का प्रयोग किया जाता है।\nकेरल के ईसाइयों में, एक द्वितीय नाम (मध्य नाम) होना एक आम पद्धति है, जो कि उनका बपतिस्मा द्वारा प्राप्त नाम होता है, सामान्यतः प्रथम नाम दादा का या कुलदेवता का नाम होता है, जैसे रोशनी मैरी जॉर्ज और अनूप एंटनी फिलिप.\n\nअनेक दक्षिण भारतीय लोग अपने अंतिम नाम या पारिवारिक नाम के रूप में अपने पैतृक ग्राम के नाम का या परिवारिक व्यवसाय का प्रयोग करते हैं। इस मामले में, कभी-कभी व्यक्ति के नाम से पूर्व उसका कुलनाम लिखा जाता है। कुछ तमिल व्यक्ति अपने नाम के भाग के रूप में अपने गांव का नाम और जाति का नाम दोनों लिखते हैं, उदाहरण के लिये, \"मदुरै मणि अय्यर\" . यहां मदुरै शहर का नाम और अय्यर जाति है। अनेक केरलवासी विशेषतः सीरियाई ईसाई “थरवाड” के रूप में, अपने पैतृक घर के वर्णन करते हैं। प्रमोद पेरुपरांबिल और पॉल चेम्मनूर इस श्रेणी में आते हैं।\n\nगोत्र का प्रयोग भी व्यापक पैमाने पर किया जाता है: द्वितीय नाम के रूप में पिता के नाम का प्रयोग. इसका अर्थ यह है कि एक पीढ़ी का दिया गया नाम अगली पीढ़ी का द्वितीय नाम बन जाता है। अनेक मामलों में, दूसरे नाम का प्रयोग आद्याक्षर के रूप में किया जाता है और व्यक्ति का नाम उसके द्वितीय नाम जैसा प्रतीत हो सकता है। उदाहरणार्थ, “अजीथ अब्राहम” जैसे किसी नाम का अर्थ होगा “अब्राहम का पुत्र अजीथ”. यदि इसके बाद अजीथ का कोई अश्विन नामक पुत्र हो, तो उसका नाम अश्विन अजीथ होगा.\n\nकिसी तमिल महिला द्वारा अपने पति के नाम को अपने द्वितीय नाम के रूप में अपना लिया जाना आम है। सुनिथा गोपालन (गोपालन की पुत्री सुनिथा) शादी के बाद अपना नाम बदलकर सुनिथा राजीव (राजीव की पत्नी सुनिथा) कर सकती है। कुछ दक्षिण भारतीय लोग एक विलोमित गोत्र का प्रयोग करते हैं। उदाहरणार्थ, चित्रा विश्वेश्वरन एक नृत्यांगना हैं, जिनका अंतिम नाम या तो उनका गोत्र है या उनके पति का नाम है। महिलाओं में अधिक प्रचलित विलोमित गोत्र का प्रयोग पश्चिमी देशों में आप्रवास करने वाले उन लोगों द्वारा भी अपनाया जाता है, जो भारतीय नामकरण पद्धति की व्याख्या करने की आवश्यकता के बिना अपने नाम से पुकारे जाना चाहते हों. उनके पिता या पतियों के नाम उनके पारिवारिक नाम बन जाते हैं।\n\nपश्चिमी अंग्रेज़ी-भाषी समाजों में, जब किसी प्राथमिक विद्यालय में एक ही नाम वाले दो लोग हों, उदाहरणार्थ, रॉबर्ट जोन्स और रॉबर्ट स्मिथ, तो अस्पष्टता से बचने के उनका उल्लेख क्रमशः रॉबर्ट जे. और रॉबर्ट एस. के रूप में किया जा सकता है। लेकिन दक्षिण भारत में यदि दो रमन हों, तो उनमें से प्रत्येक का केवल एक ही नाम होता है। अतः कुलनाम के बजाय उनके आद्याक्षरों के रूप में उनके पिता के नामों का प्रयोग किया जाता है। गोपाल का पुत्र रमन, जी. रमन तथा दिनेश का पुत्र रमन डी. रमन कहलाएगा. इसके परिणामस्वरूप आद्याक्षरों की एक प्रणाली विकसित हुई है, जिसका अधिकांशतः दक्षिण भारत में पालन किया जाता है। अधिकतर विद्यालय प्रवेश के समय स्वतः ही आद्याक्षर जोड़ लेते हैं।\n\nतमिलनाडु के कुछ भागों में, आजकल पारंपरिक पारिवारिक नामों के स्थान पर पिता/पति के नाम का प्रयोग पारिवारिक नाम के रूप में किया जाने लगा है। पारिवारिक नाम के रूप में पिता/पति के नाम का प्रयोग प्रचलन में है। इन नामों का प्रयोग आद्याक्षरों के रूप में भी किया जाता है। स्कूलों व कालेजों के रिकॉर्ड में उनके आद्याक्षर इस प्रकार दिये जाएंगे. \n\nपासपोर्ट जैसे क़ानूनी दस्तावेज में आद्याक्षरों के स्थान पर पूर्णतः विस्तारित अंतिम नाम लिखा जाएगा. संपत्ति के सौदों जैसे अन्य क़ानूनी दस्तावेजों में इनमें से किसी भी प्रारूप का प्रयोग किया जाएगा और साथ ही पिता/दादा/पति के नाम तथा/या गांव/कस्बे/शहर के नाम का उल्लेख किया जाएगा. पासपोर्ट तथा पश्चिमी मानकों से प्रभावित बहुराष्ट्रीय कम्पनियों में आद्याक्षरों के विस्तार को अनिवार्य किया जाना दक्षिण भारत में उलझन का एक बड़ा स्रोत है। उदाहरणार्थ, कृष्ण कुमार के पुत्र राजा गोपाल वर्मा, जिन्हें सामान्यतः “के. राजा गोपाल” के नाम से जाना जाता हो, के नाम लिखा कोई पत्र गलती से “कृष्ण कुमार राजा गोपाल वर्मा” के पते पर भेजा जा सकता है।\n\nसामान्यतः पुरुषों के नाम पूर्व में वर्णित आद्याक्षरों के साथ प्रारंभ होते हैं। कुछ पुरुष अपने आद्याक्षरों को हटा देते थे और अंत में अपने पिता का नाम जोड़ते थे। हालांकि, यह कोई क़ानूनी नाम नहीं है और इससे आधिकारिक रिकार्डों में उनके नाम परिवर्तित नहीं होंगे. उदाहरणार्थ, पी. चिदम्बरम और \"चिदम्बरम पलानियप्पन\" दोनों ही नाम वैध हैं; हालांकि दूसरे रूप का प्रयोग क़ानूनी रूप से नहीं किया जाता. सामान्यतः आद्याक्षरों को हटा दिया जाता है और नाम को छोटा करने के लिये पिता का नाम अंत में जोड़ा जाता है, जैसे एम. गोपाल कृष्णन के पुत्र जी. राजा रवि वर्मा का नाम राजा गोपाल बन जाता है।\n\nमहिलाओं के लिये, आद्याक्षरों की प्रणाली कुछ भिन्न है। विवाह से पूर्व, एक कन्या अपने पिता के आद्याक्षरों का प्रयोग करती है, लेकिन विवाह के बाद वह अपने पति के आद्याक्षर का प्रयोग करने का विकल्प चुन सकती है। हालिया दिनों में यह चलन बदल गया है और अनेक महिलायें, विशेषतः कामकाजी महिलायें, अपने आद्याक्षर नहीं बदलतीं, बल्कि अपने पिता के आद्याक्षरों का प्रयोग करना जारी रखतीं हैं। ऐसा मुख्यतः सुविधा की दृष्टि से किया जाता है क्योंकि स्कूल की डिग्री व कॅरियर के दस्तावेजों में महिला के पिता के आद्याक्षर ही लिखे होते हैं। क़ानूनी रूप से कोई नाम बदलना बहुत जटिल प्रक्रिया है, जिसके अंतर्गत प्रस्तावित परिवर्तन की घोषणा समाचार-पत्रों के माध्यम से करना और परिवर्तन एक आधिकारिक गजट में प्रकाशित करवाना शामिल होता है। अतः आधुनिक चलन के अनुसार अपने पति का नाम अंत में जोड़ लिया जाता है, जैसे कुछ पश्चिमी महिलायें करतीं हैं, जो एक समासचिह्न के साथ अपने पति का नाम जोड़ लेती हैं।\n\nजो लोग नामकरण की दक्षिण भारतीय पद्धति को नहीं समझ पाते, वे कभी-कभी गलत तरीके से आद्याक्षरों का विस्तार करते हैं। उदाहरणार्थ, पी. चिदम्बरम नाम को विस्तारित करके पलानियप्पन चिदम्बरम कर दिया जाता है, जो इस अर्थ में गलत है कि इससे ऐसा लगता है कि उस व्यक्ति का नाम “पलानियप्पन” है और उसके परिवार का नाम “चिदम्बरम” है। वास्तव में, व्यक्ति का नाम केवल “चिदम्बरम” है और उसके पूर्व आद्याक्षर “पी” जोड़ा गया है। साथ ही, यदि नाम सृष्टि वेंकट शेष फणीन्द्र है, तो इसे तीन आद्याक्षरों के साथ एस. वी. एस. फणीन्द्र लिखा जा सकता है। ऐसी ही अन्य प्रसिद्ध गलत व्याख्याओं में शतरंज के ग्रैंड मास्टर वी. आनंद (जिसे गलत तरीके से विश्वनाथन आनंद के रूप में विस्तारित किया जाता है); क्रिकेटर, एल. शिवरामकृष्णन (लक्ष्मण उनके पिता का नाम है); तथा स्वतंत्रता सेनानी व राजनेता, सी. राजगोपालाचारी (जिन्हें अक्सर चक्रवर्ती राजगोपालाचारी कहा जाता है) शामिल हैं। दूसरी ओर उत्तर भारतीय मीडिया डॉ॰ अंबुमणि रामदॉस (डॉ॰ रामदॉस) का उल्लेख अक्सर केवल डॉ रामदॉस के रूप में करता है, जो कि पुनः गलत है क्योंकि रामदॉस उनके पिता का नाम है, उनका नहीं.\n\nस्वतंत्र भारत के प्रारंभ में जस्टिस पार्टी (1926 के बाद से) और अन्य द्रविड़ दलों ने इस भ्रम को बढ़ाने में बहुत योगदान दिया है। उदाहरणार्थ, राजाराम अय्यर नामक एक व्यक्ति को अय्यर जाति का होने के कारण स्कूलों, कालेजों, नौकरी आदि में लाभ मिला करता था। दूसरी ओर, संभव है कि पहचाने जाने से बचने के लिये कोई व्यक्ति अपनी जाति का नाम घोषित न करे. \"किसी व्यक्ति को केवल अपनी जाति की घोषणा करने मात्र से कोई लाभ या हानि क्यों प्राप्त होनी चाहिये?\" यह द्रविड़ विचारधारा द्वारा उठाया गया मुख्य प्रश्न था। उदाहरणार्थ, संभव है कि किसी सार्वजनिक कार्यालय में राजाराम मुदलियार नामक एक व्यक्ति के साथ वैसा ही व्यवहार न किया जाए, जैसा राजाराम नादार नामक व्यक्ति के साथ किया जाता हो। इसके अलावा, बिना कुलनाम/जाति के नाम वाला कोई राजाराम लोगों को भ्रम में डाल देगा। इसके परिणामस्वरूप आद्याक्षर के रूप में पिता के नाम को शामिल किया जाने लगा. कुछ अभद्र शब्दावली में, तमिलनाडु के कुछ भागों में इसका उल्लेख इस प्रकार किया जाता था। \"हमारा जन्म पिता से हुआ है, जातियों से नहीं\". इतना सब-कुछ कहने और होने के बावजूद भी यह स्थिति बनी हुई है कि तमिलनाडु में एक शक्तिशाली जाति-प्रथा और जातिगत भावना मौजूद है, लेकिन उसे केवल नाम के द्वारा उजागर नहीं किया जा सकता.\n\nअनेक दक्षिण भारतीय व्यक्ति एक पारिवारिक नाम का प्रयोग भी करते हैं।\n\nपारिवारिक नाम तमिलनाडु में आम नहीं हैं, लेकिन शेष भारत में अधिकांश लोग एक पारिवारिक नाम का प्रयोग करते हैं।\n\n\nकन्नड़ नामों में व्यक्ति के नाम के साथ स्थानों के नाम, वंश/शीर्षक/जाति के नाम, पिता के नाम शामिल हो सकते हैं। नामों का संयोजनों का प्रयोग करते समय पालन किये जाने वाले नियम; कभी-कभी वे कुलनाम को उपसर्ग या प्रत्यय की तरह लिखते हैं और मध्य नाम के स्थान पर व्यक्ति का नाम लिखा जाता है।\n\nउदा. कडिडल मंजप्पा, जहां कडिडल स्थान का नाम है और मंजप्पा व्यक्ति का नाम है।\n\nउदा. कुप्पल्ली वेंकटप्पा पुट्टप्पा, जहां कुप्पल्ली स्थान का नाम है, वेंकटप्पा पिता का नाम है और पुट्टप्पा व्यक्ति का नाम है।\n\nउदा. अडनूर भीमाप्पा नरेन्द्र, जहां अडनूर स्थान का नाम है, भीमाप्पा पिता का नाम है और नरेन्द्र व्यक्ति का नाम है। अडनूर व भीमाप्पा को संक्षिप्त आद्याक्षरों के रूप में लिखा जा सकता है, जिससे नाम \"ए. बी. नरेन्द्र\" बन जायेगा.\n\nउदा. कुंदापुर वरुण शेणॉय, कुंदापुर स्थान का नाम है, वरुण व्यक्ति का नाम है और शेणॉय कुलनाम है।\nउदा. सतीश रामनाथ हेगडे, सतीश व्यक्ति का नाम है, रामनाथ पिता का नाम है और हेगडे शीर्षक है। \nउदा. सतीश गौड़ा\n\n\nहालांकि, यदि कोई व्यक्ति केवल अपने नाम का प्रयोग करना चाहता हो, तो आधिकारिक समूहों में जबरन अतिरिक्त नामों (सामान्यतः स्थान के नामों) को जोड़ने की प्रवृत्ति दिखाई देती है। कभी-कभी कुलनाम व्यक्ति द्वारा किये जाने वाले कार्य पर निर्भर होता है।\n\nअधिकांश केरलवासियों का एक पारिवारिक नाम होता है। अधिकांश पारिवारिक नामों का मूल अस्पष्ट होता है, लेकिन उनका मूल भौगोलिक हो सकता है – उदा., वडक्केडथ (Vadakkedath) (उत्तर से), पुथेनवीतिल (Puthenveetil) (नये घर से) आदि। पारंपरिक रूप से पूर्ण नाम निम्नलिखित तीन में से किसी एक पद्धति का पालन करते हैं:\n\n1. पारिवारिक नाम के बाद व्यक्ति का नाम और उसके बाद सामान्यतः जाति का नाम या शीर्षक लिखा जाता है। यह पद्धति उच्च-वर्णीय हिंदुओं (पुरुषों व महिलाओं दोनों के लिये) के बीच आम थी, विशेषतः मालाबार और कोचीन में. कुछ उदाहरण: मणि माधव चकियार (मणि पारिवारिक नाम या थारावाड नाम है, माधव (न) व्यक्ति का नाम है और चकियार जाति का नाम है), वल्लाथल नारायण मेनन (वल्लाथल पारिवारिक नाम या थारावाड नाम है, नारायण (न) व्यक्ति का नाम और मेनन जाति का नाम है), ओलप्पमण्णा सुब्रमणियन नंबूदिरी, एरंबला कृष्णन नायनार, आदि। कभी-कभी जाति का नाम/शीर्षक हटा दिया जाता है, उदा., कैनथ करुणाकरण (जहां जाति का नाम मरार हटा दिया गया है). महिलाओं के मामले में, जाति का नाम/शीर्षक, पारंपरिक रूप से, सामान्यतः भिन्न हुआ करता था, उदाहरणार्थ \"नायर\" के लिये \"अम्मा\" का प्रयोग किया जाता था, \"नंबूदिरी\" के लिये \"अंदरज्जणम\" का प्रयोग किया जाता था, \"वारयार\" के लिये \"वारियसार\", \"नांबियार\" के लिये \"नांग्यार\" \"वलियाथन/उन्निथन/कर्था\" के लिये \"कुंजम्मा\" आदि। (पंजाब की सिंह/कौर पद्धति को देखें), उदा., नालप्पट बालमणि अम्मा, जिनके भाई नालप्पट नारयण मेनन तथा सावित्री अंदरज्जणम (एक प्रसिद्ध लेखिका). अक्सर पारिवारिक नाम एक से अधिक भागों से मिलकर बना होगा, उदा., एलंकुलम मणक्कल शंकरन नंबूदिरीपाद, मदथिल थेक्केरपट्टु वासुदेवन नायर, आदि। सामान्यतः पारिवारिक नाम को आद्याक्षरित कर दिया जाता है, कभी-कभी व्यक्ति का नाम भी आद्याक्षरित किया जाता है (लेकिन जब इसके बाद जाति का नाम आ रहा हो, तो ऐसा कभी नहीं किया जाता) और जाति का नाम (यदि मौजूद हो) को कभी आद्याक्षरित नहीं किया जाता. यह पूरी तरह स्वैच्छिक है। अतः हमारे पास आम रूपों में वैलाथल नारायण मेनन, सी. अच्युत मेनन, ई के नायनार और पी. भास्करन (यहां भास्करन व्यक्ति का नाम है; जाति का नाम, इस उदाहरण में नायर, हटा दिया गया है) मौजूद हैं। नायर जाति में, शुरुआत में माता के पारिवारिक नाम का प्रयोग भी आम है। उदा. मैथिली राधाकृष्णन, जो अपने पारिवारिक नाम मैथिली के द्वारा ज्यादा जानी जाती हैं।\n\n2. पारिवारिक नाम के बाद पिता का नाम और उसके बाद व्यक्ति का नाम लिखा जाता है। यह शेष जनसंख्या के बीच आम है। उदाहरणार्थ अधिकांश पारंपरिक ईसाई नाम इसी पद्धति का पालन करते हैं। सामान्यतः पारिवारिक नाम और पिता के नाम को आद्याक्षरित किया जाता था। महिलाओं (हिंदू) के मामले में, “अम्मा” का प्रयोग अक्सर किया जाता था (जैसा कि पिछले मामले में हुआ). उदाहरणों में के एम मणि, के जी जॉर्ज, वी एस अच्युतानंदन, के आर गोवरी अम्मा. पलक्कड़ के अनेक अय्यर (केरल के अय्यर) इस पद्धति के एक अनुकूलित रूप का प्रयोग करते हैं, जिसमें पारिवारिक नाम के स्थान पर \"ग्रामम्\" (गांव) का नाम लिखा जाता था। उदाहरण: तिरुनेलै नारायणैयर शेषन (टी एन शेषन), जहां तिरुनेलै गांव का नाम है, नारायणैयर पिता का नाम और शेषन व्यक्ति का नाम है; या गुरुवायूर शंकरनारायणन ललिथा को जी. एस. ललिथा के रूप में संक्षेपित किया जाता है।\n\n3. व्यक्ति के नाम के बाद शीर्षक. यह विशिष्ट रूप से केंद्रीय त्रावणकोर क्षेत्र के सीरियाई ईसाइयों के बीच आम है, जहां राजा (महाराजा) या स्थानीय शासक (राजा या थंपुरन) चुनिंदा परिवारों को कोई उपाधियां प्रदान किया करते थे। उदाहरणों में वर्गीस वैद्यन (वैद्यन), फ्र. गेवर्गीस पणिक्कर (पणिक्कर), चाको मुथलली (मुथलली), अविरा थारकन (थारकन), वार्की वलिकप्पन (वलिकप्पन) आदि शामिल हैं।\n\n4. व्यक्ति के नाम के बाद कुलनाम के रूप में पिता का नाम तथा माता के नाम से लिये गये आद्याक्षर.\nयह चलन अब आम है, जबकि व्यक्ति के नाम के साथ माता व पिता दोनों के नाम मिलते हैं। उदाहरणार्थ, एल. अथिरा कृष्ण. यहां माता के नाम ‘लीला’ का उल्लेख अद्याक्षर के रूप में मिलता है और पिता का नाम ‘कृष्ण’ कुलनाम के रूप में लिया गया है।\n\n5. इन पारंपरिक नामकरण पद्धतियों में से अधिकांश का प्रयोग अब नहीं मिलता। सामान्यतः आजकल पारिवारिक नाम शामिल नहीं किये जाते (ऐसा संभवतः संयुक्त परिवारों या थारावाडों में आई कमी के कारण हुआ है). व्यक्ति के नाम, उसके बाद पिता के नाम (पितृसत्तात्मक, उदा. सुनील नारायणन या अनिल वर्गीस) अथवा जाति का नाम (उदा. अनूप नायर) लिखना वर्तमान में प्रचलित सबसे आम पद्धति है। पारिवारिक नाम के साथ मूल ग्राम का नाम लिखना भी असामान्य नहीं है, विशेषतः दक्षिणी केरल में, उदा. कावलम नारायण पणिक्कर, जहां कावलम अलप्पुज़ा जिले में एक गांव है।\n\nइस बात पर ध्यान दिया जाना चाहिये कि अनेक ईसाई नाम, जैसे वर्गीस (गेवर्गीस) एरेमिक/सीरियाई मूल के हैं।\n\nदक्षिणी राज्यों तमिलनाडु व केरल के कई लोग औपचारिक कुलनाम का प्रयोग नहीं करते, हालांकि इनमें से अधिकांश का कोई कुलनाम हो सकता है। ऐसा इसलिये है क्योंकि पारंपरिक रूप से कुलनाम उनकी जाति का उल्लेख करता है और इस बात को सुनिश्चित करने के लिये कि उनके नाम जाति-निरपेक्ष हों, उनके कुलनाम पूरी तरह त्याग दिये जाते हैं। अतः व्यवहार में, लोग कुलनाम के स्थान पर या तो अपने पिता के नाम का या आद्याक्षरों का प्रयोग करते हैं। जब आद्याक्षरों का प्रयोग किया जा रहा हो, तो उन्हें व्यक्ति के नाम के पहले या बाद में रखा जा सकता है।\nउदाहरणार्थ; जी. वेंकटेशन, वेंकटेशन जी, या वेंकटेशन गोविंदराजन, ये सभी वे विभिन्न तरीके हैं, जिनका प्रयोग वेंकटेशन नामक कोई व्यक्ति, जिसके पिता का नाम गोविंदराजन हो, स्वयं का उल्लेख करने के लिये कर सकता है।\n\nमलेशिया में रहने वाले भारतीय मूल के अधिकांश लोगों (अधिकांशतः तमिल) का पैतृक मूल दक्षिण भारत में है। मलेशिया में, भारतीयों के लिये नामकरण का सामान्य प्रारूप वाय (Y) का पुत्र एक्स (X) या वाय (Y) की पुत्री एक्स (X) है। शब्दावली ‘का पुत्र’ मलय भाषा में आनक लेलकी (ANAK LELAKI) है, (जिसे पहचान के दस्तावेजों में संक्षिप्त रूप से A/L लिखा जाता है) और शब्दावली 'की पुत्री' आनक पेरेम्पुअन (ANAK PEREMPUAN) है, (जिसे पहचान के दस्तावेजों में संक्षिप्त रूप से A/P लिखा जाता है).\n\nउदाहरण के लिये, मलयेशियाई पहचान पत्र (मायकाड) (MyKad) के नाम वाले भाग में तथा मलयेशियाई पासपोर्ट में वेलुपिल्लै (VELLUPILLAI) के पुत्र मुरुगन (MURUGAN) का नाम MURUGAN A/L VELLUPILLAI लिखा जाएगा.\n\nउपरोक्त उदाहरण का प्रयोग करते हुये, MURUGAN A/L VELLUPILLAI अपने नाम को इस प्रकार भी व्यवस्थित करेगा कि उसके पिता का नाम उसका आद्याक्षर बन जाये औअर उसका नाम उसका कुलनाम/अंतिम नाम प्रतीत हो: वी. मुरुगन. यह पद्धति प्रसिद्ध दक्षिण भारतीय लेखक आर. के। नारायण (आर – मूल स्थान: राशिपुरम, के – पिता का नाम: कृष्णस्वामी) के नाम के प्रारूप के समान है। चूंकि वर्तमान में मलेशिया में निवासरत अधिकांश भारतीयों का जन्म मलेशिया में ही हुआ था, अतः उनके नाम में आद्याक्षरों के रूप में केवल पिता का नाम ही दिखाई देता है।\n\nहालांकि, पश्चिमी देशों में बसने वाले मलेशियाई भारतीयों की संख्या बढ़ती जा रही है और अस्पष्टता से बचने के लिये उन्होंने अपने अंतिम नाम के रूप में पिता के नाम का प्रयोग करना प्रारंभ कर दिया है। अतः, वेलुपिल्लै का पुत्र मुरुगन पश्चिम में अपना नाम केवल मुरुगन वेलुपिल्लै या एम. वेलुपिल्लै लिखेगा.\n\nब्रिटिश औपनिवेशिक काल में, भारतीय पुरुषों (अधिकांश तमिल) के नाम में क्रमशः संबधात्मक शब्दावली S/O (का पुत्र) और भारतीय महिलाओं के नाम में D/O (की पुत्री) का प्रयोग किया जाता था और ये शब्दावलियां सिंगापुर में आज भी प्रचलित हैं।\n\nतेलुगु लोगों के पारिवारिक नामों के पहले व्यक्ति का नाम लिखा जाता है और अक्सर यह अपने संक्षिप्त रूप में होता है। उदाहरणार्थ, कंभम नागार्जुन रेड्डी नाम को संक्षिप्त रूप से के। एन.रेड्डी लिखा जायेगा. इस नाम में, नागार्जुन रेड्डी व्यक्ति का नाम है और कंभम उसका पारिवारिक नाम (कुलनाम) होगा. विशिष्ट रेड्डी जाति के कुछ लोग अपने नामों के साथ जाति का नाम भी जोड़ते हैं, विशेषतः “नायडू”, चौधरी, शेट्टी, गौड़ या मुद्राज. उदाहरणार्थ, विजय रेड्डी, हरि चौधरी, देवेंद्र गौड़. सामान्यतः, यदि पश्चिमी प्रारूप में व्यक्ति का नाम विजय रेड्डी कंडी (व्यक्ति का नाम, द्वितीय नाम और पारिवारिक नाम) था, तो तेलुगु-भाषी क्षेत्रों में इस नाम को के। विजय रेड्डी लिखा जायेगा. आंध्र प्रदेश में अनेक जातियों में एक समान कुलनाम, जैसे “लंकला” भी होते हैं, यादव जाति में लंकला वीरैया, रेड्डी जाति में लंकला दीपक रेड्डी आदि।\n\nतेलुगु लोगों के पारिवारिक नाम उन गांवों या क्षेत्रों के नाम होते हैं, जहां से उनके पूर्वज आये थे। कभी-कभी विभिन्न जातियों के लोगों के पारिवारिक नाम एक समान भी हो सकते हैं।\nउदहरणार्थ, नंदुमुरी तारका रामाराव को एन.टी.रामाराव के रूप में संक्षेपित किया जा सकता है। तारकारामाराव नाम और नंदुमुरु (कृष्णा जिले में एक ग्राम) संभवतः एन.टी.आर. पैतृक ग्राम है।\n\nकभी-कभी पारिवारिक नाम मानवीय शरीर के अंगों के समान भी हो सकते हैं, जैसे बोड्डु (नाभि), लिंगम (पुरुष जननेंद्रिय) आदि। हालांकि उन नामों के साथ सदैव ही कोई आध्यात्मिक अर्थ जुड़ा होता है। आध्यात्मिक अर्थ में, बोड्डु का अर्थ ब्रह्माण्ड का मूल तथा लिंगम का अर्थ भगवान शिव होता है।\n\n\n", "id": "244082", "title": "भारतीय नाम"}
{"url": "https://hi.wikipedia.org/wiki?curid=244083", "text": "मुरासोली मारन\n\nमुरासोली मारन (तमिल: முரசொலி மாறன்)(17 अगस्त 1934 - 23 नवम्बर 2003) भारत के प्रमुख तमिल राजनेता और द्रविड़ मुनेत्र कड़गम (डीएमके) दल के एक महत्वपूर्ण नेता थे जिसके अध्यक्ष उनके मामा एवं परामर्शदाता एम.करुणानिधि हैं। वे 36 वर्षों से संसद के सदस्य हैं। उन्हें तीन अलग-अलग केंद्रीय सरकारों में केन्द्रीय मंत्री, वी.पी. सिंह सरकार में शहरी विकास का प्रभारी, देवगौड़ा और गुजराल सरकारों में उद्योग मंत्री एवं अंत में वाजपेयी के नेतृत्व में वाणिज्य और उद्योग मंत्री, बनाया गया। एक राजनेता होने के अतिरिक्त, मारन एक पत्रकार और फिल्मों के पटकथा लेखक भी थे।\n\n16 अगस्त 1934 को जन्मे, मुरासोली मारन शन्मुगा सुंदरम के पुत्र थे। उनका जन्म थिरुक्कुवलाई ग्राम थिरुवरुर-तमिलनाडु में पन्नीरसेल्वम में हुआ। अपने गृह शहर में अपनी बुनियादी शिक्षा पूरी करने के बाद वे पंचैयप्पा कॉलेज और लॉ कॉलेज, मद्रास से कला में स्नातकोत्तर की उपाधि (एम.ए.) प्राप्त करने के लिए मद्रास के लिए अग्रसर हुए. राजनीति में शामिल होने से पहले श्री मारन ने एक एक पत्रकार के रूप में काम किया एवं बाद में एक सामाजिक कार्यकर्ता के रूप में सेवा की. मद्रास में अपने छात्र जीवन के समय से ही वे डी.एम.के. (द्रमुक) के साथ घनिष्ठता से जुड़े थे। 15 सितम्बर 1963 को उन्होंने मल्लिका से शादी की और उनके दो पुत्र एवं एक पुत्री है। उनके छोटे पुत्र दयानिधि मारन (केन्द्रीय मंत्री) एवं उनके बड़े पुत्र कलानिधि मारन लोकप्रिय टीवी नेटवर्क सन टी वी के प्रमुख एवं मालिक हैं। \n\nवे तमिलनाडु में हिन्दी शुरू किये जाने के मुखरित विरोधी थे और इसके लिए हिन्दी विरोधी आन्दोलनों के दौरान अपने लेखों के लिए उन्हें 1965 में गिरफ्तार कर लिया गया। आपातकाल के दौरान आतंरिक सुरक्षा अधिनियम के पालन के तहत उन्हें एक वर्ष के लिए हिरासत में रखा गया।\n\n\"मुरासोली\" मारन ने चेन्नई से प्रकाशित होने वाले तमिल भाषा के एक दैनिक अखबार को संपादित किया। वे अंग्रेजी भाषा के एक साप्ताहिक \"द राइजिंग सन\" के एक संपादक भी थे। \"द राइजिंग सन\" को www.therisingsun.in पर ऐक्सेस किया जा सकता है। उन्होंने तमिल भाषा में \"कुन्गुमन\", \"मुथ्थरम\", \"वन्नाथिरई\" एवं \"सुमंगली\" प्रकाशित किया।\n\nमुरासोली मारन ने तमिल में बीस से अधिक फिल्मों के लिए पटकथा और संवाद प्रदान किया। उन्होंने तमिल में पांच फिल्मों का निर्माण किया है एवं दो फिल्मों का निर्देशन किया है।\n\nसंगीत नाटक अकादमी ने 1975 में उन्हें \"कलाई-ममानी\" की उपाधि प्रदान की. तीन सर्वश्रेष्ठ फीचर फिल्मों के लिए उन्हें राष्ट्रपति का मेधा प्रमाणपत्र एवं तमिलनाडु सरकार के पुरस्कार से सम्मानित किया गया।\n\nमारन का एक प्रमुख योगदान डब्ल्यूटीओ (WTO) के दोहा दौर में जी7 (G7) देशों द्वारा डब्ल्यूटीओ (WTO) नियमों को लागू करने के विरुद्ध खड़े होने के लिए सभी विकासशील देशों को एक मोर्चे के रूप में संगठित करना था।\nइन डब्ल्यूटीओ (WTO) (विश्व व्यापार संगठन) के नियमों का उद्देश्य विकसित देशों को लाभ पहुंचाना और विकासशील देशों को दरिद्र बनाना था।\nमारन ने सफलतापूर्वक और बलपूर्वक विकासशील देशों के एक संयुक्त मोर्चे का निर्माण किया एवं सफलतापूर्वक जी7 (G7) को कोई शर्त लागू करने से रोका.\n\n== उनके द्वारा ग्रहण किये गए पद \n\nएक संसद सदस्य के रूप में उनकी योग्यता को एमए (M.A.) एमपी (M.P.) के रूप में पढ़ा जाएगा. एमए पंचयप्पा कॉलेज में उनकी कला की उपाधि थी। एमपी (MP) उनके संसद सदस्य होने को सूचित करता है।\n\nमुरासोली मारन का 23 नवम्बर 2003 को चेन्नई के अपोलो अस्पताल में निधन हो गया। वे कई सप्ताहों तक गहरी बेहोशी (कोमा) की अवस्था में थे। अपोलो अस्पताल में इलाज से पहले, 14 नवम्बर 2002 को, ह्रदय की बीमारी (हाइपरट्रॉफिक कार्डियोमायोपैथी=HTCM=HCM) एवं गुर्दे से संबंधित कष्टों के लिए उन्हें ह्यूस्टन,टेक्सास के मेथोडिस्ट अस्पताल में भर्ती कराया गया। उनकी मृत्यु के समय वे भारत सरकार के बिना विभाग के कैबिनेट मंत्री थे। प्रधानमंत्री वाजपेयी और नेताओं के एक समूह ने चेन्नई में उनके अंतिम संस्कार में भाग लिया। जयललिता ने अपने कैबिनेट मंत्रियों को शामिल नहीं होने के लिए कहा. राज्य के लोक सचिव टी. पितचंडी, तमिलनाडु सरकार की ओर से प्रतिनिधि के रूप में अंतिम संस्कार में उपस्थित होने वाले एकमात्र व्यक्ति थे।\n\n\n", "id": "244083", "title": "मुरासोली मारन"}
{"url": "https://hi.wikipedia.org/wiki?curid=244087", "text": "एम. बालामुरलीकृष्ण\n\nमंगलमपल्ली बालामुरली कृष्णा () (6 जुलाई 1930 को जन्मे 2016 22 november) एक कर्नाटक गायक, बहुवाद्ययंत्र-वादक और एक पार्श्वगायक हैं। एक कवि, संगीतकार के रूप में उनकी प्रशंसा की जाती है और कर्नाटक संगीत के ज्ञान के लिए उन्हें सम्मान दिया जाता है।\n\nबालामुरलीकृष्ण का जन्म आंध्र प्रदेश राज्य के पूर्वी गोदावरी जिले के शंकरगुप्तम में हुआ। उसके पिता एक प्रसिद्ध संगीतकार थे और बांसुरी, वायलिन और वीणा बजा सकते थे और उसकी माँ भी एक उत्कृष्ट वीणा वादक थीं। जब वे बच्चे थे, तभी उन्होंने अपनी माँ को खो दिया और उसके बाद से उनकी देखरेख उनके पिता ने की। संगीत के प्रति उनकी भीतरी लगन को देखकर उनके पिता ने उन्हें श्री पारुपल्ली रामकृष्ण पंतुलू के संरक्षण में रखा। श्री पंतुलू संत त्यागराज की शिष्य परम्परा के सीधे वंशज थे। उनके मार्गदर्शन में युवा बालामुरलीकृष्ण ने कर्नाटक संगीत सीखा. आठ साल की उम्र में बालामुरलीकृष्ण ने विजयवाड़ा के त्यागराज आराधना में अपना पहला संपूर्ण संगीत कार्यक्रम पेश किया था। एक प्रतिष्ठित हरिकथा वाचक मुसनुरी सूर्यनारायण मूर्ति भागवतार ने बच्चे के भीतर संगीत की प्रतिभा देखी और छोटे मुरलीकृष्ण को \"बाला\"(बच्चा) उपसर्ग दिया। यह उपसर्ग अब तक लगा हुआ है और बालामुरलीकृष्ण इसी रूप में जाने जाते हैं।\n\nइस प्रकार, बालामुरलीकृष्ण ने बहुत ही कम उम्र में अपना संगीत करियर शुरू किया। पंद्रह साल की उम्र तक वह सभी 72 मेलाकर्थ रागों में महारत हासिल कर चुके थे और उन्हीं में उन्होंने कृतियों की रचना की। जनक राग मंजरी 1952 में प्रकाशित हुई थी और संगीता रिकॉर्डिंग कंपनी द्वारा 9 खंडों की श्रृंखला में इसे रागानंगा रावली के रूप में रिकार्ड किया गया।\n\nबालामुरलीकृष्ण जल्द ही एक गायक के रूप में काफी प्रसिद्ध हो गये। इस युवा संगीतकार के संगीत कार्यक्रमों की संख्या बढ़ने लगी और इसलिए उन्हें अपनी स्कूली पढ़ाई बंद करनी पड़ी.\n\nकर्नाटक संगीत गायक के रूप में ख्याति मिलने के साथ-साथ, बहुत जल्द बालामुरली ने कंजीरा, मृदंगम, वाइला और वायलिन बजाने में अपनी विशाल बहुमुखी प्रतिभा साबित की। उन्होंने वायलिन वादन में विभिन्न संगीतकारों के साथ कार्यक्रम पेश कियो और एकल वाइला संगीत कार्यक्रमों के लिए भी प्रख्यात हुए.\n\nबालामुरलीकृष्ण ने बहुत ही कम उम्र में अपने करियर की शुरुआत की। अब तक वह दुनिया भर में 25000 संगीत कार्यक्रम पेश कर चुके हैं।\n\nसंगीत के सभी क्षेत्रों में उनकी बहुमुखी प्रतिभा, उनकी सम्मोहित करने वाली आवाज, रचनाओं के प्रतिपादन के उनके अनोखे तरीके ने संगीत युग में उन्हें अलग स्थान दिलाने में मदद की है। उन्होंने हिन्दुस्तानी घराने में शीर्ष संगीतकारों के साथ-साथ काम किया है और वे सबसे पहले जुगलबंदी किस्म के संगीत कार्यक्रम पेश करने के लिए जाने जाते हैं। इस तरह का पहला कार्यक्रम मुंबई में हुआ, जहां उनके साथ पंडित भीमसेन जोशी थे। उन्होंने अन्य लोगों के अलावा पंडित हरिप्रसाद चौरसिया और किशोरी अमोनकर के साथ भी जुगलबंदी कार्यक्रम पेश किये हैं। इन समारोहों ने उन्हें देश भर में लोकप्रिय बना दिया और संगीत के माध्यम से राष्ट्रीय अखंडता का संदेश देने में मदद की है।\n\nकवि, संगीतकार और संगीत वैज्ञानिक बालामुरलीकृष्ण ने अपने संपूर्ण मूल में तीनों की रचनाओं के तत्व बहाल किये हैं। वह कर्नाटक संगीत के एक नए युग का प्रतिनिधित्व करते हैं। अपने पूर्ववर्ती दिग्गजों की आकाशगंगा की तरह उन्होंने अपने तरीके से संगीत की विरासत के संरक्षण में मदद की है। उन्हे श्री भद्राचल रामदास और श्री अन्नामाचार्य की संगीत रचनाओं को लोकप्रिय बनाने के लिए भी जाना जाता है।\n\nबालामुरलीकृष्ण के संगीत कार्यक्रमों में मनोरंजन मूल्य के लिए लोकप्रिय मांग के साथ परिष्कृत सुर कौशल और शास्त्रीय संगीत के तालबद्ध पैटर्न का मेल देखा जाता है।\n\nबालामुरली कृष्ण को अमेरिका, कनाडा, ब्रिटेन, इटली, फ्रांस, रूस, श्रीलंका, मलेशिया, सिंगापुर, मध्य पूर्व और अन्य सहित कई देशों में संगीत कार्यक्रम के लिए आमंत्रित किया गया है।\n\nजबकि उसकी मातृभाषा तेलुगू है, वे न केवल तेलुगू, बल्कि कन्नड़, संस्कृत, तमिल, मलयालम, हिन्दी, बंगाली, पंजाबी सहित कई भाषाओं में गाते हैं।\n\nउन्होंने एवीएम प्रोडक्शंस के बैनर तले \"भक्त प्रहलाद\" (1967) नाम की तेलुगू फिल्म में नारद का अभिनय किया, जिसमें उन्होंने अपने गीत गाये. उन्होंने कुछ और फिल्मों में भी काम किया।\n\nवे ब्रिटिश पुरस्कार विजेता गायक मंडली के साथ एक एकल कलाकार के रूप में आये और नोबेल पुरस्कार विजेता रवींद्रनाथ टैगोर के गीतिकाव्य और ब्रिटेन स्थित गोवा संगीतकार डॉ॰ जोएल के संगीत के साथ \"गीतांजलि सूट\" पेश किया। कई भाषाओं के उनके स्पष्ट उच्चारण से प्रेरित होकर उन्हें बंगाली में पूरे रवींद्र संगीत की रचनाओं को रिकार्ड करने का आमंत्रण दिया गया, ताकि इसे भावी पीढ़ी के लिए संरक्षित रखा जा सके। उन्होंने फ्रेंच भाषा में भी गाया है और यहाँ तक कि मलेशियाई राजघराने के लिए \nआयोजित समारोह में अग्रणी कर्नाटक वाद्य शिक्षक श्री टी.एच.सुभाषचंद्रन के साथ जाज फ्यूजन में हाथ आजमाया.\n\nहाल में संगीत चिकित्सा के प्रति उनकी रुचि तेजी से बढी है और अब कभी-कभी ही कार्यक्रम पेश करते हैं। उन्होंने स्विट्जरलैंड में \"एकेडमी ऑफ परफार्मिंग आर्ट्स एण्ड रिसर्च\" की स्थापना के लिए एस. राम भारती को अधिकृत किया है और संगीत चिकित्सा पर भी काम जारी रखे हुए हैं। उन्होंने संगीत चिकित्सा में व्यापक अनुसंधान करने और कला व संस्कृति के विकास के लक्ष्य के साथ 'एमवीके ट्रस्ट' की स्थापना की है। एक नृत्य और संगीत विद्यालय \"विपांची\" उनके ट्रस्ट का एक हिस्सा है और उसका संचालन प्रबंध न्यासी कलाईमामानी सरस्वती द्वारा किया जाता है।\n\nडॉ॰ बालामुरलीकृष्ण ने तेलुगु, संस्कृत और तमिल सहित विभिन्न भाषाओं में 400 से भी ज्यादा संगीत रचनाएं की हैं। उनकी रचनाओं भक्ति संगीत से लेकर वर्णाम, कीर्थि, जवेली और थिलान तक हैं। उनकी सबसे बड़ी उपलब्धि सभी मूलभूत 72 रागों में की गईं रचनाएं हैं।\n\nबालामुरलीकृष्ण की संगीत यात्रा की विशेषता उनकी गैर-परंपरागत, प्रयोग करने की भावना और असीम रचनात्मकता है।\n\nडॉ॰ बालामुरलीकृष्ण ने पूरे कर्नाटक संगीत प्रणाली को उसकी समृद्ध परंपरा को अछूता रखते हुए नव प्रवर्तित किया है। गणपति, श्रावश्री, सुमुखम, लावंगी आदि जैसे रागों का श्रेय उन्हें ही जाता है। उन्होंने जिन रागों आविष्कार किया, वे उनकी नई सीमाओं की खोज का प्रतिनिधित्व करती हैं।\n\nलावंगी जैसे रागों में आरोहण और अवरोहण पैमाने तीन या चार नोट होते हैं। उनके द्वारा बनाये गये महाथी, लावंगी, सिद्धि, सुमुखम जैसे रागों में केवल चार नोट है, जबकि उसके द्वारा रचित सर्व श्री, ओंकारी, गणपति, जैसे रागों में तीन ही नोट हैं।\n\nउन्होंने ताल प्रणाली में भी कुछ नया किया। उन्होंने ताल की वर्तमान किड़यों के हिस्से \"सा शब्द क्रिया\" (तालों की क्रियाएं, जो ध्वनि/शब्द उत्पन्न कर सकती हैं, सा शब्द क्रिया कहलाती हैं।) में \"गति बेदम\" शामिल किया और इस प्रकार ताल प्रणाली की एक नई श्रृंखला शुरू की। संत अरुंगिरिनादर अपने प्रसिद्ध थिरुपुगाज में ऐसी प्रणालियों को शामिल किया करते थे, लेकिन केवल संधाम के रूप में, जबकि बालामुरलीकृष्ण को ऐसे संधामों को अंगम और परिभाषा के साथ एक तार्किक लय में ढालने में अग्रणी संगीतकर के रूप में जाना जाता है। अपनी नई ताल प्रणाली के लिए उन्होंने त्रि मुखी, पंचमुखी, सप्त मुखी और नव मुखी नाम दिये हैं।\n\nजब उनकी संगीत रचनाओं की बात होती है, तो उनके थिलान खुद उनके गौरव की बात करते हैं। बालामुरलीकृष्ण थिलान में संगथी का प्रवेश कराने के क्षेत्र में भी अग्रणी माने जाते हैं। \n\nत्यागराज कृथी \"नागोमोमू\" की भावुक व्याख्या के लिए उन्हें काफी वाहवाही मिली और वह आज भी लोकप्रिय है। \n\nनए रागों के अपने आविष्कार के लिए बालामुरलीकृष्ण की आलोचना की गयी। एक बार रूढ़िवा‍दियों ने इसे अपवित्र करने वाला काम माना. लेकिन फिर भी, कला के एक समकालीन कार्य का कोई गंभीर मूल्यांकन ऐतिहासिक रूप से सूचित किया जाना चाहिए। नए रागों का नवप्रवर्तन त्यागराज की विरासत को परिभाषित करने वाली खासियत थी। भौतिकविदों एमवी रमण और वी.एन. मुथुकुमार के अनुसार त्यागराज की अब तक उपलब्ध 700 से अधिक रचनाएं 212 रागों में ढाली गई हैं। इनमें से 121 की एक संरचना थी और त्यागराज वैसे पहले व्यक्ति थे, जिन्होंने 66 रागों कृतियों की रचना की। गौरतलब है कि विवद्धिनी और नवरस कन्नड़ रागों- जिनका प्रवर्तन त्यागराज द्वारा किया गया - में आरोह पर सिर्फ चार नोट होते हैं। वे 19 वीं सदी में अपने तरह की पहले राग थे। यकीनन बालामुरलीकृष्ण के अपने रागों ने ही त्यागराज के प्रयास को \nचरमोत्कर्ष पर ले गये। त्यागराज की एक और रचना रंजानी आज एक सौ से अधिक कृतियों पर भारी है, जिनमें बालामुरलीकृष्ण की वंदे मातरम, आंदी मा तरम भी है।\n\nसंगीत प्रतिभा डॉ बालामुरलीकृष्ण ने कई पुरस्कार जीते हैं और उन्हें काफी वाहवाही मिली है। उनमें से कुछ: -\n\nसंगीता कलानिधि, गान कौस्तुभ, गानकलाभूषण, गान गंधर्व, गायक सिकमणि, गायन चक्रवर्ती, गान पद्म, नादज्योति, संगीत कला सरस्वती [13] नाद महर्षि, \nगंधर्व गान सम्राट, ज्ञान सागर, सदी के संगीतकार आदि का नाम लिया जा सकता है। राष्ट्रीय एकता के हित में महाराष्ट्र के राज्यपाल ने उन्हें उनकी सेवाओं के लिए सम्मानित किया।\n\nवे एकमात्र कर्नाटक संगीतकार हैं, जिन्हें तीन राष्ट्रीय पुरस्कार -सर्वश्रेष्ठ पार्श्व गायक, सर्वश्रेष्ठ संगीतकार और सर्वश्रेष्ठ संगीत निर्देशक के रूप में मिले हैं। उन्हें प्रदर्शन के सात विभिन्न क्षेत्रों में आल इंडिया रेडियो की ओर से \"टॉप ग्रेड\" से सम्मानित किया गया है।\n\nडॉ॰ एम बालामुरलीकृष्ण को पद्मश्री, पद्मभूषण और पद्म विभूषण जैसे राष्ट्रीय पुरस्कार मिल चुके हैं। वे एकमात्र कर्नाटक संगीतकार हैं, जिन्हें फ्रांस सरकार की ओर से चेविलियर्स ऑफ द आर्डर डेस आर्ट्स एट डेस लेटर्स मिला है।\n\nइन सब के अलावा, उन्हें विभिन्न प्रतिष्ठित विश्वविद्यालयों की ओर से कई मानद डॉक्टरेट की उपाधियां भी प्रदान की गयी हैं।\n\nबालमुरलीकृष्ण कुछ फिल्मों में काम किया है और कुछ भारतीय सिनेमा के कुछ चुने हुए गानों के लिए आवाज़ दिया है।\n\n", "id": "244087", "title": "एम. बालामुरलीकृष्ण"}
{"url": "https://hi.wikipedia.org/wiki?curid=246771", "text": "विशिष्ट संस्कृत अध्ययन केंद्र, ज.ने.वि.\n\nजवाहरलाल नेहरू विश्वविद्यालय, नई दिल्ली में विशिष्ट संस्कृत अध्ययन केंद्र की स्थापना तत्कालीन मानव संसाधन विकास मंत्री एवं सस्कृतप्रेमी डॉ॰ मुरली मनोहर जोशी जी के प्रयासों से 2001 ई. में हुई। यहाँ से संस्कृत में एम ए, एम फिल एवं पीएचडी की डिग्री प्रदान की जाती है। \nआधिकारिक वेबसाइट - http://www.jnu.ac.in/CSS/\n", "id": "246771", "title": "विशिष्ट संस्कृत अध्ययन केंद्र, ज.ने.वि."}
{"url": "https://hi.wikipedia.org/wiki?curid=246772", "text": "कस्तूरी\n\nकस्तूरी नाम मूलतः एक ऐसे पदार्थ को दिया जाता है जिसमें एक तीक्ष्ण गंध होती है और जो नर कस्तूरी मृग के पीछे/गुदा क्षेत्र में स्थित एक ग्रंथि से प्राप्त होती है। इस पदार्थ को प्राचीन काल से इत्रके लिए एक लोकप्रिय रासायनिक पदार्थ के रूप में इस्तेमाल किया जाता रहा है और दुनिया भर के सबसे महंगे पशु उत्पादों में से एक है। यह नाम, संस्कृत के \"\" से उत्पन्न हुआ है जिसका अर्थ है \"अंडकोष,\" यह लगभग समान गंध वाले एक व्यापक रूप से विविध विभिन्न पदार्थों के आस पास घूमता है हालांकि इनमें से कई काफी अलग रासायनिक संरचना वाले हैं। इनमें कस्तूरी हिरण के आलावा अन्य जानवरों के ग्रंथि स्राव, समान खुशबू बिखेरने वाले पौधे और ऐसी ही खुशबू वाली कृत्रिम पदार्थ शामिल है।\n\n19वीं सदी के उतरार्ध तक, प्राकृतिक कस्तूरी का इस्तेमाल इत्र में बड़े पैमाने पर तब तक किया जाता रहा जब तक की आर्थिक और नैतिक इरादों ने सिंथेटिक कस्तूरी को अपनाने की दिशा नहीं दिखाई, जो लगभग विशेष रूप से उपयोग किया जाता है। कस्तूरी की विशेष गंध के लिए प्रमुख रूप से जिम्मेदार जैविक यौगिक म्स्कोने है।\n\nप्राकृतिक कस्तूरी फली का आधुनिक उपयोग अब केवल पारंपरिक चीनी दवा तक सीमित है।\n\nकस्तूरी मृग \"मोस्खेडाए\" परिवार का सदस्य है और यह नेपाल, भारत, पाकिस्तान, तिब्बत, चीन, साइबेरिया, और मंगोलिया में पाया जाता है। कस्तूरी को प्राप्त करने के लिए, हिरण को मार डाला जाता है और उसकी ग्रंथि जिसे \"कस्तूरी फली\" भी कहा जाता है को निकाल दिया जाता है। सूखने पर, कस्तूरी फली के अंदर भूरे लाल लसदार मिश्रण काले दानेदार सामग्री में बदल जाते हैं जिसे \"कस्तूरी दाने\" कहते हैं और जिसे इसके बाद शराब से भरा जाता है। काफी पतला किए जाने पर ही मिलावट की सुगंध एक सुखद गंध प्रदान करती है। किसी भी अन्य प्राकृतिक पदार्थ के साथ इतने सारे विरोधाभासी विवरण के साथ ऐसी जटिल सुगंध नहीं जुड़ी है; हालांकि, इसे आमतौर पर सिद्धांत रूप में पशु वाली, मिट्टी के जैसी और लकड़ी के जैसी या बच्चे की त्वचा के गंध से मिलती हुई गंध के रूप में वर्णित किया जाता है.\n\nकस्तूरी अपने खोज के समय से कई इत्रों में एक महत्वपूर्ण घटक बनी रही है, जिसका उपयोग इत्रों को लम्बे समय तक तीव्र बनाये रखने के लिए एक बंधक के रूप में किया जाता है। आज के समय में प्राकृतिक कस्तूरी की व्यापार मात्रा सीआईटीईएस के द्वारा नियंत्रित की गयी है लेकिन अवैध शिकार और व्यापार अभी भी जारी है।\n\nकस्तूरी मूषक \"(ओंडाट्रा ज़िबेथीकस)\", उत्तरी अमेरिका में निवास करने वाला मूषक है और 17वीं शताब्दी से यह कस्तुरी जैसी गंध वाली एक ग्रंथी पदार्थ छोड़ने के लिए जाना जाता है। 1940 में इसे निकलने का एक रासायनिक तरीका निकला गया, लेकिन यह वाणिज्यिक स्तर पर सार्थक साबित नहीं हुआ।\n\nकस्तूरी जैसी गंध वाली ग्रंथि पदार्थ को दक्षिणी ऑस्ट्रेलिया, के कस्तूरी बतख \"(बिज़ियुरा लोबाटा)\", कस्तूरी बैल, कस्तूरी श्रीयु, कस्तूरी बीटल \"(अरोमिया मोस्काटा)\", अफ्रीकी सीविट (सीविटिकटीस सीविटा), कस्तूरी कछुआ, सेन्ट्रल अमेरीका के मगरमच्छ और कई अन्य जानवरों में भी पाया जाता है।\n\nमगरमच्छों, में कस्तूरी ग्रंथी की दो जोड़ी होती हैं, एक जोड़ी जबड़े के किनारों पर और दूसरी जोड़ी क्लोअका में होती है। कस्तूरी ग्रंथियां सांपों में भी पाई जाती हैं।\n\nकुछ पौधों जैसे \"एंजेलिका आर्चएंजेलिका\" या \"अबेलमोस्चस मोस्चेट्स\" इत्री महक माइक्रोसाइक्लिक लैक्टोन यौगिकों पैदा करते हैं। इन यौगिकों का उपयोग व्यापक रूप इत्रों में पशु कस्तूरी के विकल्प के रूप में किया जाता है या किसी अन्य कस्तुरी के मिश्रण की गंध को बदलने के लिए इस्तेमाल किया जाता है।\n\nपौध सूत्रों में शामिल है कस्तूरी फूल \"मिम्युलस मोस्खाट्स\", गुआना और वेस्ट इंडीज, की कस्तूरीलकड़ी \"(ओलिएरिया अर्गोफिला)\", और \"अबेलमोसखस मोस्खाट्स\" (कस्तूरी बीज) के बीज.\n\nचूंकि मृग से कस्तूरी को हासिल करने के लिए उस लुप्त प्राय जानवर को मार डालने की आवश्यकता होती थी, इसीलिए इत्रों में उपयोग की जाने वाली लगभग सभी कस्तूरी आज कृत्रिम होती है, जिसे कभी कभी \"सफेद कस्तूरी\" कहा जाता है। इन्हें तीन प्रमुख वर्गों में विभाजित किया जा सकता है - खुशबूदार नाइट्रो कस्तूरी, पॉलिसाईक्लिक कस्तूरी यौगिक और मैक्रोसाईक्लिक कस्तूरी यौगिक. पहले दो समूहों का उपयोग बहुत बड़े पैमाने पर सौंदर्य प्रसाधन उद्योग से लेकर डिटर्जेंट उद्योग तक किया जाता है। हालांकि, मानव और पर्यावरण के नमूनों पर और साथ ही साथ कार्सिनोजेनिक गुणों पर पहले दो रासायनिक समूहों की पहचान ने इन योगिकों के उपयोग और दुनिया के कई क्षेत्रों में इसके उपयोग पर प्रतिबंध या कमी पर एक सार्वजनिक बहस को शुरू किया। उम्मीद की जाती है की मैक्रोसाइक्लिक कस्तूरी यौगिक इनका स्थान ले लेंगे इन योगिकों को सुरक्षित माना जाता है।\n\n\n", "id": "246772", "title": "कस्तूरी"}
