{"url": "https://hi.wikipedia.org/wiki?curid=247211", "text": "सर्वसत्तावाद\n\nसर्वसत्तावाद, सर्वाधिकारवाद (Totalitarianism) या समग्रवादी व्यवस्था उस राजनीतिक व्यवस्था का नाम है जिसमें शासन अपनी सत्ता की कोई सीमारेखा नहीं मानता और लोगों के जीवन के सभी पहलुओं को यथासम्भव नियंत्रित करने को उद्यत रहता है। ऐसा शासन प्रायः किसी एक व्यक्ति, एक वर्ग या एक समूह के नियंत्रण में रहता है। \n\nसमग्रवादी व्यवस्था लक्ष्यों, साधनों एवं नीतियों के दृष्टिकोण से प्रजातांत्रिक व्यवस्था के बिल्कुल विपरीत होता है। यह एक तानाशाह या शक्तिशाली समूह की इच्छाओं एवं संकल्पनाओं पर आधारित होता है।\nइसमें राजनैतिक शक्ति का केन्द्रीकरण होता है अर्थात् राजनैतिक शक्ति एक व्यक्ति, समूह या दल के हाथ में होती है। ये आर्थिक क्रियाओं का सम्पूर्ण नियंत्रण करता है। इसमें एक सर्वशक्तिशाली केन्द्र से सम्पूर्ण व्यवस्था को नियंत्रित किया जाता है। इसमें सांस्कृतिक विभिन्नता को समाप्त कर दिया जाता है और सम्पूर्ण समाज को सामान्य संस्कृति के अधीन करने का प्रयत्न किया जाता है। ऐसा प्रयत्न वास्तव में दृष्टिकोणों की विभिन्नता की समाप्ति के लिये किया जाता है और ऐसा करके केन्द्र द्वारा दिये जाने वाले आदेशों और आज्ञाओं के पालन में पड़ने वाली रूकावटों को दूर करने का प्रयत्न किया जाता है। समग्रवादी व्यवस्था का सम्बन्ध एक सर्वशक्तिशाली राज्य से है। इसमें पूर्ण या समग्र को वास्तविक मानकर इसके हितों की पूर्ति के लिये आयोजन किया जाता है। किन वस्तुओं का उत्पादन किया जाएगा, कब, कहाँ, कैसे और किनके द्वारा किया जायेगा और कौन लोग इसमें लाभान्वित होगें, इसका निश्चय मात्र एक राजनैतिक दल, समूह या व्यक्ति द्वारा किया जाता है। इसमें व्यक्तिगत साहस व क्रिया के लिये स्थान नहीं होता है। सम्पूर्ण सम्पत्ति व उत्पादन के समस्त साधनों पर राज्य का अधिकार होता है। \n\nइस व्यवस्था में दबाव का तत्व विशेष स्थान रखता है। इसके दो प्रमुख रूप रहे हैं - अधिनायकतंत्र तथा साम्यवादी तंत्र।\n\nराजनीतिक व्यवस्था के एक प्रकार के रूप में 'सर्वसत्तावाद' एक ऐसा पद है जो निरंकुशता, अधिनायकवाद और तानाशाही जैसे पदों का समानार्थक लगता है। यद्यपि इस समानार्थकता को ख़ारिज नहीं किया जा सकता, लेकिन द्वितीय विश्वयुद्ध के बाद प्रचलित ज्ञान के समाजशास्त्र की निगाह से देखने पर सर्वसत्तावाद भिन्न तात्पर्यों से सम्पन्न अभिव्यक्ति की तरह सामने आता है। शुरुआत में इतालवी फ़ासिस्ट सर्वसत्तावाद को अपनी व्यवस्था के सकारात्मक मूल्य की तरह पेश करते थे। पर बाद में इसका अधिकतर इस्तेमाल शीतयुद्धीन राजनीति के दौरान पश्चिमी ख़ेमे के विद्वानों द्वारा किया गया ताकि उदारतावादी लोकतंत्र के ख़ाँचे में फ़िट न होने वाली व्यवस्थाओं को कठघरे में खड़ा किया जा सके। इन विद्वानों ने सर्वसत्तावाद के जरिये राजनीतिक व्यवस्थाओं के इतिहास का फिर से वर्गीकरण करने का प्रयास किया। इसके परिणामस्वरूप नाज़ी जर्मनी, फ़ासीवादी इटली, स्तालिनकालीन सोवियत संघ और सेंडिनिस्टा की हुकूमत वाले निकारागुआ को ही सर्वसत्तावादी श्रेणी में नहीं रखा गया, बल्कि प्लेटो द्वारा वर्णित रिपब्लिक, चिन राजवंश, भारत के मौर्य साम्राज्य, डायक्लेटियन के रोमन साम्राज्य, कैल्विनकालीन जिनेवा, जापान के मीज़ी साम्राज्य और प्राचीन स्पार्टा को भी उसी पलड़े में तौल दिया गया। \n\nबीसवीं सदी के दूसरे दशक से पहले समाज-विज्ञान में इस पद का इस्तेमाल किया ही नहीं जाता था। 1923 में इतालवी फ़ासीवाद का एक प्रणाली के रूप वर्णन करने के लिए गियोवानी अमेंडोला ने इसका प्रयोग किया। इसके बाद फ़ासीवाद के प्रमुख सिद्धांतकार गियोवानी जेंटील ने बेनिटो मुसोलिनी के नेतृत्व में स्थापित व्यवस्था को ‘टोटलिरिटो’ की संज्ञा दी। यह नये किस्म का राज्य जीवन के हर क्षेत्र को अपने दायरे में लेने के लिए तत्पर था। वह राष्ट्र और उसके लक्ष्यों का सम्पूर्ण प्रतिनिधित्व करने का दावा करता था। मुसोलिनी ने टोटलिटेरियनिज़म को एक सकारात्मक मूल्य की तरह व्याख्यायित किया कि यह व्यवस्था हर चीज़ का राजनीतीकरण करने वाली है, चाहे वह आध्यात्मिक हो या पार्थिव। मुसोलिनी का कथन था : ‘हर चीज़ राज्य के दायरे में, राज्य के बाहर कुछ नहीं, राज्य के विरुद्ध कुछ नहीं।’ फ़ासीवादियों द्वारा अपनाये जाने के बावजूद 1933 में प्रकाशित इनसाइक्लोपीडिया ऑफ़ सोशल साइंसेज़ के पहले संस्करण से यह पद नदारद है। हान्ना एरेंत द्वारा किये गये विख्यात विश्लेषण में सर्वसत्तावाद को राजनीतिक उत्पीड़न के पारम्परिक रूपों से भिन्न बताया गया है। एरेंत के अनुसार बीसवीं सदी में विकसित हुई इस राज्य-व्यवस्था का इतिहास नाज़ीवाद से स्तालिनवाद के बीच फैला हुआ है। यह परिघटना विचारधारा और आतंक के माध्यम से न केवल एक राज्य के भीतर बल्कि सारी दुनिया पर सम्पूर्ण प्रभुत्व कायम करने के सपने से जुड़ी है। विचारधारा से एरेंत का मतलब इतिहास के नियमों का पता लगा लेने की दावेदारियों से था। आतंक के सर्वाधिक भीषण उदाहरण के रूप में उन्होंने नाज़ी यातना शिविरों का हवाला दिया। उन्होंने समकालीन युरोपीय अनुभव की व्याख्या करते हुए उन आयामों की शिनाख्त की जिनके कारण सर्वसत्तावाद मुमकिन हो सका। उन्होंने दिखाया कि यहूदियों की विशिष्ट राजनीतिक और सामाजिक हैसियत के कारण सामीवाद विरोधी मुहिम को नयी ताकत मिली; साम्राज्यवाद के कारण नस्लवादी आंदोलन पैदा हुए; और युरोपीय समाज के उखड़े हुए समुदायों में बँट जाने के कारण अकेलेपन और दिशाहीनता के शिकार लोगों को विचारधाराओं के ज़रिये गोलबंद करने में आसानी हो गयी। एरेंत के बाद दार्शनिक कार्ल पॉपर ने प्लेटो, हीगेल और मार्क्स की रैडिकल आलोचना करते हुए ‘यूटोपियन सोशल इंजीनियरिंग’ के प्रयासों को (चाहे वह जर्मनी में की गयी हो या रूस में) सर्वसत्तावाद का स्रोत बताया। पॉपर के चिंतन ने जिस समझ की नींव डाली उसके आधार पर आंद्रे ग्लुक्समैन, बर्नार्ड हेनरी लेवी और अन्य युरोपियन दार्शनिकों ने बीसवीं सदी में सोवियत संघ में हुए मार्क्सवाद के प्रयोग से मिली निराशाओं के तहत इस पद का प्रयोग जारी रखा। धीरे-धीरे सर्वसत्तावाद पश्चिम के वैचारिक हथियार के रूप में रूढ़ हो गया। \n\nशासन पद्धतियों का तुलनात्मक अध्ययन करने वाले विद्वानों कार्ल फ़्रेड्रिख़ और ज़िगनियू ब्रेज़िंस्की ने सर्वसत्तावाद की परिभाषा जीवन के हर क्षेत्र को अपने दायरे में समेट लेने वाली विचारधारा, एक पार्टी की हूकूमत वाले राज्य, ख़ुफ़िया पुलिस के दबदबे और आर्थिक-सांस्कृतिक-प्रचारात्मक ढाँचे पर सरकारी जकड़ के संयोग के रूप में की। यह परिभाषा अपने आगोश में फ़ासीवादी और मार्क्सवादी व्यवस्थाओं को समेट लेती थी। पर सत्तर के दशक में सर्वसत्तावाद के ज़रिये पश्चिमी विद्वानों ने नयी कारीगरी करने की कोशिश की और मार्क्सवादी हुकूमतों को फ़ासीवादी हुकूमतों से अलग करके दिखाया जाने लगा। इस दिलचस्प कवायद का परिणाम ‘सर्वसत्तावाद’ और ‘अधिनायकवाद’ की तुलनात्मक श्रेणियों में निकला। इसके तहत दक्षिणपंथी ग़ैर-लोकतांत्रिक राज्यों (जिनसे पश्चिम गठजोड़ बनाये हुए था) को ‘टोटलिटेरियन’ वामपंथी राज्यों के मुकाबले बेहतर ठहराने के लिए ‘एथॉरिटेरियन’ नामक नयी संज्ञा को जन्म दिया गया। इस बौद्धिक उपक्रम के कारण सर्वसत्तावाद का प्रयोग पूरी तरह से बदल गया। जो पद शुरुआत में फ़ासीवाद को परिभाषित करने के लिए इस्तेमाल किया गया था और जिसे अपनी बौद्धिक वैधता आधुनिक तानाशाहियों के वामपंथी और दक्षिणपंथी रूपों को एक ही श्रेणी में रखने से मिली थी, उसे रोनाल्ड रेगन के राष्ट्रपतित्व के दौरान केवल कम्युनिस्ट व्यवस्थाओं के वर्णन में सीमित कर दिया गया। \n\nज्ञान के समाजशास्त्र के इस शीतयुद्धीन संस्करण में राजनीतिशास्त्रियों ने जम कर योगदान किया। उनके प्रयासों से ही सर्वसत्तावाद की नयी व्याख्याएँ पचास और साठ के दशक में उभरे आधुनिकीकरण और विकास के सिद्धांतों के नतीजे के रूप में सामने आयीं। इसके पहले चरण में सभी समाजों को परम्परागत से आधुनिकता की तरफ़ सिलसिलेवार रैखिक गति से बढ़ते हुए दिखाया गया। इसके बाद कहा गया कि आधुनिक हो जाने के बाद कुछ समाज सकारात्मक (लोकतांत्रिक) व्यवस्थाओं की तरफ़ चले गये क्योंकि वे आगे बढ़े हुए थे और कुछ नकारात्मक (सर्वसत्तावादी) प्रणालियों को अपना बैठे क्योंकि वे पिछड़े हुए समाज थे। इस बौद्धिकता ने लोकतांत्रिक और सर्वसत्तावादी शासन व्यवस्थाओं को आदर्शीकृत रूप में पेश किया। \n\n1968 में अमेरिकी बुद्धिजीवी सेमुअल पी. हंटिंग्टन की रचना पॉलिटिकल ऑर्डर इन चेंजिंग सोसाइटी का प्रकाशन हुआ। हॉब्स की युगप्रवर्तक रचना लेवायथन से प्रभावित इस कृति में हंटिंग्टन ने तर्क दिया कि अविकसित समाजों में कई बार फ़ौज के अलावा ऐसी कोई आधुनिक, पेशेवर और संगठित राष्ट्रीय संस्था नहीं होती जो लोकतंत्र की तरफ़ संक्रमण करने की मुश्किल अवधि में उनका नेतृत्व कर सके। ऐसे समाजों में केवल फ़ौजी शासन ही शांति-व्यवस्था कायम रखते हुए आधुनिकीकरण की प्रक्रिया से निकले अशांतकारी प्रभावों को काबू में रख सकता है। हंटिंग्टन के इस विश्लेषण ने आधुनिकीकरण के साथ जुड़े हुए कार्य-कारण संबंधों को नयी दृष्टि से देखने का रास्ता खोला। पहली बार यह सूत्रीकरण सामने आया कि आधुनिकीकरण के दबावों से राज्य प्रणाली के संस्थागत ढाँचे का क्षय हो जाता है। फ़ौजी तानाशाही इस ढाँचे की पुनर्रचना कर सकती है जिसका बाद में लोकतंत्रीकरण किया जा सकता है। सैनिक तानाशाही को लोकतंत्र के वाहक की संज्ञा देने वाले इस विकट सूत्रीकरण के पीछे ग़रीब देशों पर काबिज़ अलोकतांत्रिक हुकूमतों का अनुभव था। \n\nलोकतंत्र और सर्वसत्तावाद के बीच इस द्विभाजन को पहली चुनौती 1970 में मिली। समाज-वैज्ञानिकों ने 1964 से 1974 के बीच के दौर में देखा कि लातीनी अमेरिका के अपेक्षाकृत विकसित देशों में ही नहीं, बल्कि स्पेन और पुर्तगाल जैसे धनी देशों में अधिनायकवादी शासन चल रहा है। मैक्सिको में भी लोकतंत्र के आवरण के नीचे दरअसल तानाशाही है। ये व्यवस्थाएँ अफ़्रीकी देशों की व्यक्तिगत किस्म की तानाशाहियों से भिन्न बेहद संगठित और जटिल किस्म की प्रणालियाँ थीं। इनका दावा था कि वे अपने-अपने समाजों में विकास और आधुनिकीकरण की प्रक्रिया का नेतृत्व कर रही हैं। उधर एशिया में भी दक्षिण कोरिया और ताइवान में निरंकुश सरकारें आर्थिक विकास करने में कामयाब दिखने लगी थीं। इस घटनाक्रम का अध्ययन करते हुए युआन लिंज़ ने अपनी क्लासिक रचना ‘एन एथॉरिटेरियन रिज़ीम : अ केस ऑफ़ स्पेन’ में एक ऐसी व्यवस्था की शिनाख्त की जिसमें लोकतंत्र और सर्वसत्तावाद के मिले-जुले लक्षण थे।  इसके बाद गुलेरमो ओडोनेल ने 1973 में दक्षिण अमेरिकी राजनीति का अध्ययन करके दावा किया कि पूँजीवादी विकास और आधुनिकीकरण के गर्भ से लातीनी अमेरिका के अपेक्षाकृत निर्भर लेकिन विकसित देशों में एक नौकरशाह-तानाशाही ने जन्म लिया है। \n\nअमेरिकी राजनीतिशास्त्री जीन किर्कपैट्रिक ने 1979 में हंटिंग्टन, लिंज़ और ओडोनेल की व्याख्याओं के आधार पर स्पष्ट सूत्रीकरण किया कि सर्वसत्तावादी केवल मार्क्सवादी- लेनिनवादी हूकूमतें हैं। अधिनायकवादी शासन दमनकारी तो होता है पर उसमें पूँजीवादी लोकतंत्र के रूप में सुधरने की गुंजाइश होती है। किर्कपैट्रिक के इस बहुचर्चित लेख ‘डिक्टेटरशिप ऐंड डबल स्टैंडर्ड’ से हंगामा मच गया। इसकी आलोचना में कहा गया कि सर्वसत्तावादी राज्य अगर गिरक्रतारी, यातना और हत्या पर निर्भर रहता है तो अधिनायकवादी राज्य इसी तरह के काम निजी क्षेत्र के ज़रिये करवाता है। बहरहाल, किर्कपैट्रिक रेगन प्रशासन की कारकुन बनीं और उन्होंने शीतयुद्धीन राजनीति के लिए अपने राजनीतिशास्त्रीय ज्ञान का जम कर दोहन किया। \n\nशीत युद्ध खत्म हो जाने के बाद राजनीतिशास्त्र के दायरों में इस समय स्थिति यह है कि विद्वानों ने सर्वसत्तावाद की श्रेणी को पूरी तरह से ख़ारिज करके अधिनायकवादी व्यवस्थाओं की एक नयी व्यापक श्रेणी बनायी है। इसमें दमनकारी, असहिष्णु, निजी अधिकारों और नागरिक स्वतंत्रताओं का अतिक्रमण और ग़ैर-राजकीय हित समूहों को सीमित स्वायत्तता देने वाली प्रणालियों को रखा गया है। इस वर्णन से ज़ाहिर है कि इन प्रवृत्तियों की शिनाख्त ख़ुद को पूरी तरह से लोकतांत्रिक कहने वाले राज्यों में भी की जा सकती है। इस लिहाज़ से स्थापित उदारतावादी लोकतांत्रिक व्यवस्थाओं के मुकाबले अधिनायकवाद अधिकांशतः अब एक रुझान का नाम रह गया है।\n\n1. हान्ना एरेंत (1958), द ओरिजिंस ऑफ़ टोटलिटेरियनिज़म, मेरिडियन, न्यूयॉर्क, दूसरा संस्करण.\n\n2. कार्ल पॉपर (1945), ओपन सोसाइटी ऐंड इट्स एनिमीज़, रॉटलेज, लंदन.\n\n3. सेमुअल पी. हंटिंग्टन (1967), पॉलिटिकल ऑर्डर इन चेंजिंग सोसाइटी, येल युनिवर्सिटी प्रेस, न्यू हैविन.\n\n3. सी.जे. फ़्रेड्रिख़ और ज़ैड. ब्रेज़िंस्की (1967), टोटलिटेरियन डिक्टेटरशिप ऐंड ऑटोक्रेसी, प्रेजर, न्यूयॉर्क.\n\n4. जीन किर्कपैट्रिक (1979), ‘डिक्टेटरशिप ऐंड डबल स्टेंडर्ड’, कमेंटरी, खण्ड 68, अंक 5.\n\n5. जे.जे. लिंज़ (1970), ‘एन एथॉरिटेरियन रिज़ीम : अ केस ऑफ़ स्पेन’, ई. अलार्ड और एस रोकन (सम्पा.), मास पॉलिटिक्स : स्टडीज़ इन पॉलिटिकल सोसियोलॅजी, फ़्री प्रेस, न्यूयॉर्क.\n\n\n", "id": "247211", "title": "सर्वसत्तावाद"}
{"url": "https://hi.wikipedia.org/wiki?curid=247212", "text": "नैगमिक सामाजिक उत्तरदायित्व\n\nनिगमित सामाजिक उत्तरदायित्व (Corporate social responsibility या \"CSR\") व्यापारिक और औद्योगिक कंपनियों द्वारा अपनाया गया स्व-नियंत्रण है जिसके अन्तर्गत वे ऐसे व्यापारिक मॉडल के अनुसार काम करतीं हैं जो कानून, नैतिक मानकों, एवं अन्तरराष्ट्रीय रीति के अनुकूल हो। इसके अन्तर्गत कंपनी द्वारा कुछ ऐसे कार्य किये जाते हैं जो पर्यावरण, आम जनता, उपभोक्ता, कर्मचारी, तथा अंशधारियों पर सकारात्मक प्रभाव डाले।\n\n", "id": "247212", "title": "नैगमिक सामाजिक उत्तरदायित्व"}
{"url": "https://hi.wikipedia.org/wiki?curid=247215", "text": "भारत डायनेमिक्स लिमिटेड\n\nभारत डायनामिक्स लिमिटेड (Bharat Dynamics Limited (BDL)) भारत का सार्वजनिक क्षेत्र का एक उपक्रम है। इसका मुख्यालय हैदराबाद में है। यहाँ भारत का गोलाबारूद एवं प्रक्षेपात्र (मिसाइल) बनता है। इसकी स्थापना सन् १९७० में हुई थी।\n", "id": "247215", "title": "भारत डायनेमिक्स लिमिटेड"}
{"url": "https://hi.wikipedia.org/wiki?curid=247217", "text": "सतलुज जल विद्युत निगम लिमिटेड\n\nसतलुज जल विद्युत निगम लिमिटेड (पूर्व नाम, \"नाथपा झाकड़ी पावर कारपोरेशन लिमिटेड\" - एनजेपीसी) की स्थापना 24 मई 1988 को हिमाचल प्रदेश में सतलुज नदी बेसिन और किसी भी अन्य स्थान पर परियोजनाओं की आयोजना कर इनके सर्वेक्षण से लेकर निर्माण तक के कार्य करने एवं इनका परिचालन व रख-रखाव करने हेतु भारत सरकार तथा हिमाचल प्रदेश सरकार के संयुक्त उपक्रम के रूप में की गई थी। सतलुज जल विद्युत निगम लिमिटेड की वर्तमान प्राधिकृत शेयर पूंजी रु.4500 करोड़ है।\n\nनाथपा झाकड़ी जलविद्युत स्टेशन - एनजेएचपीएस (1500 मेगावाट) सतलुज जल विद्युत निगम द्वारा निष्पादन के लिए हाथ मे ली गई प्रथम परियोजना है।\n\nएसजेवीएन वर्तमान में 1500 मेगावाट क्षमता के नाथपा झाकड़ी जलविद्युत स्टेशन का प्रचालन एवं 412 मेगावाट क्षमता की रामपुर जल विद्युत परियोजना का निर्माण कर रहा है। 775 मेगावाट क्षमता की लूहरी जल विद्युत परियोजना तथा 40 मेगावाट क्षमता की धौलासिद्ध जलविद्युत परियोजना के निष्पादन अनुबंधों पर हिमाचल प्रदेश सरकार के साथ 27 अक्टूबर 2008 को हस्ताक्षर किए गए हैं। इसके अतिरिक्त एसजेवीएन उत्तराखण्ड राज्य में 252 मेगावाट की देवसरी जल विद्युत परियोजना, 59 मेगावाट की नैटवार मोरी तथा 45 मेगावाट की जाखोल सांकरी जल विद्युत परियोजनाओं का भी निर्माण कर रहा है। हिमाचल प्रदेश सरकार ने एसजेवीएन को हिमाचल प्रदेश में खाब जल विद्युत परियोजना (1020 मेगावाट) डीपीआर बनाने के लिए भी सौंपी है और उम्मीद है कि एसजेवीएन ही इसका निर्माण करेगा।\n\nकंपनी ने अब देश की सीमाएं लांघकर खुली बोली के आधार पर नेपाल में अरुण-III जलविद्युत परियोजना (402 मेगावाट) हासिल की है। इसके अतिरिक्त कंपनी को भूटान में वांग्चू जल विद्युत परियोजना (600 मेगावाट) तथा खोलोंग्चू जल विद्युत परियोजना (650 मेगावाट) नामक दो परियोजनाओं की डीपीआर बनाने/उन्नयन करने का कार्य भी सौंपा गया है। कुल मिलाकर देखा जाए तो अगले कुछ सालों में एसजेवीएन के अरबों डालर लागत वाली परियोजनाओं के प्रचालन एवं निर्माण क साथ संबंद्ध होने की संभावना है।\n\n", "id": "247217", "title": "सतलुज जल विद्युत निगम लिमिटेड"}
{"url": "https://hi.wikipedia.org/wiki?curid=247218", "text": "रमेश चंद्रा\n\nरमेश चंद्रा भारतीय रियल एस्टेट कंपनी यूनिटेक के संस्थापक है। उनकी निवल मूल्य $ 600 मिलियन है, जो सिर्फ एक साल पहले 9.6 अरब डॉलर से काफी कम है। यह मुख्य रूप से अचल संपत्ति मंदी के बीच यूनिटेक के शेयर मूल्य में भारी कमी की वजह से था।.\n\nरमेश चंद्र, 1941 में एक बैंकर के घर में पैदा हुआ थे और फर्रुखाबाद, उत्तर प्रदेश में अपनी स्कूली शिक्षा पूरी करने के बाद उन्होंने आईआईटी खड़गपुर में प्रवेश लिया, जहाँ उन्होंने संरचनात्मक इंजीनियरिंग का अध्ययन किया।\nकोलकाता में ब्रिज एंड रूफ कंपनी में एक छोटी कार्यकाल पूरा करने के बाद अपनी स्नातक की पढ़ाई के बाद उन्होंने स्ट्रक्चरल इंजीनियरिंग में इंग्लैंड में साउथेम्प्टन विश्वविद्यालय से प्रमुख के लिए छोड़ दिया। हालांकि, उन्होने पारिवारिक जिम्मेदारियों ओर रुख किया और १९६५ में वे भारत वापस आ गए और रुड़की में एक सरकारी प्रयोगशाला में काम करने लगे। 1967 में अखिल भारतीय आयुर्विज्ञान संस्थान, दिल्ली के एक स्नातक से शादी की और अगले वर्ष दोनो दिल्ली वापस आ गए जहाँ उनकी पत्नी ने अखिल भारतीय आयुर्विज्ञान संस्थान में एक अनुसंधान कार्य चलाया, जबकि उनहोने एक संरचनात्मक इंजीनियर के रूप में कार्य शुरु किया।\n1972 में अन्त में, चार अपने दोस्तों के साथ, वह संयुक्त तकनीकी सलाहकार प्राइवेट लिमिटेड, मुख्य रूप से एक मिट्टी जांच कंपनी दिल्ली में शुरू कर दिया।\nउन्होने 1985 में अचल संपत्ति और सिविल इंजीनियरिंग के क्षेत्र में गुड़गांव में मध्यवर्गीय घरों और कई प्रतिष्ठित परियोजनाओं का निर्माण, उत्तर प्रदेश और लीबिया, अन्य मध्य पूर्वी देशों में पूरा किया। उसकी सार्वजनिक रूप कारोबार कंपनी, यूनिटेक, जिन्हे उन्के दो बेटों अजय और संजय चलाते है, एक 350 एकड़ (1.4 km2) एक ग्रेग नॉर्मन हस्ताक्षर गोल्फ कोर्स के साथ दिल्ली के उपनगरों में लक्जरी घरों के सामुदायिक भवन है और इंडोनेशिया के सलीम को ग्रुप के साथ साझेदारी में विशेष आर्थिक क्षेत्र की स्थापना की।\nउन्होने डॉ॰ पुष्पा चंद्रा से शादी की है और दो बच्चों, अजय चन्द्र और संजय चंद्रा के पिता है। वे अब नई दिल्ली में रहते है।\n\n", "id": "247218", "title": "रमेश चंद्रा"}
{"url": "https://hi.wikipedia.org/wiki?curid=247220", "text": "जीवन बीमा\n\nजीवन बीमा (Life insurance) एक लिखित करार है जो किसी व्यक्ति (बीमाधारी) एवं बीमाप्रदाता के बीच में किया जाता है। इस करार में बीमाप्रदाता, बीमाधारी की मृत्यु या कोई दुर्घटना होने पर उसे कोई पूर्वस्वीकृत राशि देने का वादा करता है। इस वादे के बदले में बीमाधारी व्यक्ति को एक निर्धारित राशि किसी निर्धारित समयान्तराल पर किसी निर्धारित अवधि तक देते रहने के लिये सहमत होता है।\n\nजीवन बीमा में पॉलिसी का भुगतान निश्चित है तथा बीमित घटना का घटित होना भी निशित है किन्तु इसके घटित होने का समय निश्चित नहीं है। इसलिए जीवन बीमा को 'जीवन आश्वासन' कहते हैं। जीवन बीमा की विषयवस्तु मनुष्य है।\n\nभारत में पालसी धारक के हितों कि रक्षा करने हेतु,एवं  बीमा उद्योग का क्रमबद्ध विनियमन, संवर्धन तथा संबधित व आकस्मिक मामलों पर कार्य करने हेतु बीमा विनियामक और विकास प्राधिकरण (Insurance Regulatory and Development Authority / IRDA) का संगठन किया गया है|\n\n\n\n\n\n\n\n\n\n\n\n1. बजाज अलियांज लाईफ इंश्योरेंस\n2. बिरला सनलाईफ लाईफ इंश्योरेंस\n3. एचडीएफ़सी स्टैंडर्ड लाईफ इंश्योरेस\n4. आईसीआईसीआई प्रुडेंशल लाईफ इंश्योरेंस\n5. एक्साइड लाइफ इंश्योरेंस कं लिमिटेड\n6. भारतीय जीवन बीमा निगम\n7. मैक्स न्यूयार्क लाईफ इंश्योरेंस कं लिमिटेड\n8. मेट लाईफ इंडिया इंश्योरेंस कं लिमिटेड\n9. कोटक महिंद्रा ओल्ड म्यूचल लाईफ इंश्योरेंस लिमिटेड\n10. एसबीआई लाईफ इंश्योरेंस कं लिमिटेड\n11. टाटा एआईजी लाईफ इंश्योरेंस कं लिमिटेड\n12. रिलायंस लाईफ इंश्योरेंस कं लिमिटेड\n13. अविवा लाईफ इंश्योरेंस कं इंडिया प्रा. लिमिटेड\n14. सहारा इंडिया लाईफ इंश्योरेंस\n15. भारती एक्सा लाईफ इंश्योरेंस\n16. फ्यूचर जनरालि लाईफ इंश्योरेंस\n17. आईडीबीआई फोर्टीज़ लाईफ इंश्योरेंस\n\n\n", "id": "247220", "title": "जीवन बीमा"}
{"url": "https://hi.wikipedia.org/wiki?curid=247221", "text": "ट्राइटन (उपग्रह)\n\nट्राइटन सौर मण्डल के आठवे ग्रह वरुण (नॅप्टयून) का सबसे बड़ा उपग्रह है और हमारे सौर मण्डल के सारे चंद्रमाओं में से सातवा सब से बड़ा चन्द्रमा है। अगर वरुण के सारे चंद्रमाओं का कुल द्रव्यमान देखा जाए तो उसका ९९.५% इस एक उपग्रह में निहित है। ट्राइटन वरुण का इकलौता उपग्रह है जो अपने गुरुत्वाकर्षक खिचाव से अपना अकार गोल कर चुका है। बाक़ी सभी चंद्रमाओं के अकार बेढंगे हैं। ट्राइटन का अपना पतला वायुमंडल भी है, जिसमें नाइट्रोजन के साथ-साथ थोड़ी मात्रा में मीथेन और कार्बन मोनोऑक्साइड भी मौजूद हैं। ट्राइटन की सतह पर औसत तापमान -२३५.२° सेंटीग्रेड है। १९८६ में पास से गुज़रते हुए वॉयेजर द्वितीय यान ने कुछ ऐसी तस्वीरें ली जिनमें ट्राइटन के वातावरण में बादलों जैसी चीज़ें नज़र आई थीं। ट्राइटन वरुण के इर्द-गिर्द अपनी कक्षा में परिक्रमा में प्रतिगामी चाल रखता है और इसकी बनावट यम ग्रह (प्लूटो) से मिलती-जुलती है जिस से वैज्ञानिक अनुमान लगते हैं के ट्राइटन वरुण से दूर काइपर घेरे में बना था और भटकते हुए वरुण के पास जा पहुंचा जहाँ वह वरुण के तगड़े गुरुत्वाकर्षण की पकड़ में आ गया और तब से उसकी परिक्रमा कर रहा है।\n\nट्राइटन की सतह पर जमी हुई नाइट्रोजन की बर्फ़ की एक परत है। उसके नीचे पानी की बर्फ़ की मोटी परत है। इस परत के नीचे इस उपग्रह का केंद्रीय भाग है जो पत्थर और धातुओं का मिश्रण है। यह केन्द्रीय भाग इस उपग्रह के कुल द्रव्यमान का दो-तिहाई हिस्सा है। वैज्ञानिकों का मानना है के इसकी सतह पर ऐसे ज्वालामुखी और उष्णोत्स (गायज़र) हैं जो फटकार जमी हुई नाइट्रोजन गैस उगलते हैं।\n\n\n", "id": "247221", "title": "ट्राइटन (उपग्रह)"}
{"url": "https://hi.wikipedia.org/wiki?curid=247226", "text": "माइकल बल्लैक\n\nमाइकल बल्लैक (जन्म 26 सितंबर 1976) पेशेवर जर्मन फुटबॉल के खिलाड़ी हैं, जो इस समय बूंदेस्लिगा क्लब बायर लीवरकुसेनके लिए खेलते हैं। अपने अंतरराष्ट्रीय टीम के इतिहास में सबसे अधिक गोल करनेवालों में से वे एक हैं। बल्लैक केवल कैसेर्सलौतेर्न को छोड़ कर सभी टीमों के लिए खेलते हुए 13 नंबर की शर्ट पहनते हैं। पेले द्वारा वे फीफा के 100 महानतम जीवित खिलाड़ियों और 2002 में यूईएफए क्लब के मिडफील्डर के रूप में से एक चुने गए हैं। 2002, 2003 और 2005 में तीन बार उन्होंने वर्ष के बेहतरीन जर्मन फुटबॉल खिलाड़ी का पुरस्कार जीता है।\n\nबल्लैक ने अपने कैरियर शुरूआत बहुत ही युवावस्था में चेम्नित्ज़ से की और 1995 में अपने पेशेवर रूप में खेलना शुरू किया। हालांकि पहले ही सीजन में टीम निष्कासित हो गयी, लेकिन रेगिओनाल्लिगा में बाद के सीजन में उनके प्रदर्शन के कारण उनका हस्तांतरण कैसरस्लॉतेर्ण में हो गया। क्लब में अपने पहले ही सीजन में उन्होंने बूंदेस्लिगा जीत लिया, यह उनका पहला बड़ा सम्मान था। 1998-99 के सीजन में वे टीम के पहले नियमित सदस्य बने और जर्मनी के लिए उन्होंने पहला वरिष्ठ राष्ट्रीय कैप हासिल किया। 1999 में 4.1 मिलियन यूरो के लिए वे बायर लीवरकुसेन में चले गए। 2002 के सीजन में उन्हें प्रतियोगिता में दूसरे विजेता के रूप में ढेर सारा पदक पाते देखा गया: बायर लीवरकुसेन ने बूंदेस्लिगा में, जर्मन कप, यूईएफए चैंपियन्स लीग और 2002 के विश्व कप फाइनल में ब्राजील से हार कर जर्मनी दूसरे स्थान पर रहा. \n\n12.9 मिलियन यूरो के लिए म्यूनिख बेयर्न में चले जाने के बाद उन्हें और भी सम्मान मिला: 2003, 2006 और 2006 टीम ने दोनों बूंदेस्लिगा और जर्मन कप जीता. बल्लैक मिडफील्ड से एक सफल गोल दागनेवाले खिलाड़ी बन गए, उन्होंने 2002 और 2006 के बीच बेयर्न म्यूनिख के लिए 58 गोल किए. 2006 में मध्य में वे चेल्सी के प्रीमियर लीग क्लब में शामिल हो गए और क्लब में अपने पहले सीजन में उन्होंने पहला अंग्रेजी सम्मान एफए कप और लीग कप जीता. चोट के कारण 2007 खाली गया, लेकिन अगले सीजन में वे लौट आए और चेल्सी को पहली बार चैंपियंस लीग फाइनल तक पहुंचाने में मदद की. \n\nअंतरराष्ट्रीय स्तर पर, बल्लैक ने 2000, 2004 और 2008 में यूरोपीय चैंपियनशिपों के लिए तथा 2002 और 2006 में फीफा विश्व कप के लिए खेला। 2004 में जुर्गें क्लिंसमन्न ने उन्हें राष्ट्रीय टीम का कप्तान नियुक्त किया। 2002 विश्व कप में अपने देश को पहुंचाने के लिए बल्लैक ने लगातार क्वार्टर फाइनल और सेमीफाइनल में जीत हासिल करनेवाला गोल दागा और 2006 विश्व कप के सेमी फाइनल और 2008 के यूरो फाइनल में अपनी टीम को पहुंचाया.\n\nमाइकल बल्लैक का जन्म गोर्लित्ज़ में हुआ था जो कि ऊपरी लुसातिया और सिलेसिया क्षेत्र के ऐतिहासिक शहर है, मौजूदा समय में सैक्सोनी का एक मुक्त राज्य है। वे पेशे से इंजीनियर स्टेपहान और पेशे से सचिव करीन बल्लैक की एकमात्र संतान थे। जब बल्लैक बहुत ही छोटे-से थे, तब उनका परिवार कार्ल-मार्क्स-स्टैडिट चला आया, यहीं उन्होंने फुटबॉल खेलना शुरू किया।\n\nमाइकल बल्लैक जब सात साल के थे, तब उनके माता-पिता ने उन्हें पास ही में प्रशिक्षण के लिए भेजा . बाद में वे एफसी कार्ल-मार्क्स-स्टैडिट (1990 में इसका नाम बदल कर चेम्नित्ज़ेर एफसी हो गया) चले गए। उनके पिता खुद भी जर्मनी में दूसरे डिवीजन का फुटबॉल खेला करते थे। बल्लैक के लिए यह असामान्य बात थी कि कम उम्र में वे दोनों पैरों का उपयोग समान क्षमता के साथ किया करते थे।\n\nसेंट्रल मिडफील्डर की भूमिका में उनके प्रदर्शन के कारण, 1995 में, बल्लैक ने पहली बार पेशेवर अनुबंध प्राप्त किया। फ्रांज बैकेंबॉयर, जिनका उपनाम \"\"डेर कैसर\" \" था, के संदर्भ में उनका नाम \"\"लिटिल कैसर\" \" पड़ गया। 4 अगस्त 1995 में उनके पेशेवर कैरियर की शुरुआत हुई, यह पहला दिन था न्यू 2. बूंदेस्लिगा सीजन का. वीएफबी लिपजिग के खिलाफ चेम्नित्ज़ 2-1 से हार गया।\n\nसीजन के अंत में, क्षेत्रीय तीसरे डिवीजन के विभिन्न स्तर पर चेम्नित्ज़ नि‍ष्कासित हो गया, इस दौरान बैल्लाक पंद्रह बार खेल चुके थे। मार्च 26, 1996 को जर्मनी के 21 से कम उम्र वालों की ओर से बल्लैक ने पहला मैच खेला।\n\nअगले सीजन में, बल्लैक टीम के पहले नियमित खिलाड़ी बन गए, पर जैसे ही चेम्नित्ज़ हार गया, तो वे तुरंत बूंदेस्लिगा लौट आए. उन्होंने खेल में कोई चूक नहीं की और \"स्काई ब्लूज\" के लिए दस गोल किया। चेम्नित्ज़ के प्रचार के लिए इतना पर्याप्त था, लेकिन 1997 की गर्मियों में, कोच ओटो रह्हगेल ने उन्हें केवल तरक्की दी 1. एफसी कैसरस्लॉतेर्ण ने शीर्ष के दिग्गज फुटबॉल खिलाड़ी के रूप में बल्लैक के साथ करार किया।\n\n1997-98 सीजन के खेल के सातवें मैच के दौरान, कार्लज़ूए से दूर, रेह्हगेल ने केवल फाइनल के लिए पांच मिनट की टक्कर के लिए पहली बार बल्लैक को बूंदेस्लिगा को सौंप देने का निर्णय लिया। 28 मार्च 1998, बायर लीवरकुसेन के खिलाफ पहली बार खेलने के लिए बल्लैक ने अपनी पहली टीम बनायी.\n\nसीजन के दौरान क्लब के रूप में बल्लैक ने अपनी नई टीम के लिए 16 बार खेला और लीग का खिताब पा लेने के लिए पहली बार अपनी बनायी नयी टीम को पदोन्नत करनेवाले बने. अगले सीजन में, बल्लैक दोनों ही नियमित (30 बार खेल कर चार गोल उन्होंने किया) और एक पक्ष के प्रमुख खिलाड़ी बने. चैंपियंस लीग के क्वार्टर फाइनल में कैसरस्लॉतेर्ण पहुंची, लेकिन बेयर्न म्यूनिख द्वारा वह हरा दी गयी।\n\n1 जुलाई 1999, 22 साल की उम्र में बल्लैक 4.1 मिलियन यूरो के स्थानांतरण शुल्क लेकर बायर लीवरकुसेन चले गए।\n\nयह बायर लीवरकुसेन ही था जिसने बल्लैक को सफल बनाया. क्रिस्टोफ दौम और क्लाऊस तोप्पमोलर जैसे कोचों ने मिडफील्ड में उनकी आक्रामक भूमिका को स्वीकार किया। बेएरेना में अपने तीन सीजन के दौरान लीग में 27 और यूरोप में नौ गोल करके लीवरकुसेन की सफलता में बल्लैक ने महत्वपूर्ण भूमिका निभाई थी।\n\n2000 में, बायर लीवरकुसेन को खिताब जीतने के लिए अपने से कमतर अनटरहाचिंग के खिलाफ केवल एक ड्रॉ की जरूरत थी, लेकिन बल्लैक के एक निजी गोल ने टीम को 0-2 से बुरी तरह से हरा दिया, जबकि बेयर्न म्यूनिख ने वेर्डर ब्रेमेन के खिलाफ 3-1 से जीत हासिल कर ली. 2002 का सीजन बायर लीवरकुसेन के लिए बहुत ही निराशाजनक था। जर्मन बूंदेस्लिगा में, टीम के मौसम के खेल के पिछले तीन शीर्ष टेबल पर बिंदु का नेतृत्व में पांच आत्मसमर्पण करने के लिए एक डॉर्टमुंड बोरुस्सिया पीछे खत्म दूसरा, मैड्रिड खो UEFA चैंपियंस लीग रियल को 2-1 अंतिम और जर्मन खोया स्चाल्के 04 को 4-2 कप के फाइनल. इन तीनों उपविजेताओं को \"तिगुना त्रास' करार दिया गया।\n\n2002 फीफा विश्व कप में बल्लैक और लीवरकुसेन के साथी बर्नड श्र्च्नेइदेर, कर्स्टन रामेलो और ओलिवर न्यूविल ने जर्मनी के साथ अंतिम दौर में जानेवालों को भी पराजित कर दिया, हालांकि बल्लैक को फाइनल के लिए निलंबित कर दिया गया। बल्लैक ने 17 गोलों के साथ लीग पूरा किया और इस सीजन के दौरान अपने प्रदर्शन के कारण UEFA.com के उपयोगकर्ताओं के मतदान से वे 2002 की बेहतरीन टीम बनने के साथ साल के फुटबॉल के बेहतरीन जर्मन खिलाड़ी बने गए।\n\nविश्व कप में उनके प्रभावशाली प्रदर्शन के बाद रियल मैड्रिड की दिलचस्पी के बावजूद बल्लैक ने 2002 में 12.9 मिलियन यूरो के एवज में बेयर्न म्यूनिख के साथ अनुबंध करने का फैसला किया। पहले सीजन में 75 अंकों के साथ बेयर्न ने बूंदेस्लिगा जीत लिया, उनलोगों ने जर्मन कप भी जीता. हालांकि दूसरे सीजन में, बेयर्न कप के साथ बूंदेस्लिगा ताज को वेर्डर ब्रेमेन से हार गया।\n\nअपने तीसरे सीजन में, बवारिंस के साथ बल्लैक ने 2004-05 में बेयर्न म्यूनिख की ही तरह सफलता की दोहरी खुशी का मजा लिया। नए कोच फेलिक्स मगाथ ने कहा कि उनके मिडफील्ड में वे अकेले स्वत:स्फूर्त स्टार्टर थे। बेयर्न में चार सीजन में, बल्लैक ने तीन बूंदेस्लिगा और डीएफबी-पोकल युगल जीता और 135 मैच में 47 गोल किए. 1998 और 2005 के बीच, बल्लैक ने अपने घरेलू लीग में 61 गोल दागे.\n\nबहरहाल, बल्लैक के आलोचकों ने महत्वपूर्ण चैंपियंस लीग मैचों में बार-बार \"दम घुटने\" पर ध्यान दिया. इसके कारण क्लब के महाप्रंबधक उली होएने, संचार निदेशक कार्ल-हेंज रुम्मेनीग्गे और क्लब के अध्यक्ष फ्रांज बैकनबुएर, बेयर्न के सभी पूर्व खिलाड़ी की ओर से खुलेआम सार्वजनिक आलोचना की गयी। एंट्राच्त फ्रैंकफर्ट के खिलाफ 2006 में डीएफबी कप के फाइनल में बल्लैक के औसत प्रदर्शन के बाद \"अपनी ताकत बचाने के लिए\" बाद में बैकनबुएर बल्लैक की आलोचना से दूर होते चले गए।\n\n15 मई 2006 को बल्लैक नि:शुल्क स्थानांतरण के तहत चेल्सी में शामिल होने को सहमत हो गए। आखिरी सजीन के दौरान बेयर्न के एक खिलाड़ी के रूप में मैनचेस्टर यूनाइटेड, रियल मैड्रिड, इंटरनैजनल और ए.सी. मिलान में रूचि रखने की अफवाह फैली, लेकिन इनके बदले बल्लैक ने स्टैमफोर्ड ब्रिज को चुना. चेल्सी आने के फौरन बाद, बल्लैक ने कहा कि उन्हें उम्मीद है उनका कैरियर चेल्सी में समाप्त होगा.\nयूसीएलए के इंट्रामुरल फुटबॉल पिच में अभ्यास मैच के दौरान चेल्सी के लिए बल्लैक का पहला मैच 31 जुलाई 2006 में आया। चेल्सी ने उन्हें अगले दिन मीडिया के सामने पेश किया, जहां क्लब ने उन्हें उनका पसंदीदा 13 नंबर का शर्ट दिया, जिसे उन्होंने अपने पूरे कैरियर में पहना. ऐसा करने के बाद, विलियम गल्लास, जो पहले 13 नंबर का शर्ट चेल्सी के लिए पहना करते थे, को 3 नंबर का शर्ट दिया गया। ऐसा करने से गल्लास और क्लब के बीच दुश्मनी पैदा हो गयी, क्योंकि गल्लास ने महसूस किया कि इससे उनका अपमान हुआ है। 27 अगस्त 2006 को ब्लैकबर्न रोवर के खिलाफ चेल्सी के लिए बल्लैक ने अपना पहला इंग्लिश लीग खेला और 12 सितंबर 2006 को वेर्डर ब्रेमेन के खिलाफ चेल्सी के लिए यूईएफए चैंपियन्स लीग पहला मैच खेला।\n\nवेर्डर ब्रेमेन के खिलाफ बाद के मैच में बल्लैक ने चेल्सी के लिए अपना पहला गोल किया। 17 सितंबर 2006 को लिवरपूल पर चेल्सी के 1-0 से जीत में मोहम्मद सिस्सको के पैर को लंघी मारने का दोषी पाने के बाद उन्हें उनके कैरियर का पहला सीधे लाल कार्ड मिला. 21 अक्टूबर 2006 को इंग्लिश लीग में पोर्ट्समाउथ के खिलाफ घरेलू मैच में एक हेडर के साथ बल्लैक ने अपना पहला गोल किया। एफए कप के लिए उनका पहला गोल 15 अप्रैल 2007 को ब्लैकबर्न रोवर के खिलाफ मैच के 109वें मिनट में हुआ। इस गोल ने चेल्सी को एफए कप के फाइनल तक पहुंचा दिया. 2006-07 के सीजन में क्लब के लिए उन्होंने सभी प्रतिस्पर्धी मैच में आठ गोल किया, जिसमें गुडीसन पार्क में एवरटोन के खिलाफ एक फ्री किक शामिल है, साथ ही एफ.सी. पोर्टो के खिलाफ हाफ-वॉली भी, जिसके जरिए चेल्सी यूईएफए चैंपियन्स लीग के सेमी फाइनल में पहुंच गया। चेल्सी में अपने पूरे सीजन के दौरान अपने सुस्त प्रदर्शन के लिए बल्लैक की यह कह कर आलोचना की गयी - उनका खेल \"एक बड़ासा सिगार मुंह में लेकर खेलने\" जैसा है।\n\n29 अप्रैल 2007 को चेल्सी ने अपने आधिकारिक वेबसाइट पर एक बयान जारी करते हुए प्रशंसकों को सूचित किया कि म्यूनिख में बल्लैक के टखने की सर्जरी हुई है। सर्जरी के कारण मैनचेस्टर यूनाइटेड के खिलाफ एफए कप फाइनल में बल्लैक नहीं खेलेंगे, इसमें अतिरिक्त समय में डिडियर ड्रोगबा के गोल से चेल्सी की 1-0 से जीत हुई. इस सीजन में बल्लैक की यह दूसरी ट्रॉफी थी, यह उनका पहला लीग कप, जब से फाइनल में उन्होंने खेलना शुरू किया।\n\n2007 की गर्मी में विंडो ट्रांसफर में लगातार अफवाहों के बावजूद, बल्लैक ने इससे इंकार किया कि वे छोड़ कर जाना चाहते हैं और ऐसा कुछ हुआ भी नहीं. चेल्सी ने 2007-08 के लिए अपने चैंपियन्स लीग के खिलाड़ियों के समूह में से बल्लैक को अलग रखा, क्योंकि वे समझ गए थे कि उनकी चोट महत्वपूर्ण रूप से खेलने में बाधा बनेगी, इसीलिए क्लब ने पूरी तरह से स्वस्थ स्टीव साइडवेल को चुनना पसंद किया। गर्मी के दिनों में अंतरराष्ट्रीय जर्मन खिलाड़ी के एक टखने का ऑपरेशन किया गया और इसीलिए ग्रुप स्टेज के अंत से पहले जब तक पूरी फिट नहीं हो जाते उनकी वापसी का जोखिम चेल्सी ने नहीं ले सकता था। इसलिए, फरवरी में शुरु हुए नॉकआउट चरण से पहले चैंपियन्स लीग में बल्लैक नहीं खेल सके. 'एसोसिएशन द्वारा प्रशिक्षित खिलाड़ी' और 'क्लब द्वारा प्रशिक्षित खिलाड़ी' के लिए यूईएफए के नए नियम के तहत चैंपियंस लीग समूह के लिए क्लब 25 खिलाडि़यों में से केवल 23 को चुन पाने में सक्षम हुआ। इस नियम के कारण, चेल्सी भी युवा खिलाड़ी स्कॉट सिनक्लेयर को चुन पाने में असमर्थ रहा और अपने 'क्लब द्वारा प्रशिक्षित खिलाड़ी' के रूप में जॉन टेरी के साथ केवल 23 खिलाड़ी को ले पाया। इस कारण, कभी बल्लैक फिट होंगे इस बात का कयास लगाना किसी मूर्ख के जुआ खेलने के समान था।\n\nटखने की चोट के कारण बल्लैक आठ महीनों तक अनुपस्थित रहे, इस दौरान उन्हें डर सताने लगा कि कहीं उनका फुटबॉल कैरियर खत्म न हो जाए क्योंकि समय के साथ उनकी उम्र भी बढ़ रही थी। 19 दिसम्बर 2007 को लिवरपूल के खिलाफ चेल्सी की ओर से 2-0 से लीग कप की जीत के साथ उनकी वापसी हुई.\nखेल के अंतिम चरण में बल्लैक को स्ट्राइकर एंड्री शेवचेन्को की सहायता के लिए भेजा गया। 26 दिसम्बर 2007, एस्टन विला के खिलाफ एक रोमांचक खेल के साथ बल्लैक ने लीग में वापसी की, यह मैच 4-4 से बराबर रहा. फ्रैंक लम्पार्ड की जांघ में चोट लग जाने से मैच के 26वें मिनट पर वे मैदान में आये. खेल के पहले अर्द्धांश में जेट नाईट द्वारा बॉक्स क्षेत्र में उन्हें गिरा दिए जाने के कारण उनकी टीम को एक पेनाल्टी किक मिला, जिसे एंड्री शेवचेन्को ने गोल में बदल डाला. 88वें मिनट में, जब मैच 3-3 की बराबरी पर था, तब बल्लैक ने गोल के बाएं कोने के नीचे की ओर फ्री किक मारकर बढ़त हासिल कर ली, मगर मैच 4-4 की बराबरी पर समाप्त हुआ।\nकप्तान जॉन टेरी और उप कप्तान फ्रैंक लैंपर्ड की अनुपस्थिति में बल्लैक ने चेल्सी की कप्तानी की और 29 दिसम्बर 2007 को न्यूकैसल यूनाइटेड पर 2-1 से जीत हासिल की. बल्लैक तो चेल्सी के शर्ट में बल्लैक ने अपना 50वां मैच खेला और फुलहम के खिलाफ 2-1 से जीत हुई, इसमें उन्होंने चेल्सी के लिए जीत दिलानेवाला गोल किया। उन्होंने रीडिंग के खिलाफ उन्होंने एकमात्र गोल किया, जिसने चेल्सी को जीत दिलायी, इससे ‍रीडिंग को नौ सालों की जीत का रिकॉर्ड टूटने उदासी को बढ़ा दिया. और, 5 मार्च 2007 को उन्होंने फिर से गोल किया, इस बार यूईएफए चैंपियन्स लीग के 16 राउंड में ओलंपियाकोज के खिलाफ, जिसमें 3-0 से जीत हुई. उन्होंने फेनरबाहसे के खिलाफ दूसरे क्वार्टर फाइनल में 2-0 की जीत में जीत के लिए निर्णायक गोल किया, इस जीत ने सेमी-फाइनल में चेल्सी के लिए जगह बना दी.\n\nबल्लैक ने महत्वपूर्ण गोल करना जारी रखा और 26 अप्रैल 2008 को मैनचेस्टर यूनाइटेड के खिलाफ उन्होंने हेडर और पैनल्टी के बल पर चेल्सी को 2-1 से जीत दिलायी. अपने प्रदर्शन के लिए उन्हें मैन ऑफ द मैच बनाया गया। सीजन के अंत में केवल दो मैचों से पहले प्रीमियर लीग के खिताब के लिए इसने दो टीमों को एक ही स्तर पर ला दिया.\nलीग कप, प्रीमियर लीग और यूईएफए चैंपियन लीग में चेल्सी के दूसरे स्थान पर आने से बल्लैक के लिए यह सीजन बहुत अच्छा नहीं रहा. इसने बल्लैक और उनके क्लब के लिए तिगुना डर पैदा कर दिया. 29 जून 2008 में यूईएफए यूरो 2008 चैंपियनशिप के फाइनल में स्पेन से 1-0 से हार हुई, जर्मनी की कप्तानी बल्लैक द्वारा की गयी थी। बल्लैक के कैरियर का यह दूसरा सीजन रहा, जिसमें चार प्रमुख ट्रॉफी में वे दूसरे स्थान पर रहे.\n\n2008-09 सीजन की शुरूआत बल्लैक ने अच्छी की, उन्होंने सीजन के पहले मैच में पोर्ट्समाउथ पर 4-0 से जीत में जो कोल पहले गोल के लिए खड़ा किया। मैनचेस्टर यूनाइटेड, लिवरपूल और आर्सेनल के खिलाफ मैच हारने के तुरंत बाद बल्लैक घायल हो गए। चोट से वापसी के बाद बल्लैक को चेल्सी के लिए ले लिया गया, क्योंकि बोल्टोन बंडरर्स के खिलाफ 2-0 से जीत के लिए उन्होंने डेको को खड़ा कर सीजर किक से गोल किया। '09 के सीजन में बल्लैक का पहला गोल एफए कप में साउथएंड यूनाइटेड के खिलाफ किया, इस मैच में चेल्सी ने 4-1 से जीत हासिल की. '09 सीजन में बल्लैक का पहला प्रीमियर लीग गोल 11 अप्रैल 2009 कोबोल्टोन वंडरर्स के खिलाफ हुआ, जिसमें चेल्सी ने 4-3 से पूरा किया। मैच के दूसरे दौर में एक विकल्प के रूप में वे आए, 2009 एफए कप फाइनल में चेल्सी की जीत हुई.\n\n2 जून 2009 को बल्लैक ने चेल्सी के साथ अनुबंध को एक साल के लिए बढ़ाया.\nसुदूर सुंदरलैंड में चेल्सी के साथ दूसरे सीजन में बल्लैक ने 2009-10 का अपना पहला गोल कर उन्हें 3-1 से जिताया. बल्लैक ने 3-0 की जीत में बर्नेल के खिलाफ भी गोल किया। पुर्तगाली के पोर्टो के खिलाफ गोल कर बल्लैक ने चैंपियन्स लीग में अपने उपस्थिति दर्ज की. 20 सितंबर 2009 को टोटेनहम हॉटस्पर के खिलाफ उन्होंने अपना तीसरा लीग गोल किया। 17 जनवरी 2010 को उन्होंने चौथा लीग गोल किया और सुंदलैंड के खिलाफ 7-2 से जीत में तीसरा सहयोग किया। एफए कप में चेल्सी के पांचवें दौर में कार्डिफ सिटी के खिलाफ बल्लैक ने गोल किया, जिससे ब्लूज को सामने में वापस लाया गया और अंत में आराम से 4-1 से उन्हें जीत मिल गयी।\n27 फ़रवरी 2010 को मैनचेस्टर सिटी के खिलाफ चेल्सी की हार ने उन्हें बाहर कर दिया. चेल्सी पर चला गया इंग्लैंड जीत 2009-10 के प्रीमियर लीग में चेल्सी की जीत हुई, यह बल्लैक का पहला लीग खिताब था। वह भी अंतिम रूप में शुरू 2010 एफए कप में चेल्सी विजयी होने के साथ भी उन्होंने शुरूआत की, बहरहाल, जल्द ही हाफ टाइम से पहले चोट लग जाने से वे बाहर आ गए।\n\n9 जून 2010 यह घोषणा की गई कि अनुबंध का नवीनीकरण न होने के कारण टीम-साथी जो कोल और जुलियानो बेल्लेटी के साथ माइकल बल्लैक नि:शुल्क स्थानांतरण पर चेल्सी छोड़ कर चले जाएंगे.\n\n25 जून 2010, माइकल बल्लैक ने बायर लीवरकुसेन के साथ दो साल के अनुबंध पर हस्ताक्षर किया। 19 अगस्त 2010 को यूरोपा लीग क्वालीफायर में लीवरकुसेन के लिए पहला गोल दाग कर उन्होंने ताव्रिया सिम्फेरोपोल के खिलाफ 3-0 से जीत दिलायी.\n6 अक्टूबर 2010 को यह घोषणा की गयी कि 11 सितंबर 2010 को हनोवर 96 के खिलाफ बुंदेस्लिगा मैच में पैरों में निरंतर चोट लगने के कारण माइकल बल्लैक 2010 में क्लब या अंतर्राष्ट्रीय स्तर पर नहीं खेलेंगे.\n\n26 मार्च 1996, चेम्नित्ज़ के लिए करार करने के तुरंत बाद डेनमार्क के खिलाफ बल्लैक ने राष्ट्रीय यू21 टीम के लिए पहला मैच खेला। सभी 19 मैच उन्होंने खेला और इस पक्ष के लिए उन्होंने चार गोल किए. फिर, कैसेर्सलॉतेर्ण में चले जाने पर राष्ट्रीय कोच बर्ती वोग्त्स ने उन्हें वरिष्ठ टीम के लिए बुला लिया।\n\nबहरहाल, बल्लैक पहली उपस्थिति 28 अप्रैल 1999 से पहले तब तक नहीं हुई, जब तक कि वे स्कॉटलैंड के खिलाफ मैच में डिटमार हमन्न के स्थान पर आए.\n\nयूईएफए यूरो 2000 चैंपियन्स में बल्लैक केवल 63‍ मिनट खेलें. 2002 फीफा विश्व में संयुक्त राज्य अमेरिका और दक्षिण कोरिया के खिलाफ नॉकआउट के दौर के मैचों में उन्होंने गोल किया, गौरतलब है कि जर्मनी फाइनल में पहुंच गया। हालांकि, दक्षिण कोरिया के खिलाफ सेमी-फाइनल मैच के दौरान सुनियोजित फाउल के लिए उन्हें पकड़ा गया और फाइनल के लिए उन्हें निलंबित कर दिया गया, जिसमें जर्मनी 2-0 से ब्राजील से हार गया। उन्हें वर्ल्ड कप ऑल स्टार टीम में शामिल किया गया।\n\nचैम्पियनशिप के बाद यूईएफए यूरो 2004 चैंपियनशिप के बाद राष्ट्रीय टीम के शीर्ष पर जगह रूडी वोलर की जगह जुर्गेन क्लिन्समैन को और ओलिवर क्हान की जगह बल्लैक को कप्तान बनाया गया।\n\nकप में 2006 फीफा विश्व कप में, पिंडली में खिंचाव के कारण कोस्टा रिका के खिलाफ जर्मनी के पहले मैच में वे खेल पाने में असमर्थ थे, लेकिन बाद के पांच मैचों में उन्होंने खेला। सेमी-फाइनल में जर्मनी बाहर हो गया, लेकिन पुर्तगाल के खिलाफ मैच में तीसरा स्थान प्राप्त करने में वे कामयाब हो गए। इक्वाडोर और अर्जेंटीना के खिलाफ खेलों में उन्हें मैन ऑफ द मैच नामित किया गया, और फीफा'ज वर्ल्ड कप ऑल स्टार टीम के लिए लगातार दूसरे साल उन्हें शामिल किया गया।\n\nचोटिल होने के बाद 6 फ़रवरी 2008 को ऑस्ट्रिया पर 3-0 के मैत्री जीत में बल्लैक ने पहला मैच खेला।\n\nपोलैंड के खिलाफ यूईएफए यूरो 2008 चैंपियनशिप के जर्मनी के पहले खेल से बल्लैक ने शुरू किया और कप्तानी की. जर्मनी को फाइनल में पहुंचकर क्रोएशिया से हार के सदमे से उबरने के बाद मिडफील्ड में वे एक प्रभावशाली व्यक्ति साबित हुए, इसमें उन्होंने ऑस्ट्रिया के खिलाफ फ्री किक से गोल कर 1-0 से जीत दिला कर जर्मनी को सुरक्षित कर दिया और क्वार्टर फाइनल में जगह बना दी. क्वार्टर फाइनल में, पुर्तगाल के खिलाफ 60वें मिनट में बस्टियन श्चवेंस्टिगर की फ्री किक के सहयोग के बाद उन्होंने एक विवादास्पद हेडर के साथ 3-1 के स्कोर को 3-2 पर लाकर जीत दिलाया, इससे जर्मन‍ी को सेमी फाइनल में जाने में मदद मिली. सेमी-फाइनल में जर्मनी ने 3-2 से तुर्की को हरा दिया. फाइनल से पहले, बल्लैक को पिंडली में चोट लगी, लेकिन अंतत: ठीक समय पर वे इससे उबर गए। बहरहाल, जर्मनी स्पेन से 1-0 से हार गया। फिर भी, टूर्नामेंट की टीम में उन्हें नामित किया गया।\n\nबल्लैक घमंड कर सकते हैं कि जून 2005 से पहले जब कभी उन्होंने गोल किया, जर्मनी कभी नहीं हारा. उन्होंने 2010 विश्व कप क्वालिफायर में चार गोल किए. हालांकि, एफए कप फाइनल में केविन प्रिंस बोटेंग द्वारा फाउल किए जाने से उन्हें टखने में चोट लग जाने के कारण 2010 फीफा विश्व कप उन्होंने नहीं खेला। बोटेंग जर्मनी यू21 के पूर्व खिलाड़ी हैं और मौजूदा अंतर्राष्ट्रीय खिलाड़ी जेरोम बोटेंग के सौतेले भाई हैं। विश्व कप ग्रुप स्टेज में जर्मन टीम के खिलाफ केविन-प्रिंस बोटेंग घाना के लिए खेलने गए।\n\nबल्लैक ने लंबे समय की प्रेमिका सिमोन लाम्बे से 14 जुलाई 2008 में ब्याह रचाया. इस युगल के तीन बच्चे हैं - लुइस (जन्म 2001), एमिलियो (जन्म 2002) और जोर्डी (जन्म 2005).\n\n282||85||27||11||||||57||14||366||110\n105||17||15||5||9||0||34||4||163||26\n387||102||42||16||9||0||91||18||510||136\n\nकैसरस्लौटर्न \n\nबेयर 04 लेवरकुसेन \n\nबेयर्न म्यूनिख \n\nचेल्सी \n\n\n\n\n\n", "id": "247226", "title": "माइकल बल्लैक"}
{"url": "https://hi.wikipedia.org/wiki?curid=247229", "text": "सॉफ्टकॅम\n\nसॉफ्टकॅम एक सॉफ्टवेयर आधारित कैमरा है। यह एक कम्प्यूटर सॉफ्टवेयर होता है जो कि एक सामान्य वेबकॅम का विकल्प नहीं है अपितु एक सॉफ्टवेयर है जो कि BMP, GIF, AVI, WAV तथा अन्य मीडिया फाइलों को वीडियो काँफ्रेसिंग ऍप्लिकेशनों जैसे कि ऍमऍसऍन मैसेंजर, नेटमीटिंग आदि में में स्ट्रीम या ब्रॉडकास्ट करने की सुविधा देता है।\n\nकुछ सॉफ्टवेयर सॉफ्टकॅम प्रयोक्ता को वीडियो में ग्राफिक्स तथा प्रभाव लागू करने की सुविधा भी देते हैं। वास्तव में, सॉफ्टकॅम सॉफ्टवेयर प्रयोक्ता को मीडिया फाइलें इस तरह प्रोजैक्ट करने की सुविधा देते हैं जैसे कि वे वेबकैम पर लाइव हों।\n\nसॉफ्टकॅम से अभिप्राय CAM ऍमुलेटर सॉफ्टवेयर भी हो सकता है।\n\n", "id": "247229", "title": "सॉफ्टकॅम"}
{"url": "https://hi.wikipedia.org/wiki?curid=247243", "text": "अन्तर्राष्ट्रीय\n\nअन्तर का अर्थ होता है दो वस्तुओं के मध्य की दूरी।\nदो स्थानों के बीच, या किसी भी दो या अधिक के बीच से सम्बन्धित मामला।\nअर्थात्\nअन्तर + राष्ट्रीय = अन्तर्राष्ट्रीय :- दो या अधिक देशों से सम्बन्धित मामला।\n\nपरन्तु\n\nअन्त: = अन्दर का भीतर का, आन्तरिक मामला जैसे अन्तर्द्वन्द्व, अन्तर्तम आदि।\n\nअब\n\nअन्त: + राष्ट्रीय + अन्तर्राष्ट्रीय :- राष्ट्र के अन्दर का न कि अन्तरराष्ट्रीय,\nआशय यह कि अन्तर्राष्ट्रीय कदापि नहीं।\n", "id": "247243", "title": "अन्तर्राष्ट्रीय"}
{"url": "https://hi.wikipedia.org/wiki?curid=247250", "text": "विंडोज़ 8\n\nविंडोज़ 8 माइक्रोसॉफ्ट के विंडोज़ ऑपरेटिंग सिस्टम के आगामी संस्करण का नाम है।\n\nलास वेगास में कंज्यूमर इलैक्ट्रॉनिक्स शो २०११ में माइक्रोसॉफ्ट ने घोषणा की कि यह अपने विंडोज़ प्रचालन तन्त्र के नये संस्करण में \"सिस्टम ऑन ए चिप\" (SoC) तथा \"मोबाइल\" आर्म आर्किटेक्चर हेतु समर्थन शामिल करेगी।\n", "id": "247250", "title": "विंडोज़ 8"}
{"url": "https://hi.wikipedia.org/wiki?curid=247260", "text": "अन्तरमहाद्वीपीय प्राक्षेपिक प्रक्षेपास्त्र\n\nअन्तरमहाद्वीपीय प्राक्षेपिक प्रक्षेपास्त्र या आई॰सी॰बी॰एम एक सतह-से सतह पर मार करने वाले प्रक्षेपास्त्र को कहते हैं। इन्हें यह नाम इसलिए दिया गया है क्योंकि ये लम्बी दूरी तक मार कर सकते हैं अर्थात एक महाद्वीप से दूसरे महाद्वीप तक भी इनकी मारक-दूरी होती है। इन प्रक्षेपास्त्रों का उपयोग मुख्यतः नाभिकीय युद्ध की स्थिति में किया जाता है क्योंकि एक देश से दूसरे देश तक कम से कम समय में नाभिकीय अस्त्र ले जाने में इन प्रक्षेपास्त्रों को सबसे कम समय लगता है। इसलिए किसी भी नाभिकीय युद्ध की स्थिति में ये प्रक्षेपास्त्र सर्वाधिक क्षति कर सकते हैं।\n\nइस समय पाँचों नाभिकीय शक्ति सम्पन्न देशों (चीन, फ़्रान्स, ब्रिटेन, रूस और अमेरिका) के पास ये प्रक्षेपास्त्र हैं। भारत भी इस प्रकार के प्रक्षेपास्त्रों के विकास में लगा हुआ है। इसके अतिरिक्त यह माना जाता है कि इस्राइल, ईरान, पाकिस्तान और उत्तर कोरिया ने भी ये प्रक्षेपास्त्र तैयार कर लिए हैं या इन्हें तैयार करने की क्षमता प्राप्त कर चुके हैं या तैयार करने पर विचार कर रहे हैं।।\n\nअन्तरमहाद्वीपीय प्रक्षेपास्त्र पृथ्वी के निचले वातावरण से आरम्भ होकर अपने मार्ग का अधिकान्श भाग ऊपरी वायुमण्डल में तय करता है जहाँ पर वायु घर्षण सबसे कम होता है। कम ईन्धन होने के कारण ये प्रक्षेपास्त्र मध्यम-दूरी के प्रक्षेपास्त्रों से अधिक दूरी तय करते है। मध्यम-दूरी के प्रक्षेपास्त्र निचले वायुमण्डल में ही मार्ग तय करते हुए जाते हैं। अन्तरमहाद्वीपीय प्रक्षेपास्त्र कहलाने के लिए कम से कम ५,५०० किमी की मारक-दूरी होनी चाहिए।\n\n\n\nचीन अपने प्रक्षेपास्त्रों को दोंग फ़ेंग अर्थात पूर्वी हवा कहता है।\n\n\n\n\n\n\n", "id": "247260", "title": "अन्तरमहाद्वीपीय प्राक्षेपिक प्रक्षेपास्त्र"}
{"url": "https://hi.wikipedia.org/wiki?curid=247263", "text": "माघ कृष्ण चतुर्थी\n\nयह विक्रम संवत के ग्यारहवें मास माघ की चौथी और इसके पहले पक्ष कृष्ण पक्ष की चौथी तिथि है।\n", "id": "247263", "title": "माघ कृष्ण चतुर्थी"}
{"url": "https://hi.wikipedia.org/wiki?curid=247309", "text": "शौर्य प्रक्षेपास्त्र\n\nशौर्य प्रक्षेपास्त्र एक कनस्तर से प्रक्षेपित सतह से सतह पर मार करने वाला सामरिक प्रक्षेपास्त्र है जिसे भारतीय रक्षा अनुसंधान एवं विकास संगठन ने भारतीय सशस्त्र बलों के उपयोग के लिए विकसित किया है।\nइसकी मारक सीमा ७५०-१९०० किमी है तथा ये एक टन परंपरागत या परमाणु हथियार ले जाने में सक्षम है। यह किसी भी विरोधी के खिलाफ कम - मध्यवर्ती श्रेणी में प्रहार की क्षमता देता है। शौर्य प्रक्षेपास्त्र भारत को द्वितिय प्रहार की महत्वपूर्ण क्षमता देता है।\n\nशौर्य प्रक्षेपास्त्र को जल के निचे मार करने वालि सागारिका प्रक्षेपास्त्र का भूमि संस्करण माना जाता रहा है परंतु डीआरडीओ अधिकारियों ने कथित तौर पर सागारिका कार्यक्रम के साथ इसके संबंध से इनकार किया है।\nशौर्य एक समग्र कनस्तर में संग्रहित रहती है जो रखरखाव के बिना बहुत लंबी अवधि के लिए संग्रहित करने के लिए एवम संभालने और परिवहन. मे बेहतर है। इसमे गैस् जनित्र भी है जो कनस्तर से बेदखल करने के लिए इसे इच्छित लक्ष्य पर वेग से फेंक देती है। यह दुश्मन या निगरानी उपग्रहों से भूमिगत भंडारो मे तब तक छिपा रह सकता है जब तक वे विशेष भंडारण व लांच कनस्तरों से प्रक्षेपित किये जाए।\nशौर्य प्रणाली में कुछ और परीक्षणों की आवश्यकता से है फिर ये दो से तीन वर्षों में पूरी तरह चालू हो जायेगा। उच्च गतीय दो चरणो वाली शौर्य अत्यधिक चुस्त है मौजूदा मिसाइल रोधी रक्षा प्रणाली को इसके विरुद्ध कमजोर बनाता है।\n\nशौर्य कम ऊंचाई पर भी छह मैक के वेग तक पहुँच सकती हैं। सतह पर समान रूप से गर्मी प्रसार के लिए ये धुरी पर घूमती है। उड़ान समय 500 सेकंड और 700 सेकंड के बीच है। यह उच्च प्रदर्शन, नेविगेशन और मार्गदर्शन प्रणाली, कुशल प्रणोदन प्रणाली, उच्च तकनीक नियंत्रण तकनीकों और कनस्तर प्रक्षेपण की एक जटिल प्रणाली के रूप में वर्णित है। यह आसानी से सड़क मार्ग से ले जाया जा सकता है। शौर्य में शामिल प्रौद्योगिकियों मे त्वरण मीटर और गायरोस्कोप शामिल है।\n\nप्रक्षेपास्त्र का प्रथम परीक्षण १२ नवम्बर २००८ को किया गया। मिसाइल एक भूमिगत सुविधा से चांदीपुर इंटीग्रेटेड टेस्ट रेंज मे निर्मित परिसर-3 से प्रेक्षित की गई।\n\nसंबंधित विकास\n\n", "id": "247309", "title": "शौर्य प्रक्षेपास्त्र"}
{"url": "https://hi.wikipedia.org/wiki?curid=247312", "text": "आयुवृद्धि\n\nकिसी जीव अथवा पदार्थ में समय के साथ इकट्ठे होने वाले परिवर्तनों को वृद्धावस्था (ब्रिटिश और ऑस्ट्रेलियन अंग्रेजी में Ageing) या उम्र का बढ़ना (अमेरिकी और कैनेडियन अंग्रेजी में Aging) कहते हैं। मनुष्यों में उम्र का बढ़ना शारीरिक, मानसिक और सामाजिक परिवर्तन की एक बहुआयामी प्रक्रिया को दर्शाता है। समय के साथ वृद्धावस्था के कुछ आयाम बढ़ते और फैलते हैं, जबकि अन्यों में गिरावट आती है। उदाहरण के लिए, उम्र के साथ प्रतिक्रिया का समय घट सकता है जबकि दुनिया की घटनाओं के बारे में जानकारी और बुद्धिमत्ता बढ़ सकती है। अनुसंधान से पता चलता है कि जीवन के अंतिम दौर में भी शारीरिक, मानसिक और सामाजिक तरक्की और विकास की संभावनाएं मौजूद होती हैं। उम्र का बढ़ना सभी मानव समाजों का एक महत्त्वपूर्ण हिस्सा है जो जैविक बदलाव को दर्शाता है, लेकिन इसके साथ यह सांस्कृतिक और सामाजिक परंपराओं को भी दर्शाता है। उम्र को आम तौर पर पूर्ण वर्षों के अनुसार - और छोटे बच्चों के लिए महीनों में मापा जाता है। एक व्यक्ति का जन्मदिन अक्सर एक महत्वपूर्ण घटना होती है। मोटे तौर पर दुनिया भर में 1,00,000 लोग उम्र संबंधी कारणों की वजह से मरते हैं।\n\n\"उम्र बढ़ने\" की परिभाषा कुछ हद तक अस्पष्ट है। \"सार्वभौमिक वृद्धावस्था\" (उम्र बढ़ने के वे परिवर्तन जो सब लोगों में होते हैं) और \"संभाव्य वृद्धावस्था\" (उम्र बढ़ने के वे परिवर्तन जो कुछ लोगों में पाए जा सकते हैं, लेकिन उम्र बढ़ने के साथ-साथ सब लोगों में नहीं पाए जाते जैसे टाइप 2 मधुमेह की शुरुआत) में भेद किए जा सकते है। एक व्यक्ति कितना उम्रदराज है, इस बारे में कालानुक्रमिक वृद्धावस्था यकीनन उम्र बढ़ने की सबसे सरल परिभाषा है और यह \"सामाजिक वृद्धावस्था\" (समाज की आकांक्षाएं कि बूढ़े होने पर लोगों को कैसा व्यवहार करना चाहिए) तथा \"जैविक वृद्धावस्था\" (उम्र बढ़ने के साथ एक जीव की भौतिक दशा) से अलग पहचानी जा सकती है। \"आसन्न वृद्धावस्था\" (उम्र-आधारित प्रभाव जो अतीत के कारकों की वजह से आते हैं) और \"विलंबित वृद्धावस्था\" (उम्र के आधार पर अंतर जिनके कारणों का पता व्यक्ति के जीवन की शुरुआत से लगाया जा सकता है, जैसे बचपन में पोलियोमाइलिटिस होना) में भी अंतर है।\n\nबुजुर्ग लोगों की आबादी के बारे में कभी-कभी मतभेद रहे हैं। कभी कभी इस आबादी का विभाजन युवा बुजुर्गों (65-74), प्रौढ़ बुजुर्गों (75-84) और अत्यधिक बूढ़े बुजुर्गों (85+) के बीच किया जाता है। हालांकि, इस में समस्या यह है कि कालानुक्रमिक उम्र कार्यात्मक उम्र के साथ पूरी तरह से जुडी हुई नहीं है, अर्थात ऐसा हो सकता है कि दो लोगों की आयु समान हो किन्तु उनकी मानसिक तथा शारीरिक क्षमताएं अलग हों. उम्र वर्गीकृत करने के लिए प्रत्येक देश, सरकार और गैर सरकारी संगठन के पास विभिन्न तरीके हैं।\n\nसमाज में बूढ़े लोगों की संख्या तथा अनुपात में वृद्धि को वृद्ध जनसंख्या कहते हैं। वृद्ध जनसंख्या के तीन संभावित कारण हैं: आप्रवास, लंबी जीवन प्रत्याशा (मृत्यु दर में कमी) और कम जन्म दर. वृद्धावस्था समाज पर एक महत्वपूर्ण प्रभाव डालती है। युवा लोग सबसे अधिक अपराध करते हैं, वे नई प्रौद्योगिकियों को विकसित करने और अपनाने और शिक्षा की जरूरत के लिए राजनीतिक और सामाजिक बदलाव करने के अधिक उत्सुक होते हैं। युवा लोगों की बजाए बुजुर्ग लोग समाज और सरकार से कुछ अलग चाहते हैं और अक्सर उनके सामाजिक मूल्य भी अलग होते हैं। वृद्ध लोगों द्वारा मत देने की संभावना अधिक होती है और इसलिए कई देशों में युवाओं को मतदान करने की मनाही है। इस प्रकार, वृद्ध लोगों का राजनीतिक प्रभाव अपेक्षाकृत अधिक है।\n\nसार्वभौमिक मानवीय अनुभव होने के बावजूद, वृद्धावस्था का औपचारिक विश्लेषण सबसे पहले 1532 में मुहम्मद इब्न युसूफ अल-हरावी द्वारा अपनी पुस्तक \"ऐनुल हयात\" में किया गया था, जिसे मध्यकालीन चिकित्सा और विज्ञान की इब्न सिना अकादमी द्वारा प्रकाशित किया गया था। यह पुस्तक बुढ़ापे और इससे संबंधित मुद्दों पर ही आधारित है। \"ऐनुल हयात\" की मूल पांडुलिपि 1532 में लेखक मोहम्मद इब्न यूसुफ अल-हरावी द्वारा लिखी गई थी। दुनिया के विभिन्न पुस्तकालयों में इस पुरानी पांडुलिपि की 4 प्रतियां मौजूद होने की बात कही जाती है। ऐसा कहा जाता है कि इस दुनिया में वृद्धावस्था पर यह पहला लेख है। इन चारों प्रतिलिपियों का मिलान करने के बाद, 2007 में हकीम सैयद जिल्लुर रहमान ने पाण्डुलिपि का संपादन और अनुवाद किया। संपादित पुस्तक द्वारा, आप जान सकते हैं कि किस प्रकार आश्चर्यजनक ढंग से 500 साल पहले ही लेखक ने आहार, पर्यावरण और वृद्धावस्था में घरेलू स्थितियों सहित सभी प्रकार के व्यवहार और जीवन शैली कारकों पर चर्चा की है। उन्होंने इस विषय पर भी चर्चा की है कि कौन सी दवाईयां वृद्धावस्था को बढ़ा और घटा सकती हैं।\n\nजीव विज्ञान में, \"बूढ़ा होना\" उम्र बढ़ने की एक दशा या प्रक्रिया है। \"जीवकोषीय बुढ़ापा\" एक ऐसी प्रक्रिया है जिसमे पृथक कोशिकाएं कल्चर में बंटने की सीमित क्षमता का प्रदर्शन करती हैं (हेफिलिक लिमिट, जिसे 1961 में लिओनार्ड हेफिलिक द्वारा खोजा गया था), जबकि जीवों की उम्र बढ़ने को \"ओर्गेनिज़्मल बुढ़ापा\" कहते हैं। पूर्ण नवीनीकरण की अवधि के बाद (मनुष्यों में 20 से 30 वर्ष की आयु में), ओर्गेनिज़्मल बुढ़ापे को तनाव के प्रति प्रतिक्रिया देने की क्षमता में कमी, होम्योस्टेटिक असंतुलन और बीमारियों के बढ़ते खतरे द्वारा पहचाना जा सकता है। अपरिवर्तनीय श्रृंखला के ये परिवर्तन अनिवार्य रूप से मृत्यु के रूप में समाप्त होते हैं। कुछ शोधकर्ता (विशेष रूप से बायोगेरोंटोलॉजिस्ट) बुढ़ापे को एक रोग मान रहे हैं। चूंकि उम्र पर प्रभाव डालने वाले जीन खोजे जा चुके हैं, इसलिए वृद्धावस्था को भी तेजी से दूसरे आनुवांशिक \"प्रभावों\" की तरह संभावित \"उपचार योग्य\" \"स्थितियां\" माना जा रहा है।\n\nदरअसल, जीवन में उम्र का बढ़ना न रोका जा सकने वाला गुण है। इसके बजाय, यह एक आनुवंशिक कार्यक्रम का परिणाम है। कई प्रजातियों में उम्र बढ़ने के बहुत कम संकेत मिले हैं (\"नगण्य बुढ़ापा\"), जिसके सर्वश्रेष्ठ उदाहरण ब्रिस्टलकोन चीड़ जैसे पेड़ (हालांकि डॉ॰ हेफिलिक कहते हैं कि ब्रिस्टलकोन चीड़ की कोई भी कोशिका 30 वर्ष से अधिक पुरानी नहीं है), स्टर्जन और रॉकफिश जैसी मछली, क्वाहॉग और समुद्री एनेमोन और झींगे जैसे अकशेरूकीय जीव हैं।\n\nमनुष्यों और अन्य जानवरों में, जीवकोषीय बुढ़ापे को प्रत्येक कोशिका चक्र में टेलोमेयर घटाने के लिए जिम्मेदार ठहराया गया है, जब टेलोमेयर बहुत कम रह जाते हैं तो कोशिकाएं मर जाती हैं। इसलिए हेफिलिक की भविष्यवाणी के अनुसार, टेलोमेयर की लंबाई एक \"आणविक घड़ी\" है।\n\nटेलोमेयर की लंबाई अमर कोशिकाओं (जैसे रोगाणु कोशिकाओं और केराटिनोसाईट कोशिकाओं में, किन्तु त्वचा की अन्य कोशिकाओं में नहीं) में टेलोमेयर एंजाइम द्वारा कायम रहती है। प्रयोगशाला में, नश्वर कोशिका रेखाओं को उनके टेलोमेयर जीनों को सक्रिय करके अमर किया जा सकता है, जो सभी कोशिकाओं में पाया जाता है किन्तु कुछ विशेष प्रकार की कोशिकाओं में ही सक्रिय रहता है। कैंसर कोशिकाओं में अमर हो कर बिना किसी सीमा के कई गुना संख्या बढ़ने का गुण होना आवश्यक है। कैंसर कारकों के प्रति यह महत्वपूर्ण प्रक्रिया कैंसर के 85% मामलों में लागू होती है, जिसमे उत्परिवर्तन द्वारा टेलोमेयर जीनों का पुर्नसक्रियण होता है। चूंकि यह उत्परिवर्तन दुर्लभ है, अतः टेलोमेयर \"घड़ी\" को कैंसर के खिलाफ रक्षात्मक तंत्र के रूप में देखा जा सकता है। अनुसंधान दर्शाता है कि घड़ी प्रत्येक कोशिका के नाभिक में स्थित होनी चाहिए और ऐसी सूचनाएं मिलीं हैं कि मनुष्य के गुणसूत्रों के 23वें जोड़े के पहले या चौथे गुणसूत्रों के जीनों में दीर्घायु घड़ी स्थित हो सकती है।\n\nअन्य जीन जो उम्र बढ़ने की प्रक्रिया को प्रभावित करते हैं, उनमें सर्टिन जीन खमीर और निमेटोड की जीवन अवधि पर महत्वपूर्ण प्रभाव डालता हुआ देखा गया है। खमीर में आरएएस2 (RAS2) जीन की बहुतायत इसकी उम्र को काफी हद तक बढ़ा देती है।\n\nजीवन अवधि के लिए आनुवंशिक संबंधों के अलावा, ऐसा देखा गया है कि कई पशुओं में आहार काफी हद तक जीवन को प्रभावित करता है। विशेष रूप से, कैलोरी घटाने से (अर्थात एक जानवर द्वारा \"सामान्य रूप से\" खाई जाने वाली कैलोरी को 30-50% तक घटा कर, किन्तु फिर भी आवश्यक पोषक तत्वों की मात्रा को कायम कर के) चूहों की जीवन अवधि 50% तक बढ़ती हुई देखी गई है। कैलोरी बंधन चूहों के अतिरिक्त कई अन्य जीवों पर भी प्रभाव डालता है (जिनमे खमीर और ड्रोसोफिला जैसी विविध प्रजातियां शामिल हैं) और राष्ट्रीय स्वास्थ्य संस्थान (अमेरिका) द्वारा द्वारा रीसस बंदरों पर किये गए एक अध्ययन के अनुसार मनुष्य - सदृश जानवरों में जीवन अवधि को बढ़ा सकता है (हालांकि ये आंकड़े निर्णायक नहीं हैं), तथापि जीवन अवधि में उल्लेखनीय वृद्धि तभी होती है यदि कैलोरी बंधन जीवन की शुरुआत से ही आरंभ कर दिया जाए. क्योंकि, आणविक स्तर पर, उम्र को समय की बजाए कोशिकाओं के दोहराव की संख्या द्वारा गिना जाता है, अतः कैलोरी बंधन के इस प्रभाव को कोशिका वृद्धि को कम करके और कोशिकाओं के विखंडन की समय सीमा को बढ़ा कर कायम रखा जा सकता है।\n\nवर्तमान में दवा कंपनियां भोजन की खपत को कम किए बिना कैलोरी बंधन के जीवन अवधि बढ़ने वाले प्रभावों की नक़ल करने वाले विकल्प ढूंढ रही हैं।\n\nअपनी पुस्तक 'हाउ एंड व्हाय वी एज' (How and Why We Age) में डॉ॰ हेफिलिक मनुष्यों के लिए कैलोरी बंधन दीर्घायु वृद्धि सिद्धांत के एक विरोधाभास का उल्लेख करते हैं, जिसके अनुसार बाल्टीमोर लॉन्गिट्यूडिनल स्टडी ऑफ़ एजिंग (Baltimore Longitudinal Study of Ageing) के आंकड़े यह दिखाते हैं कि दुबला होने से कोई दीर्घायु नहीं होता।\n\nएक जानवर के जीवन को अक्सर विभिन्न आयु वर्गों में विभाजित किया जाता है। तथापि, चूंकि जैविक परिवर्तन धीमी गति से होते हैं और एक ही प्रजाति के भीतर उनमें भिन्नता हो सकती हैं, अतः जीवन की अवधि की पहचान के लिए अनियन्त्रित रूप से तिथियों का निर्धारण किया गया है। नीचे दिए गए मानव जीवन अवधि के विभाजन सभी संस्कृतियों के लिए मान्य नहीं हैं:\n\n\nउम्र को दशक के अनुसार भी विभाजित किया जा सकता है:\n\n13 से 19 वर्ष की उम्र के लोगों को टीन या टीनेजर्स भी कहा जाता है। दशक या उम्र के द्वारा लोगों का वर्णन करने के लिए \"ट्वंटीसमथिंग\" (\"twentysomething\"), \"थर्टीसमथिंग\" (\"thirtysomething\"), आदि सामयिक शब्दों का भी प्रयोग किया जाता है।\n\nकुछ संस्कृतियों (उदाहरण के लिए सर्बियाई) में उम्र को व्यक्त करने के चार ढंग हैं: वर्तमान वर्ष सहित या इसके बिना वर्षों की गणना द्वारा. उदाहरण के लिए, एक ही व्यक्ति के लिए यह कहा जा सकता है कि उसकी आयु बीस वर्ष है अथवा वह अपने जीवन के इक्कीसवें वर्ष में प्रवेश कर चुका है। रूसी संस्कृति में आम तौर पर पहली अभिव्यक्ति का प्रयोग किया जाता है, बाद वाली का उपयोग सीमित है: इसका मृत्युलेख में एक मृत व्यक्ति की उम्र के लिए और एक वयस्क की उम्र के लिए तब प्रयोग किया जाता है जब यह दर्शाना आवश्यक होता है कि वह उसकी तुलना में कितना/कितनी बड़ा/बड़ी था/थी। (मनोवैज्ञानिक रूप से, \"अपने 20वें वर्ष में\" प्रवेश कर चुकी महिला की आयु \"19 वर्ष की आयु\" वाली महिला से अधिक लगती है।)\n\nसांस्कृतिक और व्यक्तिगत दर्शन के आधार पर, वृद्धावस्था को एक अवांछनीय घटना के रूप में देखा जा सकता है, जो सुंदरता को कम करती है और व्यक्ति को मौत के करीब लाती है; या फिर इसे ज्ञान के संचय, अस्तित्व के चिह्न और एक सम्मान योग्य स्थिति के रूप में देखा जा सकता है। कुछ मामलों में संख्यात्मक उम्र महत्वपूर्ण है (चाहे अच्छी हो या बुरी), जबकि कई लोग जीवन के पड़ावों (वयस्कता, स्वावलंबन, शादी, सेवानिवृत्ति, कॅरियर की सफलता) को अधिक महत्वपूर्ण मानते हैं।\n\nपूर्वी एशियाई आयु गणना पश्चिमी संस्कृति में पाई जाने वाले आयु गणना से अलग है। पारंपरिक चीनी संस्कृति में सामान्य आयु ज्ञात करने के लिए \"झोउसुई\" (周歲) नाम की विधि के अलावा एक अलग प्रकार की विधि का उपयोग किया जाता है, जिसे \"झुसुई\" (虛歲) कहते हैं। \"झुसुई\" विधि में, जन्म के समय लोगों की आयु 0 की बजाए 1 वर्ष होती है, क्योंकि गर्भाधान अवधि को पहले से ही जीवन काल की शुरुआत माना जाता है, तथा एक अन्य अंतर एजिंग डे है: \"झुसुई\" वसंत महोत्सव (जिसे चीनी नव वर्ष के रूप में भी जाना जाता है) के दौरान अपना जन्मदिन मनाते हैं, जबकि \"शुओ अन\" की आयु अपने जन्मदिन पर बढ़ती है।\n\nकिस आयु में एक व्यक्ति कानूनी तौर पर वयस्क हो जाता है, इस विषय में कई देशों में भिन्नताएं हैं।\n\nकई कानूनी प्रणालियों में एक विशेष आयु परिभाषित की गयी है जब किसी व्यक्ति विशेष को कुछ करने की अनुमति मिलती है या अनुमति दी जाती है। इस में मतदान की उम्र, शराब पीने की उम्र, सहमति की उम्र, वयस्कता की उम्र, आपराधिक दायित्वों की उम्र, शादी की उम्र, उम्मीदवारी की उम्र और अनिवार्य सेवानिवृति की उम्र शामिल है। उदाहरण के लिए फिल्म देखने की अनुमति मोशन पिक्चर रेटिंग प्रणाली के अनुसार दी गयी उम्र सीमा पर निर्भर हो सकती है। एक बस किराया किसी युवा या वृद्ध के लिए रियायती हो सकता है।\n\nइसी प्रकार कई देशों के न्यायशास्त्र में प्रारंभिक अवस्था की रक्षा एक प्रकार का बचाव है जिसमे बचावकर्ता यह दलील दे सकते हैं कि जिस समय कानून तोड़ा गया था, उस समय किए गए अपने कार्यों के लिए वे उत्तरदायी नहीं थे और इसलिए उन्हें अपराध के लिए उत्तरदायी नहीं ठहराया जाना चाहिए। कई अदालतें मानती हैं कि किशोर माने जाने वाले बचावकर्ता अपनी उम्र के आधार पर आपराधिक अभियोजन से बच सकते हैं और संदिग्ध मामलों में अपराधी की उम्र को कम करना न्यायोचित ठहराया जा सकता है।\n\nउम्र बढ़ने के अर्थशास्त्र का भी काफी महत्व है। बच्चों और किशोरों के पास अपना स्वयं का बहुत कम धन होता है, लेकिन इसका अधिकांश भाग उपभोक्ता वस्तुओं की खरीद के लिए उपलब्ध होता है। उन पर इस बात का भी काफी प्रभाव पड़ता है कि उनके माता पिता कैसे धन खर्च करते हैं।\n\nयुवा वयस्क कहीं अधिक मूल्यवान आयु वर्ग से संबंधित हैं। अक्सर उनके पास आय का साधन होता है किन्तु कुछ जिम्मेदारियां होती हैं जैसे ऋण और बच्चे। उनकी खरीददारी की निश्चित आदतें नहीं होती और वे नए उत्पादों के प्रति अधिक उदार होते हैं।\n\nइस लिए युवा बाजार का केंद्रीय लक्ष्य हैं। दूरदर्शन को 15 से 35 तक की आयु के लोगों को आकर्षित करने के लिए क्रमादेशित किया गया है। मुख्यधारा की फिल्में भी युवा वर्ग को आकर्षित करने के लिए बनाई जाती हैं।\n\nपश्चिमी यूरोप और जापान के कई समाजों में बूढ़े लोगों की संख्या अधिक है। एक ओर जहां समाज पर इसके जटिल प्रभाव पड़ते हैं, वहीं दूसरी ओर स्वास्थ्य सेवा संबंधित आवश्यकताओं पर पड़ने वाला प्रभाव भी एक चिंता का विषय है। वृद्ध समाजों में लम्बी अवधि तक देखभाल की मांग में अपेक्षित वृद्धि से निबटने के लिए विशिष्ट हस्तक्षेपों के लिए साहित्य में बड़ी संख्या में दिए गए सुझावों को चार शीर्षकों के अंतर्गत संयोजित किया जा सकता है: प्रणाली के प्रदर्शन में सुधार करना; सेवा देने की प्रक्रिया को पुनः डिज़ाइन करना; अनौपचारिक कार्यवाहकों को सहायता प्रदान करना; तथा जनसांख्यिकीय मानकों को बदलना.\n\nबहरहाल, राष्ट्रीय स्वास्थ्य खर्च में वार्षिक वृद्धि मुख्य रूप से वृद्धों की बढ़ती हुई आबादी के कारण नहीं है, बल्कि इसके बढ़ने का कारण बढ़ती आमदनी, नई महंगी चिकित्सा तकनीक, स्वास्थ्य देखभाल कार्यकर्ताओं की संख्या में कमी तथा सेवा प्रदाताओं और रोगियों के बीच सूचना में विषमताएं हैं।\n\nफिर भी, यह अनुमान लगाया गया है कि 1970 के बाद से 4.3 प्रतिशत के चिकित्सा खर्च में वृद्धों की जनसंख्या बढ़ने से वार्षिक वृद्धि दर में केवल 0.2 प्रतिशत अंकों की बढ़ोत्तरी हुई है। इसके अतिरिक्त, चिकित्सा में कुछ सुधारों की कमी के चलते 1996 और 2000 के बीच बुजुर्गों द्वारा घरेलू स्वास्थ्य देखभाल पर किये जाने वाले खर्चों में 12.5 प्रतिशत की कमी आई है। इससे यह पता चलता है कि स्वास्थ्य देखभाल लागत पर बूढ़े लोगों की आबादी द्वारा पड़ने वाला प्रभाव अनिवार्य नहीं है।\n\nजुलाई 2007 तक, संयुक्त राज्य अमेरिका में एक विशिष्ट कैदी के लिए एक एजेंसी की चिकित्सा लागत लगभग 33 डॉलर प्रति दिन तक थी, जबकि बूढ़े कैदी के लिए यह लागत 100 डॉलर तक हो सकती है। अधिकांश राज्य दस्तावेजों द्वारा यह पता चलता है कि वार्षिक बजट का 10 प्रतिशत से अधिक हिस्सा बूढ़े लोगों की देखभाल पर खर्च किया जाता है। अगले 10-20 वर्षों में इसमें वृद्धि होने की संभावना है। कुछ राज्यों ने बूढ़े कैदियों को जल्दी रिहा करने की बात कही थी।\n\nतीस साल की आयु से शुरुआत कर के एक व्यक्ति की कई संज्ञानात्मक प्रक्रियाओं में उम्र भर लगातार गिरावट देखी गई है। अनुसंधान में स्मृति और बुढ़ापे पर विशेष ध्यान केंद्रित किया गया है और पाया गया है कि बुढ़ापे के साथ स्मृति में कई प्रकार की गिरावट आती है, किन्तु अर्थ स्मृति या सामान्य ज्ञान जैसी शब्दावली परिभाषाओं में कोई गिरावट नहीं आती नहीं, व यह आम तौर पर बढ़ती है या स्थिर बनी रहती है। उम्र के साथ अनुभूति में परिवर्तनों पर हुए शुरुआती अध्ययनों में आम तौर पर उम्र बढ़ने के साथ बुद्धिमत्ता में कमी पाई गई है, किन्तु ये अध्ययन महत्त्वाकांक्षी होने की बजाए भावना प्रधान थे और इसलिए प्राप्त परिणाम गिरावट का एक सच्चा उदाहरण होने की बजाए किसी समूह विशेष द्वारा गढ़े गए हो सकते हैं। उम्र बढ़ने के साथ बुद्धिमत्ता में गिरावट आ सकती है, हालांकि इसकी दर इसके प्रकार के आधार पर अलग-अलग हो सकती है और वास्तव में जीवन की अधिकांश अवधि में स्थिर रह सकती है और लोगों के जीवन का अंत निकट आने पर इसमें अनायास गिरावट आ सकती है। इसलिए संज्ञानात्मक गिरावट की दर में व्यक्तिगत विभिन्नताओं को लोगों की अलग-अलग जीवन अवधि के सन्दर्भ के रूप में विस्तार से बताया जा सकता है। इसमें दिमाग में परिवर्तन होते हैं: हालांकि 20 वर्ष की उम्र में न्यूरॉन की कम हानि होती है, लेकिन इसके बाद प्रत्येक दशक के बाद मस्तिष्क के मेलिनेटेड एग्सॉन की कुल लंबाई में 10% कमी आती है।\n\nमनोवैज्ञानिकों ने बुजुर्गों में बढ़ती उम्र का सामना करने के कौशल का निरीक्षण किया है। ऐसा माना गया है कि जीवन के अंत में जीवन की तनावपूर्ण घटनाओं का सामना करने में विभिन्न कारक जैसे सामाजिक सहायता, धर्म और अध्यात्म, जीवन के साथ सक्रिय रूप से जुड़ना और आत्म केन्द्रण लाभकारी हैं। सामाजिक समर्थन और निजी नियंत्रण संभवतः दो सबसे महत्वपूर्ण कारक हैं जो वयस्कों के स्वास्थ्य, रुग्णता और मृत्यु दर के बारे में बताते हैं। अन्य कारक जिनका बुजुर्गों के स्वास्थ्य और जीवन की गुणवत्ता से संबंध हो सकता है, उसमें सामाजिक रिश्ते (संभवतः मनुष्यों के साथ-साथ जानवरों से रिश्ता) और सेहत शामिल हैं।\n\nएक ही सेवानिवृत्ति घर के विभिन्न पक्षों के व्यक्तियों ने कम मृत्यु दर जोखिम और उच्च सतर्कता का प्रदर्शन किया है और जहां निवासियों का अपने आस पास के वातावरण पर अधिक नियंत्रण था, वहां स्वास्थ्य का आत्म-मूल्यांकन किया है, हालांकि निजी नियंत्रण का स्वास्थ्य के विशिष्ट उपायों पर कम असर हो सकता है। सामाजिक नियंत्रण, ये धारणाएं कि किसी व्यक्ति के सामाजिक संबंधों पर किसी अन्य व्यक्ति का कितना प्रभाव है, बुजुर्गों में सामाजिक सहायता और कथित स्वास्थ्य के बीच एक मध्यस्थता कारक का काम करता है और बुढ़ापे से लड़ने के लिए सकारात्मक प्रभाव डाल सकता है।\n\nजीवन के अंतिम दौर की इच्छाओं का सामना करने के लिए बुजुर्गों में धर्म एक महत्वपूर्ण कारक होता है और जीवन के अंत में किसी और कारक की तुलना में कहीं अधिक प्रकट होता है। धार्मिक प्रतिबद्धता को कम मृत्यु दर के साथ जोड़ा जा सकता है, हालांकि धार्मिकता एक बहुआयामी कारक है; जबकि औपचारिक और संगठित अनुष्ठानों में भागीदारी के अर्थ में धार्मिक गतिविधियों में भागीदारी कम हो सकती है, यह और अधिक अनौपचारिक हो सकती है, किन्तु फिर भी निजी या व्यक्तिगत प्रार्थना के रूप में यह जीवन का एक महत्वपूर्ण पहलू बनी रह सकती है।\n\nस्वास्थ्य के स्व-मूल्यांकन, यह विश्वास कि मेरी अपनी सेहत शानदार, ठीक या खराब है, को बुजुर्गों के स्वास्थ्य और मृत्यु दर से जोड़ा गया है; सकारात्मक रेटिंग अच्छे स्वास्थ्य और कम मृत्यु दर से जुड़ी है। इस सहयोग के लिए कई कारण बताए गए हैं; वे लोग जो स्वाभाविक रूप से स्वस्थ हैं, वे अपने बीमार समकक्षों की तुलना में अपने स्वास्थ्य को बेहतर दर्ज़ा देंगे, हालांकि इस संबंध का विश्लेषण अध्ययनों में भी किया गया है जिन्होनें सामाजिक आर्थिक स्थिति, मनोवैज्ञानिक कार्यविधि और स्वास्थ्य स्थिति को नियंत्रित किया है। यह निष्कर्ष महिलाओं की तुलना में पुरुषों के लिए आम तौर पर अधिक ठोस है, यद्यपि सभी अध्ययनों में लिंग पैटर्न सार्वभौमिक नहीं है और कुछ परिणामों के अनुसार लिंग आधारित अंतर केवल कुछ आयु वर्गों में मृत्यु दर के कुछ कारणों और स्वास्थ्य के स्व-मूल्यांकन के कुछ विशिष्ट उप-समूहों के लिए प्रकट होते हैं।\n\nसेवानिवृत्ति, एक आम परिवर्तनकाल है जिसका सामना बुजुर्गों द्वारा किया जाता है और इसके सकारात्मक और नकारात्मक दोनों परिणाम हो सकते हैं।\n\nदुनिया भर में प्रतिदिन मरने वाले लगभग 1,50,000 लोगों में से, लगभग दो तिहाई-प्रतिदिन 1,00,000-बुढ़ापे से जुड़े कारणों की वजह से मरते हैं।<ref name=\"doi10.2202/1941-6008.1011\"></ref> औद्योगिक देशों में, यह अनुपात बहुत अधिक है जो 90% तक पहुंच गया है।\n\nसामाजिक बुढ़ापा आबादी और समाजों की वृद्ध जनसांख्यिकीय को सन्दर्भित करता है। उम्र बढ़ने के नजरिए से सांस्कृतिक अंतरों का अध्ययन किया गया है।\n\nबुढ़ापे की शारीरिक और संज्ञानात्मक गिरावट को देखते हुए, एक आश्चर्यजनक बात पता चली है कि भावनात्मक अनुभव उम्र के साथ सुधरता है। बूढ़े अपनी भावनाओं को बेहतर ढंग से नियंत्रित कर सकते हैं और युवा वयस्कों की तुलना में कहीं कम नकारात्मक प्रभाव का अनुभव करते हैं और अपने ध्यान और स्मृति के प्रति सकारात्मक प्रभाव दर्शाते हैं। भावनात्मक सुधार लॉन्गीट्यूडनल अध्ययनों के साथ-साथ क्रॉस-सेक्शनल अध्ययनों में दिखाई देते हैं और इसलिए केवल प्रसन्न जीवित व्यक्तियों की वजह से ऐसा नहीं हो सकता.\n\n\"सफल वृद्धावस्था\" की अवधारणा को 1950 के दशक में खोजा गया और यह 1980 के दशक में लोकप्रिय हुई। बुढ़ापे से जुड़ा पिछला अनुसंधान उस सीमा तक पहुंचा जहां सेहत की अक्षमताओं जैसे मधुमेह या ऑस्टियोपोरोसिस को उम्र के लिए विशेष रूप से जिम्मेदार ठहराया जा सकता है और जराविद्या में हुए अनुसंधान ने बुजुर्ग लोगों के नमूनों की एकरूपता को बढ़ावा दिया। \n\n\"सफल बुढ़ापे\" के तीन घटक हैं:\n\n\nबड़ी संख्या में लोग इन मानदंडों को पूरा करने वालों की तुलना में स्वयं को सफल बुढ़ापे का प्रतिनिधि मानते हैं।\n\nसफल बुढ़ापे को अंतःविषय अवधारणा के रूप में देखा जा सकता है, जो मनोविज्ञान और समाजशास्त्र, तक फैला हुआ है, जहां इसे समाज और व्यक्तियों के बीच एक समझौते के रूप में देखा जाता है, जिसमे जीवन के अंतिम वर्षों पर विशेष रूप से ध्यान केन्द्रित किया जाता है। \"स्वस्थ बुढ़ापे\" \"इष्टतम बुढ़ापे\" जैसे शब्दों को सफल बुढ़ापे के विकल्प के रूप में प्रस्तावित किया गया है।\n\nसफल बुढ़ापे के छह आयामों में शामिल हैं:\n\n\nवर्तमान में, उम्र बढ़ने के जैविक आधार अज्ञात है। ज्यादातर वैज्ञानिकों का मानना है कि विभिन्न प्रजातियों में उम्र बढ़ने की दर में पर्याप्त परिवर्तनशीलता मौजूद है और यह मुख्य रूप से आनुवांशिकी पर आधारित है। मॉडल जीवों और प्रयोगशाला सेटिंग्स में, शोधकर्ता यह दिखने में सक्षम रहे हैं कि विशिष्ट जीनों में चयनित बदलावों के द्वारा जीवन अवधि को बढाया जा सकता है (नेमाटोड (कृमियों) में काफी हद तक, फल मक्खियों में इससे कुछ कम और चूहों में इससे से भी कम)। फिर भी, अपेक्षाकृत सरल जीवों में भी बुढ़ापे के तंत्र का स्पष्टीकरण किया जाना अभी बाकी है। चूंकि एक सामान्य प्रयोगशाला में पाए जाने वाले चूहे का जीवन काल लगभग 3 वर्ष है, अतः बहुत कम प्रयोग सीधे विशिष्ट बुढ़ापे के सिद्धांतों का परीक्षण कर पाते हैं (नीचे सूचीबद्ध किये गए अधिकांश के लिए दिए गए प्रमाण परस्पर-जुड़े हुए हैं)।\n\nबुढ़ापे के लिए अमेरिकी राष्ट्रीय संस्थान ने वर्तमान में एक परीक्षण जांच कार्यक्रम को धन प्रदान करता है, जहां जांचकर्ता अलग-अलग नस्लों के चूहों पर जीवन अवधि तथा उम्र संबंधित चिह्नों से होने वाले प्रभावों के अनुसार यौगिकों (विशिष्ट आणविक उम्र संबंधित शोधों पर आधारित हैं) का मूल्यांकन करते हैं। स्तनधारियों में उम्र संबंधी पिछले परीक्षण पशुओं की छोटी संख्या और चूहे पालन की सुस्त स्थितियों की वजह से काफी हद तक प्रस्तुत न करने योग्य रहे हैं। इसलिए हस्तक्षेप परीक्षण कार्यक्रम तीन अंतर्राष्ट्रीय मान्यता प्राप्त चूहा पालन केन्द्रों, यूटीएचएससीएसए (UTHSCSA) में द बारशॉप इंस्टीट्यूट, एन आर्बर में यूनिवर्सिटी ऑफ़ मिशिगन और जैक्सन लैबोरेट्री की सहायता से समानांतर परीक्षण करके इस समस्या को सुलझाना चाहता है।\n\n\n\n\n\n\n\n\n\n\n\n\n\n\n\nक्षति-संचय सिद्धांत : वॉन्ग व अन्य (Wang et al.) द्वारा दिया गया यह हालिया सिद्धांत बताता है कि उम्र का बढ़ना \"क्षतियों\" के संचय के परिणामस्वरूप होता है। इस सिद्धांत की महत्वपूर्ण बात \"नुकसान\" (जिसका अर्थ है कि किसी भी उभरते हुए दोष से पहले किसी मरम्मत का होना) और \"क्षति\" (जो मरम्मत (असफल) के बाद बची हुई दोषपूर्ण संरचना के बारे में बताती है) के बीच अंतर करना है। इस सिद्धांत के प्रमुख बिंदु हैं:\n\n\n\n\n\n\n\"देखें जीवन विस्तार\"\n\nजानवरों में कई दवाओं और आहारों द्वारा उम्र बढ़ने के जैविक प्रभावों को धीमा किया गया या रोका गया है, मनुष्यों में अभी तक ऐसा कुछ भी प्रमाणित नहीं हुआ है।\n\nऐसा देखा गया है कि लाल अंगूरों में पाया जाने वाला एक रसायन रेस्वेराट्रोल खमीर की जीवन अवधि को 60%, कीड़ों और मक्खियों को 30% और मछली की एक प्रजाति को लगभग 60% तक बढ़ा देता है। यह स्वस्थ चूहे की जीवन अवधि को नहीं बढ़ाता लेकिन उम्र के बढ़ने से संबंधित शुरुआती बीमारियों और दुर्बलता को धीमा कर देता है। यह एसआरटी-1 (SRT-1) जीन को सक्षम बना कर ऐसा करता है जो कैलोरी बंधन के प्रभाव की नक़ल करता है, व कुछ जानवरों की जीवन अवधि को बढ़ा देता है।\n\nभारी जल की छोटी खुराकें फल मक्खी की उम्र को 30% तक बढ़ा देती हैं, लेकिन बड़ी खुराकें जटिल जीवों के लिए जहरीली हैं।\n\n2002 में, यूसी बर्कले के प्रोफेसर ब्रूस एम्स के नेतृत्व में खोज कर रही एक टीम ने पाया कि बूढ़े चूहों को एसीटाइल-एल-कार्निटीन और अल्फ़ा-लिपोइक अम्ल (दोनों पदार्थ मनुष्यों के प्रयोग के लिए पहले से ही स्वीकृत हैं और हेल्थ फ़ूड स्टोरों पर बेचे जाते हैं) के संयोजन से बनी खुराक खिलाने से काय-कल्प कर देने वाले प्रभाव उत्पन्न हुए. एम्स ने कहा, \"इन दोनों को एक साथ मिलकर खुराक देने से, ये बूढ़े चूहे उठ गए और माकारेना करने लगे. मस्तिष्क बेहतर लग रहा है, वे ऊर्जा से भरे हुए हैं-वह सब कुछ जो हमने देखा, युवा जानवरों की तरह था।\" यूसी बर्कले ने संयोजन के साथ इन दोनों खुराकों के प्रयोग का पेटेंट करा लिया है और बाज़ार में इसका विपणन करने के लिए जुवेनोन नामक कंपनी स्थापित की गई है।\n\n2007 में, जैविक अध्ययनों के लिए सॉल्क संस्थान के शोधकर्ताओं ने नेमाटोड कृमियों में एक महत्वपूर्ण जीन की पहचान की जो अधिक समय तक जीवित रहने के लिए कम कैलोरी खाने से संबंधित है। प्रोफेसर एंड्रयू डिल्लीन और सहकर्मियों ने दिखाया कि पीएचए-4 (pha-4) नामक जीन कैलोरी बंधन की प्रतिक्रिया के रूप में लंबी उम्र की प्रतिक्रिया को नियंत्रित करता है। इसी साल स्टैनफोर्ड यूनिवर्सिटी स्कूल ऑफ़ मेडिसिन के डॉ॰ हॉवर्ड चांग एनएफ-काप्पा-बी (NF-kappa-B) जीन की क्रिया को रोक कर दो वर्ष की आयु के चूहे की त्वचा का काया कल्प एक नवजात बच्चे की तरह करने में कामयाब हुए.\n\n2008 में, स्पैनिश नैशनल कैंसर रिसर्च सेंटर में एक टीम ने चूहों पर आनुवांशिक इंजीनियरिंग द्वारा टेलोमिरेज एंजाइम का उत्पादन सामान्य स्तर से दस गुना बढ़ा दिया। चूहे सामान्य से 26% अधिक लंबे समय तक जीवित रहे। उसी वर्ष, वर्जीनिया विश्वविद्यालय में प्रोफेसर माइकल ओ थोर्नर के नेतृत्व में एक दल ने पाया कि एमके-677 नामक दवा ने 60 से 81 वर्ष की उम्र के मनुष्यों में मांसपेशियों के खोए हुए 20% वज़न को पुनः बहाल किया। व्यक्ति के वृद्धि हार्मोन और इंसुलिन जैसे विकास कारक 1(IGF-1) स्तर बिलकुल स्वस्थ युवा वयस्कों के समान बढ़ गए।\n\n2009 में यह पता चला कि रापामाइसिन नामक एक दवा, जो 1970 के दशक में दक्षिण प्रशांत में ईस्टर द्वीप की मिट्टी में खोजी गई थी, 20 माह की उम्र के चूहे की जीवन अवधि को 38% तक बढ़ा देती है। रापामाइसिन का प्रयोग आम तौर पर प्रतिरक्षा प्रणाली को दबाने और प्रत्यारोपित अंगों की अस्वीकृति को रोकने के लिए किया जाता है। बार्शोप संस्थान के डॉ॰ आर्लन रिचर्डसन ने कहा, \"मैंने कभी नहीं सोचा था कि मैं अपने जीवन में एक उम्र-विरोधी गोली खोज पाऊंगा; लेकिन, ऐसा लगता है कि रापामाइसिन में इस काम को करने की असीम संभावनाएं हैं।\" सैन एंटोनियो टेक्सास स्वास्थ्य विज्ञान विश्वविद्यालय केंद्र के प्रोफेसर रेंडी स्ट्राँग ने कहा, \"हम इसे पहला ठोस सबूत मानते हैं जिसके अनुसार उम्र की शुरुआत से दवा चिकित्सा द्वारा उम्र बढ़ने की प्रक्रिया को धीमा किया जा सकता है और जीवन अवधि को बढ़ाया जा सकता है।\n\n2009 में ही, ब्रिटिश जर्नल ऑफ़ न्यूट्रीशन ने बोस्टन की टफ्ट्स यूनिवर्सिटी में एक अध्ययन के बारे में सूचना दी जिसके अनुसार आहार में अखरोट को शामिल करके बूढ़े चूहों में मस्तिष्क प्रक्रियाओं और शारीरिक कौशल को सुधारा जा सकता है। इसकी तुलना में मनुष्यों को प्रति दिन सात से नौ अखरोटों का सेवन करना होगा.\n\nसितम्बर 2009 में, यूसी बर्कले के शोधकर्ताओं को पता चला कि वे माइटोजेन-एक्टिवेटेड प्रोटीन काइनेस के साथ इन विट्रो उपचार द्वारा 68 से 74 वर्ष की आयु के पुरुषों के मांसपेशी उत्तकों में युवावस्था जैसी मरम्मत क्षमता बहाल कर सकते हैं। इस प्रोटीन को स्टेम कोशिकाओं के उत्पादन के लिए आवश्यक पाया गया जो व्यायाम के बाद मांसपेशियों की मरम्मत करती है और वृद्ध व्यक्तियों में कम स्तर पर मौजूद होती है।\n\nदाना-फार्बर कैंसर संसथान और हावर्ड चिकित्सा विश्विद्यालय के कैंसर आनुवंशिकीविद् रोनाल्ड डेपिन्हो ने नवम्बर 2010 की नेचर पत्रिका में एक लेख प्रकाशित किया जिसमे दर्शाया गया था कि आनुवांशिक रूप से बदले गए चूहे के अंग फिर से युवाओं के समान हो गए जिन्हें एक रसायन की खुराक देकर टेलोमिरेज सक्रिय करने के लिए डिज़ाइन किया गया था।\n\nसिकुड़े हुए वृषण फिर से सामान्य हो गए और जीवों ने अपनी प्रजनन क्षमता फिर से हासिल कर ली. अन्य अंग जैसे तिल्ली, जिगर, आंते और मस्तिष्क अपनी बेकार स्थिति से स्वस्थ स्थिति में पहुंच गए। ऑक्सफोर्ड विश्वविद्यालय के डॉ॰ कॉक्स लिन ने कहा, \"यह लेख अत्यधिक महत्वपूर्ण है क्योंकि यह इस सिद्धांत का प्रमाण प्रदान करता है कि युवाओं में टेलोमिरेज को बहाल करने के अल्पकालिक परीक्षण शुरुआत से ही यह बता रहे हैं कि उम-संबंधित खराब उत्तकों को युवावस्था जैसे उत्तकों में बदला जा सकता है और शारीरिक क्रियाओं को बहाल किया जा सकता है।\"\n\nइस प्रयोग में चूहों को स्वाभाविक रूप से टेलोमिरेज का उत्पादन करने के लिए डिजाइन नहीं किया गया था किन्तु 'स्विच' रसायन के बाद प्रणाली ने टेलोमिरेज को फिर से वापिस लौटा दिया था। महत्वपूर्ण बात यह है कि इस रसायन में उन जानवरों में टेलोमिरेज का उत्पादन करने की क्षमता नहीं है जिनमें आनुवंशिक रूप से बदलाव नहीं किए गए हैं। इसके अलावा, टेलोमिरेज सक्रियण कैंसरकारक ट्यूमरों की वृद्धि से भी जुड़ा हुआ है जो इस खोज के प्रयोग द्वारा बुढ़ापा विरोधी उपचारों से बचे रह सकते हैं।\n\nएक वयस्क मनुष्य की उम्र को आमतौर पर जन्म के दिन के बाद से पूरे साल में मापा जाता है। भिन्नात्मक वर्ष, महीने या सप्ताह का प्रयोग बच्चों और शिशुओं की आयु का बेहतर वर्णन करने में किया जा सकता है। सामान्यतः पैदा होने वाले दिन के समय को माना नहीं जाता.\n\nइस दृष्टिकोण से कुछ संस्कृतियों में उम्र मापने का ढंग ऐतिहासिक ढंग से अलग है। तिब्बत के कुछ हिस्सों में, उम्र को गर्भाधान के दिन से गिना जाता है अर्थात पैदा होने पर कोई 9 माह का होता है।\n\nभ्रूण विकास की आयु को सामान्य रूप से गर्भावधि में मापा जाता है, जिसमे महिला की आखिरी माहवारी को शुरूआती बिंदु के रूप में लिया जाता है। वैकल्पिक रूप से, निषेचन उम्र, निषेचन की शुरुआत से मानी जा सकती है।\n\n\n\n", "id": "247312", "title": "आयुवृद्धि"}
{"url": "https://hi.wikipedia.org/wiki?curid=247313", "text": "मस्तिष्कखंडछेदन\n\nमस्तिषकखंडछेदन (लोबोटॉमी) (: \"लोब (मस्तिष्क का)\"; τομή - \"टोम:\" \"काटना/फांक\") एक तंत्रिकाशल्यक्रिया संबंधी प्रक्रिया है, मनःशल्यचिकित्सा का एक रूप, जिसे ल्यूकोटॉमी या ल्यूकोटामी (यूनानी λευκός से - \"ल्यूकोस:\" \"स्पष्ट/सफेद\" तथा \"टोम\"). इसमे मस्तिष्क के ललाट खंड के अग्रभाग, मस्तिष्काग्र प्रान्तस्था का और से संबंध काटना शामिल है। आरंभ में इस शल्यक्रिया को ल्यूकोटॉमी कहा गया था, जो 1935 में इसकी शुरुआत से ही विवादास्पद रहा है, मनोविकारी (और कभी-कभी अन्य) अवस्थाओं के लिए निर्धारित- इसके लगातार और गंभीर दुष्प्रभावों की आम मान्यता के बावजूद, दो दशकों से अधिक तक यह मुख्यधारा की शल्यक्रिया थी। 1949 का शरीरक्रियाविज्ञान या आयुर्विज्ञान का नोबेल पुरस्कार एंतोनियो इगास मोनिज को “उनकी निश्चित मनोविक्षिप्तियों में मस्तिष्कखंडछेदन के चिकित्साशास्त्रीय महत्त्व की खोज के लिए” दिया गया था।\n\nमस्तिषकखंडछेदन सदी बीसवीं शताब्दी के पूर्वार्द्ध में यूरोप में विकसित अतिवादी चीर-फाड़ वाली शारीरिक उपचार पद्धतियों की श्रृंखला में से एक थी। इन मनोरोगविज्ञान संबंधी नवाचारों ने मनोरोगियों को शरण-स्थानों में भेजने की संस्कृति पर रोक का संकेत दिया, जो उस समय प्रभावी थी क्योंकि मानसिक रोगों का उपचार सिर्फ असंतोषजनक ढंग से अतिवादी उपायों से किया जाता था या उन्हें उपचार योग्य नहीं माना जाता था। बीसवीं शताब्दी के आरंभ की इन दैहिक चिकित्सा पद्धतियों, जिन्हें एक जीवन बचाने के हताश अंतिम उपाय के अर्थ में वीरतापूर्ण वर्णित किया गया था, में पागल के सामान्य आंशिक पक्षाघात के लिेए विषमज्वरीय चिकित्सा (1917), बार्बिटुरेट प्रेरित गहरी नींद चिकित्सा (1920), इन्सुलिन आघात चिकित्सा (1933), कार्डियाजोल आघात चिकित्सा और विद्युत-आक्षेपी चिकित्सा शामिल थी।\n\n1936 में मोनिज द्वारा मस्तिष्कखंडछेदन शल्यक्रिया का विकास, उस समय हुआ जब उपर्युक्त सभी चिकित्सकीय हस्तक्षेप चरम पर थे तथा उन पद्धतियों से उलाज करवाने वाले अधिकांश रोगियों के स्वास्थ्य के लिए गंभीर खतरा थीं। अनेक मनोचिक्त्सकों द्वारा मस्तिष्कखंडछेदन को इन्सुलिन या कार्डियाजोल आघात जैसी चिकित्साओं से अधिक कष्टकारक नहीं माना गया था; गंभीर मानसिक बीमारियों से ग्रस्त रोगियों के उपचार के लिए कल्पना की गई इन प्रक्रियाओं ने बौद्धिक वातावरण और चिकित्सकीय तथा सामाजिक तकाजों की रचना करने में सहायता की और मस्तिष्कखंडछेदन जैसी क्रांकिकारी और अपरिवर्तनीय शल्य प्रक्रिया व्यवहार्य तथा यहां तक कि एक आवश्यकता के रूप में प्रकट हो सकी. इसके अलावा, जोएल ब्रैस्लो का तर्क है कि मलेरिया संबंधी चिकित्साओं से आगे मस्तिष्कखंडछेदन तक, इस अंग के उत्तरोत्तर “रोग के स्रोत और इलाज स्थल के रूप में केंद्रीय स्थान लेने” के साथ-साथ दैहिक मनोरोग चिकित्सा, \"बढ़ती हुई मस्तिष्क के अंदरूनी भाग के और करीब आती गई\". रॉय पोर्टर के अनुसार, ये प्रायः हिंसक और चार-फाड़ वाले मनोरोग उपचार, मनोचिक्त्सकों की बीसवीं शताब्दी में मनोरोग चिकित्सालयों में हजारों रोगियों की तकलीफों को कम करने के लिए किसी चिकित्सा का माध्यम खोजने की नेकनीयत इच्छा तथा मनोचिकित्सालयों के चिकित्सकों के बढ़ते हुए अतिवादी, यहां तक कि अविचारी उपचारों का विरोध करने के लिए कुछ मरीजों में सामाजिक शक्ति के अभाव का संकेत देते हैं।\n\nदिसंबर 1888 में शल्यक्रिया के कम अनुभव वाले एक मनोचिक्त्सक गॉटलीब बुर्खार्ट ने मनःशल्यचिकित्सा के क्षेत्र में पहला प्रयत्न किया था जब उन्होंने स्विट्जरलैंड में एक निजी मनोरोग चिकित्सालय में 26 से 51 के बीच की आयु के, दो महिला व चार पुरुष, छः रोगियों की शल्यक्रिया की थी। उनके निदान भिन्न-भिन्न थे, एक को पुराना उन्माद था, एक को प्राथमिक मनोभ्रंश और चार मूल पीड़नोन्माद (\"प्रिमेयर वेरुक्थेत\", एक अप्रचलित नैदानिक श्रेणी जिसे कभी-कभी कालदोषी प्रकृति से मनोभाजन के तुल्य माना जाता था) के रोगी थे और, बुर्खार्ट के केस-नोट के अनुसार उनमें गंभीर मनोविकृति लक्षण थे, जैसे श्रवणीय विभ्रम, पीड़नोन्मादी मतिभ्रम, आक्रामकता, उत्तेजना और हिंसा. उन्होंने इन रोगियों के ललाट, कनपटी और प्रमस्तिषक खंड पर शल्यक्रिया की. परिणाम बहुत ज्यादा प्रोत्साहित करने वाले नहीं थे, क्योंकि एक मरीज शल्यक्रिया के पांच दिन बाद मिरगी के दौरे अनुभव करने के बाद मृत्यु हो गई, एक में सुधार हुआ लेकिन उसने बाद में आत्महत्या करली, अन्य दो में कोई परिवर्तिन दिखाई नहीं दिया तथा अंतिम दो और अधिक “गुमसुम” हो गए। यह सफलता की 50% दर के बराबर था। शल्यक्रिया के फलस्वरूप होनेवाली जटिलताओं में मिर्गी (दो रोगियों में), प्रेरक की कमजोरी, \"शब्द बहरापन\" और संवेदी वाचाघात शामिल थे। बिना किसी जटिलता के केवल दो रोगी दर्ज किए गए। \n\nबुर्खार्ट की कार्रवाई का सैद्धांतिक आधार तीन प्रस्ताव थे। पहला था कि मानसिक बीमारी का एक शारीरिक आधार था और विकृत मन विकृत मस्तिष्कों के प्रतिबिंब मात्र थे। अगला, तंत्रिका प्रकार्य का संघवादी दृष्टिकोण है जिसने निम्नलिखित तितरफा श्रम विभाजन के अनुसार तंत्रिका तंत्र के कार्य करने की कल्पना की थीः एक निवेश (या संवेदी या अभिवाही) प्रणाली, एक संयोजन प्रणाली जो सूचना का संसाधन करती थी) और एक निर्गम (या अपवाही या प्रेरक) प्रणाली. बुर्खार्ट की अंतिम धारणा थी कि मस्तिष्क प्रमापीय था जिसका मतलब था कि प्रत्येक मानसिक प्रमाप या मानसिक संकाय मस्तिष्क में एक विशिष्ट स्थान से जुड़े हो सकते थे। इस तरह के दृष्टिकोण के अनुसार, बुर्खार्ट यह मानते थे कि मस्तिष्क के विशिष्ट क्षेत्र में घाव व्यवहार को विशिष्ट तरीके से प्रभावित कर सकते थे। दूसरे शब्दों में, उन्होंने सोचा कि संयोजन प्रणाली या मस्तिष्क की संचार प्रणाली की दूसरी सहयोगी अवस्था को काट देने से, तंत्रिका तंत्र के निवेश या निर्गम तंत्रों के साथ समझौती किए बिना परेशान करने वाले लक्षणों को कम किया जा सकता था। इस शल्यक्रिया का उद्देश्य लक्षणों में राहत पहुंचाना था, न कि मानसिक रोग का उपचार करना. इसलिए, उन्होंने 1891 में लिखा:\nयदि उत्तेजना और आवेगी व्यवहार इस तथ्य की वजह से हैं कि गुणवत्ता, मात्रा और तीव्रता में असामान्य उत्तेजनाएं संवेदी सतह उठती हैं और प्रेरक सतहों पर कार्य करती हैं, तो दोनों सतहों के बीच एक बाधा पैदा करके सुधार प्राप्त किया जा सकता है। प्रेरक या संवेदी क्षेत्र का उन्मूलन हमें गंभीर प्रकार्यात्मक गड़बड़ियों के खतरे और तकनीकी कठिनाइयों के सामने हम अनावृत हो जाएंगे.. प्रेरक क्षेत्रके पीछे और दोनों तरफ प्रांतस्था की एक पट्टी को काट कर कनपटी की पालि में एक नाली बनाना अधिक लाभप्रद होगा.\n\nबुर्खार्ट ने 1989 के बर्लिन चिकित्सा सम्मेलन जिसमें विक्टर होर्सली, वैलेंटिन मैगनन और एमिल क्रेपलिन जैसे दिग्गज मनोरोग विशेषज्ञों ने भाग लिया था, में भाग लिया और अपनी मस्तिष्क शल्यक्रियाओं पर एक शोधपत्र प्रस्तुत किया। जबकि उनके निष्कर्ष बाद में मानसिक रोगों के साहित्य में व्यापक रूप से प्रकाशित हुए, लेकिन समीक्षाएँ लगातार नकारात्मक थीं और उनके द्वारा की गई शल्य क्रियाओं की काफी आलोचना का गई थी। 1983 में लिखते हुए क्रेपलिन ने बुर्खार्ट के प्रयासों की तीखी आलोचना की और कहा कि \"उस [बुर्खार्ट] ने सुझाव दिया कि बेचैन रोगियों के मस्तिष्क की प्रांतस्था को खुरच कर उन्हें शांत किया जा सकता था।\" जबकि इतालवी तंत्रिका मनोरोग विज्ञान के प्रोफेसर ग्यूसेप सेपिली ने 1891 में टिप्पणी की कि मस्तिष्क के प्रमापीय होने का बुर्खार्ट का दृष्टिकोण “अधिकतर [विशेषज्ञों] के इस दृष्टिकोण से, कि मनोविक्षिप्ति प्रमस्तिष्कीय वल्कुट का व्यापक निदान है, मेल नहीं खाता और मन को एक एकात्मक इकाई मानने की अवधारणा के विरुद्ध है”.\n\nबुर्खार्ट ने 1891 में लिखा था कि \"डॉक्टर स्वभाव से अलग होते हैं। एक प्रकार के पुराने सिद्धांतों से चिपके रहते हैं: पहले, कोई नुकसान नहीं पहुंचाते (प्रिमम नोन नोसेरे); दूसरे कहते हैं: कुछ नहीं करने से कुछ करना बेहतर है (मीलिअस एन्सेप्स रिमीडियम क्वैम नलम). मैं निश्चित रूप से दूसरी श्रेणी से संबंध रखता हूं”. इस बयान की प्रतिक्रिया फ्रांसीसी मनोरोग विशेषज्ञ आर्मंड सेमलेन द्वारा दी गई जब उन्होंने लिखा कि “एक बुरे उपचार की बजाय इलाज नहीं होना बेहतर है”. 1891 में इस विषय पर अपने 81 पृष्ठ के प्रभावशाली प्रबंध के प्रकाशन के बाद, बुर्खार्ट ने अपनी खोज और मनोशल्यक्रिया का पेशा समाप्त कर दिया, निःसंदेह अंशतः इसलिए कि उनके द्वारा अपनाए गए तरीकों के लिए उन्हें अपने साथियों से उपहास का सामना करना पड़ा था।\n\n1891 में उनके मोनोग्राफ पर टिप्पणी करते हुए ब्रिटिश मनोचिकित्सक विलियम आयरलैंड ने अपनी स्थिति का संक्षिप्त संकलन प्रस्तुत कियाः\nडॉ॰ बुर्खार्ट को इस दृष्टिकोण पर दृढ़ विश्वास है कि मन कई संकायों से मिल कर बना है, जिनके मस्तिष्क में अपने-अपने निश्चित स्थान हैं। जहां किसी कार्य की अधिकता या गड़बड़ी होती है वे उग्र केंद्रों के उस भाग के उच्छेदन द्वारा रोकने की कोशिश करते हैं। वे उन आलोचनाओं, जो निश्चय ही उनके उत्साही इलाज को लेकर थीं, का जिन मरीजों की शल्यक्रियाएं की गई थी, उनके रोग निदान के निराशाजनक पहलू को दिखाकर अपना बचाव करते हैं।\n\nलेकिन आयरलैंड को इस बात में शक था कि कोई अंग्रेज मनोचिकित्सक बुर्खार्ट द्वारा अपनाए गए “दुस्साहसी” मार्ग का अनुसरण करेगा.\n\nइस शल्यक्रिया के विकास में अगला पड़ाव पुर्तगाली चिकित्सक और तंत्रिकाविज्ञानी एंटोनियो इगास मोनिज ने प्रदान किया जिनकी 1927 में प्रमस्तिष्कीय वाहिकाचित्रण पर किए गए कार्य के लिए अत्यधिक प्रशंसा हुई थी (मस्तिष्क में रक्तवाहिकाओं का विकिरणचित्रीय दृश्य). कोई नैदानिक अनुभव न होने और वास्तव में मनोरोगविज्ञान में कम रुचि होने के बावजूद उन्होंने 1935 में लिस्बन के साता मार्टा अस्पताल में उनहोंने एक शल्यक्रिया का आविष्कार किया, जिसे मस्तिष्काग्र मस्तिष्कखंडछेदन कहा गया और जो उनके निदेशन में तंत्रिकाशल्यचिकित्सक पेड्रो अलमीडा लीमा ने किया था। वे शब्द मनोशल्यचिकित्सा के प्रारंभ के लिए भी जिम्मेदार थे। इस शल्यक्रिया में रोगी के सिर में ड्रिल द्वारा छिद्र करना तथा ललाट खंड में इंजेक्शन द्वारा अलकोहल से ऊतकों को नष्ट करना शामिल था। बाद में उन्होंने तकनीक बदल कर एक शल्य चिकित्सा उपकरण मस्तिष्कखंडछेदक का उपयोग शुरू किया, जो मस्तिष्क के ऊतकों को एक घूर्णी आकुंचनीय तार पाश से काटता था (इसी नाम के बिलकुल भिन्न उपकरण का उपयोग मस्तिष्कखंडछेदन हेतु किया जाता है). मोनिज और लीमा ने नवंबर 1935 और फ़रवरी 1936 के बीच बीस रोगियों की शल्यक्रियाएं कीं तथा अपने निष्कर्षों को उसी वर्ष प्रकाशित किया। उनका अपना आकलन था कि 35% रोगियों में अत्यधिक सुधार हुआ, 35% में मध्यम सुधार हुआ और शेष 30% में कोई परिवर्तन नहीं हुआ। रोगियों की उम्र 27 से 62 वर्ष के बीच थी जिनमें से बारह महिलाएं थीं और आठ पुरुष थे। निदान के अनुसार नौ मरीज अवसाद से पाड़ित थे, छह विखंडित मनस्कता से, दो आतंक विकार से तथा एक-एक उन्माद, तानप्रतिष्टम्भ और उन्मत्त अवसाद से पीड़ित थे, उनमें प्रमुख लक्षण घबराहट और उत्तेजना के थे। रोगियों में शल्यक्रिया से पूर्व बीमारी की अवधि कम से कम चार सप्ताह से लेकर अधिक से अधिक 22 वर्ष तक थी, यद्यपि चार को छोड़ कर सभी कम से कम एक वर्ष से बीमार थे। शल्यकर्मोत्तर अनुवर्ती मूल्यांकन शल्यक्रिया के बाद कहीं एक से दस सप्ताह के बीच संपन्न हुए. देखी गई जटिलताएं बुर्खार्ट के मामलों से कम गंभीर थी, क्योंकि न तो कोई मृत्यु हुई और न ही किसी को मिरगी के दौरे पड़े और सर्वाधिक पाई गई जटिलता बुखार थी।\n\nमोनिज की \"अग्रणी\" मनोशल्यचिकित्सा का सैद्धांतिक आधार मुख्यतः उन्नीसवीं शताब्दी के अनुरूप था जो कि उनसे पहले बुर्खार्ट के सिद्धांतों का आधार बना था। हालांकि बाद के अपने लेखन में उन्होंने रेमन वाई कैयाल के तंत्रिकाकोशिका सिद्धांत तथा इवान पावलोव के अनुकूलित प्रतिवर्त को भी संदर्भित किया, साररूप में उन्होंने इस नए तंत्रिकाविज्ञानी अनुसंधान की पुराने सहचर्य सिद्धांत के परिप्रेक्ष्य में व्याख्या की. वे बुर्खार्ट से काफी भिन्न थे इसलिए कि उन्हें नहीं लगता था कि मानसिक रूप से बीमार लोगों के मस्तिष्क में कोई स्थूल शारीरिक निदान था, बल्कि उनके तंत्रिकीय पथ स्थिर और विनाशक परिपथों में पाए गए। जैसा कि उन्होंने 1936 में लिखा थाः\n\n[] मानसिक परेशानियों का [...] संबंध कोशिका-संयोजी-समूहीकरण के गठन से होना चाहिए जो न्यूनाधिक स्थिर हो गया है। कोशिकीय शरीर बिलकुल सामान्य रह सकता है, उनके बेलनों में कोई संरचनात्मक परिवर्तन नहीं होता, लेकिन सामान्य लोगों में अत्यधिक परिवर्तनशील उनके बहु संपर्कों की व्यवस्थाएं न्यूनाधिक स्थिर हो सकती हैं जिनका संबंध लगातार विचारों और निश्चित अस्वस्थ मानसिक दशाओं में सन्निपात से संबंध हो सकता है।\nइन विपथी तथा स्थिर विकृतिजन्य मस्तिष्क परिपथों को हटाने से मानसिक लक्षणों में कुछ सुधार हो सकता है। मोनिज का मानना था कि इस प्रकार की चोट को मस्तिष्क कार्यात्मक रूप से अनुकूलित कर लेगा. इस दृष्टिकोण का एक महत्वपूर्ण लाभ यह था कि, बुर्खार्ट द्वारा अपनाई गई स्थिति के विपरीत, यह समय के ज्ञान और प्रौद्योगिकी के अनुसार असत्यापनीय था, क्योंकि स्थूल मस्तिष्कीय विकृति और मानसिक रुग्णता के बीच ज्ञात संबंध के अभाव में उनके प्रबंध-लेख का खंडन नहीं किया जा सकता था। \n\nपरंपरागत रूप से, इस प्रश्न का कि मोनिज ने ललाट खंड को ही क्यों लक्षित किया, जॉन फुल्टन और कार्लाइल जैकबसन ने 1935 में लंदन में आयोजित तंत्रिकाविज्ञान की दूसरी अंतर्राष्ट्रीय कांग्रेस में एक प्रस्तुतिकरण के दौरान संदर्भ के द्वारा दिया. फुल्टन और कार्लाइल ने दो चिंपांज़ी प्रस्तुत किए जिनका ललाट खंड मस्तिष्कखंडछेदन किया गया था। पहले से व्यवहार विकारों से पीड़ित इन चिंपांजियों पर इस शल्यक्रिया का शांतिदायक प्रभाव हुआ। यह आरोप लगाया गया है कि इस से मोनिज को मनोविकार के रोगियों पर भी ऩसी तकनीक के इस्तेमाल के लिए प्रोत्साहन और प्रेरणा मिली. हालांकि, जैसा कि बेरियोस बताते हैं, यह इस तथ्य के उलट है कि मोनिज ने बहुत पहले 1933 में ही मनोशल्यचिकित्सा का अपना विचार अपने सहयोगी लीमा को विश्वास में लेकर बता दिया था। और न ही 1936 में शल्यक्रिया के बारे में लिखते समय उन्होंने फुल्टन और कार्लाइल के प्रस्तुतिकरण के किसी प्रभाव का कोई उल्लेख किया। दरअसल, जैसा कि कोटोविच लिखते हैं, उनका ध्यान उसी सम्मेलन में रिचर्ड ब्रिकनर द्वारा प्रस्तुत एक केस ने आकर्षित किया था जिसमें एक रोगी के ललाट खंड को काटा गया था और प्रभाव कम होने के अनुभव के दौरान उसकी बुद्धि में किसी प्रकार की गिरावट नहीं पाई गई। ब्रिकनर ने 1932 में इस केस को प्रकाशित किया था।\n\nइस काम के लिए मौनिज को 1949 में चिकित्सा के लिए नोबेल पुरस्कार दिया गया था।\n\nअमेरिकी तंत्रकाविज्ञानी और मनोचिकित्सक वॉल्टर फ्रीमैन जिन्होंने 1935 में तंत्रिकाविज्ञान की लंदन कांग्रेस में भाग लिया था, के मन में मोनिज के काम से कुतूहल जागा और अपने निकट मित्र, तंत्रिकाशल्य चिकित्सक जेम्स डब्लू वॉट्स की सहायता से उन्होंने 1936 में, संयुक्त राज्य अमेरिका में पहला मस्तिष्काग्र मस्तिष्कखंडछेदन वॉशिंगटन में जॉर्ज वॉशिंगटन विश्वविद्यालय के अस्पताल में किया। फ्रीमैन और वॉट्स ने धीरे-धीरे शल्य तकनीक को परिष्कृत किया और फ्रीमैन-वॉट्स शल्यक्रिया की रचना की (\"सटीक पद्धति\", मानक मस्तिष्कखंडछेदन).\n\nफ्रीमैन-वॉट्स मस्तिष्काग्र मस्तिष्कखंडछेदन में अभी भी खोपड़ी में ड्रिल द्वारा छिद्र करने की आवश्यकता थी, इसलिए शल्यक्रिया एक शल्यक्रिया-कक्ष में प्रशिक्षित तंत्रिकाशल्य चिकित्सकों द्वारा की जाती थी। वाल्टर फ्रीमैन का मानना था कि यह शल्यक्रिया उन लोगों के लिए अनुपलब्ध रहेगी जिनको उन्होंने देखा कि इसकी सबसे ज्यादा जरूरत थीः सरकारी मानसिक चिकित्सालयों में शल्यक्रिया कक्ष, शल्यचिकित्सक या निश्चेतना विशेषज्ञ उपलब्ध नहीं हैं, बजट भी सीमित है। फ्रीमैन शल्यक्रिया को सरल बनाना चाहते थे ताकि इसे मनोचिकित्सक मानसिक आश्रय-स्थानों, जिनमें इस समय लगभग 6 लाख अमेरिकी अंतःरोगी रह रहे हैं।\n\nइतालवी मनोचिकित्सक अमारो फिआम्बर्टी के कार्य से प्रेरित होकर, फ्रीमैन ने किसी समय खोपड़ी में ड्रिल किए छिद्रों की बजाय नेत्र गर्त में से ललाटखंड तक पहुंचने की कल्पना की थी। 1945 में उन्होंने अपनी रसोई से एक बर्फ तोड़ने का सुआ लिया और अपने विचार को एक मौसमी और शवों पर जांचना शुरू कर दिया. इस नए \"पारनेत्रकोटरीय\" मस्तिष्कखंडछेदन में ऊपरी पलक को उठा कर एक पतले शल्य उपकरण (जिसे प्रायः ओरबिटोक्लास्ट या मस्तिष्कखंडछेदक कहा जाता है, हालांकि यह ऊपर वर्णित तार पाश मस्तिष्कखंडछेदक से बिलकुल अलग अलग था) की नोक पलक के नीचे और नेत्रगर्त के शीर्ष के विरुद्ध रखना शामिल था। ओरबिटोक्लास्ट को हड्डी की पतली परत के माध्यम से और नाक के पुल की सतह के साथ मस्तिष्क में, अंतरागोलार्ध छिद्र की और लगभग 15 अंश बढ़ाने के लिए एक लकड़ी के हथौड़े का उपयोग किया गया। ओरबिटोक्लास्ट को ललाट खंड के अंदर पांच सेंटीमीटर तक ठोका गया और तब कक्षक छिद्रण पर 40 अंश धुरी पर रखा जिससे नोक विपरीत दिशा की ओर काटे (नाक की ओर). उपकरण सामान्य स्थिति में लौट आया और दोनों ओर 28 अंश धुरी पर रखने से पहले मस्तिष्क में और दो सेंटीमीटर आगे भेजा जा गया, बाहर की ओर तथा फिर अंदर की ओर काटने के लिए (पिछले कट की समाप्ति पर, अधिक मौलिक बदलाव के साथ, ओरबिटोक्लास्ट के बट को ऊपर की ओर रखा जिससे उपकरण अंतरीगोलार्ध छिद्र के बगल में ऊपर से नीचे काटे; “गहरा ललाट कट”.) मस्तिष्काग्र वल्कल को चेतक से जोड़ने वाले सफेद रेशेदार पदार्थ को आड़ा काटने के लिेए, सभी कटावों को डिजाइन किया गया था। मस्तिष्कखंडछेदक को तब बाहर निकाल लिया गया तथा यही प्रक्रिया दूसरे पक्ष में दोहराई गई।\n\n1946 में फ्रीमैन ने एक जीवित रोगी पर पहली बार परानेत्रगोलकीय मस्तिष्कखंडछेदन किया था। इसकी सरलता ने शीघ्र और अधिक जटिल शल्यक्रियाओं के लिए आवश्यक शल्य सुविधाओं से रहित मनोरोग चिकित्सालयों में इसे किए जाने की संभावनाएं सुझाईं (फ्रीमैन ने सुझाव दिया कि जहां पारंपरिक निश्चेतना उपलब्ध नहीं था वहां रोगी को बेहोश करने के लिए विद्युत-आक्षेपी पद्धति का उपयोग किया जा सकता था). 1947 में, फ्रीमैन और वॉट्स की भागीदारी समाप्त हो गई क्योंकि फ्रीमैन के मस्तिष्कखंडछेदन को एक शल्यक्रिया से एक “कार्यालय” प्रक्रिया में परिवर्तित करने के कारण वॉट्स निराश था। 1940 और 1944 के बीच, संयुक्त राज्य अमेरिका में 684 मस्तिष्कखंडछेदन किए गए। हालांकि, फ्रीमैन और वॉट्स द्वारा तकनीक के उत्कट प्रोत्साहन की वजह से इन संख्याओं में दशक के अंत में तेजी से वृद्धि हुई. अमेरिका में मस्तिष्कखंडछेदन के लिए शीर्ष वर्ष 1949 में, 5,074 शल्यक्रियाएं हुईं और 1951 तक अमेरिका में 18,608 से अधिक मस्तिष्कखंडछेदन किए जा चुके थे।\n\nसर्वाधिक मस्तिष्कखंडछेदन शल्यक्रियाएं संयुक्त राज्य अमेरिका में की गईं, जहां लगभग 40,000 लोग मस्तिष्कखंडछेदित हुए. ग्रेट ब्रिटेन में, 17,000 मस्तिष्कखंडछेदन किए गए थे और तीनों नॉर्डिक देशों फिनलैंड, नॉर्वे तथा स्वीडन की संयुक्त संख्या लगभग 9,300 मस्तिष्कखंडछेदन थी। स्कैंडिनेवियाई अस्पतालों में अमेरिकी अस्पतालों की तुलना में 2.5 गुना अधिक प्रति व्यक्ति मस्तिष्कखंडछेदन किए गए। स्वीडन में 1944 और 1966 के बीच, कम से कम 4,500 लोग, मुख्यतः महिलाएं मस्तिष्कखंडछेदित की गईं. इस आंकड़े में छोटे बच्चे भी शामिल हैं। नॉर्वे में 2500 ज्ञात मस्तिष्कखंडछेदन हुए. डेनमार्क में 4,500 ज्ञात मस्तिष्कखंडछेदन हुए थे, जिनमें मुख्यतः युवा महिलाओं के साथ ही मानसिक रूप से विमंदित बच्चे भी थे।\n\n1970 में प्रकाशित \"मनोरोग शब्दकोश \" के अनुसार :\nमस्तिष्काग्र शब्दकोश मस्तिष्कखंडछेदन निम्नलिखित विकारों में महत्त्वपूर्ण है, जो अच्छे परिणामों के एक अवरोही पैमाने में सूचीबद्ध हैं: भावात्मक विकार, जुनूनी बाध्यकारी अवस्थाएं, जीर्ण अधीरता अवस्थाएं और अन्य गैर-खंडितमनस्कता की स्थितियां, संविभ्रमी खंडितमनस्कता की स्थिति, खंडितमनस्कता के अनिर्धारित या मिश्रित प्रकार, तानप्रतिष्टम्भी खंडितमनस्कता और हेबेफ्रेनिक तथा सामान्य खंडितमनस्कता. लगभग 40 प्रतिशत मामलों में अच्छे परिणाम प्राप्त हुए हैं, कुछ 35 प्रतिशत में सामान्य तथा 25 प्रतिशत के आसपास खराब परिणाम प्राप्त हुए.\nमृत्यु दर शायद 3 फीसदी से अधिक नहीं है। सर्वाधिक अच्छे सुधार रोगपूर्व सामान्य व्यक्तित्व वाले रोगियों में, चक्रविक्षिप्त में या बाध्यकारी जुनूनी में; बेहतर बुद्धि और अच्छी शिक्षा वाले रोगियों में, अचानक शुरू होने और अवसाद या अधीरता के भावात्मक लक्षणों की एक नैदानिक तस्वीर के साथ मनोविक्षिप्ति में और भोजन लेने से इंकार करना, अतिक्रियाशीलता तथा संविभ्रम प्रकृति के भ्रातिमूलक विचारों जैसे व्यवहारशीलता संबंधी परिवर्तनों वाले रोगियों में देखे गए।\n\nअंगों के घावों के बाद होने वाले दर्द को नियंत्रित करने के लिए भी मस्तिष्काग्र मस्तिष्कखंडछेदन का सफलतापूर्वक उपयोग किया गया। इस मामले में, एकतरफा मस्तिष्कखंडछेदन की प्रवृत्ति रही है, क्योंकि ऐसे प्रमाण हैं कि मानसिक रोग के लक्षणों को कम करने के लिए की जाने वाली व्यापक मस्तिष्कखंडछेदन की दर्द नियंत्रण के लिए आवश्यकता नहीं है।\n\nउसी स्रोत के अनुसार, मस्तिष्काग्र मस्तिष्कखंडछेदन कम कर देती है:\nव्याकुलता की भावनाएं और आत्मविश्लेषी गतिविधियां तथा अपर्याप्तता और आत्म चेतना की भावना कम होती है। मस्तिष्कखंडछेदन दु:स्वप्नों से जुड़े भावनात्मक तनाव कम कर देता है और तानप्रतिष्टम्भी स्थिति को दूर करता है। क्योंकि लगभग सभी मनोशल्य प्रक्रियाओं के अवांछनीय दुष्प्रभाव होते हैं, आमतौर पर इनका उपयोग तभी किया जाता है जब सभी अन्य तरीके नाकाम रहते हैं। मरीज का व्यक्तित्व जितना कम विकृत होता है, उतना ही अधिक स्पष्ट शल्यकर्मोत्तर दुष्प्रभाव होते हैं।.. \n\nसभी मामलों के 5 से 10 प्रतिशत में मस्तिष्कखंडछेदन की कड़ी के रूप में आक्षेपकारी दौरे बताए गए हैं। इस तरह के दौरे आमतौर पर सामान्य आक्षेपरोधी दवाओं से अच्छी तरह से नियंत्रित होजाते हैं। शल्यकर्मोत्तर व्यक्तित्व का कुंद होना, उदासीनता और लापरवाही अपवाद के बजाय नियम होते हैं। अन्य दुष्प्रभावों में ध्यानान्तरण, बचपना, मसखरापन, युक्ति या अनुशासन की कमी और शल्यकर्मोत्तर असंयम शामिल हैं।\n\nबहत पहले 1994 में ही \"जर्नल ऑफ नर्वस एंड मेंटल डिजीज\" में एक संपादक ने टिप्पणी कीः “मस्तिष्काग्र मस्तिश्कखंडछेदन का इतिहास छोटा और तूफानी रहा हे. इसका काल हिंसक विरोध के तथा दासवत, निर्विवाद स्वीकृति के साथ दागदार है।\" 1947 से शुरू करके स्वीडिश मनोचिकित्सक स्नोर वोलफार्ट ने आरंभिक प्रयासों का मूल्यांकन किया और टिप्पणी की कि यह “खंडित मनस्कता के रोगियों को मस्तिष्कखंडछेदित करना निश्चय ही खतरनाक है” तथा मस्तिष्कखंडछेदन “अभी इतना अपूर्ण है कि मानसिक विकृतियों के जीर्ण मामलों के विरुद्ध सामान्य कदम उठाने में यह हमारी कोई सहायता नहीं कर सकता” और कहा कि “मनोशल्यक्रिया अभी तक अपने सटीक निदेश तथा निषेध खोजने में असफल रही है और दुर्भाग्य से तरीकों को कई मायनों में अपक्व और खतरनाक माना जाएगा.” 1948 में \"सायबरनेटिक्स\" के लेखक नॉर्बर्ट वीनर ने कहा: \"[म]स्तिष्काग्र मस्तिष्कखंडछेदन ... हाल के समय में कुछ प्रचलन में है, शायद इस तथ्य से असंबद्ध नहीं कि इससे अभिरक्षा में कई रोगियों की देखभाल आसान हो जाएगी. मुझे चलते-चलते टिप्पणी करने दें कि उनको मार देना उनकी अभिरक्षा में देखभाल अधिक आसान हो जाएगी.\n\nमस्तिष्कखंडछेदन के बारे में चिंताएं निरंतर बढ़ीं. सोवियत संघ के बीच 1950 में आधिकारिक तौर पर इस शल्कीयक्रिया पर प्रतिबंध लगा दिया. सोवियत संघ में चिकित्सकों ने निष्कर्ष निकाला कि शल्यक्रिया \"मानवता के सिद्धांतों के विपरीत\" थी यह \"एक पागल व्यक्ति को एक मूर्ख में बदलना था।\" 1970 के दशक तक, कई देशों ने शल्यक्रिया पर प्रतिबंध लगा दिया था, ऐसा ही कई अमेरिकी राज्यों ने भी किया। मनोशल्य चिकित्सा के अन्य रूपों के लिए कानूनी तौर पर नियंत्रित और विनियमित अमेरिका केन्द्रों में और फिनलैंड, स्वीडन, ब्रिटेन, स्पेन, भारत, बेल्जियम और नीदरलैंड में अभ्यास किया जा करना जारी रखा.\n\n1977 में अमेरिकी कांग्रेस बायोमेडिकल और व्यवहार रिसर्च मानव विषयों के संरक्षण के लिए राष्ट्रीय समिति बनाई आरोप है कि मनोशल्य चिकित्सा-मस्तिष्कखंडछेदन तकनीक को अल्पसंख्यकों नियंत्रण और नियंत्रित करना व्यक्तिगत अधिकारों का प्रयोग किया गया सहित जांच. इसने शल्यक्रिया के बाद के प्रभावों की भी जांच की. समिति ने निष्कर्ष निकाला कि कुछ बहुत ही सीमित और ठीक से क्रियान्वित मनोशल्य चिकित्सा का सकारात्मक प्रभाव हो सकता था।\n\n1970 के दशक के आरंभ तक मस्तिष्कखंडछेदन का प्रयोग आमतौर से रुक चुका था, लेकिन कुछ देश मनोशल्य चिकित्सा के दूसरे रूपों का उपयोग करते रहे. उदाहरण के लिए सन् 2001 में बेल्जियम में लगभग 70 शल्यक्रियाएं, ब्रिटेन में 15 और मैसाचुसेट्स जनरल अस्पताल बोस्टन में लगभग 15 प्रति वर्ष साल एक है, जबकि फ्रांस में 1980 के दशक में प्रति वर्ष पांच रोगियों पर ऑपरेशन किए गए।\n\nयह अक्सर कहा जाता है कि जब 1848 में एक लोहे की छड़ दुर्घटनावश फिनीस गेग के सिर में से निकल गई थी, तो यह एक आकस्मिक मस्तिष्कखंडछेदन बन गया, या यह कि इस घटना ने किसी प्रकार से एक शताब्दी बाद मस्तिष्कखंडछेदन शल्य चिकित्सा को प्रेरित किया। गेग के एक पुस्तक की लंबाई के अध्ययन के अनुसार, सतर्क जांच में ऐसा कोई संबंध नहीं निकला.\n\nमस्तिष्कखंडछेदन का कई साहित्यिक और सिनेमाई प्रस्तुतीकरणों में चित्रण हुआ है दोनों में इस शल्यक्रिया के प्रति समाज का रवैया परिलक्षित हुआ है, समय-समय पर बदलाव भी हुए हैं। 1946 में रॉबर्ट पेन वॉरेन ने अपने उपन्यास \"ऑल द किंग्स मेन\" में मस्तिष्कखंडछेदन का र्वणन यह कहते हुए किया है, “एक कमांची बहादुर ऐसा दिखता है जैसे एक नौसिखिए के हाथ में छुरा दे दिया हो”. शल्यचिकित्सक को एक दमित व्यक्ति के रूप में चित्रित किया गया है, जो प्रेम के द्वारा अन्यों को नहीं बदल पाता, इसलिए \"उच्च श्रेणी बढ़ईगीरी के काम\" का सहारा लेता है। टेनेसी विलियम्स के 1958 के नाटक \"सडनली, लास्ट समर\" में नायिका को अपने चचेरे भाई सेबस्तियन के बारे में सच्चाई बताने से रोकने के लिए मस्तिष्कखंडछेदन की धमकी दी गई है। शल्य चिकित्सक कहता है, \"मैं गारंटी ले नहीं ले सकता कि एक मस्तिष्कखंडछेदन उसे \"मुंह खोलने\" से रोक लेगा. उसकी चाची जवाब देती है, \"यह हो सकता है, नहीं भी हो सकता है, लेकिन ऑपरेशन के बाद उसकी बात पर कौन \"विश्वास\" करेगा, डॉक्टर?\"\n\nकेन केसी के 1962 के उपन्यास \"वन फ्ल्यू ओवर द कुकू'ज नेस्ट\" तथा इसके 1975 में फिल्मांतरण में शल्यक्रिया का अभिशंसी चित्रण पाया जा सकता है। मानसिक वार्ड के कई रोगियों को अनुशासित और शांत करने के लिए उनका मस्तिष्कखंडछेदन कर दिया जाता है। शल्यक्रिया को क्रूर और अपमानजनक, \"ललाट खंड बधिया\" के रूप में वर्णित किया गया है। इस पुस्तक के वर्णनकर्ता चीफ ब्रॉमडेन स्तब्ध हैं: \"सामने कुछ नहीं है। सिर्फ उन दुकानों के पुतलों में से एक की तरह.\" एक मरीज की शल्यक्रिया उसे एक तीव्र से एक जीर्ण मानसिक स्थिति में बदल देती है। \"आप उसकी आंखो से देख सकते हैं कि कैसे उन्होंने बाहर उसे जला दिया, उसकी आंखें धुएं से भरी हैं और सलेटी तथा अंदर से सुनसान हैं।\"\n\nअन्य स्रोतों में शामिल हैं सिल्विया प्लाथ का 1963 का उपन्यास \"द बेल जार\", जिसमें नायक, एस्तेर एक सम्तिष्कखंडछेदित युवा स्त्री वेलेरी की \"अनवरत संगमरमरी शांति\" के लिए आतंक के साथ प्रतिक्रिया करता है। इलियट बेकर के 1964 के उपन्यास और 1966 के फिल्म संस्करण, \"ए फाइन मैडनेस\" में एक व्यभिचारी, झगड़ालू कवि के अमानवीय मस्तिष्कखंडछेदन का चित्रण किया है, जो अंत में भी उतना ही आक्रामक है जितना हमेशा होता था। शल्य चिकित्सक को एक अमानवीय बेवकूफ के रूप में दर्शाया गया है। 1982 की आत्मकथ्य फिल्म \"फ्रांसिस\" में अभिनेत्री फ्रांसिस फार्मर के परानेत्रगोलकीय मस्तिष्कखंडछेदन का एक विचलित कर देने वाला दृश्शाय दिखाया गयया है। यह दावा कि फार्मर का मस्तिष्कखंडछेदन किया गया था (और यह शल्यक्रिया फ्रीमैन ने की थी) की आलोचना की गई है क्योंकि इसके समर्थन में नगण्य या कोई भी साक्ष्य नहीं था।\n\n2010 में मार्टिन स्कोरसेजी की 1950 के दशक की पृष्ठभूमि पर, जब मनोरोग समुदाय में मस्तिष्कखंडछेदन को एक उपयुक्त शल्यक्रिया माना जाता था, लिखे गए इसी नाम के उपन्यास पर आधारित मनोवैज्ञानिक रहस्यमय-रोमांचक फिल्म \"शटर आइलैंड\" में, मुख्य पात्र जो आपराधिक रूप से पागल पाया जाता है, को यह विकल्प दिया जाता है कि या तो वह इस सच्चाई का सामना करे कि उसने अपनी पत्नी का कत्ल किया है या मस्तिष्कखंडछेदित हो. उपन्यास में, यह स्पष्ट है कि पुनः पागलपन में जाने के बाद उसकी इच्वछा के बिना मस्तिष्कखंडछेदन किया जाता है, जबकि फिल्म में यह अस्पष्ट है कि क्या उसने पागलपन का ढोंग किया था ताकि वह मस्तिष्कखंडछेदित होकर एक अच्छे आदमी के रूप में मरे बजाय बिना इलाज के एक शैतान के रूप में जीवित रहे. डॉ॰ जेम्स गिलीगन, मैसाचुसेट्स जेल के मनोरोग चिकित्सालय के पूर्व निर्देशक और तकनीकी सलाहकार के रूप में कहाः\n\n\n", "id": "247313", "title": "मस्तिष्कखंडछेदन"}
