{"url": "https://hi.wikipedia.org/wiki?curid=247620", "text": "एझावा\n\nईळवा () केरल के हिन्दू समुदायों के बीच में सबसे बड़ा समूह है। उन्हें प्राचीन तमिल चेर राजवंश के विलावर संस्थापकों का वंशज माना जाता है, जिनका कभी दक्षिण भारत के कुछ हिस्सों पर शासन हुआ करता था। मालाबार में उन्हें थिय्या कहा जाता है, जबकि तुलु नाडू में वे बिल्लवा नाम से जाने जाते हैं। उन्हें पहले 'ईलवर' नाम से जाना जाता था। वे आयुर्वेद के वैद्य, योद्धा, कलारी प्रशिक्षणकर्ता, सैनिक, किसान, खेत मजदूर, सिद्ध चिकित्सक और व्यापारी हुआ करते थे। कुछ लोग कपड़ा बनाने, शराब के व्यापार और ताड़ी निकालने के कामों में भी शामिल थे। इझाथु मन्नानर जैसे एझावा (थिय्या) राजवंशों का भी केरल में अस्तित्व है। इस समुदाय के अंतर्गत का योद्धा वर्ग चेकावरस्थानीय सरदारों और राजाओं की सेना का एक अंग हुआ करता था। उनके लोग प्रसिद्ध कलारी पयट्टू विशेषज्ञ भी थे। उत्तरी केरल के इस समुदाय के सदस्यों के बीच सर्कस एक विशेष आकर्षण रखता है और भारत के अनेक प्रसिद्ध कलाबाज़ इस समुदाय से आते हैं।\n\nइतिहासकारों का मानना है कि केरल के एझावा विल्लावर जनजाति के सैनिक थे, जिन्होंने चेर साम्राज्य की स्थापना की। त्रावणकोर के विल्लावारों को 'इलावर' (अब एझावा से ज्ञात) नाम से जाना जाता था। इलावर शब्द विल्लावर से व्युत्पन्न है, जिसका मतलब तीरंदाज होता है, जो उन द्रविड़ों की योद्धा जाति थी जिनका शासन अधिकांश दक्षिण भारत पर था।\n\nइतिहासकार सी.वी.कुंजुरमण के अनुसार, बौद्ध एझावा के सित्तन और अरत्तन नामक दो देवता, दरअसल बौद्ध धर्म के बौद्ध सिधन तथा अर्हतन हैं। कुछ अन्य लोगों का कहना है कि एझावा देवता अरत्तन खुद भगवान बुद्ध हैं। \"द त्रावणकोर स्टेट मैनुअल\" के लेखक टी. के. वेलुपिल्लई का मानना है कि केरल में बौद्ध प्रभाव के दौरान, तुलु ब्राह्मणों के आगमन से पहले, \"एझावा लोग काफी समृद्ध और प्रभुताशाली थे\" (द्वितीय, 845). हालांकि, उन्होंने यह भी कहा कि इसकी कोई संभावना नहीं है कि एझावा श्रीलंका से आये और केरल में फ़ैल गए; इसके बजाय वे मुंडा-द्रविड़ आप्रवासियों की मुख्यधारा के लोग थे, अपने राजनीतिक शत्रुओं के उत्पीड़न से बचने के लिए जिन्होंने पांचवीं, छठी और सातवीं सदी में तमिलनाडु छोड़ दिया था।\n\nमहाकवि कुमारानासन, जिनके \"नलिनी\", \"लीला\", \"करुणा\" और \"चांडाल भिक्षुकी\" जैसे लेखनों में बौद्ध आदर्शों की स्तुति की गयी है, ने उस समय अपने छंदों में सिंहलियों या श्रीलंका के निवासियों के पूर्व गौरव पर शोक प्रकट किया है, जिन्हें वे मौजूदा एझावा लोगों के पूर्वज मानते थे।\n\nइस बौद्ध परंपरा और इसे छोड़ने से उनके इंकार के कारण वृहद ब्राह्मणवादी समाज में एझावाओं को जाति बहिष्कृत कर दिया गया। फिर भी, यह परंपरा अब भी स्पष्टतः जारी है क्योंकि एझावा आध्यात्मिकता के बजाय धर्म के नैतिक, गैर-कर्मकांडी और गैर-रुढ़िवादी पहलुओं में बहुत अधिक दिलचस्पी लिया करते हैं।\n\nआनुवंशिक अध्ययन बताते हैं कि एक द्वि-आयामी क्षेत्र में एझावाओं का (तदनुरूप विश्लेषण एचएलए-ए (HLA-A), -बी और -सी आवृत्तियों पर आधारित है), एक ही भूखंड में मंगोल आबादी की निकटता के कारण, युग्मविकल्पी वितरण का कहीं मजबूत यूरेशियाई तत्व है।\n\nसबसे व्यापक रूप से स्वीकार किया जाने वाला सिद्धांत यह है कि एझावाओं और थियाओं की प्रथाएं और मान्यताएं बहुत अधिक प्राचीन हैं तथा प्राचीन तमिल संगम- पूर्व दिनों के लगभग अंधकारपूर्ण दिनों में उनका मूल पाया जाता है। उनकी तमिल पृष्ठभूमि ने उन्हें भगवान मुरुगा (सुब्रमण्य) और देवी काली तथा चथन, चिथन और अरथन जैसे अनेक अन्य ग्रामीण देवी-देवता दिए। यद्यपि इसके पर्याप्त सबूत नहीं हैं कि एझावा उत्तरी श्रीलंका से आये हैं, लेकिन ईसा पूर्व पहली सदियों में श्रीलंका में उनके अस्तित्व (एझाम/एलाम) के सिद्धांत को नजरअंदाज नहीं किया जा सकता है।\n\nइतिहासकारों का कहना है कि इलावर शब्द विल्लावर से व्युत्पन्न है जिसका मतलब हुआ तीरंदाज जो उन द्रविड़ लोगों के बीच की योद्धा जाति थी, जिनका शासन भारत के अधिकांश हिस्से में हुआ करता था। उन्हें केरल में एझिनार के नाम से भी जाना जाता है, जो सुनने में 'एझावा' (एझावार भी कहा जाता है) जैसा लगता है।\n\nकुछ लोगों द्वारा यह भी माना जाता है कि एझावा शब्द एझाम/इलम से व्युत्पन्न है। माना जाता है कि ये शब्द भाषायी या सामाजिक-भाषायी रूप से एलु/हेला/सीहाला/सिम्हाला/सिंहाला/सलाई/सीलादिबा/सेरेनदीब जैसे शब्द समूह से सम्बंधित हैं, जो श्रीलंका द्वीप की ओर इशारा करते हैं। वे सभी मुख्यतः एक द्वीप या श्रीलंका की भौगोलिक पहचान कराते हैं। लेकिन मूल शब्द, इसकी व्युत्पत्ति, इसका अर्थ और कैसे यह मूल शब्द इस द्वीप का नाम बन गया, इस पर चर्चा जारी होने के बावजूद इसे अब तक जाना नहीं जा सका है।\n\nएझावा चेर राजवंश के संस्थापक विल्लावारों के वंशज हैं। 'इलावर' (एझावा/एझावर) शब्द विल्लावर से व्युत्पन्न है। त्रावणकोर के विल्लावरों को 'इलावर' (अब एझावा नाम से) नाम से जाना जाता था। विल्लावरों को चेर (अभी केरल में) और तमिल देशों में क्रमशः एझिनार या एयिनार नामसे भी जाना जाता था। 'एझिनार' शब्द सुनने में बड़े हद तक 'एझावा' जैसा लगता है, जिन्हें 'एझावर' भी कहा जाता है। विल्लावर का अर्थ होता है तीरंदाज. वे उन द्रविड़ों के बीच के योद्धा थे, जो प्राचीन काल में अपने सहयोगी मीनावरों (मछुआरों) के साथ भारत के अधिकांश भाग में शासन किया करते थे। (आद्य द्रविड़ शब्द विल्लू का अर्थ है धनुष) विल्लावरों ने चेर साम्राज्य की स्थापना की थी और चेरराजा को विलावर राजा कहा जाता था। चेर साम्राज्य की स्थापना करने वाले केरल की विल्लावर जाति को विलावर कहा जाता है।\n\nविल्लावर की एक उपजाति है बिल्लव. कर्नाटक में रहनेवाले बिल्लव भी एझावा की ही तरह श्री नारायण गुरु के अनुयायी थे। नस्लीय रूप से बिल्लव भी केरल के एझावा समुदाय जैसे ही हैं। बिल्लव पहले मार्शल आर्ट्स, ताड़ी निकालने, आयुर्वेद और शराब के व्यापार में संलग्न थे। बिल्लवों के मार्शल आर्ट्स केन्द्रों को गरडी नाम से जाना जाता है। केरल के इलावा (अब एझावा नाम से ज्ञात) के कुछ कलारी अभ्यासों की ही तरह इस गरडी की मुख्य गतिविधियों में पढना, लिखना और तीर-धनुष तथा मार्शल आर्ट्स सिखाना शामिल हैं। दक्षिण कनारा जिले में बिल्लवों के ऐसे भी समूह हैं जिन्हें थिय्याबिल्लास या मलाय्लाली बिल्लव कहा जाता है, जिन्हें मलयाली समुदाय का हिस्सा माना जाता है।\n\nश्रीलंका के इलावा, जिनसे ईलाम या हेलादिपा का नाम पड़ा, विल्लावरों और एझावाओं के रिश्तेदार हैं। मलयालम/तमिल पुस्तकों/आलेखों में इन दिनों ईझाम शब्द का प्रयोग श्रीलंका के पूरे द्वीप की भौगोलिक पहचान के लिए होता है। इस शब्द का सबसे पहला प्रयोग तमिल ब्राह्मी शिलालेख और संगम साहित्य में भी पाया जाता है, दोनों ही बातें ईसाई युग की शुरुआत से जरा पहले के समय की हैं। तमिलनाडु के मथुरई के करीब तमिल में लिखित थिरुप्परंग-कुनरम शिलालेख पाया गया, पैलियोग्राफी के आधार पर जो ईसा पूर्व पहली सदी का है, जिसमें ईझम (ईझा-कुदुम्पिकन) के गृहस्थ के रूप में एक व्यक्ति का उल्लेख है।\n\nई.सं. आठवीं सदी के तमिल और मलयालम शब्दकोशों (निखंडू), थिवाकरम, पिंग्कलम और चूडामणि में ईझाम शब्द को स्वर्ण के बराबर रखा गया है। इझा कासु और इझाक्कारुंग कासु त्रावणकोर मथुराई, मालाबार आदि के मध्यकालीन अभिलेखों में सिक्कों के उल्लेख हैं।\n\nएक तमिल शब्दकोश के अनुसार, इलावन एक गार्ड या चौकीदार या सशस्त्र सैनिक को कहा जाता था, जो तलवार या लाठी या फरसा जैसे हथियार के साथ राजा के महल की ड्योढ़ी पर तैनात रहा करता था। यह दिलचस्प बात है कि मलयालम क्षेत्र के सभी महत्वपूर्ण राजाओं के सशस्त्र बलों में एझावा रहे हैं, जैसे कि कालीकट के ज़मोरिन और त्रावणकोर तथा कोचीन के राजाओं के यहां.\n\nइस शब्द का उपयोग, एक विशेषण की तरह (शायद इझा का सजातीय), पल्लव काल से तमिल अभिलेखों में किया जाता रहा है, जिनमें इला का संबंध ताड़ी से भी है; उदाहरण के लिए ताड़ी निकालने वालों के घर (इलाचेरी), ताड़ी निकालने के कर (इलापुड्ची), ताड़ी निकालने वाला वर्ग (इलावन-चानरान या चन्नान), आदि। \n\nएझावा शब्द का पहला उल्लेख मदुरै के करीब ईसा पूर्व तीसरी सदी के अरित्तापत्ति शिलालेखों में पाया गया, जिसमें कहा गया है 'नेल्वेली के प्रमुख ईलावा पेरूमल की वजह से यह शुभ गुफा की नक्काशी हुई'. ईसा पूर्व तीसरी सदी के प्रसिद्ध किलावलावु जैन गुफा के शिलालेख में वहां बौद्ध मठ बनाने वाले एक एझावन का उल्लेख है। अलाकर्मालाई के पास पाए गये ईसा पूर्व दूसरी शताब्दी के एक अन्य शिलालेख में एक एझावा व्यापारी 'एझाथु थीवन अठन' का जिक्र है।\n\nएक किंवदंती के अनुसार, आली नामक एक पंड्या राजकुमारी ने कर्नाटिक के राजा नरसिंह से शादी की। शाही जोड़ा सीलोन चला गया और वहां शासक के रूप में बस गया। हालांकि विलुप्त होने के खतरे को देख उनके रिश्तेदार और अनुयायी मुख्य भूमि को लौट गए। कहा जाता है कि वे एझावओं के पूर्वज थे। इस सिद्धांत के समर्थन में, यह कहा जाता है कि, दक्षिण त्रावणकोर में, एझावाओं को मुदलियार के नाम से जाता है, जो कि जाफना के वेल्लालों के एक प्रभाग का भी उपनाम है; यह कि वट्टी और मन्नान उन्हें मुदलियार कहते हैं; और यह कि पुलाया को सिर्फ \"मुथा तम्पुरण\" के नाम से जाना जाता रहा था। लेकिन यह भली-भांति माना जा सकता है कि राज्य की सराहनीय सेवाओं के लिए यह खिताब जाति के एझावा परिवारों को प्रदान किया गया था।\n\nएक अन्य पौराणिक कथा और कुछ मलयालम लोक गीतों के अनुसार, पहली सदी ईसवी में चेर राजा \"भास्कर रवि वर्मा\" के अनुरोध पर श्रीलंका के राजा द्वारा केरल भेजे गये चार अविवाहित पुरुषों की संतान हैं एझावा. जाहिरा तौर पर, इन लोगों को केरल में नारियल की खेती को व्यवस्थित करने के लिए भेजा गया था। कहानी के दूसरे वर्णन में कहा गया है कि केरल में अपने खिलाफ शुरू हुए गृह युद्ध को दबाने के लिए चेर राजा के अनुरोध पर श्रीलंकाई राजा ने मार्शल आर्ट्स के आठ परिवारों को केरल भेजा.\n\nएझावा प्रसिद्ध योद्धा, कलारी प्रशिक्षक और व्यापारी थे। केरल में उच्च जाति का दबदबा कायम होने के बाद भी कुछ एझावा धनी बने रहे और कुछ अन्य ने मार्शल आर्ट्स के विभिन्न क्षेत्रों (कलारिपयाट्टू, मर्म कलारी, आदि) में महारत हासिल की। दूसरों ने ताड़ी निकालने, शराब बनाने आदि काम शुरू किये। इनके अलावा, शराब बेचने, पारंपरिक विष चिकित्सा विद्या, शराब भट्ठी, ताड़ी की चुलाई, मछली पकड़ने के जाल बनाने आदि के क्षेत्रों में भी इन्होने प्रवेश किया।\n\nलोकगीत और लिखित रिकॉर्ड दर्शाते हैं कि एझावा योद्धा वर्ग के भी थे।\nलगभग 400 साल पहले रचित \"वदक्कन पत्तुकल\" नामक एझावा लोक गीत में एझावा वीरों के सैनिक पराक्रम के वर्णन हैं। क्षेत्र के सभी महत्वपूर्ण राजाओं की सशस्र सेना में एझावा हुआ करते थे, जैसे कि कालीकट के ज़मोरिन और त्रावणकोर तथा कोचीन के राजाओं की सेना में. कोचीन और त्रावणकोर के महलों में अनेक को गार्ड या प्रहरी के रूप में नियुक्त किया गया था। अनेक लोग मार्शल आर्ट कलारिपयाट्टू के प्रशिक्षक थे। जे हेनिगेर के होर्टस मालाबरिकस के अनुसार एझावा (वैसे उन्हें सिल्गोस कहा गया है) पेड़ों पर चढ़ने वाले लोग थे, इसके अलावा युद्ध और हथियारों से भी जुड़े रहे थे। अनेक एझावा कई कलारिपयाट्टू के विशेषज्ञ थे और नायरों को कलारी (तलवारबाजी विद्या) भी सिखाया करते थे। माना जाता है कि दक्षिण भारतीय हिंदू भगवान, भगवान अय्यप्पन चीराप्पंचिरा परिवार की एझावा कलारी में प्रशिक्षित थे। कुलाथूर के एझावा थेरावद कलारी पणिक्कर प्रसिद्ध एत्तुवीटिल पिलामारों के प्रशिक्षक थे और उनके वंशज तिरुवनंतपुरम के थोझुवानकोड के चामुंडी देवी (कलारी देवी) मन्दिर के प्रबन्धन में लगे हुए हैं।\nहिंदू नेताओं द्वारा अपनी निजी सेना रखने की अनुमति देने के बाद सीरियाई ईसाईयों ने इस परंपरा के भाग के रूप में एझावा लोगों की भर्ती की। उन्नियर्चा और अरोमल चेकावर जैसे प्रसिद्ध योद्धा एझावा थे।\n\nइस समुदाय के योद्धाओं को चेकावर/चेकावन/चेवाकन/चेकोन कहा जाता था। वदक्कन पत्तुकल ने स्थानीय सरदारों और राजाओं की सेना का गठन करने वाले चेकोरों की प्रतिभा का वर्णन किया है। कलारी पयट्टू के विशेषज्ञों को भी यह खिताब दिया गया था। एलाम्कुलम पी.एन. कुंजन पिल्लई के \"स्टडीज इन केरला हिस्ट्री\" के अनुसार वे विलोरों या विलावारों या बिलावारों के वंशज थे, जो कि योद्धा और वीर थे। एक द्रविड़ योद्धा समुदाय मरवारों से उन्होंने प्रशिक्षण लिया था, जिन्होंने बाद में बौद्ध धर्म स्वीकार कर लिया था। विल्लू (तमिल और मलयालम में) या बिल्लू (तुलु में) का अर्थ होता है धनुष और यह चेर साम्राज्य का प्रतीक था। इस प्रकार, उनकी राय के अनुसार, चेर राजा वास्तव में विलावर थे। हालांकि, ब्राह्मणों के आगमन और वर्ण व्यवस्था की स्थापना के बाद वे पदावनत हुए. इसके बाद, उन्हें चेकावर या चेवाकर के रूप में मान्यता प्राप्त हुई। मध्ययुगीन मूल के बारे में मलयालम गाथागीतों के संग्रह वदक्कन पत्तुकल में चेकवा नायकों की गाथा प्रस्तुत की गयी है।\n\nदरअसल अनेक बहुप्रशंसित एझावा आयुर्वेदिक विद्वान रहे हैं। 1675 में डच द्वारा प्रकाशित \"होर्टस इंडिकस मालाबरिकस\" नामक पहली मलयालम पुस्तक की प्रस्तावना में इत्ती अचुदन (वर्तमान अलप्पुझा जिला) के वैद्य कराप्पुरम कदक्काराप्पल्ली कोल्लाट्टू वीत्तिल के बारे में कहा गया है, समुदाय के ये प्रतिष्ठित वैद्य इस पुस्तक की मुख्य प्रेरणा थे और मौजूदा रूप में पेश इस पुस्तक का सम्पादन भी उन्होंने ही किया था। आयुर्वेद पर संस्कृत के प्रख्यात ग्रंथ \"अष्टांग हृदय\" का मलयालम में प्रारंभिक अनुवाद एक एझावा चिकित्सक कयिक्कारा गोविंदन वैद्यर ने किया था। त्रिशूर और कालीकट के क्रमशः कुझुप्पुल्ली और पोक्कांचेरी परिवार आयुर्वेद आचार्यों के पारंपरिक परिवार हैं। केरल में चोलायिल परिवार सबसे प्रसिद्ध और आदरणीय एझावा आयुर्वेदिक परिवारों में से एक है। कोल्लम के चवरकोड परिवार के एझावा चिकित्सक, 18वीं और 19वीं सदी के दौरान त्रावणकोर शाही परिवार के प्रमुख आयुर्वेदिक चिकित्सक थे। पाली भाषा से आयुर्वेद सीखने और साथ ही संस्कृत से आयुर्वेदिक ज्ञान प्राप्त करने वालों में वेंमनाक्कल परिवार के चिकित्सक पहले थे। हर्मन गुंडर को संस्कृत और आयुर्वेद के क्षेत्र में निर्देश देने वाले उराचेरिल गुरुक्कल तथा योगामृतम (अष्टवैद्यन द्वारा संस्कृत में आयुर्वेदिक ग्रंथ) की व्याख्या करने वाले उप्पोत कन्नन भी प्रसिद्ध एझावा आयुर्वेदिक विद्वान थे। केलिक्कोडन अय्यप्पन वैद्यर (कोट्टाक्कल) अग्रणी पारंपरिक आयुर्वेदिक चिकित्सकों में एक थे, जो मर्म चिकित्सा के एक प्रतिष्ठित व्यक्तित्व थे। चंद्रिका के संस्थापक प्रसिद्ध एझावा श्री सी. आर.केशवन वैद्यर को 1953 में कोझिकोड के \"ज़मोरिन\" के. सी. मनविक्रमण द्वारा \"वैद्यरत्नम\" की उपाधि प्रदान की गयी थी। 19वीं और 20वीं सदी में एझावा चिकित्सकों द्वारा अनेक आयुर्वेदिक अस्पतालों की स्थापना की गयी थी। समुदाय से अनेक लोग क्षेत्र के महत्वपूर्ण राजाओं के \"कोट्टरम वैद्यन\" (शाही चिकित्सक) थे।\n\nकई एझावा परिवार दशकों से विष चिकित्सा के चिकित्सक रहे हैं, वे सांपों, बिच्छुओं आदि के दंश से इलाज किया करते थे। इनमें से अनेक परिवारों ने अब इसे बंद कर दिया है।\n\nसमुदाय के अन्य परंपरागत व्यवसायों में नारियल व्यापार, खेती जहाज बनाना, बुनाई आदि शामिल हैं। नाडी एझुवा या वादुवान (वादुकन) के नाम से जाने जाने वाले समुदाय का एक भाग ताड़ी निकालने के काम में लगा रहा था, जिसका उपयोग नशापान करने तथा आयुर्वेद दावा के रूप में भी किया जाता था। इन परिवारों को \"किझकुडी\" (निचली) जाति में रखा गया था। समुदाय के कुछ लोग शराब बनाने के काम में भी लगे हुए थे।\n\nश्री नारायण गुरु द्वारा ताड़ी दोहन और मदिरा बनाने के खिलाफ प्रवचन देने के परिणामस्वरूप अनेक लोगों ने इन्हें बंद कर दिया। हालांकि एझावाओं का एक हिस्सा अब भी ताड़ी निकालने और शराब बनाने के काम में हावी है।\n\nउत्तरी केरल में, थेय्यम एक लोकप्रिय रस्मी नृत्य है। इस विशेष नृत्य शैली को कालियात्तम के नाम से भी जाना जाता है। एझावाओं के मुख्य देवताओं में वयानात्तु कुलवन, कथिवंनुर वीरन, पूमरुथन, मुथप्पन शामिल हैं।\n\n\"अर्जुन नृत्यम\" (अर्जुन का नृत्य) या मायिलपीली ठूक्कम एझावा समुदाय के पुरुषों द्वारा प्रदर्शित की जानेवाली एक आनुष्ठानिक कला है और मुख्य रूप से दक्षिण केरल के कोल्लम, अलप्पुझा और कोट्टयम जिलों के भगवती मंदिरों में इसका प्रचलन है। अर्जुन नृत्यम को \"मायिलपीली ठूक्कम\" भी कहा जाता है, क्योंकि मायिलपीली (मोर पंख) जड़े विशेष किस्म के परिधान इसमें शामिल हैं। कथकली के \"उदुथूकेत्तु\" की तरह इसमें भी यह परिधान कमर में पहना जाता है। इसकी विभिन्न नृत्य गतिविधियां बहुत कुछ कलारिप्पयत्तु जैसी ही हैं। कलाकारों के चेहरे हरे रंग से रंगे होते हैं और उनके सिर पर विशिष्ट प्रकार की पगड़ी होती है। रात भर चलने वाले नृत्य प्रदर्शन आमतौर पर एकल या जोड़ों में हुआ करते हैं।\n\nपूराक्कली एक लोक नृत्य है जो मालाबार के एझावाओं में प्रचलित है, आम तौर पर मीनम महीने (मार्च-अप्रैल) में एक अनुष्ठान के रूप में भगवती मंदिरों में इसका प्रदर्शन हुआ करता है। पूराक्कली में विशेष रूप से प्रशिक्षित और उच्च अनुभवी नर्तकों की आवश्यकता होती है, जो कलारिपयाट्टू में प्रशिक्षित होते हैं, शारीरिक व्यायाम की यह प्रणाली केरल में पहले प्रचलित थी। एक पारंपरिक दीपक के चारों ओर खड़े होकर, कलाकार अठारह विभिन्न चरणों में नृत्य किया करते हैं, प्रत्येक चरण को निरम कहा जाता है।\n\nपरिचामुत्तु काली एक सामरिक लोक-नृत्य है, जो अलाप्पुझा, कोल्लम, पथानमथीट्टा, कोट्टयम, एर्नाकुलम, पालघाट और मलप्पुरम के आसपास के एझावाओं के बीच प्रचलित है। ईसाइयों और कुछ अन्य हिन्दू समुदायों द्वारा भी इसे प्रदर्शित किया जाता है। तलवारबाजी और आत्मरक्षा का शारीरिक व्यायाम कलारिपयाट्टू जब केरल में प्रचलित था, उस जमाने में इसकी उत्पत्ति हुई थी। कलाकार अपने हाथों में तलवार और ढाल लेकर नृत्य किया करते हैं, इस दौरान वे तलवारबाजी की गतिविधियों का अनुसरण किया करते हैं; आगे बढ़ना, पीछे हटना और चारों ओर चक्कर लगाना, हर वक्त तलवार से वार करना और ढाल से बचाव करते हुए नृत्य करते रहते हैं।\n\nमकाचुत्तु कला तिरुवनन्तपुरम और चिरयिन्किझु तालुका तथा किल्मानूर, पझायाकुंनुम्मल और थात्ताथुमाला के एझावाओं में लोकप्रिय है। इसमें आठ कलाकारों का एक समूह जोड़ी में दूसरी जोड़ियों के चारों ओर सांपों की तरह चक्कर लगाता हुआ उठता है और लाठियों से लड़ाई करता है। ये तकनीक कई बार दोहरायी जाती हैं। माथे पर चंदन का तिलक, सिर पर लिपटा हुआ एक लाल गमछा, कमर पर रेशम का पहनावा और एड़ियों से लिपटे घुंघरू इसकी वेशभूषा हैं। यह सांप की पूजा और कलारिप्पयाट्टू का एक संयोजन है।\n\nशब्दशः, ऐवरकली का मतलब पांच सेटों में प्रदर्शन करना होता है। केरल के सभी लगभग महत्वपूर्ण मंदिरों में एक कर्मकांडों कला लगभग प्रदर्शन फार्म का था। आजकल यह मध्य केरल में पाया जाता है। इसे पांडवरकली के नाम से भी जाना जाता है, जिसका अर्थ हुआ पांडवों (\"महाभारत\" के पांच नायक) का नृत्य. इसके अलावा असारी, मूसरी, करुवन, थत्तन और कलासरी समुदाय भी इसे किया करते हैं। यह कर्मकांडी नृत्य सजे हुए एक शामियाने में किया जाता है, जिसके बीच में एक निलाविलाक्कू होता है। आनुष्ठानिक स्नान के बाद माथे पर चन्दन का लेप लगाकर, सफ़ेद धोती पहनकर और सिर पर गमछा लपेटकर पांच या उससे अधिक कलाकार कलियाचन नामक अपने अगुआ के साथ प्रदर्शन क्षेत्र में प्रवेश करते हैं।\n\nएझावाओं के बीच तरवाडु पद्धति का चलन है, कुछ मलयाली समुदायों में संयुक्त परिवार की यह प्रणाली जारी है। मां के साथ उनके भाई और छोटी बहनें तथा उनके बच्चे परिवार में एक साथ रहा करते हैं। \"करानावर\" या \"मूप्पर\" नामक सबसे वयोवृद्ध पुरुष सदस्य और 'कर्नोथी' या 'मूपथी' नामक सबसे वृद्ध महिला गृहस्थी की मुखिया होती हैं और पारिवारिक संपत्ति की देखभाल करती हैं। प्रत्येक तरवाडु का एक खास नाम होता है। संयुक्त परिवारों के बढ़ने और स्वतंत्र रूप से अलग बसने के बावजूद शाखाओं के नाम इस तरह से रखे जाते हैं कि उससे मुख्य तरवाडु की पहचान बनी रहे। जबकि प्रत्येक शाखा (\"ताझावी\" या तय वाझी का अर्थ है \"मां के जरिये\") का एक विशिष्ट नाम होता है।\n\nत्रावणकोर और मालाबार के एझावाओं के \"तरवाडु के नाम\" उनकी माता के घर (\"तावाझी\") के जरिये पहचाने जाते हैं, लेकिन कोचीन क्षेत्र (कन्नानूर तालुका को छोड़कर) के कुछ परिवार अपने पिता के \"तरवाडु\" के जरिये पहचाने जाते हैं। विरासत की प्रणाली मातृसत्तात्मक थी और उसे मरुमक्काथायम कहा जाता था, जिसकी जगह अब \"मक्काथायम\" या पितृसत्तात्मक विरासत ने ले ली है।\n\nसर्प पूजा (\"नागाराधना\") पूरे केरल के अनेक एझावा परिवारों में प्रचलित थी, लेकिन उत्तरी मालाबार और तुलु नाडु के मलयाली और तुलु बिल्लावों के बीच बहुत आम थी। हरियाली से भरे एक पारंपरिक छोटे से जंगल (अधिकतर मानव निर्मित) \"सर्प कवु\" (अर्थात सर्प देवता का आवास) में पूजा के लिए सर्प देवता की मूर्तियां रखी जाती थीं। एझावाओं, बिल्लवों और इसी तरह के अन्य समुदायों के तरवाडु के परिसर के पूर्वी कोने को छोड़कर किसी भी कोने में ये पवित्र वन पाए जा सकते हैं, जबकि नायर जैसे अन्य समुदायों के वन दक्षिण-पश्चिम कोने में हुआ करते हैं।\n\nएझावा आमतौर पर कोई विशिष्ट उपनाम का प्रयोग नहीं करते हैं। हालांकि, पणिक्कर, असान, चन्नार, वैद्यर, \"मुदलाली\", चेकवर, चेकवन, \"चेकोन\", वालियाचन, मानन्गाथ, अचान, चनात्ति, पनिक्कथी, चेकोथी, थानपत्ति, अम्मा, करनवार, कुट्टी, थंदन (ज्यादातर मालाबार में), थंडर जैसे व्यावसायिक उपनाम 20वीं सदी के प्रारभिक चरण तक बहुत आम हुआ करते थे। हालांकि दुर्लभ है लेकिन कुछ पणिक्कर के उपनाम पिल्लई भी होते थे, दक्षिण केरल के एझावाओं द्वारा अब भी थंडर का प्रयोग होता है। असान, वैद्यर, \"मुदलाली\", वालियाचन, अचन, अम्मा जैसे उपनामों का प्रयोग केरल के अन्य अनेक हिन्दू तथा ईसाई समुदायों द्वारा भी किया जाता है। दक्षिण भारत के विभिन्न भागों में अपनी पहचान के लिए ज्यादातर एझावा/थिय्या द्वारा इनमें से अधिकांश उपनामों का इस्तेमाल होता है। केरल, तमिलनाडु और कर्नाटक में समुदाय के सदस्यों के सन्दर्भ में चेगो, एलावन, विल्लोन, बिल्लावन, विरुवन, मुथलियार, नाडर आदि का भी उपयोग हुआ करता था। इनमें से अधिकांश नाम जाति में निहित स्थानीयकरण के कारण पैदा हुए हैं। माना जाता है कि थिय्या या एझावा शब्द स्वतः ग्रहित नाम नहीं है, बल्कि जाति व्यवस्था में शामिल होने के बाद केरल के बौद्धों पर इसे थोप दिया गया था। एझावाओं के जाति इतिहास में एक अन्य नाम जो प्रासंगिक है वह है \"वरुण\", जिसका वरुण के वैदिक चरित्र के साथ कोई संबंध नहीं है।\n\nदक्षिण केरल के एझावाओं के उप-प्रभाग थे कोल्लाक्कर या चान्नर एझावा, मलयालम एझावा (केरल के प्रारंभिक), नाडी एझावा, पचिली एझावा (जिन्होंने मछुआरा समुदाय में शादी की) और पुझाक्कर एझावा (मलयालम इझावा के घरेलू सेवक). चान्नर एझावा अन्य उप-जातियों से श्रेष्ठ होने का दावा करते हैं। मालाबार के एझावाओं की मुख्यतः तीन उप-जातियां थीं, चोने (चोवन), पंडी चोन (इझुवन) और वेलन कंडी चोन. दक्षिण मालाबार के थिय्या तीन उप-जातियों में बंटे थे, थिय्या चोन, वैश्य थिय्या (थेक्कन चोन) और पंडी चोन (इझुवन).\n\nएझावा के घर का नाम इल्लम (इलावर का घर) हुआ करता था, जो बाद में केरल के सिर्फ नम्बूदिरी घरों के लिए इसका उल्लेख किया जाने लगा। दक्षिण केरल में, एझावाओं के चार इल्लम थे, जबकि मालाबार में उनके आठ इल्लम और 32 किरियम थे। दक्षिण केरल में मूत्तिल्लम, कोझी इल्लम, माय्यानात्तु इल्लम और मदम्बी इल्लम नामक इल्लम थे। मालाबार में पुल्लांजी इल्लम, वरका इल्लम, नेल्लिक्का इल्लम, थेनान्कुदी इल्लम, कोझिक्कला इल्लम, थालाक्कोदन इल्लम आदि इल्लम थे। एक ही इल्लम में विवाह को निषिद्ध माना जाता था। केरल में अब इल्लम का अस्तित्व नहीं रहा। हालांकि, दक्षिण तमिलनाडु के इल्लाथु पिल्लैर और तुलुनाडू के मलयाली बिल्लव अब भी इन इल्लमों का उपयोग करते हैं। मालाबार के नेल्लिक्का परिवार धनी बने रहे और कुछ दूसरों ने आयुर्वेद, मार्शल आर्ट्स (कलारिपयाट्टू, मर्म कलारी, आदि), ज्योतिष, सिद्ध, मंत्रवादम, अध्यात्म, व्यापार आदि में महारत हासिल की थी। वे समाज के उच्च स्तर से आते हैं और किसी शासक का जीवन जीते हैं।\n\nपुरोहित वर्ग और शासक अभिजात वर्ग द्वारा एझावाओं को अवर्ण माना जाता था, जबकि उनके पूर्वज विल्लावर क्षत्रीय वर्ण के रहे हैं। उन्हें अवर्ण इसलिए माना जाता था क्योंकि उनमें से कुछ ने बौद्ध धर्म स्वीकार कर लिया था और बाद में वे फिर से हिन्दू बन गये। उन्हें सवर्ण जातियों द्वारा नीचा समझा जाने लगा। ब्राह्मणों के अलावा केरल की सामान्य हिंदू आबादी के शरीर के ऊपरी हिस्से को ढंकने की जरुरत नहीं समझी जाती थी। केरल में अन्य गैर-ब्राह्मण जातियों की तरह एझावा पुरुषों और महिलाओं को शरीर के ऊपरी भाग को ढंकने की अनुमति नहीं थी, उन्हें कुछ ख़ास तरह के गहने और जूते-चप्पल पहनने की भी इजाजत नहीं थी। हालांकि चेकवर, चन्नर, पणिक्कर और थंदन जैसे सम्मानित या धनि परिवारों की महिलाएं ऊपरी वस्त्र पहना करती थीं।\n\nजाति-आधारित भेदभाव के कारण ब्रिटिश शासन के दौरान एझावा समुदाय, विशेषकर त्रावणकोर और ऊंचे स्थानों के अनेक लोगों ने ईसाई धर्म को अपना लिया। कन्नूर में, जब डॉ॰ एच. गुंडर द्वारा \"बेसल जर्मन एवांजेलिकल मिशन\" की स्थापना की गयी, तब 19वीं सदी के प्रथमार्ध में प्रोटेस्टेंट मिशनों ने काम करना शुरू किया। धर्मान्तरित होने वालों में अधिकांश थिय्या समुदाय से थे।\n\nसीएसआई (CSI) चर्च से संबंधित एक स्वतंत्र समिति ने 1921 में अलाप्पुझा के तटीय क्षेत्रों और पथानामथित्ता के पर्वतीय क्षेत्रों के एक हजार एझावा परिवारों तक पहुंचने का एक व्यापक प्रयास शुरू किया। इसाबेल बेकर (सीएमएस (CMS) मिशनरी) के उदार योगदान से \"कराप्पुरम मिशन\" नाम से शेरतेल्लाई क्षेत्र में एक स्कूल, अस्पताल और एक नारियल-रेशे की फैक्टरी की स्थापना की गयी और इसके परिणामस्वरूप अलाप्पुझा और पथानामथित्ता क्षेत्रों के हजारों परिवारों ने ईसाई धर्म में धर्मांतरण कर लिया।\n\nधर्मांतरण के बारे में श्री नारायण गुरु का कहना है कि भौतिकवादी या अस्थायी लाभों, सुविधाओं के लिए अथवा भेदभाव और धार्मिक उत्पीड़न से बचने के लिए ऐसा किया गया। इन सिद्धांतों ने धर्मांतरण तथा पुनः-धर्मांतरण के लिए मापदंड की स्थापना की। \n\n1922 में अस्पृश्यता के खिलाफ महात्मा गांधी के वाईकॉम सत्याग्रह आंदोलन के दौरान सशस्र सिखों की एक शाखा कुछ अकाली प्रदर्शनकारियों के समर्थन में वाईकॉम आई. सत्याग्रह के सफलतापूर्वक पूरा करने और मंदिर प्रवेश की उद्घोषणा के बाद कुछ अकाली वहां रह गये। एझावा समुदाय के कुछ युवक सिख धर्म की अवधारणा के प्रति आकर्षित हुए और परिणामस्वरुप उन्होंने उस धर्म को अपना लिया। अम्बेडकर द्वारा की गयी टिप्पणियों के बाद भी अनेक एझावाओं ने सिख धर्म को स्वीकार कर लिया। हालांकि, एझावा आंदोलन में उल्लेखनीय विकास के बाद, अनेक परिवार फिर से हिंदू धर्म में चले आये और सिख एझावाओं की तादाद घट गयी।\n\nश्री नारायण गुरु बड़े पैमाने पर निर्विवाद रूप से एझावा समुदाय के आध्यात्मिक, सामाजिक और बौद्धिक गुरु रहे हैं और आज भी समुदाय की एकता और पहचान के लिए एक बड़े और एकीकरणीय पहलू की मार्गदर्शक भावना बने हुए हैं। गुरुदेवन और उसके सहयोगियों ने एझावाओं को अस्पृश्यता की प्रथा छोड़ देने और निचली जाति के लोगों के प्रति सम्मानजनक व्यवहार करने को समझाया और सभी के प्रवेश के लिए अनेक मंदिरों की स्थापना की। \n\n1896 में, एझावाओं को सरकारी नौकरियों में प्रवेश के अधिकार प्रदान करने की मांग करते हुए एक बहुत लंबी याचिका (13,000 से अधिक लोगों के हस्ताक्षर के साथ) सरकार को दी गयी; राज्य के सवर्ण हिन्दूओं ने महाराजा को अनुरोध को अस्वीकार करने के लिए कहा. सकारात्मक परिणाम आता न देख एझावाओं ने हिन्दू समाज का गुलाम बने रहने के बजाय सामूहिक रूप से धर्मांतरण की धमकी दी। दीवान सर सी. पी. रामस्वामी अय्यर ने आसन्न खतरे को महसूस किया, उन्होंने महाराजा को मंदिर प्रवेश की घोषणा करने के लिए प्रेरित किया, जिससे त्रावणकोर राज्य के हिन्दू मंदिरों में निचली जाति के लोगों के प्रवेश पर लगा प्रतिबन्ध हटा दिया गया।\n\nवाईकॉम सत्याग्रह (1924-1925) हिन्दू समाज में अस्पृश्यता के विरुद्ध त्रावणकोर में एक सत्याग्रह आन्दोलन था। कोट्टयम के पास वाईकॉम के शिव मन्दिर को केंद्र बनाकर यह आन्दोलन चलाया गया था। वाईकॉम के श्री महादेवर मन्दिर में सार्वजनिक प्रवेश के जरिये समाज के सभी वर्गों के लिए गतिविधि की स्वतंत्रता हासिल करना इस सत्याग्रह का लक्ष्य था। एसएनडीपी योगम इस आंदोलन में अग्रणी थे।\n\nश्री नारायण गुरु की नैतिक शिक्षा और धर्म के प्रचार-प्रसार के लिए एसएनडीपी (SNDP) संगठन की स्थापना की गयी है। श्री नारायण के एक भक्त डॉ॰ पी. पलपू इसके एक संस्थापक थे।\n\n\n", "id": "247620", "title": "एझावा"}
{"url": "https://hi.wikipedia.org/wiki?curid=247621", "text": "पर्यावरण प्रौद्योगिकी\n\nपर्यावरण प्रौद्योगिकी (\"ऍनवायरोटेक\" के रूप में संक्षेपित) या हरित प्रौद्योगिकी (\"ग्रीनटेक\" के रूप में संक्षेपित) या स्वच्छ प्रौद्योगिकी (\"क्लीनटेक\" के रूप में संक्षेपित) प्राकृतिक पर्यावरण और संसधानों के संरक्षण और मानव हस्तक्षेप के फलस्वरूप हुए नकारात्मक प्रभावों को रोकने हेतु पर्यावरणीय विज्ञान का एक अनुप्रयोग है। सतत विकास ही \"पर्यावरणीय प्रौद्योगिकी\" का सबसे महत्त्वपूर्ण भाग है।\n\n\nपुनर्चक्रण एक विश्वव्यापी घटना है, यह हरित प्रौद्योगिकी के अंतर्गत किया जाने वाला प्राथमिक अनुप्रयोग है। यह लोगों को पुनः प्रयोग की जा सकने वाली वस्तुओं का पुनर्प्रयोग प्रदर्शित करती है व उन्हें इसके लिए प्रेरित करती है। शासकीय संस्थाओं द्वारा भोजन अथवा पेय के डिब्बों व कागज आदि की बचत को प्रोत्साहन दिया जा रहा है जिससे की उन्हें पुनर्चक्रित करके भविष्य में अन्य उपयोगों में लिया जा सके. इस प्रकार से पर्यावरण की रक्षा करते हुए प्रदूषण/कचरे को कम किया जा सकता है।%akshay%\n\nजल शोधन: इसका मूल विचार पूरे पर्यावरण में बहने वाले जल को धूल/जीवाणु/प्रदूषण रहित करना है। पानी के शोधन की यह अवधारणा कई अन्य घटनाओं से उत्पन्न हुई है। जल प्रदूषण इस अवधारणा का मुख्य शत्रु है और दुनिया भर में जल को शोधित करने के लिए कई अभियान व गतिविधियां आयोजित की गयी हैं। वर्तमान में जल के उपयोग के परिमाण को देखते हुए, यह अवधारणा अति महत्वपूर्ण है।\n\nवायु शोधन: मूलभूत व साधारण हरे पौधों को वायु को स्वच्छ करने के लिए घर के अन्दर भी उगाया जा सकता है क्योंकि सभी पौधे CO को हटा कर उसे ऑक्सीजन में परिवर्तित करते हैं। इसके सबसे अच्छे उदाहरण हैं: \"डाइपसिस ल्यूटेसेन्स\", \"सान्सेवीरिया ट्रीफैसीयाटा\" तथा \"एपीप्रेम्नम ऑरेयम\" .\n\nमलजल प्रशोधन की अवधारणा जल शोधन के बहुत निकट है। चूंकि यह जल में प्रदूषण के स्तर को कम करता है इसीलिए मलजल प्रशोधन एक बहुत महत्वपूर्ण अवधारणा है। जल जितना अधिक प्रदूषित होता है उतना ही अधिक अनुपयोगी होता है, जिन क्षेत्रों में पानी का अधिक उपयोग होता है, वहां न्यूनतम प्रदूषित जल की आपूर्ति की जाती है। यह पर्यावरण संरक्षण, सततता आदि अन्य अवधारणाओं के लिए मार्ग खोलता है।\n\nपर्यावरण के सामान्य संरक्षण के लिए प्रदूषकों व संदूषकों को हटाये जाने को पर्यावरण उपचारिकरण कहा जाता है। यह विभिन्न रासायनिक, जैविक तथा बड़े परिमाण के अंतरण की प्रणालियों के द्वारा किया जाता है, इसके साथ ही पर्यावरण की निगरानी भी की जाती है। (एनसाइक्लोपीडिया ऑफ मेडिकल कनसेप्ट्स)\n\nठोस अपशिष्ट प्रबंधन, ठोस अपशिष्ट के शुद्धिकरण, उपभोग, पुनर्प्रयोग, प्रशमन तथा उपचार को कहा जाता है जिसकी निगरानी सरकार अथवा शहर/कस्बों की शासकीय इकाइयों द्वारा की जाती है।\n\nअक्षय ऊर्जा वह ऊर्जा है जिसकी पूर्ति आसानी से हो जाती है। वर्षों से हम ऊर्जा के उत्पादन के लिए लकड़ी, सूर्य, जल, आदि जैसे स्रोतों का उपयोग कर रहे हैं। ऐसी ऊर्जा जिसे प्राकृतिक साधनों जैसे लकड़ी, सूर्य, हवा जैसी वस्तुओं के द्वारा उत्पादित किया जाता है, उसे ही अक्षय माना जाता है।\n\nईगेन पूर्वानुमान वह प्रक्रिया होती है जिससे भविष्य में किसी इमारत पर पड़ने वाले मौसम के प्रभावों का पूर्वानुमान लगता जा सकता है। मौसम के पूर्वानुमान पर ताप के आधार को समायोजित करके, यह प्रणाली अतिरिक्त ताप के प्रयोग को समाप्त कर देती है, जिसके कारण ऊर्जा का उपभोग तथा ग्रीनहाउस गैसों का उत्सर्जन कम हो जाता है।\n\nऊर्जा संरक्षण ऐसे उपकरणों का प्रयोग है जो ऊर्जा की कम मात्रा का प्रयोग करते हैं जिससे विद्युत् का उपभोग कम हो जाता है। विद्युत् के प्रयोग को कम करने से जीवाश्म ईंधन को जलाये जाने की आवश्यकता कम हो जाती है जिनका प्रयोग उस विद्युत् का उत्पादन करने में किया जाता.\n\nसिद्धांत\n\nवैज्ञानिक हमारे वर्तमान शक्ति उत्पादन के तरीकों से अलग स्वच्छ ऊर्जा के विकल्पों की खोज में लगे हुए हैं। ऐनेरोबिक डाइजेशन (अवायवीय पाचन) जैसी कुछ तकनीकें अपशिष्ट पदार्थों से अक्षय ऊर्जा उतपन्न कर सकती हैं। ग्रीन हाउस गैसों में वैश्विक कमी औद्योगिक स्तर पर ऊर्जा संरक्षण तकनीकों के प्रयोग के साथ ही साथ स्वच्छ ऊर्जा के उत्पादन पर निर्भर है। इनमें शामिल हैं सीसा-रहित पेट्रोल, सौर ऊर्जा तथा वैकल्पिक ईंधन वाले वाहन, जिनमें प्लग-इन हाइब्रिड व हाइब्रिड विद्युत् वाहन सम्मिलित हैं। \n\nकुल उत्पादित विद्युत् का 60% भाग विद्युत् मोटरें प्रयोग कर लेती हैं, विकसित ऊर्जा सक्षम विद्युत् मोटर (तथा विद्युत् जनरेटर) तकनीक, जो कि लागत की दृष्टि से प्रभावशाली हों, के प्रयोग को प्रोत्साहित किया जाना चाहिए, जैसे कि बिना ब्रश की वाऊंड रोटर वाली डबली-फेड विद्युत् मशीनें तथा ऊर्जा की बचत के भाग, इनकी सहायता से कार्बन डाई ऑक्साइड (CO) व सल्फर डाई ऑक्साइड (SO), जो कि जीवाश्म ईंधन प्रयोग किये जाने से वातावरण में चलीं जातीं, की मात्रा में कमी लायी जा सकती है। ग्रीसस्टॉक यॉर्कटाउन हाइट्स, न्यूयॉर्क में आयोजित होने वाला एक कार्यक्रम है जो पर्यावरण प्रौद्योगिकी के लिए संयुक्त राज्य अमेरिका में सबसे बड़ा प्रदर्शन है।\n\nचरम अतिवादी पर्यावरणवाद, जैसा कि ग्रीन ऐनार्की जैसे प्रकाशनों में परिलक्षित होता है, पर्यावरण प्रौद्योगिकी की आलोचना करता है। इस दृष्टिकोण से, प्रौद्योगिकी को प्रणाली के रूप में देखा जाता है न कि किसी विशिष्ट भौतिक उपकरण के रूप में. तदनुसार, प्रौद्योगिकी को संसाधनों की उत्पत्ति व निष्कर्षण के ज़रिये पर्यावरण के दोहन की \"आवश्यकता\" होती है, साथ ही इसे श्रम, विशेषज्ञता तथा श्रम के विभाजन के जरिये लोगों के दोहन की भी आवश्यकता होती है। इस प्रकार, प्रौद्योगिकी का कोई \"प्राकृतिक\" स्वरुप नहीं हो सकता है; इनकी उत्पत्ति हमेशा किसी सन्दर्भ में, किसी निश्चित ध्येय तथा प्रकार्य के साथ होती है। हरित प्रौद्योगिकी को इसी दोहन प्रणाली के सुधार के प्रयास के रूप में अस्वीकृत किया गया है, जिसको सिर्फ सतही रूप से पर्यावरण मैत्रिक रूप दिया जा रहा है और इसके बावजूद अरक्षणीय रूप से मानवीय तथा प्राकृतिक दोहन जारी है।\n\n\n", "id": "247621", "title": "पर्यावरण प्रौद्योगिकी"}
{"url": "https://hi.wikipedia.org/wiki?curid=247622", "text": "पैरासेलिंग\n\nपैरासेलिंग, जिसे पैरासेंडिंग के नाम से भी जाना जाता है, एक मनोरंजक गतिविधि है जिसमें एक व्यक्ति को एक वाहन (आमतौर पर नाव) के पीछे खींचा जाता है, जबकि वह विशेष रूप से डिजाइन किए हुए एक पैराशूट के साथ जुड़ा हुआ होता है, जिसे पैरासेल कहते हैं। यह नाव तब पैरासेंडिंग करने वाले को हवा में उड़ाते हुए आगे बढ़ जाती है। अगर नाव पर्याप्त रूप से मजबूत है, तो दो या तीन लोग इसके पीछे एक ही समय में पैरासेल कर सकते हैं। पैरासेंडिंग करने वाले का पैराशूट पर कम या कोई नियंत्रण नहीं होता है। \n\nएक पैरासेल के छह भाग होते हैं। हार्नेस, पायलट को पैरासेल से जोड़े रखता है, जो नाव या जमीनी वाहन से खींचने वाली रस्सी के जरिए जुड़ा रहता है। यह गतिविधि मुख्य रूप से एक मनोरंजक सवारी है और इसे पैराग्लाइडिंग खेल के साथ भ्रमित नहीं किया जाना चाहिए. विश्व भर में वाणिज्यिक पैरासेलिंग संचालित किए जाते हैं।\n\nयूरोप में भूमि आधारित पैरासेलिंग को भी प्रतियोगिता खेल में शामिल किया जाता है। भूमि आधारित पैरासेलिंग प्रतियोगिता में, एक पैरासेल को एक 4 पहिया वाहन के पीछे अधिकतम ऊंचाई तक खींचा जाता है और फिर वह रस्से को छोड़ देता है और परिशुद्धता प्रतियोगिताओं में उड़ कर एक लक्षित क्षेत्र तक पहुंचता है। इस खेल को 80 के दशक में विकसित किया गया था और तब से यह एक बहुत लोकप्रिय खेल बना हुआ है। 80 के दशक के मध्य से पहली अंतरराष्ट्रीय प्रतियोगिताओं का आयोजन किया गया और यह सिलसिला आज तक चल रहा है। \n\nपैरासेल कैनोपी आविष्कार \n1961 में पियरे मार्सेल लेमोएगने ने प्रथम खींचने वाले पैराशूट को विकसित किया। लेमोएगने, \"पैराकमांडर\" या पीसी-कैनोपी नामक पैराकमांडर-प्रकार के पैराशूट के विकासकर्ता के रूप में प्रसिद्ध हैं, जिन्हें मुक्त गिरावट पैराशूटों से व्युत्पन्न किया गया था। प्रथम पैराशूट (पैरासेल) के खींचे जाने की तिथि ज्ञात नहीं है, लेकिन एक आरंभिक उल्लेख में कर्नल मिशेल टौरनियर द्वारा भरी गई एक उड़ान की चर्चा मिलती है जिन्होनें उसी वर्ष - 1961 में फ्रांस से एक ट्रैक्टर के पीछे उड़ान भरी थी। 1963 में पायनियर पैराशूट कंपनी के जैक-आन्द्रे इस्टेल ने लेमोएगने से 24-गोर पैराशूट कैनोपी के निर्माण और विक्रय के लिए एक लाइसेंस खरीदा जिसे उन्होंने खींचे जाने के लिए स्वयं विकसित किया था और जिसे \"पैरासेल\" के रूप में चिह्नित किया गया था।\n\n1974 के पूर्वार्ध में, ब्रायन गासकिन ने पहले विशिष्ट-उद्देश्य निर्मित पैरासेल का डिजाइन, निर्माण और परीक्षण किया जो एक 16-गोर कैनोपी था और जिसका नाम उन्होंने \"वॉटरबर्ड\" रखा. वॉटरबर्ड अपने कैनोपी डिजाइन में क्रांतिकारी था, उसका अनूठा टो योक हार्नेस व्यवस्था उसका निर्माण और शून्य संरध्रता वाले कपड़े का उपयोग उसे पानी के ऊपर सुरक्षित तरीके से उपयोग किए जाने में सक्षम बनाता था। अधिकांश वाणिज्यिक पैरासेल चालक गासकिन के मूल आविष्कार से व्युत्पन्न किए गए 16-गोर कैनोपी डिजाइन का उपयोग करते हैं। 1975 में गासकिन ने अपनी कम्पनी वॉटरबर्ड पैराकाइट्स की स्थापना की जो आज भी अस्तित्व में है और विश्व भर में वाणिज्यिक और मनोरंजक 16-गोर पैरासेल उत्पादित करता है।\n\nपैरासेल उपकरण आविष्कार \n\nमियामी, फ्लोरिडा के मार्क मैककुलोह, आधुनिक समय के पैरासेलिंग उपकरणों के मूल आविष्कारक हैं जिसकी शुरुआत 1971 में दुनिया के पहले स्थिर पैरासेलिंग मंच के साथ हुई. \n\nपैरासेलिंग उद्योग के भीतर उसके नवप्रवर्तन, आविष्कार और उपलब्धियां की व्यापक सम्भावनाएं हैं जिनमें उपकरण के डिजाइन के ज़रिए पैरासेलिंग की सुरक्षा में सुधार लाने पर ध्यान केंद्रित करना शामिल है।\nमैककुलोह के आविष्कार हैं: 1971 स्टेशनरी प्लेटफार्म; 1972 मोटोराइज़ प्लेटफार्म; 1974 विन्चबोट; 1985 स्काईराइडर चेयर; 1994 ऑटो रस्सी गाइड; 1999 राइजर लाइन असेम्बली \n\nसंयुक्त राज्य अमेरिका पेटेंट और ट्रेडमार्क कार्यालय ने मैककुलोह को किसी को भी दिया गया अबतक का एक मात्र वाणिज्यिक पैरासेलिंग तरीकों और उपकरणों से सम्बंधित पेटेंट प्रदान किया। मैककुलोह के अब तक के अंतिम आविष्कार \"राइजर असेम्बली\" ने नासा की नई एक्स-38 क्रू बचाव वाहन को प्रेरित किया।\nमैककुलोह के नवप्रवर्तन, आविष्कार और ऑपरेटिंग तकनीक पैरासेलिंग उद्योग के भीतर सुरक्षा को जारी रखे हुए है और उन मानकों को निर्धारित किया है जिसका पालन अधिकांश ऑपरेटरों द्वारा किया जाता है। \nमैककुलोह की उपलब्धियों में से कई वर्ल्डवाइड टेलीविजन और प्रिंट मीडिया पर प्रसारित किए गए जैसे गुड मॉर्निंग अमेरिका, इनसाइड एडिशन, फॉक्स न्यूज़ एन बी सी, एल ए टाइम्स, न्यूयॉर्क टाइम्स, मियामी हेराल्ड इनमें से कुछ नाम है।\n\nमैककुलोह का सबसे प्रसिद्ध आविष्कार था विन्चबोट, (एक पावरबोट जिसमें पैरासेलरों को छोड़ने और पुनः प्राप्त करने के लिए एक विन्च प्रणाली शामिल है) जो विश्व भर के अधकांश वाणिज्यिक परिचालकों की पसंदीदा विधि है; जैसा कि पेनसाकोला, फ्लोरिडा के नौसेना हवाई स्टेशन में उपयोग किया जाता है। इस कोर्स की अवधि चार दिनों तक की होती है और यह उड़ान के दौरान पानी के ऊपर आपात स्थिति की नकल करता है। यह पाठ्यक्रम अपने प्रशिक्षण को हवाई कर्मीदल पर केंद्रित करता है जो पैराशूटिंग को बचने के प्राथमिक साधन के रूप में उपयोग करता है। हिदायतों में शामिल होता है प्रारंभिक शैक्षिक प्रशिक्षण, पैराशूट उपकरण प्रक्रिया, पैराशूट खींचने का प्रशिक्षण, बाहर निकलने के बाद और स्वास्थ्य लाभ प्रशिक्षण जिसमें शामिल है गहरे पानी उतरना और एक से दो घंटे बेड़ा परिचय अभ्यास. \n\n1998 में मार्क मैककुलोह ने \"पैरासेल सुरक्षा परिषद\" गठित किया, www.parasail.org जिसने प्रथम पैरासेलिंग संघ और जानकारी वेबसाइट की स्थापना की जिसका उद्देश्य था लोगों को पैरासेलिंग सुरक्षा के विषय में शिक्षित करना, पैरासेल नियमों को बढ़ावा देना और जनता को पैरासेलिंग के बारे में बहुमूल्य जानकारी उपलब्ध कराना.\n\n2000 में ब्रिटेन के बैरी क्लार्क ने व्यावसायिक पैरासेल एसोसिएशन (पीपीए) का गठन किया ताकि दुनिया भर के सदस्यों को सुरक्षित संचालन प्रक्रियाओं की शिक्षा दी जा सके . \n\n2003 में एक उभरते पैरासेल संचालक एरिट मैकफेरसन ने PAPO (पैरासेल ऑपरेटरों का प्रोफेशनल एसोसिएशन www.teampapo.org का गठन किया ताकि खेल के दौरान सुरक्षा को बढ़ावा दिया जा सके.\n\nजैसे-जैसे विश्व भर में मैककुलोह के पैरासेल विन्चबोट की सफलता बढ़ी, ऑपरेटरों को उनके पैरासेल कैनोपिनों से अलग प्रदर्शन की अपेक्षा होने लगी चूंकि अब वे सीधे किसी बीच या ठहरे हुए मंच से उड़ान नहीं भर रहे थे। \n\nपरिचालक अब छोटे (20 फुट रेंज) वाले पैराशूट के बजाए बड़े (30-40 फुट) पैराशूटों का प्रयोग करने लगे हैं, जिसमें ऊंचे लिफ्ट, कम खींचें वाले डिजाइनों की आवश्यकता होती है जो परिचालकों को कम हवाओं (आमतौर पर सुरक्षित) में उच्च पेलोड उड़ान भरने के लिए सक्षम बनती है। अधिकांश परिचालक अब एक समायोज्य साथ-साथ संलग्न बार व्यवस्था द्वारा डबल और ट्रिपल उड़ानों की पेशकश करते हैं। संलग्न बार, ढलान के योक के साथ जुड़े एल्यूमीनियम होते हैं, जो एक के बाद एक दो या तीन यात्रियों के हार्नेसों को बांधे जाने को सक्षम बनाते हैं। बार को तस्वीर में देखा जा सकता है।\n\n90 के दशक के उतरार्ध में www.waterbird.co.uk और कस्टम चुटेज़ इंक www.customchutes.com , ने गासकिन के मूल डिजाइन को उस नए बाज़ार के लिए पुनः डिजाइन किया जिसमें पैरासेल को आधिक वज़न (डबल सवारी या ट्रिपल सवारी) उठाने की आवश्यकता थी, लेकिन यह सुनिश्चित करते हुए कि वे समान संचालन परिस्थितियों में संचालित किए जा सके. इसके परिणाम स्वरूप एक पूरी तरह से नई डिजाइन जो व्यास में अधिक बड़ा है लेकिन हवा प्रतिरोध में बहुत कम वृद्धि वाली है का जन्म हुआ, इन नए डिजाइनों वाले पैरासेल को अब विश्व भर में पैरासेलिंग के खेल को नया आयाम देते देखा जा सकता है। \n\n", "id": "247622", "title": "पैरासेलिंग"}
{"url": "https://hi.wikipedia.org/wiki?curid=247623", "text": "सायकिल हेल्मेट\n\nसायकिल हेल्मेट एक विशेष प्रकार का हेल्मेट है जो सुरक्षित सायकिल चालन की दृष्टि से निर्मित किया जाता है। किन्तु इस विषय में विवाद बना हुआ है कि सायकिल हेल्मेट सचमुच आवश्यक या उपयोगी है या नहीं। \n\n", "id": "247623", "title": "सायकिल हेल्मेट"}
{"url": "https://hi.wikipedia.org/wiki?curid=247629", "text": "भारतीय मानक ब्यूरो :हॉलमार्क\n\nहालमार्क (अंग्रेजी:Hallmark), प्लेटिनम, स्वर्ण, रजत आदि बहुमूल्य धातुओं पर लगाया जाने वाला आधिकारिक चिह्न या मुहर है जो उसकी गुणवत्ता प्रमाणित करने के लिये लगायी जाती है। \nआभूषणों में मिलावट रोकने के लिए हॉलमार्किंग की व्यवस्था है। यह व्यवस्था बहुत पुरानी है. अलग -अलग देशों में हॉलमार्किंग की व्यवस्था भी अलग -अलग है। हॉलमार्क के आभूषण अंतर्राष्ट्रीय मानक के होते हैं। प्लैटिनम ,सोने, चांदी, हीरा आदि के आभूषणों की गुणवत्ता की पहचान के लिए हॉलमार्क चिन्ह की एक समान व्यावस्था है। इस पर भारत सरकार की गारंटी होती है। हॉलमार्किंग के आभूषण निर्माण लागत अधिक होने के कारण १० से १५ प्रतिशत मंहगे होते हैं लेकिन शुद्धता की गारंटी होती है। भारत में सोने के आभषणों पर हॉलमार्किंग की व्यवस्था वर्ष 2000 से और चांदी के आभूषणों पर २००५ से लागू है लेकिन अभी तक भारत में आभषणों पर हॉलमार्क के चिन्ह की अनिवार्यता नहीं है। \nभारत में प्रत्येक आभूषण पर निर्माण वर्ष का कोड अंग्रेजी के वर्ण में अंकित होता है। निर्माण वर्ष का कोड निम्न प्रकार ज्ञात कर सकते हैं:-\n\nहॉलमार्क आभूषण पर निम्न चिन्ह अवश्य देखें ;\n\n", "id": "247629", "title": "भारतीय मानक ब्यूरो :हॉलमार्क"}
{"url": "https://hi.wikipedia.org/wiki?curid=247644", "text": "पेंच\n\nपेंच (स्क्रू) या बोल्ट एक प्रकार की यांत्रिक युक्ति है जो दो भागों को परस्पर कसने (fastening) के काम आती है। यह किसी धातु के बेलनाकार दण्ड पर वर्तुलाकार (हेलिकल) चूड़ियाँ (थ्रेड्स) काटकर बनायी जाती है।\n\nआमतौर पर पेंचों का एक शीर्ष होता है, यह पेंच के एक सिरे पर विशेष रूप से गठित अनुभाग है। पेंच को शीर्ष से ही घुमाया या कसा जाता है। पेचों को कसने के लिए पेंचकस एवं पाना जैसे औजारों का प्रयोग किया जाता है।\n\nअधिकतर पेंच दक्षिणावर्त घूर्णन के द्वारा कसे जाते हैं। इन पेंचों को दक्षिणावर्त चूडियों वाला कहा जाता है। वामावर्त चूडियों वाले पेंचों को विशिष्ट स्थिति में प्रयोग किया जाता है। साइकिल के बाएं पाद में वामावर्त चूड़ी वाले पेंच का प्रयोग किया जाता है।\n\nपेंच निर्माण के तीन चरण हैं- शीर्ष निर्माण, चूड़ी बेल्लन एवं विलेपन | साधारणतया, पेंचों का निर्माण तार से किया जाता है। तारों की आपूर्ति बड़ी कुंडली या बड़े पेंचों के लिए गोल बिलेट के रूप में की जाती है। तार या छड को बनाये जाने वाले पेंच के प्रकार के हिसाब से काटा जाता है। अतप्त कर्मण प्रक्रिया द्वारा पेंच के शीर्ष का निर्माण किया जाता है। यन्त्र में प्रयोग किये गए ठप्पे के आकारानुसार पेंच के शीर्ष के लक्षण तय होते हैं। अधिकतर पेंचों में चूडियों का निर्माण चूड़ी बेल्लन द्वारा किया जाता है। इसके बाद, पेंचों को संक्षारण से बचने हेतु उष्ण निमज्जन गैलवानीकरण(जस्तीकरण) एवं कृष्णकरण जैसी प्रकिया द्वारा विलेपन किया जाता है।\n\n", "id": "247644", "title": "पेंच"}
{"url": "https://hi.wikipedia.org/wiki?curid=247646", "text": "हानजा\n\nहानजा, चीनी वर्णों के लिए प्रयुक्त होने वाला कोरियाई शब्द है। यह उन शब्दों के लिए प्रयुक्त होता है जो चीनी वर्णों से लिए गए हैं और जो कोरियाई उच्चारण के साथ बोले जाते है। हानजा मल या हानजा-इओ वे शब्द हैं जो हानजा के साथ लिखे जाते हैं। हन्मुन का अर्थ शास्त्रीय चीनी लेखन से है, लेकिन हानजा को कभी-कभार हन्मुन के लिए भी प्रयुक्त किया जाता है। हानजा में बहुत परिवर्तन नहीं आया है इसलिए बहुत से चीनी वर्ण वैसे ही हैं जैसे की पारम्परिक चीनी वर्ण। केवल कुछ ही हानजा वर्ण कोरिया के लिए अनुपम हैं।\n\nहालांकि दशक १४४० में, ध्वनि पर आधारित कोरियाई वर्णमाला का आविष्कार, राजा सेजोंग महान ने किया था। सर्वप्रथम इसका बहुत उपयोग नहीं हुआ। तथापि, प्रारम्भिक १९वीं और २०वीं सदी के दौरान इसका उपयोग हानजा से अद्जिक था और यह अब कोरिया की आधिकारिक भाषा है।\n\nपर तब तक, लगभग हर कोई हानजा लिखना और पढ़ना जानता था, इसलिए अधिकान्श प्राचीन कोरियाई पुस्तकें हानजा में लिखी हुई हैं। जो विद्यार्थी कोरियाई इतिहास का अध्यन करते हैं वे ह्ञ्जा भी सीखते हैं ताकि एतिहासिक दस्तावेज़ों को पढ़ा जा सके। कोरिया में आज भी बच्चे हानजा सीखते हैं और बहुत से कोरियाई शब्दों की जड़े हानजा में ही हैं।\n", "id": "247646", "title": "हानजा"}
{"url": "https://hi.wikipedia.org/wiki?curid=247648", "text": "वर्नियर मापनी\n\nकिसी मापक यंत्र में लगी हुई उस अतिरिक्त स्केल को वर्नियर मापनी या 'वर्नियर स्केल' कहते हैं जो दूरी या कोण को अधिक सुग्राह्यता (precisely) से पढ़ने की सुविधा प्रदान करता है। यह फिसलकर चलने वाला द्वितियक स्केल है जो बताती है कि मुख्य स्केल के दो चिह्नों के के बीच में वास्तविक माप कहाँ है।\n\n", "id": "247648", "title": "वर्नियर मापनी"}
{"url": "https://hi.wikipedia.org/wiki?curid=247649", "text": "चूड़ी (पेंच की)\n\nपेंच की चूड़ी (screw thread) पेंचों के उपर बनी हुई वर्तुलाकार (हेलिकल) संरचना को कहते हैं। यह घूर्णी गति और रैखिक गति में परस्पर परिवर्तन के करने का काम करती है। \n\n", "id": "247649", "title": "चूड़ी (पेंच की)"}
{"url": "https://hi.wikipedia.org/wiki?curid=247650", "text": "क्रोमा\n\nक्रोमा (Cromā) उपभोक्ता इलेक्ट्रॉनिक्स और ड्यूरेबल्स के लिए एक भारतीय खुदरा श्रृंखला है। टाटा समूह की कंपनी इनफिनिटी रिटेल भारत में क्रोमा स्टोर चलाती है।\n\nस्टोर (मुंबई, पुणे, औरंगाबाद) महाराष्ट्र, गुजरात (अहमदाबाद, राजकोट, सूरत, वडोदरा), दिल्ली एनसीआर, कर्नाटक (बंगलोर), तमिलनाडु (चेन्नई) और आंध्र प्रदेश (हैदराबाद) राज्यों में फैले हुए हैं।\nक्रोमा जि़प स्टोर पोर्टेबल इलेक्ट्रॉनिक उपकरणों के लिए है और मोबाइल उपभोक्ता के लिए है।\nपहला ज़िप स्टोर २२ जून २००७ को मुंबई के घरेलू हवाई अड्डे पर खोला गया था।\n\nक्रोमा ८ श्रेणियों में ६००० उत्पादों को पेश करती है।\n", "id": "247650", "title": "क्रोमा"}
{"url": "https://hi.wikipedia.org/wiki?curid=247654", "text": "बॉम्बे हाउस\n\nबॉम्बे हाउस मुंबई में एक ऐतिहासिक इमारत है जो कि निजी स्वामित्व वाली टाटा समूह के मुख्य कार्यालय के रूप में कार्य करता है।\nयह फ्लोरा फाउंटेन के पास स्थित है और १९२४ में पूरा किया गया।\nयह तब से टाटा समूह का मुख्यालय है।\nयह भवन एक सुंदर चार मंजिला औपनिवेशिक मलाड पत्थर से निर्मित संरचना है और वास्तुकार जॉर्ज विटेट, जो बाद में टाटा इंजीनियरिंग कंपनी लिमिटेड के प्रमुख बने द्वारा डिजाइन किया गया है।\n\nबंबई में २३६५ वर्ग यार्ड का एक भूखंड (१९७७ वर्ग मीटर) बंबई नगर पालिका ने बिक्री के लिए रखा था और फिर टाटा द्वारा खरीदा गया था।\nयह देखा गया कि टाटा के विभिन्न सरोकारों को नवसारी इमारतों और मंडलों में पूरा नहीं किया जा सकता, जो वे १९०४ से प्रयोग कर रहे थे।\n", "id": "247654", "title": "बॉम्बे हाउस"}
{"url": "https://hi.wikipedia.org/wiki?curid=247656", "text": "ब्रूनर मोंड\n\nब्रूनर मोंड एक ब्रिटिश रासायनिक कंपनी है जो कि टाटा केमिकल्स लिमिटेड, भारत के टाटा समूह की एक सहायक कंपनी है।\nटाटा केमिकल्स सोडा ऐश का दुनिया का दूसरा सबसे बड़ा उत्पादक है।\nब्रूनर मोंड भी सोडियम बाईकारबोनिट, कैल्शियम क्लोराइड और संबद्ध क्षारीय रसायन का उत्पादन करती है।\n\nकंपनी मूलतः जॉन ब्रूनर और लुडविग मोंड द्वारा १८७३ मे स्थापित की गई थी।\nउन्होने नॉर्थविच चेशायर में विनिंगटन वर्क्स बनाया और १८७४ में अपना पहला सोडा ऐश का उत्पादन किया।\n\n१९११ में उन्होने साबुन और वसा निर्माता जोसेफ क्रोसफिल्ड और संस और गोसेज, ताड़ वृक्षारोपण के स्वामित्व वाली एक साबुन कंपनी का अधिग्रहण किया।\nकुछ साल बाद उन्होने यूनीलीवर को साबुन और रसायन कारोबार बेच दिया।\n१९२४ में ब्रूनर मोंड ने केन्या की मगाडी सोडा कंपनी का अधिग्रहण किया और १९२६ में ब्रूनर मोंड तीन अन्य ब्रिटिश रासायनिक कंपनियों के साथ विलय करने के लिए इंपीरियल केमिकल इंडस्ट्रीज बन गया जो दुनिया के सबसे बड़े और सबसे सफल कंपनियों में से एक बन गया।\n१९९८ में कंपनी नीदरलैंड में एज़को नोबेल की सोडा ऐश उत्पादन क्षमताओं का अधिग्रहण करने के बाद ब्रूनर मोंड बी.वी. की स्थापना की, जो समूह के पूर्ण स्वामित्व वाली सहायक कंपनी थी।\n\nब्रूनर मोंड टाटा केमिकल्स द्वारा २००६ में खरीदा गया था।\n\n", "id": "247656", "title": "ब्रूनर मोंड"}
{"url": "https://hi.wikipedia.org/wiki?curid=247657", "text": "टाटा केमिकल्स\n\nटाटा केमिकल्स लिमिटेड टाटा समूह (भारत) की कंपनी है जो मुंबई में स्थित है।\n", "id": "247657", "title": "टाटा केमिकल्स"}
{"url": "https://hi.wikipedia.org/wiki?curid=247658", "text": "फतनपुर\n\nफतनपुर उत्तर प्रदेश (भारत) के प्रतापगढ़ जिला में स्थित एक पुरवा (छोटा गाँव) है। यह पटहटिया कलाँ ग्राम सभा के अन्तर्गत आता है। जो 23˚44’02.89 उत्तर और 82˚07’27.51 पूर्व में स्थित है।\n", "id": "247658", "title": "फतनपुर"}
{"url": "https://hi.wikipedia.org/wiki?curid=247660", "text": "टायो रोल्स\n\nटायो रोल्स (पूर्व मे टाटा योडोगावा) टाटा इस्पात की सहायक कंपनी है जो कास्ट रोल, रोल जाली, विशेष कास्टिंग और ढलवां लोहे के निर्माण में शामिल है।\nयह भारत की टाटा स्टील और जापान के योडोगावा स्टील्स के बीच संयुक्त उद्यम है और इसका मुख्यालय जमशेदपुर, झारखंड (भारत) मे स्थित है।\n\nयह बॉम्बे स्टॉक एक्सचेंज पर 504961 कोड के साथ सूचीबद्ध है।\n\nटायो का भारत में एक व्यापक ग्राहक आधार मौजूद है।\n\nटायो ऑस्ट्रेलिया, ऑस्ट्रिया, बांग्लादेश, बेल्जियम, कनाडा, मिस्र, जर्मनी, इंडोनेशिया, कजाकिस्तान, नेपाल, नार्वे, न्यूजीलैंड, ओमान, कतर, सऊदी अरब, स्वीडन, सिंगापुर, दक्षिण अफ्रीका, त्रिनिदाद, ताइवान, संयुक्त अरब अमीरात, रोमानिया, चेक गणराज्य और संयुक्त राज्य अमेरिका को रोल निर्यात करता है।\n", "id": "247660", "title": "टायो रोल्स"}
{"url": "https://hi.wikipedia.org/wiki?curid=247661", "text": "वोल्टास\n\nवोल्टास लिमिटेड एक इंजीनियरिंग, एयर कंडीशनिंग और प्रशीतन कंपनी है जो मुंबई, भारत में आधारित है।\nयह हीटिंग, वायु - संचार और वातानुकूलन, प्रशीतन, निर्माण उपकरण, सामग्री हैंडलिंग, जल प्रबंधन, निर्माण प्रबंधन प्रणाली, इनडोर वायु गुणवत्ता और रसायन जैसे क्षेत्रों में उद्योगों के एक व्यापक स्पेक्ट्रम के लिए इंजीनियरिंग समाधान प्रदान करता है।\n\nवोल्टास टाटा समूह का हिस्सा है। इसके प्रबंध निदेशक श्री संजय जौहरी है।\n\nवोल्टास ने दुनिया के सबसे बड़े समुद्री जहाज, आर एम एस क्वीन मैरी २ और दुनिया की सबसे ऊंची इमारत, बुर्ज खलीफा के लिए वातानुकूलन प्रदान की है।\n\nवोल्टास के पास वृहद सेवा नेटवर्क है। वोल्टास का हर बड़े शहर में अपना सर्विस सेंटर है।\n\n", "id": "247661", "title": "वोल्टास"}
{"url": "https://hi.wikipedia.org/wiki?curid=247667", "text": "महामस्तकाभिषेक\n\nमहामस्तकाभिषेक, जैन धर्म का एक उत्सव होता है जो १२ वर्ष के अन्तराल पर दक्षिण भारत के कर्नाटक राज्य के श्रवणबेलगोला शहर में आयोजित किया जाता है। यहाँ पर भगवान (सन्त) गोमतेश्वर बाहुबली की १८ मी. उँची एकाश्म मूर्ति \nस्थापित है। अगला महामस्तकाभिषेक २०१८ ई. में होगा। यह अभिषेक जल, इक्षुरस, दुध, चावल का आटा, लाल चंदन, हल्दी, अष्टगंध, चंदन चुरा, चार कलश, केसर वृष्टि, आरती, सुगंधित कलश, महाशांतिधारा एवं महाअर्घ्य के साथ भगवान नेमिनाथ को समर्पित किया जाता है।\n\nजैन धर्म \nबाहुबली\n", "id": "247667", "title": "महामस्तकाभिषेक"}
{"url": "https://hi.wikipedia.org/wiki?curid=247668", "text": "स्क्वैमस सेल कार्सिनोमा (शल्की सेल कैंसर)\n\nस्क्वैमस सेल कार्सिनोमा (एसएससी (SCC)) कार्सिनोमाटस कैंसर है, जो त्वचा, होंठ, मुंह, घेघा, मूत्राशय, प्रोस्टेट, फेफड़ों, योनि और गर्भाशय ग्रीवा सहित कई अलग विभिनन अंगों में होता है। यह शल्की इपिथेलियम (इपिथेलियम, जो शल्की सेल को अलग पहचान देता है) का एक घातक ट्यूमर है। अपने आम नाम के बावजूद, विविध लक्षण और पूर्वानुमान वाले अद्वितीय प्रकार के कैंसर है।\n\nस्क्वैमस सेल कार्सिनोमा (कैंसर) निम्नलिखित प्रकारों में वर्गीकृत किये जा सकते हैं:\n\nएक कार्सिनोमा को \"स्वस्थानिक\" (अपने मूल स्थान पर बने रहने वाला) या \"आक्रामक\" के तौर पर वर्णित किया जा सकता है और यह इस बात पर निर्भर है कि कैंसर अंतर्निहित ऊतकों पर हमला बोलता है या नहीं; केवल आक्रामक कैंसर ही अन्य अंगों तक फैलने और मेटास्टेसिस का कारण बनने में सक्षम होते हैं। अपने स्थान पर बने रहने वाले शल्की सेल कार्सिनोमा को बोवेनंस डिजीज भी कहा जाता है।\n\n\nप्रभावित अंगों के आधार पर लक्षण भी काफी अलग-अलग होते हैं।\n\nत्वचा का एसएससी कोशिकाओं की एक छोटी सी गांठ के रूप में शुरू होती है और इसके बढ़ने पर उसका केंद्र रूप मृत और परिगलित होने लगता है और गांठ एक घाव में बदल जाता है।\n\nह्यूमन पैपिलोमा वायरस ग्रसनी, फेफड़े, उंगलियों, और गुदा व जननांग क्षेत्र के एसएससी से जुड़े होते हैं।\n\nशल्की सेल कार्सिनोमा सबसे आम दूसरे तरह का त्वचा कैंसर है (बेसल सेल कार्सिनोमा के बाद, लेकिन मेलेनोमा से ज्यादा आम). यह आम तौर पर सूरज की किरणों से प्रभावित क्षेत्रों में होता है। धूप लगना और प्रतिरक्षादमन त्वचा के एसएससी के लिए जोखिम वाले कारक हैं, हालांकि क्रोनिक सन एक्सपोजर सबसे मजबूत पर्यावरणीय जोखिम कारक होता है। मेटास्टेसिस का जोखिम कम होता है, लेकिन यह बेसल सेल कार्सिनोमा से बहुत अधिक होता है। होंठ और कानों के शल्की सेल कैंसर में जगह बदलने और पुनरावृत्ति की उच्च दर (20 से 50%) होती है. इम्युनोथेरेपी से गुजर रहे या श्वेत रक्त कणिकाओं के रोगों (ल्यूकेमियाज) वाले व्यक्तियों में त्वचा का शल्की सेल कैंसर ज्यादा आक्रामक होता है, इससे मतलब नहीं कि वह किस स्थान पर है।\n\nशल्की सेल कार्सिनोमा का इलाज आम तौर पर काटकर निकालने या मोहस सर्जरी के जरिये होता है। त्वचा संबंधी एसएससी के इलाज के ननसर्जिकल (बिना चीरा लगाये) विकल्पों में ट्रॉपिकल कीमोथेरेपी (सामयिक रसायन चिकित्सा), ट्रॉपिकल इम्युन रेस्पांस मोडिफायरर्स फोटो डायनेमिक थेरेपी (पीडीटी (PDT)) रेडियोथेरेपी और प्रणालीगत रसायन चिकित्सा शामिल हैं। सामयिक चिकित्सा और पीडीटी (PDT) का उपयोग आम तौर पर घातक होने से पहले (यानी, एकेएस (AKs)) और स्वस्थानी घावों तक सीमित होता है। विकिरण चिकित्सा उन रोगियों के लिए एक प्राथमिक उपचार का विकल्प है, जिनमें शल्य चिकित्सा संभव नहीं है और यह उनके लिए शुरुआती चिकित्सा के बाद वाली इलाज प्रक्रिया के लिए मुफीद है, जो स्थान बदलने वाले कैंसर या उच्च जोखिम वाले त्वचा एससीसी से पी‍ड़ित हैं। इस समय, प्रणालीगत रसायन चिकित्सा उन रोगियों की विशेष रूप से की जाती है, जो मूल स्थान के करीब ही फैले कैंसर से ग्रसत हैं।\n\nएचपीवी (HPV) वैक्सीन का विकास करने वालों में से एक ऑस्ट्रेलियाई वैज्ञानिक इयान फ्रेजर का कहना है कि पशुओं में शल्की सेल कार्सिनोमा रोकने में पशुओं पर परीक्षण प्रभावी रहे हैं और दशक के भीतर ही इस तरह के त्वचा कैंसर के खिलाफ मानव टीका विकसित हो सकता है।\n\nसिर और गले के कैंसर (मुंह, नाक गुहा, नेसाफैरिंग्स, गले और आसपास की संरचनाओं) के नब्बे प्रतिशत मामले शल्की सेल कार्सिनोमा के कारण होते हैं। इसके लक्षणों में मुंह के घाव के ठीक होने में देर, कर्कश आवाज या उस क्षेत्र में लगातार हो रहीं दूसरी समस्याएं शामिल हो सकती है। इसका उपचार आम तौर पर सर्जरी (जो गहन हो सकती है) और रेडियोथेरेपी होती है। जोखिम वाले कारकों में धूम्रपान और शराब का सेवन शामिल हैं। \n\nसिर और गर्दन के कैंसर आम तौर पर तंबाकू और अल्कोहल की वजह से होते हैं, लेकिन सीडीसी के अनुसार हाल के अध्ययनों से पता चलता है कि मुंह के 25% और गले के 35% कैंसर एचपीवी (HPV) के कारण होते हैं। नन-एचपीवी (HPV) पोजिटिव कैंसर की तुलना में एचपीवी (HPV) पोजिटिव (सकारात्मक) कैंसर वाले रोगियों में उचित शल्य चिकित्सा, विकिरण और कीमोथेरपी के साथ इलाज से 5 साल रोगमुक्त होकर जीवित रहने की दर काफी अधिक है और इसकी पुष्टि जान्स हॉपकिन्स, सिडनी किमेल कैंसर सेंटर के डॉ॰ मॉरीन गिलिसन एट अल द्वारा किए गए शोध सहित कई अध्ययनों से हुई है।\n\nग्रासनली कैंसर शल्की सेल कार्सिनोमा (ईएससीसी (ESCC)) या एडिनोकार्सिनोमा (ईएसी (EAC)) में से किसी वजह से हो सकता है। एससीसी (SCC) कैंसर मुंह के करीब पाए जाते हैं, जबकि एडिनोकार्सिनोमा पेट के करीब होते हैं। डिसफेजिया (निगलने में कठिनाई, तरल पदार्थ से भी कठिन ठोस पदार्थ निगलना) और ओडिनोफेजिया आम प्रारंभिक लक्षण हैं। अगर बीमारी स्थानीय है, तो एसोफैग्क्टोमी से इलाज की संभावना बनती है। यदि रोग फैल गया है, तो सामान्यतः रसायन चिकित्सा और रेडियोथेरेपी उपयोग किया जाता है।\n\nजब यह फेफड़ों से संबद्ध होता है तो अक्सर पैराथॉयरायड हार्मोन से संबद्ध प्रोटीन (पीटीएचआरपी (PHTrP)) के अस्थानिक उत्पादन का कारण बनता है, जिसके परिणामस्वरूप हाइपरकैल्सिमीया (अतिकैल्शियमरक्तता) होती है।\n\nजब स्वस्थानी (बोवेंस डिजीज) शल्की सेल कार्सिनोमा लिंग पर पाया जाता है, तो इसे इरेथ्रोप्लासिया ऑफ क्वेरैट कहा जाता है. इस प्रकार का कैंसर इमिक्विमोड से अच्छी तरह प्रतिक्रिया करता है।\n\nजब यह प्रोस्टेट के साथ जुड़ा होता है, तो शल्की सेल कार्सिनोमा प्रकृति में बहुत आक्रामक हो जाता है। इसका पता लगाने में इसलिए मुश्किल होता है कि वहां प्रोस्टेट विशिष्ट प्रतिजन स्तर में कोई वृद्धि नहीं होती है, जिसका अर्थ है कि कैंसर का पता अक्सर उन्नत चरण में होता है।\n\nयोनि का शल्की सेल कार्सिनोमा धीरे-धीरे फैलता है और आमतौर पर योनि के पास रहता है, लेकिन यह फेफड़ों और जिगर तक में फैल सकता है। यह योनि के कैंसर का सबसे आम प्रकार है।\n\nज्यादातर मूत्राशय कैंसर संक्रमणकालीन कोशिका हैं, लेकिन सिस्टोसोमायसिस के साथ मूत्राशय कैंसर अक्सर शल्की सेल कार्सिनोमा होता है।\n\nनिदान बायोप्सी के माध्यम से होता है। त्वचा के लिए, देखें त्वचा के अंदर बायोप्सी\n\nबायोप्सी की गहराई के साथ शल्की सेल कैंसर की रोग विज्ञानी उपस्थिति अलग-अलग दिख सकती है। इस कारण से त्वचा के नीचे के ऊतक और आधारभूत इपिथेलियम (शरीर की समह पर उभरा एक पतला ऊतक) के साथ बायोप्सी की आवश्यकता होती है। बालों की बायोप्सी (देखें त्वचा बायोप्सी) से निदान के लिए पर्याप्त सूचना नहीं भी मिल सकती है। एक अपर्याप्त बायोप्सी को रोमकूपों की भागीदारी के साथ एक्टिनिक केराटोसिस के रूप में पढ़ा जा सकता है। सही निदान के लिए डेरमिस या त्वचा के नीचे के ऊतक की और गहरी बायोप्सी सही कैंसर का खुलासा कर सकती है। सर्जरी द्वारा काटकर की गई बायोप्सी आदर्श है, पर ज्यादातर मामलों में यह व्यावहारिक नहीं है। बिना चीर-फाड़ या पंच बायोप्सी को ज्यादा वरीयता दी जाती है। बालों की बायोप्सी आदर्श है, खासकर तब जब सतह के बाहर के हिस्से को लिया जाये.\n\nज्यादातर शल्की सेल कार्सिनोमस सर्जरी द्वारा हटा दिये जाते हैं। कुछ चुने हुए मामलों में इलाज सामयिक दवा के साथ होता है। अक्सर इलाज का साधन है स्वस्थ ऊतकों के एक मुक्त अंतर के साथ सर्जरी द्वारा कैंसर को निकालना. शल्की सेल कार्सिनोमस के इलाज के लिए रेडियोथेरेपी, जो बाह्य किरण रेडियोथेरेपी या ब्रैकीथेरेपी (आंतरिक रेडियोथेरेपी) के रूप में दिया जाता हो, का भी उपयोग किया जा सकता है। \n\nमोहस सर्जरी का भी अक्सर उपयोग किया जाता है और त्वचा के शल्की सेल कार्सिनोमा के इलाज के लिए इसके चयन पर विचार किया जाता है, हालांकि डाक्टर इस पद्धति का उपयोग मुंह, गला और गर्दन के शल्की सेल कार्सिनोमा के उपचार के लिए भी उपयोग करते हैं। मोहस प्रशिक्षित चिकित्सक की अनुपस्थिति में एक रोगविज्ञानी सीसीपीडीएमए (CCPDMA) मानकों के समान विधि का उपयोग कर सकता है। उच्च जोखिम वाले कैंसर या रो‍गियों के प्रकारों में अक्सर बाद में विकिरण चिकित्सा का इस्तेमाल किया जाता है।\n\nत्वचा के चयनित शल्की सेल कार्सिनोमा पर इलेक्ट्रोडेसिकेशन और क्यूरेटेज (गर्भाशय ग्रीवा को साफ करने वाला औजार) या ईडीसी (EDC) का प्रयोग किया जा सकता है। उन क्षेत्रों में, जहाँ एससीसी (SCC) गैर-आक्रामक माना जाता है और जहां मरीज प्रतिरक्षादमन नहीं है, वहां अच्छे से पर्याप्त रोगमुक्ति दर के साथ ईडीसी की जा सकती है।\n\nत्वचा के स्वस्थानी शल्की सेल कार्सिनोमा और पुरुष जननांग के लिए इमिक्वीमोड (एलडारा) प्रयोग किया गया है, लेकिन उपचार के कारण रुग्णता और परेशानी काफी गंभीर होती है। एक फायदा प्रसाधन संबंधी परिणाम के रूप में मिलता है: क्योंकि उपचार के बाद त्वचा सामान्य चमड़े की तरह बिना किसी निशान और मानक सर्जरी के साथ जुड़ी रुग्णता के निशान के दिखती है। इमिक्वीमोड किसी भी शल्की सेल कार्सिनोमा के लिए एफडीए (FDA) द्वारा स्वीकृत नहीं है।\n\n2007 में ऑस्ट्रेलियाई बायोफार्मास्यूटिकल्स कंपनी क्लिनुवेल फार्मास्यूटिकल्स लिमिटेड ने एक प्रयोगात्मक उपचार के नैदानिक परीक्षण शुरू किये, जिसमें एफामेलानोटाइड (पूर्व में सीयूवी (CUV)1647) कहे जाने वाले मिलेनोसाइट-उत्तेजक हार्मोन का प्रयोग त्वचा के शल्की सेल कार्सिनोमा और एक्टिनिक केराटोसिस के खिलाफ अंग प्रत्यारोपण वाले रोगियों के लिए फोटोप्रोटेक्शन प्रदान करने के लिए किया जाता है।\n\nशल्की सेल कार्सिनोमा का होना आयु, लिंग, जाति, भूगोल और आनुवंशिकी के साथ बदलता रहता है। एसएससी के मामले उम्र के साथ बढ़ते जाते हैं और चरमोत्कर्ष के मामले आमतौर पर लगभग 66 साल की उम्र तक होते हैं। एसएससी से प्रभावित होने वाले पुरुषों का अनुपात महिलाओं की तुलना में 2:1 होता है। कॉकेशियनंस के और अधिक प्रभावित होने की आशंका होती है, खासकर उनमें जिनकी गोरी केल्टिक त्वचा है और अगर वे लंबे समय से पराबैंगनी विकिरण के संपर्क में रहते हैं। कुछ दुर्लभ जन्मजात रोग भी त्वचा के कैंसर की स्थितियां पैदा करते हैं। कुछ भौगोलिक स्थानों में, कुएं के पानी या औद्योगिक स्रोतों से आर्सेनिक के संपर्क में आने से एससीसी (SCC) का खतरा काफी बढ़ जाता है।\n\nइनपर कारण शीर्षक के तहत चर्चा की गई है और इनमें धूम्रपान, शराब, पान सुपारी (सुपारी और पान का संयोजन), कैसरजन मानव पैपिलोमा वायरस या एचपीवी (hpv) और क्रोनिक इसोफेजियल रिफ्लक्स रोग (जीईआरडी (GERD)) के खतरे जैसे कारकों से प्रभावित होना शामिल हैं।\n\n\n", "id": "247668", "title": "स्क्वैमस सेल कार्सिनोमा (शल्की सेल कैंसर)"}
{"url": "https://hi.wikipedia.org/wiki?curid=247669", "text": "मेसोथेलियोमा\n\nमेसोथेलियोमा, अधिक स्पष्ट रूप से असाध्य मेसोथेलियोमा (Malignant Mesothelioma), एक दुर्लभ प्रकार का कैंसर है, जो शरीर के अनेक आंतरिक अंगों को ढंककर रखनेवाली सुरक्षात्मक परत, मेसोथेलियम, से उत्पन्न होता है। सामान्यतः यह बीमारी एस्बेस्टस के संपर्क से होती है।\n\nप्लुरा (फेफड़ों और सीने के आंतरिक भाग का बाह्य-आवरण) इस बीमारी का सबसे आम स्थान है, लेकिन यह पेरिटोनियम (पेट का आवरण), हृदय, पेरिकार्डियम (हृदय को घेरकर रखने वाला कवच) या ट्युनिका वेजाइनलिस (Tunica Vaginalis) में भी हो सकती है।\n\nमेसोथेलियोमा से ग्रस्त अधिकांश व्यक्ति या तो ऐसे स्थानों पर कार्यरत थे जहां श्वसन के दौरान एस्बेस्टस और कांच के कण उनके शरीर में प्रवेश कर गये या फिर वे अन्य तरीकों से एस्बेस्टस कणों और रेशों के संपर्क में आए. यह संभावना भी व्यक्त की जाती रही है कि एस्बेस्टस या कांच के साथ कार्य करने वाले किसी पारिवारिक सदस्य के कपड़े धोने के कारण भी किसी व्यक्ति में मेसोथेलियोमा विकसित होने का जोखिम उत्पन्न हो सकता है। फेफड़ों के कैंसर के विपरीत, मेसोथेलियोमा और धूम्रपान के बीच कोई संबंध नहीं है, लेकिन धूम्रपान के कारण एस्बेस्टस-प्रेरित अन्य कैंसरों का जोखिम अत्यधिक बढ़ जाता है। एस्बेस्टस के संपर्क में आने वाले लोग एस्बेस्टस संबंधी बीमारियों, मेसोथेलियोमा सहित, के लिये क्षतिपूर्ति हासिल करने हेतु अक्सर वकीलों की सहायता लेते रहे हैं। एस्बेस्टस फंड या कानूनी मुकदमों के माध्यम से मिलने वाला हर्जाना मेसोथेलियोमा में एक महत्वपूर्ण मुद्दा है (एस्बेस्टस और कानून देखें).\n\nमेसोथेलियोमा के लक्षणों में प्लुरल रिसाव (फेफड़ों और सीने की दीवार के बीच द्रव) या सीने में होने वाले दर्द के कारण सांस लेने में तकलीफ तथा सामान्य लक्षण, जैसे वजन में कमी आना, शामिल हैं। सीने के एक्स-रे तथा सीटी स्कैन (CT Scan) से इसके निदान का अनुमान किया जा सकता है और बायोप्सी (ऊतकों के नमूने) तथा सूक्ष्मदर्शी परीक्षण से इसकी पुष्टि हो सकती है। बायोप्सी लेने के लिये थोरैकोस्कोपी (कैमरेयुक्त एक नली को सीने में डालना) का प्रयोग किया जा सकता है। यह प्लुरल भाग (जिसे प्लुरोडेसिस कहा जाता है) को पोछने के लिये टैल्क (Talc) जैसे पदार्थों के प्रयोग की भी अनुमति देता है, जिससे और अधिक द्रव को एकत्रित होने व फेफड़ों पर दबाव डालने से रोका जा सके। कीमोथेरपी, रेडियेशन थेरपी और कभी-कभी शल्य चिकित्सा के द्वारा किये जाने वाले उपचार के बावजूद इस बीमारी का निदान बहुत कम ही हो पाता है। मेसोथेलियोमा की शीघ्र पहचान के लिये स्क्रीनिंग परीक्षणों के बारे में अनुसंधान जारी है।\n\nसंभव है कि मेसोथेलियोमा के संकेत या लक्षण एस्बेस्टस के संपर्क में आने के बाद भी 20 से 50 वर्षों तक दिखाई न दें. प्लुरल स्पेस में द्रव के एकत्रित होने (प्लुरल रिसाव) के कारण सांस लेने में समस्या होना, खांसी और सीने में दर्द अक्सर प्लुरल मेसोथेलियोमा के लक्षण होते हैं।\n\nपेरिटोनियल मेसोथेलियोमा के लक्षणों में वजन घटना और कैशेक्सिया (Cachexia), जलोदर (पेट में बनने वाला एक द्रव) के कारण पेट में सूजन और दर्द शामिल हैं। पेरिटोनियल मेसोथेलियोमा के अन्य लक्षणों में आंतों में रूकावट, खून जमने में समस्या, रक्ताल्पता और बुखार शामिल हो सकते हैं। यदि कैंसर मेसोथेलियम से बाहर शरीर के अन्य भागों तक फैल गया हो, तो इसके लक्षणों में दर्द, निगलने में तकलीफ और गरदन या चेहरे पर सूजन आदि शामिल हो सकते हैं।\n\nये लक्षण मेसोथेलियोमा या अन्य, कम गंभीर स्थितियों के कारण उत्पन्न हुए हो सकते हैं।\n\nप्लुरा को प्रभावित करने वाला मेसोथेलियोमा ये संकेत और लक्षण उत्पन्न कर सकता है:\n\nगंभीर मामलों में, व्यक्ति के शरीर में ट्युमर भी बन सकता है। व्यक्ति में न्यूमोथोरैक्स, या फेफड़े द्वारा कार्य बंद कर देने, की स्थिति भी उत्पन्न हो सकती है। रोग बढ़ सकता है और शरीर के अन्य भागों तक फैल सकता है।\n\nपेट को प्रभावित करने वाले ट्युमर सामान्यतः तब तक कोई लक्षण उत्पन्न नहीं करते, जब तक कि वे बहुत बाद वाले चरण तक न पहुंच जाएं. लक्षणों में शामिल हैं:\n\nरोग के गंभीर मामलों में, निम्नलिखित संकेत व लक्षण मौजूद हो सकते हैं:\n\nसामान्यतः मेसोथेलियोमा अस्थियों, मस्तिष्क या अधिवृक्क ग्रंथि तक नहीं फैलता. फेफड़ों के ट्युमर सामान्यतः केवल फेफड़ों के एक ओर ही पाये जाते हैं।\n\nएस्बेस्टस के साथ कार्य करना मेसोथेलियोमा के लिये प्रमुख जोखिम कारक है। संयुक्त राज्य अमरीका में, एस्बेस्टस असाध्य मेसोथेलियोमा का प्रमुख कारण है और इसे \"निर्विवाद\" रूप से मेसोथेलियोमा के विकास से जुड़ा हुआ माना जाता है। वस्तुतः एस्बेस्टस और मेसोथेलियोमा के बीच संबंध इतना अधिक गहरा है कि कई लोग मेसोथेलियोमा को एक \"संकेत (singal)\" या \"पहरेदार (sentinel)\" ट्युमर ही मानते हैं। अधिकांश मामलों में, एस्बेस्टस से संपर्क का इतिहास पाया जाता है। हालांकि, कुछ लोगों में एस्बेस्टस से किसी ज्ञात संपर्क के बिना भी मेसोथेलियोमा होने की जानकारी मिली है। दुर्लभ मामलों में, मेसोथेलियोमा को विकिरण चिकित्सा, इन्ट्राप्लुरल थोरियम डाइऑक्साइड (थोरोट्रास्ट) और अन्य रेशेदार सिलिकेट, जैसे एरियोनाइट, के अंतःश्वसन से जोड़कर भी देखा जाता रहा है। कुछ अध्ययन दर्शाते हैं कि सिमियन वाइरस एसवी40 (SV40) मेसोथेलियोमा के विकास में एक सहायक कारक के रूप में कार्य कर रहा हो सकता है।\n\nएस्बेस्टस प्राचीन काल में भी ज्ञात था, लेकिन उन्नीसवीं सदी के पूर्व तक इसे खानों से नहीं निकाला जाता था और व्यावसायिक रूप से इसका बड़े पैमाने पर उपयोग नहीं किया जाता था। द्वितीय विश्व-युद्ध के दौरान इसका प्रयोग बहुत अधिक बढ़ गया। सन 1940 के दशक के प्रारंभ से ही लाखों अमरीकी मजदूर एस्बेस्टस कणों के संपर्क में आ चुके थे। प्रारंभ में, एस्बेस्टस के संपर्क में आने के जोखिमों की जानकारी सार्वजनिक तौर पर उपलब्ध नहीं थी। हालांकि, बाद में यह पाया गया कि जलपोत कारखानों, एस्बेस्टस की खानों और मिलों में काम करने वाले लोगों, एस्बेस्टस उत्पादों के उत्पादकों, ताप और निर्माण उद्योगों के मजदूरों और अन्य व्यवसाय करने वालों में मेसोथेलियोमा विकसित होने का जोखिम बहुत अधिक होता है। आज संयुक्त राज्य अमरीका के ऑक्युपेशनल सेफ्टी एन्ड हेल्थ एडमिनिस्ट्रेशन (ओशा [OSHA]) तथा संयुक्त राज्य अमरीका के ईपीए (EPA) का आधिकारिक दृष्टिकोण यह है कि अमरीकी कानूनों के द्वारा आवश्यक बताये गये सुरक्षा मापदंड और \"अनुमतियोग्य संपर्क सीमाएं\", हालांकि एस्बेस्टस-संबंधी अधिकांश गैर-असाध्य रोगों को रोक पाने के लिये पर्याप्त हैं, लेकिन फिर भी वे एस्बेस्टस संबंधी कैंसरों, जैसे मेसोथेलियोमा, को रोक पाने या उसके प्रति सुरक्षा प्रदान कर पाने के लिये पर्याप्त \"नहीं\" हैं। इसी प्रकार, ब्रिटिश सरकार के हेल्थ एन्ड सेफ्टी एक्ज़ीक्यूटव (एचएसई [HSE]) ने औपचारिक रूप से कहा है कि मेसोथेलियोमा के लिये कोई भी सीमा बहुत निचले स्तर पर होनी चाहिये और यह बात व्यापक तौर पर स्वीकार की जाती है कि यदि ऐसी कोई सीमा मौजूद भी हो, तब भी वर्तमान में उसे परिमाणित नहीं किया जा सकता. अतः व्यावहारिक उद्देश्यों के लिये, एचएसई (HSE) यह मानती है कि कोई \"सुरक्षित\" सीमा अस्तित्व में नहीं है। अन्य लोगों ने भी यह पाया है कि ऐसी किसी सीमा की उपस्थिति का कोई प्रमाण मौजूद नहीं है, जिसके नीचे मेसोथेलियोमा का जोखिम न हो। ऐसा प्रतीत होता है कि दवा की खुराक और इसकी प्रतिक्रिया के बीच एक रेखीय संबंध है, जिसके अनुसार दवा की खुराक बढ़ाने पर बीमारी भी बढ़ती जाती है। इसके बावजूद, मेसोथेलियोमा को एस्बेस्टेस के संक्षिप्त, निम्न-स्तरीय या अप्रत्यक्ष संपर्क से जोड़ा जा सकता है। ऐसा प्रतीत होता है कि प्रभाव के लिये आवश्यक खुराक की मात्रा पल्मनरी एस्बेस्टॉसिस या फेफड़ों के कैंसर की तुलना में एस्बेस्टस-प्रेरित मेसोथेलियोमा के लिये कम होती है। पुनः एस्बेस्टस से संपर्क के लिये कोई सुरक्षित स्तर नहीं है क्योंकि यह मेसोथेलियोमा के बढ़े हुए जोखिम के साथ संबंधित है।\n\nमेसोथेलियोमा उत्पन्न करने के लिये एस्बेस्टस से संपर्क की अवधि संक्षिप्त हो सकती है। उदाहरणार्थ, केवल 1-3 माह के संपर्क में भी मेसोथेलियोमा उत्पन्न होने के मामले लेखबद्ध किये गये हैं। एस्बेस्टस के साथ काम करने वाले लोग इसके संपर्क से जुड़े जोखिम को कर करने के लिये व्यक्तिगत सुरक्षात्मक उपकरण पहनते हैं।\n\nविलंबता की अवधि, पहले संपर्क से लेकर रोग के आविर्भाव तक का समय, मेसोथेलियोमा के मामले में लंबी होती है। लगभग कभी भी यह पंद्रह वर्षों से कम नहीं होती, जबकि इसका अधिकतम स्तर 30-40 वर्ष है। व्यवसाय से संबंधित मेसोथेलियोमा के मामलों की एक समीक्षा में, विलंबिता अवधि का मध्यमान 32 वर्ष था। पेटो व अन्य (Peto et al) से प्राप्त डेटा के आधार पर, मेसोथेलियोमा का जोखिम पहले संपर्क से तीसरी या चौथी घात तक बढ़ता हुआ दिखाई देता है।\n\nयह पाया गया है कि जिन स्थानों पर एस्बेस्टस प्राकृतिक रूप से पाया जाता है, उनके आस-पास रहने वाले लोगों में मेसोथेलियोमा के मामले अधिक देखे जाते हैं। उदाहरणार्थ, केंद्रीय कैप्पाडोशिया, तुर्की में, तीन छोटे गांवों-तुज़कॉय (Tuzköy), कराइन (Karain) और सारिहिदिर (Sarıhıdır) में होने वाली सभी मौतों में से 50% का कारण मेसोथेलियोमा था। प्रांरभ में, एरियोनाइट, एस्बेस्टस जैसे लक्षणों वाला एक जलसैकतिज खनिज, को इसका कारण माना गया था, हालांकि हाल ही में महामारीसंबंधी विस्तृत परीक्षण में यह पाया गया कि एरियोनाइट अधिकांशतः उन परिवारों में मेसोथेलियोमा का कारण बनता है, जिनमें इसकी आनुवांशिक प्रवृति हो। \nजल की आपूर्ति और खाद्य-पदार्थों में एस्बेस्टस रेशों की उपस्थिति के दस्तावेजों ने लंबी अवधि में, तथा अभी तक इन रेशों के संपर्क के बारे में अज्ञात सामान्य जनसंख्या पर इसके संभावित प्रभावों को लेकर चिंताएं बढ़ा दी हैं।\n\nएस्बेस्टस के रेशों से संपर्क को बीसवीं सदी के प्रारंभ से ही एक व्यावसायिक स्वास्थ्य जोखिम के रूप में पहचाना जा चुका है। महामारी-संबंधी अनेक अध्ययनों ने एस्बेस्टस के व्यावसायिक संपर्क को फेफड़ों के आवरण पर जमने वाले प्लाक, फेफड़ों के स्थूलन के बहाव, एस्बेस्टॉसिस, फेफड़ों और कंठनली के कैंसर, जठरांत्रीय ट्युमर और फेफड़ों के आवरण तथा उदरावरण के असाध्य मेसोथेलियोमा से जोड़ा है। एस्बेस्टस का प्रयोग अनेक औद्योगिक उत्पादों में बड़े पैमाने पर किया जाता रहा है, जिनमें सीमेंट ब्रेक लाइनिंग, गैस्केट, छतों के तख्ते, फर्श से जुड़े उत्पाद, टेक्सटाइल और इन्सुलेशन शामिल हैं।\n\nएस्बेस्टस का वाणिज्यिक उत्खनन सन 1945 और 1966 के बीच विटेनूम, वेस्टर्न ऑस्ट्रेलिया में हुआ। खदान में कार्यरत खनन-कर्मियों के एक सामूहिक अध्ययन के अनुसार हालांकि क्रोसिडोलाइट के संपर्क में आने के बाद, पहले 10 वर्षों में किसी की मृत्यु नहीं हुई थी, लेकिन सन 1985 में ऐसी 80 मौतें हुईं, जिन्हें मेसोथेलियोमा से जोड़कर देखा जा सकता था। सन 1994 तक, वेस्टर्न ऑस्ट्रेलिया में 539 लोगों की मृत्यु मेसोथेलियोमा से होने की बात कही गई।\n\nएस्बेस्टस मजदूरों के परिवारजनों व उनके साथ रहने वाले अन्य लोगों में मेसोथेलियोमा का और संभवतः एस्बेस्टस संबंधी अन्य बीमारियों का भी, जोखिम बढ़ जाता है। यह जोखिम एस्बेस्टस मजदूरों के कपड़ों और बालों पर लगकर उनके साथ घर आने वाली एस्बेस्टस धूल का परिणाम हो सकता है। परिवारजनों की एस्बेस्टस के रेशों के संपर्क में आने की संभावना को कम करने के लिये, अक्सर एस्बेस्टस श्रमिकों के लिये अपना कार्यस्थल छोड़ने से पूर्व नहाना और कपड़े बदलना आवश्यक होता है।\n\nएस्बेस्टस पर प्रतिबंध लगाये जाने के पूर्व सार्वजनिक और निजी दोनों ही परिसरों में प्रयुक्त अनेक इमारती सामग्रियों में एस्बेस्टस हो सकता है। मरम्मत का कार्य या डीआईवाय (DIY) गतिविधियां कर रहे लोग एस्बेस्टस के संपर्क में आ सकते हैं। यूके (UK) में, सन 1999 के अंत में क्राइसोटाइल एस्बेस्टस का प्रयोग प्रतिबंधित कर दिया गया था। सन 1985 के आसपास यूके (UK) में भूरे और नीले एस्बेस्टस पर प्रतिबंध लगा दिया गया। इन तिथियों से पहले निर्मित या नवीनीकृत इमारतों में एस्बेस्टस सामग्रियां हो सकती हैं।\n\nमेसोथेलियोमा का निदान कर पाना अक्सर कठिन होता है क्योंकि इसके लक्षण अनेक अन्य बीमारियों के लक्षणों जैसे ही होते हैं। निदान की शुरुआत रोगी के चिकित्सीय इतिहास की समीक्षा के साथ होती है। एस्बेस्टस के संपर्क में आने का इतिहास मेसोथेलियोमा के लिये चिकित्सीय आशंका को बढ़ा सकता है। एक शारीरिक परीक्षण किया जाता है, जिसके बाद सीने का एक्स-रे और अक्सर फेफड़ों की कार्यक्षमता की जांच भी की जाती है। एक्स-रे फेफड़ों के आवरण की मोटाई बढ़ने की जानकारी दे सकता है, जो कि आमतौर पर एस्बेस्टस से संपर्क के बाद देखी जाती है और मेसोथेलियोमा की आशंका को बढ़ा देती है। सामान्यतः एक सीटी (CT) (या कैट [CAT]) स्कैन अथवा एक एमआरआई (MRI) परीक्षण किया जाता है। यदि द्रव की बहुत बड़ी मात्रा मौजूद हो, तो इस द्रव को एक सीरिंज की सहायता से खींचने पर साइटोपैथोलॉजी के द्वारा असामान्य कोशिकाओं की पहचान भी की जा सकती है। प्लुरल द्रव के लिये, यह कार्य थोरेकोस्टॉमी (सीने में नली डालकर); जलोदर के लिये पैरासेन्टेसिस या जलोदर निकास नली; तथा पेरिकार्डियल बहाव के लिये पेरिकार्डियोसेंटेसिस के द्वारा किया जाता है। हालांकि कोशिकाविज्ञान में प्राणघातक कोशिकाओं की अनुपस्थिति मेसोथेलियोमा को पूरी तरह बाहर नहीं करती, लेकिन यह इसे बहुत अधिक असंभावित बना देती है, विशेषतः यदि कोई वैकल्पिक निदान किया जाता है (उदा.तपेदिक, हृदय-गति का रूकना). दुर्भाग्य से, असाध्य मेसोथेलियोमा का यह निदान केवल साइटोलॉजी के द्वारा कर पाना कठिन होता है, यहां तक कि विशेषज्ञ पैथोलॉजिस्ट के द्वारा भी.\n\nसामान्यतः असाध्य मेसोथेलियोमा के निदान की पुष्टि करने के लिये एक बायोप्सी आवश्यक होती है। चिकित्सक ऊतक का एक नमूना लेते हैं जिसका पैथोलॉजिस्ट द्वारा सूक्ष्मदर्शी की सहायता से परीक्षण किया जाता है। एक बायोप्सी विभिन्न प्रकार से की जा सकती है, जो इस बात पर निर्भर करता है कि असामान्य क्षेत्र शरीर में कहां स्थित है। यदि कैंसर सीने में हो, तो चिकित्सक थोरैकोस्कोपी कर सकता है। इस विधि में, चिकित्सक सीने की दीवार में एक छोटा-सा चीरा लगाता है और दो पसलियों के बीच सीने में एक पतली, प्रकाशित नली डालता है, जिसे थोरैकोस्कोप कहते हैं। थोरैकोस्कोपी के द्वारा चिकित्सक सीने के भीतर देखता है और ऊतकों के नमूने प्राप्त करता है। वैकल्पिक रूप से, सीने का शल्य-चिकित्सक (Chest Surgeon) सीधे ही सीने को खोल सकता है (थोरैकोटॉमी). यदि कैंसर पेट में हो, तो चिकित्सक लैपेरोस्कोपी कर सकता है। परीक्षण के लिये ऊतक प्राप्त करने के लिये, चिकित्सक पेट में एक छोटा चीरा लगाकर उदर-भाग में एक विशेष उपकरण डालता है। यदि ये विधियां पर्याप्त ऊतक प्रदान न कर सकें, तो अधिक व्यापक निदानात्मक शल्य-चिकित्सा की आवश्यकता हो सकती है।\n\nइम्युनोहिस्टोकैमिकल अध्ययन असाध्य मेसोथेलियोमा को नियोप्लास्टिक मिमिक्स से अलग पहचान पाने में पैथोलॉजिस्ट की सहायता करने में एक महत्वपूर्ण भूमिका निभाते हैं। अनेक परीक्षण और पैनल उपलब्ध हैं। कोई भी एक परीक्षण मेसोथेलियोमा को कार्सिनोमा से अलग कर पाने या यहां तक कि सुसाध्य बनाम असाध्य की पहचान कर पाने के लिये सटीक नहीं है।\n\nऊतक-विज्ञान की दृष्टि से असाध्य मेसोथेलियोमा के तीन प्रकार होते हैं: (1) एपिथेलियॉइड; (2) सार्कोमेटॉइड; और (3) बायफेसिक (मिश्रित). एपिथेलॉइड असाध्य मेसोथेलियोमा के लगभग 50-60% मामलों से मिलकर बना होता है और सामान्यतः इसका पूर्वानुमान सार्कोमेटॉइड और बायफेसिक उप-प्रकारों की तुलना में बेहतर होता है।\n\nमेसोथेलियोमा का चरणबद्ध-वर्गीकरण इंटरनैशनल मेसोथेलियोमा इन्ट्रेस्ट ग्रुप द्वारा की गई अनुशंसाओं पर आधारित है। प्राथमिक ट्युमर का टीएनएम (TNM) वर्गीकरण, लसीका ग्रंथि की सहभागिता और दूरस्थ मेटास्टेसिस किया जाता है। टीएनएम (TNM) अवस्था के आधार पर मेसोथेलियोमा को चरण Ia–IV (एक से चार-ए[A]) में रखा जाता है।\n\nएस्बेस्टस के संपर्क में आए लोगों की छानबीन के लिये एक वैश्विक प्रोटोकॉल पर सहमति बनी हुई है। छानबीन के लिये किये जाने परीक्षण पारंपरिक विधियों की तुलना में मेसोथेलियोमा का शीघ्र निदान कर सकते हैं और इस प्रकार मरीजों के बच पाने की संभावना को बढ़ाते हैं। सीरम ऑस्टियोपॉन्टिन का स्तर एस्बेस्टस के संपर्क में आने वाले लोगों में मेसोथेलियोमा की छानबीन करने के लिये उपयोगी हो सकता है। निदान में पाया गया है कि लगभग 75% मरीजों के सीरम में घुलनशील मेसोथेलाइन-संबंधी प्रोटीन का स्तर बढ़ जाता है और सुझाव दिया गया है कि यह छानबीन के लिये उपयोगी हो सकता है। चिकित्सकों ने मेसोमार्क की परख की जांच करना शुरु कर दिया है, जिसके द्वारा रोगी मेसोथेलियोमा कोशिकाओं द्वारा उत्सर्जित घुलनशील मेसोथेलिन-संबंधी प्रोटीन (एसएमआरपी [SMRPs]) के स्तरों को मापा जाता है।\n\nमेसोथेलियम आयतफलक की तरह चपटी की गई कोशिकाओं की एक परत से मिलकर बना होता है, जो शरीर की सीरस गुहिकाओं (serous cavities), जिनमें पेरिटोनियल, पेरिकार्डियल तथा प्लुरल गुहिकाएं शामिल हैं, की उपकला की रेखा का निर्माण करती हैं। फेफड़े के जीवितक (Parenchyma) में एस्बेस्टस के रेशों के एकत्र होने के परिणामस्वरूप आन्त्र फुफ्फुसावरण (visceral pleura) के भेदन में होता है, जहां से रेशों को इसके बाद फेफड़े की सतह तक पहुंच जाते हैं, जिसके कारण असाध्य मेसोथेलियल प्लाक विकसित हो जाता है। पेरोटोनियल मेसोथेलियोमा का कारण बनने वाली प्रक्रियाओं के बारे में अभी तक जानकारी प्राप्त नहीं हो सकी है, हालांकि यह प्रस्तावित किया गया है कि फेफड़ों में एकत्रित हो जाने वाले एस्बेस्टस रेशे लसीका तंत्र के माध्यम से उदर व अन्य संबंधित अंगों में पहुंच जाते हैं। इसके अतिरिक्त, एस्बेस्टस रेशों से दूषित बलगम को निगलने के बाद एस्बेस्टस रेशे आंत में एकत्रित हो सकते हैं।\n\nयह देखा गया है कि एस्बेस्टस या अन्य खनिज रेशों से जुड़ा प्लुरल प्रदूषण कैंसर का कारण बनता है। एस्बेस्टस के लंबे पतले रेशे (नीला एस्बेस्टस, एम्फिबोल रेशे) \"पंखदार रेशों\" (क्राइसोलाइट या सफेद एस्बेस्टस रेशे) की तुलना में अधिक कैंसर के अधिक प्रभावी कारक होते हैं। हालांकि, अब इस बात के प्रमाण भी उपलब्ध हैं कि छोटे कण लंबे रेशों के बजाय अधिक घातक हो सकते हैं। वे हवा में निलंबित बने रहते हैं, जहां से वे सांस के साथ शरीर में प्रवेश कर सकते हैं और वे फेफड़ों में अधिक सरलता से तथा गहराई तक भेदन कर सकते हैं। नॉर्थ शोर-लॉन्ग आइलैण्ड ज्युइश हेल्थ सिस्टम में फेफड़ों संबंधी व गहन-चिकित्सा विभाग के प्रमुख, डॉ॰ एलन फीन ने कहा था कि \"दुर्भाग्य से [वर्ल्ड ट्रेड सेंटर पर हुए हमले से] हम संभवतः एस्बेस्टस के स्वास्थ्य संबंधी पहलुओं के बारे में बहुत अधिक जानकारी प्राप्त कर सकेंगे.\" डॉ॰ फीन \"वर्ल्ड ट्रेड सेंटर सिन्ड्रोम\" से या ढहा दी गई इस इमारत के पास केवल एक या दो दिनों के संक्षिप्त संपर्क के कारण उत्पन्न श्वसन-संबंधी समस्याओं से पीड़ित अनेक मरीजों का उपचार किया था।\n\nयह दर्शाया जा चुका है कि फॉस्फोरिलेटेड क्राइसोलाइट रेशों के अंतः विषमांगी संचारण के बाद चूहों में मेसोथेलियोमा विकसित हो जाता है। यह सुझाव दिया गया है कि मनुष्यों में, रेशों का प्लुरा तक संचरण मेसोथेलियोमा की रोगजनकता के लिये गंभीर होता है। चूहों की प्लुरल व पेरिटोनियल गुहिकाओं में एकत्रित एस्बेस्टस रेशों के सीमित घावों तक मैक्रोफेजों व प्रतिरक्षा तंत्र की नय कोशिकाओं की लक्षणीय संख्या के देखा गया प्रयोग इसका समर्थन करता है। रोग के बढ़ते जाने पर इन घावों ने मैक्रोफेजों को आकर्षित व एकत्रित करना जारी रखा और घावों के भीतर होने वाले कोशिकीय परिवर्तनों की पराकाष्ठा आकृति-विज्ञान के संदर्भ में एक असाध्य ऐसे ट्युमर के रूप में हुई।\n\nप्रयोगात्मक प्रमाण दर्शाते हैं कि प्रारंभ और विस्तार के क्रमिक चरणों में मेसोथेलियोमा के विकास के साथ एस्बेस्टस एक पूर्ण कैंसरकारक के रूप में कार्य करता है। एस्बेस्टस रेशों द्वारा सामान्य मेसोथेलियल कोशिकाओं के असाध्य रूपांतरण के पीछे स्थित आण्विक कार्यविधि इसकी ऑन्कोजीनिक (Oncogenic) क्षमताओं के प्रदर्शन के बावजूद अस्पष्ट बनी हुई है (अगले अनुच्छेद के बाद वाला अनुच्छेद देखें). हालांकि, एस्बेस्टस रेशों के संपर्क में आने के बाद सामान्य मानवीय मेसोथेलियल कोशिकाओं से असाध्य फेनोटाइप में रूपांतरण का प्रयास प्रयोगशाला में सफल नहीं हो सका है। सामान्यतः ऐसा माना जाता है कि एस्बेस्टस रेशे मेसोथेलियम की कोशिकाओं के साथ प्रत्यक्ष शारीरिक संपर्क तथा मैक्रोफेजों जैसी ज्वलनशील कोशिकाओं के साथ अंतःक्रिया के बाद होने वाले अप्रत्यक्ष प्रभावों के माध्यम से कार्य करते हैं।\n\nएस्बेस्टस रेशों व डीएनए (DNA) के बीच अंतःक्रिया के विश्लेषण ने यह दर्शाया है कि फैगोसाइटोसयुक्त रेशे गुणसूत्रों से संपर्क कर पाने में सक्षम होते हैं और अक्सर वे या तो क्रोमेटिन रेशों के साथ जुड़ जाते हैं अथवा गुणसूत्र के भीतर फंस जाते हैं। एस्बेस्टस के रेशे और गुणसूत्रों या तंतु उपकरण के संरचनात्मक प्रोटीनों में जटिल असामान्यताएं शामिल हो सकती हैं। गुणसूत्र 22 के युग्म में से एक गुणसूत्र का नष्ट हो जाना (Monosomy) सबसे आम असामान्यता है। अक्सर देखी जानी वाली असामान्यताओं में 1p, 3p, 9p और 6q गुणसूत्र अंगों का संरचनात्मक पुनर्व्यवस्थापन शामिल है।\nमेसोथेलियोमा कोशिका पंक्ति में आम जीन असामान्यताओं में ट्युमर को रोकने वाले जीनों को मिटा दिया जाना शामिल है:\n\n\nयह भी देखा गया है कि एस्बेस्टस लक्ष्य कोशिकाओं में बाहरी डीएनए (DNA) के प्रवेश में मध्यस्थ की भूमिका निभाता है। इस बाहरी डीएनए (DNA) के प्रवेश के परिणामस्वरूप विभिन्न संभावित क्रियाविधियों के कारण उत्परिवर्तन और ऑन्कोजेनेसिस उत्पन्न हो सकते हैं:\n\n\nयह देखा गया है कि एस्बेस्टस रेशे मैक्रोफेजों के कार्यों और स्रावण विशेषताओं को परिवर्तित कर देते हैं, जिससे अंततः मेसोथेलियोमा के विकास का समर्थन करने वाली स्थितियां निर्मित हो जाती हैं। एस्बेस्टस फैगोसाइटॉसिस के बाद, मैक्रोफेज हाइड्रॉक्सिल अणुसमूहों (Radicals), जो कोशिकीय अवायवीय चयापचय का एक सामान्य उपोत्पाद हैं, का अधिक मात्रा में उत्सर्जन करते हैं। हालांकि, इन मुक्त अणुसमूहों को क्लास्टोजेनिक के रूप में जाना जाता है और ऐसी धारणा है कि मेम्ब्रेन-सक्रिय एजेंट एस्बेस्टस की कैंसरकारकता को बढ़ाते हैं। ये ऑक्सीडेन्ट डीएनए (DNA) के साथ प्रत्यक्ष या अप्रत्यक्ष रूप से अंतःक्रिया करके, मेम्ब्रेन-संबंधी कोशिकीय घटनाओं को परिवर्तित करके, ऑन्कोजीन के सक्रियण और कोशिकीय एन्टीऑक्सीडेन्ट प्रतिरक्षाओं के विचलन को शामिल करके ऑन्कोजेनिक प्रक्रिया में सहभागी हो सकते हैं।\n\nएस्बेस्टस में प्रतिरक्षा को दबाने वाली विशेषताएं भी हो सकती हैं। उदाहरण के लिये, यह प्रदर्शित किया जा चुका है क्राइसोलाइट रेशे प्रयोगशाला के नियंत्रित वातावरण में फाइटोहेमैग्लुटिनिन-प्रेरित परिधीय रक्त लिम्फोसाइट के विकास को हतोत्साहित करते हैं, प्राकृतिक मारक कोशिका लाइसिस का दमन करते हैं और लिम्फोकाइन-प्रेरित मारक कोशिका की व्यावहारिकता व पुनर्प्राप्ति को लक्षणीय रूप से घटा देते हैं। इसके अलावा, एस्बेस्टस-प्रेरित मैक्रोफेजों में आनुवांशिक परिवर्तन के परिणामस्वरूप प्रजननक्षम मेसोथेलियल कोशिका माइटोजेन, जैसे प्लैटलेट-व्युत्पन्न विकास कारक (पीडीजीएफ [PDGF]) की मुक्ति और रूपांतरण विकास कारक-β (टीजीएफ [TGF]) के रूप में मिलता है, जिसमें, आगे एस्बेस्टस रेशों द्वारा क्षति के बद मेसोथेलियल कोशिकाओं का दीर्घकालिक उत्तेजन व प्रसरण शामिल हो सकता है।\n\nअसाध्य मेसोथेलियोमा के लिये रोगनिदान अभी भी निराशाजनक बना हुआ है, हालांकि कीमोथेरपी के नए प्रकारों और बहुपद्धतिपरक उपचारों के कारण कुछ हद तक सुधार दिखाई दे रहा है। प्रारंभिक चरणों में असाध्य मेसोथेलियोमा के उपचार से रोगनिदान बेहतर होता है, लेकिन पूरी तरह ठीक हो जाने के मामले बहुत अधिक दुर्लभ हैं। असाध्यता के नैदानिक व्यवहार पर अनेक कारकों का प्रभाव पड़ता है, जिनमें प्लुरल गुहिका की सतत मेसोथेलियल सतह, जो अपपर्णित कोशिकाओं के माध्यम से स्थानीय मेटास्टैसिस का समर्थन करती है, अंतःस्थ ऊतक व प्लुरल गुहिका के भीतर स्थित अन्य अंगों तक आक्रमण, तथा एस्बेस्टस से संपर्क और रोग के विकास के बीच अत्यधिक लंबा विलंबिता काल शामिल हैं। हिस्टोलॉजिकल उपप्रकार तथा मरीज की आयु व स्वास्थ्य की अवस्था भी रोगनिदान के पूर्वानुमान में सहायता करते हैं।\n\nशल्य-चिकित्सा, स्वयं में, निराशाजनक साबित हुई है। एक बड़ी श्रृंखला में, शल्य-चिकित्सा (एक्स्ट्राप्लुरल न्यूमोनेक्टॉमी सहित) के द्वारा उत्तरजीविता का मध्यमान केवल 11.7 माह था। हालांकि, विकिरण व कीमोथेरपी के साथ संयोजित किये जाने पर अनुसंधान परिवर्तित सफलता की ओर संकेत करते हैं (ड्युक, 2008). (शल्य-चिकित्सा के साथ बहुपद्धति उपचार के बारे में अधिक जानकारी के लिये नीचे देखें). एक प्लुरेक्टॉमी/डिकॉर्टीसेशन सबसे आम शल्य-चिकित्सा है, जिसमें सीने की आवरण-रेखा हटा दी जाती है। एक्स्ट्राप्लुरल न्यूमोनेक्टॉमी (ईपीपी [EPP]) कुछ कम प्रचलित है, जिसमें फेफड़े, सीने की भीतरी आवरण रेखा, अर्ध-मध्यपट तथा हृदयावरण को हटा दिया जाता है।\n\nपरिसीमित रोग वाले मरीजों के लिये और जो मरीज एक पूर्ण शल्य-चिकित्सा को सह सकते हों उनके लिये, अक्सर शल्य-चिकित्सा के बाद एक संयुक्त उपचार के रूप में विकिरण का प्रयोग किया जाता है। सीने के समस्त अर्ध-भाग का विकिरण पद्धति द्वारा उपचार किया जाता है, जो अक्सर कीमोथेरपी के साथ दी जाती है। शल्य-चिकित्सा के बाद केमोथेरेपी के साथ विकिरण का प्रयोग करने की इस पद्धति की शुरुआत बॉस्टन स्थित ब्राइगम एन्ड वीमेन'स हॉस्पिटल (Brigham & Women's Hospital) की थोरैसिक ऑन्कोलॉजी टीम द्वारा की गई थी। एक पूर्ण शल्य-चिकित्सा के बाद विकिरण और कीमोथेरपी का प्रयोग करने के परिणामस्वरूप मरीजों के एक चयनित समूह की उत्तरजीविता में वृद्धि हुई है और इनमें से कुछ मरीज 5 वर्षों से अधिक समय तक भी जीवित रहे। मेसोथेलियोमा के प्रति एक आरोग्यकारी पद्धति के एक भाग के रूप में, सीने की निकास नली के प्रवेश-स्थलों पर रेडियोथेरेपी का प्रयोग भी किया जाता है, ताकि सीने की दीवार में इस पथ पर ट्युमर के विकास को रोका जा सके।\n\nहालांकि मेसोथेलियोमा केवल रेडियोथेरेपी के साथ किये जाने वाले आरोग्यकारी उपचार के प्रति सामान्यतः प्रतिरोधी होता है, लेकिन ट्युमर के विकास से उत्पन्न होने वाले लक्षणों, जैसे किसी मुख्य रक्तवाहिका में व्यवधान, से छुटकारा दिलाने के लिये कभी-कभी प्रशामक उपचार परहेजों का प्रयोग किया जाता है। आरोग्यकारी उद्देश्य से अकेले प्रयोग किये जाने पर विकिरण चिकित्सा ने कभी भी मेसोथेलियोमा से उत्तरजीविता में कोई सुधार प्रदर्शित नहीं किया है। शल्य-चिकित्सा द्वारा न हटाये गये मेसोथेलियोमा का उपचार करने के लिये विकिरण की आवश्यक खुराक अत्यधिक विषैली साबित होगी.\n\nकीमोथेरपी मेसोथेलियोमा के लिये एकमात्र शल्य-चिकित्सा है, जो अनियंत्रित और नियंत्रित परीक्षणों में उत्तरजीविता को बढ़ाने वाली साबित हुई है। सन 2003 में वोगेलज़ैंग (Vogelzang) व उनके सहयोगियों द्वारा प्रकाशित एक ऐतिहासिक अध्ययन में अकेली सिस्प्लैटिन कीमोथेरपी की तुलना सिस्प्लैटिन व पेमेट्रेक्स्ड (ब्रांड नाम ऐलिम्टा) कीमोथेरपी के संयोजन के साथ उन मरीजों में की गई थी, जिन्हें पहले असाध्य प्लुरल मेसोथेलियोमा के लिये कीमोथेरपी नहीं दी गई थी और जो अधिक आक्रामक \"उपचारात्मक\" शल्य-चिकित्सा के उम्मीदवार नहीं थे। यह परीक्षण असाध्य प्लुरल मेसोथेलियोमा में कीमोथेरपी से होने वाले उत्तरजीविता लाभ की पहली रिपोर्ट थी, जिसने दर्शाया कि जिन मरीजों का उपचार केवल सिस्प्लैटिन के साथ किया गया था, उनमें उत्तरजीविता की अवधि का मध्यमान 10 माह था, जबकि मरीजों के जिस समूह का उपचार सिस्प्लैटिन व पेमेट्रेक्स्ड के संयोजन से किया गया और जिन्हें फोलेट व विटामिन B के द्वारा अतिरिक्त पोषण भी दिया गया, उनमें यह 13.3 माह था। परीक्षण में अधिकांश मरीजों को विटामिन का अतिरिक्त पोषण भी दिया गया और जिन मरीजों ने प्रतिदिन फोलेट 500mcg की मौखिक खुराक और प्रत्येक 9 सप्ताह के अंतराल में इंट्रामस्क्युलर विटामिन B 1000mcg की खुराक प्राप्त की, उनमें पेमेट्रेक्स्ड से जुड़े दुष्प्रभाव उन मरीज़ों की तुलना में बहुत कम थे, जिन्हें पेमेट्रेक्स्ड विटामिन के पूरक पोषण के बिना दिया गया था। लक्ष्य प्रतिक्रिया दर सिस्पैटिन समूह में 20% से लेकर संयोजित पेमेट्रेक्स्ड समूह में 40% तक बढ़ गई। कुछ दुष्प्रभाव, जैसे मिचली और उल्टी आना, मुखपाक और दस्त संयोजित पेमेट्रेक्स्ड समूह में अधिक आम थे, लेकिन इन्होंने मरीजों के केवल एक छोटे-से समूह को ही प्रभावित किया और कुल मिलाकर विटामिन के पूरक पोषण भी दिया जाने पर पेमेट्रेक्स्ड व सिस्प्लैटिन का संयोजन मरीजों के लिये सुसह्य था; संयोजिक पेमेट्रेक्स्ड समूह में जीवन की गुणवत्ता व फेफड़ों की कार्यक्षमता के परीक्षणों दोनों में वृद्धि हुई। फरवरी 2004 में, यूनाइटेड स्टेट्स फूड एन्ड ड्रग एडमिनिस्ट्रेशन ने असाध्य प्लुरल मेसोथेलियोमा के उपचार के लिये पेमेट्रेक्स्ड के प्रयोग की अनुमति प्रदान की। हालांकि, कीमोथेरपी के इष्टतम प्रयोग को लेकर अभी भी कुछ प्रश्न अनुत्तरित हैं, जिनमें उपचार को प्रारंभ करने का सही समय और दिये जाने चक्रों की इष्टतम संख्या शामिल हैं।\n\nरैल्टिट्रेक्स्ड के साथ सिस्प्लैटिन के प्रयोग ने उत्तरजीविता में वैसा ही सुधार प्रदर्शित किया है, जैसा सिस्प्लैटिन अ पेमेट्रेक्स्ड के संयोजन के द्वारा देखा गया है, लेकिन रैल्टिट्रेक्स्ड अब इस संकेत के लिये व्यावसायिक रूप से उपलब्ध नहीं है। जो मरीज़ पेमेट्रेक्स्ड को नहीं सह सकते, उनके लिये गेम्सिटेबाइन या वाइनोरेल्बाइन के साथ सिस्पैटिन का संयोजन या केवल वाइनोरेल्बाइन एक विकल्प है, हालांकि इन दवाओं के लिये कोई उत्तरजीविता लाभ प्रदर्शित नहीं किया गया है। जिन मरीज़ों में सिस्प्लैटिन का प्रयोग न किया जा सकता हो, उनमें इसके स्थान पर कार्बोप्लैटिन का प्रयोग किया जा सकता है, लेकिन गैर-यादृच्छिक डेटा कार्बोप्लैटिन-आधारित संयोजनों के लिये रुधिरविज्ञान संबंधी विषाक्तता की उच्च दरें और निम्न प्रतिक्रिया दरें प्रदर्शित करता है, हालांकि इसमें भी उत्तरजीविता के आंकड़े सिस्प्लैटिन पाने वाले मरीजों जैसे ही हैं।\n\nड्युक यूनिवर्सिटी द्वारा राष्ट्रीय स्तर पर आयोजित एक अध्ययन, जिसके अनुसार सुधार में लगभग 50 पॉइन्ट की वृद्धि का निष्कर्ष निकाला गया था, के बाद जनवरी 2009 में, यूनाइटेड स्टेट्स एफ़डीए (FDA) ने चरण I या II के मेसोथेलियोमा के लिये विकिरण के साथ शल्य-चिकित्सा जैसे पारंपरिक उपचारों के प्रयोग या कीमोथेरपी की अनुमति दी।\n\nप्रतिरक्षा चिकित्सा में शामिल उपचार परहेजों ने भिन्न-भिन्न परिणाम प्रदान किये हैं। उदाहरणार्थ, यह पाया गया कि प्रतिरक्षा प्रतिक्रिया को बढ़ाने के प्रयास में बैसीलस कैल्मेट-ग्वेरिन (Bacillus Calmette-Guérin) (बीसीजी [BCG]) के इंट्राप्लुरल संचारण का मरीज को कोई लाभ नहीं होता (हालांकि यह ब्लैडर के कैंसर से पीड़ित मरीजों के लिये लाभदायाक हो सकता है). मेसोथेलियोमा कोशिकाएं प्रयोगशाला के नियंत्रित वातावरण में इंटरल्युकिन-2 (आईएल-2 [IL-2]) द्वारा सक्रियण के बाद एलएके (LAK) कोशिकाओं के प्रति अतिसंवेदनशील साबित हुईं. वस्तुतः आईएल-2 (IL-2) विषाक्तता के अस्वीकार्य रूप से उच्च स्तरों तथा बुखार व दुर्बलता जैसे दुष्प्रभावों के कारण यह परीक्षण रोक दिया गया था। इसके बावजूद, इंटरफेरॉन अल्फा के साथ अन्य परीक्षण बहुत अधिक उत्साहजनक साबित हुए और इनमें 20% मरिजों ने ट्युमर की मात्रा में 50% से अधिक की कमी महसूस की तथा इसके दुष्प्रभाव भी न्यूनतम रहे।\n\nपॉल शुगरबेकर ने वॉशिंग्टन कैंसर इंस्टीट्यूट में तापीय इंट्राऑपरेटिव इंट्रापेरिटोनियल की कीमोथेरपी के नामक विधि विकसित की। शल्य-चिकित्सक यथासंभव अधिकांश ट्युमर हटा देता है और इसके बाद 40 और 48° सेल्सियस के बीच के तापमान पर गर्म किये गये एक कीमोथेरपी एजेंट द्वारा पेट में प्रत्यक्ष उपचार किया जाता है। यह द्रव 60 से 120 मिनटों तक भरकर रखा जाता है और फिर इसे बहा दिया जाता है।\n\nयह तकनीक चयनित दवाओं की उच्च मात्रा के द्वारा उदर और श्रोणि सतहों में उपचार को सुविधाजनक बना देती है। कीमोथेरपी उपचार को गर्म करने से ऊतकों का भेदन करके दवाओं को भीतर भेजा जा सकता है। इसके अलावा, गर्म करने से सामान्य कोशिकाओं की तुलना में असाध्य कोशिकाओं को अधिक क्षति पहुंचती है।\n\nइस तकनीक का प्रयोग असाध्य प्लुरल मेसोथेलियोमा से ग्रस्त मरीजों में भी किया जाता है।\n\nठोस ट्युमर के उपचार से संबंधित सभी मानक विधियों-विकिरण, कीमोथेरपी व शल्य-चिकित्सा- का परीक्षण असाध्य प्लुरल मेसोथेलियोमा से ग्रस्त मरीजों में किया जाता रहा है। हालांकि, अपने आप में शल्य-चिकित्सा बहुत अधिक प्रभावी नहीं है, लेकिन सहायक कीमोथेरपी व विकिरण के संयोजन में शल्य-चिकित्सा (त्रिपद्धति उपचार) ने अनुकूल पूर्वाभासी कारकों वाले मरीजों में उत्तरजीविता को बहुत अधिक (3-14 वर्षों तक) विस्तारित कर दिया है। हालांकि, बहुपद्धति उपचार के परीक्षण की अन्य बड़ी श्रृंखला ने उत्तरजीविता में केवल मध्यम सुधार (उत्तरजीविता का मध्यमान 14.5 माह और केवल 29.6% मरीज ही 2 वर्षों तक जीवित रहे) ही प्रदर्शित किया है। साइटोरिडक्टिव शल्य-चिकित्सा के द्वारा ट्युमर के ढेर को कम करना उत्तरजीविता को बढ़ाने का मुख्य उपाय है। दो प्रकार की शल्य-चिकित्सा विकसित की गई है: एक्स्ट्राप्लुरल न्यूमोनेक्टॉमी और प्लुरेक्टॉमी/डीकॉर्टिकेशन. इन ऑपरेशनों को करने के संकेत अद्वितीय हैं। ऑपरेशन का चयन मरीज के ट्युमर के आकार पर निर्भर होता है। यह एक महत्वपूर्ण विचार है क्योंकि यह पहचाना जा चुका है कि ट्युमर की मात्रा मेसोथेलियोमा के लिये एक पूर्वाभासी कारक है। प्लुरेक्टॉमी/डीकॉर्टिकेशन में अंतःस्थ फेफड़े को छोड़ दिया जाता है और इसे बीमारी के प्रारंभिक चरण वाले मरीजों पर किया जाता है, जब इसका उद्देश्य केवल दर्द को कम करना नहीं, बल्कि समस्त दृश्य ट्युमर को हटाना (मैक्रोस्कोपिक कम्पलीट रीसेक्शन) हो। एक्स्ट्राप्लुरल न्यूमोनेक्टॉमी एक अधिक व्यापक ऑपरेशन है, जिसमें पार्श्विक तथा आंत्र फुफ्फुसावरणों, अंतःस्थ फेफड़े, इप्सिलैटरल मध्यपट और इप्सिलैटरल हृदयावरण को शल्य-क्रिया के द्वारा हटाया जाता है। यह ऑपरेशन मरीजों के उस उपसमूह के लिये बताया जाता है, जिनमें ट्युमर अधिक विकसित हो और जो न्यूमोनेक्टॉमी को सह सकते हों.\n\nहालांकि ज्ञात मामलों की संख्या पिछले 20 वर्षों में बढ़ी है, लेकिन मेसोथेलियोमा अभी भी एक अपेक्षाकृत दुर्लभ प्रकार का कैंसर है। एक से दूसरे देश के बीच मामलों की दर में अंतर है और न्यूनतम दर ट्युनिशिया और मोरॉक्को में प्रति 1,000,000 में 1 से कम व ब्रिटेन, ऑस्ट्रेलिया और बेल्जियम में सर्वाधिक: प्रति 1,000,000 में 30 प्रतिवर्ष है। तुलना के लिये, धूम्रपान के उच्च स्तरों वाली जनसंख्याओं में फेफड़ों के कैंसर के मामले प्रति 1,000,000 में 1,000 से अधिक हो सकते हैं। औद्योगिकीकृत पश्चिमी देशों में असाध्य मेसोथेलियोमा के मामलों की दर वर्तमान में 7 से 40 प्रति 1,000,000 है, जो कि पिछले कुछ दशकों में एस्बेस्टस के साथ जनसंख्या के संपर्क पर निर्भर करती है। ऐसा अनुमान लगाया गया है कि सन 2004 में संयुक्त राज्य अमरीका में 15 प्रति 1,000,000 के साथ संभवतः यह अपने उच्चतम स्तर पर थी। विश्व के अन्य भागों में भी इसके मामलों की संख्या बढ़ने की उम्मीद है। मेसोथेलियोमा महिलाओं की तुलना में पुरुषों में अधिक पाया जाता है और इसका खतरा उम्र के साथ-साथ बढ़ता जाता है, लेकिन पुरुषों या महिलाओं में से किसी को भी यह बीमारी किसी भी आयु में हो सकती है। कुल मेसोथेलियोमा में से लगभग 1/5 से 1/3 पेरिटोनियल होते हैं।\n\nसन 1940 और 1979 के बीच, लगभग 27.5 मिलियन लोग संयुक्त राज्य अमरीका में व्यावसायिक रूप से एस्बेस्टस के संपर्क में आए. सन 1973 और 1984 के बीच, कॉकेशियाई पुरुषों में प्लुरल मेसोथेलियोमा के मामलों में 300% की वृद्धि हुई। सन 1980 से लेकर सन 1990 के दशक के अंत तक यूएसए (USA) में मेसोथेलियोमा से होने वाली मृत्यु की दर 2,000 प्रति वर्ष से बढ़कर 3,000 हो गई, जिसमें पुरुषों द्वारा इससे ग्रसित होने की संभावना महिलाओं की तुलना में चार गुना अधिक थी। संभव है कि ये दरें अचूक न हों क्योंकि हो सकता है कि मेसोथेलियोमा के कई मामलों का निदान गलत तरीके से फेफड़े के एडीनोकार्सीनोमा के रूप में कर दिया गया हो, जिसे मेसोथेलियोमा से अलग पहचान पाना कठिन होता है।\n\nहालांकि मेसोथेलियोमा दुर्लभ है, लेकिन इसके पीड़ितों में उल्लेखनीय लोग शामिल हैं।\n\n\nहालांकि इस बीमारी के साथ उत्तरजीविता की अवधि विशिष्टतः सीमित होती है, लेकिन कुछ उत्तजीवी लोग उल्लेखनीय हैं। जुलाई 1982 में स्टीफन जे गॉउल्ड को पेरिटोनियल मेसोथेलियोमा होने का निदान किया गया। अपने निदान के बाद गॉउल्ड ने \"डिस्कवर\" पत्रिका के लिये लिखा \"मध्यरेखा संदेश नहीं है (Median Isn't the Message)\", जिसमें उन्होंने तर्क दिया की मध्यरेखा पर उत्तरजीविता जैसे सांख्यिकीय आंकड़े केवल उपयोगी संक्षेपण हैं, भाग्य नहीं. गॉउल्ड इसके बाद 20 वर्षों तक जीवित रहे और अंततः उनकी मृत्यु मेटास्टैटिक एडीनोकार्सिनोमा के कारण हुई, मेसोथेलियोमा के कारण नहीं. जुलाई 1997 में लेखक पॉल क्राउस को पेरिटोनियल मेसोथेलियोमा होने की जानकारी मिली। उनके लिये एक वर्ष से भी कम समय तक जीवित रह पाने का पूर्वानुमान किया गया था और अनेक प्रकार के पूरक तौर-तरीकों का प्रयोग किया गया। वह रोगनिदान के पूर्वानुमान की अपनी अवधि को पूरा कर चुकने के बाद आज भी जीवित हैं और उन्होंने अपने अनुभव के बारे में \"सर्वाइविंग मेसोथेलियोमा एन्ड अदर कैंसर्स: अ पेशंट'स गाइड (Surviving Mesothelioma and Other Cancers: A Patient's Guide)\" नामक पुस्तक लिखी, जिसमें उन्होंने उपचार और उस निर्णय प्रक्रिया के बारे में अपने विचार प्रस्तुत किये हैं, जिसके आधार पर वे अनुकलनात्मक औषधि लेने के निर्णय पर पहुंचे।\n\nएस्बेस्टस निर्माताओं के खिलाफ पहले कानूनी मुकदमे सन 1929 में दायर किये गये। तब से, एस्बेस्टस, एस्बेस्टॉसिस व मेसोथेलियोमा के बीच संपर्क की जानकारी मिलने के बाद (कुछ रिपोर्टों में इसे सन 1898 से ही ज्ञात बताया गया है) एस्बेस्टस निर्माताओं और नियोक्ताओं के खिलाफ सुरक्षा मानकों के क्रियान्वयन को अनदेखा करने के कारण अनेक कानूनी मुकदमे दायर किये जा चुके हैं। इन मुकदमों और इनसे प्रभावित लोगों की कुल संख्या के परिणामस्वरूप जवाबदेही करोड़ों डॉलर तक पहुंच चुकी है। मुआवजे की राशि के आवंटन की मात्रा और विधि अनेक अदालती मामलों का स्रोत रही है, ये यूनाइटेड स्टेट्स सुप्रीम कोर्ट तक भी पहुंचे हैं, तथा सरकार वर्तमान व आगामी मामलों को निपटाने का प्रयास कर रही है। हालांकि, आज तक यूएस कांग्रेस इसमें शामिल नहीं हुई है और एस्बेस्टस के मुआवजे का संचालन करने वाला कोई संघीय कानून नहीं है।\n\nएस्बेस्टस निर्माताओं के खिलाफ पहला कानूनी मुकदमा सन 1929 में लड़ा गया। दोनों पक्षों ने उस मुकदमे में समझौता कर लिया और समझौते के एक भाग के रूप में वकील मामलों को आगे न लड़ने पर सहमत हुए. सन 1960 में, वैग्नेर व अन्य (Wagner et al.) द्वारा प्रकाशित एक लेख मेसोथेलियोमा को एस्बेस्टस के संपर्क के कारण उत्पन्न होने वाले रोग के रूप में स्थापित करने वाला पहला लेख था। इस लेख में 30 से भी ज्यादा ऐसे लोगों के मामलों का उल्लेख किया गया था, जो दक्षिण अफ्रीका में मेसोथेलियोमा से ग्रस्त हो गये थे। कुछ मामलों में संपर्क क्षणिक थे और कुछ खान मजदूर थे। उन्नत सूक्ष्मदर्शी तकनीकों के प्रयोग से पूर्व, अक्सर असाध्य मेसोथेलियोमा का निदान फेफड़े के कैंसर के एक भिन्न प्रकार के रूप में किया जाता था। सन 1962 में, मैक्नल्टी ने एक ऑस्ट्रेलियाई एस्बेस्टस श्रमिक में असाध्य मेसोथेलियोमा के पहले नैदानिक मामले की जानकारी दी। उस श्रमिक ने सन 1948 से लेकर 1950 तक वाइटेनूम में एस्बेस्टस खदान में मिल पर कार्य किया था।\n\nवाइटेनूम नगर में, एस्बेस्टस-युक्त खान अवशिष्ट का प्रयोग विद्यालयों के प्रांगण व खेल के मैदानों को ढंकने में किया जाता था। सन 1965 में, ब्रिटिश जर्नल ऑफ इंडस्ट्रियल मेडिसिन में प्रकाशित एक लेख ने यह स्थापित किया कि एस्बेस्टस कारखानों और खदानों के आस-पास रहने वाले, लेकिन उनमें काम न करने वाले लोगों को मेसोथेलियोमा हो गया था।\n\nसन 1943 में, इस बात के प्रमाण के बावजूद कि एस्बेस्टस खनन और मिलिंग से जुड़ी धूल एस्बेस्टस-संबंधी रोग उत्पन्न करती है, वाइटेनूम में खनन की शुरुआत हुई और यह सन 1966 तक जारी रही. सन 1974 में, नीले एस्बेस्टस के खतरों की पहली सार्वजनिक चेतावनियां \"इस धिस किलर इन योर होम? (Is this Killer in Your Home?)\" शीर्षक वाली आवरण कथा में ऑस्ट्रेलिया की \"बुलेटिन\" पत्रिका में प्रकाशित की गईं. सन 1978 में, हेल्थ डिपार्टमेंट द्वारा प्रकाशित एक पुस्तिका \"द हेल्थ हैज़ार्ड ऐट वाइटेनूम (The Health Hazard at Wittenoom)\", जिसमें हवा के नमूनों के परिणाम और विश्वव्यापी चिकित्सा जानकारी की एक समीक्षा थी, के प्रकाशन के बाद वेस्टर्न ऑस्ट्रेलिया की सरकार ने विटेनूम नगर को हटाने का निश्चय किया।\n\nसन 1979 तक, वाइटेनूम से जुड़ी लापरवाही के लिये पहली याचिका सीएसआर (CSR) व इसकी सहायक कंपनी एबीए (ABA) के खिलाफ जारी की गईं थीं और वाइटेनूम के पीड़ितों का प्रतिनिधित्व करने के लिये एस्बेस्टस डीसीज़ सोसाइटी (Asbestos Diseases Society) की स्थापना की गई।\n\nलीड्स, इंग्लैंड में, आर्मली एस्बेस्टस हादसे में टर्नर एंड नेवॉल के खिलाफ अनेक अदालती मुकदमे शामिल थे, जिनमें मेसोथेलियोमा से पीड़ित स्थानीय निवासियों ने कंपनी के कारखाने से होने वाले एस्बेस्टस प्रदूषण के लिये मुआवजे की मांग की थी। एक उल्लेखनीय मामला, जून हैन्कॉक का है, जो सन 1993 में इस बीमारी से ग्रस्त हुए और सन 1997 में उनकी मृत्यु हो गई।\n\n\n\n", "id": "247669", "title": "मेसोथेलियोमा"}
{"url": "https://hi.wikipedia.org/wiki?curid=247670", "text": "हिटाची, लिमिटेड\n\n2007 के फोर्ब्स ग्लोबल 2000 सूची में, हिटाची का स्थान 371 था.\n\nहिटाची वर्क्स हिटाची समूह का सबसे पुराना सदस्य है एवं इसमें तीन कारखाने: काईगन, यामटे एवं रिन्कई वर्क्स शामिल हैं. तीन कारखानों में सबसे पुराना, यामटे वर्क्स है जिसकी स्थापना 1910 में नामिहेई ओडेइरा के द्वारा एक विद्युत उपकरण मरम्मत एवं निर्माण सुविधा के रूप में की गयी थी. इस सुविधा को हिटाची नाम दिया गया और उसे हिटाची लिमिटेड के पैतृक घर के रूप में माना जाता है.\n\nकई प्रबंधन प्रशिक्षणार्थी अन्य हिटाची विभागों में नियुक्त किए जाने के पहले हिटाची वर्क्स में प्रशिक्षु के रूप में कार्य करते हैं. जैसे जैसे वरिष्ठ प्रबंधन कर्मियों का कैरियर कार्यालय प्रमुख के ओहदे के लिए विकसित होने लगता है तब उन्हें बारी-बारी से कुछ वर्षों तक हिटाची वर्क्स में प्रतिभागियों के रूप में कार्य करना पड़ता है. नतीजतन, हिटाची लिमिटेड के कई वरिष्ठ प्रबंधक हिटाची वर्क्स से होकर गुजर चुके हैं.\n\nहिटाची वर्क्स के अतिरिक्त उत्पाद वाली संस्थाओं में हिटाची केबल (1956) एवं हिटाची कनाडियन उद्योग (1988) शामिल हैं.\n\nहिटाची रेल शिन्कैंसेन वाहनों के कई मॉडलों के डिजाइन तैयार करने एवं उनका निर्माण करने में शामिल है, जिसमें वर्तमान मॉडल, एन700 (N700) श्रृंखला वाली शिन्कैंसेन शामिल है.\n\nवर्तमान में हिटाची \"ए-ट्रेन\" (A-train) नामक एक सामान्य उद्देश्य वाली ट्रेन को बेचती है जो एक दोहरे स्किन वाले घर्षण को उत्तेजित करने वाले झलाईयुक्त अल्युमिनियम फ्रेम का उपयोग करता है. ए-ट्रेन (A-train) की अवधारणा का उपयोग नियमित आने-जाने वाली ट्रेन जैसे कि नानाकुमा लाइन के लिए 3000 श्रेणी की स्वचालित ट्रेन, एक सीमित एक्सप्रेस ट्रेन जैसे कि ई257 (E257) श्रेणी की या उच्च-गति वाली ट्रेन जैसे कि यूनाईटेड किंगडम के उपयोग के लिए वर्ग 395 (Class 395) का निर्माण करने के लिये किया जा सकता है. जून 2008 में, हिटाची ने यूनाईटेड किंगडम के इंटरसिटी एक्सप्रेस कार्यक्रम के लिए भी एक निविदा प्रस्तुत की थी.\n\nहिटाची और मित्सुबिशी भारी उद्योग 2010 में शहर के भीतर चलने वाले अंतर्राष्ट्रीय रेलवे प्रणालियों के बाजार के क्षेत्र में सहयोग करने के लिए सहमत हुए हैं.\n\nहिटाची अपने ब्रांड नाम के अंतर्गत टीवी, कैमकार्डर, प्रोजेक्टर एवं रिकॉर्डिंग मीडिया सहित कई प्रकार के इलेक्ट्रॉनिक उत्पादों का निर्माण करता है.\n\nहिटाची ब्रांड का प्रयोग लाइसेंस के अंतर्गत डिक्सन्स रिटेल समूह (करीज़ एवं डिक्सन्स के स्वामी) एवं होम रिटेल समूह (आर्गोस एवं होमबेस के स्वामी) के द्वारा भी किया जाता है.\n\nहिटाची वैश्विक भंडारण प्रौद्योगिकियां (हिटाची जीएसटी (GST)) कंप्यूटर एवं हार्ड ड्राइव का निर्माण करती है. हिटाची इन ड्राइवों को 3 श्रेणियों हिटाची ट्रैवेल्सटार, हिटाची डेस्कस्टार एवं हिटाची अल्ट्रास्टार में वर्गीकृत करती है.\n\n\n", "id": "247670", "title": "हिटाची, लिमिटेड"}
{"url": "https://hi.wikipedia.org/wiki?curid=247673", "text": "पंजाब एण्ड सिंध बैंक\n\nपंजाब एवं सिंध बैंक (Punjab & Sind Bank) उत्तर भारत का प्रमुख बैंक है। इसके लगभग ९०० शाखाओं में से ४०० पंजाब में हैं। इस बैंक का मुख्यालय नयी दिल्ली में है।\n\nवर्ष 1908 में जब भाई वीर सिंह, सर सुंदर सिंह मजीठिया तथा सरदार तिरलोचन सिंह जैसे दूरदर्शी तथा विद्वान व्यक्तियों के मन मे देश के गरीब से गरीब व्यक्ति का जीवन स्तर उठाने का विचार आया तब पंजाब एण्ड सिंध बैंक का जन्म जन्म हुआ। बैंक की स्थापना समाज के कमजोर वर्ग के लोगों के आर्थिक उत्थान द्वारा उनके जीवन स्तर को उंचा उठाने हेतु सामाजिक वचनबद्घता के सिद्धान्तों पर की गई।\n\n", "id": "247673", "title": "पंजाब एण्ड सिंध बैंक"}
{"url": "https://hi.wikipedia.org/wiki?curid=247675", "text": "मुरुदेश्वर\n\nमुरुदेश्वर () दक्षिण भारत के कर्नाटक राज्य में उत्तर कन्नड़ जिले के भटकल तहसील स्थित एक कस्बा है। यह हिन्दू भगवान शिव के एक नाम पर पड़ा है। यहां विश्व में भगवान की दूसरी सबसे ऊंची मूर्ति स्थित है। यह कस्बा अरब सागर के तट पर स्थित है और मेंगलोर से १६५ किलो मीटर दूर अरब सागर के बहुत ही सुन्दर एवं शांत तट के किनारे बना हुआ है। मुरुदेश्वर सागरतट कर्णाटक के सब से सुन्दर तटों में से एक है। पर्यटकों के लिए यहाँ आना दोगुना लाभप्रद रहता है, जहां एक ओर इस धार्मिक स्थल के दर्शन होते हैं, वहीं दूसरी तरफ प्राकृतिक सुन्दरता का आनंद भी मिलता है। \n\nकन्दुका पहाड़ी पर, तीन ओर से पानी से घिरा यह मुरुदेश्वर मंदिर भगवान शिव को समर्पित है। यहाँ भगवान शिव का आत्म लिंग स्थापित है, जिस की कथा रामायण काल से है। अमरता पाने हेतु रावण जब शिव जी को प्रसन्न करके उनका आत्मलिंग अपने साथ लंका ले जा रहा था। तब रास्ते में इस स्थान पर आत्मलिंग धरती पर रख दिए जाने के कारण स्थापित हो गया था। गुस्से में रावण ने इसे नष्ट करने का प्रयास किया उस प्रक्रिया में, जिस वस्त्र से आत्म लिंग ढका हुआ था वह म्रिदेश्वर जिसे अब मुरुदेश्वर कहते हैं में जा गिरा। इस की पूरी कथा शिव पुराण में मिलती है। राजा गोपुरा या राज गोपुरम विश्व में सब से ऊँचा गोपुरा माना जाता है। यह २४९ फीट ऊँचा है। इसे एक स्थानीय व्यवसायी ने बनवाया था। द्वार पर दोनों तरफ सजीव हाथी के बराबर ऊँची हाथी की मूर्तियाँ देखी जा सकती हैं। \n\nमुरुदेश्वर मंदिर के बाहर बनी शिव भगवान की मूर्ति विश्व की दूसरी सबसे ऊँची शिव मूर्ति है और इसकी ऊँचाई १२३ फीट है। अरब सागर में बहुत दूर से इसे देखा जा सकता है। इसे बनाने में दो साल लगे थे और शिवमोग्गा के काशीनाथ और अन्य मूर्तिकारों ने इसे बनाया था। इसका निर्माण उसी स्थानीय श्री आर एन शेट्टी ने करवाया और लगभग ५ करोड़ भारतीय रुपयों की लागत आई थी। मूर्ति को इस तरह बनवाया गया है कि सूरज की किरणे इस पर पड़ती रहें और यह चमकती रहे।\n\n", "id": "247675", "title": "मुरुदेश्वर"}
{"url": "https://hi.wikipedia.org/wiki?curid=247677", "text": "मगोड प्रपात\n\nमगोड़ प्रपात दक्षिण भारत के कर्नाटक राज्य में उत्तर कन्नड़ जिले में स्थित एक जल प्रपात है। यह बेदती या गंगावली नदी के २०० मी. की ऊंचाई से गिरती अनेक जलधाराओं से बनता है। \n\n", "id": "247677", "title": "मगोड प्रपात"}
{"url": "https://hi.wikipedia.org/wiki?curid=247679", "text": "कारवार\n\nकारवार (, कन्नड़: ಕಾರವಾರ) उत्तर कन्नड़ जिले का प्रशासनिक केन्द्र है और कर्नाट में स्थित है। यह एक सागर तटीय क्षेत्र है और भारतीय प्रायद्वीप के पश्चिमी ओर गिरने वाली काली नदी के किनारे स्थित है। यह कस्बा कर्नाटक-गोवा सीमा से १५ मि.मी. दूर राजधानी बंगलुरु से ५१९ कि॰मी॰ उत्तर-पश्चिम में स्थित है। इस कस्बे के ताल्लुक को भी यही नाम मिला है। शहर में समानांतर एवं अवलम्ब कंक्रीट सड़कें हैं।\n\nकरवर का सी - फूडभी प्रसिद्ध है। निकटवर्ती स्थानों में मगोड फॉल्स, होनवर, शिवगंगा फॉल्स, लालगुली फॉल्स, लशिंग्टन फॉल्स आदि देख सकते हैं।\n", "id": "247679", "title": "कारवार"}
