{"url": "https://hi.wikipedia.org/wiki?curid=627747", "text": "चूड़ी अजीतगढ़\n\nचूड़ी अजीतगढ़ (मूल नाम: चूड़ी जोधान) भारतीय राज्य राजस्थान के झुंझुनू जिले के एक गाँव है। यह झुंझुनू जिले के मुकुंदगढ़-मंडावा मार्ग पर स्थित है और इसके भौगोलिक निर्देशांक 27° 58'37.23 उत्तरी अंक्षाश , 75° 11'11.71\" पूर्व देशान्तर हैं।\n\nभारत में चूड़ी अजीतगढ़ एक बहुत ही खुबसूरत घूमने लायक जगह है । यह एक एसी जगह है जहाँ पर पुराणी हवेलिया , गढ़  आज भी मोजूद है । इसीलिए इसे राजा - माहाराजाओ की धरती कहा जाता है । यह रेगिस्तानी इलाका है । हर तीसरा विदेशी पर्यटक यहाँ आता है जो राजस्थान में  घुमने के लिए आता है । राजस्थान में चूड़ी अजीतगढ़ एक अदभुत पर्यटन स्थल है ।\n\nवास्तविक नाम - चूड़ी जोधन\n\nभौगोलिक स्थिति: झुंझुनू , राजस्थान , इंडिया , एशिया\n\nभौगोलिक निर्देशांक: 27° 58'37.23<nowiki>\"</nowiki> उत्तर , 75° 11'11.71\" पूर्व\n\nजनसँख्या: 4210\n\nघरों की संख्या : 721\n\nसाक्षरता: 67.77%\n\nपुरुष जनसँख्या : 50.23%\n\nस्त्री जनसँख्या : 49.77%\n\nवेबसाइट - चूड़ी अजीतगढ़(http://www.churiajitgarh.com/)\n\nराजस्थान राज्य के चूड़ी अजीतगढ़ की लगभग जनसँख्या 4210 है । चूड़ी अजीतगढ़ के निकटतम पर्यटन स्थल मंडावा,  है  । चूड़ी अजीतगढ़ का निकटतम रेलवे स्टेशन है जो कि इससे 8  कि.मी. दुरी पर स्थित है । और निकटतम एअरपोर्ट जयपुर है  जो इससे लगभग 180  कि.मी.  दूर है । यह समुद्री सतह से 1135  मी. उचाई पर स्थित है । चूड़ी अजीतगढ़ का गढ़ ने अपनी तहसील के मकसद से बनवाया था । आजादी के बाद गढ़ कि देख - रेख प्राचार्य श्री सीताराम जी शर्मा द्वारा की जा  रही है ।\n\nराजस्थान वातावरण की द्रष्टि से एक सुखा स्थान है । अरावली पर्वत श्रंख्माला जो की राजस्थान  के दक्षिण - पश्चिम से लेकर उत्तर  - पूर्व में जाती है जो इसे दो भागो में बाँटती है , एक रेगिस्तानी जो पूर्व में  व दूसरा अल्प रेगिस्तानी इलाका पश्चिम दिशा में है । पूर्वी हिस्से में जनसंख्या ज्यादा है । 33 जिलो में से १९ जिले पूर्वी दिशा में आते है ।\n\nराजस्थान में मानसून जून माह के अंत में आता है जिसमे आंधी , तूफानी भरा वातावरण भी रहता है । जब यहाँ हलकी बारिश शुरू हो जाती है तो तापमान  में गिरावट आ जाती है । यहाँ की अनुपजाऊ प्राक्रतिक द्रश्य वाली भूमि (जो की हरी - भरी) एक अदभुत नजारा पेश करती है । इस मौसम में प्रवासी पक्षियों की हल- चल शुरू हो जाती है ।\n\nएक सितम्बर के बाद से  यात्रा की योजना कर सकते हैं, लेकिन यह सबसे अच्छा है की  सर्दियों के मौसम में राजस्थान की यात्रा की जाये ।  वहाँ अधिकतम और न्यूनतम तापमान और राज्य भर में क्षेत्रीय रूपोंमें एक उल्लेखनीय बदलाव है, लेकिन आम तौर पर तापमान अधिकतम  24 डिग्री सेल्सियस और राजस्थान  न्यूनतम 9  डिग्री  रहता है । राज्य में सर्दियों के दौरान पूरी तरह से अलगपोशाक पहनी जाती  है. एक इस  मौसम के दौरान एक लंबी  दौरे की योजना कर सकते हैं, प्रमुख शहरों की यात्रा, थार की  रेत पर अपने पैरों के निशान देख सकते है , किलों और सुस्वादुमहलों को भी देख सकते है । भरतपुर अभयारण्य भी  यात्रा के लिए अच्छी जगह है , और आप साइबेरियाईसारस को भी देख सकते है  आप यात्रा पर  जाने से पहले राजस्थान की जलवायु की भी कुछ जानकारी  यहाँ से ले सकते है |\n\nचूड़ी अजीतगढ़ का इतहास बहुत पुराना है । चूड़ी अजीतगढ़ की बसावट के पीछे एक कहानी है जो की बुजुर्गो द्वारा बताई गई है । लगभग ११०० वर्ष पूर्व जोधा नामक व्यक्ति ने गाँव को बसाया था । जोधा कुल्हरी गोत्र का था और डीडवाना से आया था । उसके साथ उसके 3 दोस्त भी भी आये थे जिनमे एक खाती दूसरा हरिजन और तीसरा ब्रह्मण था । चारो दोस्तों को उनके पैत्रिक गाँव डीडवाना से निकाल दिया गया था । गाँव की बसावट की शुरुआत नेमानी कुवे से हुई थी । जो एक चमत्कारी बाबा ने अपनी शक्ति से बना दिया । कहते है कि जोधा और उनके दोस्तों को पानी पास के गाँव घोडीवारा जो कि चूड़ी अजीतगढ़ से 8 किलोमीटर दूर है वहा से पानी लाना पड़ता था वह पर उनका झगडा घोडीवारा के लोगो से हो गया अब उन्हें पानी समस्या हो गयी और वो गाँव को छोड़ चलने लगे लेकिन अचानक वहा एक बाबा प्रकट हुए उन्होंने उन्होंने अपनी पोटली से राख निकाली और पास खड़ी भेड़ पर फेकी और कहा कि ये भेड़ जहा जाकर खड़ी होगी वही आपको कुवा मिलेगा , भेड़ कुछ दूर जाकर खड़ी हो गयी और उन्होंने वहा जाकर मिटटी हटाई तो वहा बड़ा सा पत्थर निकला उस पत्थर को हटाया तो सुच में निचे कुवा निकला जो पानी से भरा हुआ था , कमाल कि बात यह है कि वोह पत्थर आज भी चूड़ी चतरपुरा के पुस्तकालय के पास रखा है । और कुवे कि भी अभी तक मरम्त नहीं हुई वोह आज भी वैसा का वैसा ही है । आज वो नेमानी कुवे के नाम से प्रसिद है । जोधा की शादी उसकी विधवा भाभी से हुई जिसे राजस्थान में चूड़ी पहनाना कहते है इसलिए इसका नाम चूड़ी जोधान रखा गया । जोधा के काफी वर्ष बाद राजा अजीतसिंह ने इसे अपनी तहसील के रूप में बसाया । राजा ने गाँव को जयपुर की तर्ज़ पर बसाया , गाँव के सबसे ऊँचे हिस्से पर अपना गढ़ बनवाया था । बड़ी - बड़ी सुंदर हवेलिया भी बनवाई जिनमे खुबसूरत चित्रकारी और नक्कासी की हुई है जो देखते ही बनती है । राजा अजीतसिंह जो की खेतड़ी के राजा थे उनका तहसील में आनाजाना कम हुआ करता था इसलये उन्होंने पोलिसे थाना और कैदियो के जेल बनवाई । वर्तमान में थाने की जगह पोस्ट ऑफिस है । गाँव की आबादी बढ़ाने के लिए राजा ने व्यापारियो , किसानो , कुम्हारों, खाती आदि गोत्र को गाँव लाकर बसाया। \n\nअब गाँव में अनेक गोत्र है जैसे - मुस्ल्लिम , जाट (कुल्हरी, रेवार,) , कुम्हार (बिनवाल, बारवाल, दादरवल, चेजारा ), ब्रह्मण (चोटिया, खंडेलवाल ), माली (जादम, कटारिया,), बनये(सराफ, मुरारका, सिंघानिया,मोदी), राजपूत, करायला, नायक, खाती, सुनार इत्यादि है । राजा अजीतसिंह ने चूड़ी अजीतगढ़ पर काफी वर्षो तक राज किया लेकिन बाद में मुकुंदगढ़ के राजा मुकुन्दसिंह ने राजा अजीतसिंह से चूड़ी अजीतगढ़ को आजाद करवाया । चूड़ी अजीतगढ़ पर्यटन की दृष्टी से काफी लोकप्रिय है। गाँव के सुप्रसिद पर्यटन स्थल जैसे - नेमानी कोठी व शिव मंदिर है जो की शिव नारायण नमानी जी द्वारा बनवाए गए है । गाँव में काफी पुरानी हवेलिया है। गाँव में साफ सुथरी व चोडी गलिया है । वर्ष २००८ में राष्ट्रपति महामहिम श्रीमती प्रतिभा सिंह पाटिल द्वारा तत्कालीन सरपंच श्री शिवकुमार कुल्हरी को निर्मल ग्राम का पुरुस्कार मिला था । उनको हरियाणा राज्य के हिसार जिले में सम्मानित किया गया था ।\n\nभारतीय संस्कृति ग्राम प्रधान है। गांव के बिना भारत की कल्पना भी नही की जा सकती। यदि भारतीय संस्कृति को आज भी जीवित देख रहे हैं तो यह गांवों की बदौलत ही संभव हुआ है,अन्यथा विश्व की अन्य संस्कृतियों (प्राचीन) की तरह भारतीय संस्कृति भी कभी की विलुप्त हो गई होती। आज भी मानवता के सच्चे केंद्र गांव ही हैं। कृषि प्रधान देश होने की वजह से भारतीय अर्थव्यवस्था भी गांवों पर निर्भर है, तभी राष्ट्रपिता महात्मा गांधी ने कहा था कि यदि गांवों का विकास होगा तो देश आर्थिक रूप से मजबूत होगा और आर्थिक मंदी का असर नहीं होगा।\n\nहमारा गाँव चूड़ी अजीतगढ़ भोगोलिक स्थिति-प्रत्येक गांव का अपना एक इतिहास होता है। अपनी एक पहचान होती है। कुछ गांव सदियों पुराने हैं तो कुछ का जन्म कल की ही घटना हैं। ज्यों ज्यों आबादी बढती गई,गांवों का विस्तार होता गया। संख्या व आकार में भी बदलाव होता गया। चूड़ी अजीतगढ़ गाँव जोधा नामक व्यक्ति के नाम पर बसा हुआ जो पहले था (चूड़ी जोधान) अब चूड़ी अजीतगढ़ है जो खेतड़ी नरेश अजीतसिंह के नाम पर है।\n\nचूड़ी  अजीतगढ़  की हवेलिया  दरवाजे, बेडरूम, छत और दीवारों पर चित्रित भित्ति चित्रों के लिए जानी जाता है. उस समय की सामाजिक संकोचनों को ध्यान में रखते हुए, इनको  बहुत ही निजीऔर विशेष प्रकार से बनाया गया है ठीक फ्रेस्को काम के कुछ उदाहरण स्पष्ट और अच्छे  है. ठीक फ्रेस्को काम के कुछ उदाहरण शिवदत्त राय जगन लाल की  हवेली, राम प्रताप नेमानी की  हवेली, शिव नारायण नेमानी की  बैठक और नेमानी कोठी  स्पष्ट है। इन  हवेलियों में  आंगनों, उत्कृष्ट जालीदार खिड़कियों, जटिल दर्पण काम गुंबददार छत, विशाल बालकनियों, और अलंकृत प्रवेश द्वार और फकादेस  है.\n\n\n\n\n\nआज से लगभग ११०० वर्ष पूर्व चूड़ी अजीतगढ़ गाँव अस्तित्व में आया । यह गाँव झुंझुनू जिले के झुंझुनू तहसील में स्थित है । लगभग ७२१(721) घरो वाला यह छोटा सा गाँव है । यह झुंझुनू से करीब २५ किलोमीटर दक्षिण - पश्चिम में स्थित है । गाँव के पश्चिम में मंडावा और पूर्व में मुकुंदगढ़ है ।गाँव के नजदीकी रेलवे स्टेशन ४.५ किलोमीटर मुकुंदगढ़ में स्थित है। यह गाँव थाने के अंतर्गत आता है ।\n\n\n\n\n\n", "id": "627747", "title": "चूड़ी अजीतगढ़"}
{"url": "https://hi.wikipedia.org/wiki?curid=627754", "text": "कलंक (उपन्यास)\n\nकलंक विश्वविख्यात अमरीकी उपन्यासकार नैथेनियल हाथार्न के प्रसिद्ध उपन्यास 'दि स्कार्लेट लेटर' का हिंदी अनुवाद है।\n", "id": "627754", "title": "कलंक (उपन्यास)"}
{"url": "https://hi.wikipedia.org/wiki?curid=627769", "text": "पुनरावृत्त फलन\n\nगणित में, पुनरावृत्त फलन \"X → X\" में परिभाषित (एक ऐसा फलन जो समुच्चय \"X\" से इसमें ही परिभाषित हो) फलन है जो इसी समुच्चय में अन्य फलन \"f\" : \"X → X\" को निश्चित संख्या में पुनरावृत्तियों से प्राप्त किया जाता है। प्रक्रिया के समान फलन के बार बार पुनरावृत्ति होने के कारण इसे पुनरावृत्ति फलन कहते हैं। इस प्रक्रिया को किसी निश्चित संख्या से आरम्भ किया जाता है और बाद में प्राप्त मान को फलन में निविष्ट करके तथा इस प्रक्रिया की पुनरावृत्ति करके परिणाम प्राप्त किया जाता है।\n\nपुनरावृत्त फलनों का अध्ययन कम्प्यूटर विज्ञान, भग्न, गतिकीय तन्त्र, गणित और पुनः प्रसामान्यीकरण समूह भौतिकी में किया जाता है।\n\nकिसी समुच्चय \"X\" पर पुनरावृत्त फलन की परिभाषा निम्न प्रकार दी जाती है।\n\nमाना \"X\" एक समुच्चय है और formula_1 एक फलन है।\n\nतब धनात्मक पूर्णांक \"n\" के लिए formula_2 पर पुनरावृत्ति फलन formula_3 निम्न प्रकार परिभाषित किया जाता है:\n\nऔर\n\nजहाँ formula_6, \"X\" पर तत्समक फलन है और \"f\"○\"g\" फलन निर्माण को निरुपित करता है। अर्थात\nहमेशा साहचर्य होगा।\n\nसामान्य रूप में, निम्नलिखित तत्समकता सभी धनात्मक पूर्णांकों \"m\" और \"n\" के लिए संतुष्ट होती है,\n\nयह सरंचनात्मक रूप से चरघातांकी रूप \"a\"\"a\" \"a\" के समरूप है और विशिष्ट अवस्था \"f\"(\"x\")\"ax\" है।\n\nव्यापक रूप में स्वैच्छिक सामान्य (ऋणात्मक और अपूर्णांक, आदि) सूचकांक \"m\" और \"n\" के लिए इस फलन को \"स्थानान्तरण फलनीय समीकरण\" कहते हैं।\n\nसम्बन्ध (\"f\" )(\"x\") (\"f\" )(\"x\") \"f\"(\"x\") भी चरघातांकी रूप (\"a\" ) (\"a\" ) \"a\" के समान लागू होता है।\n\nफलनों के अनुक्रम \"f\" को \"पिकार्ड अनुक्रम\" कहा जाता है।\n", "id": "627769", "title": "पुनरावृत्त फलन"}
{"url": "https://hi.wikipedia.org/wiki?curid=627776", "text": "आयलर संकलन\n\nअभिसरण और अपसारी श्रेणी की गणित में आयलर संकलन एक संकलनीय विधि है। अर्थात यह किसी श्रेणी को एक मान निर्दिष्ट करने की, आंशिक योग के सीमान्त मान वाली पारम्परिक विधियों से अलग एक विधि है। यदि किसी श्रेणी Σ\"a\" का आयलर रुपांतरण इसके योग पर अभिसरित होता है तो इस योग को मूल श्रेणी का आयलर संकलन कहते हैं। इसी प्रकार अपसारी श्रेणी के लिए मान परिभाषित करने के लिए आयलर योग को श्रेणी के तीव्र अभिसरण के लिए काम में लिया जा सकता है।\n\nआयलर योग को (E, \"q\") द्वारा निरुपित किये गये जाने वाली विधियों के एक परिवार के रूप में व्यापकीकृत किया जा सकता है, जहाँ \"q\" ≥ 0 है। योग (E, 0) प्रायिक (अभिसारी) योग है जबकि (E, 1) साधारण आयलर योग है। ये सभी विधियाँ वास्तव में बोरेल संकलन से दुर्बल हैं; \"q\" > 0 के लिए एबल संकलन के तुल्य होता है।\n\nआयलर संकलन एकान्तर चिह्न वाली श्रेणियों के अभिसरण को त्वरित करने और उनके अपसारी योग को ज्ञात करने के लिए काम में लिया जाता है।\n\nआयलर संकलन प्रारम्भिक श्रेणी को छोटा करता है क्योंकि\n\nइस विधि को अपने आप में पुनरावृत्ति अनुप्रयोग के रूप में उन्नत नहीं किया जा सकता\n\n", "id": "627776", "title": "आयलर संकलन"}
{"url": "https://hi.wikipedia.org/wiki?curid=627837", "text": "डी॰ के॰ रवि\n\nडी॰ के॰ रवि (पूरा नाम दोड्डकोप्पलू करियप्पा रवि, १० जून १९७९ - १६ मार्च २०१५) भारतीय प्रशासनिक सेवा के एक अधिकारी थे। वे भारतीय प्रशासनिक सेवा के कर्नाटक कैडर के २००९ समूह के अधिकारी थे।\n\nएक कर्मठ और ईमानदार प्रशासक के रूप में उन्हें तब जनता के बीच में पहचान मिली जब कोलार ज़िले के उपायुक्त के रूप में कार्य करते हुए उन्होंने ज़िले में सरकारी भूमि पर किये गए अतिक्रमण और बेरोकटोक रूप से चल रहे अवैध रेत खनन के विरुद्ध अभियान चलाया। कोलार ज़िले में लगभग चौदह माह के कार्यकाल के बाद अक्टूबर २०१४ में कर्नाटक सरकार द्वारा उन्हें बंगलौर में वाणिज्य कर (प्रवर्तन) के अतिरिक्त आयुक्त के पद पर स्थानान्तरित कर दिया गया।\n\nअतिरिक्त आयुक्त के रूप में पांच माह तक कार्य करते हुए वे १६ मार्च २०१५ को अपने आवास पर संदिग्ध परिस्थितियों में मृत पाए गए। अपने पांच माह के इस छोटे कार्यकाल में ही उनके द्वारा बीस से अधिक कर चोरी कर रही कम्पनियों, फर्मों और बिल्डरों पर की गयी छापेमारी, और इनसे की गयी करोड़ों रूपये की कर उगाही ने उनकी अचानक मृत्यु को संदेहास्पद बना दिया।\n\nरवि का जन्म १० जून १९७९ को दक्षिण पश्चिम भारत के कर्नाटक राज्य के तुमकुर जिले में एक छोटे किसान परिवार में हुआ था। उनके पिता करियप्पा और माता गौरम्मा की तीन संतानों में दो अन्य, पुत्र रमेश और पुत्री भारती हैं।\n\nउन्होंने स्नातक की परीक्षा कृषि विज्ञान विषय में कृषि विज्ञान विश्वविद्यालय, बंगलौर से उत्तीर्ण की। स्नातक के बाद उन्होंने नई दिल्ली स्थित भारतीय कृषि अनुसंधान संस्थान से प्राणी विज्ञान में स्नाकोत्तर किया।\nइसके बाद उन्होंने कुछ समय के लिए कर्नाटक राज्य के आबकारी विभाग में उप निरीक्षक के पद पर कार्य किया।\nउन्होंने संघ लोक सेवा आयोग द्वारा आयोजित सिविल सेवा परीक्षा २००८ को अखिल भारतीय मेरिट सूची में ३४वें स्थान के साथ उत्तीर्ण किया। इस परीक्षा में भारतीय प्रशासनिक सेवा को चुनते हुए उन्होंने अगस्त २००९ से अगस्त २०११ तक लाल बहादुर शास्त्री राष्ट्रीय प्रशासन अकादमी, मसूरी से दो वर्षीय प्रशिक्षण प्राप्त किया। जिसके बाद उन्हें उनके गृह प्रदेश कर्नाटक का कैडर दिया गया।\n\nरवि को प्रशासनिक अधिकारी के रूप में पहली नियुक्ति गुलबर्ग के सहायक आयुक्त के पद पर मिली।\nइस पद पर वे अगस्त २०११ से दिसम्बर २०१२ तक रहे।\n\nअगस्त २०१३ में प्रदेश सरकार द्वारा उन्हें कोलार ज़िले का उपायुक्त बनाया गया, जहां उन्होंने अक्टूबर २०१४ तक कार्य किया। इस दौरान रवि अपने जनोन्मुखी कार्यों और कई नवीन सुधारों जैसे राजस्व अदालतों को जिला मुख्यालय के बजाय गाँवों में लगाना, को लागू करने के कारण एक जाना पहचाना नाम बन गए।\nउन्होंने भू माफियाओं द्वारा सरकारी भूमियों में किये गए अतिक्रमण के विरुद्ध निर्भीक होकर अभियान चलाया।\nउनके द्वारा किये गए कई प्रयासों का ही नतीजा था का उनके समय में कोलार ज़िले में अवैध रेता बालू खनन पूरी तरह समाप्त हो गया।\nसाथ ही उन्होंने सरकारी भवनों और सड़कों आदि के बनाने में प्रयोग होने वाली घटिया निर्माण सामग्री के खिलाफ़ औचक निरीक्षण का रास्ता भी अपनाया।\n\nकार्य करने के उनकी इस शैली से कई भ्रष्ट बिल्डरों और खनन माफियाओं को नुकसान उठाना पड़ा। और कर्नाटक सरकार ने कथित रूप से दबाव में आकर रवि का स्थानान्तरण अक्टूबर २०१४ में बंगलौर कर दिया गया।\nलोगों के बीच उनकी लोकप्रियता का आंकलन इस बात से किया जा सकता है कि उनके स्थानान्तरण आदेश से आक्रोशित लोगों ने इसके विरुद्ध कोलार में धरना और प्रदर्शन कर अपना विरोध जताया।\n\nरवि की नियुक्ति २९ अक्टूबर २०१४ को वाणिज्य कर के अतिरिक्त आयुक्त (प्रवर्तन) के तौर पर बंगलौर में हुई।\nनियुक्ति के बाद उन्होंने कर चोरी और कर बकाएदारों में से शीर्ष-५० की सूची तैयार करवाई और ₹१००० करोड़ के कर एकत्रित करने का लक्ष्य निश्चित किया।\nउन्होंने बंगलौर से छापेमारी प्रारम्भ की और कर्नाटक के कई हिस्सों तक गए।\nउन्होंने राज्य के कई जाने माने बिल्डरों, आभूषण कारोबारियों, जमीन-जायदाद कारोबारियों और यहाँ तक की एक अंतर्राष्ट्रीय बैंक में भी कर चोरी की शिकायत पर छापेमारी की।\nइन कर छापेमारियों से उन्होंने ₹१३८ करोड़ से अधिक की कर उगाही की।\nस्वाभाविक रूप से इन छापेमारियों के बाद से ही उनके कई दुश्मन बन गए थे और उन्हें कई प्रकार की धमकियां भी मिलने लगी थीं।\n\n१६ मार्च २०१५ को रवि अपने बंगलोर स्थित आवास की छत से लटके पाए गए।\n१६ मार्च २०१५ की सुबह रवि अपने सास-ससुर के बंगलौर के पास के घर से अपने कार्यालय पहुंचे और दिन में ११:३० बजे कार्यालय से अपने आवास को चले गए।\nउसी शाम उनके द्वारा फोन का कोई जवाब नहीं जाने पर उनके परिवार के लोग आनन-फान में घर पंहुचे और उन्हें घर की छत के पंखे से लटकता हुआ पाया।\n\nरवि की अचानक मौत ने ने जनता और नागरिक समाज को सामान रूप से आक्रोशित तथा व्यथित किया।\nघटना के अगले ही दिन कर्नाटक के कई भागों में लोगों ने सड़कों पर आकर प्रदर्शन किया।\n\n\n", "id": "627837", "title": "डी॰ के॰ रवि"}
{"url": "https://hi.wikipedia.org/wiki?curid=628847", "text": "प्रिया सेठी\n\nप्रिया सेठी भारतीय राजनीतिज्ञ तथा जम्मू और कश्मीर सरकार में मंत्री है। वे जम्मू और कश्मीर विधानसभा की मनोनीत सदस्य है।\n", "id": "628847", "title": "प्रिया सेठी"}
{"url": "https://hi.wikipedia.org/wiki?curid=628854", "text": "पी एस वारियर\n\nवैद्यरत्नम पन्नियिनपल्ली सनकुन्नी वार्यर ( P. S. Warrier ; 1869 - 1944) भारत के आयुर्वेदाचार्य थे। उन्होने आयुर्वैदिक चिकित्सा पद्धति के पुनर्जागरण का अभियान चलाया। उन्होंने आयुर्वेद की शिक्षा और औषधि निर्माण को आधुनिक, सेकुलर और वैज्ञानिक रूप दिया। आज केरल का सबसे बड़ा ब्रांड केरल-आयुर्वेद इन्हीं वैद्य पी.एस. वारियर की ही विरासत है। \n\nकेरल के कालीकट शहर के निकट कोट्टक्कल कस्बे में 16 मार्च, 1869 को एक प्रतिष्ठित परिवार में पन्नियिन्पल्ली संकुन्नी वारियर का जन्म हुआ। इस परिवार के सदस्यों की चित्रकारी, संगीत व संस्कृत साहित्य में बहुत रूचि थी। संकुन्नी वारियर की माँ स्वयं भी संस्कृत तथा शास्त्रीय संगीत में पारंगत थीं। वारियर परिवार ने अपनी प्रतिष्ठा आयुर्वेदिक चिकित्सकों के रूप में अर्जित की थी। अपने घर के कलात्मक, धार्मिक और चिकित्सकीय वातावरण ने बालक संकुन्नी वारियर के मन पर स्थायी प्रभाव डाला। वारियर ने अपने समय के प्रतिष्ठित विद्वानों से संस्कृत सीखी। कोनथ अचुत्य वारियर से आयुर्वेद की आरम्भिक शिक्षा प्राप्त की और बाद में पारम्परिक गुरुकुल पद्धति में चार साल तक उस समय के प्रसिद्ध अष्टवैद्य कुट्टनचेरि वासुदेवनमूस के पास रहकर आयुर्वेद की उच्च शिक्षा प्राप्त की।\n\nवारियर ने 20 वर्ष के आयु में अपनी आयुर्वेद की शिक्षा पूर्ण करके जब कोट्टक्कल में अपना चिकित्सालय आरम्भ किया तो उन्होंने अनुभव किया कि भारत में पश्चिमी चिकित्सा पद्धति बहुत तेज़ी से लोकप्रिय होती जा रही थी। जिज्ञासु होने के नाते वारियर इस नयी चिकित्सा प्रणाली के बारे में सीखने-जानने को बहुत उत्सुक थे किन्तु अंग्रेज़ी भाषा की अज्ञानता वारियर के लिए बहुत बड़ी बाधा थी। वारियर ने अपनी साधनों से निजी तौर पर अंग्रेज़ी सीखना शुरू किया और जल्दी ही इस भाषा में पारंगत हो गये। पश्चिमी चिकित्सा से उनका व्यक्तिगत साक्षात्कार तब हुआ जब अपनी आँखों की एक तकलीफ़ के लिए वारियर को एक सरकारी अस्पताल के सहायक सर्जन डॉ॰ वी. वर्गीज से परामर्श करने का अवसर मिला। उपचार पूरा होने पर डॉ॰ वी. वर्गीज ने वारियर को पश्चिमी चिकित्सा सिखाने की पेशकश की जिसे वारियर ने पूरी कृतज्ञता से स्वीकार किया और अगले तीन साल तक अस्पताल में प्रशिक्षण प्राप्त किया। अपने प्रशिक्षण में वारियर ने रोग के लक्षणों व निदान के तरीके, मरीज़ों को पश्चिमी दवाओं की खुराक व वितरण के तरीके, संज्ञाहरण (अनेस्थेसिया) देने की विधि और मामूली शल्य क्रिया जैसी विद्याएँ सीखीं। समकालीन वैद्यों से अलग हट कर एलोपैथी चिकित्सा पद्धति का भी अध्ययन करके वारियर ने अपने ज्ञान में स्वदेशी और पश्चिमी प्रणालियों को समा लिया, बावजूद इसके कि उनकी मुख्य दक्षता आयुर्वेद में थी। लेकिन पश्चिमी चिकित्सा-ज्ञान, विशेष रूप से शल्य चिकित्सा, शरीर-रचना विज्ञान और शरीर-विज्ञान ने उनके दृष्टिकोण को बहुत प्रभावित किया।\n\nएक वैद्य के रूप में वारियर ने देखा कि उनके द्वारा तजवीज़ की गयी आयुर्वैदिक औषधियों का शुद्ध तथा उचित अनुपात में मिलना असम्भव था। उन्होंने समझ लिया कि उपचार और औषधियों के मानकीकरण के बग़ैर आयुर्वेद पद्धति बिलकुल नष्ट हो जाएगी। उन्हें लगा कि एलोपैथी दवाएँ जब नियत खुराक और टिकाऊ पैकिंग में मिल रही हैं और एलोपैथिक पद्धति उपचार की एक निश्चित प्रक्रिया अपना रही हो तो आयुर्वेद को भी अपने उपचार व औषधियों में पारदर्शिता अपनानी होगी। इसी के बाद वारियर ने आयुर्वेद के मानकीकरण के लिए सबसे पहले 1902 में कोट्टक्कल में औषधि निर्माण हेतु आर्य वैद्यशाला की स्थापना की जहाँ उनकी देखरेख में प्रामाणिक आयुर्वेदिक ग्रंथों के आधार पर दवाएँ बनायी जाने लगीं। अंग्रेज़ी दवाओं की भाँति ही पहली बार आर्य वैद्यशाला ने आयुर्वैदिक औषधियों को मानक खुराक व पैकिंग में लम्बे समय तक उपयोगी रहने योग्य बनाया। आयुर्वैदिक औषधियों ने निर्माण के क्षेत्र में यह एक बहुत बड़ा परिवर्तन था।\n\n1907 में वारियर ने आयुर्वेद वैद्य समाजम की स्थापना की। इसके पीछे वारियर का उद्देश्य एलोपैथी और आयुर्वेद में सामंजस्य तलाशना था। एक विद्वान चिकित्सक के रूप में वारियर जानते थे कि आयुर्वेद को एलोपैथी के कुछ नवीनतम तरीकों को अपनाना होगा। एक आयुर्वेद चिकित्सक के रूप में वारियर अन्य वैद्यों को बेहतर प्रशिक्षण देना चाहते थे। वारियर ने आयुर्वेद वैद्य समाजम में ट्रावनकोर, कोचीन तथा मालाबार के आयुर्वेदिक चिकित्सकों को जोड़ा था। इसके 50 साल बाद इन्हीं क्षेत्रों का विलय कर आधुनिक केरल राज्य की रचना हुई। देखा जाए तो वारियर ने एक सम्पूर्ण केरल राज्य की कल्पना अपने समय के बहुत पहले कर ली थी। पी.एस. वारियर ने आयुर्वेद के प्रचलित ज्ञान के संहिताकरण और प्रसार के लिए आयुर्वेदिक दवाओं के उपयोग, खुराक और अन्य जानकारीको सूचीबद्ध स्वरूप में प्रकाशित किया ताकि कोई भी सामान्य व्यक्ति चिकित्सक के पर्चे के बिना दवाओं का प्रयोग करने में सक्षम हो सके। आम लोगों को आयुर्वेद से परिचित करने के लिए उन्होंने मलयालम में 'चिकित्सा समग्रहम्' नामक एक पुस्तक भी लिखी। इसी प्रकार वारियर ने अष्टांग हृदयम नमक पुस्तक का मलयालम संस्करण प्रकशित किया तथा अपने चचेरे भाई पी.वी. कृष्णा वारियर के साथ मिलकर आयुर्वेद के इतिहास पर मलयालम में एक पुस्तक तैयार की। \n\n1917 में वारियर ने आयुर्वेद की प्रामाणिक शिक्षा के लिए आयुर्वेद पाठशाला की स्थापना की ताकि इस पारम्परिक शिक्षा को आधुनिक, सेकुलर तथा वैज्ञानिक बनाया जा सके। यह अपने समय का एक बड़ा क्रांतिकारी कदम था क्योंकि इस आयुर्वेद पाठशाला में धर्म, जाति, वर्ण भेद के बिना छात्रों को प्रवेश मिलना शुरू हुआ। कई विद्यार्थियों को छात्रवृति भी दी गयी। वारियर ने इस आयुर्वेद पाठशाला की स्थापना का केवल व्यय ही नहीं उठाया बल्कि इसमें चिकित्सा विज्ञान के नवीनतम विषयों को स्वयं पढ़ाने का काम भी किया। आधुनिक चिकित्सा विज्ञान के ऐनाटोमी तथा फ़िज़ियोलॅजी जैसे विषयों को आयुर्वेद पाठशाला में पढ़ाने के लिए उन्होंने अष्टांग शरीरम् तथा बृहत् शरीरम् नमक दो पुस्तकों की रचना भी की। आज यह आयुर्वेद पाठशाला वैद्यरत्नम पी.एस. वारियर शासकीय आयुर्वेद महाविद्यालय के नाम से कालीकट विश्वविद्यालय के साथ अंगीकृत है। आयुर्वेद में वैज्ञानिक दृष्टिकोण के प्रसार हेतु वारियर ने धन्वन्तरी नामक एक आयुर्वेद जर्नल का सम्पादन किया। उन्होंने आयुर्वेद को केवल व्यवसाय नहीं माना। उनका उद्देश्य इस गौरवपूर्ण ज्ञान, विद्या, शास्त्र को विलुप्त होने से बचाना और इस विलक्षण आयुर्विज्ञान का जीर्णोद्धार करना था। 1924 में उन्होंने एक धर्मार्थ चिकित्सालय की स्थापना की। इस आयुर्वेद चिकित्सालय में उन्होंने एलोपैथिक उपचार की व्यवस्था भी रखी थी। 1932 में भारत सरकार ने पी.एस. वारियर को वैद्यरत्नम की उपाधि से विभूषित किया। वारियर को आयुर्वेद औषधियों में प्रयुक्त विभिन्न जड़ी-बूटियों की शुद्धता के लिए उन्हें स्वयं उपजाने की व्यवस्था की। आज वैद्यशाला के बाग़ों में करीब एक हज़ार प्रकार की दुर्लभ जड़ी-बूटियाँ उगायी जाती हैं। आयुर्वेद किसी एक रोग का नहीं बल्कि रोगी का सर्वांगीण उपचार करता है। इसीलिए आयुर्वेद में इतने सारे नियम, संयम, आहार, विचार, ध्यान, धारणा पर ज़ोर दिया जाता है। एक उत्कृष्ट वैद्य होने के नाते 1932 में वारियर ने आर्य वैद्यशाला के प्रांगण में एक भव्य मंदिर का निर्माण किया जिससे रोगी अपनी शारीरिक पीड़ा और मानसिक उद्वेलन से ऊपर उठ सके। उस समय की सारी सामजिक रूढ़ियों को नकारते हुए इस मंदिर में हर धर्म, जाति, वर्ण के व्यक्ति को प्रवेश की स्वतन्त्रता थी। वारियर स्वयं संस्कृत के बड़े ज्ञाता थे। उन्हें साहित्य, कविता, नाटक तथा नृत्य में गहरी रुचि थी। 1909 में वारियर ने परम सिवा विलासम नाट्य मण्डली की स्थापना की। 1939 में इस नाट्य मण्डली को पी.एस.वी. नाट्य संघम में परिवर्तित कर दिया गया जो आज केरल का एक प्रमुख कथकली समूह है। 1933 में ही उन्होंने अपनी अपना सारा धन परिवार और कुटुम्ब को देने के बजाय आर्य वैद्यशाला को प्रदान कर दी। 1944 में पी.एस. वारियर का निधन हुआ। \n\n", "id": "628854", "title": "पी एस वारियर"}
{"url": "https://hi.wikipedia.org/wiki?curid=628855", "text": "भास्कर समूह\n\nभास्कर समूह एक भारतीय समाचार प्रदाता कंपनी है, जो दैनिक भास्कर, दिव्य भास्कर आदि समाचार पत्र प्रकाशित करती है।\n\n\n", "id": "628855", "title": "भास्कर समूह"}
{"url": "https://hi.wikipedia.org/wiki?curid=628872", "text": "प्लाटर\n\nहार्ड डिस्क प्लाटर या हार्ड डिस्क में लगी हुई धातु की थाल एलुमिनियम या शीशे जैसे सख्त धातु से बना वह गोल चक्र है जिसपे चुंबकिय पदार्थ का लेप लगाया गया होता है। यह हार्ड डिस्क ड्राइव में आंकणों को लम्बे समय के लिये सहेजने के काम आता है। यह गोल चक्र थाली या प्लेट जैसा दिखता है। हार्ड डिस्क में कई प्लेटें एक के उपर एक लगी होती हैं जो कि एक तकले कि धुरी पे टिकी होती हैं। एक प्लाटर पर दोनो तरफ आंकणों को लिखा जा सकता है। इसके लिए हर प्लाटर के लिये लिखने पढने वाली २ नोक () चाहिये, एक उपर कि तरफ और एक नीचे की तरफ।\n\nसंगणक के शुरु होने पर ये प्लेटें घुमने लगती हैं। प्रति मिनट ये कितने चक्कर घुमती हैं यह हार्ड डिस्क के मॉडेल पर निर्भर करता है। ये प्लेटें लगभग ७२०० चक्र प्रति मिनट कि गति से घूम सकती हैं। प्लाटर पर आंकणों को विभिन्न पटरियों (ट्रैक), क्षेत्रों (सेक्टर) व बेलनाकार पटरियों (सिलिन्डर) में सहेजा जाता है।\nहर प्लाटर कि चुम्बकीय परत छोटे छोटे माइक्रो मीटर के आकार के चुम्बकिय खंडों मे विभाजित होते है, जिन्हें सूचना कि एक बाइनरी इकाई को दर्शाने के लिए उपयोग किया जाता है। २००६ में प्लाटर पर एक चुम्बकिय खण्ड २००-२५० नैनोमीटर के चौडाई के आकार के होते थे जिसमें प्रति वर्ग इंच १०० अरब बिट आंकणे लिखे जा सकते थे।\n", "id": "628872", "title": "प्लाटर"}
{"url": "https://hi.wikipedia.org/wiki?curid=628903", "text": "अंशुपा झील\n\nअंशुपा झील ओड़शा राज्य का दुसरा बड़ा झील है। यह झील महानदी के वाम भाग में कटक जिल्ला में आता हे और कटक से यह झील 40 km दुर स्थित है। इस झील के निकट सारदा नामक पर्वत और वाँस व आम के घने जंगल पायाजाता है और पर्यटकोँ के लिये अंशुपा में जलविहार तथा मछली पकड़ने कि सुविधा मुहैया कियाजाता है ! यह झील ओड़िशा कि राजधानी भूवनेश्वर से मात्र 50 km दुर स्थित है . यह झील भारत के मुख्य मीठेजल झीलोँ में से एक है। \n\nभूविज्ञानीओँ कि माने तो यह ह्रद कभी ब्राह्मणी नदी का अंश हुआ करता था। ब्राह्मणी नदी नें जब गतिपद बदला तो यह हिस्सा नदी से अलग थलग रहगया। संभवतः इसलिये इस ह्रद का आकार घोड़े की नाल कि तरह है जो इस बात कि पृष्टि करता हे। \n", "id": "628903", "title": "अंशुपा झील"}
{"url": "https://hi.wikipedia.org/wiki?curid=628905", "text": "कवीन्द्र गुप्ता\n\nकवीन्द्र गुप्ता एक भारतीय राजनीतिज्ञ तथा वर्तमान में जम्मू और कश्मीर विधानसभा के अध्यक्ष है। वे जम्मू और कश्मीर के गांधीनगर से विधायक है। वे भारतीय जनता पार्टी के राजनेता है।\n", "id": "628905", "title": "कवीन्द्र गुप्ता"}
{"url": "https://hi.wikipedia.org/wiki?curid=628910", "text": "आर्य वैद्य शाला\n\nकोट्टक्कल आर्य वैद्य शाला केरल के कोट्टक्कल में स्थित एक प्रसिद्ध आयुर्वेदिक स्वास्थ्य केन्द्र है। इसकी स्थापना १९०२ में वैद्यरत्नम पी एस वारियर ने की थी।\n\n", "id": "628910", "title": "आर्य वैद्य शाला"}
{"url": "https://hi.wikipedia.org/wiki?curid=628968", "text": "भाभरा\n\nभाभरा (अब चन्द्रशेखर आजाद नगर) मध्य प्रदेश के अलिराजपुर जिले की एक तहसील है। यह इसीलिए भी महत्वपूर्ण हैं क्योंकि यहीं शहीद चन्द्रशेखर आज़ाद का जन्म हुआ था।\nसाथ ही विश्व का पहला जनजातीय रेडियो केन्द्र भी २३ जुलाई २०११ से शुरु हो चुका हैंं।\n", "id": "628968", "title": "भाभरा"}
{"url": "https://hi.wikipedia.org/wiki?curid=629010", "text": "प्रियंका मेघवाल\n\nप्रियंका मेघवाल एक भारतीय राजनीतिज्ञ तथा राजस्थान के बाड़मेर जिले से जिला परिषद की जिला प्रमुख है। वे भारतीय राष्ट्रीय कांग्रेस के टिकट पर जिला प्रमुख चुनी गई।\n", "id": "629010", "title": "प्रियंका मेघवाल"}
{"url": "https://hi.wikipedia.org/wiki?curid=629026", "text": "छन्दस फॉण्ट\n\nछन्दस (Chandas) देवनागरी लिपि के लिये निर्मित एक यूनिकोड फॉण्ट है जिसका विकास मिहाइल बायरिन (Mihail Bayaryn) ने किया है। यह ग्नू जनरल पब्लिक लाइसेंस के साथ उपलब्ध है। इस फॉण्ट की विशेषता है कि इसमें वैदिक चिह्नों को भी शामिल किया गया है जो अधिकांश देवनागरी फॉण्टों में उपलब्ध नहीं हैं। इस कारण यह संस्कृत के लिये विशेष रूप से उपयोगी फॉण्ट है।\n\n\n", "id": "629026", "title": "छन्दस फॉण्ट"}
{"url": "https://hi.wikipedia.org/wiki?curid=629028", "text": "क्लिप फॉण्ट\n\nक्लिप फॉण्ट (Clip fonts) या स्प्लिट फॉण्ट (split fonts) गैर-यूनिकोड फॉण्ट हैं जो देवनागरी आदि ब्राह्मी व्युत्पन्न लिपियों के लिये प्रयुक्त किये जाते हैं। इन फॉण्टों में लैटिन लिपि के कोड-स्थानों का उपयोग इन लिपियों के वर्णों या वर्ण-खण्डों के लिये किये जाता है। उदाहरण के लिये कृतिदेव देवनागरी का एक क्लिप फॉण्ट है। चाणक्य, सुशा आदि अन्य क्लिप फोण्ट हैं।\n", "id": "629028", "title": "क्लिप फॉण्ट"}
{"url": "https://hi.wikipedia.org/wiki?curid=629045", "text": "मानव (शुल्बसूत्रकार)\n\nमानव ( 750 ईसा पूर्व – 690 ईसा पूर्व ) एक शुल्बसूत्र के रचयिता हैं जिसे 'मानव शुल्बसूत्र' कहते हैं। बौधायन द्वारा रचित शुल्बसूत्र के बाद मानव का शुल्बसूत्र सबसे पुराना है।\n", "id": "629045", "title": "मानव (शुल्बसूत्रकार)"}
{"url": "https://hi.wikipedia.org/wiki?curid=629062", "text": "२ का वर्गमूल\n\n२ का वर्गमूल ( √2 ) वह संख्या है जिसको स्वयं से गुणा करने पर २ प्राप्त होता है। यह एक अपरिमेय संख्या है। इसका मान लगभग 1.41421 होता है। ज्यामितीय दृष्टि से यदि १ मीटर भुजा वाला एक वर्ग बनाया जाय तो उसके विकर्ण की लम्बाई (मीटर में) का मान २ के वर्गमूल के बराबर होगा।\n\n२ के वर्गमूल का दशमलव के ६५ स्थानों तक मान निम्नलिखित है-\n\nआपस्तम्ब शुल्बसूत्र में २ के वर्गमूल का मान निम्नलिखित श्लोक द्वारा दिया गया है-\n\nदूसरे शब्दों में,\n\n\n", "id": "629062", "title": "२ का वर्गमूल"}
{"url": "https://hi.wikipedia.org/wiki?curid=629103", "text": "मेची नदी\n\nमेची नदी नेपाल और भारत से होकर बहने वाली एक नदी है। यह महानन्दा नदी की सहायक नदी है। यह नेपाल में महाभारत पर्वतश्रेणी से निकलती है और नेपाल से प्रवाहित होकर भारत और नेपाल की सीमा बनाते हुए बिहार राज्य में प्रवेश करती है जहाँ किशनगंज जिले में महानन्दा नदी से मिल जाती है। \n", "id": "629103", "title": "मेची नदी"}
{"url": "https://hi.wikipedia.org/wiki?curid=629114", "text": "उदयपुर रियासत\n\nमेवाड़ राज्य या उदयपुर रियासत ब्रिटिश शासन काल में भारत की एक रियासत थी। इसकी स्थापना ५३० ई के आसपास हुई थी। इसकी प्रथम राजधानी चित्तौड़गढ़ थी। बाद में उदयपुर इसकी राजधानी हो गयी और धीरे-धीरे इसे उदयपुर राज्य कहा जाने लगा। १९४९ में भारत के स्वतन्त्र होने पर यह भारत में विलीन कर लिया गया।\n\n\n", "id": "629114", "title": "उदयपुर रियासत"}
{"url": "https://hi.wikipedia.org/wiki?curid=629134", "text": "बोरल संकलन\n\nगणित में बोरल संकलन अथवा बोरेल संकलन एमिल बोरेल (१८९९) द्वारा अपसारी श्रेणियों के लिए दी गयी संकलन विधि है। यह विधि मुख्यतः अपसारी अलक्षणी श्रेणियों का योग प्राप्त करने के लिए उपयोगी है तथा कुछ अर्थों में ऐसी श्रेणियों के लिए सर्वश्रेष्ठ परिणाम देती है। इस विधि में विभिन्न विविधता के पायी जाती है और इन सब विधियों को भी बोरल संकलन कहते हैं तथा इसके सामान्यीकरण को 'मिटेग-लिफलेर संकलन' कहते हैं।\n\nयहाँ पर कम से कम तीन विधियाँ अल्प परिवर्तन के साथ दी गयी हैं जिन्हें बोरल संकलन कहा जाता है। ये अलग-अलग स्थानों पर लागू हो सकते हैं लेकिन परिणाम संगत होते हैं अर्थात यदि दो अथवा अधिक विधियों से एक ही श्रेणी का योग किया जाता है तो वह समान प्राप्त होता है।\n\nमाना \"A(z)\" एक घात श्रेणी को निरूपित करता है\n\nऔर \"A\" के बोरल रूपांतरण समीकरण परिभाषित करें जो इसके तुल्य चरघातांकी श्रेणी है\n\nमाना \"A(z)\" आंशिक योग को निरूपित करता है\n\nबोरल संकलन की एक दुर्बल विधि \"A\" का बोरल योग निम्न प्रकार परिभाषित करती है\n\nयदि यह कुछ \"a(z)\" के लिए \"z\" ∈ C पर अपसरित होती है तो \"A\" का दुर्बल बोरल योग \"z\" पर अभिसरित होती है और इसे formula_5 लिखते हैं।\n\nमाना किसी फलन के लिए सभी वास्तविक संख्याओं पर बोरल संकलन पर्याप्त रूप से धीरे-धीरे (अर्थात पद क्रम के साथ फलन में परिवर्तन का मान अल्प है) बढ़ता है कि निम्न समाकलन सुपरिभाषित है तब \"A\" का बोरल संकलन निम्न सूत्र से दिया जाता है \n\nयदि समाकलन कुछ \"a(z)\" के लिए \"z\" ∈ C पर अभिसरित होता है तब \"A\" का अभिसरण \"z\" पर अभिसरित होता है और इसे formula_7 लिखा जाता है।\n\nयह बोरल समाकल संकलन विधि के समान ही है केवल यहाँ बोरल संकलन का सभी \"t\" के लिए अभिसरित होना आवश्यक नहीं है बल्कि 0 के निकट \"t\" के वैश्लेषिक फलन पर अभिसरित होता है जो धनात्मक वास्तविक अक्ष के अनुदिश वैश्लेषिक अनुवर्ती होता है।\n", "id": "629134", "title": "बोरल संकलन"}
{"url": "https://hi.wikipedia.org/wiki?curid=629147", "text": "माध्यमान प्रमेय\n\nगणित में, माध्य मान प्रमेय के अनुसार किन्हीं दो बिन्दुओं के मध्य दिये गये किसी चाप पर कम से कम एक ऐसा बिन्दु विद्यमान होगा जिसपर चाप की स्पर्शरेखा अन्तकविन्दुओं को मिलाने वाली छेदक रेखा के समानान्तर होगी।\n\nयह प्रमेय किसी फलन के किसी दिये गये अन्तराल में, इसके बिन्दुओं के मध्य अवकलज की स्थानिक परिकल्पना से सम्बंधित वैश्विक कथन को सिद्ध करने के लिए काम में ली जाती थी।\n\nअधिक निश्चितता से, यदि कोई फलन \"f\" बंद अंतराल [\"a\", \"b\"] पर सतत है, जहाँ \"a\"<\"b\" है तथा विवृत अंतराल (\"a\", \"b\") पर अवकलनीय है तो (\"a\", \"b\") में कम से कम एक बिन्दु \"c\" इस प्रकार विद्यमान होगा कि\n\nप्रमेय का विशिष्ट रूप पहली बार केरलीय गणित सम्प्रदाय के गणितज्ञ परमेश्वर (1370–1460) ने गोविन्दस्वामी और भास्कराचार्य के साथ समीक्षा में किया था। माध्यमान प्रमेय का आधुनिक रूप बाद में ऑगस्टिन लुइस कौशी (1789–1857) ने किया। यह प्रमेय अवकलन गणित और गणितीय विश्लेषण में महत्त्वपूर्ण परिणाम देता है और कलन का मूलभूत प्रमेय को सिद्ध करने में बहुत उपयोगी है।\n", "id": "629147", "title": "माध्यमान प्रमेय"}
{"url": "https://hi.wikipedia.org/wiki?curid=629150", "text": "ग्रांडी श्रेणी का संकलन\n\nसामान्य संकलन विधि से 1 − 1 + 1 − 1 + · · · का मान ⁄ प्राप्त होता है जिसमें निम्न विधियाँ शामिल हैं:\nये सभी अभिसारी श्रेणियों के संकलन के लिए वैध विधियाँ हैं लेकिन 1 − 1 + 1 − 1 + · · · अभिसारी श्रेणी नहीं है।\n\nबहरहाल, विभिन्न संकलन विधियाँ इनके समान ही ग्रांडी श्रेणी को एक मान निर्दिष्ट करती हैं। इनमें से दो सरलतम विधियाँ सिसैरा-संकलन और एबल संकलन प्रमुख हैं।\n\nअपसारी श्रेणियों का संकलन प्राप्त करने की प्रथम विधि १८९० में अर्नेस्टो सिसैरा ने दी थी। इसका मूल विचार लेबनिज़ प्रसम्भाव्य निकटता के समरूप ही है जिसके अनुसार सिसैरा संकलन श्रेणी के सभी आंशिक संकलनों के माध्य के बराबर होता है। पहले प्रथम \"n\" आंशिक संकलनों का प्रत्येक \"n\" के लिए औसत मान σ है और इसके बाद इसपर इसका \"n\" के अनन्त की ओर अग्रसर होने पर सीमान्त मान प्राप्त किया जाता है।\n\nग्रांडी श्रेणी के लिए, समानान्तर माध्य का अनुक्रम निम्नलिखित है\nअथवा, अधिक सांकेतिक रूप में\nजहाँ\nसमानान्तर माध्य का अनुक्रम ⁄ पर अभिसरित होता है अतः Σ\"a\" का सिसैरा संकलन ⁄ है। इसी तरह अनुक्रम 1, -1, 1, -1, … का सिसैरा सीमान्त मान ⁄ प्राप्त होता है।\n\nश्रेणी 1 + 0 − 1 + 1 + 0 − 1 + · · · का सिसैरा संकलन ⁄ है। अतः श्रेणी का सिसैरा संकलन अनन्त संख्या में शून्य जोड़ते हुये अनन्त संख्या में विभिन्न कोष्टक जोड़े जा सकते हैं।\n\nश्रेणी का संकलन और अधिक व्यापक भिन्न (C, a) विधि से भी किया जा सकता है।\n\nएबल संकलन अपसारी श्रेणी की आयलर की परिभाषा के समरूप है लेकिन यह फलन का ठीक तरह से निर्मित करके कैलेट और एन॰ बर्नोली के आपत्तियों को वर्जित करती है। वास्तव में, आयलर द्वारा घात श्रेणी की सीमा सम्बंधि अपनी परिभाषा में वही विधि दी है जो वर्तमान में एबल विधि के रूप में जानी जाती है।\n\nदी गयी श्रेणी \"a\" + \"a\" + \"a\" + · · ·, को नई श्रेणी \"a\" + \"a\"\"x\" + \"a\"\"x\" + · · · के रूप में रूपांतरित किया जा सकता है। यदि बाद वाली श्रेणी 0 < \"x\" < 1 के लिए किसी फलन पर, \"x\", 1 पर अग्रसर है, अभिसारी है तो इसे मूल श्रेणी का एबेल संकलन कहा जाता है। इसके बाद एबल प्रमेय के अनुसार यह प्रक्रिया साधारण योग के तर्कसंगत है। ग्रांडी श्रेणी के लिए निम्न प्रकार लिखा जा सकता है\n\nश्रेणी 1 + 0 − 1 + 1 + 0 − 1 + · · · के संगत एबल योग ⁄ है जो फलन\n(1 + \"x\")/(1 + \"x\" + \"x\") से प्राप्त होता है।\n\nजब भी कोई श्रेणी सिसैरा संकलनीय होती है तब वह एबल संकलनीय भी होती है और उसका योग समान प्राप्त होता है। अन्य रूप में ग्रांडी श्रेणी का कौशी गुणनफल अपने आप में एक श्रेणी निर्मित करता है लेकिन सिसैरा संकलनीय नहीं है:\n\nका एबल संकलन ⁄ प्राप्त होता है।\n", "id": "629150", "title": "ग्रांडी श्रेणी का संकलन"}
{"url": "https://hi.wikipedia.org/wiki?curid=629168", "text": "लिलुआ\n\nलिलुआ (बंगाली: লিলুয়া; अंग्रेज़ी: Liluah) भारत के पश्चिम बंगाल राज्य के हावड़ा जिले में स्थित एक उपनगर है। यह हावड़ा शहर के उत्तर में लगभग 5 किलोमीटर पर स्थित है। लिलुआ का इतिहास भारत के अंगरेजी शासन तक की जा सकती है जब 19वीं शताब्दी में \"लिलुआ कैरेज ऐन्ड वैगन वर्कशॉप\" की स्थापना की गई थी। लिलुआ रेलवे स्टेशन, पूर्व रेलवे में हावड़ रेलवे जंक्शन के बाद पैहला स्टेशन है।लिलुआ उपनगर का क्षेत्र 10 जुलाई 2015 तक बाली नगरपालिका के आधीन था, बाली नगरपालिका के विस्थापन एवं हावड़ा में सम्मिलन के बाद लिलुआ हावड़ा नगर निगम के प्रशासनक्षेत्र में आ गया। लिलुआ में अनेक विद्यालय हैं जिसके कारण वर्तमान में शिक्षा का एक महत्वपूर्ण स्थानीय केन्द्र बन चुका है।\n", "id": "629168", "title": "लिलुआ"}
{"url": "https://hi.wikipedia.org/wiki?curid=629173", "text": "काला ताज महल\n\nकाला ताज महल (, फारसी/) काले पत्थर के साथ बना एक कालपनिक मकबरा है जिसके बारे में कहा जाता है कि एह यमुना की दूसरी तरफ ताज महल के सामने बनाया जाना था। माना जाता है कि मुगल बादशाह शाह जहाँ ने अपनी तीसरी बीवी मुमताज़ महल की अपने लिए भी एक मकबरा बनाने की इच्छा प्रगट की थी। \n\nकाले ताज महल की बात सभसे पहिले यूरपी यात्री यां बापतीस्त तावेरनिए ने अपनी लिखतों में किया जो 1665 में आगरा पहुंचा था। यां बापतीस्त लिखता है कि शाह जहाँ ने दरिया के दूसरी तरफ अपने लिए मकबरा बनाना शुरू किया था पर उसके बेटे औरंगजेब ने उसको कैद कर लिया। आधुनिक पुरातत्व विज्ञानी इस कथा को मिथक मानते हैं।\n", "id": "629173", "title": "काला ताज महल"}
{"url": "https://hi.wikipedia.org/wiki?curid=629182", "text": "स्वरोचिष मनु\n\nस्वरोचिष मनु द्वितीय मनु थे। प्रथम मनु का नाम स्वायम्भूव मनु था। स्वरोचिष मनु अग्नि देव तथा प्रजापति दक्ष की पुत्री स्वाहा से उत्पन्न हुए तथा मनु के पद पर आसीन हुए।\n\nनियमतः हर मनु के कार्यकाल में भगवान का रक्षक के रूप में अंशावतार, इंद्र तथा अलग सप्तर्षि होते हैं। स्वरोचिष मनु में पारावत तथा तुषिगण नाम के अंशावतार रहे। इंद्र के रूप में महाबली पिपश्चित् आसीन रहे। सप्तर्षिमंडल के ऋषिगण प्राण, बृहस्पति, दत्तात्रेय, अत्रि, च्यवन, वायुप्रोक्त तथा महाव्रत रहे। इन मनु के पुत्र हविर्ध्र, सुकृति, ज्योति, आप, मूर्ति, प्रतीत, नभस्य, नभ तथा ऊर्ज हुए।\n\n", "id": "629182", "title": "स्वरोचिष मनु"}
{"url": "https://hi.wikipedia.org/wiki?curid=629188", "text": "यज्ञपुरुष\n\nभगवान यज्ञ विष्णु के अवतार हैं। इनका जन्म स्वायम्भूव मनु के रक्षणार्थ हुआ। \n\nभगवान ब्रह्मा के वाम तथा दक्षिण से पुरुष तथा स्त्री की मानसी सृष्टि हुई जिसमें से एक प्रथम मनु स्वायम्भूव मनु तथा शतरूपा हुईं। इनके १० पुत्र तथा आकूति, देवहूति, तथा प्रसूति नामक कन्याएँ हुईं। आकूति का विवाह रुचि नामक प्रजापति से हुआ जिनसे भगवान यज्ञ तथा माता दक्षिणा प्रकट हुए। इन दोनो का परस्पर विवाह हुआ। क्योंकि ये दोनो अयोनिज थे अतः इनका भाई बहन होते हुए भी विवाह शास्त्रसम्मत था। इनके पुत्र याम आदि हुए।\n", "id": "629188", "title": "यज्ञपुरुष"}
{"url": "https://hi.wikipedia.org/wiki?curid=629204", "text": "रज्जु (मात्रक)\n\nएक रज्जु या राजलोक वह दूरी है जो कोई देव 2,057,152 योजन प्रति समय के वेग से चलकर ६ मास में तय करता है। यह दूरी लगभग 2,047,540,985,856,000 किलोमीटर या 216.5 प्रकाशवर्ष के बराबर है। १००० भार वाली एक लौह गेंद को स्वर्ग से स्वतन्त्रतापूर्वक छोड़ने पर ६ मास में वह एक रज्जु की दूरी तय करती है। ७ रज्जु की दूरी को एक जगश्रेणी कहते हैं। \n", "id": "629204", "title": "रज्जु (मात्रक)"}
{"url": "https://hi.wikipedia.org/wiki?curid=629213", "text": "लाल महल, पुना\n\nपुणे के लाल महल (लाल पैलेस) पुणे, भारत में स्थित सबसे प्रसिद्ध स्मारकों में से एक है। वर्ष 1630 ईस्वी , शिवाजी के पिता शाहजी भोसले में अपनी पत्नी जीजाबाई और बेटे के लिए लाल महल की स्थापना की। वह अपनी पहली किले पर कब्जा कर लिया जब तक शिवाजी कई वर्षों के लिए यहां रुके थे।मूल लाल महल खंडहर में गिर गई और वर्तमान लाल महल मूल के पुनर्निर्माण है और पुणे शहर के केंद्र में स्थित है। अपनी पहली पत्नी के साथ शिवाजी की शादी , महारानी Saibai लाल महल में जगह ले ली।\n", "id": "629213", "title": "लाल महल, पुना"}
{"url": "https://hi.wikipedia.org/wiki?curid=629223", "text": "राधिका आप्टे\n\nराधिका आप्टे एक भारतीय अभिनेत्री हैं। इन का जन्म पुणे में 7 सितम्बर 1985 को हुआ था। यह हिन्दी, बंगाली, मराठी, तेलुगू और मलयालम भाषा में कई फिल्में कर चुकीं हैं।\n\nइन्होंने अपने अभिनय की शुरुआत एक बॉलीवुड फ़िल्म वाह लाइफ हो तो ऐसी में एक छोटे से किरदार को निभा कर की। जिसके पश्चात उन्होंने अन्य भाषा के फ़िल्मों में कार्य करना शुरू किया। यह श्रीराम राघवन द्वारा निर्देशित बदलापुर में भी कार्य कर चुकीं हैं।\n\n", "id": "629223", "title": "राधिका आप्टे"}
{"url": "https://hi.wikipedia.org/wiki?curid=629225", "text": "दशम मण्डल\n\nऋग्वेद संहिता में कुल दस मण्डल हैं। दशम मण्डल सबसे अर्वाचीन है। इसमें १९१ सूक्त हैं। त्रित, विमद, इन्द्र, श्रद्धा, कामायनी, इन्द्राणी, शची आदि मुख्य ऋषि हैं।\n\nपुरुषसूक्त, नासदीय सूक्त, हिरण्यगर्भ सूक्त, संज्ञानसूक्त, विवाहसूक्त, अक्ष सूक्त आदि प्रमुख सूक्त इसी मण्दल में आते हैं।\n", "id": "629225", "title": "दशम मण्डल"}
{"url": "https://hi.wikipedia.org/wiki?curid=629229", "text": "सुनील लुल्ला\n\nसुनील लुल्ला एक फ़िल्म निर्माता हैं। जो ग्रे समूह में एक संस्थापक और सह-निदेशक भी हैं।\n\n", "id": "629229", "title": "सुनील लुल्ला"}
{"url": "https://hi.wikipedia.org/wiki?curid=629254", "text": "गण मुक्ति संग्राम असम\n\nगण मुक्ति संग्राम असम भारत के असम का एक नया आञ्चलिक रजनैतिक दल है। इस दल के गठन होने की घोषणा अखिल गोगोइ द्वारा कृषक मुक्ति संग्राम समिति के चतुर्थ द्विवार्षिक अधिवेषण में गान्धीवादी नेता अन्ना हजारे के भाषण के बाद किया। \"ईस दल का उद्देश्य भारत के पूजीवादी ब्यवस्था को बदलना है\" गोगोई ने कहा।\n", "id": "629254", "title": "गण मुक्ति संग्राम असम"}
{"url": "https://hi.wikipedia.org/wiki?curid=629257", "text": "जीवा\n\nकिसी वृत्त की जीवा (chord) वह सरल रेखा है जिसके दोनों सिरे उस वृत्त की परिधि पर स्थित हों। जीवा को दोनों तरफ बढाने से प्राप्त रेखा को छेदक रेखा (secant line) कहते हैं। अधिक व्यापक रूप में कहें तो किसी भी वक्र के किन्हीं दो बिन्दुओं को जोड़ने वाली रेखा को 'जीवा' कहते हैं (जैसे किसी दीर्घवृत्त की जीवा)। \n\nवृत्त के केन्द्र से होकर जाने वाली जीवा वृत्त का व्यास (diameter) कहलाती है।\n", "id": "629257", "title": "जीवा"}
{"url": "https://hi.wikipedia.org/wiki?curid=629300", "text": "स्वेल्टर (फिल्म)\n\nस्वेल्टर (अंग्रेजी Swelter) वर्ष 2014 की अंग्रेज़ी भाषा की अमेरिकी क्राईम-एक्शन प्रधान फिल्म है जिसे कैथ पार्मर ने सह रूप से निर्देशन और लेखन किया है। फिल्म की मुख्य भूमिकाओं में लैनी जेम्स, जीन क्लाउडे वेन डाम, ग्रांट बाॅअलर, जाॅश हेंडर्सन, डेनियल फेविले और एल्फर्ड माॅलिना शामिल है। जेम्स एक छोटे से कस्बे के शैरिफ है जिसे अपने स्याह अतीत के बारे मे कोई याद नहीं है, पर जल्द ही उसका सामाना उसके पूर्व पार्टनरों से होता है जिनको विश्वास है कि उसने दस साल पहले की गई डकैती के पैसे अपने यहां छुपा रखे हैं। \n\nलास वेगास की कैसीनो में पांच नकाबपोश दस मिलियन डाॅलर की डकैती डालते है, लेकिन भागने के क्रम में उनका एक साथी सिक्युरिटी वालों की वजह से घायल होता है, वहीं सिर पर हुए आधात से बहोश होने उसे दल से अलग कर दिया जाता है, पर बाकियों को गिरफ्तार कर लिया जाता है।\n\nदस साल की बामशक्कत कैद से रिहा होकर स्टिलमैन (जीन क्लाउडे वेन डाम) और बाॅयड (जाॅश हेंडर्सन), केन (डेनियल फेविले) के साथ अपने दल के अगुवा और केन का सौतेला बड़ा भाई काॅले (ग्रांट बाॅअलर) को जेल पर हमला कर उसे आजाद कराते है। फिर एक बातूनी मैकेनिक के जरिए उनको मालूम\nहोता है कि जिस शख्स को वे ढुंढ रहे वो बेकर नाम के कस्बे में हैं और अब वो वहां का शैरिफ है, जहाँ का डाॅक्टर से उसका मेलजोल है। दोनों की खोज में बेकर निकलने से पूर्व रास्ते में उनका खोजी पुलिस से सामना होता है, जिन्हें वे मार गिराते है। \n\nबेकर की स्थानीय क्लब बार में वे चारों अपने-अपने शौक व तरीकों से शैरिफ की जानकारी लेते हैं, और इत्तेफ़ाक से से काॅले को उस डाॅक्टर (एल्फ्रेड माॅलिना) से मालूम होता है की शैरिफ बिशप खुद एक रहस्यमय शख्स है जिसे अपनी कोई बात याद नहीं। \n\nकाॅले और केन बार में आवारा लोगों से झगड़े के हालात बनाते है, नतीजतन बार के कर्मचारी शैरिफ को मामला शांत करने के लिए फोन करता है। शैरिफ (लेनी जेम्स) की दखलांदजी से ही काॅले की तलाश पूरी होती है, शैरिफ बिशप ही उनका पुराना पार्टनर पाईक है, जिनका मानना है कि उसके यहां अब भी लूट के पैसे रखे हुए है। पर सिर में लगी गोली की चोट के बाद बिशप एकांत अमनेशिया और माईग्रेन जैसी तकलीफ स्थिति का सामना उसकी याददाश्त पर भी असर पड़ता है। काॅले बार में हुई झड़प से बिशप को बचाता है और बिशप भी उन आवारा बाईकर्स को गिरफ्त में ले लेता हैं। \nकाॅले अपनी योजना बनाता है जिनमें लूट के पैसों की छानबीन में आने वाली संभावित रुकावटों से बचने के लिए वे बाॅयड को मोबाइल टावॅर तबाह करने का जिम्मा देता है। यहां स्टिलमैन के बदले रवैये को काॅले और केन महसूस करते हैं, कि अब शायद उसे पैसों में दिलचस्पी नही रही। वहीं काॅले भी बिशप की याददाश्त टटोलने के लिए एक शाॅप में मिलता है। काॅले उसे एक सिक्के का टाॅस दिखाकर याद दिलाने की कोशिश करता है, पर बिशप कोई प्रतिक्रिया नही करता और इसे बेमतलब ठहराता है, उसके मुताबिक जिसका उसे कोई नाता ही नहीं तो उससे सवाल करना भी फिजुल है। तब बिशप पर काॅले उसकी टेबल नीचे से अपनी रिवाॅल्वर तानता है, लेकिन बिशप तब किसी जरूरी काम के जल्द में निकल पड़ता है। काॅले उसके घर तक पहुंचता है, जहाँ उसकी बेटी लंदन (फ्रेया टिंजले) और उसकी मां कार्मेन (केटालीना सेन्डिनो) को पाता है, जो उसकी पूर्व प्रेमिका थी, लेकिन काॅले की कारावास के बाद वह बेकर में बस गई। काॅले दुबारा कार्मेन से अपनी चाहत का इजहार करता है, लेकिन कार्मेन उसे इंकार करती की बिशप ही अब उसका जीवनसाथी है। \n\nयहां बिशप टावॅर की टुट-फुट और एक मवेशी की गोली लगने की मौत का कारण ढुंढता है और संदेह की सुई उन्हीं चार अजनबियों पर टिकती है। बिशप अपने डाॅक्टर के यहां पहुंचता है लेकिन वह बुरी तरह घायल मिलता है, डाॅक्टर के मुताबिक यह सब काॅले ने उससे उन गुम हुए पैसों की पुछताछ करते हूए की है, वह मरते हूए बताता है की बिशप उसे बुरी तरह से ज़ख्मी जानकर ही अपने पास ईलाज करने को लेकर आए थे, अब बिशप को उन बीती घटनाओं की झलक याद पड़ती है लेकिन बेहोशी के बाद पैसे कहां है यह याद नहीं पड़ती। उधर केन और बाॅयड भी शहर में अगली तबाही मचाने से पूर्व आराम फरमाते है। अपने ब्वायफ्रैंड से झगड़ा कर लंदन भावावेश में केन के साथ वक्त गुजारती है, लेकिन केन की सेक्स की पहल पर वह इंकार करती है और गुस्से में केन जबरन उसका बलात्कार कर देता है। वहीं बाॅयड भी शाॅप में एक वेटेर्स से छेड़छाड़ करता है, गुस्साया टाउन डिप्टी (जोकि एक ऑवार्ड विनिंग शार्पशूटर है) उसे रोकने पहुंचता है, लेकिन बाॅयड उसे भी चकमा देकर गोली मार देता है। वहीं लंदन की मां कार्मेन और उसके ब्वायफ्रैंड साथ लंदन साथ बार पहुंचती है, संयोग से गड़बड़ की आशंका से वहीं बैठे स्टिलमैन उनके साथ लंदन को ढुंढने निकलता है। लंदन का ब्वायफ्रैंड इस जुल्म से बिफरकर केन पर हमला करता है लेकिन केन के हाथों पिट जाता है, ऐसा ही वह लंदन की मां के साथ पिटाई करता है। स्टिलमैन के जोरदार हाथापाई बाद भी केन उसे धोखे से मार डालता है। इधर बिशप भी काॅले और बाॅयड को ढुंढता हुआ टाउन चर्च पहुँचता है और बाॅयड को डिप्टी को मारने के जुर्म में बिशप उसे भी खत्म करता है लेकिन काॅले की बुलाई बाईकर्स गैंग के जरिए फौरन पकड़ा जाता है। काॅले अब टाउनवासियों से बिशप के पूर्व में एक संगीन अपराधी होने का राज बताता है जिसके बदले में वह चर्च को आग लगाकर कल सवेरे तक लुट के पैसे मिलने की समयसीमा की धमकी देता है। \n\nबिशप अब निहत्था और लोगों की मदद पाने में असहाय पाकर हार मानता है, लेकिन कार्मेन के दिलासे भरी बात और कार्मेन द्वारा छुपाई अपनी पुरानी वाईल्ड वेस्ट रिवाॅल्वर पाकर बिशप निर्णायक फैसला लेता है। अगली सूबह\nस्थानीय डाईनर पर बिशप खुद को सरेंडर करने काॅले के यहां पहुंचता है, लेकिन केन अपनी उग्रता में लंदन को अपनी ढाल बनाकर उसे मारने की धमकी देता है, मामला बिगड़ते देख बाईकर्स गैंग वहां से खिसक लेते है। बीच बचाव की तेजी में अगले ही पल बिशप तब हैरान हो जाता है जब काॅले अपने ही सौतेले-भाई केन को शूट कर देता है। इन सबके बाद बिशप और काॅले आखिरकार अकेले एक दूसरे को मारने को डाईनर से बाहर आते है, और बिशप यहां अपनी फूर्तीले बचाव की वजह से काॅले को मार गिराता है। अब शहर चुंकि बिशप के आपराधिक जीवन को जानती है तो वह वहां से भागने को निकलने की कोशिश करता है, लेकिन अब तक उसकी निःस्वार्थ सेवाओं को देखकर टाउनवासी उसे दुबारा शैरिफ की नियुक्ति लौटाती है। बिशप उनकी मंजूरी मान लेता है और आखिर के एरियल शाॅट में हमें वह गुम हुआ पैसा भी दिख जाता है।\n", "id": "629300", "title": "स्वेल्टर (फिल्म)"}
{"url": "https://hi.wikipedia.org/wiki?curid=629341", "text": "गुरदित्त सिंह\n\nबाबा गुरदित्त सिंह (25 अगस्त 1860 - 24 जुलाई 1954) 29 सितंबर 1914 के कामागाटामारू कांड से जुड़े क्रन्तिकारी थे।\n", "id": "629341", "title": "गुरदित्त सिंह"}
{"url": "https://hi.wikipedia.org/wiki?curid=629453", "text": "आतिश बेहराम\n\nअब भारत में पारसियों को जहां भी कहीं प्रार्थना स्थल है, उसे आतिश बेहराम कहा जाता है। आतिश इसलिए की पारसी धर्म के लोग अग्नि पूजक है। फारसी में आतिश का अर्थ अग्नि होता है। अंग्रेज़ी इसे फ़ायर टेम्पल (fire temple) भी कह सकते हैं।\n", "id": "629453", "title": "आतिश बेहराम"}
{"url": "https://hi.wikipedia.org/wiki?curid=629487", "text": "जेम्स औटरम\n\nजेम्स ऑटरम (James Outram) ब्रिटिश इस्ट इंडिया कंपनी का एक पुरस्कृत और मान्य सेनानी तथा नायक था। उसने सिंध, पूना, अफ़ग़ानिस्तान (प्रथम युद्ध, १८३८) और लखनऊ में अपनी सेवाएं दीं। इनको कई उपाधियों से नवाज़ा गया। १८५७ में हुए भारतीय विद्रोह के दौरान इनका ब्रिटिश सेना को दिए गए योगदान को बहुत प्रशंसा मिली। \n", "id": "629487", "title": "जेम्स औटरम"}
{"url": "https://hi.wikipedia.org/wiki?curid=629568", "text": "कामागाटामारू कांड\n\nकामागातामारू (Komagata Maru) भापशक्ति से चलने वाला एक जापानी समुद्री जहाज था, जिसे हॉन्ग कॉन्ग में रहने वाले बाबा गुरदित्त सिंह ने खरीदा था। जहाज में पंजाब के 376 लोगों को बैठाकर बाबा 4 मार्च 1914 को वेंकूवर (ब्रिटिश कोलम्बिया, कनाडा) के लिए रवाना हुए। 23 मई को वहां पहुंचे लेकिन, अंग्रेजों ने सिर्फ 24 को उतारा और बाकी को जबरदस्ती वापस भेज दिया। इस जहाज में ३४० सिख, २४ मुसलमान और १२ हिन्दू थे। \n\nजहाज कोलकाता के बजबज घाट पर पहुंचा तो 27 सितंबर 1914 को अंग्रेजों ने फायरिंग कर दी। इसमें 19 लोगों की मौके पर मौत हो गई। इस घटना ने आजादी की लहर को और तेज कर दिया था। यह घटना उन अनेकों घटनाओं में से एक थी जिनमें २०वीं शताब्दी के आर्म्भिक दिनों में एशिया के प्रवासियों को कनादा और यूएस में प्रवेश की अनुमति नहीं थी (exclusion laws)।\n\n२०१४ में भारत सरकार ने इस घटना की याद में 100 रूपये का एक सिक्का जारी किया।\n\n", "id": "629568", "title": "कामागाटामारू कांड"}
{"url": "https://hi.wikipedia.org/wiki?curid=629598", "text": "चंग नृत्य\n\nचंग लोकनृत्य[Chang dance] राजस्थान का का प्रसिद्ध लोकनृत्य है। राजस्थान के शेखावाटी क्षेत्र (चुरु, झुंझुनू , सीकर जिला) व बीकानेर जिला इसके प्रमुख क्षेत्र हैं। यह पुरुषों का सामूहिक लोकनृत्य है। इसका आयोजन होली पर्व पर होता है और महाशिवरात्रि से लेकर होली तक चलता है। इस लोकनृत्य में खुले स्थान में परमुखतः 'चंग' नामक वाद्ययंत्र के साथ शरीर की गति या संचालन, नृत्य या तालबद्ध गति के साथ अभिव्यक्त किया जाता है। इस लोकनृत्य की अभिव्यक्ति इतनी प्रभावशाली होती है की चंग पर थाप पड़ते ही लोगों को चंग पर लगातार नाचने व झूमने पर मजबूर कर देती है। \nचंग लोकनृत्य में गायी जाने वाली लोकगायकी को 'धमाल' के नाम से जाना जाता है। शब्दों के बाण, भावनाओं की उमंग और मौज-मस्ती के रंग मिश्रित धमाल हर किसी को गाने व झुमने के लिये मजबूर कर देती है।\n\nचूड़ीदार पायजामा-कुर्ता या धोती-कुर्ता पहनकर कमर में कमरबंद और पाँवों में घुंघरू बाँधकर 'होली' के दिनों में किये जाने वाले चंग नृत्य के साथ लम्बी लय के गीत धमाल या होली के गीत भी गाये जाते हैं।\n\nप्रत्येक पुरुष चंग को अपने एक हाथ से थामकर और दूसरे हाथ से कटरवे का ठेका से व हाथ की थपकियों से बजाते हुए वृत्ताकार घेरे में सामूहिक नृत्य करते हैं ,साथ में बांसुरी व झांझ बजाते रहते है व पैरो में बंधे घुंघरुओं से रुनझुन की आवाज निकलती रहती है। घेरे के मध्य में एकत्रित होकर 'धमाल' और 'होली' के गीत गाते हैं। भाग लेने वाले कलाकार पुरुष ही होते हैं, किंतु उनमें से एक या दो कलाकार महिला वेष धारण कर लेते हैं, जिन्हें ‘महरी’ कहा जाता है। भीड़ में उपस्थित सभी व्यक्ति मस्ती से नाचते, गाते और झूमते हैं। प्रायः चंग नृत्य के बीच में स्वांगों का दौर चलता रहता है।\n\n\nचंग नृत्य होली पर्व पर महाशिवरात्रि से होली तक होता है। चंग नृत्य का आयोजन दिन-रात में चलता रहता है परन्तु रात को प्रमुख तः होता है। लोग कृषि व घरेलू कार्यों के बाद गाँव के चौक में इक्कठा होते हैं और इसका आनन्द लेते हैं।\n\nचंग नृत्य व धमाल में काव्य शास्त्र के सभी नौ रसों (शृंगार रस , हास्य रस , करुण रस , करुण रस , वीर रस , रौद्र रस, भयानक रस , वीभत्स रस ,अद्भुत रस ,शांत रस ,वात्सल्य रस , भक्ति रस )समावेश होता है। यहाँ तक माना गया दसवां रस वात्सल्य रस भी चंग नृत्य व धमाल में होता है।\n\nचंग नृत्य आयोजन पुरे राजस्थान होता है। परन्तु इसका प्रमुख क्षेत्र शेखावाटी (सीकर, चुरू, झुंझुनू) व बीकानेर है जहाँ यह नृत्य बहुत ही अनुशासित, व्यवस्थित तरीके से प्रयोजित होता है। इस नृत्य का प्राय: राजस्थान के सीमावर्ती अन्य राज्यों के जिलों में भी होना पाया जाता है।\n\nhttp://www.bhaskar.com/news/RAJ-OTH-MAT-latest-churu-news-021004-1457193-NOR.html\n\nhttp://www.bhaskar.com/news/RAJ-OTH-MAT-latest-pilani-news-041506-1401086-NOR.html\n\nhttp://www.bing.com/videos/search?q=holi+ki+dhamaal&qpvt=holi+ki+dhamaal&FORM=VDRE#view=detail&\nmid=F14CBF76CCFEE9A6E86DF14CBF76CCFEE9A6E86D\n\nhttps://www.youtube.com/watch?v=uhP3-NWQ8jk\n\nhttps://www.youtube.com/watch?v=LpEb1GJu3-Y\n\nhttps://www.youtube.com/watch?v=szvanQVoKcc\n\nhttps://www.youtube.com/watch?v=QpR68N9jpaM\n\nhttps://www.youtube.com/watch?v=PcZeoSqZ-4U\n\nhttps://www.youtube.com/watch?v=uuaYqeXqpXA\n\nhttps://www.youtube.com/watch?v=uPXzpwvSuKA&spfreload=1\n\nhttps://www.youtube.com/watch?v=e0H4-aI6Otk\n\nhttps://www.youtube.com/watch?v=4tKT-BCjPpY\n\nhttps://www.youtube.com/watch?v=F6g8ySDm7cA\n", "id": "629598", "title": "चंग नृत्य"}
{"url": "https://hi.wikipedia.org/wiki?curid=629710", "text": "हुसैनीवाला\n\nहुसैनीवाला (ਹੁਸੈਨੀਵਾਲਾ) भारतीय पंजाब के फिरोजपुर जिले का एक गाँव है। यह पाकिस्तान की सीमा के निकट सतलज नदी के किनारे स्थित है। इसके सामने नदी के दूसरे किनारे पर पाकिस्तान का 'गेन्दा सिंह वाला' (Ganda Singh Wala) नामक गाँव है। इसी गाँव में २३ मार्च १९३१ को शहीद भगत सिंह, राजगुरु और सुखदेव का अन्तिम संस्कार किया गया था। यहीं पर उनके साथी बटुकेश्वर दत्त का भी १९६५ में अन्तिम संस्कार किया गया था। इन शहीदों की स्मृति में यहाँ राष्ट्रीय शहीद स्मारक बनाया गया है। भगत सिंह की माँ विद्यावती का अन्तिम संस्कार भी यहीं किया गया था। \n", "id": "629710", "title": "हुसैनीवाला"}
{"url": "https://hi.wikipedia.org/wiki?curid=629732", "text": "दिल्ली वाली ठाकुर गर्ल्स\n\nदिल्ली वाली ठाकुर गर्ल्स (\"हिन्दी:दिल्ली वाली ठाकुर लड़कियाँ\") एक भारतीय हिन्दी धारावाहिक है, जिसका प्रसारण एंड टीवी पर 30 मार्च 2015 से सोमवार से शुक्रवार रात 9:00 बजे होता है। इसका निर्देशन राकेश कुमार ने किया है। यह धारावाहिक इंडिया पूछेगा सब से शाणा कौन? के स्थान पर आया है। इसमें मुख्य किरदार में आमिर अली और सुकृति कांडपाल हैं।\n\nयह कहानी एक उपन्यास पर आधारित है, जिसमें दिल्ली की पाँच बहनों को दिखाया गया है। डलन सिंह शेखावत (आमिर अली) और डेबजनी (सुकृति कांडपाल) एक दूसरे से बार बार मिलते रहते हैं। इसके बाद हर बार की तरह झगड़ा करते हैं।\n\n", "id": "629732", "title": "दिल्ली वाली ठाकुर गर्ल्स"}
{"url": "https://hi.wikipedia.org/wiki?curid=629842", "text": "गोविन्द सागर\n\nगोविन्द सागर हिमाचल प्रदेश के बिलासपुर जिले में स्थित मानव-निर्मित झील है। इसका नाम सिखों के दशम गुरु गोविन्द सिंह के नाम पर रखा गया है। यह झील सतलज नदी पर भाखड़ा बांध के निर्माण के कारण बनी थी।\n", "id": "629842", "title": "गोविन्द सागर"}
{"url": "https://hi.wikipedia.org/wiki?curid=629843", "text": "बड़ी देवरानी\n\nबड़ी देवरानी एक भारतीय हिन्दी धारावाहिक है, जिसका प्रसारण एंड टीवी पर 30 मार्च 2015 से 13 नवम्बर 2015 तक सोमवार से शुक्रवार रात 9:30 बजे होता था। इसके निर्माता शशि मित्तल और सुमित मित्तल हैं। इसमें मुख्य किरदार में मुदित नायर और मेघा चक्रवर्ती हैं।\n\nयह कहानी एक ऐसी देवरानी की है जो सबसे छोटी होते हुए भी वह बड़ी देवरानी कहलाती है। पोद्दार परिवार अपने पुराने रीति रिवाजों को बहुत अधिक मानते रहते हैं पर उनका पुत्र विभोर (मुदित नायर) ऐसे रीति रिवाजों को नहीं मानता था। एक दिन उसके परिवार वाले उसकी शादी उससे 4 वर्ष बड़ी लड़की रीति (मेघा चक्रवर्ती) से करा देते हैं। यह शादी केवल उन दोनों परिवार वालों के बीच व्यापार को बढ़ाने का एक तरीका रहता है। इस शादी के कारण अन्य परिवार वाले रीति को पसंद नहीं करते है। रीति एमबीए किए रहती है और वह उन परिवार वालों में समानता कायम करने और विभोर के दिल में अपने लिए जगह बनाने का प्रयास करते रहती है।\n\nइससे कुछ वर्ष पहले रीति की शादी विभोर के बड़े भाई से तय होती है पर निमंत्रण पत्र में नाम गलत छपने के कारण विभोर के पिता को कुछ और लगता है और वह उस शादी को तोड़ देते हैं। लेकिन बाद में विभोर और रीति की शादी हो जाती है। रीति विभोर से प्यार करते रहती है, लेकिन विभोर अपने परिवार वालों के कारण ही शादी करता है।\n\n\nइस धारावाहिक का निर्माण कोलकाता में हुआ है। इसके मुख्य किरदार के लिए मेघा चक्रवर्ती और मुदित नायर को लिया गया।\n\n", "id": "629843", "title": "बड़ी देवरानी"}
{"url": "https://hi.wikipedia.org/wiki?curid=629845", "text": "सिद्धान्त फॉण्ट\n\nसिद्धान्त फॉण्ट को मिहाईल बयारैन (Mihail Bayaryn) ने बनाया है। \n\nइस फॉण्ट से वैदिक, देवनागरी, अंग्रेज़ी और रूसी भाषा के यूविकोड समर्थन का प्रावधान है। \n", "id": "629845", "title": "सिद्धान्त फॉण्ट"}
{"url": "https://hi.wikipedia.org/wiki?curid=629854", "text": "मुदित नायर\n\nमुदित नायर एक भारतीय अभिनेता हैं, यह अनामिका, तेरी मेरी लव स्टोरी आदि कार्यक्रमों में कार्य कर चुके हैं।\n\n", "id": "629854", "title": "मुदित नायर"}
{"url": "https://hi.wikipedia.org/wiki?curid=629856", "text": "अभिषेक मलिक\n\nअभिषेक मलिक एक भारतीय अभिनेता हैं, यह भाग्यलक्ष्मी आदि धारावाहिकों में कार्य कर चुके हैं।\n\nयह दिल्ली विश्वविद्यालय में पढ़े और 2009 में मिस्टर दिल्ली का शीर्षक प्राप्त किया। इसके बाद वे छल शह और मात नामक एक धारावाहिक में एक समान मुख्य भूमिका में कार्य किया। लेकिन उनका इस धारावाहिक में जो पात्र था, वह बाद के कहानी में जिस प्रकार का होता है वह उन्हे पसंद नहीं आता और वे इस धारावाहिक को छोड़ देते हैं। इसके बाद 2013 में दिल की नज़र से खूबसूरत में राहुल की भूमिका में सोनी पर नज़र आए।\n\n", "id": "629856", "title": "अभिषेक मलिक"}
{"url": "https://hi.wikipedia.org/wiki?curid=629879", "text": "लहँगा\n\nलहंगा जो महिलाओं के लिए पोशाक होती है जो ज्यादातर भारतीय समाज में ही पहना जाता है। यह ज्यादातर ग्रामीण क्षेत्रों में पहना जाता है। आमतौर पर महिलाएँ कुर्ती के साथ लहंगा पहनती हैं। \n", "id": "629879", "title": "लहँगा"}
{"url": "https://hi.wikipedia.org/wiki?curid=629889", "text": "आँकड़ा विज्ञान\n\nआँकड़ा विज्ञान (data science) आँकड़ों का विश्लेषण करके उनसे ज्ञान (जानकारी) बाहर निकालता है। आँकड़ा विज्ञान गणित, सांख्यिकी, सूचना सिद्धान्त, सूचना प्रौद्योगिकी आदि अनेकों क्षेत्रों के सिद्धान्तों तथा तकनीकों का प्रयोग करता है। वे विधियाँ जो विशाल आँकड़ों के लिये भी काम करती हैं वे आँकड़ा विज्ञान के क्षेत्र में विशेष महत्व रखतीं हैं। कृत्रिम बुद्धि की मशीन अधिगम (machine learning) नामक शाखा के विकास से इस क्षेत्र के विकास को नयी गति और महत्व मिला है।\n", "id": "629889", "title": "आँकड़ा विज्ञान"}
{"url": "https://hi.wikipedia.org/wiki?curid=629890", "text": "आँकड़ा\n\nगुणात्मक या मात्रात्मक चर के मानों के समुच्चय को आँकड़ा, दत्त या डेटा (Data) कहते हैं। आँकड़े मापे जाते हैं, एकत्र किये जाते हैं, रिपोर्ट किये जाते हैं तथा उनका विश्लेषण किया जाता है। विश्लेषण के पश्चात आंकड़ों को ग्राफ या छबि (इमेज) के रूप में प्रस्तुत किया जा सकता है।\n\nआँकड़े अपने आप में 'सूचना' नहीं होते, उनका प्रसंस्करण (प्रोसेसिंग) करके उनसे सूचना निकाली जाती है। \n\n", "id": "629890", "title": "आँकड़ा"}
{"url": "https://hi.wikipedia.org/wiki?curid=629935", "text": "यूसी ब्राउजर\n\nयूसी ब्राउजर एक वेब ब्राउजर (यूसी मोबाइल के नाम से भी जाना जाता है) है। चीन में इसका मजबूत यूज़र बेस है और कस्टमाइज करने के बाद इसकी भारत के स्थानीय बाजार में काफी वृद्धि हुई है। यह मूलतः 2004 में लांच हुआ था। उस समय ये केवल J2me (जावा) के लिए उपलब्ध था।पर ये अब एंड्राइड विंडोज़ आईओएस ब्लैकबेरी पर भी उपलब्ध है। 2010 में इसने अपनी पहली एप (आईओएस के लिए) एप्पल एप स्टोर पर लांच की थी।\n\nइसपर हम कंप्यूटर तथा मोबाइल पर इंटरनेट देख सकते हैं। यूसी ब्राउजर पर इंटरनेट देखना बहुत सरल है। इस ब्राउजर में हम अनगिनत पृष्ठों को रोक कर कभी भी देख सकते हैं।UC Browser is a fast, secure browser using dual rending engine (Trident and WebKit), optimized in speed and security, to provide superb browsing experience. \n\nयूसी ब्राउज़र क्लाउड ऐक्सलरेशन व डेटा कम्परैशन तकनीक का प्रयोग करता है।\n\nयूसी वेब ये दावा करता है कि यूसी वेब ब्राउज़र सभी मेनस्ट्रीम ऑपरेटिंग सिस्टम्स के साथ कम्पेटेवल है।\n\n", "id": "629935", "title": "यूसी ब्राउजर"}
{"url": "https://hi.wikipedia.org/wiki?curid=629958", "text": "किस्सा (फ़िल्म)\n\nकिस्सा अनूप सिंह द्वारा लिखी और निर्देशित की गई २०१३ की एक भारती-जर्मनी ड्रामा फ़िल्म है। यह पंजाबी फ़िल्म 38वें 2013 टोरंटो अंतर्राष्ट्रीय फ़िल्म फैस्टिवल में दिखाई गई, जहाँ इसे 15 स्तंबर 2013 की सर्वश्रेष्ठ एशियाई फ़िल्म का पुरस्कार प्राप्त हुआ।\n\nअंबर सिंह भारत के विभाजन का संताप भोग रहा है। उसको अपना घर छोड़कर पूरबी पंजाब, भारत में आना पड़ता है। उसके तीन बेटियां हैं और कोई भी पुत्र नहीं है। जब उसके घर चौथी बार भी लड़की पैदा होती है तो वह उसे एक पुत्र के तौर पर पालता है। वह लड़की कंवर सिंह के नाम से बड़ी होकर अपने पिता के साथ ट्रक ड्राइवर बन जाती है। एक घटना के बाद कंवर का विवाह नीली के साथ कर दिया जाता है। इसके पूर्व कहानी में विभिन्न समस्याएं उत्पन्न होती हैं। यह कहानी अंबर सिंह की कहानी न रह कर मनुष्य के अंदर की भटकन की कहानी बन जाती है।\n\n\nइस फ़िल्म को आलोचकों और दर्शकों दोनों की और से पसंद किया गिया।\n", "id": "629958", "title": "किस्सा (फ़िल्म)"}
{"url": "https://hi.wikipedia.org/wiki?curid=629983", "text": "राजस्थान उच्च न्यायालय के मुख्य न्यायाधीश\n\nराजस्थान उच्च न्यायालय के मुख्य न्यायाधीश वर्तमान सुनील अंबवानी है।\n", "id": "629983", "title": "राजस्थान उच्च न्यायालय के मुख्य न्यायाधीश"}
{"url": "https://hi.wikipedia.org/wiki?curid=630010", "text": "आर के लक्ष्मण की दुनिया\n\nआर के लक्ष्मण की दुनिया भारतीय हिन्दी धारावाहिक है, जिसका प्रसारण सब टीवी पर 28 नवम्बर 2011 से 29 मार्च 2013 तक हुआ। यह कुल 353 प्रकरणो तक चला। यह धारावाहिक सोमवार से शुक्रवार रात 7:30 बजे देता था।\n\nयह कहानी आर के लक्ष्मण के कहानियों पर आधारित है। यह कहानी आम आदमी पर आने वाले परेशानियों आदि के बारे में है।\n\n", "id": "630010", "title": "आर के लक्ष्मण की दुनिया"}
{"url": "https://hi.wikipedia.org/wiki?curid=630014", "text": "एंटरटेनमैंट के लिए कुछ भी करेगा\n\nएंटरटेनमैंट के लिए कुछ भी करेगा भारतीय हिन्दी वास्तविक कार्यक्रम है, जिसका प्रसारण सोनी पर 25 मई 2009 से शुरू हुआ। तब से यह कई संस्करण में दे चुका है।\n\nयह 25 मई 2009 से 3 जुलाई 2009 तक चला।\nइस संस्करण के लिए इस कार्यक्रम का नाम बदल कर एंटर्टेंमेंट के लिए सब कुछ करेगा कर दिया गया था।\nइसके प्रस्तोता कृष्णा अभिषेक और मोना सिंह हैं।\n", "id": "630014", "title": "एंटरटेनमैंट के लिए कुछ भी करेगा"}
{"url": "https://hi.wikipedia.org/wiki?curid=630016", "text": "वाह! वाह! क्या बात है!\n\nवाह! वाह! क्या बात है! भारतीय हिन्दी हास्य कवि धारावाहिक है, जिसका प्रसारण सब टीवी पर 15 सितम्बर 2012 से 29 दिसम्बर 2013 तक हुआ। इस कार्यक्रम में शैलेश लोढ़ा और नेहा मेहता प्रस्तोता हैं।\n\nयह कार्यक्रम हास्य कवि सम्मेलन पर आधारित है। इसमें कवि को हास्य कविता बनाकर बताना पड़ता है।\n", "id": "630016", "title": "वाह! वाह! क्या बात है!"}
{"url": "https://hi.wikipedia.org/wiki?curid=630018", "text": "मालेगाँव का चिन्टू\n\nमालेगाँव का चिन्टू भारतीय मौन धारावाहिक है, जिसका प्रसारण सब टीवी पर होता है। यह धारावाहिक 6 अगस्त 2010 से 26 मार्च 2011 तक चला।\n\n", "id": "630018", "title": "मालेगाँव का चिन्टू"}
{"url": "https://hi.wikipedia.org/wiki?curid=630024", "text": "तेरे शहर में\n\nतेरे शहर में भारतीय हिन्दी धारावाहिक है, जिसका प्रसारण स्टार प्लस पर 2 मार्च 2015 से शुरू हुआ।\n\n", "id": "630024", "title": "तेरे शहर में"}
{"url": "https://hi.wikipedia.org/wiki?curid=630039", "text": "मध्य प्रदेश भोज मुक्त विश्वविद्यालय\n\nमध्य प्रदेश भोज (मुक्त) विश्वविद्यालय (Madhya Pradesh Bhoj Open University) भोपाल स्थित एक मध्य प्रदेश का मुक्त विश्वविद्यालय है। यह विश्वविद्यालय मुक्त एवं दूरस्थ शिक्षा के माध्यम से उच्च शिक्षा प्रदान करता है। इसका नामकरण भारत के महान राजा परमार भोज के नाम पर हुआ है।\n\n\n", "id": "630039", "title": "मध्य प्रदेश भोज मुक्त विश्वविद्यालय"}
{"url": "https://hi.wikipedia.org/wiki?curid=630053", "text": "षड्ज\n\nसंगीत के सात स्वरों में से पहला स्वर जो साधारणतः ‘सा’ कहलाता है। संगीत शास्त्र के अनुसार इस स्वर का उच्चारण नासा, कण्ठ, उर, तालु, जीभ और दाँतों के सम्मिलित प्रयत्न से होता है इसलिए इसका नाम षडज् (शाब्दिक अर्थ : \"छः से उत्पन्न\") पड़ा है।\n", "id": "630053", "title": "षड्ज"}
{"url": "https://hi.wikipedia.org/wiki?curid=630070", "text": "अमेरिकी क्रान्ति का घटनाक्रम\n\nअमेरिकी क्रान्ति के राजनैतिक, सामाजिक और सैनिक पहलू हैं। इस क्रान्ति का आरम्भ प्रायः १७६५ में स्टैम्प अधिनियम के पारित होने से माना जाता है और इसका अन्त १७९१ में युनाइटेड स्टेट्स बिल की संपुष्टि (ratification) होने तक माना जाता है। इस क्रान्ति की सैनिक-संघर्षमय अवधि १७७५ से १७८३ तक सीमित थी जिसे 'अमेरिकी क्रान्तिकारी युद्ध' कहा जाता है।\n", "id": "630070", "title": "अमेरिकी क्रान्ति का घटनाक्रम"}
{"url": "https://hi.wikipedia.org/wiki?curid=630074", "text": "आधुनिकता के सिद्धान्त\n\nआधुनिकता के सिद्धान्त (Modernization theory) से आशय आधुनिकीकरण की प्रक्रिया की व्याख्या करने के लिये प्रयुक्त सिद्धान्तों से है। 'पूर्व-आधुनिक' या 'परम्परागत' समाज का 'आधुनिक' समाज में क्रमशः संक्रमण आधुनिकीकरण कहलाता है।\n\n", "id": "630074", "title": "आधुनिकता के सिद्धान्त"}
{"url": "https://hi.wikipedia.org/wiki?curid=630166", "text": "उड़न दस्ता\n\nउड़न दस्ता (अंग्रेज़ी में: \"Flying Squad\") एक पुलिस टीम होती है जो परीक्षा केन्द्रों पर नियंत्रण रखती है। इसका काम यह है कि वह सुनिश्चित करे कि परीक्षा में किसी भी तरह की कोई नकल नहीं होनी चाहिए। उड़न दस्ता परीक्षा केन्द्र पर बिना किसी पूर्व सूचना के किसी समय आ सकता है और अपनी जाँच-पड़ताल का काम शुरू कर सकता है। परीक्षा शांतिपूर्ण हो, इसके लिए कई मौकों पर परीक्षा केन्द्रों के अन्दर भी आंतरिक पुलिस भी नियुक्त रहती है। \n", "id": "630166", "title": "उड़न दस्ता"}
{"url": "https://hi.wikipedia.org/wiki?curid=630168", "text": "रिपोर्टर्स\n\nरिपोर्टर्स भारतीय हिन्दी धारावाहिक है, जिसका प्रसारण सोनी पर प्रसारित होगा। यह 13 अप्रैल 2015 से सोमवार से गुरुवार रात 9 बजे देगा। इस धारावाहिक में राजीव खंडेलवाल एक संवाददाता का किरदार निभा रहें है, जो कहता है की कुछ खबरें होती हैं और कुछ बनाई जाती है।\n\nयह कहानी कबीर शर्मा (राजीव खंडेलवाल) की है जो पहले दिल्ली क्रांति नामक एक समाचार पत्र में कार्य करते रहते हैं और केकेआर समाचार चैनल के मालिक एक दिन उसे इस चैनल का उच्च-संपादक बना देते हैं और वहाँ अनन्या कश्यप (कृतिका कामरा) भी कार्य करती रहती है। वह कबीर शर्मा को पसंद करती रहती है।\n\n", "id": "630168", "title": "रिपोर्टर्स"}
{"url": "https://hi.wikipedia.org/wiki?curid=630178", "text": "ग्राहम स्टेन्स\n\nडा. ग्राहम स्टीवर्ट स्टेन्स (1941 – 22 जनवरी 1999) ऑस्ट्रेलियाई मिशनरी था जिन्हें और उनके दो बेटों, फिलिप (10 आयु वर्ग) और टिमोथी (6 आयु वर्ग) को ओडिशा में हुई एक घटना में कुछ लोगों ने 22 जनवरी 1999 को जिंदा जलाकर मार डाला था। उस वक्त वो क्योंझर जिले क मनोहरपुर गांव में अपनी स्टेशन वैगन में सो रहे थे। आग लगाने वाले गिरोह की अगुआई करने वाले दारा सिंह था। \n", "id": "630178", "title": "ग्राहम स्टेन्स"}
{"url": "https://hi.wikipedia.org/wiki?curid=630187", "text": "मूल परिवेश\n\nमूल परिवेश या राइजोस्फीयर (rhizosphere) मिट्टी के उस छोटे भाग को कहते हैं जो पौधों की जड़ से निकलने वाले द्रव्य (secretions) तथा उससे सम्बन्धित सूक्ष्मजीवों (microorganisms) से सीधे प्रभावित होती है।\n", "id": "630187", "title": "मूल परिवेश"}
{"url": "https://hi.wikipedia.org/wiki?curid=630193", "text": "उलटा पिरामिड शैली\n\nउलटा पिरामिड शैली एक लेखन शैली है जिसकी मदद से खबरें बुनी जाती है। इसे अंग्रेजी में इन्वर्टेड पिरामिड मैथोड कहा जाता है। \n\n\nइस शैली के तीन हिस्से होते है जो इस प्रकार है - (1) इंट्रो या लीड इसे हिंदी में मुखड़ा कहा जाता है। (2) बॉडी इसमें समाचार के विस्तृत ब्योरे को घटते हुए क्रम में लिखा जाता है। और (3) समापन होता है। \n", "id": "630193", "title": "उलटा पिरामिड शैली"}
{"url": "https://hi.wikipedia.org/wiki?curid=630218", "text": "शुभलक्ष्मी योजना\n\nराजस्थान सरकार ने बालिका के पैदा होने को शुभ मानने और कन्या भ्रूण हत्या को रोकने के लिए शुभलक्ष्मी योजना शुरू की है। योजना के अंतरगत बेटियों के पैदा होने पर लड़की के माता-पिता को 2100 रुपिये सरकार द्वारा दिए जाएँगे । इसी प्रकार से जब बेटियों की उम्र पढ़ने की हो जायेगी तब उन्हें 3100 रुपिये का धनादेश या चैक दिया जाएगा। एक और विशेष बात यह है कि इस योजना के अंतरगत लड़की के विवाह के समय लड़की की माता को 7300 रुपिये का धनादेश दिए जाने का प्रावधान है। \n\nकन्या भ्रूण हत्या को रोकने तथा बेटियों को शिक्षित कराने के लिए इस योजना को शुरु किया गया है। \n", "id": "630218", "title": "शुभलक्ष्मी योजना"}
{"url": "https://hi.wikipedia.org/wiki?curid=630298", "text": "लुप्तप्राय भाषा\n\nलुप्तप्राय भाषा वह भाषा होती है जो  वर्तमान  में  अनुपयोग हो रही है और लुप्त होने के कगार पर है। ऐसी भाषा के विलुप्त होने के कुछ मुख्य कारण होते हैं जिनमें इस भाषा के लोगों की संख्या धीरे धीरे काम हो रही हो, या इसके बोलने वाले लोग अपनी भाषा को छोड़ दूसरी भाषा को ग्रहण कर रहे हों। भाषा का विलुप्त पूरी तरह तब होती है जब उसका कोई भी बोलने वाला नहीं बचता और इस तरह वह पूर्ण रूप से  विलुप्त और समाप्त हो जाती है। मानव इतिहास में कईं भाषाएँ विलुप्त हुई हैं परन्तु वर्तमान में भाषाओं का  विलोपन बहुत शीघ्रता से हो रहा है। इसके प्रमुख  कारण  हैं: वैश्वीकरण और नव-उपनिवेशवाद। अधिकतर यूँ होता है की जब  भौतिक रूप से  प्रभावशाली और शक्तिशाली भाषाएँ दूसरी भाषाओँ पर अपना वर्चस्व साधती हैं , तब भौतिक रूप से निर्बल भाषाएँ विलुप्त हो जाती हैं।\n\n\n\n\n", "id": "630298", "title": "लुप्तप्राय भाषा"}
{"url": "https://hi.wikipedia.org/wiki?curid=630303", "text": "भांड पाथेर\n\nभांड पाथेर कश्मीर की लोक कला है। भांड पाथेर सदियों से कश्मीर के लोगों का मनोरंजन करती आ रही है। जब प्रिंट मीडिया और इलेक्ट्रॉनिक मीडिया का चलन नहीं था तो उस समय कश्मीरी समाज में सामाजिक, राजनीतिक और धार्मिक संदेश प्रसारित करने का अपना अनोखा तरीका था। व्यंग्यात्मक लहजे में पेश की जाने वाली कश्मीर की लोक कला 'बांध पाथेर' राजनीतिक प्रतिरोध और ज्वलंत मुद्दों को अपने अनोखे अंदाज में उठाती थी।\n\nलोक कला के इस माध्यम में घाटी के संघर्ष, भ्रष्टाचार और दूसरी सामाजिक बुराइयों का चित्रण किया जाता है। इसके साथ ही साथ ये समाज की कड़वी सच्चाइयों और शिकायतों को भी सरकार और लोगों के सामने लाती है। भांड पाथेर के नाटकों में अधिकांशतः विचारोत्तेजक वेश-भूषा, संवादों, भाव-भंगिमाओं और भावनाओं का प्रयोग किया जाता है। ये नाटक घंटों लोगों का ध्यान बांधे रखते हैं। लोकप्रियता भांड पाथेर में आमतौर पर कथ्य का अहसास कराने वाले पोशाकों का इस्तेमाल किया जाता है, जिससे लोगों का घंटों ध्यान बंधा रहता है।\n\nभांड पाथेर हिंदू शासकों के समय में हिंदू मंदिरों में खेला जाता था। कल्हण अपनी रचना 'राजतरंगिणी' में उस समय में इसकी लोकप्रियता का वर्णन करते हैं।\n\n\n", "id": "630303", "title": "भांड पाथेर"}
{"url": "https://hi.wikipedia.org/wiki?curid=630315", "text": "भक्ति शर्मा\n\nभक्ति शर्मा (जन्म: 30 नवंबर, 1989), एक भारतीय महिला तैराक हैं। उन्हें 14 जनवरी, 2015 को अंटार्कटिक महासागर में एक डिग्री सेल्सियस (33.8 f) तापमान में 1.4 मील (2.25 किलोमीटर) की दूरी 52 मिनट में तैरकर विश्व रिकार्ड बनाने का गौरव हासिल है। यह उपलब्धि हासिल करने वाली वे विश्व की सबसे कम उम्र की युवा तथा प्रथम एशियाई महिला हैं। उन्हें वर्ष-2011 का तेनजिंग नोर्गे राष्ट्रीय साहसिक पुरस्कार से सम्मानित किया गया था।\nभक्ति का जन्म मुंबई में हुआ और उदयपुर, राजस्थान में परवरिश हुई। उन्होने सिम्बायोसिस अंतर्राष्ट्रीय विश्वविद्यालय से संचार में प्रबंधन से मास्टर डिग्री तक की शिक्षा प्राप्त की है।\nभक्ति ने ढाई साल की उम्र से ही तैराकी करना शुरू कर दिया था। कई राज्य और जिला स्तर की प्रतियोगिताओं में भाग लेने के बाद, उन्होने सबसे पहले खुले पानी (सागर) में तैरना शुरू किया। पहली बार उन्होने वर्ष 2003 में गेटवे ऑफ इंडिया को उरण बंदरगाह से 16 किमी लंबी तैराकी की और आगे बढ़ती रही।\n\nभक्ति ने 10 वर्ष के छोटे तैराकी कैरियर में सराहनीय कार्य किए हैं और कुछ मील के पत्थर स्थापित किए हैं, जिनमें शामिल है 6 जुलाई 2006 को मात्र 16 वर्ष की आयु में 13 घंटे और 55 मिनट में शेक्सपियर बीच डोवर इंग्लैंड से फ्रांस के कलैस तक इंग्लिश चैनल को पार करना तथा ज्यूरिख झील में तैराकी प्रतिस्पर्द्धा जीतना शामिल है।\n\n10 जनवरी 2015 को भक्ति ने अंटार्कटिका के ठंड पानी में 2.25 किमी तक तैरते हुये एक नया रिकॉर्ड बनाने वाली दुनिया की और सबसे कम उम्र की पहली एशियाई महिला बन गयी है।\n", "id": "630315", "title": "भक्ति शर्मा"}
{"url": "https://hi.wikipedia.org/wiki?curid=630322", "text": "सरस्वती मेनन\n\nसरस्वती मेनन एक भारतीय महिला शोधकर्ता, शिक्षाविद् और समाजशास्त्री हैं। \n\nवर्तमान में वे संयुक्त राष्ट्र की शांति निर्माण संरचना की नीति एवं संस्थागत समीक्षा हेतु नियुक्त सलाहकार समूह की सदस्य हैं। समिति का नाम 'एडवाइजरी ग्रुप ऑन द रिव्यू ऑफ द पीसबिल्डिंग आर्किटेक्चर' है। इस पद पर वे 23 जनवरी, 2015 को संयुक्त राष्ट्र प्रमुख बान की मून द्वारा नियुक्त हुई हैं। इसके पहले वे यूएन वूमेन के नीति प्रभाग तथा संयुक्त राष्ट्र विकास कार्यक्रम (UNDP) के मूल्यांकन कार्यालय की निदेशक रह चुकी हैं। \n\nवे यू एन डी पी में शामिल होने से पूर्व मद्रास विश्वविद्यालय चेन्नई में समाज शास्त्र की प्रवक्ता थीं। वह मंगोलिया और नेपाल में संयुक्त राष्ट्र विकास कार्यक्रम के तहत भी जिम्मेदारी निभा चुकी हैं। उन्होंने दिल्ली के जवाहरलाल नेहरू यूनिवर्सिटी (जेएनयू) से समाजशास्त्र में शोध किया है। \n", "id": "630322", "title": "सरस्वती मेनन"}
{"url": "https://hi.wikipedia.org/wiki?curid=630333", "text": "पृथक्कारी प्रवर्धक\n\nपृथक्कारी प्रवर्धक (Isolation amplifiers) वे प्रवर्धक हैं जिनके इन्पुट और आउटपुट के बीच उच्च प्रतिरोध (या प्रतिबाधा) होती है तथा इनपुट और आउटपुट के बीच हजारों वोल्ट (एसी या डीसी) होने के वावजूद ये अपना काम करते हैं। दूसरे शब्दों में, इनके इन्पुट और आउटपुट के बीच कोई सीधा विद्युत चालक मार्ग नहीं होता। \n\nपृथक्कारी प्रवर्धक डिजाइन करने के लिये तीन विधियाँ प्रयोग में लायीं जातीं हैं-\n\nपृथक्कारी प्रवर्धक का उपयोग वहाँ लाभप्रद होता है जहाँ अधिक कॉमन-मोड सिगनल के ऊपर छोटा सा डिफरेंशियल सिग्नल मापना हो। इन्स्ट्रुमेन्टेशन प्रवर्धक की तरह पृथक्कारी प्रवर्धक भी एक बड़ी आवृत्ति रेंज में एक निश्चित डिफरेंशियल गेन प्रदान करते हैं। इनका भी इनपुट इम्पीडेंस अधिक होता है तथा आउटपुट इम्पीडेंस कम होता है।\n\n\n", "id": "630333", "title": "पृथक्कारी प्रवर्धक"}
{"url": "https://hi.wikipedia.org/wiki?curid=630366", "text": "तोकियो विश्वविद्यालय\n\nतोकियो विश्वविद्यालय चिकित्सा और विज्ञान के क्षेत्र में जापान का एक प्रसिद्ध विश्वविद्यालय है। \n", "id": "630366", "title": "तोकियो विश्वविद्यालय"}
{"url": "https://hi.wikipedia.org/wiki?curid=630385", "text": "अपहनन\n\nअपहनन बिना किसी व्यवस्थित न्याय प्रक्रिया के अनौपचारिक समूह द्वारा दिया गया दण्ड है।\n", "id": "630385", "title": "अपहनन"}
{"url": "https://hi.wikipedia.org/wiki?curid=630486", "text": "शरद मल्होत्रा\n\nशरद मल्होत्रा एक भारतीय फ़िल्म तथा टेलीविज़न अभिनेता है इनका जन्म मुम्बई में ०९ जनवरी १९८३ में हुआ तथा इन्होनें अपनी पढ़ाई कोलकाता के सेंट जेवियर कालेज से २००३ में पूर्ण की। इन्होंने अपने कैरियर की शुरुआत २००६ में एक धारावाहिक (कभी तो नज़र मिलाओ) से की थी उसमें ये एक कैमियो का किरदार निभा रहे थे। लेकिन इन्होंने अपनी प्रसिद्धि भारतीय टेलीविज़न चैनल सोनी टीवी के भारत का वीर पुत्र – महाराणा प्रताप से पायी हालांकि यह धारावाहिक १० दिसम्बर २०१५ को समाप्त हो गया है इसमें इन्होंने महाराणा प्रताप का किरदार किया था। इन्हें अबतक तीन बार इंडियन टेली अवार्ड मिल चुका है। \n", "id": "630486", "title": "शरद मल्होत्रा"}
{"url": "https://hi.wikipedia.org/wiki?curid=630526", "text": "उच्चतर शिक्षा विभाग\n\nउच्चतर शिक्षा विभाग भारत में मानव संसाधन विकास मंत्रालय के तहत बना उच्च शिक्षा के संवर्धन के लिए एक विभाग है। यह विभाग विश्वविद्यालय अनुदान आयोग की धारा 3 (यूजीसी) अधिनियम, 1956 के तहत, भारत के विश्वविद्यालय अनुदान आयोग (यूजीसी) की सलाह पर शिक्षण संस्थानों को डीम्ड विश्वविद्यालय का दर्जा देने का अधिकार है \nविभाग इन ब्यूरो के तहत 100 से अधिक स्वायत्त संगठनों के माध्यम से आठ ब्यूरो में बांटा गया है, और विभाग के सबसे अधिक काम संभाला है। [3]\n\nविश्वविद्यालय और उच्च शिक्षा; अल्पसंख्यक शिक्षा\nविश्वविद्यालय अनुदान आयोग (यूजीसी)\nशिक्षा अनुसंधान एवं विकास संगठन (ERDO)\nशिक्षा अनुसंधान एवं विकास संगठन (ERDO) नई दिल्ली (http://www.erdoclasses.Com)\nसामाजिक विज्ञान अनुसंधान की भारतीय परिषद (आईसीएसएसआर)\n38 केंद्रीय विश्वविद्यालयों (15 नए केंद्रीय विश्वविद्यालयों सहित जो भारत के राष्ट्रपति द्वारा प्रख्यापित अध्यादेश द्वारा 2009/01/15 से प्रभावी स्थापित किया गया है)\nएडवांस्ड स्टडीज के भारतीय संस्थान (आईआईएएस), शिमला\nतकनीकी शिक्षा के अखिल भारतीय परिषद (एआईसीटीई) [4] [5]\nवास्तुकला की परिषद (सीओए) [6]\nप्रौद्योगिकी के 16 भारतीय संस्थानों (आईआईटी)\nविज्ञान शिक्षा और अनुसंधान के 5 भारतीय संस्थान (आईआईएसईआर)\nप्रबंधन के 13 भारतीय संस्थानों (आईआईएम)\nप्रौद्योगिकी के 30 राष्ट्रीय संस्थानों (एनआईटी)\nसूचना प्रौद्योगिकी के चार भारतीय संस्थान (आईआईआईटी)\nयोजना और वास्तुकला का 3 स्कूल (स्पा)\nतकनीकी शिक्षक प्रशिक्षण एवं अनुसंधान के 4 राष्ट्रीय संस्थान (NITTTRs)\nचार शिक्षुता के क्षेत्रीय बोर्ड / व्यावहारिक प्रशिक्षण\nअर्थात संस्कृत के क्षेत्र में तीन डीम्ड विश्वविद्यालयों। राष्ट्रीय संस्कृत संस्थान (RSkS), नई दिल्ली, श्री लाल बहादुर शास्त्री राष्ट्रीय संस्कृत विद्यापीठ (SLBSRSV), नई दिल्ली और राष्ट्रीय संस्कृत विद्यापीठ (आरएसवी), तिरुपति\nकेंद्रीय हिंदी संस्थान (KHS), आगरा\nअंग्रेजी और विदेशी भाषा विश्वविद्यालय (EFLU), हैदराबाद\nउर्दू भाषा को बढ़ावा देने के लिए राष्ट्रीय परिषद (एनसीपीयूएल)\nसिन्धी भाषा को प्रोत्साहन देने के लिए राष्ट्रीय परिषद (NCPSL)\nतीन अधीनस्थ कार्यालय: केंद्रीय हिंदी निदेशालय (सीएचडी), नई दिल्ली; वैज्ञानिक तथा तकनीकी शब्दावली (सीएसटीटी), नई दिल्ली के लिए आयोग; और केन्द्रीय भारतीय भाषा संस्थान, मैसूर\nसांख्यिकी, वार्षिक योजना और सीएमआइएस\nप्रशासनिक सुधार, पूर्वोत्तर क्षेत्र, अनुसूचित जाति / अनुसूचित जनजाति / अन्य पिछड़ा वर्ग\n", "id": "630526", "title": "उच्चतर शिक्षा विभाग"}
{"url": "https://hi.wikipedia.org/wiki?curid=630533", "text": "शक्ति आनंद\n\nशक्ति आनंद एक भारतीय टेलीविज़न अभिनेता है। इन्होंने कई टेलिविज़न कार्यक्रमों मे काम किया है। इन्होंने मुख रूप से भारत का वीर पुत्र – महाराणा प्रताप धारावाहिक में अभिनय किया है। इनके अलावा क्राइम पेटरोल (सीजन 1) में भी काम किया है। \n\n", "id": "630533", "title": "शक्ति आनंद"}
{"url": "https://hi.wikipedia.org/wiki?curid=630555", "text": "अर्थ अवर\n\nअर्थ अवर एक वैश्विक आन्दोलन है। इस आन्दोलन के अंतर्गत विश्वभर के ऊर्जा मामलों पर चिंतित व्यक्ति हर वर्ष 28/ मार्च को स्थानीय समय के अनुसार शाम साढ़े आठ से साढ़े नौ बजे तक घर, मोहल्ले, दफ़तरों और अन्य स्थानों पर विद्युत का प्रयोग बन्द करके केवल मोमबत्ती का प्रयोग करते हैं। इन प्रयासों का लक्ष्य ऊर्जा के प्रति जनता में जागरुकता लाना और विशेष रूप से बिजली को प्रयोग सोच समझकर करना है। अर्थ अवर की परम्परा 2007 से प्रारंभ हुई।\n\n", "id": "630555", "title": "अर्थ अवर"}
{"url": "https://hi.wikipedia.org/wiki?curid=630603", "text": "शाहदरा (गाँव)\n\nशाहदरा पाकिस्तान की राजधानी इस्लामाबाद के निकट एक निवासीय गाँव है। यह पाकिस्तानी राष्ट्रपति भवन से केवल दस किलोमीटर दूर है। इस स्थान के प्रसिद्ध होने का मुख्य कारण यह है कि पाकिस्तान की क़ाइदे आज़म विश्वविद्यालय के पास ही स्थित है।\n", "id": "630603", "title": "शाहदरा (गाँव)"}
{"url": "https://hi.wikipedia.org/wiki?curid=630607", "text": "शाहदरा (बहुविकल्पी)\n\nशाहदरा शब्द के कई अर्थ हो सकते हैं:-\n", "id": "630607", "title": "शाहदरा (बहुविकल्पी)"}
{"url": "https://hi.wikipedia.org/wiki?curid=630630", "text": "शाहदरा मेट्रो स्टेशन\n\nशाहदरा मेट्रो स्टेशन दिल्ली मेट्रो की लाल लाइन पर स्थित है। \n", "id": "630630", "title": "शाहदरा मेट्रो स्टेशन"}
{"url": "https://hi.wikipedia.org/wiki?curid=630638", "text": "शाहदरा बाग़\n\nशाहदरा बाग़ पाकिस्तान के लाहौर शहर उत्तर में स्थित एक उपनगरीय स्थान है। यह नगर रावी नदी की उत्तरी दिशा में स्थित है। ये इलाक़ा इतिहासिक इमारत मक़बरा जहांगीर की वजह से मशहूर है जो मुग़ल तर्ज़ तामीर का नादिर नमूना है। \n", "id": "630638", "title": "शाहदरा बाग़"}
{"url": "https://hi.wikipedia.org/wiki?curid=630642", "text": "नवीन शाहदरा\n\nनवीन शाहदरा दिल्ली के उत्तर पूर्वी दिल्ली जिले में स्थित एक निवासीय स्थान है। \n\n", "id": "630642", "title": "नवीन शाहदरा"}
{"url": "https://hi.wikipedia.org/wiki?curid=630648", "text": "परानासिक वायुविवर\n\nपरानासिक वायुविवर या पैरानेसल साइनस चार हवा से भरे स्थानों के जोड़ों का समूह है जो नासा गुहा को घेरते (ऊर्ध्वहनु वायुविवर), आँखों से ऊपर (ललाट वायुविवर), आँखों के बीच में (झर्झरिका वायुविवर) तथा झर्झरिकाओं के पीछे (जतूक वायुविवर) हैं। वायुविवरों को उन हड्डियों के लिए नामित किया गया है जिन में वे स्थित हैं।\n\n", "id": "630648", "title": "परानासिक वायुविवर"}
{"url": "https://hi.wikipedia.org/wiki?curid=630675", "text": "ह्यामर पाटर्न\n\nह्यामर पाटर्न शेयर बाज़ार का एक चित्रित विश्लेषण (graphic pattern) है। यह उस समय आता है जब शेयर अपने प्रारंभिक मूल्य से कहीं नीचे बिकते हैं परन्तु दिन की प्रगति के साथ-साथ या तो ये प्रारंभिक मूल्य से आगे की ओर छलांग लगाते हैं या फिर उसी के आसपास पहुँचते हैं। इस प्रक्रिया को यदि चित्रित किया जाए तो ग्राफ़ पर हथैड़ा-जैसा मोमबत्ती का खड़ाव लगता है (hammer-shaped candlestick)। \n", "id": "630675", "title": "ह्यामर पाटर्न"}
{"url": "https://hi.wikipedia.org/wiki?curid=630713", "text": "दुलियाजान\n\nदुलियाजान (असमिया:দুলীয়াজান) भारत के उत्तर पूर्वी राज्य असम के सुदूर पूर्व में बसा एक औद्योगिक नगरी है. यह डिब्रूगढ़ जिले के अंतर्गत आता है और यह डिब्रूगढ़ शहर से पूर्व में ४५ कि.मि. की दूरी पर स्थित है. तिनसुकिया इसके उत्तर में २८ कि.मि. की दूरी पर स्थित है. यह नगर आयल इंडिया लिमिटेड का हेड-क्वार्टर है. आयल इंडिया लिमिटेड देश का तेल और गैस उत्पादन की अग्रणी कम्पनी है.. इस नगर में असम सरकार की प्राकृतिक गैस वितरण करने वाली संस्था असम गैस कम्पनी लिमिटेड का भी मुख्यालय है.\n\nदुलियाजान आज से १००-१५० साल पहले घने जंगलों से घिरा हुआ एक इलाका था. यहाँ दिहिंग नदी के दोनों ओर दिहिंग वनांचल हुआ करता था. आहोम राजा जो की स्वर्गदेव भी कहलाते थे, बड़े शिकार प्रिय थे. वे अपनी शिवसागर स्थित राजधानी रंगपुर और गड़गाँव से इस इलाके में शिकार के लिए आते थे. स्वर्गदेव यहाँ आने के लिए नाव के द्वारा पहले तो दिखौ नदी से ब्रह्मपुत्र नदी और फिर ब्रह्मपुत्र से दिहिंग नदी में धारा के विपरीत यात्रा करते थे. इस यात्रा में दुलियाजान से सटे स्थान टिपलिंग घाट में वे अपना पड़ाव डालते थे. यहीं नदी की धारा के करीब \"दुलिया\" यानी की कहार अथवा पालकी ढोने वाले, स्वर्गदेवों का पथप्रदर्शन किया करते थे. जब यहाँ तेल नगरी बसाने का निर्णय लिया गया तभी इन्ही नदी की धारा \"जान\" के समीप रहने वाले \"दुलिया\" यानी की कहारों के सम्मान में इस जगह का नाम दुलियाजान पडा. \n\nएक अन्य कथा के मुताबिक, अहोम के एक राजा सुहाँफा को एक षड़यंत्र से मार डाला गया. उसकी मृत्यु के पश्चात् उसका पुत्र सुपिन्हा उत्तराधिकारी चुना गया. सुपिन्हा को बाद में पता चला की उसके पिता की मृत्यु के पीछे उनके ही मंत्री लातुरबन और उसके पुत्र मुख्य षड़यंत्रकारी थे. स्वर्गदेव सुपिन्हा ने मंत्री लातुरबन और उसके पुत्रों की इस बर्बर कांड के लिये उन्हें मृत्युदंड दिया और उनके सर कलम कर देने का आदेश दिया. मंत्री लातुरबन और उसके पुत्रों को सज़ा के लिए अहोमों की राजधानी से दूर स्थान की एक छोटी नदी के किनारे लाया गया और सज़ा दी गयी. दूर स्थित जान अर्थात छोटी नदी के कारण इस नदी का नाम दुरियाजान पड़ गया. \n\nबाद में अहोम की एक उप-जाति \"दुलियाखेल\" दुरियाजान नदी के किनारे बसने लगे. अपने जाति के नाम के अनुरूप उन्होंने दूरियाजान नदी को दुलियाजान कहना शुरू कर दिया और बाद में पूरी जगह का नाम ही दुलियाजान पड़ गया. यह नदी आज भी दुलियाजान के पास ही बसे एक जगह कछारीपथार में स्थित है. \n\nइस खूबसूरत तेल नगरी का नाम दुलियाजान कब से पडा, इसका कोई ठोस और अधिकारिक तथ्य उपलब्ध नहीं है. लेकिन डिगबोई तेल क्षेत्र के तेल उत्खनन कम्पनी \"असम तेल निगम\" (ए.ओ.सी) और बर्मा आयल कम्पनी (बी.ओ.सी) के कई जानकारों ने इस स्थान को दुलियाजान के नाम से उल्लेख किया है. १ जनवरी १९६२ में दुलियाजान में \"आयल इन्डिया लिमिटेड\" ने अनुष्ठानिक रूप से अपने मुख्यालय की स्थापना की, जहाँ से तेल की खोज, खनन और इससे जुड़े कार्य सञ्चालन होने लगे. एक और तथ्य ये भी है की दुलियाजान जहाँ पर है उस अंचल को पहले नाहरकटिया में रहने वाले जॉलोनी के नाम से बुलाते थे. \n\nदुलियाजान में आयल इन्डिया लिमिटेड (OIL) की स्थापना से लखीमपुर जिले (जो पहले ब्रह्मपुत्र के दक्षिण में डिब्रूगढ़ और तिनसुकिया और उत्तर में लखीमपुर और धेमाजी जिले को समेटे था), में पेट्रोलियम उद्योग में एक नए युग का सूत्रपात हुआ. स्थापना से अब तक यह तेल नगरी तेजी से विकास कर रहा है और राज्य और राष्ट्र दोनों के अर्थतंत्र की मजबूती में महत्वपूर्ण भूमिका निभा रहा है.\n\nदुलियाजान में, जलवायु गर्म और शीतोष्ण है। सर्दियों में गर्मियों की तुलना में बहुत कम वर्षा होती है। कोपेन और गीजर के अनुसार, जलवायु CWA के रूप में वर्गीकृत किया जाता है। दुलियाजान में औसत वार्षिक तापमान २३.२ डिग्री सेल्सियस है। औसत वार्षिक वर्षा २५२८ मिमी है। सबसे शुष्क महीने २१ मिमी के साथ दिसंबर है जबकि जुलाई के महीने में ४८९ मिमी की औसत के साथ सर्वाधिक वर्षा होती है। वर्ष की सबसे गरम माह २७.८ डिग्री सेल्सियस के औसत तापमान के साथ अगस्त है। जनवरी में औसत तापमान १६.१ डिग्री सेल्सियस है। यह पूरे वर्ष की सबसे कम औसत तापमान है। सबसे सूखा महीना और नम महीने के बीच वर्षा में अंतर ४६८ मिमी है। वर्ष के दौरान औसत तापमान में ११.७ डिग्री सेल्सियस का अंतर रहता है.\n\nदुलियाजान हवाई मार्ग, राष्ट्रीय राजमार्ग और रेलवे से जुड़ा हुआ शहर है। यह गुवाहाटी, असम के राज्य की राजधानी से सड़क मार्ग से ४८० किमी दूर है। निकटतम राष्ट्रीय राजमार्ग ३७ मात्र २५ किमी की दूरी पर है. \n\nयहाँ स्थानीय हवाई अड्डा मोहनबाड़ी, डिब्रूगढ़ में है जो दुलियाजान से लगभग ४० किमी दूर है। यहाँ से दिल्ली, गुवाहाटी, कोलकाता और पूर्वोत्तर राज्यों कि राजधानियों के लिए दैनिक और साप्ताहिक हिसाब से हवाई यात्रा उपलब्ध हैं। दुलियाजान में आयल इन्डिया लिमिटेड का अपना हेलिपैड भी है. हालांकि इसका इस्तेमाल केवल आयल इन्डिया लिमिटेड के उच्च अधिकारियों के लिए ही सीमित है. \n\nदुलियाजान रेलवे से जुड़ा हुआ है। हाल ही में यहाँ के स्टेशन का पुनर्निर्माण कराया गया है सुविधाओं का विस्तार किया गया है. कई महत्वपूर्ण ट्रेन जैसे - डिब्रूगढ़ राजधानी एक्सप्रेस, ब्रह्मपुत्र मेल, कामरूप एक्सप्रेस, कामख्या एक्सप्रेस, चेन्नई एक्सप्रेस, लेडो इंटर सिटी एक्सप्रेस आदि दुलियाजान से होकर चलती हैं। हालांकि कुछ सलेक्टेड ट्रेनें ही यहाँ रूकती हैं. जैसे इंटरसिटी एक्सप्रेस, कामरूप एक्सप्रेस, कामख्या एक्सप्रेस, तिनसुकिया-राजेंद्रनगर स्पेशल, डिब्रूगढ़-रंगिया स्पेशल आदि.\n\nदुलियाजान से राज्य के अन्य शहरों जैसे डिब्रूगढ़, जोरहाट, नौगाँव, गुवाहाटी आदि के लिए दिन और रात्रि दोनों समय डीलक्स बसे चलती रहती है। अरुणाचल प्रदेश तथा राज्य के विभिन्न जगहों पर जाने के लिए Arunachal State Transport Coorporation- APST की बसें, प्राइवेट बसें, विंगर और छोटे वाहन नियमित रूप से चलती हैं। स्थानीय परिवहन में ऑटो रिक्शा, ट्रैकर्स, रिक्शा आदि बुनियादी साधन हैं। दुलियाजान में हाल ही में बैटरी द्वारा चालित इ-रिक्शा भी दिखें हैं.\n\n२०११ की जनगणना अनुसार, असम के डिब्रूगढ़ जिले में स्थित तेल नगरी दुलियाजान में २८,६२६ लोगों की आबादी है। पुरुषों की जनसंख्या १४,८९८ (५२.०४%) और महिलाओं की जनसंख्या १३,७२८ (४७.९६%) है। दुलियाजान में, महिला लिंग अनुपात ९२१ प्रति १००० है जो की राज्य के औसत ९५८ से काफी कम है. हालांकि बाल लिंग अनुपात की स्थिति ९६२ प्रति १००० के साथ कुछ बेहतर है. साक्षरता दर ९३.९८% है. महिला साक्षरता दर ९१.१६% है, जबकि पुरुष साक्षरता ९६.५७% है। \n\nदुलियाजान में ऑयल इंडिया अस्पताल है जो कि ऑयल इंडिया लिमिटेड द्वारा चलाया जाता है। यह मुख्य रूप से ऑयल इंडिया कंपनी के कर्मचारियों के लिए है किन्तु यह अस्पताल बाहरी लोगों के लिए भी सुविधा प्रदान करता है। यह दुलियाजान नेहरू मैदान के निकट बहुत बड़े काम्प्लेक्स में स्थित है। यह अस्पताल सभी आधुनिक उपकरणों के साथ सुसज्जित है. \n\nअसम गैस कंपनी लिमिटेड मेडिकल सेंटर सार्वजनिक क्षेत्र असम गैस कंपनी द्वारा चलाया जाता है। यह कंपनी के परिसर के अंदर स्थित है।\n\nलाइफ केयर नर्सिंग होम टिपलिंग रोड, जयनगर में स्थित एक निजी अस्पताल है।इन के अलावा, कुछ जाने-माने क्लीनिक जैसे ड्रग होम, दुलियाजान होमियो क्लिनिक और संजीवनी भी स्वास्थ्य क्षेत्र में अपनी भूमिका निभा रहे हैं.\n\nदुलियाजान २७°२२′००\"उ ९१°१९'०३\"पू पर स्थित है। यह शहर १२३ मीटर (४०४ फीट) की औसत ऊंचाई पर अवस्थित है।\n\nदुलियाजान में खेल हमेशा से लोगों के लिए एक महत्वपूर्ण और उत्साही विषय रहा है। यहाँ के स्थानीय युवा और बच्चों में विभिन्न खेलों के प्रति हमेशा उत्साह रहा हैं। यहाँ फुटबॉल और क्रिकेट सबसे लोकप्रिय हैं। अन्य खेलों में लॉन टेनिस, टेबल टेनिस, बैडमिंटन, तैराकी, स्क्वैश, गोल्फ और मार्शल आर्ट भी खेले जाते हैं. शहर के दो मुख्य क्लब, दुलियाजान क्लब और ज़ालोनी क्लब, कम उम्र के स्थानीय बच्चों के लिए बुनियादी खेल सुविधाएं और प्रशिक्षण प्रदान करते हैं। \nदुलियाजान में फुटबाल खेल के प्रति ज़बरदस्त दीवानगी है. स्थानीय फुटबॉल क्लब, ऑयल इंडिया लिमिटेड एफसी एआईएफएफ का एक सदस्य है और [आई-लीग 2 डिवीजन] में खेलता है। ऑयल इंडिया लिमिटेड एफसी का पूर्व में काफी नाम रहा है, और इसने कई राष्ट्रीय और अंतरष्ट्रीय टूर्नामेंटो में हिस्सा लिया है और कई खिताब अपने नाम किये हैं. टीम असम क्लब फुटबॉल चैम्पियनशिप के मौजूदा विजेता है।. यहाँ के कई खिलाडियों ने विभिन्न राज्यिक और राष्ट्रीय स्पर्धाओं में सुनाम अर्जित किया है. \n\nऑयल इंडिया ग्राउंड या नेहरू मैदान, जो कि ऑयल इंडिया लिमिटेड एफसी का भी घरेलू मैदान है, कई राष्ट्रीय और राज्य स्तरीय फुटबॉल टूर्नामेंटो नंबर का आयोजन कर चुका है। जिला स्तरीय क्रिकेट टूर्नामेंट भी यहाँ आयोजित की जाती रही है। यहाँ 10,000 लोगों की बैठने की क्षमता है। दुलियाजान में उच्च स्तर के टेनिस कोर्ट, स्क्वाश कोर्ट, बैडमिंटन और टेबल टेनिस के लिए इंडोर स्टेडियम भी है. यहाँ १८ होल्स का एक शानदार गोल्फ कोर्स भी है.\n\nदुलियाजान में स्थित कुछ होटल और लॉज निम्नलिखित है.\n\nस्कूलों की सूची\n\nकॉलेजों की सूची\n", "id": "630713", "title": "दुलियाजान"}
{"url": "https://hi.wikipedia.org/wiki?curid=630795", "text": "प्रेमलता अग्रवाल\n\nप्रेमलता अग्रवाल (जन्म: 1963) एक भारतीय महिला पर्वतारोही हैं, जिन्होने 20 मई, 2011 कों सुबह 9:35 बजे 48 साल की उम्र में 29,029 फुट की ऊंचाई पर पहुँचकर माउंट एवरेस्ट के शिखर कों छूने वाली प्रथम भारतीय महिला होने का गौरव हासिल किया। वहीं 50 वर्ष की उम्र में 23 मई, 2013 को उत्तरी अमेरिका के अलास्का के माउंट मैकेनले को फतह करके उन्होने नई उपलब्धि हासिल की। इस पर्वत शिखर पर चढ़ने वाली वे पहली भारतीय महिला हैं। सातों महाद्वीपों के शिखर पर चढ़ने वाली प्रेमलता एक कुशल गृहिणी हैं। उन्होने ३५ बरस की उम्र के बाद पहली बार पर्वतारोहण से नाता जोड़ा। वर्ष 1984 में लगभग 29 साल की उम्र में एवरेस्ट पर चढ़ने वाली पहली भारतीय महिला का गौरव हासिल करने वाली बछेंद्री पाल भी उनके अभियान की निगरानी कर रही थी। बछेंद्री के प्रोत्साहित किए जाने पर पर्वतारोहण सीखने वाली प्रेमलता अग्रवाल नेपाल की एशियन ट्रेकिंग कंपनी की देख रेख में मार्च के अंत में शुरू हुए इको एवरेस्ट अभियान 2011 के 22 सदस्यीय अंतर्राष्ट्रीय दल का हिस्सा थीं। उन्होंने दार्जिलिंग से पर्वतारोहण की शिक्षा प्राप्त की है। वे झारखंड के जुगसलाई, जमशेदपुर की रहने वाली हैं। \n\n", "id": "630795", "title": "प्रेमलता अग्रवाल"}
{"url": "https://hi.wikipedia.org/wiki?curid=630817", "text": "आईआरएनएसएस-1डी\n\nआईआरएनएसएस-१डी (IRNSS-1D) भारत का एक नौवहन उपग्रह है। यह उपग्रह २८ मार्च २०१५ को सफलता पूर्वक प्रक्षेपित किया गया था।यह भारतीय क्षेत्रीय नौवहन उपग्रह प्रणाली (IRNSS) शृंखला के अन्तर्गत छोड़े जाने वाले ७ उपग्रहों में से चौथा है। इसके पहले आईआरएनएसएस-1ए, आईआरएनएसएस-1बी और आईआरएनएसएस-1सी पहले ही छोड़े जा चुके हैं। \n\n\n", "id": "630817", "title": "आईआरएनएसएस-1डी"}
{"url": "https://hi.wikipedia.org/wiki?curid=630831", "text": "अष्टपाद\n\nअष्टपाद (Arachnida) प्राणी जगत में एक वर्ग है जिस में सन्धिपाद अकशेरुकी प्राणी हैं। जैसे कि नाम बताता है इस वर्ग के सभी प्राणियों के आठ पांव या पाद होते हैं।\n\nलगभग सभी मौजूदा अष्टपाद भूचर प्राणी हैं। परन्तु कुछ मीठे जल के पर्यावरणों में तथा, महासागरीय कटिबन्ध को छोड़ कर, समुद्री पर्यावरणों में भी बसते हैं। इस वर्ग में एक लाख से अधिक नामक जातियां हैं जिन में मकड़ी, बिच्छु, किलनी अदि शामिल हैं।\n", "id": "630831", "title": "अष्टपाद"}
{"url": "https://hi.wikipedia.org/wiki?curid=630832", "text": "सुशील दोषी\n\nसुशील दोषी (जन्म : ) हिन्दी में क्रिकेट का आँखों देखा हाल (कमेंटरी) सुनाने के लिये प्रसिद्ध हैं। उन्होने ३०० से अधिक एकदिवसीय क्रिकेट मैच, ६० से अधिक टेस्ट मैच, नौ क्रिकेट विश्व कप में क्रिकेट का आंखों देखा हाल सुनाया है। इसके अलावा उन्होने टेनिस और टेबल टेनिस के खेल का आंखों देखा हाल भी सुनाया है। क्रिकेट की कमेंटरी को मध्यम बनाकर क्रिकेट को जन-जन तक पहुँचाने का काम सुशील दोषी ने किया है। \n\nउनका जन्म इन्दौर में हुआ। सुशील दोषी ने क्रिकेट की कमेंटरी हिन्दी में शुरू की तब लोग उन पर हँसते थे और कहते थी की क्रिकेट तो अँग्रेजों का खेल है उसकी कमेंटरी हिन्दी में कैसे होगी? लेकिन जब सुशील दोषी ने हिन्दी में अपने शब्द और अपनी शैली विकसित कर ली तब उनके नाम का डंका बजाने लगा। धर्मयुग के संपादक डॉ॰ धर्मवीर भारती की राय उनके बारे में यह थी कि सुशील दोषी ने क्रिकेट के बहाने हिन्दी की बहुत बड़ी सेवा की है और वे जितने बड़े सेवक क्रिकेट के हैं, उससे बड़े सेवक हिन्दी के हैं। इंदौर के होलकर क्रिकेट स्टेडियम के कमेंटरी बॉक्स का नाम सुशील दोषी के नाम पर रखा गया है।\n\n", "id": "630832", "title": "सुशील दोषी"}
{"url": "https://hi.wikipedia.org/wiki?curid=630846", "text": "तहरीर चौक\n\nतहरीर चौक ( ', , जो की \"लिबरेशन स्क़्वाएर\" (बलिदानी चौराहा) के नाम से भी जाना जाता है, मिस्र की राजधानी काहिरा में स्थित शहर का एक बहुत बड़ा चौराहा है। यह काहिरा में राजनीतिक प्रदर्शनों व क्राँतियों का मुख्य केन्द्र है। यहीं पर २०११ में राष्ट्रपति होस्नी मुबारक के खिलाफ विद्रोह व उनका सत्ता से निर्वासन, और मिस्र में सैन्य तख्तापलट २०१३ हुआ। यह चौराहा इन क्रान्तियों का प्रमुख केन्द्र व गवाह रहा।\n\nयह चौराहा शुरुवात में उन्नीसवीं शताब्दी के मिस्र के शाशक खेदिव इस्माईल के नाम पर इस्माईलिया चौक (ميدان الأسماعيليّة \"\") के नाम से जाना जाता था। उन्होंने ही शहर के नये ज़िले की संरचना \"नील नदी पर पेरिस\" को अधिकृत किया था। १९१९ में मिस्र की क्रान्ति के बाद से इसका नाम तहरीर चौक (अज़ाद चौक) पड गया। इसे बड़े पैमाने पर तहरीर चौक के नाम से जाना जाने लगा, लेकिन आधिकारिक तौर से इसका नाम १९५२ की मिस्र की क्रान्ति होने तक नहीं बदला। १९५२ की मिस्र की क्रान्ति ने मिस्र को एक लोकतान्त्रिक साम्राज्य से बदलकर तानाशाही गणराज्य में बदल दिया। यह चौराहा २०११ की मिस्र की क्रान्ति का मुख्य केन्द्र था।\n\nतहरीर चौक के मध्य में एक अति व्यस्त यातायात परिपथ है। इसके पूर्वोत्तर की ओर एक और चौक है जहाँ राष्ट्र नायक की मूर्ति है। जिन्हें १८०७ में नेपोलियन के मिस्र पर आक्रमण के समय दिखाये गये अदम्य साहस के लिए जाना जाता है। उसके पास में ही ओमर मकरम मस्जिद है।\n\nयह चौराहा प्रसिद्ध कॉसर अल ऍन मार्ग () का उत्तरी अंत है, तलात हर्ब मार्ग का पश्चिमी अंत है और कॉसर एल्नील मार्ग () के रास्ते दक्षिणी भाग को जाते हुए सीधे क़ॉसर अल-नील पुल आता है जो नील नदी के ऊपर बना है।\n\nतहरीर चौक के आसपास मिस्र का संग्रहालय, हाउस ऑफ फोकलोर, नैशनल डेमोक्रैटिक पार्टी-एनडीपी का मुख्यालय, मोग्गमा का सरकारी भवन, अरब लीग का मुख्यालय का भवन, नील होटल, कॉसर एल दोबारा इसाई गिरिजाघर और अमेरिकी विश्वविद्दालय (काहिरा) का परिसर है।\n\nकाहिरा मेट्रो तहरीर चौक पर सदात स्टेशन से चलती है, जो कि शहर के व्यापारिक क्षेत्र में मेट्रो प्रणाली के दो रेलमार्गों का संगम है। यह इसे गीज़ा, माडी, हेलवान व काहिरा के दूसरे जिलों से जोडता है। इसके भूमिगत मार्ग (सब वे) चौराहे की व्यस्त सडकों को पैदल चलकर पार करने वाले लोगों को सुरक्षित रास्ता मुहैया कराते हैं।\n\n१९७७ में मिस्र के खाद्द दंगों (अंग्रेजी: Egyptian bread riots) से लेकर मार्च २००३ में इराक के खिलाफ अमेरिकी युद्ध के खिलाफ प्रदर्शनों तक तहरीर चौक वर्षों से तमाम सार्वजनिक व राजनीतिक प्रदशनों का परंपरागत केन्द्र बिन्दु रहा है।\n\nतहरीर चौक २०११ में मिस्र के पूर्व राष्ट्रपति होस्नी मुबारक के खिलाफ हुए प्रदर्शनों का केन्द्र स्थल था। लगभग ५० हजार प्रदर्शनकारियों ने पहले २५ जनवरी को चौक पर कब्जा कर लिया जिसके दौरान बेतार संप्रेषण प्रणाली (अंग्रेजी: वायरलेस सर्विस) खराब होने की सूचना आई। आने वाले दिनों में भी तहरीर चौक इस आंदोलन का प्रमुख केंद्र बना रहा।. २९ जनवरी को मिस्र के लडाकू विमानों ने प्रदर्शनकारियों के ऊपर उडान भरी, लेकिन प्रदर्शनकारियों का हौसला बढता ही गया। मीडिया में खबरों के अनुसार ३० जनवरी तक प्रदर्शनकारियों की संख्या १ लाख तक पहुंच गई थी।, ३१ जनवरी को अल ज़जीरा के पत्रकारों ने खबर दी कि प्रदर्शनकारियों की संख्या ढाई लाख तक पहुंच गई है।. १ फरवरी को यह संख्या १० लाख को पार कर गई। हालॉंकि कुछ मीडिया समूहों द्वारा इतनी भारी संख्या में लोगो के जुटने कि खबरों को राजनैतिक कारणों से बढा चढा कर पेश किया गया हुआ माना गया। स्ट्रेटफॉर के अनुसन्धान के अनुसार प्रदर्शनकारियों कि संख्या कभी भी ३ लाख से ज्यादा नहीं हुई। हालॉंकि यह संख्या भी सत्ता के खिलाफ प्रदर्शनकारियों में व्याप्त असंतोष को दर्शाने के लिए पर्याप्त थी।\nतहरीर चौक मिस्र के लोकतन्त्र में विरोध प्रदर्शनों का केन्द्र के तौर पर स्थापित हो चुका था। २ फरवरी को होस्नी मुबारक के समर्थकों और विरोधियों के बीच हिंसक झडपें शुरु हो गई। जिसके बाद ३ फरवरी को \"शुक्रवार की विदाई\" के प्रदर्शन हुए। लगातार हिंसक हो रहे प्रदर्शनों और उसे विश्व के तमाम मीडिया समूहों से मिल रही अन्तरराष्ट्रिय प्रतिवेदना (रिपोर्टिग) की वजह से तहरीर चौक बहुत जल्द विश्व भर में प्रसिद्ध हो गया।\n\n१० फरवरी को लाखों कि संख्या में प्रदर्शनकारी मिस्र की संसद के सामने पहुंच गए। चौक पर केन्द्रित प्रदर्शनों ने मिस्र की सेनाओं को ११ फरवरी को मुबारक सरकार को अपदस्थ करने का एक मौका दे दिया था जिन्होने आधिकारिक तौर पर अपना त्यागपत्र दे दिया। नए उपराष्ट्रपति ओमर सुलेमान ने घोषणा की कि मुबारक ने अपने सारे अधिकार सैन्य परिषद को सौंप दिए हैं। शाम को हुई इस घोषणा के बाद तहरीर चौक रात भर चले जश्न में डूब गया। लोगों ने \"सिर ऊँचा रखो, तुम मिस्रवासी हो\", \"जो भी मिस्र से प्यार करता है, आगे आए और मिस्र को बनाए \" जैसे नारे लगाए। अगले दिन काहिरा वासी पुरुष और महिलाएँ तहरीर चौक पर फिर इकठ्ठा हुए और चौक की सफाई की।\n\nलोकतंत्र की विजय के जश्न व विदेशी मेहमानों व गणमान्य व्यक्तियों के लगातार हो रहे आगमनों की वजह से तहरीर चौक २०११ में हुई मिस्र की क्रान्ति का प्रतीक बना रहा। २०११ की मिस्र की क्रान्ति के बाद ब्रिटिश प्रधानमंत्री डेविड कैमरून, कैथरीन एश्टॉन, युरोपिय संघ के विदेश व रक्षा मामलों के शीर्ष प्रतिनिधि, अमेरिका की विदेश मंत्री हिलेरी क्लिंटन, अमेरिका की विदेशी मामलों कि संसदीय समिति के प्रमुख जॉन केरी, ऑस्ट्रेलिया के विदेश मंत्री केविन रुड, अमेरिकी फिल्म अभिनेता सीन पेन तहरीर चौक पँहुचने वाली प्रमुख हस्तियों में शुमार थे।\n\nइज़रायल द्वारा गाज़ा की घेराबंदी को तोडने के लिए बनाए गए जहाजी बेडे (फ्रीडम फ्लोटिला II) के एक जहाज़ का नाम इसी चौक के नाम पर तहरीर रखा गया। इसके सवारियों में हारीत्ज़ अखबार की सँवाददाता अमीरा हॉस भी थीं। हालाँकि अंतत: यह बेडा रवाना नहीं हो सका।\n\n२९ जून २०१३ को तत्कालीन राष्ट्रपति मोहम्मद मुर्सी के त्यागपत्र की मांग करते हुए हज़ारों की संख्या में मिस्र वासी तहरीर चौक पर इकट्ठा हो गए। वहाँ प्रदर्शनकारियों ने \"लोग सत्ता परिवर्तन चाहते हैं,\" के नारे लगाए।\n३० तारीख तक यह संख्या हज़ारों में पहुँच गई। काहिरा में २० से अधिक स्थानों पर प्रदर्शन हो रहे थे। ३ जुलाई २०१३ को सेना प्रमुख ज़नरल अब्दुल फ़तह अल-सीसी ने राष्ट्रपति मोहम्मद मोर्सी को हटा दिया और लगातार हो रहे प्रदर्शनों की वजह से मिस्र के संविधान को निरस्त कर दिया। मोर्सी के समर्थकों, अंतरराष्ट्रिय बिरादरी व मीडिया ने इसे सैन्य तख्तापलट का नाम दिया।\n\nतलात हर्ब मार्ग\n", "id": "630846", "title": "तहरीर चौक"}
{"url": "https://hi.wikipedia.org/wiki?curid=630863", "text": "ओम आनन्द सरस्वती\n\nस्वामी डॉ ओम आनन्द सरस्वती (पूर्व नाम : ओमानन्द सारस्वत) हिन्दी साहित्यकार, विद्वान, लेखक, विचारक एवं पद्मिनी कन्या आर्य गुरूकुल चित्तौडगढ़ के संस्थापक हैं। \n\n", "id": "630863", "title": "ओम आनन्द सरस्वती"}
{"url": "https://hi.wikipedia.org/wiki?curid=630889", "text": "अनुरणन\n\nमनोध्वनिकी तथा ध्वनिकी में अनुरणन (Reverberation) का अर्थ है ध्वनि उत्पन्न होने के बाद उसका बहुत देर तक बने रहना। अनुरणन तब उत्पन्न होता है जब ध्वनि अनेकानेक बार परावर्तित होने के कारण जुड़ती चली जाती है। अनुरणन के बाद ध्वनि विभिन्न वस्तुओं (दीवार, कुर्सी, मेज, लोग आदि) से अवशोषित होकर क्रमशः क्षीण हो जाती है। अनुरणन की परिघटना को उस समय आसानी से अनुभव किया जाता है जब ध्वनि उत्पन्न करने वाला स्रोत (जैसे स्पीकर) बन्द हो जाने के बाद भी ध्वनि बहुत देर तक बनी रहे अर्थात् तुरन्त समाप्त होने के बजाय धीरे-धीरे क्षीण होते हुए भी बहुत देर तक बनी रहती है।\n\nअनुरणन की क्रिया आवृत्ति पर भी निर्भर करती है। विशेष कक्षों की डिजाइन करते समय वांक्षित अनुरणन-समय की प्राप्ति के लिये कुछ चीजों पर विशेष ध्यान देना पड़ सकता है।\n\nयदि अनुरणन की तुलना प्रतिध्वनि से करनी हो तो ध्यातव्य है कि प्रतिध्वनि को स्पष्ट रूप से सुनने के लिये कम से कम 50 मिलीसेकेण्ड से 100 मिलीसेकेण्ड का समयान्तराल होना आवश्यक है, किन्तु अनुरणन के लिये परावर्तित ध्वनि ५० मिलीसेकेण्ड के अन्दर ही पहुँच जानी चाहिये।\n\nअनुरणन केवल कमरों के अन्दर ही नहीं होता बल्कि वनों में भी और अन्य स्थानों पर भी सम्भव है।\n\nयह समीकरण 1890 के दशक के अन्तिम काल में प्रस्तुत किया गया एक इम्पीरिकल सूत्र है। सैबाइन ने किसी कमरे के अनुरणन-समय \"RT\", इसके आयतन, तथा कमरे के कुल शोषण (absorption (in sabins) को निम्नलिखित समीकरण द्वारा प्रस्तुत किया-\n\nजहाँ formula_2 कमरे में ध्वनि का वेग है ( 20 डिग्री सेल्सियस पर), formula_3 कक्ष का आयतन (m³ में ) , formula_4 कक्ष का सम्पूर्ण पृष्ठ (m² में), formula_5 कक्ष के पृष्टों का औसत अधिशोषण गुणांक (absorption coefficient) , तथा formula_6 कुल अधिशोषण ((sabins में) है।\n\nसेबाइन ने यह निष्कर्ष निकाला कि अनुरणन-काल कक्ष के अन्दर स्थित विभिन्न तलों के परावर्तनीयता पर निर्भर करता है।\n\nअनुरणनक-काल \"RT\" तथा कक्ष का आयतन \"V\" , का क्रान्तिक दूरी \"d\" (conditional equation) के मान पर बहुत अधिक प्रभाव पड़ता है:\n\nजहाँ क्रांतिक दूरी formula_8 मीटर में, आयतन formula_3 m³ में, और अनुरणन-काल formula_10 सेकेण्ड में मापा जाता है।\n", "id": "630889", "title": "अनुरणन"}
{"url": "https://hi.wikipedia.org/wiki?curid=630900", "text": "विचारपरक लेखन\n\nअखबारों में समाचार और फीचर के अलावा विचारपरक सामग्री का भी प्रकाशन होता है। कई अखबार अपने वैचारिक रुझान से पहचाने जाते हैं। अखबारों में सम्पादकीय पृष्ठ पर प्रकाशित होने वाले सम्पादकीय अग्रलेख ,लेख और टिप्पणीयाँ इसी विचारपरक लेखन की श्रेणी में आती हैं।\n\nस्तम्भ लेखन विचारपरक लेखन का प्रमुख रूप है। कुछ महत्त्वपूर्ण लेखक अपने खास वैचारिक रुझान वाले होते हैं , ऐसे लेखकों की लोकप्रियता को देखकर अखबार उन्हें नियमित स्तम्भ लिखने का जिम्मा देता है। स्तम्भ का विषय चुनने और उसमें विचार व्यक्त करने की उसे पूरी स्वतंत्रता रहती है।\n\nसभी अखबार सम्पादकीय पृष्ठ पर समसामयिक मुद्दों पर वरिष्ठ पत्रकारों और उन विषयों के विशेषज्ञों के लेख प्रकाशित करते हैं। इन लेखों में किसी विषय या मुद्दे की चर्चा की जाती है और इसमें लेखक के विचारों को प्रमुखता दी जाती है। इसमें लेखक के विचार तथ्यों पर आधारित होते हैं।\n\nसम्पादकीय पृष्ठ पर और पत्रिकाओं के प्रारम्भ या परिशिष्ट में सम्पादक के नाम पाठकों के पत्र भी प्रकाशित होते हैं। सभी अखबारों में यह स्थायी स्तम्भ होता है। इसमें पाठक विभिन्न मुद्दों पर अपनी राय व्यक्त करते हैं , समस्याओं को भी उठाते हैं और जनमत को भी प्रतिबिम्बित करते हैं।\n\nसमाचार माध्यमों में साक्षात्कार के द्वारा ही समाचार ,फीचर ,विशेष रिपोर्ट और अन्य कई तरह के पत्रकारीय लेखन के लिए कच्ची सामग्री एकत्र होती है। पत्रकारीय साक्षात्कार और सामान्य बातचीत में यह अन्तर होता है कि साक्षात्कार में व्यक्ति से तथ्य , उसकी राय और भावनाएँ जानने के लिए सवाल पूछे जाते हैं जबकि सामान्य बातचीत उद्देश्यहीन संवाद है।\n", "id": "630900", "title": "विचारपरक लेखन"}
{"url": "https://hi.wikipedia.org/wiki?curid=630948", "text": "कल्याणकारी राज्य\n\nकल्याणकारी राज्य (welfare state) शासन की वह संकल्पना है जिसमें राज्य नागरिकों के आर्थिक एवं सामाजिक उन्नति में महत्वपूर्ण भूमिका निभाता है। काल्याणकारी राज्य अवसर की समानता, धन-सम्पत्ति के समान वितरण, तथा जो लोग अच्छे जीवन की न्यूनतम आवश्यकताओं को स्वयं जुटा पाने में असमर्थ है उनकी सहायता करने जैसे सिद्धान्तों पर आधारित है। यह एक सामान्य शब्द है जिसके अन्तर्गत अनेकानेक प्रकार के आर्थिक एवं सामाजिक संगठन आ जाते हैं।\n", "id": "630948", "title": "कल्याणकारी राज्य"}
{"url": "https://hi.wikipedia.org/wiki?curid=630954", "text": "नान्हू राम\n\nमास्टर नान्हू राम (१९०४ - १९९८) भारत के एक स्वतंत्रता संग्राम सेनानी थे। आपने भारत की स्वतंत्रता के लिये लगभग ९ वर्ष अंग्रेजी जेलों में बिताये।\n\nनाहू राम का जन्म हरियाणा के रोहतक जिले के जसराणा ग्राम में हुआ था। वे दो बार पंजाब विधान सभा के सदस्य रहे। बड़े इमानदार और समाजसेवी राजनेता थे।\n", "id": "630954", "title": "नान्हू राम"}
{"url": "https://hi.wikipedia.org/wiki?curid=630960", "text": "व्यासांतरी घिरनी\n\nव्यासांतरी घिरनी (differential pulley या Weston differential pulley या chain hoist या chain fall) बहुत भारी सामानों (जैसे कार का इंजन) को हाथ से उठाने के लिये प्रयुक्त एक युक्ति है। इसको काम में लेने के लिये एक एक चेन को हाथ से खींचना पड़ता है जो घिरनियों की परिधि पर स्थित दाँतों से लिपटी होती है। हाथ द्वारा खींचकर इस युक्ति से कितना भार उठाया जा सकता है, यह इसकी दो घिरनियों के आपेक्षिक आकार पर निर्भर करता है।\n", "id": "630960", "title": "व्यासांतरी घिरनी"}
{"url": "https://hi.wikipedia.org/wiki?curid=630972", "text": "आनत समतल\n\nआनत समतल (inclined machine) एक सरल यंत्र है।\n", "id": "630972", "title": "आनत समतल"}
{"url": "https://hi.wikipedia.org/wiki?curid=630974", "text": "द ओबेरॉय गुडगाँव\n\nद ओबेरॉय गुडगाँव, गुड़गाँव का एक लक्ज़री होटल है। इसकी प्रबंधन 'द ओबेरॉय होटल्स ऐण्ड रिसॉर्ट्स' के द्वारा की जाती है। गुडगाँव स्थित डेवलपर “ऑर्बिट रिसॉर्ट्स” ने इसका स्वामित्व प्राप्त किया हुआ हैं।\n\nइसे बनाने में 4 बिलियन रुपया खर्च हुआ था एवं इसका उद्घाटन 13 अप्रैल 2011 को हुआ था। यह गुडगाँव, व्यवसायिक कारणों से आने वाले लोगों को ध्यान में रखते हुए बनाया गया था ताकि उन्हें दिल्ली नहीं रुकना पड़े। यह होटल ट्राईडेंट ठीक बगल में एवं NH8 के ठीक पास में स्थित्त हैं।\n\nइस होटल को 2011 में थे विश्व का “लीडिंग लक्ज़री होटल” पुरष्कार से वर्ल्ड ट्रेवल अवार्ड्स में सम्मानित किया था। इस अवार्ड को होटल उद्योग के ऑस्कर्स के नाम से जाना जाता हैं।\n\nयह होटल उद्योग विहार, DLF फेज 5 में स्थित हैं, इसकी सबसे बड़ी विशेषता यहाँ से नई दिल्ली एयरपोर्ट का नजदीक होना हैं। गुडगाँव में अब मेट्रो के जाल बिछ जाने से रेलवे स्टेशन से इसकी दूरी काफी कम हो गयी हैं। गुडगाँव के हृदयस्थली में स्थित होने की वजह से यह काफी लोगों के द्वारा पसंद किया जाता हैं। NH8 क पास होने के चलते यहाँ आपको साफ़ सुथरी एवं चौड़ी सड़के मिलेंगी।\n\nइस होटल में आपको विश्वस्तरीय सुविधाएं देखने को मिलेंगी। यहाँ ऐशो आराम के हर वो चीज़ें मौजूद हैं जिनकी आप कल्पना करते हैं। यहाँ पर 2 बॉल रूम्स 10 मीटिंग रूम्स एवं एक मनोहारी गार्डन हैं। जहाँ आप अपने निजी कार्यक्रम के लिए आप कितने भी मेहमान बुला ले जगह की कमी नहीं पड़ेगी। ये इस होटल की खासियत हैं।\n\nये पर आपके शारीरिक एवं मानसिक स्वस्थ्य का पूरा ख्याल रखा जाता हैं। यहाँ की स्पा विश्वस्तरीय हैं। यहाँ के स्पा में 7 थेरेपी रूम एवं सुइट्स हैं। यहाँ प्रत्येक थेरेपी रूम में शावर के अलावा स्टीम लेने की भी व्यवस्था हैं। इनमे आपकी प्राइवेसी का पूरा ख्याल रखा जाता हैं। यहाँ पर एक मल्टीस्पेशलिटी जीम की भी व्यवस्था हैं। जहा कार्डिओ वैस्कुलर एक्सरसाइज के लिए बहुत अच्छे उपकरण हैं एवं इसका नाम “टेक्नोजिम” हैं।\n\nयहा के कमरे काफी बड़े एवं आरामदायक हैं, यह विश्व के अन्य किसी भी सिटी होटल के सामान हैं। इन कमरों की लाइटिंग, रंगरोगन इतनी आकर्षक तरीके से की गयी हैं कि एक नजर में ये आपको पसंद आ जाएगी।\n\nइस होटल का लक्ज़री रूम्स काफी विशाल एवं भव्य हैं। इनमे ये सुविधाएं मौजूद हैं।\n\n\n\nइस होटल के रेस्टोरेंट में थ्रीसिक्सटीवन (24 घंटे खुले रहने वाला मल्टी क्यूज़ीन रेस्टोरेंट) एवं अमरता (तटीय भारत के व्यंजन के लिए मशहूर) जहां के खाने स्वाद अत्यंत ही स्वादिष्ट रहता हैं। इस होटल के प्रमुख बार में का नाम 'द पियानो बार' हैं। जो अपने माहौल एवं कॉकटेल्स के लिए प्रसिद्ध है।\nये होटल गुडगाँव के केंद्र में स्थित हैं इसलिए साइबर सिटी में जितने भी कॉर्पोरेट क्लाइंट आते हैं वे इस होटल को ही प्राथमिकता देते हैं। इस होटल के स्टाफ भी बेहद शालीन एवं सौम्य स्वाभाव के हैं। जो आपके होटल में रहने के अनुभव को और भी आरामदायक बनाते हैं।\n\n", "id": "630974", "title": "द ओबेरॉय गुडगाँव"}
{"url": "https://hi.wikipedia.org/wiki?curid=630987", "text": "गौरी धर्मपाल\n\nगौरी धर्मपाल (जन्म १९३१) भारत की एक कवयित्री, संस्कृत विदुषी, तथा लेडी ब्रेबान महाविद्यालय की भूतपूर्व संस्कृत विभागाध्यक्षा हैं। २०१० में भारत के राष्ट्रपति से उन्हें प्रशस्ति पत्र प्राप्त हुआ।\n\nगौरी धर्मपाल का जन्म १९३१ में कोलकाता में हुआ। आपने कलकत्ता विश्वविद्यालय से संस्कृत में स्नातकोत्तर उपाधि प्राप्त की। आपने अपने कार्य जीवन की शुरुआत संस्कृत के प्राध्यापक के रूप में थी तथा आप लेडी ब्रेबान कालेज, कोलकाता से संस्कृत विभागाध्यक्ष पद से सेवानिवृत्त हुईं। आप संस्कृत , हिंदी, अंग्रेजी तथा गुजराती भाषाओं में भी दक्ष हैं।\n\nआपने कई भाषाओं में अनुवाद-कार्य किया है। बडी संख्या में आपकी बालगीत, बालकविताएँ तथा बालकहानियों की पुस्तकें प्रकाशित हैं, जिनमें चोद्दो पिडिम, इंगले-पिंगले, उपनिषदेर गल्प तथा टाइगर फ्राई एंड अदर टेल्स प्रमुख हैं। संस्कृत तथा वैदिक अध्ययन पर आपकी कई पुस्तकें एवं अनुवाद कृतियाँ भी प्रकाशित हैं। \n\n१) शिशु संसद पुरस्कार\n\n२) विद्यासागर पुरस्कार\n\n३) श्री अरविन्द पुरस्कार\n\n४) संस्कृत भाषा में योगदान हेतु राष्ट्रपति द्वारा आजीवन उपलब्धि पुरस्कार, तथा \n\n५) उत्कृष्ट अध्यापन के लिये एमिनेंट टीचर अवार्ड सहित अनेक पुरस्कार ओर सम्मान से विभूषित किया गया है।\n\nगौरी धर्मपाल ने बांग्ला बाल साहित्य में नई शैली और तकनीक को जन्म दिया है। बाल साहित्य में प्रभूत योगदान करते हुए आपने भारतीय लोकसाहित्य और पुराणों की कहानियों का पुनर्सृजन किया है, जहाँ पाठ की समृद्धि और शैली की सहजता भी बरकरार है।\n", "id": "630987", "title": "गौरी धर्मपाल"}
{"url": "https://hi.wikipedia.org/wiki?curid=630992", "text": "हिलटन चेन्नई\n\nहिलटन चेन्नई का एक फाइव स्टार लक्ज़री होटल हैं जो चेन्नई के इक्कादुथांगल के इनर रिंग रोड में स्थित हैं। यह ओलम्पिया टेक्नोलॉजी पार्क गुईनदी एवं काठीपारा जंक्शन के बिलकुल नजदीक हैं। 4,००० मिलियन रुपये में बने इस होटल का उद्घाटन 28 फरबरी 2011 को हुआ था भारत में हिलटन में की ये चौथी सम्पति हैं। इसके 2 होटल दिल्ली एवं मुंबई इंटरनेशनल एयरपोर्ट में हैं। यह होटल दूर से ही काफी आकर्षक लगता हैं एवं रात में दूर से इसको देखना अपने आप में एक अद्भुत अनुभव हैं। \n\n9 मंजिली इस होटल में 204 कमरे (जिसमे 2 एग्जीक्यूटिव सुइट्स हैं, 16 जूनियर सुइट हैं, 7 हिलटन डीलक्स रूम, 58 हिलटन एग्जीक्यूटिव रूम्स, 121 हिलटन किंग गेस्ट रूम्स हैं। इस होटल की इंटीरियर डिजाइनिंग होन्ग कोंग की दिलेओनार्दो एवं डलास स्थित विल्सन & एसोसिएट्स ने की थी।\n\nइस होटल में कुल मिलकर 5 रेस्टोरेंट एवं बार हैं।\n\n\nइस होटल में मीटिंग रूम्स एवं बैंक्वेट पार्टी करने की भी सुविधाएं हैं। इसके मीटिंग रूम आधुनिक टेक्नोलॉजी से सुसज्जित हैं। इस होटल का बॉलरूम जो हिलटन ग्रैंड बॉलरूम के नाम से जाना जाता हैं एवं इसमें 750 लोगों के लिए जगह हैं।\n\nइस होटल के टेरेस pe 15*80 फ़ीट का स्विमिंग पूल हैं जो इस तरीके से डिज़ाइन किया गया हैं की आप स्विमिंग का मजा लेते हुए शहर को देख सकते हैं। ये आपके मन को रोमांचित कर देने वाला क्षण रहता हैं।\n\nइस होटल के कमरे काफी आकर्षक एवं मन मोहक हैं। इन कमरों में आपकी हर एक छोटी से छोटी सुविधाओं का ख्याल रखा जाता हैं। इनके कमरों के बेहतरीन इंटीरियर्स एवं आर्किटेक्चर एवं लाइटिंग देखकर आपको ऐसा लगेगा की आप किसी दूसरी दुनिआ में हो। इस होटल में निम्नलिखित प्रकार के कमरे हैं:\n\n\nइन कमरों के बाथरूम्स काफी आकर्षक हैं एवं इसमें बाथटब एवं शोवेर्स विथ हैंडहेल्ड शॉवेरहेड्स एवं रेनफॉल शॉवेरहेड्स की सुविधा उपलब्ध हैं।\n\nहिलटन होटल का स्टाफ भी काफी नम्र एवं काफी मददगार हैं। ये लोग आप की इस होटल में आपके निवास को औरभी मनोरम बनाते हैं।इन्हे अच्छी तरह ट्रेनिंग दी जाती हैं की वे अपने अतिथियो का अच्छे से स्वागत करे। यह अपने आगंतुकों के लिए वेकउप कॉल, हवाई अड्डे से पिक एवं ड्राप (आग्रह किये जाने पर) की भी व्यवस्था करती हैं।\n\nहिलटन होटल चेन्नई शहर की शान हैं, एवं जो गेस्ट इस होटल में रुकते हैं वो दुबारा कही और जाना पसंद नहीं करते हैं, ये इस होटल की खासियत हैं।\n", "id": "630992", "title": "हिलटन चेन्नई"}
{"url": "https://hi.wikipedia.org/wiki?curid=630996", "text": "विसर्ग\n\nयह जानकारी HEMANG VERMA द्वारा पुष्ट है ।\n'विसर्ग ( ः ) महाप्राण सूचक एक स्वर है। ब्राह्मी से उत्पन्न अधिकांश लिपियों में इसके लिये संकेत हैं। उदाहरण के लिये, रामः, प्रातः, अतः, सम्भवतः, आदि में अन्त में विसर्ग आया है।\n\nजैसे आगे बताया गया है, विसर्ग यह अपने आप में कोई अलग वर्ण नहीं है; वह केवल स्वराश्रित है । विसर्ग का उच्चार विशिष्ट होने से उसे पूर्णतया शुद्ध लिखा नहीं जा सकता, क्यों कि विसर्ग अपने आप में हि किसी उच्चार का प्रतिक मात्र है ! किसी भाषातज्ज्ञ के द्वारा उसे प्रत्यक्ष सीख लेना ही जादा उपयुक्त होगा । \n\nसामान्यतः \n\nविसर्ग के पहले हृस्व स्वर/व्यंजन हो तो उसका उच्चार त्वरित ‘ह’ जैसा करना चाहिए; और यदि विसर्ग के पहले दीर्घ स्वर/व्यंजन हो तो विसर्ग का उच्चार त्वरित ‘हा’ जैसा करना चाहिए ।\n\nविसर्ग के पूर्व ‘अ’कार हो तो विसर्ग का उच्चार ‘ह’ जैसा; ‘आ’ हो तो ‘हा’ जैसा; ‘ओ’ हो तो ‘हो’ जैसा, ‘इ’ हो तो ‘हि’ जैसा... इत्यादि होता है । पर विसर्ग के पूर्व अगर ‘ऐ’कार हो तो विसर्ग का उच्चार ‘हि’ जैसा होता है ।\n\nविसर्ग के दो सहस्वनिक होते हैं-\n\nकेशवः = केशव (ह)\n\nबालाः = बाला (हा)\n\nभोः = भो (हो)\n\nमतिः = मति (हि)\n\nचक्षुः = चक्षु (हु)\n\nदेवैः = देवै (हि)\n\nभूमेः = भूमे (हे)\n\nपंक्ति के मध्य में विसर्ग हो तो उसका उच्चार आघात देकर ‘ह’ जैसा करना चाहिए ।\n\nगुरुर्ब्रह्मा गुरुर्विष्णुः गुरुर्देवो महेश्वरः । \n\nविसर्ग के बाद अघोष (कठोर) व्यंजन आता हो, तो विसर्ग का उच्चार आघात देकर ‘ह’ जैसा करना चाहिए ।\n\nप्रणतः क्लेशनाशाय गोविन्दाय नमो नमः । \n\nविसर्ग के बाद यदि ‘श’, ‘ष’, या ‘स’ आए, तो विसर्ग का उच्चार अनुक्रम से ‘श’, ‘ष’, या ‘स’ करना चाहिए ।\n\nयज्ञशिष्टाशिनः सन्तो मुच्यन्ते सर्वकिल्विषैः ।\n\nयज्ञशिष्टाशिन(स्)सन्तो मुच्यन्ते सर्वकिल्विषैः । \n\nधनञ्जयः सर्वः = धनञ्जयस्सर्वः\n\nश्वेतः शंखः = श्वेतश्शंखः\n\nगंधर्वाः षट् = गंधर्वाष्षट्\n\n‘सः’ के सामने (बाद) ‘अ’ आने पर दोनों का ‘सोऽ’ बन जाता है; और ‘सः’ का विसर्ग, ‘अ’ के सिवा अन्य वर्ण सम्मुख आने पर, लुप्त हो जाता है ।\n\nसः अस्ति = सोऽस्ति\n\nसः अवदत् = सोऽवदत्  \n\nविसर्ग के पहले ‘अ’कार हो और उसके पश्चात् मृदु व्यञ्जन आता हो, तो वे अकार और विसर्ग मिलकर ‘ओ’ बन जाता है ।\n\nपुत्रः गतः = पुत्रो गतः\n\nरामः ददाति = रामो ददाति \n\nविसर्ग के पहले ‘आ’कार हो और उसके पश्चात् स्वर अथवा मृदु व्यञ्जन आता हो, तो विसर्ग का लोप हो जाता है ।\n\nअसुराः नष्टाः = असुरा नष्टाः\n\nमनुष्याः अवदन् = मनुष्या अवदन् \n\nविसर्ग के पहले ‘अ’ या ‘आ’कार को छोडकर अन्य स्वर आता हो, और उसके बाद स्वर अथवा मृदु व्यञ्जन आता हो, तो विसर्ग का ‘र्’ बन जाता है ।\n\nभानुः उदेति = भानुरुदेति\n\nदैवैः दत्तम् = दैवैर्दत्तम्  \n\nविसर्ग के पहले ‘अ’ या ‘आ’कार को छोडकर अन्य स्वर आता हो, और उसके बाद ‘र’कार आता हो, तो, विसर्ग के पहले आनेवाला स्वर दीर्घ हो जाता है ।\n\nऋषिभिः रचितम् = ऋषिभी रचितम्\n\nभानुः राधते = भानू राधते \n\nशस्त्रैः रक्षितम् = शस्त्रै रक्षितम्\n", "id": "630996", "title": "विसर्ग"}
