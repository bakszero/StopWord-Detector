{"url": "https://hi.wikipedia.org/wiki?curid=684897", "text": "नाभा रियासत\n\nनाभा रियासत, अंग्रेजी राज के समय भारत के पंजाब में स्थित एक रियासत थी जिसकी राजधानी नाभा थी। १९४७ में भारत के स्वतन्त्र होने के पश्चात सहायक संधि समाप्त हो गयी और कुछ दिनों तक नाभा रियासत स्वतन्त्र थी। कुछ दिनों के पश्चात इसके शासक ने भारत में विलय के प्रपत्रों पर हस्ताक्षर कर दिये। कुछ दिनों बाद यह पंजाब राज्य में मिला ली गयी।\n", "id": "684897", "title": "नाभा रियासत"}
{"url": "https://hi.wikipedia.org/wiki?curid=684907", "text": "नेशनल हेराल्ड प्रकरण\n\nनेशनल हेराल्ड प्रकरण वर्तमान समय (दिसम्बर २०१५) में जारी एक मुकदमा है जिसे भारत के प्रसिद्ध राजनेता सुब्रमनियन स्वामी ने सोनिया गाँधी, राहुल गांधी एवं उनकी कम्पनियों एवं उनसे सम्बन्धित अन्य लोगों के विरुद्ध आरम्भ किया है। \n\nसुब्रमण्यम स्वामी का आरोप है कि गांधी परिवार हेराल्ड की संपत्तियों का अवैध ढंग से उपयोग कर रहा है जिसमें दिल्ली का हेराल्ड हाउस और अन्य संपत्तियां शामिल हैं। वे इस आरोप को लेकर 2012 में कोर्ट गए। कोर्ट ने लंबी सुनवाई के बाद 26 जून 2014 को दिल्ली की पटियाला हाउस कोर्ट ने सोनिया गांधी, राहुल गांधी के अलावा मोतीलाल वोरा, सुमन दूबे और सैम पित्रोदा को समन जारी कर पेश होने के आदेश जारी किए थे। तब से इस आदेश की तामील लंबित है।\n\nसुब्रह्मण्यम स्वामी ने कोर्ट में अर्जी दाखिल कर आरोप लगाया था कि सोनिया गांधी और राहुल गांधी ने कांग्रेस पार्टी से लोन देने के नाम पर नेशनल हेराल्ड की दो हजार करोड़ रुपये की संपत्ति जब्त कर ली। कांग्रेस ने पहले नेशनल हेराल्ड की कंपनी एसोसिएट जर्नल्स लिमिटेड (एजेएल) को 26 फरवरी, 2011 को 90 करोड़ रुपये का ऋण दिया। इसके बाद पांच लाख रुपये से यंग इंडिया कंपनी बनाई, जिसमें सोनिया और राहुल की 38-38 प्रतिशत हिस्सेदारी है। शेष हिस्सेदारी कांग्रेस नेता मोतीलाल वोरा और ऑस्कर फर्नांडिस के पास है। इसके बाद के 10-10 रुपये के नौ करोड़ शेयर यंग इंडिया को दे दिए गए और इसके बदले यंग इंडिया को कांग्रेस का ऋण चुकाना था। नौ करोड़ शेयर के साथ यंग इंडिया को एसोसिएट जर्नल लिमिटेड के 99 प्रतिशत शेयर हासिल हो गए। इसके बाद कांग्रेस पार्टी ने 90 करोड़ का ऋण भी माफ कर दिया। यानी यंग इंडिया को मुफ्त में एजेएल का स्वामित्व मिल गया।\n\n\n\n\n\n\n\nइस मामले में सोनिया गांधी, राहुल गांधी, सैम पित्रोदा, मोतीलाल वोरा और सुमन दुबे सहित 6 लोगों को अभियुक्त बनाया गया है। निचली अदालत ने 26 जून को सुब्रमण्यम स्वामी की शिकायत पर समन जारी किए थे। इसके बाद सोनिया और राहुल के वकील ने अदालत में व्‍यक्तिगत रूप से पेश होने में छूट और समन रद्द करने को लेकर याचिका दायर की थी, जिसे ८ दिसम्बर २०१५ को दिल्‍ली हाईकोर्ट ने भी ठुकरा दिया और सभी अभियुक्तों को १९ दिसम्बर को न्यायालय में उपस्थित होने का आदेश किया। \n\nन्यायाधीश ने 27 पेज के आदेश में कहा कि पूरे मामले पर उसके व्यवस्थित परिप्रेक्ष्य में विचार करने के बाद, अदालत को इस निष्कर्ष पर पहुंचने में कोई संकोच नहीं कि ‘यंग इंडिया लिमिटेड’ (वाईआईएल) के जरिये ‘एसोसिएटिड जरनर्ल्स लिमिटेड’ (एजेएल) पर नियंत्रण हासिल करने में याचिकाकर्ताओं द्वारा अपनाई गई कार्यप्रणाली, जबकि कांग्रेस पार्टी, एजेएल और वाईआईएल के मुख्य लोग समान हैं, आपराधिक मंशा का सबूत देती है।\n\nन्यायाधीश ने कहा कि बहरहाल, किसी भी सूरत में यह नहीं कहा जा सकता है कि संबंधित शिकायत के आरोपी के तौर पर याचिकाकर्ताओं को तलब करने के लिए कोई मामला नहीं बनता। सच जानने के लिए याचिकाकर्ताओं के संदिग्ध आचरण पर आरोप के चरण में उचित तरीके से जांच की जरूरत है और इसलिए इन आपराधिक कार्यवाहियों को इस शुरूआती चरण में निरस्त नहीं किया जा सकता। न्यायाधीश ने यह भी राय व्यक्त की कि याचिकाकर्ताओं (सोनिया, राहुल और अन्य) पर लगे आरोपों की गंभीरता में एक राष्ट्रीय राजनीतिक दल से जुड़ा धोखाधड़ी का आभास होता है और इसलिए याचिकाकर्ताओं पर लगे गंभीर आरोपों पर उचित तरीके से गौर किये जाने की जरूरत है।\n\nअन्ततः १९ दिसम्बर को सोनिया और राहुल सहित सभी अभियुक्त (साम पित्रोदा को छोड़कर) न्यायालय में हाजिर हुए। न्यायालय ने उन्हें जमानत पर छोड़ते हुए पुनः २० फरवरी २०१५ को हाजिर होने को कहा है।\n\nदिल्ली उच्च न्यायालय के कड़े रुख के बाद नेशनल हेराल्ड के अन्य शेयरधारकों ने आरोप लगाया है कि उन्हें किसी भी बैठक (मीटिंग) के लिये कोई सूचना नहीं दी गयी थी तथा एजील ने उनके पूर्वजों के शेयर को धोखाधड़ी करते हुए बिना उनकी अनुमति के ही यंग इण्डिया को हस्तानान्तरित कर दिया। भारत के भूतपूर्व कानून मंत्री शान्ति भूषण भी उन लोगों में शामिल हैं जो ब्यथित हैं। \n\n\n", "id": "684907", "title": "नेशनल हेराल्ड प्रकरण"}
{"url": "https://hi.wikipedia.org/wiki?curid=684970", "text": "भांडागारण विकास एवं विनियामक प्राधिकरण\n\nभांडागारण विकास एवं विनियामक प्राधिकरण (डब्लू डी आर ए) भारत का एक विनियामक प्राधिकरण है जिसका गठन भांडागारण (विकास और विनियमन) अधिनियम, 2007 (2007 की संख्या 37) के अधीन किया गया है और 26 अक्तूबर, 2010 को दिनांकित राजपत्र अधिसूचना द्वारा परिचलित किया गया है। प्राधिकरण एक सांविधिक प्राधिकरण है जिसके पास अधिनियम के उपबंधों के अधीन, चल और अचल, दोनों प्रकार की सम्पत्ति्तयों का अधिग्रहण करने, उनकी बिक्री करने और अनुबंध करने, मुकदमा दायर करने तथा मुकदमे का प्रतिवाद करने के लिए शाश्वत उत्तराधिकार और शक्तियों के साथ एक आम मुहर होगी। प्राधिकरण का मुख्यालय नई दिल्ली में है। केन्द्रीय सरकार के अनुमोदन से, प्राधिकरण अन्य स्थानों पर कार्यालय स्थापित कर सकती है।\n\nभांडागारण (विकास और विनियमन) अधिनियम, 2007 में भांडागारों के विकास और विनियमन, भांडागार रसीदों की परक्राम्य ता और भांडागारण व्यवसाय की व्यवस्थित वृद्धि का संवर्धन करने के लिए अधिनियम, नियमों और विनियमों के अधीन सौंपे गए कार्यों को करने के लिए और उसे प्रदत्त शक्तियों का प्रयोग करने के लिए भांडागारण विकास एवं विनियामक प्राधिकरण की स्थापना का प्रावधान है।\n\nअधिनियम यह विनिर्दिष्ट करता है कि प्राधिकरण में केन्द्रीय सरकार द्वारा नियुक्त एक अध्यक्ष और अधिक से अधिक दो सदस्य होंगे। \n\nभांडागारण (विकास और विनियमन) अधिनियम, 2007 के अध्याय 6 अनुसार प्राधिकरण की शक्तियाँ और कार्य निम्नानुसार हैं -\n\n(1) इस अधिनियम और उस समय प्रवृ त्त किसी भी अन्य कानून के उपबंधों के अधीन रहते हुए, इस अधिनियम के उपबंधों को विनियमित करने और उनका कार्यान्वयन सुनिश्चित करने तथा भांडागारण व्यवसाय की व्यवस्थित वृद्धि का संवर्धन करने का प्राधिकरण का कर्तव्य होगा।\n\n(2) पूर्वगामी उपबंधों की व्यापकता पर प्रतिकूल प्रभाव डाले बिना, प्राधिकरण की शक्तियॉं और कार्य में निम्नलिखित सम्मिलित होंगे, अर्थात्-\n\n(क) भांडागारपाल के लिए अपेक्षाएं पूरी करने वाले आवेदकों को भांडागार के संबंध में रजिस्ट्रीकरण प्रमाण.पत्र जारी करना या ऐसे रजिस्ट्रीकरण को नवीकृत करना, रूपांतरित करना, वापस लेना, निलंबित करना या रद्द करना ,\n\n(ख) प्रत्यायन ऐजन्सी के रजिस्ट्रीकरण और कार्यों को विनियमित करना, ऐसे रजिस्ट्रीकरण को नवीकृत करना, रूपांतरित करना, वापस लेना, निलंबित या रद्द करना, और भांडागारों का प्रत्यायन करने के लिए प्रत्यायन ऐजन्सीयों के पदधारियों के लिए आचार संहिता विनिर्दिष्ट करना,\n\n(ग) भांडागारपाल और भांडागारण व्यवसाय में लगे कर्मचारी के लिए अर्हताएं, आचार संहिता और व्यावहारिक प्रशिक्षण विनिर्दिष्ट करना,\n\n(घ) भांडागार में जमा वस्तुओं के संबंध में उसके गिरवी रखने, प्रभारों के सृजन और उनके प्रवर्तन की प्रक्रिया विनियमित करना,\n\n(ङ) भांडागार व्यवसाय के संचालन में दक्षता का बढ़ावा देना,\n\n(च) वस्तुओं के श्रेणीकरण के लिए प्रमाणकर्ता अभिकरणों के अनुमोदन के लिए मानकों को अधिकथित करने के लिए विनियम बनाना,\n\n(छ) भांडागारण व्यवसाय से संबंधित व्यावसायिक संगठनों का बढ़ावा देना,\n\n(ज) अधिनियम के उपबंधों को कार्यान्वित करने के लिए शुल्क और अन्य प्रभारों की दर निर्धारित करना ,\n\n(झ) भांडागार, प्रत्यायन ऐजन्सी और भांडागारण व्यवसाय से संबंधित अन्य संगठनों से सूचना मंगाना, उनका निरीक्षण करना, जांच और अन्वेषण करना जिसके अंतर्गत उनकी लेखा परीक्षा भी है,\n\n(ञ) उन दरों, लाभों, निबंधनों और शर्तों को विनियमित करना जो भांडागारण व्यवसाय के संबंध में भांडागारपाल द्वारा प्रस्थापित की जाएं,\n\n(ट) विनियमों द्वारा वह प्रणाली विनिर्दिष्ट करना जिनमें लेख बहियां रखी जाएगी और भांडागारपाल द्वारा लेखा विवरण दिए जाएंगे,\n\n(ठ) आर्बिट्रेटर का एक पैनल रखना और भाण्डागारों और भाण्डागार रसीद धारकों के बीच विवादों के लिए पैनल से आर्बिट्रेटर को नामित करना,\n\n(ड) भांडागारों में जमा किए गए फंगिबल वस्तूओं के जमा शेष धारण करने और हस्तांतरण की इलेक्ट्रॉ निक प्रणाली विनियमित और विकसित करना,\n\n(ढ) रजिस्ट्रीकृत भांडागार में कृषि वस्तुओं के भंडारण के लिए आरक्षित रखे जाने के लिए स्थान की न्यूनतम प्रतिशतता अवधारित करना,\n\n(ण) भांडागारपाल के कर्तव्यों और उत्तरदायित्वों को विनिर्दिष्ट करना ,\n\n(त) ऐसी अन्य शक्तियों का प्रयोग करना और ऐसे अन्य कार्यों को करना जो विहित किए जाएं।\n\n", "id": "684970", "title": "भांडागारण विकास एवं विनियामक प्राधिकरण"}
{"url": "https://hi.wikipedia.org/wiki?curid=684977", "text": "हसन कमाल\n\nहसन कमाल एक मशहूर भारतीय कवि और गीतकार है। 1985 में इनहों ने अपने गीत के लिये फिल्मफ़ेर पुरसकार प्राप्त किया। यह गीत फिल्म \"आज की आवाज़\" के लिये लिखा गया था (1984).\n\nकमल लखनऊ में पैदा हुवे। लखनऊ विश्वविद्यालय से डिग्री प्राप्त किया, और अपनी संपादकता का जीवन ब्लिट्ज़ वीक्ली से शुरू किया1965. फिर ब्लिट्ज़ के संपादक बने। उर्दू वार्ता पत्रिका जैसे, इंक़्विलाब, रोज़नामा साहारा, एतेमाद के मशहूर कालमिस्ट थे। इन के कालम अक्सर तमिल, तेलुगु, मराठी और अंग्रेज़ी भाराशाओं में अनुवाद हुवा करते थे। यह उर्दू के मशहूर शायर भी हैं। यह फ़िलमों और टी.वी. के लिये, स्क्रीनप्ले, गीत भी लिखते हैं। \n\n\n\n", "id": "684977", "title": "हसन कमाल"}
{"url": "https://hi.wikipedia.org/wiki?curid=684991", "text": "मुनव्वर हसन कमाल\n\nसंपूर्ण नाम सय्यद मुनव्वर हसन कमाल। कलमी नाम कमाल है। आपका जन्म भारत की रियासत उत्तर प्रदेश के शहर मुज़फ़्फ़र नगर में 9 अगस्त , 1959 ई. को हुवी। पिता सय्यद मुहम्मद हसन और माता उस्मानी बेगम। पत्नी राशिदा बेगम। पिता श्रीमान सय्यद मुहम्मद हसन काज़िमी भी अपने दौर के जाने माने शायर और लेखक थे।\n\nआप एक तालीमी घराने में पैदा हुवे। इनके घर में और खांदान में लेखक और शायर भी थे। इन का बचपन मुज़फ़्फ़र नगर में गुज़रा। प्राथमिक विद्याभ्यास भी यहीं पर हुवी। आप धार्मिक विद्या भी ली। आप हाफ़िज़-ए-क़ुरान भी हैं। उर्दू में अदीब-ए-कामिल विद्या प्राप्त की। आग्रा विश्वविद्यालय से एम.ए. किया। फिर जामिया इसलामिया नई दिल्ली से पी.एच.डी. भी किया। जर्नलिज़म में विद्या जवाहरलाल नेहरू विश्वविद्यालय नई दिल्ली से किया। \n\nआप धार्मिक विद्या प्राप्त करने के बावजूद समाजी जीवन में संपादकता और लेखक जीवन को चुना बहुत सारे उर्दू वार्ता पत्रिकाओं में काम किया। अब रोज़नामा सहारा, राश्ट्रीय सहारा नई दिल्ली के लिये काम कर रहे हैं इन की विशेशता यह है कि ये, खिलाफ़त पर, खिलाफ़त के इतिहास पर लिखा। और अली बिरादर पर भी कई लेख लिखे। \n\nविभिन्न विषयों पर 100से ज्यादा मज़मून लिखे। विभिन्न विषयों पर एक हज़ार से ज्यादा किताबों पर व्याख्या और टिप्पणियां लिखी। उर्दू मुशायरे, सम्मेलन, सेमिनार, हाज़िर युवे। कई विशयों पर शोधपत्र लिखे। खास तौर पर पुस्तक समीक्षाकार के रूप में जाने पहचाने जाते हैं।  और इनकी संरचनाएँ भी उर्दू साहित्यिक दुनिया मैं एक अच्छा स्थान रखती हैं। कमाल साहिब उर्दू लेखक, संपादक, समीक्षाकार, पत्रकार, शायर के रूप में भी जाने जाते हैं। दिल्ली के सहारा वार्तापत्रिका के उप-संपादक भी हैं। \n\nकमाला साहिब खिलाफ़त पर बहुत सारी किताबें लिखी, जो उर्दू साहिती जगत में इनकी पहचान बनी।\nआइने में कैन है तेरे सिवा\n\n", "id": "684991", "title": "मुनव्वर हसन कमाल"}
{"url": "https://hi.wikipedia.org/wiki?curid=684992", "text": "प्रदक्षिणा\n\nइष्टदेव की मूर्ति (या कहीं-कहीं देवायतन) के चारों ओर वृत्ताकार इस प्रकार घूमना जिसमें देव या मंदिर अपने दक्षिण भाग में रहे, प्रदक्षिणा कहलाता है। यह प्रदक्षिणा (नमस्कार के साथ) एक 'उपचार' (षोडश उपचारों में अन्यतम) माना जाता है, ऐसा बहुतों का मत है। प्रदक्षिणा के अंत में प्रणाम अवश्य करना चाहिये, बहुतों का मत है। किसी-किसी ग्रंथ में प्रदक्षिणा के विशेष नियम उपलब्ध होते है; विश्वासरतंत्र में कहा गया है कि हाथ में शंख लेकर देवता की प्रदक्षिणा करनी चाहिए। नमस्कार के साथ प्रदक्षिणा के विभिन्न रूप कहे गए हैं, जैसे, शिवप्रणाम में अर्धचंद्राकार प्रदक्षिणा कर नमस्कार करना चाहिए। देवविशेष के अनुसार प्रदक्षिणा की संख्या में भी भेद होते हैं। चंडी के लिये एक, सूर्य के लिये सात प्रदक्षिणाएँ विहित हैं। पदक्षिणा का यह नियम अधिक प्रचलित है कि गणेश के लिये एक बार, सूर्य के लिये दो बार, शिव के लिये तीन बार, विष्णु के लिये चार बार और अश्वत्थ वृक्ष के लिये सात बार प्रदक्षिणा करनी चाहिए।\n\nयह प्रदक्षिणा पूजा का एक अंग है, अत: भक्तिभाव से ही इसका अनुष्ठान होना चाहिए।\n\n", "id": "684992", "title": "प्रदक्षिणा"}
{"url": "https://hi.wikipedia.org/wiki?curid=684996", "text": "भोपा\n\nभोपा राजस्थान ,भारत में एक लोक देवताओं का गायन करने वाला समुदाय है। ये मुख्य रूप से राजस्थान में ही है। भोपा शब्द पुरुषों के लिए प्रयोग करते है तथा भोपी स्त्रियों के लिए प्रयोग किया जाता है। \nभोपा राजस्थान में पाबूजी की फड़ और देवनारायण की फड़ में चित्रों को देखकर गायन करते हैं। ये भोपे मन्दिरों में भी गायन करते हैं। \n", "id": "684996", "title": "भोपा"}
{"url": "https://hi.wikipedia.org/wiki?curid=685019", "text": "खिमलासा\n\nप्राचीन उल्लेखों के मुताबिक इस नगर का नाम पहले क्षेमोल्लास था। फिर धीरे धीरे कमलासा और फिर खिमलासा हो गया। कमलासा नाम के पीछे बढ़ी वजह यह रही कि यहां कमल के फूलों की खेती अत्याधिक मात्रा में हुआ करती थी। खिमलासा की संरचना कमल के फूल की तरह है। चारो तरफ किले की दीवार से गिरी हुई बस्ती ऊपर से देखने पर कमल के फूल के समान प्रतीत होती है जिसकी वजह से इसका नाम कमलासा हुआ। \nखिमलासा सागर ज़िला, मध्य प्रदेश का ऐतिहासिक स्थान था। गढ़मंडला की रानी दुर्गावती के श्वसुर संग्राम सिंह के 52 गढ़ों में से एक यहाँ स्थित था। इन्हीं गढ़ों के कारण दुर्गावती का राज्य गढ़मंडला कहलाता था। संग्राम सिंह की मृत्यु 1541 ई. में हुई थी। \n16वीं- 14वी सदी में यह क्षेत्र मुगलों के अधीन रहा, बाद में खिमलासा, धामोनी और गढ़ाकोटा में मुगल सेना को परास्त कर महाराज छत्रसाल ने अपना राज्य स्थापित किया। 1818 के पश्चात यह क्षेत्र ब्रिटिश साम्राज्य के अधीन था। 1861 में प्रशासनिक व्यवस्था के लिए इस क्षेत्र को नागपुर से मिला लिया गया और यह व्यवस्था 1956 तक नए मध्यप्रदेश राज्य के पुनर्गठन तक बनी रही। \nनगर के चारों ओर परोकोट और खण्डहर प्राचीन नगर की समृद्धि के साक्षी हैं। \nखिमलासा सागर ज़िला, मध्य प्रदेश का ऐतिहासिक स्थान था। गढ़मंडला की रानी दुर्गावती के श्वसुर संग्राम सिंह के 52 गढ़ों में से एक यहाँ स्थित था। इन्हीं गढ़ों के कारण दुर्गावती का राज्य गढ़मंडला कहलाता था। संग्राम सिंह की मृत्यु 1541 ई. में हुई थी।\n", "id": "685019", "title": "खिमलासा"}
{"url": "https://hi.wikipedia.org/wiki?curid=685044", "text": "अल-किंदी\n\nअल-किंदी(८०१ - ८७३ )एक अरब मुस्लिम दार्शनिक थे |\n", "id": "685044", "title": "अल-किंदी"}
{"url": "https://hi.wikipedia.org/wiki?curid=685048", "text": "अंतरराज्यीय 696\n\nअंतरराज्यीय 696 (I-696)अमेरिकी राज्य , मिशिगन,  में एक पूर्व-पश्चिम सहायक अंतरराज्यीय राजमार्ग है।\n\n", "id": "685048", "title": "अंतरराज्यीय 696"}
{"url": "https://hi.wikipedia.org/wiki?curid=685058", "text": "एंड्रॉएड किटकैट\n\nएंड्रॉयड 4.4 \"किटकैट\" गूगल द्वारा विकसित 4.4 और 4.4.4 के बीच संस्करणों में फैले एंड्रॉयड मोबाइल प्रचालन तंत्र, का एक संस्करण है। 3 सितंबर 2013 को अनावरण किया गया किटकैट संस्करण, मुख्य रूप से सीमित संसाधनों के साथ प्रवेश स्तर के उपकरणों पर बेहतर प्रदर्शन के लिए ऑपरेटिंग सिस्टम के अनुकूलन पर ध्यान केंद्रित किया गया है।\n\n", "id": "685058", "title": "एंड्रॉएड किटकैट"}
{"url": "https://hi.wikipedia.org/wiki?curid=685063", "text": "एंड्राइड जिंजरब्रेड\n\nएंड्राइड 2.3-2.3.7 \"जिंजरब्रेड\" गूगल द्वारा विकसित, दिसंबर 2010 में जारी किया गया एंड्राइड मोबाइल प्रचालन तंत्र का एक बंद संस्करण है।  जिंजरब्रेड ने नियर फील्ड कम्यूनिकेशन (एनएफसी) (मोबाइल भुगतान के समाधान में प्रयुक्त) के लिए समर्थन की शुरुआत की।\n\n", "id": "685063", "title": "एंड्राइड जिंजरब्रेड"}
{"url": "https://hi.wikipedia.org/wiki?curid=685083", "text": "लानियादो अस्पताल\n\nलानियादो अस्पताल (בית חולים לניאדו) जिसे सांज चिकित्सा केन्द्र के नाम से भी जाना जाता है एक स्वयंसेवी, अलाभकारी अस्पताल है जो इज़राइल के किर्यात सांज में स्थित है और नेतन्या तथा शैरॉन मैदान की स्थानीय 4,50,000 की जनसंख्या को अपनी सेवाएँ उपलब्ध कराता है। इसे 1975 में रबी येकुसील येहूदा हाल्बर्सटैम द्वारा खोला गया था और इसे यहूदी कानून के अनुसार चलाया जाता है और इसे इज़राइल के ऐसे एकमात्र अस्पताल के रूप में जाना जाता है जो कभी भी हड़ताल के कारण बन्द नहीं रहा।\n\n", "id": "685083", "title": "लानियादो अस्पताल"}
{"url": "https://hi.wikipedia.org/wiki?curid=685095", "text": "वुल्फ़्सन चिकित्सा केन्द्र\n\nवुल्फ़्सन चिकित्सा केन्द्र (מרכז רפואי וולפסון उच्चारण: मेर्काज़ रेफ़ु'ई वुल्फ़सन) इज़राइल के होलोन में स्थित एक अस्पताल है। यह अस्पताल तेल अवीव जिले के दक्षिणी तेल अवीव महानगरीय क्षेत्र में स्थित है जिसके आसपास के क्षेत्रों में लगभग पाँच लाख निवासी रहते हैं। यह इज़राइल का नौवाँ सबसे बड़ा अस्पताल है। वुल्फ़सन चिकित्सा केन्द्र की स्थापना वुल्फ़सन संस्थापन की सहायता से हुई थी और इसका नाम श्रीमती ऐडिथ स्पॅक्टरमैन वुल्फ़सन के नाम पर पड़ा था जो श्री आइज़ैक वुल्फ़सन की पत्नी थीं।\n\nहोलोन का चिकित्सा केन्द्र आम जनता के लिए 1980 में दक्षिणी तेल अवीव-जाफ़ा सीमा पर खोला गया था। तबसे लेकर अब तक इस अस्पताल में उपलब्ध बिस्तरों की संख्या 342 से बढ़कर 2007 में 650 हो चुकी है जिसके साथ अतिरिक्त 30 बिस्तर बाहरी रोगियों के लिए हैं।\n\n", "id": "685095", "title": "वुल्फ़्सन चिकित्सा केन्द्र"}
{"url": "https://hi.wikipedia.org/wiki?curid=685097", "text": "खुडियाला\n\nखुडियाला एक छोटासा गांव है जो राजस्थान ,भारत के जोधपुर ज़िले की बालेसर तहसील में स्थित है । यह गांव एक ग्रामीण क्षेत्र में आता है। \n\nयहां की स्थानिय भाषा मारवाड़ी है। खुडियाला गांव में कई सरकारी विद्यालय तथा कई निजी विद्यालय भी है। यहां के पिन कोड ३४२३०६ है तथा पोस्ट ऑफिस का मुख्य कार्यालय तिंवरी है। \n", "id": "685097", "title": "खुडियाला"}
{"url": "https://hi.wikipedia.org/wiki?curid=685099", "text": "कुई इंदा\n\nकुई इंदा एक छोटा सा गांव है जो राजस्थान ,भारत के जोधपुर ज़िले की बालेसर तहसील में स्थित है। । \n\nयहां की स्थानीय भाषा मारवाड़ी है। कुई इंदा गांव में कई छोटे मन्दिर है तथा यहां विद्यालय की भी सुविधा है। गांव का पिन कोड ३४२०२३ है तथा पोस्ट ऑफिस का मुख्य कार्यालय बालेसर में है जो कि ०८ किलोमीटर की दूरी पर स्थिर है। यहां के निकटतम गांव ये है - बेलवा ,बालेसर दुर्गावतां ,बालेसर सत्ता एवं बालेसर। \n", "id": "685099", "title": "कुई इंदा"}
{"url": "https://hi.wikipedia.org/wiki?curid=685100", "text": "उटम्बर\n\nउटम्बर एक छोटासा गांव है जो राजस्थान ,भारत के जोधपुर ज़िले की बालेसर तहसील में स्थित है । \n", "id": "685100", "title": "उटम्बर"}
{"url": "https://hi.wikipedia.org/wiki?curid=685106", "text": "यूटीसी+०३:००\n\nयूटीसी+०३:०० यूटीसी से ३ घंटे आगे का समय क्षेत्र है। \nआईएसओ ८६०१ मानक के अनुसार इस समय क्षेत्र का उपयोग करने वाले क्षेत्रों में समय इस तरह लिखा जाता है। वर्तमान समय हो रहा है: \nविश्व में कुछ क्षेत्र यूटीसी+०३:०० को पूरे वर्ष उपयोग करते हैं, जबकि कुछ क्षेत्र सिर्फ कुछ ही महीनों तक। इसे पूर्व अफ्रीकी मानक समय भी कहते हैं।\n", "id": "685106", "title": "यूटीसी+०३:००"}
{"url": "https://hi.wikipedia.org/wiki?curid=685156", "text": "ग्वा ग्वॉन्गचांग\n\nग्वा ग्वॉन्गचांग (Traditional: 郭廣昌; Simplified: 郭广昌) (ਜਨਮ 1967), चीन के सबसे धनी व्यक्तियों में से एक है। वह Fosun इंटरनेशनल लिमिटेड के अध्यक्ष और 12 वीं चीनी पीपुल्स राजनीतिक सलाहकार सम्मेलन के एक प्रतिनिधि है। Hurun रिपोर्ट के 2013 चीन में अमीरों की सूची के अनुसार वह चीन में 41 वां सबसे अमीर व्यक्ति था। 2015 को  वह 7300000000 $ के नेटवर्थ के साथ, फोर्ब्स द्वारा चीन में 34 वें सबसे अमीर व्यक्ति के रूप में सूचीबद्ध किया गया।\n\nग्वा ग्वॉन्गचांग  का जन्म Dongyang, Zhejiang, में 1967 में हुआ था। 1989 में गुओ ने दर्शन में बीए और Fudan विश्वविद्यालय से एमबीए की।\n\n1992 में, ग्वा ने Guangxin प्रौद्योगिकी विकास कंपनी लिमिटेड की स्थापना की जो मुख्य भूमि चीन में बाजार अनुसंधान में वैज्ञानिक तरीकों का उपयोग करने के लिए पहली थी। 1994 के बाद से, गुओ Fosun समूह का अध्यक्ष रहा और बीमा, फार्मास्यूटिकल्स और स्वास्थ्य, संपत्ति, इस्पात, खनन, खुदरा, सेवाएँ, वित्त और अन्य निवेश, और परिसंपत्ति प्रबंधन में निवेश किया और चीन के सबसे बड़े गैर राज्य के स्वामित्व वाले उद्यमों में से एक का निर्माण किया।\n\nHurun रिपोर्ट  2013 के अनुसार वह चीन में अमीरों की सूची में चीन का 41 वां सबसे अमीर व्यक्ति था।  2015 में वह 7300000000 $ के नेटवर्थ के साथ, फोर्ब्स द्वारा चीन में 34 वें सबसे अमीर व्यक्ति के रूप में सूचीबद्ध किया गया।\n\n", "id": "685156", "title": "ग्वा ग्वॉन्गचांग"}
{"url": "https://hi.wikipedia.org/wiki?curid=685174", "text": "गूगल टेक्स्ट-टू-स्पीच\n\nगूगल टेक्स्ट-टू-स्पीच अपने एंड्रॉयड ऑपरेटिंग सिस्टम के लिए गूगल द्वारा विकसित एक पटल-पाठक (स्क्रीन रीडर) अनुप्रयोग है। यह ऍप्लीकेशन सॉफ्टवेयर को स्क्रीन पर पाठ को पढने (बोलने) का अधिकार देता है। र्तमान में, समर्थित भाषाएँ, कैंटोनीज़ (हांगकांग), चीनी (चीन), डच, अंग्रेज़ी (भारत), अंग्रेजी (यूनाइटेड किंगडम), अंग्रेजी (संयुक्त राज्य अमेरिका), फ्रेंच, जर्मन, हिंदी, इंडोनेशियाई, इतालवी, जापानी, कोरियाई शामिल पोलिश, रूसी पुर्तगाली (ब्राजील), स्पेनिश (स्पेन), स्पेनिश (संयुक्त राज्य अमेरिका) थाई (थाइलैंड), और तुर्की (तुर्की) है।\n", "id": "685174", "title": "गूगल टेक्स्ट-टू-स्पीच"}
{"url": "https://hi.wikipedia.org/wiki?curid=685219", "text": "2015 संयुक्त राष्ट्र जलवायु परिवर्तन सम्मेलन\n\n2015 संयुक्त राष्ट्र जलवायु परिवर्तन सम्मेलन, COP 21 या  CMP 11  पेरिस, फ़्रांस, 30 नवंबर से 12 दिसंबर 2015.को आयोजित किया गया था। यह जलवायु परिवर्तन पर 1992 के संयुक्त राष्ट्र संरचना सम्मेलन (यूएनएफसीसीसी) के लिए दलों की बैठक का 21 वां वार्षिक सत्र था और 1997 के क्योटो प्रोटोकॉल के लिए दलों की बैठक का 11वां सत्र था।\n\nपेरिस में दिसंबर 2015 सम्मेलन इतिहास में पहली बार दुनिया के सभी देशों द्वारा जलवायु परिवर्तन (पेरिस समझौते) को कम करने के तरीकों पर एक सार्वभौमिक समझौते को प्राप्त करने के लिए अपने उद्देश्य पर पहुंचा, अगर यह कम से कम 55 देशों ,  जो वैश्विक ग्रीनहाउस उत्सर्जन के कम से कम 55 प्रतिशत प्रतिनिधित्व करते हैं को स्वीकृत, अनुमोदित या स्वीकार कर लिया जाता है तो कानूनी रूप से बाध्यकारी हो जाएगा,और 2020 तक कार्यान्वित किया जाएगा। आयोजन समिति के अनुसार मूल अपेक्षित परिणाम था, औद्योगिक युग से पहले की तुलना में, 2100 तक  ग्लोबल वार्मिंग को 2 डिग्री सेल्सियस से नीचे सीमित करना। जलवायु परिवर्तन 2009 संयुक्त राष्ट्र के अंतर सरकारी पैनल में शोधकर्ताओं ने इस बात पर सहमति व्यक्त की थी कि इन गंभीर जलवायु आपदाओं से बचने के लिए यह आवश्यक है, और बदले में इस तरह का परिणाम 2010 के साथ तुलना में 2050 तक ग्रीनहाउस गैस उत्सर्जन 40 और 70 प्रतिशत के बीच कम किया जाने की और 2100 में शून्य के स्तर तक पहुंचने आवश्यकता है। यह लक्ष्य हालांकि पेरिस समझौते की औपचारिक रूप से स्वीकार अंतिम मसौदे ने पीछे छोड़ दिया जिस में 1.5 डिग्री सेल्सियस तक तापमान में वृद्धि को सीमित करने के प्रयासों को आगे बढ़ाने का इरादा भी है।  ऐसे महत्वाकांक्षी लक्ष्य के लिए 2030 और 2050 के बीच उत्सर्जन में शून्य स्तर की आवश्यकता होगी। हालांकि, उत्सर्जन के लिए कोई ठोस लक्ष्य पैरिश समझौते के अंतिम संस्करण में बयान नहीं किये गए।\n\nसम्मेलन से पहले, 146 राष्ट्रीय जलवायु पैनलों ने सार्वजनिक रूप से  राष्ट्रीय जलवायु योगदान मसौदे (INDCs, तथाकथित राष्ट्रीय स्तर पर निर्धारित योगदान) प्रस्तुत  किये। इन प्रतिबद्धताओं से 2100 तक 2.7 डिग्री सेल्सियस तक ग्लोबल वार्मिंग को सीमित करने का अनुमान लगाया गया। उदाहरण के लिए, यूरोपीय संघ की सुझाव दी गई  INDC 1990 की तुलना में 2030 तक उत्सर्जन में 40 प्रतिशत की कटौती करने के लिए एक प्रतिबद्धता है। इस बैठक से पहले, 4 और 5 जून 2015 पर MedCop21 दौरान, एक विधानसभा में मार्सिले, फ्रांस में भूमध्य सागर में ग्लोबल वार्मिंग के बारे में बात की थी।एक पूर्व सीओपी बैठक दुनिया भर से पर्यावरण मंत्रियों के साथ 19, 23 अक्टूबर 2015 को, बॉन में आयोजित की गई थी।\n\nआयोजन समिति के अनुसार, 2015 सम्मेलन का उद्देश्य,\nसंयुक्त राष्ट्र वार्ता के 20 साल में पहली बार, दुनिया के सभी देशों से जलवायु पर एक बाध्यकारी और सार्वभौमिक समझौते को प्राप्त करना है।\nPope Francis \"Laudato si\"' नाम का एक encyclical प्रकाशित किया जिस का इरादा है, भाग में, सम्मेलन को प्रभावित करने का था। यह जलवायु परिवर्तन के खिलाफ कार्रवाई के लिए कहता है। इंटरनेशनल ट्रेड यूनियन परिसंघ का कहना है कि लक्ष्य 'शून्य कार्बन, शून्य गरीबी \" होना चाहिए, और महासचिव शरण बिल ने दोहराया है कि  \" एक मृत ग्रह पर कोई नौकरी न\" होगी।\n\nविश्व पेंशन परिषद (डब्ल्यूपीसी) जैसे थिंक टैंक तर्क देते हैं कि सफलता की कुंजी है कि  अमेरिका और चीन के नीति निर्माताओं को समझाने में पड़ी है: \"जब तक वाशिंगटन और बीजिंग में नीति निर्माता  अपनी सभी राजनीतिक पूंजी महत्वाकांक्षी कार्बन उत्सर्जन कैपिंग लक्ष्यों को अपना लेने नहीं जुटा देते\", \"अन्य जी -20 सरकारों के प्रशंसनीय प्रयास \"पवित्र इच्छाओं के दायरे में रह [...जाएँगे]”\n\nसम्मेलन, मध्य पेरिस में हुए आतंकवादी हमलों की एक श्रृंखला के दो सप्ताह के बाद हुई है।  देश भर में तैनात 30,000 पुलिस अधिकारियों और 285 सुरक्षा चौकियों के साथ, घटना से पहले से लेकर सम्मेलन समाप्त होने के बाद तक सुरक्षा कड़ी कर दी गई थी।\n\nयूएनएफसीसीसी वार्ता का स्थान संयुक्त राष्ट्र देशों भर के क्षेत्रों में घुमाया जा रहा है। 2015 सम्मेलन 30 नवंबर से 11 दिसंबर 2015 तक  Bourget में आयोजित किया गया.\n\nफ्रांस COP21 में भाग लेने के प्रतिनिधियों के लिए एक मॉडल के देश के रूप में कार्य करता है क्योंकि यह दुनिया में कुछ विकसित देशों में से एक है जिन्हों ने जीने का एक उच्च मानक प्रदान करते हुए बिजली उत्पादन और जीवाश्म ईंधन ऊर्जा विकार्बनन कर दिया हो। 2012 में, फ्रांस ने परमाणु, पनबिजली, और पवन  सहित शून्य कार्बन स्रोतों से अपनी बिजली का 90% से अधिक उत्पन्न किया। कम ग्रीनहाउस गैसों का निर्माण करके, ज्यादातर परमाणु ऊर्जा प्रणालियों द्वारा संचालित फ्रांस के उन्नत प्रौद्योगिकियों ने, दुनिया में सबसे सुरक्षित और साफ ऊर्जा प्रणालियों में से एक का प्रदर्शन किया है।\n", "id": "685219", "title": "2015 संयुक्त राष्ट्र जलवायु परिवर्तन सम्मेलन"}
{"url": "https://hi.wikipedia.org/wiki?curid=685222", "text": "भारतीय व्यापार नीति\n\n‘’’ भारतीय व्यापार नीति ’’’ आंतरिक एवं बाहरी व्यापार को नियमित करने संबंधित भारत सरकार की नीतियाँ हैं। ये नीतियाँ भारत की आंतरिक आवस्यकताओं और वैश्विक व्यापार की स्थितियों से प्रभावित होती रही है। स्वतंत्र भारत की व्यापारिक नीति आत्मनिर्भरता से लेकर उदारीकरण से लाभान्वित होने तथा अपनी कार्यदक्षता संवर्धित करने के अनुसार विभिन्न दशकों में बदलती रही है। इसके अनुरूप इसे मोटे तौर पर तीन भागों में बाँटा जा सकता है- १. १९५०-१९६५, २. १९६५-१९८०, ३. १९८० पश्चात। इन समयावधियों में व्यापार के संबंध में कुछ खास दृष्टियाँ और नीतियाँ अपनायी जाती रही है। \nइस दौर में भारत की व्यापारिक नीति आत्मनिर्भरता और आत्मपूर्णता पर आधारित रही है। आयात को प्रतिबंधित किया गया। इस दौर में भारत सरकार ने वैकल्पिक आयात की व्यवस्था करने पर भी ध्यान केंद्रित किया। आयात निषेधन और आयात विकल्पन इस दौर के आयात संबंधित व्यापारिक नीतियों का मूल चरित्र है। इस दौर में निर्यात नियंत्रण तंत्र की निर्यात संबंधी नीतियों में प्रभावी भूमिका है। इस तरह स्वतंत्र भारत शुरुआती दौर में न तो आयात को और न ही निर्यात को संवर्दित करने वाली व्यापारिक नीतियाँ बना रहा था। यह भारत की एक दशक पूर्व तक विदेशी व्यापार के कारण हुई दो शतकों की पराधीनता और उसके स्वतंत्रता संग्राम के मूल्यों का परिणाम था। यह आशंका बनी हुई थी कि मुक्त व्यापार भारत को फिर से विदेशी व्यापारियों के राजनितिक हस्तक्षेप के खतरे में डाल सकता है। स्वतंत्रता प्राप्ति के तुरंत बाद भारत को विशाल जनता के लिए अनाज और उद्योग धंधों के विकास के लिए मशीनों की आवश्यकता थी। इसलिए आयात निर्यात संबंधि प्रतिबंधों से इन्हें कुछ हद तक मुक्त रखा गया। १९५६ में लागू हुई दूसरी पंचवर्षीय योजना ने भारत के औद्योगिक विकास को लक्ष्य बनाया। इसके बाद भारत सककार ने औद्योगिक विकास के लिए आवश्यक सामग्री के आयात की छूट दी। यह आयात को मिली पहली बड़ी छूट थी। किंतु चीन और पाकिस्तान के साथ हुए दो युद्धों के बाद आयात पुनः प्रतिबंधित हो गए। यह स्थिति १९७७ तक बनी रही। \n\nनिर्यात आधारित वृद्धि, अंतर्राष्ट्रिय प्रतिस्पर्धात्मकता और तकनीक ने इस दौर की भारतीय व्यापार नीतियों को निर्धारित करने में महत्वपूर्ण भूमिका निभायी है।\n\n१९८० के बाद भूमंडलीकरण का प्रभाव, उससे लाभ उठाने की कोशिश, कार्यदक्षता में वृद्धि आदि ने भारतीय व्यापार नीतियों को निर्धारित किया है।\n\n", "id": "685222", "title": "भारतीय व्यापार नीति"}
{"url": "https://hi.wikipedia.org/wiki?curid=685248", "text": "अल्बर्ट माग्नुस\n\nअल्बेर्तुस माग्नुस (1200 इसवी से पहले - 15 नवंबर, 1280 इसवी ) एक कैथोलिक सेंट और इसाई दार्शनिक थे |\n", "id": "685248", "title": "अल्बर्ट माग्नुस"}
{"url": "https://hi.wikipedia.org/wiki?curid=685250", "text": "विलियम ऑफ़ ओक्क्हम\n\nविलियम ऑफ़ ओच्क्हम (; also Occam, from ; 1287 – 1347) एक अंग्रेजी दार्शनिक और थेअलोजियन था। ऐसा माना जाता है की इनका जन्म ओच्क्हम में हुआ था जो की सरी में एक छोटा सा गॉव है | He is considered to be one of the major figures of medieval thought and was at the centre of the major intellectual and political controversies of the fourteenth century. He is commonly known for Occam's razor, the methodological principle that bears his name, and also produced significant works on logic, physics, and theology. In the Church of England, his day of commemoration is 10 April.\n", "id": "685250", "title": "विलियम ऑफ़ ओक्क्हम"}
{"url": "https://hi.wikipedia.org/wiki?curid=685256", "text": "बोएथिउस\n\nअनिसिउस मनिलिउस सेवेरिनुस बोएथिउस सामान्यता बोएथिउस के नाम से जाने जाते हैं। ये एक रोमन दार्शनिक थे। ये नव-प्लातोवादी दार्शनिक थे। \n\nइन्होंने \"दे कोसोलातिने फिलोसोफिए\"(लैटिन भाषा में) नमक प्रसिद्ध किताब लिखी थी। इस किताब को अंग्रेजी भाषा में \"द कॉन्सोलेशन ऑफ़ फिओसोफ्य\" (The Consolation of Philosophy) के नाम से जाना जाता है।\n", "id": "685256", "title": "बोएथिउस"}
{"url": "https://hi.wikipedia.org/wiki?curid=685261", "text": "पूजा गुप्ता\n\nपूजा गुप्ता (अंग्रेजी : Puja Gupta) एक भारतीय मॉडल तथा अभिनेत्री है। इन्होंने २००७ में सिनेमाजगत में कदम रखा था तथा आते ही मिस इंडिया यूनिवर्स में जीती थीं। फिर ये २००७ में मिस यूनिवर्स कॉम्पिटिशन में २००७ में मैक्सिको में जाकर भाग लिया और शीर्ष १० में जगह बनाई। \nइसके बाद इन्होंने कई विज्ञापनों में कार्य किया। इन्होंने अपना फ़िल्मी कैरियर फालतू फ़िल्म से किया। इस कारण वो उनकी पहली फ़िल्म थी।. इसके बाद इन्होंने कई फ़िल्मों में कार्य किया। पूजा गुप्ता पीईटीए (PETA) की बहुत अच्छी योगदानकर्ता है। इनके बाद २०१३ में प्रदर्शित हुई फ़िल्म \"गो गोआ गॉन\" में भी इनको मौका मिला उस फ़िल्म में इन्होंने \"लुना\" का अभिनय किया है। २०१५ में रिलीज़ हुई हेट स्टोरी 3 फ़िल्म में इन्होंने एक आइटम सॉन्ग नींदें खुल जाती है में विशेष उपस्थिति की है।\n\n", "id": "685261", "title": "पूजा गुप्ता"}
{"url": "https://hi.wikipedia.org/wiki?curid=685273", "text": "जोहन्नेस स्कोतुस युरिउगेना\n\nजोहन्नेस स्कोतुस युरिउगेना( 815 इसवी - 877 इसवी ) एक आयरिश दार्शनिक और कवी थे। \n", "id": "685273", "title": "जोहन्नेस स्कोतुस युरिउगेना"}
{"url": "https://hi.wikipedia.org/wiki?curid=685277", "text": "अर्कवंश\n\nअर्कवंश या सूर्यवंश आर्यावर्त का पौराणिक वंश है। अर्कवंशी का प्रारूप ( \"अर्क\" का अर्थ संस्कृत में \"सूर्य \") होता है | जोकि सूर्यवंशी से संबंधित व्यक्ति को संदर्भित करता है|\nसंस्कृत के \"अर्क \" रूप को अधिकतर उत्तर और पूर्वी भारत में पूजा जाता है | सूर्य के \"अर्क \" रूप में समर्पित मंदिर है जो विख्यात है जिनमे कोणार्क मंदिर (kon + arka ) उड़ीसा में ,उत्तरार्क मंदिर (uttar + arka ) उत्तरप्रदेश में है | उत्तरप्रदेश के बहराइच में एक पुराना सूर्य मंदिर था जिसका नाम बालार्क था (bal + arka ) अर्थात सूर्योदय जोकि सूर्य के \"अर्क\" रूप में समर्पित था | जिसे १० वि ० शताब्दी के समय में महाराजा त्रिलोक चंद्र अर्कवंशी द्वारा निर्मित करवाया गया था | जिसे तुर्की आक्रमणकारियों ने १४ वि ० सदी में नष्ट कर दिया था | \"सूर्यवंश\" के संस्थापक मनु जिन्हे \"अर्क तनय\" के नाम से जाना जाता है जिसका अर्थ होता है सूर्य के पुत्र | महाराजा इक्ष्वाकु के वंश को (आदिकुल ) के रूप में भी जाना जाता है | \n\nप्राचीन समय से ही अर्कवंश के राजाओ ने उत्तर प्रदेश पर अपना प्रभुत्व बनाये रखा था | जिनमे मल्हीयपुर (मलिहाबाद),दतली,सल्हियपुर (सण्डीला),खागा,अयाह (फतेहपुर क्षेत्र में ),कानपुर,पड़री\n(उन्नाव) श्रावस्ती ,रायबरेली,प्रयागराज (इलाहाबाद), बहराइच आदि | उत्तर प्रदेश में इनका प्रभुत्व था |फतेहपुर (अयाह ) में अर्कवंशी राजाओ के द्वारा निर्मित एक प्राचीन दुर्ग आज भी खंडहर के रूप में उपस्थित है ,और अर्कवंश की गौरवशाली गाथा को प्रमाणित कर रहा है |अर्कवंशी एक समय इतने सशक्त,बाहुबली,बलशाली थे की इन्होने भारतवर्ष में दशाश्वमेघ यज्ञ भी किया था और उस समय के किसी भी शासक ने उनके प्रभुत्व को चुनौती देने का जोखिम नहीं लिया |अर्कवंशी शासक सूर्य (अर्क ) भगवान और भगवान शिव के उपासक थे |इसलिए इनके द्वारा शासित प्रदेशो नगरों में और आसपास कई क्षेत्रो में प्राचीन भगवान सूर्य (अर्क ) और भगवान शिव की मूर्तियां पाई गई हैं।\n\nअर्कवंश ( सूर्यवंश ) की एक प्रशाखा है जो प्राचीन समय में \"भारशिव\" के नाम से जानी जाती थी जो की भगवान शिव के उपासक होते थे | भारशिव इतने महावीर होते थे की इन्होने उत्तर भारत और मध्य भारत के विशाल भू - भाग पर अपना शासन स्थापित किया था | जब कुषाणो ने वाराणसी पर आक्रमण कर के उस पर अपना अधिकार बना लिया | तो उस समय के काशी नरेश ने भारशिवो से सहायता माँगी जिसके परिणामस्वरूप भारशिवो ने कुषाणों को युद्ध में पराजित कर काशी से निकाल फेका और उसके बाद भारशिवो ने वाराणसी में \"अश्वमेघ यज्ञ\" भी किया था अपने बाहुबल को प्रमाणित करने के लिए | \"भारशिव\" Bhaarshiv   की उपाधि इन्हे इस कारण से मिली क्योकि भगवान  शिव के प्रति अपनी भक्ति प्रदर्शित करने के लिए अर्कवंश के जिन शासको ने अपने कंधे पर विशाल शिवलिंग का भार उठा कर अपने आराध्य देव को यज्ञ विधि द्वारा प्रसन्न किया वही अर्कवंशी शासको ने \" \" भारशिव \" की उपाधि धारण की | इन्होने अपने कंधे पर भगवान शिव के भार को विशाल \" लिंग \" रूप में उठाया था | ये भारशिव अपने गले में शिवलिंग को प्रदर्शित करती हुई माला पहनते थे जोकि धातु और बहुमूल्य रत्न  जैसे स्वर्ण की पहना करते थे |  | इस प्रकार की एक मूर्ति भी उपलब्ध हुई है। जो इस अनुश्रृति की पुष्टि भी करती है। नवनाग (दूसरी सदी के मध्य में) से भवनाग (तीसरी सदी के अन्त में) तक इनके कुल सात राजा हुए, जिन्होंने अपनी विजयों के उपलक्ष्य में काशी में दस बार अश्वमेध यज्ञ किया।  धीरे - धीरे समय के साथ भारशिव की यह उपाधि नागवंश के शासको ने भी धारण कर ली क्योकि अर्कवंश (सूर्यवंश ) और नागवंश में घनिष्ठ और  वैवाहिक सम्बन्ध थे | जिस कारण से अर्कवंश के शासको ने नागवंश के शासको को  \" भारशिव \" की उपाधि से प्रवर्तन किया | नागवंश की भारशिव शाखा में महाराजा वीरसेन जैसे महान शासक ने जन्म लिया | भारशिव राजाओं में सबसे प्रसिद्ध राजा वीरसेन थे । कुषाणों को परास्त करके अश्वमेध यज्ञों का सम्पादन उसी ने किया था। उत्तर प्रदेश के फ़र्रुख़ाबाद ज़िले में एक शिलालेख मिला है, जिसमें इस प्रतापी राजा का उल्लेख है। सम्भवत: इस शासक ने एक नये सम्वत का भी प्रारम्भ किया था। भारशिव राजाओं का साम्राज्य पश्चिम में मथुरा और पूर्व में काशी से भी कुछ परे तक अवश्य विस्तृत था। प्रसिद्ध इतिहासकार काशीप्रसाद जायसवाल के मत से भारशिवों ने जिस स्थान पर दस अश्वमेघ यज्ञ किए वह दशाश्वमेध घाट वही स्थान है। इस सारे प्रदेश में बहुत से उद्धार करने के कारण गंगा-यमुना को ही उन्होंने अपना राजचिह्न बनाया था। गंगा-यमुना के जल से अपना राज्याभिषेक कर इन राजाओं ने बहुत काल बाद इन पवित्र नदियों के गौरव का पुनरुद्धार किया था। ग्वालियर के समीप पद्मावती को उन्होंने अपना केन्द्र बनाया, और वहाँ से बढ़ते-बढ़ते कौशाम्बी से मथुरा तक के सब प्रदेशों को अपने अधीन कर लिया।  इन प्रदेशों में उस समय कुषाणों का राज्य था। उन्हें परास्त कर भारशिवों ने अपने स्वतंत्र राज्य की नींव डाली। बाद में पूर्व की ओर और भी आगे बढ़ते चले गये और मिर्जापुर ज़िले में विद्यमान कान्तिपुरी को उन्होंने अपनी राजधानी बनाया।\n\nफतेहपुर के खागा नामक नगर की स्थापना अर्कवंश (सूर्यवंश) के वीर शासक महाराजा खड्गसेन अर्कवंशी  ने की थी | महाराजा खड्गसेन को ( महाराजा खङ्ग सिंह के नाम से भी संदर्भित किया जाता है | ) उनकी लोक कथाओ में | महाराजा खड्गसेन महाराजा दलपतसेन के पुत्र थे , महाराजा दलपतसेन महाराजा कनकसेन के कुटुंब कुल से सम्बन्ध रखते थे और महाराजा कनकसेन , महाराजा कुश की रक्त पीढ़ी से सम्बन्ध रखते थे और महाराजा कुश भगवान राम के ज्येष्ठ पुत्र थे | अर्कवंशी ( सूर्यवंशी ) जिन्होंने दोआबा प्रदेश पर शासन किया था शीघ्र ही इन्होने अपने बाहुबल पर फतेहपुर के बड़े क्षेत्र को अपने नियंत्रण में ले लिया ( अयाह और खागा सहित ) और  प्रयाग (इलाहाबाद) के कुछ भूभाग पर महाराजा खङ्ग सेन का आधिपत्य शासन हो गया था | सूर्यवंश के शासको ने स्वयं को ( 'Arkavanshi ' अर्कवंश ) के रूप में संदर्भित कर लिया था | इनके शासक ने दोआबा प्रदेश में दशाश्वमेघ यज्ञ भी किया था ( गंगा तथा यमुना के मध्य क्षेत्र में ) अपनी श्रेष्ठता और बाहुबल को सिद्ध करने के लिए | परन्तु इनकी शक्ति अन्य शासको और आक्रमणकारियों की प्रतिस्पर्धा के साथ क्षय होने लगी | गढ़ कुकरी कुकरा झील के पास स्थित था, लेकिन अब  वह खंडहर में है, हालांकि इस नगर में रहने वाले कई लोग कहते हैं कि वहां एक दुर्ग था। ब्रिटिश राज के दौरान महाराजा खडगसेन के बारे में कई कथाओ को नष्ट कर दिया गया था\n\nउत्तर प्रदेश में आदमपुर के पुरातात्विक स्थल पर अकूत संपदा की बात सामने आने के बाद तहसील क्षेत्र का पुरातात्विक स्थल भी चर्चा का विषय बन गया है। पुरातत्व विभाग की उपेक्षा के शिकार ऐसे स्थानों के प्रति जहां धन के लालची तांत्रिक सक्रिय हो गए हैं, वहीं स्थानीय ग्रामीणों का कौतूहल भी जाग्रत हो गया है।\n\nखागा कस्बे के करीब स्थित कुकरा कुकरी ऐलई ग्राम का टीला तथा टिकरी गांव का टीला इन दिनों जिज्ञासु लोगों के आकर्षण का केंद्र बन गया है। इन स्थानों पर लोगों की चहलकदमी बढ़ गई है, जबकि कुछ ऐसे विवादास्पद स्थानों के प्रति भी लोग आकर्षित हुए हैं, जिनपर लोगों ने अपना कब्जा जमा रखा है।\n\nजनपद मुख्यालय के भिटौरा ब्लॉक अंर्तगत गंगा तट पर स्थित आदमपुर गांव में सोने का खजाना दबे होने की चर्चा ने क्षेत्र के पुरातात्विक महत्व के स्थानों का जनाकर्षण बढ़ा दिया है। लोगों के बीच ऐसे स्थान चर्चा के विषय बने हुए हैं।\n\nलोगों का कहना है कि ऐतिहासिक घटनाओं या प्राकृतिक आपदाओं से भूगर्भ में समा चुके पुराने वैभव का समाज व राष्ट्रहित में उपयोग के प्रति संत शोभन सरकार की पहल पर सरकार की सक्रियता को प्रशासन विस्तार दे दे तो खागा की सरजमीं भी देश का भाग्य बदलने में सहायक साबित हो सकती है। \n\nनगर के संस्थापक महाराजा खड़गसेन अर्कवंशी के इतिहास से जुड़ा कुकरा कुकरी स्थल में भी अकूत भू-संपदा होने की संभावना है। इस स्थान को लेकर लंबे समय तक सक्रिय रहे पत्रकार सुमेर सिंह का कहना है कि इस टीले के आसपास के ग्रामीणों को कई मर्तबा बहुमूल्य नगीने पत्थर व सिक्के हाथ लगे हैं। इनका कहना है कि टीले की थोड़ी बहुत खुदाई उन्होंने करा दी थी, जिसमें कतिपय भग्नावशेष उनके हाथ लगे थे। बताया कि इस बारे मे उन्होंने पुरातत्व विभाग को पत्र भी लिखा था, लेकिन कोई जवाब न मिलने के कारण निराश होकर बैठ गए।\nअब जबकि आदमपुर के खजाने की बात सामने आ गई है, इन दिनों उस स्थान पर लोगों की चहल कदमी बढ़ गई है। प्राचीन धरोहरों और सामानों के शौकीन कुंवर लाल रामेंद्र सिंह के अनुसार, इस स्थान के चक्कर लगाते हुए उन्हें कई बार ऐसे तांत्रिक भी मिले हैं, जिन्होंने टीले के अंदर बहुमूल्य संपदा होने के का दावा किया है।\nफिलहाल इन दिनों इस स्थान पर धनाकांक्षी लोगों की चहलपहल बढ़ गई है। नहर किनारे रहने वाले ग्रामीणों ने बताया कि आजकल शाम को कुछ लोग टीले के आसपास मंडराते देखे जाते हैं। नगर के दक्षिण-पूर्व सीमा के बाहर ऐलई गांव के पहले प्रवेश मार्ग के पास जिस टीले पर माइक्रो टावर लगा है, वह भी इस समय चर्चा में शुमार है।\nबताते हैं कि सन् 1984 में जब टावर लगाने के लिए टीले की सतही की खुदाई हुई थी, उस समय भारी मात्रा में चांदी व तांबे के सिक्के निकले थे। अरबी भाषा की लिखाई वाले ये सिक्के कुछ ग्रामीणों के हाथ भी लगे थे, लेकिन डर और लोभ की वजह से लोगों ने सिक्कों के बाबत चुप्पी साध ली। लगभग 200 वर्ग मीटर के क्षेत्र में फैले इस टीले के आसपास अब आबादी बढ़ जाने के बावजूद रात मे टीले का वातावरण रहस्यमय रहता है, ग्रामीण भी टीले में जाने से भय खाते हैं।\n\nलखनऊ में सूरजकुंड पार्क की सफाई के दौरान 1854 की तिथि में फ़ारसी और हिंदी शिलालेखों के साथ दो पत्थर मिले हैं | काम की देखरेख करने वाले अधिकारियों ने कहा कि हिंदी में लिखा है कि 161 वर्ष पूर्व राय तुलसी राम द्वारा तालाब को साफ किया गया था और पुनर्निर्मित किया गया था। लखनऊ विकास प्राधिकरण (एलडीए) के ओएसडी राजीव कुमार ने कहा, कुंड के चारों कोनों में चार कुएं भी सफाई अभियान के दौरान 'छिपे हुए' थे। तालाब को साफ किया गया था क्योंकि यह पॉलिथीन बैग और गंदगी से भरा था। हालांकि, स्थानीय लोगों ने इस जल निकाय के ऐतिहासिक महत्व पर प्रकाश डाला, जिसमें कहा गया कि कुंड और मंदिर बहुत प्राचीन था | जिसे सूर्यवंशी (अर्कवंशी) राजाओं ने इसे बनाया था। समय के पारित होने के साथ तालाब का ऐतिहासिक पहलू खो गया था। सुरजकुंड पार्क और मंदिर के महंत शास्त्री ने कहा, \"इसके ऐतिहासिक महत्व के बावजूद, तालाब को उचित देखभाल की अनुपस्थिति में गंदा झूठ कहा गया था।\n", "id": "685277", "title": "अर्कवंश"}
{"url": "https://hi.wikipedia.org/wiki?curid=685280", "text": "बोनावेंतुरे\n\nसेंट बोनावेंतुरे( 1221 - 15 जुलाई, 1274) एक इसाई दार्शनिक और थेअलोजियन थे। ये फ्रंसिसियन आर्डर के मिनिस्टर जनरल भी रहे। \nबोनावेंतुरे का जन्म बग्नोरिया, टस्कनी, इटली में 1221 इसवी में हुआ था। इनके पिता फिदंज़ा के गिओवान्नी और माता रितेल्ला की मारिया थी। ये १२३५ इसवी में पेरिस विश्वविद्यालय में पढाई करने गये और हाल्स के अलेक्सान्दर इनके गुरु थे। \n\nजर्नी ऑफ़ माइंड टो गॉड नामक किताब लिखी। \n", "id": "685280", "title": "बोनावेंतुरे"}
{"url": "https://hi.wikipedia.org/wiki?curid=685283", "text": "पीटर अबेलार्ड\n\nपीटर अबेलार्ड (1079 - 21 अप्रैल 1142) एक फ्रेंच दार्शनिक, इसाई थेअलोजियन और तर्कवादी थे। \n", "id": "685283", "title": "पीटर अबेलार्ड"}
{"url": "https://hi.wikipedia.org/wiki?curid=685298", "text": "मूनफ़्रॉग\n\nमूनफ़्रॉग (Moonfrog Labs) एक भारतीय गेम निर्माता गंपनी है जो मोबाईल उपकरणों के लिए गेम बनाती है। इसकी स्थापना २०१२ में आईआईटी खड़गपुर के तीन छात्रों ने की थी, इसका मुख्यालय मध्य बेंगलूरु के उल्सूर इलाक़े में है। \n\n", "id": "685298", "title": "मूनफ़्रॉग"}
{"url": "https://hi.wikipedia.org/wiki?curid=685303", "text": "होलीडे\n\nहोलीडे - ए सोल्जर इज नेवर ऑफ ड्यूटी (हिन्दी अनुवाद: अवकाश - एक सैनिक कभी छुट्टी में नहीं रहता) एक भारतीय हिन्दी फ़िल्म है। इस फ़िल्म का निर्देशन ए॰ आर॰ मुरुगड़ोस्स ने और निर्माण विपुल शाह ने किया है। इसमें मुख्य किरदार में अक्षय कुमार और सोनाक्षी सिन्हा हैं तथा गोविंदा की भी विशेष उपस्थिति है। यह इन्ही निर्देशक की 2012 में तमिल भाषा में बनी ठुप्पक्की नामक फ़िल्म का ही पुनः निर्माण है। यह फ़िल्म 6 जून 2014 में सिनेमाघरों में प्रदर्शित हुआ। \n\n\nफ़िल्म का निर्माण 2013 में \"पिस्टल\" नामक शीर्षक के साथ शुरू हुआ था। इसके गाने का निर्माण प्रीतम चक्रवर्ती ने किया है। इस फ़िल्म के निर्माण के लिए लगभग ₹30 करोड़ रुपए का उपयोग किया गया था। इस किरदार के लिए उन्हें एक सैनिक के रूप में दिखाई देना था तथा अपने वास्तविक उम्र से 12 वर्ष कम दिखना था। इस कारण उन्होंने अपना काफी वजन कम कर लिया।\n\nफ़िल्म वास्तविक रूप में मई 2014 के शुरू में प्रदर्शित होने वाला था। यह फ़िल्म \"एक्सन जेक्सन\" साथ साथ ही प्रदर्शित होने वाली थी। लेकिन \"एक्सन जेक्सन\" की फ़िल्म 5 दिसम्बर 2014 को प्रदर्शित हुई और यह फ़िल्म 6 जून 2014 को ही हो चुकी थी।\n", "id": "685303", "title": "होलीडे"}
{"url": "https://hi.wikipedia.org/wiki?curid=685334", "text": "बैसला\n\n8वीं सदी के दौरान, विशाल देव चौहान नामक एक गुर्जर प्रतिहार शासक को 'बिसाल देव' उपनाम से बेहतर जाना जाता था। उनके वंशज को बैसले या बैसला कहा जाता था। एक अन्य सिद्धांत के अनुसार, कुषाण राजा कनिष्क यूनानियों द्वारा बैसलो को \"बैसिलो\" शीर्षक दिया गया था। Baisilo का \"रॉयल\" ग्रीक भाषा में मतलब है। बैसिलो को बैसला में धीरे-धीरे बदल दिया गया। बैसला के सूर्यवंशी कबीले क्षत्रियों के हैं और क्रूर सेनानियों रहे हैं। तथ्य की बात के रूप में, रक्षा बलों में शामिल होने के लिए उनके खून में है। बिसाल देव या विशाल देव चौहान के वंशजो को बैसला के रूप में भी जाना जाता था। सत्तारूढ़ अजमेर में 8 वीं सदी के दौरान विसाल देव चौहाण ( बिसाल देव ) के भाई जो मंडल झील के निकट बिलवाडा मे भगवान देव नारायण के परिवार में पैदा हुआ थे उनका नाम ही मंडल जी था, मंडल जी ने ही मंडल जील की स्थापना की थी। 8 वीं सदी AD में बिसाल देव चौहान ने, सफलतापूर्वक एक अरब घुसपैठ का विरोध किया है व करने के लिए कहा है। बैसलो को गुर्जर तोमरो को दिल्ली का नियंत्रण हासिल करने के लिए मदद करने के लिए श्रेय दिया गया था।.\n\nबैसला गुर्जर के 5 सबसे अधिक आबादी वाले गोत्रो मे से एक है। मुख्य रूप से बैसला के गांव भारत के उत्तरी-पश्चिमी प्रांतों में स्थित हैं।\n\n◾530 गांव करौली , राजस्थान\n◾35-40 गांव पलवल (Baislat), फरीदाबाद, हरियाणा (मेवला महारजपुरड & अन्य)\n◾10 गांव फरीदाबाद, हरियाणा\n\n◾16 गांव मेरठ & बिजनौर बॉर्डर, उत्तर प्रदेश\n◾8 खेकडा, बागपत, उत्तर प्रदेश\n\n◾13 लोनी, गाजियाबाद, उत्तर प्रदेश\n\n◾6 गांव हापुड, उत्तर प्रदेश\n\n◾12 गांव मोदीनगर, गाजियाबाद\n\n◾1 गांव दिल्ली कोटला मुबारकपुर और कई आचार में:\n\n2000 + गांव भर भारत मे है।\n\nजिनके नाम पर ग़ाज़ियाबाद के लोनी छेत्र मैं एक फ़ार्म हाउस बनाया गया उनके ही परिवार के द्वारा जो की लोनी का सबसे बड़ा फ़ार्म है !\n\n\nगोत्र\n", "id": "685334", "title": "बैसला"}
{"url": "https://hi.wikipedia.org/wiki?curid=685341", "text": "जापान में हिन्दी\n\nभारत और जापान के संबंध सदियों पुराने हैं। इसी के कारण जापानी लोगों में हिन्दी और योगा के प्रति निरंतर रुचि रही है और यह हाल के कुछ वर्षों में बढ़ रही है।\n\nटोकियो विश्वविद्यालय के टोकियो यूनिवर्सिटी ऑफ फॉरन स्टडीज़ में सन 1908 से हिन्दी पढ़ाई जा रही है। यहाँ की लाइब्रेरी में लगभग 60-70 हजार के क़रीब हिन्दी की पुस्तकें और पत्रिकाएँ हैं। विश्वविद्यालय की ओर से एक हिन्दी पत्रिका छपती है और नाट्य तथा अनुवाद कार्यों को यहाँ पर सक्रिय रूप से चलाया जा रहे हैं।\n\nजापान में इस समय टोकियो विश्वविद्यालय और ओसाका विश्वविद्यालय में अलग हिन्दी विभाग स्थापित हुए हैं। यह 1959 से काम कर रहे हैं। जापान में स्नातक चार वर्ष का और स्नातकोत्तर दो वर्ष की अवधि के हैं। पाठ्यक्रम में भाषा और साहित्य को समान रूप से बल दिया जाता है। सीधे हिन्दी के साथ-साध ऐसे छात्र भी मौजूद हैं जो संस्कृत भाषा, भारतीय प्राच्य इतिहास आदि विभागों अध्यन करते हुए हिन्दी सीख रहे हैं।\n\nओसाका विश्वविद्याअलय में लिखे गए हिन्दी नाटकों यहाँ के छात्रों द्वारा भारत और विश्व के कई अन्य क्षेत्रों में प्रदर्शित किया गया है। टोकियो विश्वविद्यालय में जापानी-हिन्दी अथवा हिन्दी-जापानी शब्दकोश भी तय्यार किए गए हैं। इसके अतिरिक्त \"इंदो बुंकाकु\" (भारतीय साहित्य) नामक पत्रिका भी यहाँ से निकलती है। जापानी रेडियो की विदेशी सेवाओं हिन्दी को एक विशेष स्थान प्राप्त है।\n\nजापान की प्रसिद्ध फ़िल्म प्रोडक्शन कम्पनी के अनुसार पिछले सालों से जापान में हिन्दी फ़िल्मों की माँग बढ़ गई है। कम्पनी ने यशराज बैनर के साथ एक समझौता कर लिया है। इसके तहत नई से नई हिन्दी फ़िल्में जापान में भी एक ही समय पर रिलीज हो सकेंगी। जापान के कई बड़े शहरों में जैसे टोकियो और ओसाका में हिन्दी फिल्में रजत जयन्ती मनाती हैं। इससे भी जापानी लोगों के बीच हिन्दी भाषा सीखने का रुझान बढ़ रहा है।\n", "id": "685341", "title": "जापान में हिन्दी"}
{"url": "https://hi.wikipedia.org/wiki?curid=685344", "text": "तारणपंथ\n\nआबादी-1लाख \nमुख्य स्थल - निसई जी \nसंस्थापक -संत तारण \nमंदिर संख्या -150 के लगभग\nनिवास स्थल संख्या -450\nतारणपंथ की स्थापना १५०५ ईसा पूर्व जैनों ने की थी। जिस समय धर्म के नाम पर पाखंड का बोलबाला था तब तारण नाम के व्यक्ति ने इस पंथ को जन्म दिया । जो आगे चलकर संत तारण के नाम से विख्यात हुआ यह पंथ मूर्ति पूजा के विरोध में उत्पन्न हुआ। संत तरण के द्वारा प्रतिरूप होने के कारण यहां पंथ तारणपंथ के नाम से ख्यात हुआ। संत तारण में १४ ग्रंथों की रचना की थी उनके अनुयाई मूर्ति पूजा नहीं करते थे एवं वह अपने चैत्यालयों में विराजमान शास्त्रों की पूजा करते हैं। इनके यहां संत तारण द्वारा रचित ग्रंथों के अतिरिक्त दिगंबर जैन जैनाचायों के ग्रंथों की भी मान्यता है। संत तारण का प्रभाव मध्य प्रांतों के ही कुछ क्षेत्रों तक सीमित रहा है । इनके चार तीर्थ हैं \nनिसईजी जिला अशोक नगर \nनिसईजी सूखा जिला दमोह \nसेमरखेडी जिला विदिशा \nबिल्हेरी जिला कटनी\nतारण पंथ की आबादी बीस हजार से एक लाख के मध्य है ।\n", "id": "685344", "title": "तारणपंथ"}
{"url": "https://hi.wikipedia.org/wiki?curid=685345", "text": "नेपाल क्रिकेट टीम\n\nनेपाल क्रिकेट टीम () अंतरराष्ट्रीय क्रिकेट में नेपाल का प्रतिनिधित्व करता है। 1988 से नेपाल अंतरराष्ट्रीय क्रिकेट परिषद के एफिलिएट सदस्य के रूपमें था जो 1996 के बाद एसोसिएट सदस्य बन चुका है। 2014 जून में नेपालको आईसीसी ने ट्वेंटी20 अंतरराष्ट्रीयका सदस्यतासे सम्मानित किया।\n", "id": "685345", "title": "नेपाल क्रिकेट टीम"}
{"url": "https://hi.wikipedia.org/wiki?curid=685348", "text": "गूगल प्ले\n\nगूगल प्ले गूगल द्वारा संचालित एक मंच है। यह एंड्रॉयड ऑपरेटिंग सिस्टम के लिए आधिकारिक ऐप स्टोर के रूप में कार्य करता है, जो उपयोगकर्ताओं को एप्लीकेशन डाउनलोड करने की अनुमति देता है। \n\nगूगल प्ले संगीत, पत्रिकाओं, पुस्तकों, फिल्मों और टेलीविजन कार्यक्रमों की पेशकश के रूप में भी कार्य करता है। गूगल प्ले के द्वारा प्रदान की गई एप्लीकेशन नि: शुल्क या एक कीमत पर होती है।\n\nएंड्रॉयड मार्केट, गूगल संगीत, और गूगल इ-बुक्सस्टोर के विलय साथ 6 मार्च 2012 को गूगल प्ले शुरू किया गया था। गूगल प्ले स्टोर पर 1,430,000 से अधिक एप्प्स प्रकाशित और पचास अरब से अधिक डाउनलोड हो गए है।\n", "id": "685348", "title": "गूगल प्ले"}
{"url": "https://hi.wikipedia.org/wiki?curid=685401", "text": "हेतल दवे\n\nहेतल दवे भारत की पहली और इकलौती महिला सूमो पहलवान है। ये मुंबई की रहने वाली है। इनकी उम्र 27 वर्ष है। वर्ष 2008 में इनका नाम लिम्का बुक ऑफ़ रिकार्ड्स में दर्ज किया गया।\n\nउन्होंने 2009 में ताइवान में आयोजित विश्व सूमो कुश्ती प्रतियोगिता में पांचवां स्थान हासिल किया था।\n\n= मान्यता =\nसूमो कुश्ती को भारत में मान्यता प्राप्त खेल का दर्ज़ा हासिल नहीं है, इसके चलते हेतल कई प्रतियोगिताओं में भारत का प्रतिनिधित्व नहीं कर पाती हैं।\n\nइस वजह से इन्हें प्रायोजक भी नहीं मिलते. \n\n= रेकॉर्ड =\nइन चुनौतियों के बावजूद हेतल 2008 में ‘लिम्का बुक ऑफ़ रिकॉर्ड्स’ में अपना नाम दर्ज करा चुकी हैं।\n\n= प्रशिक्षण =\nभारत में महिला सूमो खिलाड़ी नहीं होने की वजह से इन्हें पुरुष सूमो खिलाड़ियों के साथ प्रशिक्षण करना पड़ता है। हेतल अलग-अलग स्कूलों में छात्रों को कुश्ती और जूडो का प्रशिक्षण भी देती हैं।   \n\n= एक्सर्टनल लिंक्स =\n", "id": "685401", "title": "हेतल दवे"}
{"url": "https://hi.wikipedia.org/wiki?curid=685403", "text": "नागणेच्या मां\n\nनागणेच्या माँ (नागणेची मां) () सूर्यवंशी राठौड़ राजपूतों की एक कुलदेवी है। इतिहास के अनुसार राव दूहड़ के पोत्र राव शिओजी एक बार कन्नौज गए जहां पर राठौड़ राज करते थे। और इन्होंने राजस्थान के बाड़मेर ज़िले में नागणेच्या मां के मन्दिर की स्थापना की थी। मन्दिर में देवी को हर हिन्दू पूजा पाठ कर सकता है।१२०० ईस्वी में राव दूहड़ जी ने मां को शक्ति और देवी के रूप में देखा तब इन्होंने राठौड़ों की कुलदेवी रख दिया। पूर्व में कन्नौज में ज्योत नहीं करने देते थे इस कारण दूहड़ जी ने राजस्थान के खेड़ क्षेत्र में एक मन्दिर का निर्माण करवाया। \n", "id": "685403", "title": "नागणेच्या मां"}
{"url": "https://hi.wikipedia.org/wiki?curid=685408", "text": "सेतु लक्ष्मी बाई\n\nसेतु लक्ष्मी बाई (१८९५-१९८५) त्रावणकोर की महारानी थीं। १९२४ से लेकर १९३१ तक उन्होने शासन किया।\n\n", "id": "685408", "title": "सेतु लक्ष्मी बाई"}
{"url": "https://hi.wikipedia.org/wiki?curid=685416", "text": "यूटीसी+०३:३०\n\nयूटीसी+०३:३० यूटीसी के समय मंडल +03:30 को पहचानने के लिये है। आईएसओ ८६०१ के अनुसार इस समय मंडल में समय की तरह लिखा जात है। यह समय मण्डल सिर्फ ईरान में प्रयुक्त होता है, और इसलिये इसे इरानी मानक समय भी कहते हैं।\n\n\n", "id": "685416", "title": "यूटीसी+०३:३०"}
{"url": "https://hi.wikipedia.org/wiki?curid=685458", "text": "साहिब बीवी और बॉस\n\nसाहिब बीवी और \"बॉस\" (हिन्दी:साहिब बीवी और मालिक) एक भारतीय हिन्दी हास्य धारावाहिक है, जिसका प्रसारण सब टीवी पर 21 दिसम्बर 2015 से सोमवार से शुक्रवार रात 10 बजे होगा। इसमें मुख्य किरदार में विपुल रॉय और मुग्धा चापेकर हैं।\n\nयह कहानी एक पति सन्नी (विपुल रॉय) की है, जिसकी पत्नी अनिशा (मुग्धा चापेकर) अपने मालिक के सामने अपने आप को कुंवारी बताती है। इसकी मालिक मंदोदरी (रेशम टिपनिस) इसकी शादी अपने भतीजे से करना चाहती है। इसमें सन्नी अपना रूप बदलकर मंदोदरी के भतीजे से अनिशा को बचाता रहता है।\n\nसन्नी एक अभिनेता बनना चाहता है, लेकिन वह बेरोजकर रहता है। इस कारण घर का खर्चा चलाने के लिए उसकी पत्नी नौकरी खोजती है। वह एक ऐसे कंपनी में कार्य करती है, जहाँ केवल कुंवारों को ही नौकरी मिलती है। इस कारण वह झूठ बोल देती है की उसकी शादी नहीं हुई है। मंदोदरी का भतीजा विनोद (ध्रुव सिंह) उसके पीछे पड़ा रहता है।\n\nएक दिन अनिशा और सन्नी को एक साथ देखने के बाद वह एक और झूठ बल देती है कि उसकी एक जुड़वा बहन मनीषा है, जो उसी की तरह दिखती है और सन्नी की उससे शादी हुई है। इसके बाद सन्नी, अनिशा को बचाने के लिए बलमा पांडे बन जाता है। लेकिन उसे देख कर मन्दोदरी उससे प्यार करने लगती है और उसे भी अपने कार्यालय में नौकरी दे देती है।\n\n\nइसका निर्माण एफ़आईआर के ही निर्माण दल ने किया है। यह हम आपके घर में रहते हैं के स्थान पर प्रसारित होगा। \n\n", "id": "685458", "title": "साहिब बीवी और बॉस"}
{"url": "https://hi.wikipedia.org/wiki?curid=685463", "text": "ब्रह्मविद्या\n\nधर्मग्रन्थों (विशेषतः वेदमंत्रों और उपनिषद) के अध्ययन से प्राप्त ज्ञान ब्रह्मविद्या कहा जाता है। हिन्दू धर्म में ब्रह्मविद्या को ही सर्वश्रेष्ठ आदर्श माना गया है। \n\nपुराणों में ब्रह्मविद्या के दो भेद बताये गये हैं- परा विद्या तथा अपरा विद्या। परा विद्या, वेदमंत्रों से सम्बन्धित है जबकि अपरा विद्या उपनिषदों के अध्ययन से सम्बन्धित है। \n\n\n", "id": "685463", "title": "ब्रह्मविद्या"}
{"url": "https://hi.wikipedia.org/wiki?curid=685466", "text": "ब्रह्मविद्या उपनिषद\n\nब्रह्मविद्या उपनिषद कृष्ण यजुर्वेद के अन्तर्गत आने वाले ३२ उपनिषदों में से एक है। इसमें ब्रह्मविद्या की शिक्षा है। इसमें मुख्यतः ॐ की संरचना, इसका उच्चारण, इसकी स्थिति, इसका आदि और अन्त तथा इसका महत्व प्रतिपादित किया गया है।\n\n\n", "id": "685466", "title": "ब्रह्मविद्या उपनिषद"}
{"url": "https://hi.wikipedia.org/wiki?curid=685478", "text": "राष्ट्रीय बीज निगम\n\nबिज रोपन\nराष्ट्रीय बीज निगम (नेशनल सीड्स कॉर्पोरेशन/एनएससी) कृषि एवं किसान कल्याण मंत्रालय के प्रशासनिक नियन्त्रण में भारत सरकार के पूर्ण स्वामित्व के अन्तर्गत अनुसूची 'बी' की एक प्रथम श्रेणी मिनीरत्न कम्पनी है। एनएससी की स्थापना 1963 में की गई। वर्तमान में, यह अपने पंजीकृत बीज उत्पादकों के माध्यम से लगभग 600 किस्मों के बीजों का उत्पादन कर रही है। देश भर में इसके लगभग 8000 पंजीकृत बीज उत्पादक हैं, जो विभिन्न कृषि-जलवायु परिस्थितियों में बीज उत्पादन का कार्य कर रहे हैं। वर्तमान में निगम का कुल व्यापार 600 करोड़ से अधिक का है।\n\nपूरे भारत भर में निगम के 11 क्षेत्रीय कार्यालय तथा 83 प्रक्षेत्र कार्यालय फैले हुए हैं। बीज उत्पादन में अधिक बल तिलहनों, दलहनों और संकर प्रजातियों और सब्जियों के बीजों के उत्पादन पर दिया जाता है। एनएससी ने नई दिल्ली, सिकन्दराबाद, भोपाल, कोलकाता और पुणे में पांच गुण नियन्त्रण प्रयोगशालायें स्थापित की हैं, जोकि बीज की गुणवत्ता को बनाये रखने के लिए बीज परीक्षण का कार्य करती है। \n\nएनएससी गुणवत्ता वाले बीजों के उत्पादन और वितरण के अतिरिक्त केले इत्यादि के ऊतक खेती द्वारा तैयार किए गए पौध के उत्पादन और अपने एमओयू साझेदारों के माध्यम से फलों के पौध / बीजू पौध खरीदकर कर आपूर्ति करने का कार्य भी करती है। बीजों का विपणन तीन माध्यमों के द्वारा अर्थात् बीज विक्रेताओं के माध्यम से बीजों बिक्री, राज्य सरकारों तथा भारत सरकार को बीजों की बिक्री तथा मिनी किटों की आपूर्ति और अपने स्वयं के बीज बिक्री केन्द्रों के माध्यम से बीजों की बिक्री के द्वारा किया जाता है। निगम के लगभग 2800 बीज विक्रेता हैं, जो कुल बिक्री कारोबार के 65% से अधिक बिक्री करते हैं।\n\n", "id": "685478", "title": "राष्ट्रीय बीज निगम"}
{"url": "https://hi.wikipedia.org/wiki?curid=685502", "text": "शिश्न मुण्ड\n\nनर मानव की शरीर रचना के सन्दर्भ में, शिश्न के अन्तिम भाग के गोलीय भाग को शिश्न मुण्ड (glans penis) कहते हैं। नर मानव का शिश्न मुंद तथा मादा मानव (स्त्रियों) का भगशिश्निका मुंड (clitoral glans) समजात अंग (homologous) हैं।\n", "id": "685502", "title": "शिश्न मुण्ड"}
{"url": "https://hi.wikipedia.org/wiki?curid=685544", "text": "शील्ड टेबलेट\n\nशील्ड टेबलेट, जिसका पुनःनमीकरण कर शील्ड टेबलेट क१ रख दिया गया है, एक खेल टेबलेट है जो Nvidia ने विकसित किया और २९ जुलाई, २०१४ को जरी किया | यह Nvidia का दूसरा पोर्टेबल खेल यन्त्र है को एंड्राइड का इस्तेमाल करता है। शील्ड पोर्टेबल के मुकाबले, नियंत्रक स्क्रीन से स्थाई रूप से नहीं जुदा है, वजाए वह अलग से ख़रीदा जा सकता है।  एक बार में अधिकतम चार नियंत्रक बेतार जोड़े जा सकते हैं। शील्ड टेबलेट एक आठ इंच का १९२० x १२०० पिक्सेल का प्रदर्शक उपयोग लेता है परितु ये 4K रेसोलुशन का भी उत्पादन एक दूरदर्शिता में कर सकता है। \n\nनवम्बर २०१५ म्विन, यह टेबलेट शील्ड टेबलेट क१ के नाम से पुनः नाम कर दिया गया था तथा इसकी कीमत भी $२०० कर दी थी।  \n", "id": "685544", "title": "शील्ड टेबलेट"}
{"url": "https://hi.wikipedia.org/wiki?curid=685554", "text": "भिदौनी\n\nभिदौनी उत्तर प्रदेश के मथुरा जिले में एक ग्राम पंचायत है। भिदौनी बाजना रोड में शामिल होने राया रोड पर मथुरा से लगभग 45 किलोमीटर की दूरी पर है। सुरीर गांव से तीन किलोमीटर की दूरी पर स्थित एक नगर है।\n\nजनसंख्या जनगणना 2011 के अनुसार गांव की कुल आबादी 3,256 है। गांव का औसत अनुपात 880 है और बाल लिंग अनुपात 8 9 0 है। दोनों अनुपातों के लिए उत्तर प्रदेश राज्य औसत क्रमशः 912 और 902 है। \n\nगाँव में कोई अस्पताल या स्वास्थ्य केंद्र मौजूद नहीं है | यहाँ रहने वाले लोग पास के कस्बों और शहरों में इलाज के लिए जाते है, पास के सरकारी अस्पतालों का भी बुरा हाल है यहाँ जाने वाले लोगो की कोई सुनवाई नहीं होती कभी - कभी तो उनको बेसिक चिकित्सा मिल पाना भी संभव नहीं हो पाता हैं | \n\nब्रज भूमि और संगीत का पुराना संगम है !  गॉव के लोग मुख्य रूप से श्री कृष्णा  भजन  और रास  और रसिया गाते और सुनते है कुछ विशेष अवसरो  पर हरयाणवी  गाने के साथ नृत्य भी चलन में है | यहाँ पर होली के अवसर पर गांव के चोराहो  पर रसिया गाते है और गाँव की  औरतो  के साथ  नृत्य और लठ मर होली भी खेली जाती है | \n", "id": "685554", "title": "भिदौनी"}
{"url": "https://hi.wikipedia.org/wiki?curid=685578", "text": "जेंडर ऐप\n\nज़ेंडर (अंग्रेजी: Xender) एक प्रकार की अनुप्रयोग (एप्लीकेशन/Application) है जो एंड्रॉएड ,आईओएस तथा विंडोज़ जैसे कंप्यूटर प्लेटफॉर्म पर उपलब्ध है। इसकी मदद से हम किसी भी प्रकार की कोई भी फाइल चंद क्षणों में आदान-प्रदान कर सकते है। यह बहुभाषा में उपलब्ध है।\n", "id": "685578", "title": "जेंडर ऐप"}
{"url": "https://hi.wikipedia.org/wiki?curid=685600", "text": "यूटीसी+०४:३०\n\nयूटीसी+४:३० () यूटीसी से +04:30 घंटे आगे का समय मंडल है। इसका निम्न तरीकों से उपयोग होता है।\n\nमानक समय के तौर पे पूरे वर्ष इसका उपयोग निम्नलिखित क्षेत्रों में होता है।\n\nउत्तरी गोलार्ध में सर्दियों में दिन का समय बचाने के लिये इसे उपयोग किया जाता है।\n", "id": "685600", "title": "यूटीसी+०४:३०"}
{"url": "https://hi.wikipedia.org/wiki?curid=685604", "text": "यूटीसी+०५:००\n\nयूटीसी+०५:०० (UTC+05:00) यूटीसी से पांच घंटे आगे का समय मंडल है। इस वक्त इस समय मंडल का उपयोग करने वाले क्षेत्रों में बज रहा है।\n\nपूरे वर्ष मानक समय के तौर पर यह निम्नलिखित क्षेत्रों में इस्तेमाल होता है।\n\n\n\n\n\nउत्तरी गोलार्ध में दिवालोक बचत समय के रूप में - \n\n\n", "id": "685604", "title": "यूटीसी+०५:००"}
{"url": "https://hi.wikipedia.org/wiki?curid=685618", "text": "रोहिणी (अभिनेत्री)\n\nरोहिणी एक भारतीय गीतकार, पटकथा लेखक, आवाज अभिनेत्री, निर्देशक है। ये मुख्य रूप से तेलुगु फ़िल्मों में कार्य करती है। .इन्हें १९९६ में \"स्त्री\" फ़िल्म के लिए सबसे अच्छी महिला अभिनेत्री के लिए आंध्रप्रदेश नेशनल अवॉर्ड दिया गया था।\n\nरोहिणी ने अपना बचपन अनकपल्ली ,आंध्रप्रदेश ने गुजारा था। इनके पिता \"पंचायत\" के कार्यकारी थे और माता गृहणी थीं। इनके पिता हमेशा यह कहते थे कि रोहिणी एक अभिनेत्री बने। रोहिणी ने सन १९९६ में तेलुगु फ़िल्मों के अभिनेता रघुवरन से शादी करदी थी। इसके बाद इनके घर पर १९९८ में इनके बेटे ऋषि वरन का जन्म हुआ। किन्तु २००४ में इन्होंने तलाक ले लिया। \n", "id": "685618", "title": "रोहिणी (अभिनेत्री)"}
{"url": "https://hi.wikipedia.org/wiki?curid=685621", "text": "त्वचाखरता\n\nत्वचाखरता (xeroderma) त्वचा का एक रोग है। त्वचा का रूखा हो जाना (जेरोडर्मा) या जन्म से सूखी त्वचा होना (जेरोडर्मिया) एक ऐसी समस्या है जो कि अध्यावरणी तंत्र की गड़बड़ी के कारण होती है। आम तौर पर इसका इलाज नमीकारक के इस्तेमाल के द्वारा किया जा सकता है। \n\nसुखी त्वचा की समस्या काफ़ी भद्दी और पीड़ादायक हो सकती है। जेरोडर्मा आम तौर पर खोपड़ी, पैरों के निचले भाग, बाँह, हाथों, पोरों, पेट के किनारों और जाँघो मे होती है। इसके लक्षणो मे पपड़ी पड़ना (बाहरी त्वचा का उखड़ना), खुजली और त्वचा में दरार पड़ना सबसे आम है। इन सभी भागों में लाल रंग ने निशान बन जातें हैं और लगतार खुजली बनी रहती है।\n\nयह समस्या खास तौर पर जाड़े के मौसम मे होती है जब बाहर की ठंढी हवा और अंदर की गर्म हवा एक निम्न आद्रता वाला वातावरण पैदा करती है। इसके कारण त्वचा अपनी नमी खो देती है और इसमे दरार और पपड़ी पड़ने लगती है। बारबार नहाना और हाथ धोना, खास तौर पर रूखे साबुन से, भी जेरोडर्मा का एक कारण बन सकता है। विटामिन ए, विटामिन डी की कमी, सूरज की किरणों से, प्रदूषण और कुछ प्रकार की दवाएँ भी इसके कारणों मे शामिल हैं।\nसूखी त्वचा का एक कारण आनुवांशिक गड़बड़ी भी होता है। बढ़ती उम्र के साथ यह समस्या भी बढ़ जाती हैं क्योंकि त्वचा का प्राकृतिक तैलीय अंश कम हो जाता है। शारीरिक रोग, जैसे दमा और थाइरॉयड आदि भी सुखी त्वचा की समस्या को बढ़ाते हैं। \n\nफिर भी आम तौर पर सुखी त्वचा के समस्या बाह्य कारणों से होती है और इस कारण से त्वचा की बाहरी तौर पर की जाने वाली देखभाल का इस पर अच्छा असर पड़ता है। त्वचा की देखभाल के अपने दैनिक क्रियाकलाप मे किया गया हल्का सा परिवर्तन भी इस समस्या के समाधान मे असर कारक हो सकता है। चाहे इसके होने की कोई भी वजह हो कई ऐसे उपाय हैं जिन्हे आजमा कर आप एक सुखी त्वचा को चिकनी और कोमल बना सकते हैं।\nसुखी त्वचा का उपचार करना आवश्यक है क्यूंकी ऐसा न करने पर ड्मेटिटिस (जिसमे त्वचा मे सूजन आ जाती है) होने का ख़तरा बना रहता है। \n\nनहाते समय निन्न बातों का ध्यान रखना सूखी त्वचा की रोकथाम मे कारगर हो सकता है-\n१. लंबे समय (५ से १० मिनट से ज़्यादा) तक गर्म पानी से नहाने अथवा शावर का प्रयोग करने से बचें। गर्म पानी, गुनगुने पानी की तुलना मे त्वचा का तैलीय अंश जल्दी नष्ट कर देता है और त्वचा का रूखापन बढ़ता है। \n\n२. एक सौम्य प्रकार के क्लिंजर और शावर जेल का प्रयोग कर. रूखे क्लिंजर की जगह बिना गंध वाला, साबुन रहित ओर कम साबुन युक्त क्लिंजर का प्रयोग करें।\n३. जब त्वचा मे नमी हो तभी मोस्चुरिजेर लगा लें। अपनी त्वचा को नहाने अथवा हाथ-मुँह धोने के बाद तौलिए से थपथपाएँ ताकि यह गीली बनी रहे। अपने त्वचा की नमी की बनाए रखने के लिए नहाने के ३ से ५ मिनट के अंदर ही मोस्चुरिजेर लगा लें। \n\n४. अपनी रूखी और बेजान त्वचा को दुबारा तरोताज़ा एवं स्वस्थ बनाने के लिए तथा खुजली एवं फटने से छुटकारा दिलाने कुछ घरेलू उपाय नीचे दिए गए हैं :\n", "id": "685621", "title": "त्वचाखरता"}
{"url": "https://hi.wikipedia.org/wiki?curid=685638", "text": "दार्शनिक यथार्थवाद\n\nयथार्थवाद (realism) से तात्पर्य उस विचारधारा से है जो कि उस वस्तु एवं भौतिक जगत को सत्य मानती है, जिसका हम ज्ञानेन्द्रियों द्वारा प्रत्यक्ष अनुभव करते हैं। पशु, पक्षी, मानव, जल थल, आकाश इत्यादि सभी वस्तुओं का हम प्रत्यक्षीकरण कर सकते हैं, इसलिए ये सभी सत्य हैं, वास्तविक हैं। यथार्थवाद, जैसा यह संसार है वैसा ही सामान्यतः उसे स्वीकार करता है। यथार्थवाद यद्यपि आदर्शवाद के विपरीत विचारधारा है किन्तु यह बहुत कुछ प्रकृतिवाद एवं प्रयोजनवाद से साम्य रखती है।\n\nयथार्थवाद किसी एक सुगठित दार्शनिक विचारधारा का नाम न होकर उन सभी विचारों का प्रतिनिधित्व करता है जो यह मानते हैं कि वस्तु का अस्तित्व हमारे ज्ञान पर निर्भर करता है किन्तु यथार्थवाद विचारक मानते हैं कि वस्तु का स्वतंत्र अस्तित्व है, चाहे वह हमारे अनुभव में हो अथवा नहीं। वस्तु तथा उससे संबंधित ज्ञान दोनों अलग-अलग सत्तायें हैं। विश्व में अनेक ऐसी वस्तुएं हैं जिनके विषय में हमें कोई ज्ञान नहीं होता परन्तु इसका अर्थ यह नहीं है कि वे वस्तुएं अस्तित्व में नहीं हैं। ज्ञान तो हमेशा बढ़ता जाता है। जगत का सम्पूर्ण रहस्य मानव ज्ञान की सीमा में कभी नहीं आ सकता। कहने का तात्पर्य यह है कि वस्तु की स्वतंत्र स्थिति है चाहे मनुष्य को उसका ज्ञान हो अथवा नहीं। व्यक्ति का ज्ञान उसे वस्तु की स्थिति से अवगत कराता है, परन्तु वस्तु की स्थिति का ज्ञान मनुष्य को न हो तो वस्तु का अस्तित्व नष्ट नहीं होता। यथार्थवाद के अनुसार हमारा अनुभव स्वतंत्र न होकर वाह्य पदार्थों के प्रति प्रतिक्रिया का निर्धारण करता है। अनुभव वाह्य जगत से प्रभावित है और वाह्य जगत का वास्तविक सत्ता है। यथार्थवाद के अनुसार मनुष्य को वातावरण का ज्ञान होना चाहिये। उसे यह पता होना चाहिए कि वह वातावरण को परिवर्तित कर सकता है अथवा नहीं और इसी ज्ञान के अनुसार उसे कार्य करना चाहिये।\n\nयथार्थवाद का नवीन रूप वैज्ञानिक यथार्थवाद है जिसे आज 'यथार्थवाद' के नाम से ही जान जाता है। वैज्ञानिक यथार्थवादियों ने दर्शन की समस्याओं को सुलझाने में विशेष रूचि प्रदर्शित नहीं की। उनके अनुसार यथार्थ प्रवाहमय है। यह परिवर्तनशील है और इसके किसी निश्चित रूप को जानना असंभव है। अतः वह यह परिकल्पित करता है कि \"यथार्थ मानव मन की उपज नहीं है। सत्य मानव मस्तिष्क की देन है। यथार्थ मानव-मस्तिष्क से परे की वस्तु है। उस यथार्थ के प्रति दृष्टिकोण विकसित करना सत्य कहा जायेगा।\" जो सत्य यथार्थ के जितना निकट होगा वह उतना ही यथार्थ सत्य होगा।\n\nयथार्थवाद एक ऐसी विचारधारा है जिसका बीजारोपण मानव मस्तिष्क में अति प्राचीन काल में ही हो गया था, जबकि वह अपने चारों ओर के वातावरण की वस्तुओं से प्रभावित होकर उन्हीं को यथार्थ मान लेता है। बटलर के अनुसार –‘बहुत बड़ी संख्या में व्यक्तियों के लिए संसार निर्विवाद यथार्थ है। यदि उसकी यथार्थता के सम्बन्ध में पूछा जाय तो शीघ्र ही उत्तर प्राप्त होगा कि वास्तव में यह जगत यथार्थ है। अज्ञात क्रिया एवं उपयुक्ति के अकृत्रिम क्षणों में हम सभी जगत के वाह्य रूप को स्वीकार करते हुए यही मनोवृत्ति धारण करेंगे। यहाँ तक कि आदर्शवादी विचारक अपने अनधिकृत क्षणों में इस प्रकार की अकृत्रिमता के दोषी हैं, ऐसा यथार्थवादियों का कथन है।\n\nकिन्तु जहाँ तक यथार्थवाद के वैज्ञानिक स्वरूप का प्रश्न है हम यह कह सकते हैं कि जिस यथार्थवादी विचारधारा का बहुत पहले मानव मस्तिष्क में अचेतन रूप से बीजारोपण हो गया था, उसका सूत्रपात १६वीं शताब्दी के अन्त में हुआ जो १७वीं शताब्दी तक पहुँचते पहुँचते एकदम स्पष्ट हो गया।\n\nअपने विकास क्रम में यथार्थवाद प्राचीन काल से आधुनिक काल तक अनेक रूपों में उपस्थित हुआ। प्राचीन यथार्थवाद के अनुसार सृष्टि के दो रूप थे – \n\n\nइस प्रकार बौद्धिकतावादी यथार्थवाद ने द्वैतवाद का समर्थन किया है। बौद्धिकतावादी यथार्थवाद के अनुसार दैवी जगत में कोई परिवर्तन नहीं होता इसलिए वहाँ पर शिक्षा का कोई प्रश्न नहीं। सीखना केवल प्राकृतिक जगत में ही संभव है, दैवीय जगत में नहीं। \n\nयथार्थवाद के प्रादुर्भाव के दो प्रमुख कारण थे- प्रथम, प्राचीनकाल से चली आने वाली आदर्शवादी विचारधारा का १६वीं शताब्दी तक आडम्बरपूर्ण एवं खोखला हो जाना तथा द्वितीय, विज्ञान का विकास। सोलहवीं शताब्दी तक लगभग सभी प्राचीन तथा मध्यकालीन आदर्श महत्वहीन हो चुके थे। उनमें किसी का विश्वास न था क्योंकि वे वर्तमान मानव जीवन के लिए उपयोगी नहीं थे। वे मनुष्य की सामान्य आवश्यकताओं को पूरा करने में असमर्थ थे। वे मानसिक विकास तो कर सकते थे किन्तु मनुष्यों में क्रियाशीलता एवं व्यावहारिकता उत्पन्न नहीं कर सकते थे। प्राचीन आदर्श समय की माँग को पूरा करने में असमर्थ थे, इसलिए मनुष्य ऐसे आदर्श की माँग करने लगा जो वास्तविक जीवन व्यतीत करने में सहायक हो। परिणाम स्वरूप मध्यकाल में मठवाद एवं विद्वद्वाद के बाद पुनरूत्थान काल का जन्म हुआ।\n\nपुनरूत्थान काल के इस युग में मनुष्य में एक ऐसी लहर उत्पन्न हो गयी कि परलोक के बजाय मानवीय गुणों का विकास करना मानव जाति का प्रधान लक्ष्य हो गया। इसके परिणामस्वरूप 'मानवतावाद' का प्रादुर्भाव हुआ और धीरे धीरे मानवतावाद सिसरोवाद में परिवर्तित हो गया क्योंकि सिसरों की लेखन शैली अपने जीवन का मुख्य लक्ष्य बन गया। इसके उपरान्त –'सुधारकाल' का जन्म हुआ। मानवतावाद एवं सुधारवाद के परिणामस्वरूप मनुष्य ‘बुद्धि’ एवं ‘विवेक’ पर आस्था रखने लगा और इनके आधार पर सभी वस्तुओं को समझने का प्रयास करने लगा। उनके विश्वास को और अधिक दृढ़ विज्ञान के विकास ने किया जो यथार्थवाद के जन्म का दूसरा महत्वपूर्ण कारण है। कोपरनिकस, गैलीलियो, न्यूटन, जॉन केपलर, हारवीज, बेकन इत्यादि के शोधों के फलस्वरूप मानव दृष्टिकोण की संकीर्णता एवं अन्ध विश्वास नष्ट हो गये। वैज्ञानिक युग का आरम्भ हुआ और इस युग ने ‘बुद्धि’ एवं विवेक’ को अधिक प्रधानता दी तथा मनुष्य का ध्यान वास्तविकता की ओर आकृष्ट किया। इस प्रकार भौतिक दार्शनिकता एवं वैज्ञानिक प्रवृत्ति के समावेश से यथार्थवाद का जन्म हुआ जो परलोक की सत्ता को अस्वीकार करता है।\n\nभारतीय दर्शन में न्याय एवं वैशेषिक दर्शन यथार्थवाद के समकक्ष माने जाते हैं। \n\nन्याय दर्शन के प्रवर्तक गौतम थे जो अक्षपाद के नाम से भी प्रसिद्ध थे। न्याय दर्शन में तार्किक आलोचना का आश्रय लिया गया है। अन्य सभी भारतीय दर्शन की भाँति न्याय दर्शन का उद्देश्य भी मोक्ष प्राप्ति है, किन्तु इस उद्देश्य की प्राप्ति के लिए यथार्थ ज्ञान की प्राप्ति आवश्यक है। न्याय दर्शन में प्रमाण का विशेष महत्व है। यह दर्शन जीवन की समस्याओं का समाधान करने के लिए प्रमाणों द्वारा किसी विषय की परीक्षा करता है। जिसके द्वारा प्रभा की उत्पत्ति होती है, उसे प्रमाण कहते हैं। प्रभा का अर्थ है – यथार्थ ज्ञान अथव यथार्थ अनुभव। न्याय दर्शन के अनुसार यथार्थ ज्ञान चार उपायों से प्राप्त किया जा सकता है, इसलिए प्रमाण भी चार माने गये हैं। यथा प्रत्यक्ष, अनुमान उपमान एवं शब्द। जो अनुभव इन्द्रियों के संयोग से प्राप्त होता है और जिसके विषय में सन्देह का अभाव होता है तथा जो यथार्थ भी होता है उसे ‘प्रत्यक्ष’ कहते हैं। किसी हेतु अथवा लक्षण के ज्ञान से उस हेतु को धारण करने वाले पदार्थ का ज्ञान करना ‘अनुमान’ कहलाता है। ‘उपमान’ के द्वारा नाम एवं नामी का सम्बन्ध जान जाता है। ‘गवय’ अथवा नील गाय, सामान्य गाय के समान होती है। इसको सुनकर जब कोई व्यक्ति 'गो' अर्थात सामान्य गाय के समान पशु को नीलगाय समझने लगता है तब उसे ‘उपमान’ द्वारा प्राप्त ज्ञान कहा जाता है। चार्वाक दर्शन में उपमान को प्रमाण स्वीकार नहीं किया गया है। ‘शब्द’ न्याय दर्शन के अनुसार अन्तिम प्रमाण है। शब्दों एवं वाक्यों से हम पदार्थों का ज्ञान प्राप्त करते हैं। यह ज्ञान शब्द प्रमाण द्वारा होता है। इसलिए कहा गया है – \"आप्तोपदेशः शब्दः\" अर्थात यथार्थ का ज्ञान रखने वाले पुरूष का वचन ही शब्द प्रमाण है।\n\nवैशेषिक दर्शन के प्रवर्तक महर्षि कणाद ने द्रव्य, गुण, कर्म, सामान्य, विशेष, समवाय एवं अभाव इन सात पदार्थों पर विचार किया है। न्याय एवं वैशेषिक को यहाँ यथार्थवादी कहा गया है किन्तु दोनों ही मुक्ति पर विश्वास करते हैं। अपने विवेचन में यह यथार्थवादी दृष्टिकोण अपनाते हैं, इसीलिए इन्हें यथार्थवाद कहा गया है। \n\nजैन दर्शन का स्यादवाद भी यथार्थवादी माना गया है। स्यादवाद सहिष्णुता एवं विनीतता का मार्ग है जो हमें छात्रों में जनतंत्रात्मक मनोवृत्ति का विकास करने की प्रेरणा देता है, साथ ही दूसरों के विचारों को सुनना, दूसरे के रीति रिवाजों को समझना तथा लोकतंत्र के संचालन की भी शिक्षा देता है। भारतीय यथार्थवाद जीवन के प्रति यथार्थवादी दृष्टिकोण अपनाने का परामर्श देता है, किन्तु इसका तात्पर्य यह नहीं है कि ईश्वर, आत्मा इत्यादि को यह अनावश्यक बताता है।\n", "id": "685638", "title": "दार्शनिक यथार्थवाद"}
{"url": "https://hi.wikipedia.org/wiki?curid=685640", "text": "वैज्ञानिक यथार्थवाद\n\nअपने सबसे सामान्य रूप में, वैज्ञानिक यथार्थवाद (Scientific realism) वह विचारधारा है जो मानती है कि विज्ञान के द्वारा वर्णित 'संसार', यथार्थ (real) संसार है। वैज्ञानिक यथार्थवाद, यथार्थवाद का नवीन रूप है जिसे आज 'यथार्थवाद' के नाम से ही जाना जाता है। \n\nवैज्ञानिक यथार्थवादियों ने दर्शन की समस्याओं को सुलझाने में विशेष रूचि प्रदर्शित नहीं की। उनके अनुसार यथार्थ प्रवाहमय है। यह परिवर्तनशील है और इसके किसी निश्चित रूप को जानना असंभव है। अतः वह यह परिकल्पित करता है कि यथार्थ मानव मन की उपज नहीं है। सत्य मानव मस्तिष्क की देन है। यथार्थ मानव-मस्तिष्क से परे की वस्तु है। उस यथार्थ के प्रति दृष्टिकोण विकसित करना सत्य कहा जायेगा। जो सत्य यथार्थ के जितना निकट होगा वह उतना ही यथार्थ सत्य होगा।\n\n", "id": "685640", "title": "वैज्ञानिक यथार्थवाद"}
{"url": "https://hi.wikipedia.org/wiki?curid=685643", "text": "ईगा\n\nईगा (), 2012 में बनी एक भारतीय फ़िल्म है जो मूल रूप से तेलुगु में बनी थी और बाद में इसे हिन्दी में डब करके 'मक्खी' नाम से प्रदर्शित किया गया। फ़िल्म का निर्देशन एस.एस.राजमौली ने किया था। \n", "id": "685643", "title": "ईगा"}
{"url": "https://hi.wikipedia.org/wiki?curid=685650", "text": "फ्रीड्रिक फ्रोबेल\n\nफ़्रीड्रिक विलियम अगस्त फ्रोबेल (Friedrich Wilhelm August Fröbel ; जर्मन उच्चारण : [ˈfʁiːdʁɪç ˈvɪlhɛlm ˈaʊɡʊst ˈfʁøːbəl] ; 21 अप्रैल, 1782 – 21 जून, 1852) जर्मनी के प्रसिद्ध शिक्षाशास्त्री थे। वे पेस्तालोजी के शिष्य थे। उन्होने किंडरगार्टन (बालवाड़ी) की संकल्पना दी। उन्होने शैक्षणिक खिलौनों का विकास किया जिन्हें 'फ्रोबेल उपहार' के नाम से जाना जाता है।\n\nशिक्षा जगत में फ्रोबेल का महत्वपूर्ण स्थान है। बालक को पौधे से तुलना करके, फ्रोबेल ने बालक के स्वविकास की बात कही वह पहला व्यक्ति था, जिसने प्राथमिक स्कूलों के अमानवीय व्यवहार के विरूद्ध आवाज उठाई और एक नई शिक्षण विधि का प्रतिपादन किया। उसने आत्मक्रिया स्वतन्त्रता, सामाजिकता तथा खेल के माध्यम से स्कूलों की नीरसता को समाप्त किया। संसार में फ्रोबेल ही पहला व्यक्ति था जिसने अल्पायु बालकों की शिक्षा के लिए एक व्यवहारिक योजना प्रस्तुत किया। उसने शिक्षकों के लिए कहा कि वे बालक की आन्तरिक शक्तियों के विकास में किसी प्रकार का हस्तक्षेप न करें, बल्कि प्रेम एवं सहानुभूति पूर्वक व्यवहार करते हुए बालकों को पूरी स्वतन्त्रता दें। शिक्षा के क्षेत्र में इस प्रकार का परिवर्तन लाने के लिए फ्रोबेल को हमेशा याद किया जायेगा।\n\nफ्रोबेल का जन्म जर्मनी के ओबेरवेस बाक नामक एक छोटे से गाँव में हुआ था। बचपन में ही उसकी माँ का देहान्त हो गया तथा उसके पिता ने दूसरी शादी कर ली और फ्रोबेल के पालन-पोषण में कोई रूचि नहीं ली। जब फ्रोबेल को अपने पिता तथा विमाता से कोई प्यार न मिला तो वह दुखी होकर जंगलों में घूमने लगा। इससे उसके हृदय में प्रकृति के प्रति अनुराग उत्पन्न हो गया। जब फ्रोबेल १० वर्ष का हुआ तो उसके मामा ने उसकी दयनीय स्थिति देखकर उसे विद्यालय में भेजा, परन्तु उसका पढ़ाई में मन नहीं लगा। १५ वर्ष की आयु में उसके मामा ने उसे जीविकोपार्जन हेतु एक बन रक्षक के यहाँ भेज दिया, वहाँ भी उसका मन नहीं लगा। लेकिन यहाँ पर फ्रोबेल ने प्रकृति का अच्छा अध्ययन किया और इस निष्कर्ष पर पहुँचा कि प्रकृति के नियमों में एकता है। १८ वर्ष की आयु मे फ्रोबेल को जैना विश्वविद्यालय भेजा गया, किन्तु धनाभाव के कारण उसे वह विश्वविद्यालय भी छोड़ना पड़ा। इसके बाद उसने फ्रैंकफोर्ट में ग्रूनर द्वारा संचालित एक स्कूल में शिक्षण कार्य किया। अपने अनुभवों से फ्रोबेल इस निष्कर्ष पर पहुँचा कि बालकों को रचनात्मक एवं कियात्मक अभिव्यक्ति का अवसर दिया जाना चाहिए। सन् १८०८ में वह पेस्टालाजी द्वारा स्थापित स्कूल ‘वरडन’ गया, जहाँ उसने अध्ययन-अध्यापन का कार्य किया। सन् १८१६ में फ्रोबेल ने कीलहाउ में एक स्कूल खोला, लेकिन आर्थिक कठिनाइयों केकारण उसे बन्द कर देना पड़ा। सन् १८२६ में फ्रोबेल ने अपनी प्रसिद्ध पुस्तक ‘मनुष्य की शिक्षा’ (Die Menschenerziehung) प्रकाशित की, तथा अपने विचारों को क्रियान्वित करने के लिए ‘किण्डर गार्टन’ नाम से ब्लैकेन वर्ग में एक स्कूल खोला जिसको उसने बालक उद्यान बनाया और खिलौनों उपकरणों आदि के द्वारा बालकों को शिक्षा प्रदान करना आरम्भ किया। इस स्कूल को आश्चर्य जनक सफलता मिली, फलस्वरूप विभिन्न स्थानों पर किण्डर गार्टन स्कूल खुल गये। सन् १८५१ में सरकार ने फ्रोबेल को क्रान्तिकारी मानकर सभी किण्डर गार्टन स्कूलों को बन्द कर दिया। इससे फ्रोबेल को इतना कष्ट हुआ कि सन् १८५३ में उसका स्वर्गवास हो गया।\n\nछोटे बालकों को शिक्षा देने के लिए नई शिक्षण विधि का प्रतिपादन सर्वप्रथम फ्रोबेल ने किया। फ्रोबेल का मानना था कि बालकों के अन्दर विभिन्न सदगुण होते हैं। हमें उन सद्गुणों का विकास करना चाहिए ताकि वह चरित्रवान बनकर राष्ट्र के कार्यों में सफलतापूर्वक भाग ले सके।\n\nफ्रोबेल का विश्वास था कि जैसे एक बीज में सम्पूर्ण वृक्ष छिपा रहता है, उसी प्रकार प्रत्येक बालक में एक पूर्ण व्यक्ति छिपा रहता है अर्थात बालक में अपने पूर्व विकास की सम्भावनायें निहित होती हैं। इसलिए शिक्षा का यह दायित्व है कि बालक को ऐसा स्वाभाविक वातावरण प्रदान करे, जिससे बालक अपनी आन्तरिक शक्तियों का पूर्ण विकास स्वयं कर सके। फ्रोबेल का कहना है कि जिस प्रकार उपयुक्त वातावरण मिलने पर एक बीज बढ़कर पेड़ बन जाता है, उसी प्रकार उपयुक्त वातावरण मिलने पर बालक भी पूर्ण व्यक्ति बन जाता है।\n\nफ्रोबेल ने बालक को पौधा, स्कूल को बाग तथा शिक्षक को माली की संज्ञा देते हुए कहा है कि विद्यालय एक बाग है, जिसमें बालक रूपी पौधा शिक्षक ह्वपी माली की देखरेख में अपने आन्तरिक नियमों के अनुसार स्वाभाविक रूप से विकसित होता रहता है। माली की भााँति शिक्षक का कार्य अनुकूल वातावरण प्रस्तुत करना है, जिससे बालक का स्वाभाविक विकास हो सके।\n\nफ्रोबेल का विचार है कि संसार की समस्त वस्तुओं में विभिन्नता होते हुए भी एकता निहित है। ये सभी वस्तुएं अपने आन्तरिक नियमों के अनुसार विकसित होती हुई उस एकता (ईश्वर) की ओर जा रही है। अत: शिक्षा द्वारा व्यक्ति को इस योग्य बनाया जाय कि वह इस विभिन्नता में एकता का दर्शन कर सके। फ्रोबेल का यह भी विचार है कि बालक की शिक्षा में किसी प्रकार का हस्तक्षेप न करके उसके स्वाभाविक विकास हेतु पूर्ण अवसर देना चाहिए, ताकि अपने आपको, प्रकृति को तथा ईश्वरीय शक्ति को पहचान सके।\n\nसंक्षेप में फ्रोबेल के अनुसार शिक्षा के निम्नलिखित उद्देश्य होने चाहिये-\n\n\nफ्रोबेल ने पाठ्यक्रम निर्माण के कुछ सिद्धान्त बताये हैं, जैसे-\n\nउपयुर्युक्त सिद्धान्तों को ध्यान में रखकर फ्रोबेल ने पाठ्यक्रम में प्रकृति अध्ययन, धार्मिक निर्देशन, हस्त व्यवसाय, गणित, भाषा, एवं कला आदि विषयों को प्रमुख रूप से रखा। उसने इस बात पर बल दिया कि पाठ्यक्रम के सभी विषयों में एकता का सम्बन्ध अवश्य होना चाहिए। क्योंकि यदि पाठ्यक्रम के विषयों में एकता का सम्बन्ध नहीं होगा, तो शिक्षा के उद्देश्य को प्राप्त नहीं किया जा सकता।\n\nफ्रोबेल ने अपनी शिक्षण-विधि को निम्नलिखित सिद्धान्तों पर आधारित किया है-\n\nफ्रोबेल बालक को व्यक्तित्व का विकास करना चाहते थे, इसलिए उन्होंने आत्म क्रिया के सिद्धान्त पर बल दिया। आत्म क्रिया से फ्रोबेल का तात्पर्य उस क्रिया से था, जिसे बालक अपने आप तथा अपनी ह्वचि के अनकूल स्वतन्त्र वातावरण में करके सीखता है। फ्रोबेल ने बताया कि आत्मक्रिया द्वारा बालक परिस्थितियों पर विजय प्राप्त करता है और वातावरण को अपने अनुकूल बनाता है। इसलिए बालक की शिक्षा आत्म क्रिया द्वारा अर्थात् उसको करके सीखने देना चाहिए।\n\nफ्रोबेल पहला शिक्षाशास्त्री था, जिसने खेल द्वारा शिक्षा देने की बात कही। इसका कारण उसने यह बताया कि बालक खेल में अधिक रूचि लेता है। फ्रोबेल के अनुसार बालक की आत्म क्रिया खेल द्वारा विकसित होती है। इसलिए बालक को खेल द्वारा सीखाया जाना चाहिए, ताकि बालक के व्यक्तित्व का विकास स्वाभाविक रूप से हो सके।\n\nफ्रोबेल के अनुसार स्वतन्त्र रूप से कार्य करने से बालक का विकास होता है और हस्तक्षेप करने या बाधा डालने से उसका विकास अवरूद्ध हो जाता है। इसलिए उसने इस बात पर बल दिया कि शिक्षक को बालक के सीखने में किसी प्रकार का हस्तक्षेप नहीं करना चाहिए, बल्कि वह केवल एक सक्रिय निरीक्षक के रूप में कार्य करे।\n\nव्यक्ति एक सामाजिक प्राणी है। समाज से अलग व्यक्ति का कोई अस्तित्व नहीं है। इसलिए उसे इसलिए फ्रोबेल ने सामूहिक खेलों एवं सामूहिक कार्यों पर बल दिया, जिससे बालकों में खेलते–खेलते परस्पर प्रेम, सहानुभूति, सामूहिक सहयोग आदि सामाजिक गुणों का किास सरलता पूर्वक हो सके।\n\nफ्रोबेल ने दमनात्मक अनुशासन का विरोध किया और कहा कि आत्मानुशासन या स्वानुशासन ही सबसे अच्छा अनुशासन होता है। इसलिए बालकों को आत्म क्रिया करने की पूर्ण स्वतन्त्रता मिलनी चाहिए, जिससे बालक में स्वयं ही अनुशासन में रहने की आदत पड़ जाय। फ्रोबेल के अनुसार बालक के साथ प्रेम एवं सहानुभूतिपूर्ण व्यवहार करना चाहिए तथा उसे आत्मक्रिया करने का पूर्ण अवसर प्रदान करना चाहिए।\n\nफ्रोबेल के अनुसार शिक्षक को एक निर्देशक, मित्र एवं पथ प्रदर्शक होना चाहिए। उसने शिक्षक की तुलना उस माली से की है, जो उद्यान के पौधों के विकास में मदद करता है। जिस तरह शिक्षक के निर्देशन में बालक का विकास होता है। फ्रोबेल का विचार है कि शिक्षक को बालक के कार्यों में किसी प्रकार का हस्तक्षेप नहीं करना चाहिए, बल्कि उसका कार्य सिर्फ बालक के कार्यों का निरीक्षण करना है और उसके विकास हेतु उपयुक्त वातावरण प्रदान करना है।\n\n", "id": "685650", "title": "फ्रीड्रिक फ्रोबेल"}
{"url": "https://hi.wikipedia.org/wiki?curid=685663", "text": "आहत शास्त्र\n\nआहत शास्त्र (Victimology) में व्यक्तियों को अपराध का शिकार बनाने (victimization) का अध्ययन किया जाता है। \n\n", "id": "685663", "title": "आहत शास्त्र"}
{"url": "https://hi.wikipedia.org/wiki?curid=685666", "text": "न्यूनतम मजदूरी अधिनियम, १९४८\n\nन्यूनतम मजदूरी अधिनियम, १९४८ (Minimum Wages Act, 1948) भारत की संसद द्वारा पारित एक श्रम कानून है जो कुशल तथा अकुशल श्रमिकों को दी जाने वाली मजदूरी का निर्धारण करता है। यह अधिनियम सरकार को विनिर्दिष्ट रोजगारों में कार्य कर रहे कर्मचारियों के लिए न्यूनतम मजदूरी निर्धारित करने के लिए प्राधिकृत करता है। इसमें उपयुक्त अन्तरालों और अधिकतम पाँच वर्षो के अन्तराल पर पहले से निर्धारित न्यूनतम मजदूरियों की समीक्षा करने तथा उनमें संशोधन करने का प्रावधान है।\n\nकेन्द्र सरकार अपने प्राधिकरण द्वारा अथवा इसके अर्न्तगत चलाए जा रहे किसी अनुसूचित रोजगार के लिए अथवा रेलवे प्रशासन में अथवा खदानों, तेल क्षेत्रों अथवा बड़े बन्दरगाहों अथवा केन्द्रीय अधिनियम के अर्न्तगत स्थापित किसी निगम के संबंध में उपयुक्त एजेन्सी है। अन्य अनुसूचित रोजगार के संबंध में राज्य सरकारें, उपयुक्त सरकार हैं। केन्द्र सरकार का भवन एवं निर्माण कार्यकलापों जो अधिकतर केन्द्रीय लोक निर्माण विभाग, रक्षा मंत्रालय आदि द्वारा संचालित किए जाते हैं, में तथा रक्षा एवं कृषि मंत्रालयों के अर्न्तगत कृषि फार्मो के साथ सीमित संबंध है। अधिकतर ऐसे रोजगार राज्य क्षेत्रों के अर्न्तगत आते हैं और उनके द्वारा ही मजदूरी निर्धारित/संशोधित करना, तथा उनके अपने क्षेत्रों के अर्न्तगत आने वाले अनुसूचित रोजगार के संबंध में उनका कार्यान्वयन सुनिश्चित करना अपेक्षित होता है।\n\nकेन्द्रीय क्षेत्र में न्यूनतम मजदूरी का प्रवर्तन केन्द्रीय औद्योगिक संबंध तंत्र (सी आई आर एम) के जरिए सुनिश्चित किया जाता है। केन्द्र सरकार ने केन्द्रीय क्षेत्र के अर्न्तगत 40 अनुसूचित रोजगारों के लिए न्यूनतम मजदूरी अधिनियम,1948 के अर्न्तगत न्यूनतम मजदूरी निर्धारित की है। मुख्य श्रमायुक्त (कें.) छः महीने के अन्तराल पर अर्थात् 1 अप्रैल और 1 अक्तूबर के प्रभाव से इसकी समीक्षा करने वाला वी डी ए हैं।\n\n\n", "id": "685666", "title": "न्यूनतम मजदूरी अधिनियम, १९४८"}
{"url": "https://hi.wikipedia.org/wiki?curid=685679", "text": "लाल बहादुर शास्त्री राष्ट्रीय प्रशासन अकादमी\n\nलाल बहादुर शास्त्री राष्ट्रीय प्रशासन अकादमी उद्देश्य (ला.ब.शा.रा.प्र.अ.) उच्चतर सिविल सेवाओं के अधिकारियों को प्रशिक्षण प्रदान करने के लिए समर्पित, भारत का अग्रणी संस्थान है। इसके मुख्य दायित्व हैं- अखिल भारतीय सेवाओं तथा केंद्रीय सेवाओं (समूह 'क') के सदस्यों को एक संयुक्त आधारिक पाठ्यक्रम के जरिए प्रवेशकालीन प्रशिक्षण प्रदान करना ; भारतीय प्रशासनिक सेवा के अधिकारियों के लिए प्रवेशकालीन तथा प्रवेशोपरांत व्यावसायिक प्रशिक्षण तथा मिड कैरिअर प्रशिक्षण प्रदान करना ; भा. प्र. सेवा तथा अन्य सेवाओं के लिए अन्य सेवाकालीन प्रशिक्षण कार्यक्रम आयोजित करना। यह मसूरी (उत्तराखण्ड) में स्थित है। \n\nइसकी स्थापना सन 1959 में आई.ए.एस. ट्रेनिंग स्कूल, दिल्ली तथा आई.ए.एस. स्टाफ कॉलेज, शिमला को मिलाकर 'नैशनल एकेडमी ऑफ एडमिनिस्ट्रेशन' के रूप में हुई थी।\n\n", "id": "685679", "title": "लाल बहादुर शास्त्री राष्ट्रीय प्रशासन अकादमी"}
{"url": "https://hi.wikipedia.org/wiki?curid=685711", "text": "ज़ालमान दाइम्शित्स\n\nज़ालमान दाइम्शित्स बेलारूस के यानोवीची सोराझ़ वीतीबस्क (Yanovichi Surazh Vitebsk) क्षेत्र में 1921 ई. में पैदा हुए थे।\n\nज़ालमन ने मॉस्को इंस्टिट्यूट ऑफ़ ओरिएन्टल स्टडीज़ से 1950 ई. में अपनी शिक्षा पूरी की थी।\n\nज़ालमन ने हिन्दी और उर्दू की छः पाठ्य पुस्तकें लिखी थी। इसके इलावा उन्होंने दोनों भाषाओं के लोकप्रिय कहावतों और शब्दकोशों पर काफ़ी काम किया है।\n\n1969 में ज़ालमन ने हिन्दी की एक पाठ्य पुस्तक लिखी जो कि आज के विद्यार्थियों के लिए भी मार्गदर्शन का काम देती है।\n\nज़ालमन की मृत्यु के दस साल से भी अधिक समय के बाद 2001 में उनकी लिखी \"उर्दू ग्रामर\" किताब प्रकाशित हुई।\n\nज़ालमन को भारत और रूस दोनों ही सरकारों की ओर से पुरस्कारों से सम्मानित किया गया है। भारत की ओर से उन्हें जवाहर लाल नेहरू पुरस्कार दिया गया था।\n\nज़ालमन का 1990 में देहान्त हुआ था।\n\n2011 में भारत में रूस के राजदूत एलेक्ज़ैनडर कदाकिन (Alexander Kadakin) ने प्रस्ताव दिया कि ज़ालमन दाइमशीतस के जन्म दिन यानी 25 मई को अनौपचारिक रूसी भारतविद् दिवस (unofficial day of Russian Indologist) के रूप में मनाना चाहिए।\n", "id": "685711", "title": "ज़ालमान दाइम्शित्स"}
{"url": "https://hi.wikipedia.org/wiki?curid=685718", "text": "विंध्या तिवारी\n\nविंध्या तिवारी एक भारतीय टेलीविज़न अभिनेत्री है। ये मुख्य रूप से भारतीय सोप ओपेरा के धारावाहिकों के लिए जानी जाती है। इन्होंने अपने कैरियर की शुरुआत २००७ में घर एक सपना से की थी जो सहारा वन पर चलता था। इसके बाद ज़ी टीवी पर चलने वाले \"अगले जन्म मोहे बिटिया ही कीजो\" में कार्य करने का मौका मिला। अभी २०१५ में भारत का वीर पुत्र – महाराणा प्रताप ऐतिहासिक धारावाहिक में भी अभिनय करने का मौका मिला। \n", "id": "685718", "title": "विंध्या तिवारी"}
{"url": "https://hi.wikipedia.org/wiki?curid=685738", "text": "जीवरसायन\n\nजीवरसायन () रसायन शास्त्र की वह शाखा है जो पेड़-पौधों और जानवरों और उनके जैविक प्रक्रमों से सम्बन्धित है।\n\nवर्णन करता है कि\nबायोकैमिस्ट्री, विज्ञान रसायन विज्ञान की भाषा संरचना और रहने वाले जीवों के कार्य करता है। बायोकेमिकल अवधारणाओं चिकित्सा, भोजन, दवा और सूक्ष्मजीवविज्ञानी में इस्तेमाल कर रहे हैं उद्योग, कृषि, साथ ही प्रसंस्करण उद्योग में, कचरे का उपयोग करने और कृषि के द्वारा उत्पादों।\n\nअनुसंधान क्षेत्र। जैव रसायन के विकास में कर सकते हैं कई चरणों और दिशाओं में विभाजित है।\n\nकार्बनिक यौगिकों और उनकी संरचना के प्रकार। मौलिक महत्व में पाया कार्बनिक यौगिकों की एक सूची का संकलन किया गया था रहने वाले जीवों और उनमें से प्रत्येक की संरचना स्थापित करने के लिए। यह सूची अमीनो एसिड, शर्करा और वसायुक्त - एक अपेक्षाकृत सरल यौगिक शामिल और अधिक जटिल द्वारा पीछा एसिड, - पिगमेंट (उदाहरण के लिए, दे रंग, फूल) विटामिन और Coenzymes (एंजाइमों की गैर प्रोटीन घटक), और समाप्त होता है प्रोटीन और न्यूक्लिक एसिड की विशाल अणुओं।\n\nचयापचय मार्ग। जाहिर है, सबसे प्राकृतिक की biosynthetic रास्ते की व्याख्या के साथ जुड़े जैव रसायन में उल्लेखनीय प्रगति सरल यौगिकों, अर्थात से यौगिकों पशु भोजन के घटकों से कार्बन डाइऑक्साइड और पौधों के खनिज पदार्थ (प्रकाश संश्लेषण)। जीव रसायन प्रमुख चयापचय मार्ग विस्तार से अध्ययन करने में कामयाब रहे, एक संश्लेषण और जानवरों, पौधों में प्राकृतिक यौगिकों की दरार प्रदान करने, और सूक्ष्मजीवों (विशेष बैक्टीरिया में)।\n\nअणुओं की संरचना और कार्य करते हैं। तीसरे दिशा जैव रसायन जैविक की संरचना और समारोह के बीच संबंधों के विश्लेषण के साथ जुड़े बड़े अणुओं। तो, जीव रसायन संरचना की विशेषताएं क्या समझने की कोशिश प्रोटीन उत्प्रेरक यानी उनकी विशिष्टता, आबाद क्षमताओं सख्ती से परिभाषित प्रतिक्रिया में तेजी लाने; उनके कार्यों जटिल प्रदर्शन करने के लिए कैसे सेल दीवारों और झिल्ली कि मेकअप polysaccharides; केसी तंत्रिका ऊतक में मौजूद जटिल लिपिड, तंत्रिका आपरेशन में शामिल कोशिकाओं - न्यूरॉन्स।\n\nकोशिकाओं के कामकाज। एक और समस्या है, जो लगे जीव रसायन - कामकाज के प्रकटीकरण तंत्र विशेष कोशिकाओं। हम, उदाहरण के लिए, निम्न सवालों का अध्ययन: कैसे पेशी सेल संकुचन के रूप में कुछ कोशिकाओं फार्म, तब होता है हड्डी कैसे ऊतकों को फेफड़ों से लाल रक्त कोशिकाओं परिवहन ऑक्सीजन और ऊतकों से कार्बन डाइऑक्साइड को वापस लेने, कोशिकाओं में वर्णक संश्लेषण के तंत्र क्या है पौधों, आदि\n\nजेनेटिक पहलुओं। में शुरू हुआ अध्ययन है, जो 1940 और शीर्ष पर फिर कवक और बैक्टीरिया पर किया जाता है, और मानव सहित जीव, आम तौर पर जीन उत्परिवर्तन से परिणाम पता चला है कि कोशिकाओं कुछ जैव रासायनिक प्रतिक्रियाओं प्रवाह करने के लिए संघर्ष। इन टिप्पणियों के लिए जिम्मेदार है, जो एक सूचना इकाई के रूप में जीन की अवधारणा के लिए नेतृत्व एक विशिष्ट प्रोटीन का संश्लेषण। प्रोटीन एक एंजाइम, और एन्कोडिंग है तो जीन (यानी बदल) उत्परिवर्तित, सेल से बाहर ले जाने के लिए अपनी क्षमता खो देता है प्रतिक्रिया, उत्प्रेरित होता है कि एंजाइम।\n\nजीन - Deoxyribonucleic एसिड के अणु का एक विशिष्ट खंड (डीएनए) (जो पुन: उत्पन्न) को दोहराने में सक्षम है और के संश्लेषण के लिए ��...\n", "id": "685738", "title": "जीवरसायन"}
{"url": "https://hi.wikipedia.org/wiki?curid=685739", "text": "प्रत्यायोजित विधान\n\nप्रत्यायोजित विधान (delegated legislation) उन कानूनों को कहते हैं जो कार्यपालिका द्वारा बनाये जाते हैं। इन्हें 'द्वितीयक विधान' भी कहते हैं। इसके विपरीत, विधायिका द्वारा बनाये विधानों को प्राथमिक विधान (primary legislation) कहते हैं।\n\nप्राथमिक विधान एक विस्तृत रूपरेखा या सिद्धान्त पेश करते हैं और कार्यपालिका को अधिकार देते हैं कि वह अपनी आवश्यकता के अनुसार नियम बना सके। इसी के आधार पर कार्यपालिका अपने लिये उपयुक्त विधान बनाती है जिन्हें 'प्रत्यायोजित विधान' कहते हैं।\n\n\n", "id": "685739", "title": "प्रत्यायोजित विधान"}
{"url": "https://hi.wikipedia.org/wiki?curid=685745", "text": "भारत में विधिक शिक्षा\n\nभारत के सन्दर्भ में विधिक शिक्षा से आशय अपना पेशा शुरू करने से पहले अधिवक्ताओं को दी जाने वाली शिक्षा से है। भारत में विधि की शिक्षा परम्परागत विश्वविद्यालयों के साथ-साथ कानून की शिक्षा के लिये स्थापित कुछ विशिष्ट विश्वविद्यालयों द्वारा दी जाती है। \n\nभारत में विधि की शिक्षा तभी ली जा सकती है जब किसी भी क्षेत्र में पूर्वस्नातक की डिग्री प्राप्त कर ली गयी हो। किन्तु राष्ट्रीय विधि विद्यालय के मॉडल के अनुसार १०+२ उतीर्ण होने के बाद पाँच-वर्षीय एकीकृत विधि पाठ्यक्रम में भी प्रवेश लिया जा सकता है। \n", "id": "685745", "title": "भारत में विधिक शिक्षा"}
{"url": "https://hi.wikipedia.org/wiki?curid=685749", "text": "२०१६ इंडियन प्रीमियर लीग\n\nइंडियन प्रीमियर लीग के २०१६ का सीज़न जो कि आईपीएल ९ या विवो आईपीएल २०१६ के नाम से भी जाना जाता है। इंडियन प्रीमियर लीग जिसका कर्ताधर्ता बीसीसीआई है इनकी शुरुआत २००७ में की थी और यह आईपीएल का ९वाँ सीज़न है। यह आईपीएल ०८ अप्रैल २०१६ को प्रारम्भ होगा तथा २९ मई २०१६ को फाइनल होगा। \n\n१४ जुलाई २०१५ को समिति के अध्यक्ष आर एम लोढ़ा ने यह घोषणा करदी थी कि २०१६ के आईपीएल में चेन्नई सुपर किंग्स तथा राजस्थान रॉयल्स दोनों टीमें नहीं खेल पाएंगी ,इनके अनुसार इन टीमों पर बेटिंग के स्पॉट फिक्सिंग का चार्ज लगाया गया है। अभी दोनों टीमों के मालिकों पर २ साल तक प्रतिबंध लगाया गया है। इसके तहत अब अगले २ सीज़न में न तो चेन्नई सुपर किंग्स खेल पाएगा और न ही राजस्थान रॉयल्स इनकी जगह पर \"राजकोट\" तथा \"पुणे\" की टीमें खेलेंगी। २०१५ में पेप्सिको की स्पॉन्सर खत्म हो गयी है क्योंकि पेप्सिको पांच सालों के लिए डील की थी इस कारण २०१६ तथा २०१७ का सीज़न विवो के स्पॉन्सर से खेला जाएगा। नवम्बर २०१५ में बीसीसीआई ने यह घोषणा की कि अबकी बार आईपीएल भारत के नौ शहरों में खेला जाएगा जो कि इस प्रकार है - राजकोट ,पुणे ,चेन्नई, विशाखापत्तनम ,कटक,रांची,नागपुर ,इंदौर और धर्मशाला में खेला जाएगा। दो नई टीमों का एलान ८ दिसम्बर को ही किया गया। इस कारण दोनों टीमों की नीलामी की गयी है। \n२०१६ इंडियन प्रीमियर लीग की नीलामी बैंगलोर में ०६ फ़रवरी २०१६ को की गई जिसमें सबसे महंगे खिलाड़ी के रूप ऑस्ट्रेलिया की टीम के शेन वॉटसन को रॉयल चैलेंजर्स बैंगलोर ने ९.५ करोड़ में खरीदा गया जबकि भारतीय टीम के ऑलराउंडर युवराज सिंह को सनराइजर्स हैदराबाद ने मात्र ७ करोड़ में खरीदा गया हालांकि पिछले साल में यूवी को १७ करोड़ में खरीदा था। इनके अलावा दक्षिण अफ्रीका के क्रिस मॉरिस को देल्ही डेयरडेविल्स ने भी सात करोड़ में खरीदा गया। \n\n10 स्थानों को लीग चरण के मैचों की मेजबानी के लिए चुना गया। बेंगलूर, क्वालीफायर 1 करने के लिए की मेजबानी करेगा, पुणे एलिमिनेटर और क्वालीफायर 2 और मुंबई फाइनल की मेजबानी करने के लिए मेजबान होगा।\n\n\n", "id": "685749", "title": "२०१६ इंडियन प्रीमियर लीग"}
{"url": "https://hi.wikipedia.org/wiki?curid=685750", "text": "वित्‍तीय प्रबंधन\n\nवित्तीय प्रबन्धन (Financial management) से आशय धन (फण्ड) के दक्ष एवं प्रभावी प्रबन्धन है ताकि संगठन के लक्ष्यों की प्राप्ति की जा सके। वित्त प्रबन्धन का कार्य संगठन के सबसे ऊपरी प्रबन्धकों का विशिष्ट कार्य है।\n\nमनुष्य द्वारा अपने जीवन काल में प्रायः दो प्रकार की क्रियाएं सम्पादित की जाती है - आर्थिक क्रियायें तथा अनार्थिक क्रियाएं।\n\nआर्थिक क्रियाओं के अर्न्तगत हम उन समस्त क्रियाओं को सम्मिलित करते हैं जिनमें प्रत्यक्ष अथवा परोक्ष रूप से धन की संलग्नता होती है जैसे रोटी, कपड़े, मकान की व्यवस्था आदि। अनार्थिक क्रियाओं के अन्तर्गत पूजा-पाठ, व अन्य सामाजिक व राजनैतिक कार्यों को सम्मिलित किया जा सकता है।\n\nजब हम किसी प्रकार का व्यवसाय करते हैं अथवा उद्योग लगाते हैं अथवा फिर कतिपय तकनीकी दक्षता प्राप्त करके किसी पेशे को अपनाते हैं तो हमें सर्वप्रथम वित्त (finance) धन (money) की आवश्यकता पड़ती है जिसे हम पूँजी (capital) कहते हैं।\n\nजिस प्रकार किसी मशीन को चलाने हेतु ऊर्जा के रूप में तेल, गैस या बिजली की आवश्यकता होती है उसी प्रकार किसी भी आर्थिक संगठन के संचालन हेतु वित्त की आवश्यकता होती है। अतः वित्त जैसे अमूल्य तत्व का प्रबन्ध ही वित्तीय प्रबन्धन कहलाता है। व्यवसाय के लिये कितनी मात्रा में धन की आवश्यकता होगी, वह धन कहॉं से प्राप्त होगा और उपयोग संगठन में किस रूप में किया जायेगा, वित्तीय प्रबन्धक को इन्हीं प्रश्नों के उत्तर खोजने पड़ते हैं। व्यवसाय का उद्देश्य अधिकतम लाभ अर्जन करना होता है जो दो प्रकार से किया जा सकता है। \nवित्तीय प्रबन्धन का प्रमुख उद्देश्य लाभ एवं व्यवसाय की परिसम्पत्तियों को अधिकतम करना होता है। प्रतिस्पर्धा के कारण हम प्रथम विकल्प पर विचार नहीं कर सकते। संगठन को दीर्घकाल तक संचालित करने हेतु दूसरे विकल्प अर्थात वस्तु की उत्पादन लागत घटाकर, तथा खरीदी गई वस्तु की अधिक मात्रा बेचकर ही लाभ को अधिकतम किया जाना श्रेयस्कर होगा।\n\nप्रमुख वित्त विशेषज्ञों द्वारा दी गई परिभाषाएं निम्नलिखित हैं -\n\n\nउपरोक्त परिभाषाओं से स्पष्ट है कि वर्तमान समय में वित्तीय प्रबन्धन के अन्तर्गत कोषों को एकत्रित करने के साथ साथ नियोजन, निर्णयन, संचालन, पूॅंजी स्रोतों के निर्धारण एवं अनुकूलतम प्रयोग से घनिष्टता पूर्वक सम्बन्धित है।\n\nपरम्परागत एवं आधुनिक विचारधाराओं के आधार पर वित्तीय प्रबन्ध की प्रकृति एवं विशेषताओं को निम्न प्रकार से प्रस्तुत किया जा सकता है -\n\n\nवित्तीय प्रबन्धन की पारम्परिक विचारधारा के अन्तर्गत वित्तीय प्रबन्धक का कार्य केवल वित्त प्राप्ति की व्यवस्था तक ही सीमित था किन्तु वित्तीय प्रबन्ध की विचारधारा में परिवर्तन एवं परिमार्जन के साथ ही वित्तीय प्रबन्ध के क्षेत्र में भी व्यापक परिवर्तन हुआ है। अब वित्त प्रबन्धन कोषों की व्यवस्था के साथ-साथ उपलब्ध कोषों के प्रभाव पूर्ण उपयोग (Effective Utilisation) हेतु भी उत्तरदायी होता है। अर्थात वर्तमान युग में वित्तीय प्रबन्धन, नियोजन की प्रक्रिया (process of Decision making) से घनिष्ठतापूर्वक जुड़ गया है। आधुनिक संदर्भों में वित्तीय प्रबन्धन का क्षेत्र निम्नलिखित कार्यों तक फैला हुआ है।\n\n\n\n", "id": "685750", "title": "वित्‍तीय प्रबंधन"}
{"url": "https://hi.wikipedia.org/wiki?curid=685762", "text": "जमखंडी\n\nजमखंडी भारतीय राज्य कर्नाटक के बागलकोट जिले का एक कस्बा है।\n\n२००१ की जनगणना के अनुसार जमखण्डी की कुल जनसंख्या ६८,३९८ है जिसमें ५०% पुरुष एवं ५०% महिलायें हैं।\n", "id": "685762", "title": "जमखंडी"}
{"url": "https://hi.wikipedia.org/wiki?curid=685763", "text": "एयर सर्बिया\n\nएयर सर्बिया (AirSERBIA रूप में प्रचलित) ध्वज वाहक और सर्बिया की सबसे बड़ी एयरलाइन है। इस एयर लाइन्स को २०१३ से पूर्व में जाट एयरवेज के नाम से में जाना जाता था। २६ अक्टूबर २०१३ से एयर सर्बिया ने अपने नए नाम से परिचालन प्रारम्भ किया। इस एयरलाइन का प्रमुख केंद्र बेलग्रेड निकोला टेस्ला एयरपोर्ट में है।\n\nएयर सर्बिया अपनी विरासत एवं एयरलाइन कोड जू पूर्व यूगोस्लाविया के ध्वज वाहक: ऐरोपुट जो से, जो 1927 में बेलग्रेड में स्थापित किया गया था, में ढूंढ सकता है। जिसे बाद में समाजवादी यूगोस्लाविया के राष्ट्रीय एयरलाइन के रूप में 1948 में जुगोस्लोवेंस्की एरोट्रांसपोर्ट (जाट) द्वारा बदल दिया गया था। 1990 के दशक में यूगोस्लाविया के विघटन के बाद जाट सर्बिया और मोंटेनेग्रो (एफआर यूगोस्लाविया) के एक ध्वज वाहक बन गया 2003 में इसका नया नाम जाट एयरवेज रख दिया गया।\n\n1 अगस्त 2013 को, जाट एयरवेज और एतिहाद एयरवेज ने एक रणनीतिक साझेदारी के एक समझौते में प्रवेश किया। समझौते के तहत, इतिहाद ने 49% हिस्सेदारी का अधिग्रहण किया पांच साल की अवधि के लिए प्रबंधन का अधिकार लिया। \nजाट एयरवेज को अक्टूबर 2013 में पुनर्गठित किया गया और इससे नया नाम एयर सर्बिया दिया गया है और, 26 अक्टूबर 2013 को इसने अपने नए नाम के तहत अपनी पहली उद्घाटन उड़ान बेलग्रेड से अबू धाबी के लिए शुरू किया गया था। \n\nएयर सर्बिया का लोगो दो सिरों वाले बाज जो सर्बियाई कोट-ऑफ़-आर्म्स से प्रेरित है। एयरलाइन की ब्रांडिंग तमारा मक्सिमोविक, के काम के आधार पर की गयी है नोवी साद का एक 25 वर्षीय ग्राफिक डिजाइनरहै। \nसर्बियाई टेनिस खिलाड़ी नोवाक जोकोविच ने इसके पहले एयरबस A319 के लिए अपना नाम दिया है। \n\nनई एयर सर्बिया ब्रांड के तहत इसने अपनी पहली राजस्व उड़ान 26 अक्टूबर 2013 को अबू धाबी के लिए भरकर की . 1 दिसंबर 2013 से इसने बंजा लुका से प्रॉगे की उड़ान भरी .\n\nएयर सर्बिया ने निम्नलिखित एयरलाइनों के साथ कोड शेयर करार किया गया है: \n\n\n25 सितंबर, 2014 तक 26 जून 2014 से, एयर सर्बिया ने स्विट्जरलैंड के डार्विन एयरलाइन ((इतिहाद एयरवेज द्वारा उनकी हाल ही में अधिग्रहण के बाद ब्रांड एतिहाद क्षेत्रीय तहत काम कर)) के साथ एक समझौते में प्रवेश किया और उन्हें एक साब 2000 विमान और केबिन क्रू पटटे पर दिया जो (डार्विन एयरलाइन) ने बंजा लुका के अपने मार्ग पर इस्तेमाल किया गया है |\n\nएयर सर्बिया ने इस्तांबुल के अतातुर्क हवाई अड्डे से 27 अक्टूबर 2013 को संचालन बंद कर सबीहा गोकेन एयरपोर्ट से परिचालन प्रारम्भ किया क्यूंकि अतातुर्क हवाई अड्डे पर उसे प्रतिकूल स्लॉट समय दिया जा रहा था। तुर्की सरकार के इस कदम को सरंक्षणवाद के रूप में देखा गया जो इसने अपने राष्ट्रीय वाहक तुर्की एयरलाइंस के प्रति रखा था। \n\n28 मई, 2014 को एयर सर्बिया ने अपनी तकनीकी डिवीजन के गठन की घोषणा की जो एयर सर्बिया और उसके साथी एयरलाइनों को बेलग्रेड हवाई अड्डे पर लाइन रखरखाव एवं सेवाएं प्रदान करेगा। \nअविोलेट\n", "id": "685763", "title": "एयर सर्बिया"}
{"url": "https://hi.wikipedia.org/wiki?curid=685765", "text": "एम. जी. एम. मकाऊ\n\nएम. जी. एम. मकाऊ (पूर्व में एम. जी. एम. ग्रांड मकाऊ) मकाऊ,चीन में स्थित एक ३५ मंज़िला ६०० कमरो वाला कैसिनो रिज़ॉर्ट है। मकाऊ की सरकार द्वारा स्वीकृत एक विशेष रियायत के तहत यह होटेल एम. जी. एम. रिज़ॉर्ट्स इंटरनॅशनल और पांसी हो ( मकाऊ के विख्यात कैसिनो मलिक स्टॅन्ली हो की बेटी) की ५०-५० फीसदी हिस्सेदारी वाला है। यह विशेष रियायत इसी तरह के कई अन्य कैसिनो निर्माण के उदाहरणों मे से एक है जो की स्टॅन्ली हो द्वारा दसकों तक सरकारी एकाधिकार वाले कसीनो के संचालन की व्यवस्था ख़त्म हो जाने के बाद दी गयीं है। \n\nकैसिनो के पहले चरण मे २०६२० वर्ग मीटर (२२२,००० वर्ग फीट) वाला कैसिनो क्षेत्र है। इसके तहत दो मजिलों मे ग्रांडे पार्का के चारो तरफ़ कई तरह के टेबल गेम और स्लॉट मशीन लगाए गये है। इस होटल में ठहरना अपने आप में एक अविस्मरणीय अनुभव होता है. यहाँ पर ऐशो आराम के वे सारे साधन उपलब्ध है जिनकी आप कल्पना करते है। यहा के स्टाफ भी काफी नम्र स्वाभाव के हैं एवं वे आपकी मदद के लिए हमेशा तत्पर रहते है।\nइस रिज़ॉर्ट मे १,४५२ वर्ग मीटर (१५६३० वर्ग फीट) का समारोह स्थान भी उपलब्ध है जिसके तहत ८०७ वर्ग मीटर का द ग्रांड बॉलरूम (जिसमे व्यापारिक मुलाक़ातें, सामाजिक कार्याक्र्म, शादी-विवाह आदि की सुविधा प्रदान की जाती हैं) स्थित है। साथ ही सिक्स सेन्सस स्पा की सह भागेदारी वाले १२ उपचार स्थल भी बनाए गये हैं जो की २७२० वर्ग मीटर मे फैले हैं।\n\nएम. जी. एम.. मकाऊ मे कई सारे बार, रेस्तराँ,लौंज आदि स्थित हैं और खाने पीने की कुल १२ जगहें यहाँ स्थित है। \n\nविन मकाऊ द्वारा विस्तार के योजना के सार्वजनिक किए जाने के तुरंत बाद ही एम. जी. एम. मकाऊ ने भी अपनी विस्तार योजना का एलान कर दिया। विस्तार की नयी योजना के तहत कसीनो तल की दूसरी मंज़िल में ४,४०० वर्ग मीटर (४७,००० वर्ग फीट) स्थान जोड़ा जाएगा। इस अतिरिक्त जगह मे ७० और गेम टेबल और २४० स्लॉट मशीन लगाईं जाएँगी. \n\n१८ दिसंबर २००७ को $१.२५ बिलियन की लागत से बने एम. जी. एम. ग्रांड मकाऊ का उद्घाटन किया गया। \n\n२०१० में एम. जी. एम. मिराज की एम. जी. एम. रिज़ॉर्ट्स इंटरनॅशनल के रूप में रीब्रॅंडिंग योजना के तहत मे इस रिज़ॉर्ट का नाम बदल कर एम. जी. एम. मकाऊ कर दिया गया। \n\n१८ एप्रिल २०११ को इस रिज़ॉर्ट को खुले मार्केट मे सूचीबद्ध करने के लिए एक आई. पी. ओ, लाया गया। नये करार के तहत पांसी हो के पास एम. जी. एम. चाइना होल्डिंग्स लिमिटेड नाम से बनाई गयी नई कंपनी के तहत २९ फीसदी भागीदारी रहेगी। एम. जी. एम. रिज़ॉर्ट्स के पास ५१ फीसदी भागीदारी रहेगी और शेष २० फीसदी भागेदारी आम जनता के पास होगी।\n\nहांगकांग स्टॉक एक्सचेंज मे सूचीबद्ध किए जाने पर अपने अधिकतम मूल्य पर कंपनी ने $१.५० बिलियन की राशि अर्जित की।\n", "id": "685765", "title": "एम. जी. एम. मकाऊ"}
{"url": "https://hi.wikipedia.org/wiki?curid=685790", "text": "साठोपुर\n\nसामान्य सूचना शीर्ष\nऊँचाई: 67 मीटर की दूरी पर\nतापमान (।। अधिकतम / न्यूनतम) डिग्री सेल्सियस: गर्मी 37.8 / 17.8 शीतकालीन 27.8 / 10.6\nवर्षा: 120 सेमी (जून से सितंबर)\nसबसे अच्छा मौसम: अक्टूबर-मार्च", "id": "685790", "title": "साठोपुर"}
{"url": "https://hi.wikipedia.org/wiki?curid=685800", "text": "केन्द्रीय सूचना आयोग\n\nभारत में केन्द्रीय सूचना आयोग (CIC) की स्थापना सन २००५ में सूचना के अधिकार अधिनियम के तहत की गयी थी।\n\nयदि कोई आवेदक किसी सरकारी विभाग या मंत्रालय से मांगी गई सूचनाओं से संतुष्ट नहीं है या उसे सूचनाएं नहीं दी गईं हैं तो अब उसे केन्द्रीय सूचना आयोग के कार्यालय में भटकने की जरूरत नहीं है। अब वह सीधे सीआईसी में ऑनलाइन द्वितीय अपील या शिकायत कर सकता है। सीआईसी में शिकायत के लिए वेबसाइट http://rti.india.gov.in में दिया गया फार्म भरकर सबमिट पर क्लिक करना होता है। क्लिक करते ही शिकायत या अपील दर्ज हो जाती है।\n\n", "id": "685800", "title": "केन्द्रीय सूचना आयोग"}
{"url": "https://hi.wikipedia.org/wiki?curid=685825", "text": "अनुषंगी लाभ कर (भारत)\n\nभारत में 2005 के वित्त अधिनियम ने एक नए शुल्क की शुरुआत की, जिसे अनुषंगी लाभ कर या फ्रिंज बेनेफिट टैक्स (एफबीटी) कहा गया। यह आयकर अधिनियम, 1961 के अध्याय 12 एच (अनुच्छेद 115डब्लू से 115डब्लूएल तक) में अंतर्निहित है। एफबीटी की उत्पत्ति उस निगम प्रवृत्ति से विकसित हुई, जिसके तहत कर्मचारी को दिया जाने वाला वेतन कम होता है परंतु उसे प्राप्त अनुलाभ काफी अधिक होते हैं। \n\nअनुषंगी लाभ कर (एफबीटी) नियोक्ता कंपनी द्वारा देय वह अतिरिक्त कर होता है, जो नियोक्ता कंपनी द्वारा अपने नियुक्तों को प्रदान किये गए या प्रदान किये हुए माने गए अनुषंगी लाभों के मूल्य पर देय होता है। अनुषंगी लाभ कर उन नियोक्ताओं द्वारा देय होता है जो एक कंपनी, एक फर्म, व्यक्तियों का एक संगठन (न्यासों और व्यक्तियों के निकाय को छोड़ कर) , एक स्थानीय प्राधिकरण, एकल व्यापारी या कृत्रिम न्यायिक व्यक्ति है। यह कर उस अवस्था में भी देय होता है, जहां नियोक्ता की अन्यथा करपात्र आय नहीं है। अनुषंगी लाभों को, नियोक्ता द्वारा अपने नियुक्तों को (भूतपूर्व नियुक्तों सहित) उनकी नियुक्ति के कारण से प्रत्यक्ष या अप्रत्यक्ष रूप से प्रदान किये गए कोई भी विशेषाधिकार, सेवा, सुविधा या सुख-साधन, के रूप में परिभाषित किया किया जाता है। इनमें कुछ विशष्ट मदों पर किये गए व्ययों और भुगतानों का भी समावेश किया जाता है। एफबीटी के दायरे में आने के लिए यह लाभ प्रत्यक्ष रूप से प्रदान करना अनिवार्य नहीं है। यदि यह लाभ किसी तीसरे व्यक्ति, या नियोक्ता के किसी सहयोगी या नियोक्ता के साथ किये गए किसी समझौते के माध्यम से भी प्रदान किया जाता है फिर भी इस पर एफबीटी लागू होगा। \n\nअनुषंगी लाभ के मूल्य की गणना अनुच्छेद 115डब्लूसी के तहत प्रावधानों के अनुसार की जाती है। अनुषंगी लाभ के करपात्र मूल्य के निर्दिष्ट प्रतिशत पर एफबीटी देय होता है। इसके अलावा, घरेलू और विदेशी, दोनों प्रकार की कंपनियों के मामले में एफबीटी पर अधिभार भी अधिरोपित किया जायेगा, और इसपर शिक्षा उपकार भी देय होगा। अनुच्छेद 115डब्लूडी के प्रावधानों के अनुसार प्रत्येक कंपनी को निर्धारण वर्ष की 31 अक्टूबर तक निर्दिष्ट प्रारूप में कर निर्धारण अधिकारी को अनुषंगी लाभ का कर विवरण भी प्रस्तुत करना होगा। वर्तमान कानून के अनुसार स्टॉक ऑप्शन (अंष योजना) को भी अनुषंगी लाभ माना गया है, और वह भी करपात्र है। नियुक्त द्वारा विकल्प को स्वीकार करने के दिनांक के अंश भाग के निष्पक्ष बाजार मूल्य में से नियुक्त द्वारा वास्तविक भुगतान किये गए मूल्य को घटाने से जो राशि आएगी उसे अनुषंगी लाभ माना जायेगा। निष्पक्ष बाजार मूल्य का निर्धारण केंद्रीय प्रत्यक्ष कर बोर्ड द्वारा निर्धारित पद्धति के अनुसार किया जायेगा।\n", "id": "685825", "title": "अनुषंगी लाभ कर (भारत)"}
{"url": "https://hi.wikipedia.org/wiki?curid=685828", "text": "लाभांश वितरण कर\n\nभारत के आयकर अधिनियम के अनुच्छेद 115-ओ के तहत घरेलू कंपनी द्वारा लाभांश के रूप में कोई भी घोषित, वितरित या भुगतान की गई राशि लाभांश वितरण कर (Dividend distribution tax/DDT) के लिए करपात्र होगी। केवल घरेलू कंपनी (विदेशी कंपनी नहीं) ही इस कर के लिए करपात्र है। \n\nवितरित लाभ पर वसूल किया जाने वाला कर कुल आय पर प्रभार्य कर के अतिरिक्त होगा। चाहे लाभांश अंतरिम हो या अन्यथा हो, फिर भी यह कर लागू होगा। साथ ही चाहे लाभांश वर्तमान लाभ पर दिया गया हो या संचित लाभ पर, फिर भी यह कर देय होगा। यह कर लाभांश की घोषणा, वितरण या भुगतान (इनमें से जो भी पहले हो) की तारीख से 14 दिन के अंदर जमा कराना होगा। नियत तिथि तक कर जमा कराने में किसी भी विलंब के लिए अधिनियम के अनुच्छेद 115 पी के तहत निर्धारित दर पर हर महीने ब्याज देय होगा। कंपनियों द्वारा वितरित लाभांश पर लाभांश वितरण कर की दर को 12.5 प्रतिशत से बढ़ा कर 15 प्रतिशित किया जाना है; और मुद्रा बाजार साझा कोष और तरल साझा कोष द्वारा सभी निवेशकों को भुगतान किये गए लाभांश पर लाभांश वितरण कर को 25 प्रतिशत किया जाना है।\n", "id": "685828", "title": "लाभांश वितरण कर"}
{"url": "https://hi.wikipedia.org/wiki?curid=685829", "text": "प्रतिभूति लेन देन कर\n\nभारत में, प्रतिभूति लेनदेन कर (Securities Transaction Tax (STT)) वह कर है, जो करपात्र प्रतिभूति के लेनदेन पर प्रभार्य है। इसे आमतौर पर या 'आवर्त कर' कहा जाता है। केंद्र सरकार द्वारा जारी की गई विज्ञप्ति के अनुसार एसटीटी करपात्र प्रतिभूति लेनदेन पर 1 अक्टूबर 2004 से प्रभार्य है। एसटीटी पर अधिभार प्रभार्य नहीं है।\n", "id": "685829", "title": "प्रतिभूति लेन देन कर"}
{"url": "https://hi.wikipedia.org/wiki?curid=685832", "text": "एक सौ प्रथम संशोधन (भारत का संविधान)\n\nभारत में वस्तु एवं सेवा कर विधेयक (Goods and Services Tax Bill या GST Bill) एक बहुचर्चित विधेयक है जिसमें ०१ जुलाई २०१7 से पूरे देश में एकसमान मूल्य वर्धित कर लगाने का प्रस्ताव है। इस कर को वस्तु एवं सेवा कर (जीएसटी) कहा गया है। यह एक अप्रत्यक्ष कर होगा जो पूरे देश में निर्मित उत्पादों और सेवाओं के विक्रय एवं उपभोग पर लागू होगा। 03 अगस्त 2016 को राज्यसभा में यह बिल पारित हो गया।\n\nवस्तु एवं सेवा कर भारत की सबसे महत्वाकांक्षी अप्रत्यक्ष कर सुधार योजना है, जिसका उद्देश्य राज्यों के बीच वित्तीय बाधाओं को दूर करके एक समान बाजार को बांध कर रखना है। यह संपूर्ण भारत में वस्तुओं और सेवाओं पर लगाया जाने वाला एकल राष्ट्रीय एकसमान कर है। वर्तमान में अप्रत्यक्ष कर प्रणाली, आपूर्ति श्रृंखला के विभिन्न स्तरों पर केंद्र और राज्यों द्वारा लगाये जाने वाले बहु-स्तरीय करों में फंसी हुई है, जैसे आबकारी कर, चुंगी, केंद्रीय बिक्री कर (सीएसटी) और मूल्य वर्धित कर इत्यादि। जीएसटी में ये सभी कर एक एकल शासन के तहत सम्मिलित हो जायेंगे।\n\nजीएसटी के अंतर्गत तीन प्रकार के अलग अलग कर लगाये जायेंगे| राज्य के अंतर्गत की गयी सप्लाई पर केंद्रीय जीएसटी (सिजीएसटी) और राज्य जीएसटी (एसजीएसटी) लगाया जाएगा तथा राज्य के बाहर की गयी सप्लाई पर आईजीएसटी लगाया जाएगा| \n\nयदि अपनाया गया, तो जीएसटी विसंगतियों को दूर करके कर प्रशासन को अत्यंत सरल बना देगा। केंद्र और राज्य वस्तुओं और सेवाओं पर समान दरों पर कर अधिरोपित करेंगे। उदाहरणार्थ, यदि किसी वस्तु पर 20 प्रतिशत मान्य दर है, तो केंद्र और राज्य दोनों 10-10 प्रतिशत कर संग्रहित करेंगे। आगम को वित्त आयोग द्वारा सुझाये गए न्यागमन सूत्र के अनुसार साझा किया जायेगा।\n\nकेंद्र सरकार के अनुसार जीएसटी 1 जुलाई २०१७ से लागु कर दिया जाएगा| \n\n\n", "id": "685832", "title": "एक सौ प्रथम संशोधन (भारत का संविधान)"}
