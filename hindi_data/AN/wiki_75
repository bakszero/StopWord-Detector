{"url": "https://hi.wikipedia.org/wiki?curid=713792", "text": "गुलशेर खान शानी\n\nशानी (अंग्रेज़ी:Shaani, पूरा नाम: गुलशेर ख़ाँ शानी, जन्म: 16 मई, 1933 - मृत्यु: 10 फ़रवरी, 1995) प्रसिद्ध कथाकार एवं साहित्य अकादमी की पत्रिका 'समकालीन भारतीय साहित्य' और 'साक्षात्कार' के संस्थापक-संपादक थे। 'नवभारत टाइम्स' में भी इन्होंने कुछ समय काम किया। अनेक भारतीय भाषाओं के अलावा रूसी, लिथुवानी, चेक और अंग्रेज़ी में इनकी रचनाएं अनूदित हुई। मध्य प्रदेश के शिखर सम्मान से अलंकृत और उत्तर प्रदेश सरकार द्वारा पुरस्कृत हैं।[1]\n\n<nowiki>-----------------------------------------------------------------------------</nowiki>\n\nजीवन परिचय\n\n16 मई 1933 को जगदलपुर में जन्‍मे शानी ने अपनी लेखनी का सफ़र जगदलपुर से आरंभ कर ग्वालियर फिर भोपाल और दिल्ली तक तय किया। वे 'मध्‍य प्रदेश साहित्‍य परिषद', भोपाल के सचिव और परिषद की साहित्यिक पत्रिका 'साक्षात्कार' के संस्‍थापक संपादक रहे। दिल्‍ली में वे 'नवभारत टाइम्स' के सहायक संपादक भी रहे और साहित्य अकादमी से संबद्ध हो गए। साहित्‍य अकादमी की पत्रिका 'समकालीन भारतीय साहित्‍य' के भी वे संस्‍थापक संपादक रहे। इस संपूर्ण यात्रा में शानी साहित्‍य और प्रशासनिक पदों की उंचाईयों को निरंतर छूते रहे। मैट्रिक तक शिक्षा प्राप्‍त शानी बस्तर जैसे आदिवासी इलाके में रहने के बावजूद अंग्रेज़ी, उर्दू, हिन्‍दी के अच्‍छे ज्ञाता थे। उन्‍होंने एक विदेशी समाजविज्ञानी के आदिवासियों पर किए जा रहे शोध पर भरपूर सहयोग किया और शोध अवधि तक उनके साथ सूदूर बस्‍तर के अंदरूनी इलाकों में घूमते रहे। कहा जाता है कि उनकी दूसरी कृति 'सालवनो का द्वीप' इसी यात्रा के संस्‍मरण के अनुभवों में पिरोई गई है। उनकी इस कृति की प्रस्‍तावना उसी विदेशी ने लिखी और शानी ने इस कृति को प्रसिद्ध साहित्‍यकार प्रोफेसर कांति कुमार जैन जो उस समय 'जगदलपुर महाविद्यालय' में ही पदस्‍थ थे, को समर्पित किया है। शालवनों के द्वीप एक औपन्‍यासिक यात्रावृत है। मान्‍यता है कि बस्‍तर का जैसा अंतरंग चित्र इस कृति में है वैसा हिन्‍दी में अन्‍यत्र नहीं है। शानी ने 'साँप और सीढ़ी', 'फूल तोड़ना मना है', 'एक लड़की की डायरी' और 'काला जल' जैसे उपन्‍यास लिखे। लगातार विभिन्‍न पत्र-पत्रिकाओं में छपते हुए 'बंबूल की छाँव', 'डाली नहीं फूलती', 'छोटे घेरे का विद्रोह', 'एक से मकानों का नगर', 'युद्ध', 'शर्त क्‍या हुआ ?', 'बिरादरी' और 'सड़क पार करते हुए' नाम से कहानी संग्रह व प्रसिद्ध संस्‍मरण 'शालवनो का द्वीप' लिखा। शानी ने अपनी यह समस्‍त लेखनी जगदलपुर में रहते हुए ही लगभग छ:-सात वर्षों में ही की। जगदलपुर से निकलने के बाद उन्‍होंनें अपनी उल्‍लेखनीय लेखनी को विराम दे दिया। बस्तर के बैलाडीला खदान कर्मियों के जीवन पर तत्‍कालीन परिस्थितियों पर उपन्‍यास लिखने की उनकी कामना मन में ही रही और 10 फ़रवरी 1995 को वे इस दुनिया से रुख़सत हो गए।[2]\n\n<nowiki>-------------------------------------------------------------------------------------------------------------------------------------------------------------------------------------------------------</nowiki>\n\nशानी एक ऐसे कथा लेखक है जो अपनी समसामयिक विषय की पृष्ठभूमि को अपने लेखन से प्रभावित करते रहे हैं। उन्होंने समकालीन शैलीगत प्रभाव को पूर्णरूपेण प्रयोग करते हुए अपने उपन्यास में नयी शैलीगत मान्यताओं को प्रक्षेपित किया है। जो अपने आप में शैली की दृष्टि से विशिष्ट हैं। शानी ने अपनी अनुभूतियों और विचारों को अभिव्यक्ति देने के लिए अच्छी शैली का प्रयोग किया है। इनके उपन्यास साहित्य के पात्र जितना कुछ बोलते है उससे कहीं अधिक अपने भीतर की पीड़ा और वेदना को अभिव्यक्त भी करते हैं। शानी के उपन्यास साहित्य के शैली तत्व इनकी लेखनी का स्पर्श पाकर पाठकों को अभिभूत करते हैं। इनके उपन्यास पाठकों के हृदय तथा बुद्धि को समान रूप से आविष्ट करने की क्षमता रखते हैं। इनकी शैली का क्षेत्र अत्यन्त व्यापक एवं विस्तृत है। विषय विस्तार की जहाँ आवश्यकता होती है वहाँ लेखन अपनी बात स्पष्ट रूप से कह देते है। इसी प्रकार नारी पात्र 'सल्लो आपा' जो कि किसी नवयुवक से प्रेम करती है किन्तु वह अपने परिवार के डर के कारण कुछ कह नहीं पाती है और जब उसके घर वालों को पता चलता है कि वह अविवाहित ही गर्भवती हो गई है तो उसे जहर देकर मार दिता जाता है।\n\nशानी ने परिवेश के अनुकूल ही भाषा शैली को अपनाया है। जैसा परिवेश एवं माहौल होता है उसी प्रकार अभिव्यक्ति की शैली निर्मित हो जाती है। यह रचनाकार की सम्भावनाशीलता को दिखती है। रचनाकार पर हिन्दुस्तानी और उर्दू दोनों भाषाओं का प्रभाव दिखायी देता है। इसलिए ठेठ हिन्दुस्तानी शैली का प्रयोग भी उनके उपन्यास में दिखायी देता है। कथात्मक शैली का भी प्रयोग शानी के उपन्यास में देखने को मिलती है। कथात्मक शैली से तात्पर्य उपन्यास के बीच में कही जाने वाली लघु कथाओं से युक्त शैली से है जो कि उपन्यास में कही जाने वाली बातों की वास्तविकता सिद्ध करती है। लघु कथाएँ उपन्यास को यथार्थता से जोड़ती है। साथ ही साथ वर्तमान समय में जिस बातों को नकार दिया जाता है , तब लोक प्रचलित लघुकथाएँ उनकी सार्थकता सिद्ध करती है। कथात्मक शैली का प्रयोग उपन्यास में ज़्यादातर के माध्यम से किया गया है। बीच -बीच में नैरेटर का कार्य करता है-\n\nशानी द्वारा रचित उपन्यास 'काला जल' में संवादात्मक शैली भी देखने को मिलती है। इसे वार्तालाप या कथोपकथन कहा जाता है। नाटकों में जितना संवादों का महत्वपूर्ण स्थान होता है। उतना ही महत्व उपन्यास में भी है कथा को आगे बढ़ाने के लिए तथा पात्रों के गतिविधियों को स्पष्ट करने में संवाद महत्वपूर्ण भूमिका निभाते हैं। शानी के उपन्यास साहित्य की शैली में विविधता देखने को मिलती है जो कि इनके साहित्य में कलात्मक एवं रोचकता की वृद्धि करता है। लेखक के शैली का सौंदर्य भाषा एवं भाषागत या भाषा इकाइयों का सुव्यवस्थित से विषयनुकूल चयन है।\n\n\n", "id": "713792", "title": "गुलशेर खान शानी"}
{"url": "https://hi.wikipedia.org/wiki?curid=713808", "text": "केरल विधान सभा चुनाव, 2016\n\nकेरल के चौदहवें विधान सभा चुनाव 16 मई 2016 को हुए।\n\nचुनावों का परिणाम इस प्रकार रहा :\n", "id": "713808", "title": "केरल विधान सभा चुनाव, 2016"}
{"url": "https://hi.wikipedia.org/wiki?curid=713809", "text": "तमिल नाडु विधान सभा चुनाव, 2016\n\nतमिल नाडु के पंद्रहवें विधान सभा चुनाव 16 मई 2016 को हुए। इनमें ऑल इंडिया अन्ना द्रविड़ मुनेत्र कड़गम को जीत मिली।\n\nचुनावों का परिणाम इस प्रकार रहा :\n", "id": "713809", "title": "तमिल नाडु विधान सभा चुनाव, 2016"}
{"url": "https://hi.wikipedia.org/wiki?curid=713810", "text": "पुदुच्चेरी विधान सभा चुनाव, 2016\n\nपुदुच्चेरी में 16 मई 2016 को विधान सभा चुनाव हुए। इनके परिणाम की घोषणा 19 मई 2016 को की गई।\nचुनावों का परिणाम इस प्रकार रहा :\n", "id": "713810", "title": "पुदुच्चेरी विधान सभा चुनाव, 2016"}
{"url": "https://hi.wikipedia.org/wiki?curid=713811", "text": "असम विधान सभा चुनाव, 2016\n\nअसम में 4 अप्रैल 2016 और 11 अप्रैल 2016 को विधान सभा चुनाव हुए। इनमें राष्ट्रीय जनतांत्रिक गठबंधन को जीत मिली।\n\nभाजपा सरकार के सर्वानंद सोनोवाल ने 15 वर्षों से असम में जारी तरूण गोगोई की कांग्रेस सरकार को हराकर भारतीय जनता पार्टी को जीत दिलाई। सोनोवाल खेल एवं युवा मामलों के मंत्री एवं असम के लखीमपुर से सांसद भी हैं।भाजपा गठबंधन इतिहास रचते हुए पहली बार पूर्वोत्तर के किसी राज्य में सरकार बनाने जा रही है।\n\nअसम विधानसभा चुनाव के पहले चरण में 65 निर्वाचन क्षेत्रों में कड़ी सुरक्षा के बीच करीब 80 प्रतिशत मतदान हुआ। ऊपरी असम, दो पर्वतीय जिलों, ब्रह्मपुत्र घाटी के उत्तरी तट और बराक घाटी में फैले 2,190 मतदान केंद्रों में मतदान हुआ।\nअसम के 14 विधानसभा क्षेत्रों में हुए दूसरे एवं अंतिम चरण के चुनाव में 90 प्रतिशत से अधिक मतदान हुआ। राज्य में 61 सीटों के लिए विधानसभा चुनावों में कुल 84.72 प्रतिशत मतदान हुआ।\n\nचुनावों का परिणाम इस प्रकार रहा :\n", "id": "713811", "title": "असम विधान सभा चुनाव, 2016"}
{"url": "https://hi.wikipedia.org/wiki?curid=713812", "text": "पश्चिम बंगाल विधान सभा चुनाव, 2016\n\nपश्चिम बंगाल में 4 अप्रैल 2016 से 5 मई 2016 तक छह चरणों में विधान सभा चुनाव हुए। इनमें ऑल इंडिया तृणमूल कांग्रेस को जीत मिली।\nचुनावों का परिणाम इस प्रकार रहा :\n", "id": "713812", "title": "पश्चिम बंगाल विधान सभा चुनाव, 2016"}
{"url": "https://hi.wikipedia.org/wiki?curid=713826", "text": "सुपरहीरो फ़िल्म\n\nसुपरहीरो फ़िल्म, सुपरहीरो मुवी अथवा सुपरहीरो मोशन पिक्चर (अंग्रेजी; superhero film, superhero movie, or superhero motion picture) वह विषय आधारित फ़िल्म हैं जिनमें एक या उससे कई ज्यादा सुपरहीरो किरदारों के एक्शन पर केंद्रित किया जाता है : यहां तात्पर्य उस अमानवीय एवं विलक्षण शक्तियों वाले किरदार से है जो साधारण मानवों के रूप में रहकर गुप्त तौर से अपनी शक्तियों का उपयोग लोगों के परोपकार या रक्षा करने के लिए करता है। इस तरह की फ़िल्मों में मिसाल के तौर पर एक्शन, काल्पनिक फंतासी और विज्ञान फंतासी जैसे तत्व जोड़े जाते है, जहाँ अपनी पहली फ़िल्म में बतौर एक विशेष किरदार पर उसकी शक्तियों की मूल उद्गम पर केंद्र में रखकर और फ़िल्म का चरम पर उसका किसी बेहद कट्टर दुश्मन या सुपर खलनायक या फिर सुपरविलैन के साथ मुठभेड़ कराया जाता। ज्यादातर सुपरहीरो किसी ना किसी काॅमिक्स से आधारित रहते हैं। हालाँकि, कुछेक फ़िल्म इस मामलों में उलट होती है उदाहरण स्वरूप राॅबोकाॅप सिरिज, द मेट्योर मैन, द इनक्रेडिब्लस, और हैनकाॅक आदि पर्दे की मूल गैर-काॅमिक्स रचनाएँ हैं, जिसकी शुरुआत द ग्रीन हाॅर्नेट से हुई जो मूल तौर पर आकाशवाणी श्रंखला थी और फिर 1960 के दशक में इसे टीवी धारावाहिक के रूप में रूपांतरित किया गया। और इसी दम पर अंडरडाॅग और द पावरपफ गर्ल्स जैसी एनिमेटेड टीवी श्रंखला भी पेश की गई।\n", "id": "713826", "title": "सुपरहीरो फ़िल्म"}
{"url": "https://hi.wikipedia.org/wiki?curid=713845", "text": "लम्पांग प्रान्त\n\nलम्पांग थाईलैण्ड का एक प्रान्त है। यह उत्तरी थाईलैण्ड क्षेत्र में आता है।\n\n", "id": "713845", "title": "लम्पांग प्रान्त"}
{"url": "https://hi.wikipedia.org/wiki?curid=713846", "text": "कैबिनेट (सरकार)\n\nकिसी सरकार के उच्चस्तरीय नेताओं के समूह को कैबिनेट (cabinet) कहते हैं। प्रायः उन्हें 'मंत्री' (मिनिस्टर) कहा जाता है किन्तु कहीं-कहीं उन्हें 'सेक्रेटरी' भी कहा जाता है। कैबिनेट, इंग्लैंड की शासन व्यवस्था से विकसित शासन-व्यवस्था का प्रमुख एवं महत्वपूर्ण अंग है। इसका प्रचलन प्राय: उनसभी देशों में है जो ब्रिटिश कामनवेल्थ के सदस्य हैं। कुछ अन्य देशों में भी यह व्यवस्था प्रचलित है। भारत के केंद्रीय एवं प्रादेशिक शासन का भी यह अंग है।\n\nसामान्य रूप में संसद की लोकसभा (अथवा प्रादेशिक शासन में विधानसभा) में जिस दल का बहुमत हो या जो बहुमत प्राप्त कर सकता हो, उस दल या दलों के समूह के सदस्यों में से चुने हुए राजनीतिज्ञों का यह एक निकाय है। इसको सदन नहीं चुनता, बल्कि वे प्रधानमंत्री या मुख्यमंत्री द्वारा मनोनीत होते हैं। लोकसभा (अथवा विधानसभा) के द्वारा जनमत सरकार पर नियंत्रण रखता है और अपने बहुमत द्वारा लोकसभा (अथवा विधानसभा) सरकार पर नियंत्रण रखती है। किन्तु सरकार, कैबिनेट से बड़ा शासन निकाय है। सरकार में मंत्री, पार्लामेंटरी सचिव आदि वे सब सम्मिलित हैं जिनकी कार्यावधि राजनीतिक है। कैबिनेट अपेक्षाकृत महत्वपूर्ण मंत्रियों का अधिक छोटा समुदाय है जो देश (अथवा प्रदेश) के शासन के संबंध में सारे महत्वपूर्ण मामलों में नीति का निर्धारण और निर्णय करता है। इसका आकार सरकार के विविध विभागों के कार्यभार के अनुसार घटता बढ़ता और देश-देश में बदलता रहता है।\n\nकैबिनेट के सभी सदस्य संसद् (व्यवस्थापिका सभा) के सदस्य होते हैं या नियुक्ति के थोड़े समय के बाद ही उन्हें सदस्य निर्वाचित हो जाना अनिवार्य होता है। भारत में कभी-कभी विधान परिषद् में सरकार द्वारा मनोनीत सदस्यों को भी मंत्रीमंडल में ले लिया जाता है पर यह अपवाद स्वरूप ही। सरकार तब तक ही पदस्थ रह सकती है जबतक लोकसभा (अथवा विधानसभा) में उसे बहुमत का बल प्राप्त हो। यदि किसी महत्वपूर्ण समस्या पर उसकी पराजय हो जाए या वह व्यवस्थापिका सभा का विश्वास खो दे तो उसके लिये पदत्याग करना आवश्यक है। दलों के सुसंगठित होने ओर कठोर अनुशासन का पालन करने के कारण कैबिनेट का उत्तरदायित्व घट गया है। शासित होने के स्थान पर कैबिनेट बहुमत के द्वारा व्यवस्थापिका सभा पर शासन करती है; तथापि जनता के मन को अभिव्यक्त करने के मंच के नाते, लोकसभा (विधानसभा) का महत्व बना हुआ है। किन्तु देखा जाता है कि जनमत का कैबिनेट पर अधिक सीधा नियंत्रण है। कैबिनेट को व्यवस्थापिका सभा के प्रति अपील का अधिकार है- दूसरे शब्दों में सभा को भंग करने का अधिकार है। किन्तु, इस अधिकार का उपयोग किसी विशेष अवसर पर जनमत की अनुकूल लहर का लाभ उठाने के लिये अथवा निश्चित समय से पहले ही आम चुनाव कराने के लिये होता है।\n\nकैबिनेट प्रणाली में महत्वपूर्ण स्थिति प्रधानमंत्री (प्रदेशों में मुख्यमंत्री) की है। लास्की के शब्दों में वे बड़े अधिकारियों से उच्चतर किंतु निरंकुश शासक से कम है। सरकार के गठन का वह केंद्र है, उसके जीवन का केंद्र है, वह जो कुछ है उसके अनुरूप ही कैबिनेट को अपना रूप निर्धारित करना पड़ता है और वह उसके निर्देश में कार्य करती है।\n\nसर्वत्र प्रधानमंत्री (मुख्य मंत्री) वैधानिक प्रधान द्वारा मनोनीत होता है, वह चाहे राजा हो या राष्ट्रपति, गवर्नर जनरल हो या गवर्नर। व्यावहारिक रूप में यह मनोनयन राजनीतिक परिस्थितियों द्वारा है। मनोनीत व्यक्ति को अपने सहयोगियों को प्राप्त करने या लोकसभा को मान्य सरकार बनाने में समर्थ होना आवश्यक है। सामान्यत: बहुमतवाले दल के माने हुए नेता को सरकार बनाने के लिये निमंत्रित किया जाता है। उसमें वैधानिक प्रधान की रूचि-अरूचि का प्रश्न नहीं होता। किंतु विशेष परिस्थितियों में वैधानिक प्रधान सीमित निर्णय का ही प्रयोग कर सकता है। यह तब होता है जब प्रधानमंत्री (मुख्यमंत्री) अवकाश ग्रहण करता है या त्यागपत्र देता हे अथवा जब लोकसभा (विधानसभा) में कोई एक दल बहुमत में नहीं होता या राष्ट्रीय संकट के अवसर पर, जब एक दल की अपेक्षा सामान्त: मिली जुली सरकार अच्छी मानी जाती है। किंतु ऐसी अवस्थाओं में भी वैधानिक प्रधान का निर्णय नियंत्रित ही होता है। मनोनीत व्यक्ति के लिये ऐसी स्थिति में होना आवश्यक है कि वह ऐसी सरकार बना सके जो व्यवस्थापिका का समर्थन प्राप्त कर सके।\n\nकैबिनेट के सदस्यों से सर्वत्र अपेक्षा की जाती है कि वे संयुक्त रूप में काम करें। वह व्यवस्थापिका के, देश के और वैधानिक प्रधान के सामने अपने को एक संयुक्त रूप में प्रस्तुत करे। अत: पारस्परिक मतभेद कैबिनेट की बैठकों में गुप्त रूप से ठीक कर लिए जाते हैं। समस्त सदस्यों से अपेक्षा की जाती है कि वे कैबिनेट के सभी निर्णयों का अनुमोदन, यदि आवश्यक हो तो, भाषण और मतदान द्वारा करें। कैबिनेट का उत्तरदायित्व सामूहिक माना जाता है, यदि कोई मंत्री यदि अपने सहयोगियों के मत की अवहेलना कर स्वतंत्र रूप से कार्य करता है तो वह हटा दिया जाता है और त्यागपत्र देने पर विवश किया जाता है। कैबिनेट की एकता का प्रतीक और वैधानिक प्रधान से संपर्क रखने में मुख्य सूत्र प्रधान मंत्री (मुख्य मंत्री) को किसी सहयोगी से त्यागपत्र माँगने ओर कैबिनेट की एकता अक्षुण्ण बनाए रखने का अधिकार है।\n\nकैबिनेट प्रणाली वहाँ अधिक सफलतापूर्वक काम करती है जहाँ दो सुसंगठित दल हों- एक सत्तारूढ़ हो ओर दूसरा विरोध में हो और यह अनुभव करे कि यदि सरकार का पतन हुआ तो सरकार चलाने का उत्तरदायित्व उसपर आ सकता है। अत: वह पूरे उत्तरदायित्व के साथ शासन की कमजोरियों का उद्घाटन करता रहे। विरोधी पक्ष आलोचना के लिये आलोचना में नहीं पड़ता, प्रत्युत शासन का सुधार करने के विचार से ओर जनमत को अपने पक्ष में करने के लिये ताकि निर्वाचकों से दूसरे अवसर पर अपील करने में सफलता प्राप्त करे। विरोधी पक्ष के इस स्वरूप को संयुक्त राजशाही में मान्यता प्राप्त है और वह शासन तंत्र का उतना ही महत्वपूर्ण अंग है जितना बहुमतप्राप्त दल। परिणामत: वह 'हर मैजेस्टी' के विरोधी दल के नाम से पुकारा जाता है और उसके नेता को मान्यताप्राप्त जनसेवा का उत्तरदायित्वपूर्ण ढंग से निर्वाह करने के लिये सरकारी खजाने से नियमित वेतन मिलता है। इस परंपरा को भारत में भी अपनाया गया है ओर विरोध पक्ष के नेता को मंत्री के समान वेतन प्राप्त होता है।\n\nकैबिनेट सरकार वहाँ स्थायी नहीं हो पाती जहाँ दलों का बाहुल्य हो अथवा जहाँ ऐसे समूह हों जिन्हें 'स्प्लिंटर ग्रूप्स' कहा जाता है।\n\nकैबिनेट शासनपद्धति का विकास यद्यपि इंग्लैंड में हुआ किंतु उसका सृजन वहाँ के किसी कानून द्वारा नहीं हुआ। १९३७ ई. तक तो पार्लमेंट के किसी भी ऐक्ट में इसका उल्लेख नहीं है। १९३७ में जो 'मिनिस्टर्स ऑव द क्राउन ऐक्ट' बना उसमें केवल इस बात की व्याख्या है कि कैबिनेट में कौन मंत्री रहेंगे। संयुक्त राजशाही में आज भी कैबिनेट का काम पूर्णत: परंपराओं पर चलता है। अन्य कामनवेल्थ देशों में तथा अन्यत्र यह मौलिक विधान का अंग बन गई है।\n\nइंग्लैंड में कैबिनेट शासन प्रणाली विकासक्रम का एक लंबा इतिहास है। वह निरंतर विकसित ओर बदलती अवस्थाओं के अनुसार अपने को उसके अनुकूल बनाती रही। परिणामस्वरूप यह प्रणाली जिन देशों में प्रचलित है उनमें सबकी कार्यपद्धति एक सी नहीं है।\n\nकैबिनेट प्रणाली को समझने के लिये हमें १६६० ई. के रेस्टोरेशन पर विचार करना होगा जिसके अनुसार प्रभुत्व का रूप तो राजा का रहा किन्तु वास्तविक शासन सत्ता पार्लमेंट को हस्तांतरित कर दी गई। चार्ल्स द्वितीय ने पचास सदस्यों की प्रिवी कौंसिल को महत्वपूर्ण मामलों में गोपनीयता के साथ फुर्ती से काम निपटाने में अक्षम देखकर मंत्रियों के उस छोटे से समूह पर निर्भर रहना आरंभ किया जो उसके विश्वासभाजन थे और पार्लमेंट में अपने पक्ष को प्रबल करने का जोड़तोड़ तक सकते थे। ये लोग राजा से एक छोटे बंद चैंबर या कैबिनेट में मिला करते। किंतु १७वीं शताब्दी में कैबिनेट पार्लमेंट द्वारा संदेह की दृष्टि से देखा जाता रहा।\n\nविलियम तृतीय ने अपने शासनकाल के अंतिम दिनों में अर्ल ऑव संडरलैंड की सलाह मानकर १६९२ में केवल एक दल से अपने मंत्री चुने। १६६५ के चुनाव के बाद, जिसमें ह्विग दल का हाउस ऑफ कामन्स में बहुमत था, उसने दोनों दलों से मंत्री नियुक्त करने के बजाय पार्लमेंट के ह्विग सदस्यों में से ही संसृष्ट आधार पर मंत्रिमंडल का गठन किया। इस मंत्रिमंडल को लोगों ने 'जंदा' नाम से पुकारा क्योंकि यह गुप्त रूप से और एक समूह की भाँति काम करता था। पार्लमेंट ने इसके प्रति बहुत असंतोष व्यक्त किया- उन्हें दंड नहीं दिया जा सकता क्योंकि उनके कामों का पता नहीं चलता।\n\nफलत: १७१० ई. तक एकदलीय मंत्रीमंडल वाली बात पूर्णरूप से कार्यान्वित न हो सकी। महारानी ऐन के शासन के अंतिम वर्षों में ही कैबिनेट प्रणाली की दिशा में कुछ प्रगति हुई। मंत्री लोग परामर्श के लिये और सारे सरकारी कामों में निर्णय लेने के लिये जब भी आवश्यकता होती, ह्वाइट हॉल में सीनियर सेक्रेटरी ऑव स्टेट के दफ्तर में मिला करते और सामान्यत: सप्ताह में एक बार रानी के कैबिनेट में उपस्थित होते ओर राजकाज तथा अपने निर्णय से उसे अवगत कराते। प्रिवी कौंसिलों के अधिवेशनों में केवल औपचारिक कामकाज होते। तथापि बाद में होने वाली जाँच पड़ताल की संभावनाओं को ध्यान में रखते हुए, मंत्रियों ने यह बुद्धिमत्तापूर्ण सावधानी बरत रखी थी कि विवादास्पद बातों को प्रिवी कौसिल के सामने प्रस्तुत करते ओर उसपर उसका औपचारिक निर्णय प्राप्त करते।\n\n१७१४ ई. में जार्ज प्रथम के राज्यारोहण होने ओर ह्विग दल के सत्तारूढ़ होने पर उसके ४६ वर्ष तक निरंतर अधिकार प्राप्त किए रहने के फलस्वरूप राजा के हस्तक्षेप के बिना मंत्रियों द्वारा शासनव्यापार चलाते रहने की प्रथा दृढ़ हो गई। राजा ने कैबिनेट के अधिवेशनों में जब अनुपस्थित रहना आरंभ कर दिया तब कैबिनेट का सारा दायित्व प्रधानमंत्री पर आ पड़ा और तब कैबिनेटरूपी संस्था का वास्तविक जन्म हुआ। १७२१-४२ में राबर्ट वालपोल ने सत्तारूढ़ होने पर अपना सम्माननीय पद स्थापित करने और शासन की सामान्य नीति निर्धारित करने का सफल प्रयास किया। उन्होंने अपने सहयोगियों से सहयोग प्राप्त कर राजा ओर पार्लमेंट के सामने संयुक्त मोर्चा बनाया ओर अपनी नीति का समर्थन न करने वाले टाउनसेंड और चेस्टरटन जैसे सहयोगियों को पदत्याग करने पर विवश किया। उन्होंने इस बात का आग्रह किया कि मंत्रियों का चुनाव उनपर छोड़ दिया जाए। उन्होंने पार्लमेंट का अवलंब लेकर शासन किया, किंतु तबतक दलों के संगठन और अनुशासन का विकास नहीं हुआ था, उन्हें अपने बल और संरक्षण का उपयोग करना पड़ा ओर पार्लमेंट पर अधिकार रखने के लिये घूसखोरी ओर भ्रष्टाचार की शरण लेनी पड़ी। किंतु जब १७४२ में उन्होंने पार्लामेंट का अवलंब नहीं मिल पाया तो उन्होंने पद त्याग कर दिया ओर हाउस ऑफ कामंस में राजित होने पर मंत्रिमंडल द्वारा पदत्याग करने की परंपरा की स्थापना की और पिट (कनिष्ठ) ने हाउस ऑव कामंस के विरूद्ध प्रधानमंत्री द्वारा निर्वाचकों से अपील कर सकने की परंपरा स्थापित की। किंतु महारानी विक्टोरिया के राज्य की लंबी अवधि (१८३७-१९०१) में जब संवैधानिक शासन स्थापित हुआ तब आधुनिक कैबिनेट प्रणाली के शासन ने क्रमश: अपना रूप स्थिर किया।\n\n", "id": "713846", "title": "कैबिनेट (सरकार)"}
{"url": "https://hi.wikipedia.org/wiki?curid=713848", "text": "फयओ प्रान्त\n\nफयओ थाईलैण्ड का एक प्रान्त है। यह उत्तरी थाईलैण्ड क्षेत्र में आता है। पूर्वोत्तर में प्रान्त की लाओस देश के साथ छोटी-सी सीमा है।\n\n", "id": "713848", "title": "फयओ प्रान्त"}
{"url": "https://hi.wikipedia.org/wiki?curid=713850", "text": "फ्रै प्रान्त\n\nफ्रै थाईलैण्ड का एक प्रान्त है। यह उत्तरी थाईलैण्ड क्षेत्र में आता है।\n\n", "id": "713850", "title": "फ्रै प्रान्त"}
{"url": "https://hi.wikipedia.org/wiki?curid=713854", "text": "नान प्रान्त\n\nनान थाईलैण्ड का एक प्रान्त है। यह उत्तरी थाईलैण्ड क्षेत्र में आता है। प्रान्त की पूर्वी सीमा लाओस देश से लगती है।\n\n", "id": "713854", "title": "नान प्रान्त"}
{"url": "https://hi.wikipedia.org/wiki?curid=713859", "text": "नोंग बुआ लम फू प्रान्त\n\nनोंग बुआ लम फू थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार के मध्य पर स्थित है।\n\n", "id": "713859", "title": "नोंग बुआ लम फू प्रान्त"}
{"url": "https://hi.wikipedia.org/wiki?curid=713873", "text": "कैल्सियम हाइड्रॉक्साइड\n\nकैल्सियम हाइड्रॉक्साइड (Calcium hydroxide) एक अकार्बनिक यौगिक है जिसका अणुसूत्र Ca(OH) है। इसे परम्परागत रूप से 'शामित चूना' या 'बूझा चूना' (स्लैक्ड लाइम) कहा जाता है।\n\n", "id": "713873", "title": "कैल्सियम हाइड्रॉक्साइड"}
{"url": "https://hi.wikipedia.org/wiki?curid=713884", "text": "केवलान्वयी\n\nकेवलान्वयी, न्यायदर्शन में एक प्रकार का विशेष अनुमान है। यहाँ हेतु, साध्य के साथ सर्वदा सत्तात्मक रूप से ही संबद्ध रहता है। न्यायदर्शन के अनुसार व्याप्ति दो प्रकार से हो सकती है- अन्वयमुखेन तथा व्यतिरेकमुखेन। अन्वय का अर्थ है- \"तत्सत्त्वे तत्सत्ता\" अर्थात् किसी वस्तु के होने पर किसी वस्तु की स्थिति, जैसे धूम के रहने पर अग्नि की स्थिति। व्यतिरेक व्याप्ति वहाँ होती है जहाँ हेतु तथा साध्य का संबंध निषेधमुखेन सिद्ध होता है। केवलान्वयी अनुमान केवल प्रथम व्याप्ति के ऊपर ही आधारित रहता है। यथा:\n\nज्ञेय का अर्थ है ज्ञान का विषय होना। (अर्थात् वह पदार्थ जिसे हम जान सकते हैं)। अभिधेय का अर्थ है अभिधा (या संज्ञा) का विषय होना अर्थात् वह पदार्थ जिसे हम कोई नाम दे सकते हैं। जगत् का यह नियम है कि ज्ञानविषय होते ही पदार्थ का कोई न कोई नाम अवश्यमेव दिया जाता है। यह व्याप्ति सत्तात्मक रूप से ही सिद्ध की जा सकती है, निषेधमुखेन नहीं, क्योंकि कोई भी ऐसा पदार्थ नहीं हैै जिसको नाम न दिया जा सके। अर्थात् अभिधेयाभाव को हम ज्ञेयभाव के साथ दृष्टांत के अभाव में कथमपि संबद्ध नहीं सिद्ध कर सकते। इसलिये ऊपरवाला निगमन केवल अन्वयव्याप्ति के आधार पर ही सिद्ध किया जा सकता है। इसीलिये ये अनुमान केपलान्वयी कहलाता है।\n", "id": "713884", "title": "केवलान्वयी"}
{"url": "https://hi.wikipedia.org/wiki?curid=713902", "text": "हार्नब्लेंड\n\nहार्नब्लेंड (Hornblende) खनिजों की एक शृंखला का नाम है (फेरोहॉर्नब्लेण्ड - मग्नेशियोहॉर्नब्लेण्ड)। किन्तु इसको अपने आप में खनिज नहीं माना जाता।\n\n", "id": "713902", "title": "हार्नब्लेंड"}
{"url": "https://hi.wikipedia.org/wiki?curid=713906", "text": "संयुक्त राज्य अमेरिका की कैबिनेट\n\nमोटे अक्षरसंयुक्त राज्य अमेरीका की कैबिनेट वहां के संघीय सरकार की कार्यपालिका से नामित सबसे वरिष्ट अधिकारियों से निर्मित है। \n\nलोकतांत्रिक शासित देश होने के कारण संयुक्त राज्य अमेरीका में भी शासनतंत्र में कैबिनेट को स्थान प्राप्त है। किंतु वहाँ उसका रूप इंग्लैंड तथा राष्ट्रमंडलीय देशों के कैबिनेट से सर्वथा भिन्न है। वहाँ कैबिनेट के सदस्य संसद् (कांग्रेस) के किसी सदन के सदस्य नहीं होते और न वे सदन में अपनी बातें उपस्थित कर सकते हैं। सदन के प्रति उनका कोई उत्तरदायित्व नहीं होता है। वे मात्र राष्ट्रपति के उत्तरदायी होते हैं। किंतु इंग्लैंड की ही तरह यहाँ भी कैबिनेट की कोई चर्चा शासन विधान में नहीं है। उसका संघटन और विकास व्यवहार और परंपरा के रूप में ही हुआ है। सामूहिक रूप से कैबिनेट न तो वैध है और न उसे किसी प्रकार का अधिकार प्राप्त है। \n\nसर्वप्रथम राष्ट्रपति वाशिंगटन ने अपने तीन प्रमुख प्रशासकों तथा अटार्नी जनरल को, जिसे उस समय तक विभागीय प्रधान का महत्व प्राप्त नहीं था, अपने गुप्त परार्मशदाता को मान्यता प्रदान की। उस समय तक उसे कैबिनेट जैसी संस्था का रूप प्राप्त न था। धीरे धीरे वे अन्य विभागीय अध्यक्षों को इस परार्मश में सम्मिलित करने लगे, और १७७३ में पहली बार राष्ट्रपति के सलाहकारों को 'कैबिनेट' के नाम से पुकारा गया। यह कैबिनेट ऐसा कोई कार्य नहीं कर सकती जिसे राष्ट्रपति उससे सलाह लिए बिना भी कर सकता हो। तथापि इस कैबिनेट की बैठक नियमित रूप से सप्ताह में एक बार होती है और इसकी बैठक की बात न प्रकाशित की जाती है और न उसका कोई लिखित विवरण रखा जाता है। इस बैठक में केवल उन्हीं बातों पर विचार होता है जिन पर राष्ट्रपति विचार करना चाहता है। सामान्यत प्रशासन की नीतिसंबंधी महत्व की बातों अथवा उन बातों पर विचार होता है जिन्हें राष्ट्रपति अथावा कैबिनेट का सदस्य संसद (कांग्रेस) विचारार्थ उपस्थित करना चाहता है। \n\n", "id": "713906", "title": "संयुक्त राज्य अमेरिका की कैबिनेट"}
{"url": "https://hi.wikipedia.org/wiki?curid=713908", "text": "संयुक्त राज्य अमेरिका का राष्ट्रपति\n\nसंयुक्त राज्य अमेरिका का राष्ट्रपति (President of the United States of America (POTUS)) यूएसए का चुना हुआ राज्याध्यक्ष एवं शासनाध्यक्ष होता है। राष्ट्रपति, यूएसए की संघीय सरकार के कार्यपालिका का नेता तथा सशस्त्र सेनाओं का कमाण्डर-इन-चीफ होता है।\n\n", "id": "713908", "title": "संयुक्त राज्य अमेरिका का राष्ट्रपति"}
{"url": "https://hi.wikipedia.org/wiki?curid=713911", "text": "संयुक्त राजशाही की कैबिनेट\n\nसंयुक्त राजशाही की कैबिनेट (Cabinet of the United Kingdom), वहाँ की सरकार का सामूहिक निर्णय लेने वाला समूह है। इसमें प्रधानमंत्री तथा २१ कैबिनेट मंत्री होते हैं।\n\n", "id": "713911", "title": "संयुक्त राजशाही की कैबिनेट"}
{"url": "https://hi.wikipedia.org/wiki?curid=713918", "text": "केसीन\n\nकेसीन स्तनधारी प्राणियों के दूध में पाया जानेवाली फ़ास्फोप्रोटीन है जो कैल्सियम कै सीनेट के रूप में रहता है। इसके अलावा सोयाबीन में भी केसीन पर्याप्त मात्रा में होता है। इसमें लगभग १५ ऐमीनो अम्ल पाए जाते हैं। इसका रंग सफेद से लेकर पीला तक होता है। केसीन, तनु क्षारों और सांद्र अम्लों में विलेय और जल में अविलेय है।\n\nअम्ल से अवक्षेपित केसीन कागज पर विलेपन करने, सरेसों (फाइबर्स), पेटों, आसंजकों (Adhedives), वस्त्रोद्योग और खाद्य पदार्थों में काम आता है।\n", "id": "713918", "title": "केसीन"}
{"url": "https://hi.wikipedia.org/wiki?curid=713920", "text": "गुजरात के ज़िले\n\nभारत के गुजरात राज्य में ३३ ज़िले है।  कच्छ सब से बड़ा और सब से छोटा ज़िला डांग है। अहमदाबाद ज़िले में सब से ज्यादा जनसंख्या और सब से कम जनसंख्या डांग ज़िले में है।सुरत ज़िला सब से ज्यादा जनसंख्या घनत्व वाला ज़िला है। \n\nगुजरात में २४९ तहसील है\n\n१ मई १९६० के दिन बृहद मुंबई राज्य के उत्तरेय स्थान में स्थित १७ ज़िले को जोड़कर गुजरात राज्य की स्थापना की गई थी। दूसरे भागो से महाराष्ट्र राज्य बनाया गया था।\n\nस्थापना काल में अहमदाबाद, अमरेली, बनासकाँठा, भरुच, भावनगर, डांग, जामनगर, जूनागढ़, खेडा, कच्छ, महेसाना, पंचमहाल, राजकोट, साबरकाँठा, રसुरत, सुरेन्द्रनगर और वडोदरा.ज़िले थे।\n\n१९६४ में अहमदाबाद और महेसाना ज़िले में से गांधेनगर ज़िला बनाया गया। जो गुजरात का पाटनगर बना।\n\n१९६६ में सुरत ज़िले में से वलसाड़ ज़िला बनाया गया।\n\n२ अक्तूबर १९९७ के दिन ५ नये ज़िले की रचना कि गई:-\n\nवर्ष २००० में पाटन ज़िले की रचना बनासकाँठा और महेसाना ज़िल से की गई।\n\n२ अक्तूबर २००७ को सुरत ज़िले से अलग तापी ज़िले की रचना की गई।\n\n१५ अगस्त २०१३ के दिन गुजरात के तत्कालीन मुख्यमंत्री नरेन्द्र मोदी द्वारा नये ७ ज़िले के रचना की गई-:\n\n", "id": "713920", "title": "गुजरात के ज़िले"}
{"url": "https://hi.wikipedia.org/wiki?curid=713922", "text": "गुणस्थान\n\nजैन दर्शन में गुण स्थान, उन चौदह चरणों के लिए प्रयोग किया गया हैं जिनसे जीव आध्यात्मिक विकास के दौरान धीरे-धीरे गुजरता है, इससे पहले कि वह मोक्ष प्राप्त करें। जैन दर्शन के अनुसार, यह पुद्गल कर्मों पर आश्रित होने से लेकर उनसे पूर्णता पृथक होने तक आत्मा की भाव दशा हैं। यहाँ शब्द के \"आधार पर\" इसका मतलब एक साधारण नैतिक गुणवत्ता नहीं है, अपितु यह आत्मा की प्रकृति — ज्ञान, विश्वास और आचरण के लिए उपयोग किया गया है।\nदर्शन, मोहनीय आदि कर्मों के उदय, उपशम, क्षयोपशम और क्षय के निमित्त से होनेवाले जीव के आंतरिक भावों को गुणस्थान गुणस्थान कहते हैं (पंचसंग्रह, गाथा ३)। गुणस्थान, १४ हैं। चौथे कर्म मोहनीय को कर्मों का राजा कहा गया है। दर्शन और चरित्र मोहनीय के भेद से दो प्रकार के हैं। प्रथम दृष्टि या श्रद्धा को और दूसरा आचरण को विरूप देता है। तब जीवादि सात तत्वों और पुण्य पापादि में इस जीव का विश्वास नहीं होता और यह प्रथम (मिथ्यात्व) गुणस्थान में रहता है। दर्शन मोहनीय और अनंतानुबंधी क्रोध-मान-माया-लोभ के उपशम या क्षम से सम्यकत्व (चौथा गुणस्थान) होता है। श्रद्धा के डिगने पर अस्पष्ट मिथ्यात्व रूप तीसरा (सासादन) और मिली श्रद्धा रूप तीसरा (मित्र) गुणस्थान होता है। सम्यक्त्व के साथ आंशिक त्याग होने पर पाँचवाँ (देशविरत) और पूर्ण त्याग होने पर भी प्रसाद रहने से छठा (प्रमत विरत) तथा प्रमाद हट जाने पर सातवाँ (अप्रमत्त विरत) होता है। संसारचक्र में अब तक न हुए शुभ भावों के होने से आठवाँ (अपूर्वकरण) तथा नौवाँ (अनिवृत्तिकरण) होते हैं। बहुत थोड़ी लोभ की छाया शेष रहने से दसवाँ (सूक्ष्मसांपराय) और मोह के उपशम अथवा क्षय से ११वाँ (उपरांत मोह) या १२वाँ (क्षीण मोह) होता है। कैवल्य के साथ योग रहने से १३वाँ (संयोग केवली) और योग भी समाप्त हो जाने से १४वाँ (अयोग केवली) होता है और क्षणों में ही मोक्ष चला जाता है।\n\nमुनि प्रमाणसागर के अनुसार \"गुणस्थान आत्मा-विकास का दिग्दर्शक है\"।आध्यात्मिक विकास के निम्न चौदह चरण हैं:\n\nपहले चरण का प्रतीक सकल अज्ञान है। अगर इस स्तर पर, एक व्यक्ति अपने अस्तित्व का ध्यान करता है, उसमें निम्नलिखित ऊर्जाओं का अस्थायी निलंबन होता है: \nयह गुणस्थान जीव की मानसिक स्थिति को दर्शाता है जब वह जीव सम्यक् दर्शन से डिग रहा हो। इसका शाब्दिक अर्थ है समयक्त्व का विनाश। \nमिश्र मतलब मिश्रित। इस गुणस्थान में जीव समयक्त्व पर थोड़ा विश्वास और थोड़ा संदेह करता है। \n\nजब व्यक्ति का संदेह हट जाता हैं, वह इस गुणस्थान में पहुँचता है और सम्यक् दृष्टि (सच्चा आस्तिक)। कहलाता है। संदेह ध्यान या गुरु के निर्देश के कारण हट सकता है। \n\nदेश मतलब आंशिक। सम्यक् चरित्र की प्राप्ति के लिए आंशिक व्रतों का पालन और स्थूल रूप से पाँच पापों का त्याग। \n\nप्रमाद सहित महाव्रतों का पालन। यह दिगम्बर जैन मुनि (साधु) के रूप में पहला क़दम है। इसमें पूर्ण आत्म-अनुशासन होता है हालांकि कभी कभी थोड़ी लापरवाही होती है।\n\nसभी महाव्रतों का सम्यक् पालन।\n\nगुणस्थान जिसमें मंद रूप में कषाय मौजूद हों।\n\nस्थूल रूप से मोहनीय कर्म का क्षय। \n\nकषायों का सूक्ष्म रूप में मौजूद होना।\n\nमोह का दमन पर केवल ज्ञान की प्राप्ति नहीं होना।\n\nसभी कषाय और मोह का क्षय।\n\nइस गुणस्थान में आत्मा के स्वाभाविक गुण- अनन्तज्ञान, अनन्तदर्शन, अनन्तसुख और अनन्त आत्मशक्ति प्रकट हो जाते हैं। \"स\" अर्थात् \"साथ\" और योग यानी मन, वाणी और शरीर की गतिविधी। केवली शब्द का प्रयोग सर्वज्ञ जीवों (अरिहन्त) के लिए किया गया है जिन्होंने सभी घातिया कर्मों का विनाश कर दिया हो और केवल ज्ञान की प्राप्ति कर ली हो। \n\nयह मोक्ष पथ पर अंतिम चरण है जिसमें जीव चार अघातिया कर्मों का विनाश कर देता है। जीव इस गुणस्थान के पश्चात् सिद्ध बन जाता है। यह जीव का स्वाभाविक स्वरूप है।\n\n", "id": "713922", "title": "गुणस्थान"}
{"url": "https://hi.wikipedia.org/wiki?curid=713926", "text": "विकृतीकरण (जैवरसायन)\n\nविकृतीकरण (Denaturation) एक प्रक्रिया है जिसमें प्रोटीन या न्युक्लिक अम्ल अपनी मूल अवस्था में उपस्थित चतुष्क संरचना (quaternary structure), तृतीयक संरचना एवं द्वितीयक संरचना को छोड़कर एक नयी संरचना प्राप्त करता है। विकृतिकरण के लिये कोई वाह्य स्ट्रेस या वाह्य यौगिक (जैसे सान्द्र अम्ल या क्षार, सान्द्र अकार्बनिक लवण, कार्बनिक विलायक (अल्कोहॉल या क्लोरोफॉर्म) या विकिरण या ऊष्मा का उपयोग किया जाता है।\n", "id": "713926", "title": "विकृतीकरण (जैवरसायन)"}
{"url": "https://hi.wikipedia.org/wiki?curid=713933", "text": "इलेक्ट्रानिक परिपथ\n\nइलेक्ट्रॉनिक परिपथ (electronic circuit) वह परिपथ है जिसमें प्रतिरोधक, संधारित्र, ट्रांजिस्टर, प्रेरकत्व, डायोड आदि तार से या बोर्ड पर बने चालक मार्गों से जुड़े हों। इसके मुख्य दो प्रकार हैं- एनालाग परिपथ और डिजिटल परिपथ। जिस परिप्थ में एनालॉग और डिजिटल दोनों का मिश्रण होता है उसे मिश्रि परिपथ (मिक्स्ड सर्किट) या संकर परिपथ (हाइब्रिड सर्किट) कहते हैं।\n", "id": "713933", "title": "इलेक्ट्रानिक परिपथ"}
{"url": "https://hi.wikipedia.org/wiki?curid=713942", "text": "इलेक्ट्रॉनिक इंजिनीयरी का इतिहास\n\nइलेक्ट्रॉनिकी का आधुनिक रूप रेडियो एवं दूरदर्शन के विकास के रूप में सामने आया। साथ ही द्वितीय विश्व युद्ध में प्रयुक्त रक्षा उपकरणों एवं रक्षा-तन्त्रों से भी इसका महत्व उभरकर सामने आया। किन्तु इलेक्ट्रॉनिकी की नीव बहुत पहले ही रखी जा चुकी थी।\n\nइलेक्ट्रॉनिकी के विकास की मुख्य घटनायें एवं चरण संक्षेप में इस प्रकार हैं:\n\n\n", "id": "713942", "title": "इलेक्ट्रॉनिक इंजिनीयरी का इतिहास"}
{"url": "https://hi.wikipedia.org/wiki?curid=713963", "text": "लोइ प्रान्त\n\nलोइ या लोय थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है। इसकी उत्तर्री सीमा लाओस देश से लगी हुई है। प्रान्तीय राजधानी का नाम भी लोइ (शहर) है और यह पहाड़ों से घिरा हुआ है जिनपर अक्सर धुंध रहती है। \n\n", "id": "713963", "title": "लोइ प्रान्त"}
{"url": "https://hi.wikipedia.org/wiki?curid=713966", "text": "नोंग खाइ प्रान्त\n\nनोंग खाइ थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है।\n\nनोंग खाइ प्रान्त ईसान क्षेत्र का सर्वोत्तरी प्रान्त है और इसकी उत्तरी सीमाएँ लाओस देश से लगी हुई हैं। लाओस की राजधानी व्येन्त्यान प्रान्तीय राजधानी नोंग खाइ (शहर) से केवल २५ किमी दूर है। मीकांग नदी यहाँ पर दोनों देशो के बीच एक प्राकृतिक सीमा बनाती है और उसपर थाई-लाओ मित्रता पुल नामक एक पुल खड़ा हुआ है।\n\n", "id": "713966", "title": "नोंग खाइ प्रान्त"}
{"url": "https://hi.wikipedia.org/wiki?curid=713968", "text": "रोइ एत प्रान्त\n\nरोइ एत थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में स्थित है।\n\nप्रान्त के नाम (ร้อยเอ็ด \"रोइ एत\") का अर्थ थाई भाषा में \"एक सौ एक\" है। सही अर्थों में यह \"ग्याराह\" - थाई में \"सिप एत\" (สิบเอ็ด) होना चाहिये था क्योंकि यह रोइ एत नगर के ग्याराह प्राचीन द्वारों पर रखा गया है जो इसके अधीन ग्याराह राज्यों के लिये बने हुए थे। प्राचीन काल में ग्याराह को \"๑๐๑\" (१०१) लिखा जाता था और वहीं से यह परिवर्तित प्रयोग व नाम उत्पन्न हुआ।\n\n", "id": "713968", "title": "रोइ एत प्रान्त"}
{"url": "https://hi.wikipedia.org/wiki?curid=713974", "text": "चइयफूम प्रान्त\n\nचइयफूम थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है।\n\n\"चइयफूम\" थाई भाषा में संस्कृत की \"जय भूमि\" का रूप है, यानि प्रान्त के नाम का अर्थ \"विजय की भूमि\" है। मलय भाषा में इसे \"जय बूमि\" में रूपांतरित किया जाता है।\n\n", "id": "713974", "title": "चइयफूम प्रान्त"}
{"url": "https://hi.wikipedia.org/wiki?curid=713984", "text": "खोन कैन प्रान्त\n\nखोन कैन थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है।\n\n", "id": "713984", "title": "खोन कैन प्रान्त"}
{"url": "https://hi.wikipedia.org/wiki?curid=713987", "text": "बांग्लादेशी संसद के अध्यक्ष\n\nबांग्लादेश की राष्ट्रीय संसद के अध्यक्ष(, उच्चारण:\"बांलादेशेर जातीयो शौंशोदेर स्पिकार\" अर्थात्:बांग्लादेश की राष्ट्रीय संसद के/की स्पीकर), बांग्लादेश की संविधान द्वारा स्थापित एक संवैधानिक पद है। वे बांग्लादेश की संसद के सभापति एवं अधिष्ठाता है। संसद के अधिष्ठान के अलावा, अध्यक्ष, राष्ट्रपति के उप कार्यवाहक भी हैं, अर्थात्‌, राष्ट्रपति के अभाव में वे राष्ट्रपतित्व का निर्वाह के लिये भी जिम्मेदार हैं। इसके अलावा, कुछ अवसरों पर वे विदेशों में भी सदन व देश का प्रतिनिधित्व करते हैं। उन्होंने संसद के सदस्यों द्वारा निर्वाचित किया जाता है। वे तटस्थ होता हैं एवं संसद को भंग किए जाने के बाद भी अगले अध्यक्ष के चयन तक अध्यक्षता की जिम्मेदारियां निभाने है।\n\nसभापति का चुनाव, प्रक्रिया के नियमों के अनुसार होता है। वेस्टमिंस्टर प्रणाली पर आधारित किसी भी व्यवस्था के अनुरूप ही बांग्लादेश की संसद के सभापति का चुनाव भी सदस्यों द्वारा ही होता है। सदन की पहली बैठक निवर्तमान सभापति की अध्यक्षता में बैठती है। इस बैठक में अध्यक्ष महोदय(या उनकी गैरमौजूदगी में उपाध्यक्ष महोदय), नव निर्वाचित सदन के नए अध्यक्ष व उपाध्यक्ष के चुनाव नियमों के आधार पर करने की प्रक्रिया शुरू करते हैं, एवं यह चुनाव निवर्तमान सभापति की अध्यक्षता में ही किया जाता है। बहरहाल, नियमों के अनुसार, एक व्यक्ति अपने स्वयं के चुनाव की अध्यक्षता नहीं कर सकता है। नए अध्यक्ष व उपाध्यक्ष के चुनाव के पश्चात सदन को अनुकल के लिए स्थगित कीया जाता है एवम नए पदाधिकारियों को पद की शपथ दिलाई जाती है। इसके पश्चात सदन पुनः लय अध्यक्ष की अध्यक्षता में बैठती है।\n\nबांग्लादेश की राजनीतिक परंपरा में, अध्यक्ष व उपाध्यक्ष को शपथ ग्रहण करने के साथ ही पद-ग्रहित मान लिया जाता है। अध्यक्ष को, बांग्लादेश के राष्ट्रपति, पद की शपथ दिलाते हैं। सदन के अन्य सामान सांसदों के विपरीत, राष्ट्रीय संसद के अध्यक्ष व उपाध्यक्ष अपने पद पर तब तक विराजमान रहते हैं जब तक उनके संबंधित उत्तराधिकारी पद पर विराजमान नहीं होते(आमतौर पर नए संसद के निर्वाचन के पश्चात)। बांग्लादेश की संवैधानिक व्यवस्था के अनुसार जैसे ही कार्यवाहक सरकार सत्ता पर आती है वैसे ही, प्रधानमंत्री, अन्य कैबिनेट मंत्री, सत्ता पक्ष के नेता, नेता विपक्ष एवं संसद के मुख्य सचेतक व अन्य सचेतकों को पद सेवानिवृत्त मान लिया जाता है। केवल अध्यक्ष और उपाध्यक्ष ही क्रमिक सदनों के बीच एक कड़ी की तौर पर बने रहते हैं।\n\nनिम्न तालिका में सभी पूर्व पदाधिकारियों की काल सहित सूची दी गई है:\n", "id": "713987", "title": "बांग्लादेशी संसद के अध्यक्ष"}
{"url": "https://hi.wikipedia.org/wiki?curid=714014", "text": "द इक़्वालाइज़र (फ़िल्म)\n\nद इक़्वालाइज़र (अंग्रेजी; The Equalizer) वर्ष 2014 की अमेरिकी एक्शन नियो-नोइर अपराध थ्रिलर फ़िल्म है जिसका निर्देशन एंटोनी फुक़ुआ ने किया है और लेखन रिचर्ड वेंक ने किया है, जिन्होंने लगभग इसी समान नाम के टीवी धारावाहिक पर काम किया है। फ़िल्म में डेंज़ल वाॅशिंगटन, मार्टन सोकैस, श्लोए ग्रैस माॅरेत्ज़, डेविड हार्बर, बिल पुलमैन तथा मेलिसा लियो ने अभिनय किया है। प्रमुख फोटोग्राफी की शुरुआत जून 2013 को मैसाचुसेट्स के विभिन्न शहरों एवं इलाकों को लोकेशन के रूप में चुना गया। यह विलैज रोडशाॅ पिक्चर्स की पहली फ़िल्म है जिन्होंने वर्ष 2001 से सेविंग सिल्वरमैन कै बाद सोनी पिक्चर्स एंटरटेनमेंट के करारनामे के साथ सह-वित्तीय रूप से साझेदारी की है। फ़िल्म की वैश्विक प्रदर्शनी 2014 की टोरंटो अंतर्राष्ट्रीय फ़िल्म उत्सव को सितम्बर 7, 2014, में हुआ और फिर वर्ल्डवाईड सितम्बर 26 को जाकर रिलीज की गई। समीक्षकों ने फ़िल्म की मिश्रित पक्ष के बाद इसे सकारात्मक प्रतिक्रिया दी और फ़िल्म ने वैश्विक स्तर पर $192 करोड़ से अधिक की बाॅक्स ऑफिस का कारोबार किया। फ़िल्म की सिक्विल यानी दूसरे भाग बनाने की पुष्टि की है, जिसमें वाशिंगटन दुबारा से अपने रोल में दिखेंगे।\nराॅबर्ट मैक'काॅल (डेंजेल वाशिंगटन) एक सेवानिवृत्त ब्लैक ऑपरेशन ऑपरेटिव है जो अब बोस्टन के मैसाचुसेट्स नामक इलाके ही होम मार्ट हार्डवेयर स्टोर पर काम करता है, जहाँ के उसके सहकर्मियों में उसकी कईयों के साथ अच्छी दोस्ती हो जाती है, और नए प्रशिक्षु सुरक्षा गार्ड रैल्फी को योग्यता परीक्षा में पास कराने के लिए सहायता करता है। मैक'काॅल ने हाल में गुजरे अपनी मरहूम बीवी से वायदा किया था कि वह अपनी पुरानी जिंदगी छोड़ देगा। अनिद्रा की शिकायत की वजह से, मैक'काॅल अपना ज्यादातर वक्त चौबीसों घंटे खुले रहनेवाले कैफो में किताब पढ़ते हुए गुजारता, जहाँ उसकी दोस्ती एलिना (ग्रैस माॅरेत्ज़) नामक, रूसी माफिया की एक किशोर वेश्या से होती है, जहाँ वह राॅबर्ट से उसकी किताब, द ऑल्ड मैन एंड द सी के दार्शनिक व्याख्याओं को सुन खुश रहती। एक रात उसके अस्पताल में भर्ती होने की खबर मिलती है जब उसका दलाल, स्लावी (डेविड म्युनिर) उसकी बेरहमी से पिटाई कर देता है। मैक'काॅल उस रूसी सरगना मालिक के रेस्तराँ में दाखिल होता है और एलिना की आजादी के बदले में स्लैवी को $9,800 डाॅलर की कीमत देता है, लेकिन स्लैवी बड़ी बेहुदगी से इंकारते हुए, मैक'काॅल की मांग खारिज कर उसे बुढ़ा और नामर्द कहता है। अपने प्रस्ताव की नाकामी पर, मैक'काॅल उस कमरे को गौर करते, इसे 16 सेकेंडों में पूरा साफ करने का आकलन निकालता है। इसके फौरन बाद वह स्लावी और उसके चारों आदमियों को बेहद कुशलता से आमने-सामने की लड़ाई से निपटा देता है। और ज्यों ही उसे बेचैनी लगी, मैक'काॅल को महसूस हूआ 19 सेकेंड में अपना टास्क पूरा कर लिया है और तब मरते हुए स्लावी पर फटकारते हुए कहता कि अगर उसने पैसों से इंकार किया होता तो भी वह मारा जाता।\n\nरशियन माफिया बाॅस व्लादमिर पुश्किन\n(व्लादमिर कुलिच) अने एक एन्फाॅर्सर टेडी रेनसेन (मार्टन सोकैस) को बोस्टन जाने और एक दोषी को मारने कहता है। इसी दौरान, राल्फ की बतौर होम मार्ट वाली सुरक्षा गार्ड की नौकरी की अर्जी निकाली जाती है जिस माँ की फैमिली रेस्तराँ में मदद करता था, उसे कुछ भ्रष्ट पुलिसवालों ने जबरन वसूली ना देने पर आग लगा दी। मैक'काॅल उन बेईमान पुलिसकर्मियों से मिलता है और उन दोनों की पिटाई करता है। फिर उन दोनों को जबरन वसूली किए गए पैसों को लौटाने को यह कहकर धमकाता है, ऐसा नहीं करने पर वह जनता में उनके काले कारनामों के विडियो प्रसारित कर देगा जिनमें उन्होंने रैल्फ की माँ से जबरन प्रोटेक्शन मनी की वसूली की। रैल्फी होम मार्ट को लौटता है, जहाँ टेस्ट पास करने बाद उसे स्टोर में सिक्युरिटी गार्ड का काम मिल जाता है।\n\nटेडी को पता चल जाता है कि मैक'काॅल ही जिम्मेदार है, वह मैक'काॅल के इस हुनर को देख अचंभित हो जाता है। मैक'काॅल इसी तरह चालाकी से गुनाहगारों का पीछा करता और बहुत चौकस होकर काम को अंजाम देता रहा। मैक'काॅल अपने पुराने दोस्तों; जिनमें से एक शादीशुदा दंपति और सेवानिवृत्त सीआईए ऑपरेटिव सुसैन (मेलिसा लियो) और ब्रायन प्लुमेर (बिल पुलमैन) से मुलाकात के लिए वर्जिनिया जाता है, जोकि खुफिया तौर पर पुशकिन की गतिविधियों पता लगाने में वे मदद कर सकते हैं। यहां टेडी के असल नाम निकोलाई इचहेंको होने का खुलासा होता है, जोकि कभी एक्स-स्पेट्सनैज़ हुआ करता था और जिसकी एक गुप्त पुलिसकर्मियों की विंग है; सुसैन उसका वर्णन \"सनकी के मुट्ठी में चाभी\" जैसी बात कहती है। ब्रायन यह बात राॅबर्ट को बताता है उसके जनाजे की बढ़िया तैयारी की और उसका बोझ हटाया, वह यह बात राॅबर्ट को बताता है उसके जनाजे की बावजूद कोई हैरानी की बात नहीं, कि वह बच गया। मैक'काॅल के जाते ही, सुसैन यह बात ब्रायन को कहती है कि मैक'काॅल वाकई मदद की उम्मीद से नहीं, बल्कि इजाजत लेने को आया था।\n\nमैक'काॅल तब फ्रैंक मास्टर (डेविड हार्बर) नामक भ्रष्ट पुलिस वाले जोकि पुश्किन के पैरोल पर काम करता है, उसे धर दबोचने के लिए, उसी के कार में फंसा देता और कार की एक्जाॅहस्ट पाइप को बंदकर दम घोंटते हूए उसे सहयोग देने की जबरदस्ती करता है। फ्रैंक ढीला पड़ जाता है और मैक'काॅल उसकी मदद से पुशकिन के एकमात्र काले धंधों के स्थानीय ठिकानों पर छापामारी कर तबाह कर डालता है। मैक'काॅल इसके बाद निकोलाई से डिनर पर मिलता है, यह कसम देकर की कि वह पुश्किन के कारोबार को बर्बाद कर देगा। जब मैक'काॅल तस्करी के सामानों से भरे पुश्किन के जहाज को उड़ा डालता है, पुश्किन गुस्से में निकोलाई से मैक'काॅल को मार डालने का हुक्म देता है, यह कहकर कि जब तक सब निपट ना जाए, वह अपने घर माॅस्को नहीं जाने वाला।\n\nनिकोलाई एवं उसके आदमी होम मार्ट पहुँचते हैं और रैल्फी समेत मैक'काॅल के साथ काम करने वाले अन्य सहकर्मियों साथ बंधक बनाकर, उन्हें जान लेने की धमकियाँ देते हैं यदि मैक'काॅल ने खुद को हवाले नहीं किया तो। मैक'काॅल स्टोर में दाखिल होता है और इसके साथ ही बत्तियाँ बुझा दी जाती हैं, और रैल्फी को दूसरे बंधकों को महफूज जगह ले जाने को कहता है। मैक'काॅल उन्हें वहां स्टोर पर छुपाकर लगाए बूबी ट्रैप के जरीए एक के एक निकोलाई के गुंडों को मार डालता है। आखिर में मैक'काॅल और निकोलाई के ही कुछ एक आदमी बचते हैं, रैल्फी वापिस स्टोर आकर जख्मी मैक'काॅल को बाहर निकालता है, लेकिन इसमें उसे उसकी टांग में गोली लग जाती है। मैक'काॅल, ब्रेकर बाॅक्स जाकर रैल्फी को अगले 40 सेकेंड में बिजली चालू करने को कहता है, समय की सटीकता के लिए वह अपनी डीजीटल घड़ी भी देता है। मैक'काॅल एक माइक्रोवेव ओवन में ज्वलनशील प्रोपेन और ऑक्सीजन के छोटे कंटेनरों से अटा देता है। ज्यों ही बिजली वापिस आती है, इस भीषण धमाके से टेडी के आखिरी आदमियों को भी मार डालती है। आखिरकार, मैक'काॅल का टेडी से सामना होता है और वह उसे कीलें लगाने की नेल गन से मार देता है।\n\nइसके बाद, मैक'काॅल माॅस्को को रवाना होता है और पुश्किन के घर उसे गुस्सलखानें में नहाते हुए मिलता है तथा वहीं पर बिजली तारों का जाल लगाकर उसकी जान ले लेता है। बाॅस्टोन लौटकर मैक'काॅल, अस्पताल में दुबारा एलिना से मिलता है, जिसके जख्म अब ठीक होने बाद, उसे कानूनी तौर पर नौकरी मिलने साथ उसे वही किताब पढ़ने को मिलती है। इस दुबारा मिले जीने के अवसर के लिए वह उसका शुक्रिया अदा करती है। मैक'काॅल इस प्रेरणा से अपने कौशल से लोगों की मदद जारी रखता है और एक ऑनलाइन इश्तहार को पोस्ट कर, \"द इक़्वालाइज़र\" नाम से अपनी दूसरी पहचान बताता। जल्द ही उसे किसी और की मदद की दरकार पहुँचती है तथा उसे जवाब देने को राजी होता है।\n\n\nजून 2010 में, यह घोषणा हुई कि बड़े पर्दे पर रिलीज होने वाली \"द इक़्वालाइज़र\" में अभिनेता रसैल क्रो नजर आएँगे जिसका निर्देशन पाॅल हैगिस ने किया है, साथ ही क्रो फ़िल्म के मुख्य पात्र राॅबर्ट मैक'काॅल की भूमिका करेंगे।\nफिर दिसम्बर 2011 में, यह रिपोर्ट आई कि अभिनेता डेंजल वॉशिंगटन इसके फ़िल्मी संस्करण की शीर्षक भूमिका करेंगे, जिसका वित्तीय साझेदारी सोनी पिक्चर्स एंटरटेनमेंट तथा एस्केप आर्टिस्ट करेगी। निर्देशक एंटोनी फुक़ुआ ने मार्च 21, 2013 की बाॅर्ड मिटिंग पर निर्दशन की इच्छा रखी, जिससे अभिनेता वाशिंगटन साथ सफल जोड़ी के रूप में साल 2001 की ऑस्कर विजयी फ़िल्म द ट्रेनिंग डे बनाई थी। मई 10, 2013 में अभिनेत्री क्लोए ग्रैस माॅरेत्ज़ को सह-भूमिका के लिए मुनादी दी गई। [8] फिर मई 31, 2013 पर, मेलिसा लियो को फ़िल्म में कास्ट किया गया। लियो 2012 की फ़िल्म द फ्लाइट में वाॅशिंगटन साथ काम कर चुकी थी और निर्देशक फुक़ुआ के साथ ओलिम्पस हेज फाॅलेन (2013) में अभिनय किया। वहीं मार्टन सोकैस मई 17 में, खलनायक की भूमिका के लिए कास्ट किया गया।\n\nफ़िल्मांकन की शुरुआत जून 2013 से चुने गए लोकेशन सेलिस्बरी, हैमिल्टन, चेलेसा, हैवेरहिल और बोस्टन के मैसाचुसेट्स में हुई।\nदिनांक जून 21, 2013 में, हैरी ग्रेगसन-विलियम्स को फ़िल्म संगीत निर्देशन के लिए नियुक्त किया गया। वहीं वैरेसे सैराबैन्डे ने फ़िल्म \"द इक़्वालाइज़र\" के लिए, सितम्बर 23, 2014 एक संगीतमय एलबम जारी किया।\nअगस्त 25, 2014 को, फ़िल्म संगीत \"गट्स ओवर फियर\" के प्रिव्यु, जिसे रैपेर गायक एमिनेम और गायिका सीया ने आवाज दी, उसे बतौर निर्माता एमिले हायनी ने, फ़िल्म के प्रिमियर पर ट्रेलर पर सुनाया गया। फिर यही संगीत को फ़िल्म के अंतिम क्लोजिंग क्रेडिट दृश्यों के दौरान रखा गया।\nफ़िल्म की पहली ऑफिशियली इमेज दिसम्बर 6, 2013 को जारी की गई। सोनी पिक्चर्स की योजना थी कि फ़िल्म अप्रैल 11, 2014 को जारी की जाए, लेकिन बाद में इसे सितम्बर 26, 2014 तक की तारीख बढ़ा दी गई। फ़िल्म का पहला ऑफिशियल पोस्टर अप्रैल 16, 2014 को जारी किया गया। अप्रैल 22 को, अमेरिकी समाचार मिडिया टुडे ने फ़िल्म से जुड़ी तस्वीरें प्रकाशित की। मई 24 को, फ़िल्म की ट्रेलर जारी की गई। फिर जून 12 में, फ़िल्म की अन्य आधिकारिक ट्रेलर को रिलीज किया गया। जुलाई 16 को, फ़िल्म का आईमैक्स पोस्टर रिलीज किया गया।\nफ़िल्म का प्रिमियर सितम्बर 7, 2014 में टोरंटो अंतरराष्ट्रीय फ़िल्म फेस्टिवल 2014 को दिखाया गया। [22] सोनी ने वैश्विक स्तर पर सितम्बर 26, 2014 को आईमैक्स थियटरों में फ़िल्म रिलीज कराई। [23]\n\nफ़िल्म \"द इक़्वालाइज़र\" ने उत्तरी अमेरिका में $101.5 करोड़ डाॅलर तथा अन्य प्रदेशिक क्षेत्र में हुई $90.8 करोड़ को मिलाकर कुल $192.3 करोड़ डाॅलर की वर्ल्डवाईड कारोबार किया है, जबकि फ़िल्म का बजट $55 करोड़ के आसपास था।\nफ़िल्म की प्रदर्शनी सितम्बर 26, 2014 को, संयुक्त राष्ट्र के 3,236 सिनेमाघरों में जारी किया गया और अपनी पहली ओपनिंग नाईट में $12.6 करोड़ डाॅलर बटोरा जहाँ पिछली गुरुवार रात के चुने हुए 2,693 स्क्रीनों पर $1.45 करोड़ जितनी कमाई हुई थी। अगले ही दूसरे दिन फ़िल्म का व्यवसाय $13.5 करोड़ और तीसरे दिन $8.1 करोड़ रहा। ओपनिंग के तौर पर वाॅशिंगटन की यह तीसरी बड़ी फ़िल्म थी, जिसने पिछली फ़िल्म अमेरिकन गैंगस्टर ($15.8 करोड़) और सेफ हाउस ($13.6 करोड़) की कमाई को पीछे छोड़ दिया। फिर इस ओपनिंग सप्ताहांत में फ़िल्म ने $35,000,000 करोड़ ($10,816 डाॅलर प्रति थियेटर) की कुल कमाई की तथा बाॅक्स ऑफिस के पहले पायदान पर रही। \nफ़िल्म ने लगभग सितम्बर में रिलीज फ़िल्मों की सभी बाॅक्स-ऑफिस की साप्ताहिक रिकॉर्ड तोड़ कमाई की, जिनमें से बड़ी आर-रेटिंग (वयस्क सामाग्री) की सबसे श्रेष्ठ रही ($29 करोड़) के रिकाॅर्ड को पीछे कर दिया, जोकि सितम्बर की बड़ी आईमैक्स ओपनर थी, वहीं निर्देशक एंटोनी की श्रेष्ठ फ़िल्म ओलिम्पस हेज फाॅलेन ($30 करोड़) की साप्ताहिक कमाई से भी आगे रही, यह वाॅशिंगटन की तीसरी बड़ी घरेलू ओपनिंग थी उनकी पूर्वकथित अमेरिकन गैंगस्टर ($43.6 करोड़) तथा सेफ हाउस ($40.2 करोड़) के बाद से और अब यह सितम्बर में रिलीज अब तक की सबसे बड़ी फ़िल्म के तौर पर शुमार हो चुकी है। इसने करीबन 352 आईमैक्स थियटरों से $3.3 करोड़ की कमाई की है। फ़िल्म में 52% पुरुष एवं 65% 30 से ज्यादा उम्र के लोगों ने अभिनय किया है।\nफ़िल्म \"द इक़्वालाइज़र\" ने ओवरसीज के ६५ विभिन्न प्रदेशों के ४,५०० स्क्रीन पर अपनी ओपनिंग में लगभग $१७.८ करोड़ तथा १३७ आईमैक्स थियटरों से कुल $१.४ करोड़ की धनराशि की कमाई हुई।\nफ़िल्म ने तकरीबन सितम्बर को रिलीज होने वाली ओपनिंग फ़िल्मों का रिकॉर्ड तोड़ा है जिनमें विभिन्न प्रादेशिक देशों जैसे युनाइटेड किंगडम, नीदरलैंड, इज्रायल एवं मिश्र प्रदेश आते हैं। टाॅप ओपनिंग में युनाइटेड किंगडम में ($२.९ करोड़), रूस ($२.७ करोड़), मैक्सिको ($१.४ करोड़), ब्राजील ($१.३ करोड़) संयुक्त अरब अमीरात ($८७५,०००) और मलेशिया ($६५०,०००) आदि शामिल हैं। वहीं विलैज रोडशो मार्केट में अंदाजन $२.४ करोड़ से अधिक कमाई की जिनमें टाॅप ओपनिंग वाले देशों जैसे ऑस्ट्रेलिया ($१.९ करोड़), न्यूज़ीलैंड ($१८०,०००) तथा सिंगापुर ($३००,०००) आदि शामिल हैं। \n\nफरवरी 24, 2014 को, यानी फ़िल्म के रिलीज होने के सात माह पहले ही, निर्माता सोनी पिक्चर्स एवं एस्केप आर्टिस्ट इसकी आगामी कड़ी की योजना बना चुके थे, साथ ही रिचर्ड वेंक ने पटकथा लिखना शुरू कर दिया था। वहीं अक्टूबर 2014 के पूर्व, फुक़ुआ ने साक्षात्कार में कहा फिल्म की सिक्विल बनने की संभावना वह सिर्फ दर्शकों और अभिनेता वाॅशिंगटन की मांग पर छोड़ते है यदि वो ऐसा चाहते हो तो। उनके मुताबिक यह काफी दिलचस्प कैरैक्टेर है और अगर आगामी संस्करण बनाना ही हो, तो उसे व्यापक अंतर्राष्ट्रीय स्तर पर बनवाएं।\n\nफिर अप्रैल 22, 2015 को, फ़िल्म के सिक्विल बनने की पुष्ट सूचना जारी की गई, साथ ही वाॅशिंगटन भी दुबारा भूमिका में नजर आने की बात हुईं। जून 11, 2015 को, सोनी पिक्चर्स ने सितम्बर 29, 2017 तक \"द इक़्वालाइज़र 2\" की रिलीज करने की तिथि तय की है, हालाँकि फुक़ुआ ने निर्देशन में वापसी लेने की हामी फिलहाल नहीं भरी है। \n", "id": "714014", "title": "द इक़्वालाइज़र (फ़िल्म)"}
{"url": "https://hi.wikipedia.org/wiki?curid=714023", "text": "विजयालय चोल\n\nविजयालय चोल, चोल राजवंश द्वारा स्थापित तंजावुर राज्य के राजा थे।\n", "id": "714023", "title": "विजयालय चोल"}
{"url": "https://hi.wikipedia.org/wiki?curid=714026", "text": "मैक्स वेर्स्टाप्पेन\n\nमैक्स वेर्स्टाप्पेन (अंग्रेजी : Max Verstappen) (जन्म: ३० सितम्बर १९९७) एक रेसिंग कार के ड्राइवर है जो सबसे कम उम्र में फॉर्मूला १ के ड्राइवर बने है। मैक्स वेर्स्टाप्पेन का जन्म बेल्जियम में हुआ था। \n", "id": "714026", "title": "मैक्स वेर्स्टाप्पेन"}
{"url": "https://hi.wikipedia.org/wiki?curid=714043", "text": "महा साराखाम प्रान्त\n\nमहा साराखाम थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है।\n\nमहा साराखाम ऐतिहासिक रूप से विद्यार्जन का केन्द्र रहा है। यहाँ पर पूर्वोत्तरी थाईलैण्ड की सबसे बड़ा विश्वविद्यालय, महा साराखाम विश्वविद्यालय (थाई भाषा: มหาวิทยาลัยมหาสารคาม, थाई उच्चारण: महावित्त्यालय महा साराखाम) स्थित है।\n\n", "id": "714043", "title": "महा साराखाम प्रान्त"}
{"url": "https://hi.wikipedia.org/wiki?curid=714046", "text": "आत्माराम नाडकर्णी\n\nआत्माराम नाडकर्णी भारत के उच्चतम न्यायालय में एडिशनल सॉलिसिटर जनरल हैं। 9 मई, 2016 को मंत्रिमंडल की नियुक्ति समिति ने उन्हें इस पद पर तीन वर्षों के लिए नियुक्त किया है।\n", "id": "714046", "title": "आत्माराम नाडकर्णी"}
{"url": "https://hi.wikipedia.org/wiki?curid=714048", "text": "मुकदाहान प्रान्त\n\nमुकदाहान थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है। इसकी पूर्वी सीमा लाओस देश के साथ लगी हुई है और मीकांग नदी द्वारा परिभाषित है।\n\n\"मुकदाहान\" थाई भाषा में संस्कृत के \"मुक्ताहार\" (मुक्ता, अर्थ: मोती) शब्द के एक रूप पर आधारित है। थाई भाषा में मुकदाहान किसी भी मोती या (हीरे के अलावा) अन्य मूल्यवान रत्न के लिये प्रयोगित शब्द है।\n\n", "id": "714048", "title": "मुकदाहान प्रान्त"}
{"url": "https://hi.wikipedia.org/wiki?curid=714050", "text": "अशोक चावला\n\nअशोक चावला नेशनल स्टॉक एक्सचेंज (NES) के वर्तमान अध्यक्ष हैं। 13 मई, 2016 को उनकी नियुक्ति को पूंजी बाजार नियामक भारतीय प्रतिभूति और विनिमय बोर्ड (SEBI) ने मंजूरी दे दी। इस पद पर वे 3 मई, 2016 से 27 मार्च, 2014 तक रहेंगे। इसके पूर्व वे भारतीय प्रतिस्पर्धा आयोग के अध्यक्ष पद पर कार्यरत थे। इससे पूर्व वे फरवरी, 2016 में द इनर्जी एंड रिर्सोसेज इंस्टीट्यूट (Teri) के अध्यक्ष नियुक्त हुए थे।\n", "id": "714050", "title": "अशोक चावला"}
{"url": "https://hi.wikipedia.org/wiki?curid=714054", "text": "सीसाकेत प्रान्त\n\nसीसाकेत थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है। इसकी दक्षिणी सीमा कम्बोडिया देश के साथ लगी हुई है। प्रान्त में लाओ लोग बहुसंख्या में है लेकिन ख्मेर लोगों का भी बड़ा समुदाय है।\n\n\"सीसाकेत\" थाई भाषा में संस्कृत के \"श्री सहकेश\" पर आधारित है।\n\n", "id": "714054", "title": "सीसाकेत प्रान्त"}
{"url": "https://hi.wikipedia.org/wiki?curid=714057", "text": "भाजे\n\nभाजे गुफाएँ महाराष्ट्र के पुणे जिले में लोणावला के निकट स्थित २२ गुफाओं का समूह है। ये दूसरी शताब्दी ईसापूर्व में शैल काटकर निर्मित गुफाएँ हैं।\n", "id": "714057", "title": "भाजे"}
{"url": "https://hi.wikipedia.org/wiki?curid=714061", "text": "सुरीन प्रान्त\n\nसुरीन थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में स्थित है। इसकी दक्षिणी सीमा कम्बोडिया देश के साथ लगी हुई है। \n\nप्रान्त में ५०% जनसंख्या ख्मेर लोगों की है और लाओ जातियों के भी कई लोग यहाँ रहते हैं। थाई लोग यहाँ अल्पसंख्या में हैं।\n\n\"सुरीन\" थाई भाषा में संस्कृत के दो शब्दों के थाई रूपों को जोड़कर बना है: \"सुर\" (สุระ, अर्थ: देव) और \"इन्तर\" (อินทร์, अर्थ: इन्द्र), जो कि भारत में जुड़कर \"सुरेन्द्र\" बनता है।\n\n", "id": "714061", "title": "सुरीन प्रान्त"}
{"url": "https://hi.wikipedia.org/wiki?curid=714071", "text": "उबोन रात्चाथानी प्रान्त\n\nउबोन रात्चाथानी थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में स्थित है। इसकी उत्तरी और पूर्वी सीमाएँ लाओस के साथ और दक्षिणी सीमा कम्बोडिया के साथ लगी हुई है। प्रान्त में लाओ लोग बहुसंख्या में है लेकिन ख्मेर लोगों का भी बड़ा समुदाय है।\n\n\"रात्चाथानी\" थाई भाषा में संस्कृत के \"राज स्थान\" पर आधारित है, यानि राजनगरी। \"उबोन\" थाई भाषा में \"कमल\" के लिये एक शब्द है, यानि \"उबोन रात्चाथानी\" का अर्थ \"कमल का राजसी नगर\" है।\n\n", "id": "714071", "title": "उबोन रात्चाथानी प्रान्त"}
{"url": "https://hi.wikipedia.org/wiki?curid=714074", "text": "उदोन थानी प्रान्त\n\nउदोन थानी थाईलैण्ड का एक प्रान्त है। यह देश के पूर्वोत्तरी भाग (ईसान क्षेत्र) में खोरात पठार पर स्थित है।\n\n\"उदोन थानी\" थाई भाषा में संस्कृत के \"उत्तर थानी\" पर आधारित है, जहाँ थानी शब्द आधुनिक राजस्थानी के \"धानी\" शब्द से मिलता-जुलता है और \"नगर\" या \"बस्ती\" का अर्थ रखता है।\n\n", "id": "714074", "title": "उदोन थानी प्रान्त"}
{"url": "https://hi.wikipedia.org/wiki?curid=714076", "text": "त्रंग प्रान्त\n\nत्रंग थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है। पश्चिम में यह अंडमान सागर से तटवर्ती है और यह प्राकृतिक सुंदरता से भरपूर क्षेत्र माना जाता है। प्रान्त का अधिकतर भाग पहाड़ी है।\n\n", "id": "714076", "title": "त्रंग प्रान्त"}
{"url": "https://hi.wikipedia.org/wiki?curid=714078", "text": "स्टार्टप इण्डिया\n\nस्टार्टप इण्डिया (Startup India) भारत सरकार की एक योजना है जो नया उद्योग शुरू करने के लिये बैंक से धन उपलब्ध कराने से सम्बन्धित है ताकि उद्यमिता को प्रोत्साहन मिल सके।\n", "id": "714078", "title": "स्टार्टप इण्डिया"}
{"url": "https://hi.wikipedia.org/wiki?curid=714082", "text": "सतून प्रान्त\n\nसतून थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है। पश्चिम में यह अंडमान सागर से तटवर्ती है और इसकी दक्षिणीपूर्व सीमा मलेशिया के पेरलिस राज्य से लगी हुई है।\n\nसतून थाईलैण्ड के चार प्रान्तों में से एक है जिनमें मुस्लिम समुदाय की बहुसंख्या है। यहाँ लगभग ६८% लोग मुस्लिम और ३२% बौद्ध धर्मी हैं। मुस्लिम अधिकतर मलय जाति के वंशज हैं हालाँकि जनगणना में केवल १०% ने स्वयं को मलय बताया था। स्थानीय मलय उपभाषा पत्तानी मलय से भिन्न और केदाह की मलय से मिलती-जुलती है।\n\n", "id": "714082", "title": "सतून प्रान्त"}
{"url": "https://hi.wikipedia.org/wiki?curid=714092", "text": "सुरत थानी प्रान्त\n\nसुरत थानी, जिसे कभी-कभी केवल सुरत भी कहते हैं, थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि भाग में स्थित है। यह पूर्व में थाईलैण्ड की खाड़ी के साथ तटवर्ती है और दक्षिणी थाईलैण्ड का सबसे बड़ा प्रान्त है।\n\n\"सुरत थानी\" का अर्थ \"सज्जन लोगों का नगर\" है। इसमें \"थानी\" संस्कृत के \"धानी\" शब्द से उत्पन्न है जिसका अर्थ \"नगरी\" होता है - यह शब्द आधुनिक राजस्थानी के \"ढाणी\" शब्द में भी मिलता है।\n\n", "id": "714092", "title": "सुरत थानी प्रान्त"}
{"url": "https://hi.wikipedia.org/wiki?curid=714096", "text": "रनोंग प्रान्त\n\nरनोंग थाईलैण्ड का एक प्रान्त है। यह दक्षिणी थाईलैण्ड क्षेत्र में मलय प्रायद्वीप के क्रा थलसंधि के मध्य भाग में स्थित है। इसकी पूर्वी सीमा बर्मा के तनीन्थार्यी मण्डल के साथ लगती है और दक्षिणपूर्व में यह अण्डमान सागर के साथ तटवर्ती है।\n\n", "id": "714096", "title": "रनोंग प्रान्त"}
{"url": "https://hi.wikipedia.org/wiki?curid=714111", "text": "समकालीन कला संग्रहालय, तेहरान\n\nतेहरान म्यूज़ियम ऑफ़ कंटेम्पररी आर्ट, तेहरान समकालिक कला संग्रहालय, या समकालीन कला संग्रहालय, तेहरान,(फ़ारसी: موزه هنرهای معاصر تهران)\nTMoCA के रूप में भी जाना जाता है। यह ईरान के सबसे बड़े कला संग्रहालय में से एक है। इसमें 3000 से अधिक कलाकृतियां हैं जिसमें 19 वीं और 20 वीं सदी की विश्व स्तरीय, यूरोपीय और अमेरिकी पेंटिंग, प्रिंट, चित्र और मूर्तियां का संग्रह शामिल है। इसके पास ईरानी आधुनिक और समकालीन कला के सबसे बड़ा संग्रह में से एक संग्रह है।\n\nसंग्रहालय का उद्घाटन महारानी फराह पहलवी द्वारा 1977 में किया गया था, 1979 की क्रांति से बस दो साल पहले। माना जाता है कि इसमें यूरोप और उत्तर अमेरिका के बाहर पश्चिमी उत्कृष्ट कलाकृतियों का सबसे मूल्यवान संग्रह है।\n\nइस संग्रहालय को ईरानी वास्तुकार कामरान दीबा ने डिज़ाइन किया है जिन्होंने इसमें परंपरागत फारसी स्थापत्य कला के तत्वों का डिज़ाइन में प्रयोग किया है। इसे ललेह पार्क, तेहरान के निकट बनाया गया था। इसके भवन को समकालीन कला के एक उदाहरण के रूप में माना जा सकता है।\nसंग्रहालय का अधिकतर हिस्सा जमीन के नीचे स्थित है जिसमें स्पाइरल चलने के रास्तों में गैलरियों को शाखा रूप में लगाया गया है।अनेक पश्चिमी की कलाकृतियां यहाँ के बगीचे में देखी जा सकती हैं।\n\n1979 में ईरान की क्रांति के बाद, पश्चिमी कलाकृतियों को अलग से संग्रहालय की तिजोरियों में रखा गया था जब तक की क्रांति के बाद की पहली प्रदर्शनी 1999 में नहीं हुई।अब पश्चिमी कला के संग्रह को हर साल कुछ सप्ताहों के लिए दिखाया जाता है पर ईरान की परम्परावादी स्वभाव की वजह से अधिकतर कभी नहीं दिखाए जायेंगे।\n\nइस संग्रह को यूरोप और संयुक्त राज्य अमेरिका के बाहर सबसे मूल्यवान पश्चिमी आधुनिक कला संग्रह माना जाता है, जिसे संस्थापक अध्यक्षों डेविड गैलोवे और डोना स्टेन ने फराह पहलवी के संरक्षण में एकत्रित किया है। ये कहा जाता है कि संग्रहालय में लगभग £2.5 बिलियन मूल्य की आधुनिक कला रखी गयी है। समय-समय पर स्थानीय और विदेशी कलाकारों की कृतियों की प्रदर्शनी यहां पर लगाई जाती है।\n\nआने वाले सालों में टूर प्रदर्शनियों की योजना बनाई गयी है जिससे इस संग्रहालय के सुधार व नयी कलाओं को खरीदने के लिए पैसा जुटाया जा सके।\n\n\n", "id": "714111", "title": "समकालीन कला संग्रहालय, तेहरान"}
{"url": "https://hi.wikipedia.org/wiki?curid=714158", "text": "नॉर्थवेस्ट टेरीटरीज़\n\nउत्तर पश्चिम प्रदेश () (NWT; फ्रांसीसी: \"les Territoires du Nord-Ouest\", \"TNO\"; अथबास्कन भाषाएँ: \"डेनेडेह\"; ईनुइनाक़्तुन: \"नुनात्सिआक़\"; ईनुक्तितुत: ᓄᓇᑦᓯᐊᖅ) कनाडा का एक प्रांत है। यहाँ की जनसंख्या सन २०११ में 41,462 थी। यह प्रांत उत्तरी कनाडा का सबसे अधिक जनसंख्या वाला प्रांत है। येलोनाइफ़ को 1967 में प्रांत की राजधानी घोषित किया गया।\n\nउत्तर पश्चिम प्रदेश जो कि पुराने उत्तर पश्चिम प्रदेश का एक हिस्सा था १५ जुलाई १८७० को कनाडियाई महासंघ में शामिल हुआ लेकिन इसके वर्तमान सीमाएँ १ अप्रैल १९९९ को बनीं जब प्रदेश को काटकर पूर्व में नुनावुत बनाया गया। जबकि नुनावुत अधिकांशत: आर्कटिक की ठंड की चपेट में रहता है उत्तरपश्चिमी प्रदेश की जलवायु अपेक्षाकृत थोड़ी गर्म है। यहाँ अधिकतर स्थानों पर ताइगा पाई जाती है और इसके अधिकतर उत्तरी क्षेत्र कनाडियाई आर्कटिक द्वीपसमूह का हिस्सा हैं। \n\nउत्तरपश्चिमी प्रदेश की सीमा कनाडा के दो अन्य प्रांतों पूर्व में नुनावुत, पश्चिम में युकॉन, दक्षिण में ब्रिटिश कोलम्बिया, अल्बर्टा और सैस्कैचवैन से लगती है।\n\nयह नाम ब्रिटिश सरकार द्वारा उपनिवेशकाल में रुपर्ट्स लैंड के संदर्भ में उसकी स्थिति दर्शाने के लिये अपनाया गया था। ईनुक्तितुत में उत्तरपश्चिम प्रदेश को ᓄᓇᑦᓯᐊᖅ (\"Nunatsiaq\"), \"खूबसूरत जमीन\" के नाम से जाना जाता था।\n\nनुनावुत के अलग होने के बाद उत्तरपश्चिम प्रदेश का नाम बदल कर पुरानी ऐबओरिजनल भाषा में रखने के लिये बातचीत शुरु हुई। पहले के नेता स्टीफन काक्फ्वी के एक प्रस्ताव डेनेडेह \"Denendeh\" था जिसका अर्थ ऐथाबैस्कन भाषा में \"हमारी जमीन\" है। \n\nहालांकि जनमत संग्रह में पुराने नाम \"नॉर्थवेस्ट टेरीटरीज़\" रखे रहने पर सहमति बनी। पूर्व में स्थित नुनावुत के अल्गाव के बाद यह नाम और ज्यादा प्रासंगिक हो गया। \n\nउत्तरी कनाडा में स्थित इस प्रदेश की सीमा कनाडा के दो अन्य उत्तरी प्रदेशों से लगती है। पूर्व में नुनावुत, पश्चिम में युकॉन व दक्षिण में ब्रिटिश कोलम्बिया, अल्बर्टा और सैस्कैचवैन इसका क्षेत्रफल है।\n\nइसकी भौगोलिक विशेषताओं में कनाडा की सबसे विशालकाय झील ग्रेट बीयर झील और उत्तरी अमेरिका का सबसे गहरा जलाशय ग्रेट स्लेव झील प्रमुख हैं। इसमें मैकेन्ज़ी नदी और नाहानी राष्ट्रीय अभयारण्य की घाटियाँ भी हैं जो कि कनाडा के राष्ट्रीय उद्यान और यूनेस्को का विश्व विरासत स्थल है। कनाडियाई आर्कटिक द्वीपसमूह में स्थित बैंक्स द्वीप, बॉर्डेन द्वीप, प्रैंस पैट्रिक द्वीप और विक्टोरिया द्वीप के कुछ हिस्से इसकी सीमाओं में आते हैं। यहाँ का सबसे ऊंचा स्थल निर्वाना पर्वत है जो युकॉन की सीमा के पास की ऊँचाई पर स्थित है।\n\nउत्तरपश्चिम प्रदेश के विशाल क्षेत्रफल में फैला हुआ है। इसलिये यहाँ दक्षिण से उत्तर तक जलवायु में बहुत परिवर्तन देखने को मिलता है। इसके उत्तरी क्षेत्रों में ध्रुवीय जलवायु जबकि मुख्य भूमि वाले दक्षिणी क्षेत्रों में उपार्कटिक जलवायु मिलती है।\n\nउत्तर में ग्रीष्म ऋतु छोटी और सामान्यता: ठंडी होती अहि। शीत ऋतु लंबी और कठोर होती है जहाँ दिन में तापमान से लगभग के मध्य बना रहता है। दक्षिण में ग्रीष्म ऋतु में तापमान अधिकतम से लेकर शून्य से नीचे भी चला जाता है। शीत ऋतु में दक्षिण में तापमान का पहुंच जाना सामान्य बात है। उत्तर में तापमान अधिकतम और न्यूनतम शून्य से नीचे चला जाता है। \nशीत ऋतु के दौरान उत्तरी क्षेत्रों में तापमान का तक गिर जाना सामान्य बात है। लेकिन दिन में यह एक अंक में भी (० से ९) तक भी पहुंचता है। दक्षिण में आंधी व तूफानी हवाएँ चलना आम है। उत्तर में ये बमुश्किल आती हैं लेकिन आती हैं। यहाँ बवंडर बहुत कम आते हैं। येलोनाइफ़ की जलवायु पश्चिम के पर्वतों की वजह से शुष्क रहती है।\n\nयहाँ की आधा क्षेत्र वन रेखा से उपर है। यहाँ उत्तरी द्वीपों और पूर्वी क्षेत्रों में ज्यादा वन या वृक्ष नहीं पाये जाते हैं।\n\n\n", "id": "714158", "title": "नॉर्थवेस्ट टेरीटरीज़"}
{"url": "https://hi.wikipedia.org/wiki?curid=714179", "text": "गिरीगंगा उपत्यका\n\nगिरीगंगा उपत्यका हिमाचल प्रदेश के तीन जनपदों शिमला, सोलन और सिरमौर में फैली है, और गिरी नदी इनके अधिकांश भागों से जलग्रहण कर यमुना में डालती है। इन क्षेत्रों के लोग गिरी नदी को गिरीगंगा के नाम से पुकारते हैं। गिरीगंगा का जलग्रहण क्षेत्र २,६३,८६१.८६ हेक्टेयर में राजबन (समुद्र तल से ३९१ मीटर ऊंचाई पर), उत्तराँचल और हिमाचल की सीमा पर यमुना से शिमला जनपद के जुब्बल कस्बे के ऊपर कूपड़ पर्वत (समुद्र तल से ३३५४ मीटर ऊंचाई पर) तक फैला है।\n\nगिरीगंगा, जुब्बल-रोहडू राष्ट्रीय मार्ग पर शिमला से ८० किलोमीटर दूर खड़ा-पत्थर नामक स्थान से लगभग ५ किलोमीटर की दूरी पर स्थित है। शिमला जनपद में कूपड़ पर्वत से निकल कर गिरीगंगा दक्षिण-पश्चिम दिशा में ४० किलोमीटर की दूरी तय कर, सोलन के पास से पूरब दिशा की ओर ८८ किलोमीटर की यात्रा के बाद रामपुर घाट में यमुना नदी में मिलती है। इस यात्रा में यह नदी गिरीगंगा उपत्यका का निर्माण करती है, यहाँ इसके चार महत्वपूर्ण पहलूओं, पौराणिक, ऐतिहासिक, जैविक और पारिस्थितिक, का उल्लेख है।\n\nगिरीगंगा के उदगम व नामकरण से जुड़ी पौराणिक कथा इस प्रकार है। जुब्बल से एक योजन के फासले पर कूपड़ की पहाड़ी पर कोई मुनि तपस्या करने आया। उसके पास एक तुम्बे (कमण्डल) में गंगाजल था। अचानक वह तुम्बा गिर गया। उस मुनि के मुख से यह वचन निकले, कि हे गंगे अगर तैने मेरे पात्र से इस टिब्बे पर गिरना कबूल किया, तू गिरी है तो गिरीगंगा नाम से हमेशा बहती रहो। कालांतर इस रमणीय वनस्थली में जुब्बल के राजा कर्म चन्द्र ने गिरीगंगा का सत्कार एक तलाब बनाकर किया, और उसके मध्य में एक भव्य मंदिर में श्री गिरीगंगा की मूर्ती स्थापित की।\n\nगिरीगंगा के उदगम स्थल के निकट बने मंदिर लोगों की आस्था के प्रतीक हैं, मुख्यतः यहाँ लोग बैसाखी के दिन स्नान करने आते हैं।\n\nठियोग के माईपुल में भी एक तीर्थ स्थल है जहाँ उसके आस-पास के लोग बैसाखी के पवित्र त्यौहार पर गिरीगंगा में स्नान करते हैं। भोर में यहाँ के भूतेश्वर देवता स्नान करते हैं, और बाद में यह स्थल सभी लोगों के स्नान के लिए खुल जाता है।\n\nइसी तरह बलग में, शिमला से ६५ किलोमीटर दूर, गिरीगंगा के तट पर, नागर शैली में बने प्राचीन मंदिर हैं। लोगों में विश्वास है की इन मंदिरों का निमार्ण पांडवों ने किया था।\n\nरेणुका, जो एक अभयारण्य भी है, पौराणिक कथा द्वारा परशु राम ओर उनकी माँ रेणुका से जुड़ा है। लोगों में मान्यता है कि वैदिक काल में जमदग्नि ऋषि अपनी पत्नी रेणुका के साथ यहाँ झील के किनारे रहते थे। कार्तिक मास में यहाँ से ९ किलोमीटर दूर जामू गाँव से परशु राम को पालकी में लाया जाता है, फिर गिरीगंगा में स्नान के बाद उन्हें अन्य देवताओं के साथ रेणुका झील के पास लाते हैं, जहाँ उनका अपनी माँ रेणुका से मिलन होता है।\n\nगिरीगंगा के मंदिर जुब्बल के राजा कर्म चन्द्र ने बनाये थे, और इनका निर्माण सन १८५४ के एक-दो दशक बाद, जब कर्म चन्द्र को रानी विक्टोरिया के आदेश से जुब्बल की राजगद्दी मिली, हुआ होगा। हालांकि शिमला की पहाड़ी रियासतों के १९१० के गजेटियर में इन मंदिरों के बनवाने में जुब्बल के राजा पदम् चन्द्र का नाम है, किन्तु पदम् चन्द्र की वंशावली और मियां गोबर्धन सिंह की पुस्तक, दोनों में गिरीगंगा में चार मंदिरों का वर्णन है, जिनके बनाने वाले पदम् चन्द्र के पिता कर्म चन्द्र हैं। पहला मंदिर पत्थरों की चिनाई से बनाये गए तालाब के बीच में स्थित है और इसमें गंगा की मूर्ती स्थापित है। गिरिगंगा का पानी एक तरफ से पत्थर पर उकेरे गए किसी जंतु के सिर से तालाब में गिरता है। इसके ठीक पीछे दो छोटे-छोटे मंदिर हैं, एक शिव का तथा दूसरा विष्णु का।(देखें प्लेट-१ पृष्ठ १२८ के सामने) एक चौथा मंदिर काली का है, जो इन से कुछ दूर टीले पर बना है।\n\nमोरान के अनुसार किसी समय मुग़ल शासन काल में गिरीगंगा उपत्यका का अधिकांश भाग सिरमौर रियासत में था, और कालसी (वर्तमान उत्तराँचल में) इसकी राजधानी थी। उसने आगे लिखा है कि गिरी उपत्यका में अपने राज्य को मज़बूत करते हुए, १६१० में सिरमौर के राजा ने गिरी के इस तराई के क्षेत्र को चुना, जहाँ तौंस नदी यमुना के साथ मिलती है। मियां गोबर्धन सिंह लिखते हैं कि सिरमौर के राजा उदित प्रकाश ने कालसी को अपनी राजधानी चुना, जहाँ अशोक का शीला लेख भी है।\n\nइतिहासकार लक्ष्मण ठाकुर के अनुसार, यमुना घाटी में कालसी के पास से नागर शैली गिरीगंगा उपत्यका में फैली होगी, जिसके उदाहरण गिरीगंगा और बलग के मंदिर हैं।\n\nअजय बहादुर सिंह लिखते हैं कि मुग़ल बादशाह औरंगजेब के समय राजा बुद्ध प्रकाश, जिन्होंने सिरमौर पर १६५९ से १६७८ तक राज किया, नाहन से बरफ दिल्ली भेजते थे और उन्हें बर्फी राजा के नाम से जाना जाता था। यही नहीं वह इस क्षेत्र से कई किसम की जड़ी-बूटियाँ, शहद, कस्तूरी (मुश्क नफा), तथा मोनाल (मुर्ग ज़रीन) आदि की सौगात भी जहांनारा को भेजते थे। और उन्होंने बादशाह औरंगजेब से गुहार लगाई थी कि कालसी को गढ़वाल के राजा से वापस लेने में उनकी सहयता की जाये।\n\nअंग्रेजी शासन काल से हिमालय की जैविक सम्पदा, विशेषकर वनों के दोहन की शुरुआत हुई जिससे पहाड़ी रियासतें आर्थिक रूप से संपन्न हुई, जैसे जुब्बल जिसका गिरीगंगा उदगम स्थल, तथा सिरमौर जिसका गिरीगंगा उपत्यका के अधिकांश भाग, पर अधिकार था। भारत की स्वतंत्रता के बाद भी हिमालय के वनों का दोहन कम नहीं हुआ।\n\nसिंह, कोठारी और पाण्डे ने गिरीगंगा उपत्यका के तीन अभयारण्यों, चूड़धार, चैल और सिम्बलवाड़ा, में जंतुओं एवं पारिस्थितिकी का विस्तार से वर्णन किया है। उनका कहना है कि चूड़धार अभयारण्य गिरीगंगा के उदगम के पास का क्षेत्र है, जो वनों से अच्छादित है। इस क्षेत्र में हिमालय का कला भालू, तेंदुआ, हनुमान लंगूर, रहेसस बंदर, भारतीय साही, काकड़, और घोरल मुख्य जन्तु हैं। कस्तूरी मृग, जो इस क्षेत्र में बहुतायत में पाया जाता था अब शायद नहीं के बराबर है।\nचैल अभयारण्य भी गिरीगंगा के जलग्रहण के क्षेत्र का मुख्य भाग है और बान, चीड़ और देवदार के वनों से ढका है। इसमें पाए जाने वाले जन्तु एवं वनस्पति चूड़धार से मिलते जुलते हैं।\n\nसिम्बलवाड़ा अभयारण्य गिरीगंगा के यमुना से संगम के आस-पास का क्षेत्र है जहाँ साल के जंगल है जो कभी घने होंगे, किन्तु घनी आबादी के कारण अब परिवर्तित हो चुके हैं। इस अभयारण्य में शेर, तेंदुआ, हनुमान लंगूर, रहेसस बंदर, काकड़, चीतल, और सांभर पाए जाते हैं। लेखकों का मानना है कि सिम्बलवाड़ा में कभी हाथी भी आते थे।\n\nकौलेट ने फलोरा सिम्लेंसिस में गिरीगंगा उपत्यका की वनस्पति का वर्णन किया है, जिसके परिचय में रायेल बाटेनिक गार्डन के हेम्सले लिखते हैं कि चूड़ इस क्षेत्र में १२००० फूट ऊंची छोटी है जिसका इस पुस्तक में बार-बार नाम आता है। इस क्षेत्र के जन्तुओं के बारे में और जानकारी शर्मा और सिद्धू द्वारा बनायी सूची में है।\n\nगिरीगंगा के पौराणिक स्वरुप को देहरा दून के लोक विज्ञान संस्थान ने, कश्यप के जल उपयोग और संरक्षण के दिशा-निर्देशों से जोड़ते हुए, अनेक ऐसी पौराणिक कथाओं के सन्दर्भ में रखा है जो इस जलागम के पारिस्थितिकीय महत्व को उजागर करती है।\n\nपहाड़ों पर बरफ, जिसका अभी मुग़ल काल के संदर्भ में जिक्र आया, का एक पहलू जलसंकट से जुड़ा है। पर्यावरणविद सुन्दरलाल बहुगुणा इस बात को जन-जन तक ले गए कि पहाड़ों में वनों का घटना, बरफ के जमाव में कमी, तथा भ-क्षरण आपस में जुड़े हैं।\nविजय मिश्र की व्याख्या के अनुसार आकाश से गिरते जल की बूंदों का तीव्र वेग वाल्मीकि ने गंगा के तीव्र वेग से जोड़ा, और हिमालय के आच्छादित वनों की तुलना शिव की जटाओं से कर पौराणिक कथा रची। अनेक प्रकार के जीव-जंतुओं का वर्णन भी वाल्मीकि ने अपनी कथा में किया है। यही नहीं उसे पाताल तक ले गए, जिसके लिए सगर के ६०,००० मृत पुत्रों की मुक्ति और भगीरथ की तपस्या का कथानक जोड़ा।\nगिरीगंगा उपत्यका, हिमालय का सबसे निकटवर्ती जलग्रहण क्षेत्र है, जो स्थानीय लोगों की जल की आपूर्ति ही नहीं करता बल्कि भारत की राजधानी दिल्ली की पानी की आपूर्ति से भी जुड़ा है। इस जलग्रहण क्षेत्र का बहुत छोटा सा भाग अंग्रेज़ों ने १९वीं शताब्दी में शिमला में पानी की ज़रूरतों को पूरा करने के लिए चिन्हित किया। बाद में इसे शिमला जल ग्रहण अभयारण्य के रूप में विकसित किया गया, और आज भी देवदारु के घने वन से ढका यह क्षेत्र शिमला के लिए स्वच्छ पानी का सबसे बड़ा स्रोत है, जबकि अन्य स्रोत प्रदूषण की चपेट में आते रहते हैं।\n\nगिरी नदी में अनेक बहुउद्देश्य जल-विद्युत योजनायें बनी हैं, जिसमें गिरी, बाता तथा जलाल के पानी का उपयोग हो रहा है। गिरिगंगा उपत्यका हिमाचल प्रदेश के शिमला, सोलन और सिरमौर जिलों की संस्कृति का हिस्सा है।\n\nहिमालय के वनों के दोहन की शुरुआत जो अंग्रेजों के शासन काल में शुरू हुई, भारत की स्वतंत्रता के बाद सघन होती चली गयी, जो पर्यावरण और विकास के टकराव के रूप में उभरी है।\nयह टकराव गिरीगंगा के उदगम स्थल के आस-पास भी सामने आया है, जहाँ वनों का काफी हिस्सा सेब के बागीचों में बदल दिया गया। माधव गाडगिल ने भारत के पश्चिमी घाट की पारिस्थितिकी में ऐसे बदलाव के मुद्दे को जनता के सामने रखा है।\n\nवन अनुसंधान से जुड़े वैज्ञनिकों की खोज बताती है कि गिरीगंगा के उदगम स्थल के मिश्रित वनों में देवदारू, कैल, रजत तालीशपत्र, प्रसरल, मौरू और खरशु के वृक्ष हैं। यह वन मृदा जैव कार्बन संचयन के लिए अत्यधिक महत्वपूर्ण हैं। अर्थात यह मिश्रित वन, अन्य वनों की अपेक्षा, कार्बन को वायुमंडल में जाने से रोकने में सबसे अधिक योगदान देते हैं, जो ग्लोबल वार्मिंग को कम करने के लिए ज़रूरी है। \nआज दुनिया के सभी देश तापक्रम में वृद्धि और मौसम में बदलाव की समस्याओं से जूझ रहे हैं। वायुमंडल में बढ़ते तापक्रम और इससे होने वाले मौसम में बदलाव का मनुष्य के जीवन पर हानिकारक प्रभाव सभी के लिए चिंता की बात है, इसे ध्यान में रखकर विश्व के सभी देश २०१५ में पेरिस में मिले और कई समझौतों के प्रस्तावों पर हस्ताक्षर किये, एक सामूहिक उद्देश्य रखा कि पृथ्वी के तापक्रम को औद्योगिकरण से पहले के स्तर पर लाना है।\nइस सन्दर्भ में वायुमंडल में बढ़ती कार्बन की मात्रा एक बड़ा घटक है, क्योंकि यह पृथ्वी के चारों ओर तापक्रम को बढ़ाती है। इसे कम करने का एक रास्ता है कार्बन को जमीन में भंडार करके रखा जाये। इसमें कुछ विशेष पारिस्थितिकीय तंत्र ही योगदान देते हैं, जो गिरीगंगा के उदगम स्थल में है। किन्तु अब इसमें सेब के बागीचे फ़ैल गए हैं।\n\nन्यायविदों की राय में गिरीगंगा उदगम स्थल के आस-पास, और हिमाचल के अन्य क्षेत्रों में, ग्रामीण लोगों द्वारा वन क्षेत्र में अतिक्रमण सही नहीं है, और उन्होंने नाजायज़ कब्जों को हटाने के आदेश दिए हैं। \n\nदूसरी ओर, पर्यावरण की संस्था से जुड़े कुछ लोग हिमाचल में वनभूमि पर अतिक्रमण के प्रति संवेदनशील रुख अपनाने और इस समस्या के शीघ्र समाधान के पक्षधर हैं। इस संदभ में किसान नेता राकेश सिंघा ने छोटे और गरीब बागवानों के हितों की अनदेखी की बात रखी, और वैकल्पिक व्यवस्था करने का सुझाव दिया।\n\nफेलिक्स पेडल ने वनों के नज़दीक या वनों पर आश्रित लोगों, जैसे मध्य भारत के डोंगरिया कौंध, के लिए वैकल्पिक विकास को चुनौती माना है। गिरीगंगा के उदगम स्थल के आसपास विशेषकर पुन्दर परगना के गाँव के लोग, स्वाभीमानी और मेहनती हैं इसका वर्णन अंग्रेजों ने भी किया है। शर्मा ने इस ऐतिहासिक प्रसंग के बारे में जानकारी देते हुए लिखा कि गोरखों के नेता अमर सिंह थापा ने १९१० में इस क्षेत्र के गावों, मड़ाओग, जुब्बड़, घड़ीन, माटल, बामटा, ममवी, कशाह, आदि को लूटने की खुली छूट दी थी, पर इन गांववालों ने गोरखा सेना का मुकाबला किया। यह लोग लम्बे अरसे से विकास से वंचित रहे हैं।\n\nपेरिस समझौते में इस बात को स्वीकार किया गया है कि विकासशील देशों के समुदायों, जो पर्यावरण संरक्षण से प्रभावित होते हैं, के लिए विकास के वैकल्पिक रास्ते खोजे जाएँ। इस तरह की समस्याओं का समाधान ज़रूरी है।\n", "id": "714179", "title": "गिरीगंगा उपत्यका"}
{"url": "https://hi.wikipedia.org/wiki?curid=714196", "text": "आज़ाद नगर, इन्दौर\n\nआज़ाद नगर एक आवासीय इलाके में इंदौर के सबसे बड़े शहर और वाणिज्यिक राजधानी के मध्य प्रदेश, भारत.\n\nयह मुख्य रूप से मुस्लिम-आबादी वाली जगह है। यह खान नदी के किनारे पर स्थित है।\n\nनिर्वाचित सदस्य के विधान सभा है महेंद्र हार्डिया\nऔर निर्वाचित पार्षद है फ़ौज़िया शेख अलीम.\n\nइस क्षेत्र में एक मुस्लिम के प्रमुख और का गठन 4 क्षेत्रों में से एक के लिए विकास, आवास 200 से अधिक घरों में से प्रत्येक में. वहाँ रहे हैं कई उच्च विद्यालयों और मदरसों इलाके में है।\n\n आकाशवाणी इन्दौर केन्द्र, मालवा हाउस, आज़ाद नगर में स्थित है।\n\nआज़ाद नगर रेडियो कॉलोनी, रेसिडेन्सी एरिया, मूसाखेडी और सम्वाद नगर के नज़दीक स्थित है।\nकमला नेहरू चिड़ियाघर,इंदौर के साथ सीमा लगी हुई है।\n\nकई शहर बस मार्गों सेवा क्षेत्र, के साथ किराए से लेकर ₹5.00 करने के लिए ₹15.00 या और भी अधिक दूरी के आधार पर.\nऑटोरिक्शा, मेट्रो, टैक्सी, सिटी बस, टाटा मैजिक और विभिन्न निजी टैक्सियों के रूप में इस तरह के उबेर, मेरु कैब्स, TaxiForSure और OlaCabs व्यापक रूप से उपलब्ध हैं।\n\nनिम्न मार्ग शहर के बस जोड़ता है Azad Nagar आराम करने के लिए इंदौर शहर की है। \n", "id": "714196", "title": "आज़ाद नगर, इन्दौर"}
{"url": "https://hi.wikipedia.org/wiki?curid=714197", "text": "बांग्लादेशी संसद के अध्यक्ष व उपाध्यक्षगण की सूची\n\nबांग्लादेश की राष्ट्रीय संसद के अध्यक्ष(बांग्ला:জাতীয় সংসদের স্পিকার), बांग्लादेश की संसद के सभापति एवं अधिष्ठाता है। इसके अलावा, कुछ अवसरों पर वे विदेशों में भी सदन व देश का प्रतिनिधित्व करते हैं। उन्होंने संसद के सदस्यों द्वारा निर्वाचित किया जाता है। वे तटस्थ होता हैं एवं संसद को भंग किए जाने के बाद भी अगले अध्यक्ष के चयन तक अध्यक्षता की जिम्मेदारियां निभाने है। स्पीकर के अतिरिक्त, सदन, उनके उपाधिकरी के रूप में एक (या उससे अधिक भी) उपाध्यक्ष का भी चुनाव करती है, जिनका कार्य, सभापति की अनुपस्थिती में अध्यक्षता का निर्वाह करना होता है।\n\nनिम्न तालिका में सभी पूर्व पदाधिकारियों की काल सहित सूची दी गई है:\n\n", "id": "714197", "title": "बांग्लादेशी संसद के अध्यक्ष व उपाध्यक्षगण की सूची"}
{"url": "https://hi.wikipedia.org/wiki?curid=714198", "text": "जोना परेटी\n\nजोना एच परेटी  (जन्म 1 जनवरी, 1974) एक अमेरिकी इंटरनेट उद्यमी, संस्थापक बज़फ़ीड और हफिन्गटन पोस्ट, और डेवलपर के reblogging परियोजना के तहत \"रीब्लोग\".\n\nपरेटी में पले ओकलैंड, कैलिफोर्निया. उनके पिता इतालवी-अमेरिकी और उसकी माँ यहूदी है। उसकी सौतेली माँ किया गया था अफ्रीकी अमेरिकी. में भाग लिया और कैलिफोर्निया विश्वविद्यालय, सांता क्रूज़, जहां उन्होंने स्नातक की डिग्री के साथ में पर्यावरण अध्ययन में 1996. वह सिखाया कंप्यूटर विज्ञान की कक्षाओं में Isidore न्यूमैन स्कूल में न्यू ऑरलियन्स, लुइसियाना में 1990 के दशक के मध्य. उन्होंने पूरा postgrad में एमआईटी मीडिया लैब है। जबकि वहाँ, वह प्रसिद्ध हो गया जब एक ईमेल विनिमय के साथ नाइके पर एक अनुरोध करने के लिए प्रिंट \"sweatshop\" पर कस्टम आदेश जूते वायरल चला गया। वह भाई के हास्य अभिनेता और लेखक चेल्सी Peretti और शादी करने के लिए ब्लॉगर एंड्रिया Harner.\n\nPeretti के सह-स्थापना की Huffington पोस्टके साथ-साथ, केनेथ Lerer और Arianna Huffington 2005 में. वह छोड़ दिया हफिंगटन पोस्ट के बाद 2011 में यह द्वारा खरीदा गया था AOL के लिए $315 मिलियन है। \n\n2005 में, परेटी की मेजबानी की संक्रामक मीडिया पर तसलीम Eyebeam, जहां वह काम किया है के निदेशक के रूप में आर एंड डी लैब से 2001 - 2006. इस प्रक्रिया के दौरान Peretti की अवधारणा विकसित की है \"ऊब काम पर नेटवर्क\" है, जो वह supposes किया जा करने के लिए की तुलना में बड़ा कुछ प्रमुख टेलीविजन नेटवर्क के दर्शकों है। \n\nPeretti की स्थापना की \"इंटरनेट लोकप्रियता प्रतियोगिता\" साइट BuzzFeed में नवंबर 2006. बाद में उन्होंने छोड़ दिया Huffington पोस्ट, Peretti पर काम करना शुरू किया BuzzFeed पूरा समय है। जबकि मूल रूप से सबसे अच्छा ज्ञात के लिए अपने मिश्रण के इंटरनेट memes और सूची, साइट प्राप्त नए ध्यान में जब यह पहली बार था करने के लिए तोड़ने खबर है कि जॉन मैक्केन समर्थन करेंगे एक प्रकार का दस्ताना Romney में 2012 में रिपब्लिकन पार्टी के प्राथमिक. साइट बढ़ने के लिए जारी रखा बाद में, स्थापना पर 35 करोड़ डॉलर अनुदान के रूप में निवेशकों से अगले वर्ष है। अगस्त 2014 में, साइट पर उठाया एक और $50 मिलियन से उद्यम पूंजी फर्म एंड्रिस्सें होरोवित्ज, दोगुने से भी अधिक अपने पिछले दौर के वित्त पोषण. साइट के कथित मूल्य लगभग $1 अरब डॉलर से एंड्रिस्सें Horowitz.\n", "id": "714198", "title": "जोना परेटी"}
{"url": "https://hi.wikipedia.org/wiki?curid=714231", "text": "लिओन पनेटा\n\nलिओन एडवर्ड पनेटा () (जन्म जून 28, 1938) एक अमेरिकी राजनीतिज्ञ, वकील और प्रोफेसर हैं। इन्होंने राष्ट्रपति बराक ओबामा के कार्यकाल में २००९ से २०११ तक अमेरिकी खुफिया संस्था सेंट्रल इंटेलीजेंस एजेंसी के निदेशक और २०११ से २०१३ तक रक्षा सचिव की बेहद महत्वपूर्ण भूमिकाएँ निभाईं। पनेटा १९७७ से १९९३ तक संयुक्त राज्य अमेरिका की संसद (हाउस ऑफ़ रिप्रज़ेन्टेटिव्स) के सदस्य रहे। १९९३-९४ बजट प्रबंधन कार्यालय के निदेशक और १९९४ से ९७ तक तत्कालीन राष्ट्रपति बिल क्लिंटन के कार्यालय के अध्यक्ष (चीफ़ ऑफ़ स्टॉफ़) रहे। वह \"पनेटा स्कूल ऑफ़ पब्लिक पॉलिसी\" (जन नीति विद्यालय) के संस्थापक हैं और सांता क्लारा विश्वविद्यालय में जन नीति के प्रोफेसर हैं।\n\nजनवरी 2009 में, तत्कालीन राष्ट्रपति बराक ओबामा ने पनेटा को सीआईए निदेशक के पद पर नियुक्त करने की घोषणा की। अमेरिकी सीनेट ने पनेटा के नियुक्ति को फरवरी २००९ में मंजूरी दी। निदेशक पद पर अपने कार्यकाल के दौरान पनेटा ने पाकिस्तान में ओसामा बिन लादेन को मारने के लिये चलाये गये सैन्य अभियान का सफल संचालन किया।\n\nरॉबर्ट गेट्स के पदच्युत होने के बाद 28 अप्रैल, 2011 को ओबाम ने पनेटा के रक्षा मंत्री पद पर नियुक्ति की घोषणा की। जून में सीनेट ने पनेटा को एकमत से रक्षामंत्री का पदभार दे दिया जिसे उन्होंने 1 जुलाई, 2011 को ग्रहण किया। उनके बाद ६ सितंबर, २०११ को डेविड पेट्रियस सेंट्रल इंटीलिजेंस एजेंसी के अगले निदेशक चुने गये। \n", "id": "714231", "title": "लिओन पनेटा"}
{"url": "https://hi.wikipedia.org/wiki?curid=714251", "text": "स्क्लैटर मोनाल\n\nस्क्लैटर मोनाल () या (crestless monal) (Lophophorus sclateri) मोनाल प्रजाति का एक पक्षी है जो पूर्वी हिमालय में पाया जाता है तथा इसकी एक उपजाति अरुणाचल प्रदेश के मिश्मी पहाड़ों में पाई जाती है।\nइसको मिश्मी भाषा में \"ट्रट्टा\", \"पोआ पदोइ\", \"पुइ दि\" तथा \"पेदे\" कहते हैं।\n\nनर का आकार करीब २७ इंच (६८ से.मी.) होता है, पंखों की लंबाई १२.४ इंच (३१.५ से.मी.) तथा पूँछ ९ इंच (२३ से.मी.) लंबी होती है।\nयह पक्षी पूर्वी हिमालय का मूल नीवासी है जो भारत के अरुणाचल प्रदेश से लेकर पूर्व की ओर उत्तरी म्यानमार , दक्षिण-पूर्वी तिब्बत तथा चीन के पश्चिमी यूनान इलाके में पाया जाता है।\nइसके आवास का स्थान होता है वृक्ष रेखा के अल्पाइन चारागाह, उसके नीचे बुरंश के झाड़ तथा पथरीली खड़ी ढलानें यानि ३,०००-४,२०० मी. (९,९००-१३,८०० फ़ीट) से लेकर नीचे तक बलूत-बुरंश के तथा शंकुधारी वन जिनमें बाँस भी मौजूद होते हों, अज़ेलिया () के वन, जूनिपर () तथा कोटोनिअस्टर () के वन, और अक्टूबर में यह २,०००-३,००० मीटर (६,५००-९,९०० फ़ीट) वाले शीतोष्ण शंकुधारी वन में आ जाते हैं।\n\nयह कन्द, मूल, बीज, छाल और पत्तियाँ खाते हैं।\n", "id": "714251", "title": "स्क्लैटर मोनाल"}
{"url": "https://hi.wikipedia.org/wiki?curid=714262", "text": "कोच राजबोंग्शी लोग\n\nराजबोंग्शी{राजवंशी}\" या कोच राजबोंग्शी\"' पूर्वोत्तरी भारत के असम राज्य का एक समुदाय है जो कुछ हद तक पश्चिम बंगाल के उत्तरी भाग, बिहार, मेघालय, नेपाल, बांग्लादेश व भूटान में भी बसा हुआ है। यह मूल रूप से ब्रह्मपुत्र नदी की घाटी के निचले भाग के वासी हैं और कामतापुर क्षेत्र में बहुसंख्यक हैं।\n\n", "id": "714262", "title": "कोच राजबोंग्शी लोग"}
{"url": "https://hi.wikipedia.org/wiki?curid=714264", "text": "येलोनाइफ़\n\nयेलोनाइफ़ Yellowknife (2011 जनसंख्या:\n19,234) कनाडा के प्रान्त नॉर्थवेस्ट टेरीटरीज़ की राजधानी और सब्से बडा नगर है। यह ग्रेट स्लेव झील के उत्तरी किनारे पर येलोनाइफ़ नदी के उद्गम स्थल के पास और आर्कटिक वृत से लगभग दक्षिण में स्थित है। येलोनाईफ और इसके आसपास के जलाशयों का नामकरण क्षेत्रीय डीन जाति के लोगों जिन्हें \"कॉपर इंडियन\" या \"येलोनाइफ़ इंडियन्स\" भी कहा जाता था के नाम पर हुआ है। ये लोग आर्कटिक के तट पर ताँबे से बनी वस्तुओं का व्यापार किया करते थे। वर्तमान जनसंख्या मिश्रित है। उत्तरपश्चिमी प्रदेश की ९ आधिकारिक भाषाओं में से पाँच मुख्य रूप से येलोनाइफ़ में बोली जाती हैं। डोगरिब भाषा में शहर को \"Sǫ̀mbak'è\" (सोम्बा के) के नाम से जाना जाता है, जिसका अर्थ है (\"जहाँ धन है\")।\n\nयेलोनाईफ़ की बस्तियों की स्थापना सन् 1934 में हुई मानी जाती है जब यहाँ सोने की खदानों की खोज हुई थी। सोने की खुदाई का व्यापारिक कार्य जो आज भी जारी है सन १९३६ में शुरु हुआ था। येलोनाइफ़ इसके बाद जल्द ही नॉर्थवेस्ट टेरीटरीज़ का मुख्य व्यापारिक और आर्थिक केंद्र बन गया और १९६७ में प्रान्त की राजधानी घोषित हो गया। १९८० में जब सोने का उत्पादन क्षीण पडने लगा तब येलोनाईफ़ मुख्यत: खदानों के शहर से बदलकर सरकारी गतिविधियों और प्रशासनिक कार्यों का केंद्र बन गया। हालांकि १९९० में येलोनाईफ़ के उत्तर में हीरे की खोज के बाद यह एक बार फिर मुख्यत: खदानों का शहर हो गया।\n", "id": "714264", "title": "येलोनाइफ़"}
{"url": "https://hi.wikipedia.org/wiki?curid=714269", "text": "धनानंद\n\n🏻धनानंद\n\nमहापद्ममानंद जो एक शुद्र (नाई) शासक था जिन्होंने शासन मे क्षत्रिय कुल के एकाधिकार को खत्म किया॥ इनके 10 पुत्र निम्न लिखित है:-\n\n(1) गंगन पाल, \n(2) पंडुक, \n(3) पंडुगति, \n(4) भूतपाल, \n(5) राष्ट्रपाल, \n(6) गोविषाणक,\n(8) कैवर्त और \n(9) धननन्द, \n(10) चन्द नन्द।\nइनमें से धनानंद नौवां पुत्र था। जो नंदवंश का आगे चलकर उत्तराधिकारी बना।\n\nजिसे ब्राम्हण लिखित ग्रंथों में बहुत ही क्रुर , आततायी तथा निरंकुश शासक बताया गया है. अलग-अलग इतिहास कार व ग्रंथ अपने अपने पृथक तर्क से इनके कुशासन व सुशासन काल का वर्णन करते है \nनन्दवंश शुद्र नाई शासक द्वारा स्थापित राजवंश था।\nधनानन्द के राज दरबार मे उपयोग मे लायी जाने वाली गणिकाएं अधिकांशत: ब्राह्मण व क्षत्रिय होती थी॥ ( यह जानकारी \"भारत की खोज\" किताब मे उल्लेखित है) अत: इन करणो से भी ब्राह्मण लिखित ग्रंथो मे क्रूर शासक बताया गया।धनानन्द काल मे बौद्ध धर्म अपनी चरम सीमा मे था, अत: बहुत से किताबों मे धनानन्द एक स्वतंत्र व आधुनिक धर्म बौध धर्म से प्रेरित बताया गया है॥\n", "id": "714269", "title": "धनानंद"}
{"url": "https://hi.wikipedia.org/wiki?curid=714280", "text": "विपक्ष के नेता (बांग्लादेश)\n\nराष्ट्रीय संसद के विपक्ष के नेता, (बंगाली: বিরোধীদলীয় নেতা ) बांग्लादेश की राष्ट्रीय संसद की आधिकारिक विपक्ष के आधिकारिक नेतृत्वकर्ता एवं नेता होते हैं। यह पद आमतौर पर बृहदतम् विरोधी दल के नेता को दिया जाता है।\n\nबांग्लादेश की राजनैतिक ढांचे में, नेता विपक्ष को किसी कैबिनेट मंत्री के बराबर का दर्जा दिया गया है और उन्हें विपक्ष के संदर्भ में प्रधानमंत्री के समकक्ष देखा जाता है जोकि सदन एवं शासक दल के नेता होते हैं।\n", "id": "714280", "title": "विपक्ष के नेता (बांग्लादेश)"}
{"url": "https://hi.wikipedia.org/wiki?curid=714295", "text": "बांग्लादेश के प्रधानमंत्री\n\nगणप्रजातंत्र बांग्लादेश के प्रधानमंत्री ( बांग्ला:বাংলাদেশের প্রধানমন্ত্রী, \"बाड़्ग्लादेशेर प्रोधानमोन्त्री\"), बांग्लादेश के राजप्रमुख के तौर पर स्थापित एक राजनैतिक पद है। बांग्लादेश की मंत्रीपरिषद शासित अथवा संसदीय सरकारी व्यवस्था में बांग्लादेश के राष्ट्रप्रमुख बांग्लादेश के राष्ट्रपति, राष्ट्रप्रमुख, वहीं, प्रधानमंत्री, सरकार प्रमुख अथवा राजप्रमुख होते हैं। प्रधानमंत्री व मंत्री परिषद सम्मिलित रूप से देश को प्रशासित एवं सरकारी तंत्र को नियंत्रित करते हैं। प्रधानमंत्री, मंत्रीपरिषद के प्रमुख होते हैं जो मिलकर सरकार की नीति निर्धारित करती है एवं राष्ट्रीय संसद के समक्ष निर्वाचित सरकार की नीतियों को प्रस्तुत करती है। साथ ही, समस्त मंत्रीपरिषद, सदन में सरकार की योजना व नीतियों की प्रस्तुति बचाव के लिए जिम्मेदार होते हैं।\n\nप्रधानमंत्री बांग्लादेश की एकसदनीय राष्ट्रीय संसद में बहुमत दल के नेता एवं सदन में सत्तापक्ष के नेता भी हैं। प्रधानमंत्री को कार्यकाल की शपथ बांग्लादेश के राष्ट्रपति द्वारा दिलाई जाती है।\n\nसंविधान के अनुसार, प्रधानमंत्री को संसदीय आम चुनाव के परिणाम के आधार पर राष्ट्रपति द्वारा नियुक्त किये जाते हैं। प्रधानमंत्री राष्ट्रीय संसद(\"जातीयो शौंशोद\") में बहुमत दल (या गठबंधन) के नेता होते हैं एवं राष्ट्रीय संसद का विश्वासमत उनके पक्ष में होना चाहिए। कैबिनेट, प्रधानमंत्री द्वारा चयनित और राष्ट्रपति द्वारा नियुक्त मंत्रियों से बना होता है। साथ ही, संविधान अनुसार, मंत्रियों में कम से कम 90% सदस्यों को सांसद होना चाहिए जबकी अन्य 10% सदस्य, असांसदीय विशेषज्ञों या \"टेक्नोक्रेट\" जो अन्यथा, निर्वाचित सांसद होने से अयोग्य ना हों, हो सकते हैं। बांग्लादेशी संविधान के अनुसार, राष्ट्रपति, प्रधानमंत्री के लिखित अनुरोध पर संसद भंग कर सकते हैं।\n\nराष्ट्रीय संसद बांग्लादेश की सर्वोच्च विधाई सदन है। इस 350-सदस्यीय एकसदनीय विधायिका के कुल आसनों में 300 आसन जनता द्वारा प्रत्यक्ष रूप से निर्वाचित सांसदों के लिए होते हैं एवं अवशिष्ट 50 आसन महिलाओं के लिए आरक्षित हैं। आरक्षित आसनो के नारी सदस्यगण, पूर्वकथित 300 निर्वाचित सांसदों के मतों द्वारा परोक्ष निर्वाचन पद्धति से निर्वाचित होते हैं। निर्वाचित होती संसद की कार्यअवधि 5 वर्ष है।\n\nसंसद के सदस्य प्रत्यक्ष निर्वाचन द्वारा आम चुनाव के बाद निर्वाचित होकर आते हैं। प्रत्येक चुनाव के बाद राष्ट्रीय संसद के समस्त आसनों में अधिकतम आसन ग्रहण करने वाली राजनैतिक दल अर्थात बहुमत ग्रहण करने वाली राजनैतिक दल के नेता को पारंपरिक तौर पर प्रधानमंत्री घोषित किया जाता है। तत्पश्चात, प्रधानमंत्री को कार्यकाल की शपथ बांग्लादेश के राष्ट्रपति द्वारा दिलाई जाती है। पद पर विराजमान होने के बाद, प्रधानमंत्री का यह दायित्व है कि वे अपनी सरकार का गठन करें। सरकार के प्रमुख होने के नाते, मंत्रियों की नियुक्ति प्रधानमंत्री के विवेक पर निर्भर होती है। अर्थात, चुनाव पश्चात प्रधानमंत्री ही सरकार के गठन के लिए जिम्मेदार होते हैं। मंत्रीपरिषद नियुक्ति के नियमों के अनुसार, संपूर्ण मंत्रीमंडल के 90% सदस्यों का सांसद होना अनिवार्य है एवं अवशिष्ट 10% सदस्य गैर संसदीय बांग्लादेशी नागरिक हो सकते हैं, जिन्हें आमतौर पर विशेषज्ञ या \"टेक्नोक्रेट\" कहा जाता है।\n\n1972 में बांग्लादेश की स्थापना व संविधान के प्रवर्तन के पश्चात से प्रधानमंत्री के इस पद को स्थापना, विस्थापना व शक्ति मात्रा के विभिन्न दौरों से गुजरना पड़ा है। 1972 में पारित संविधान के अनुसार बांग्लादेश मे, संसदीय पद्धतिनुसार सरकार गठन की बात वर्णित की गई है। एवं इसके अनुसार सरकार प्रमुख के तौर पर प्रधानमंत्री नामक पद पर वारिजमान व्यक्ती के होने की बात कही गई है। एवं उसमें व्याख्यित व्यवस्था में राष्ट्रपति के राष्ट्रीय विधायिका द्वारा चुने जाने की भी बात की गई है। किन्तु सैन्य अभ्युत्थानजनित (तख्तापलट-जनित) कारणों से संसदीय व्यवस्था की प्रगती में बाधा आती रही है। वर्ष 1975 के सैन्य सत्तापलट के प्रसंग में सैन्य विधी पारित की गई थी। तत्पश्चात राष्ट्रपति शासन व संसदीय सरकारी व्यवस्था का एक संयोजित व्यवस्था स्थापित की गई थी। परंतु सत्ता, कमोबेश, सेना के हाथों में ही बनी रही। वर्ष1980 के दशक से पुनः सैन्य शासन के अंतर्गत देश को चलाया गया, परन्तु 1991 में संसदीय शासन पुनर्स्थापित की गई। इसमें राष्ट्रपति पद को राष्ट्रप्रमुख और प्रधानमंत्री को सरकार प्रमुख के रूप में स्थापित किया गया।\n\nसितंबर मास, वर्ष 1991 में निर्वाचन व्यवस्था मैं परिवर्तन के लिए संविधान संशोधित की गई, जिसमें औपचारिक तौर पर सरकार की कार्यकारी शक्तियाँ को प्रधानमंत्री कार्यालय में पुनः लाया गया। परिणामस्वरूप, बांग्लादेश की प्रशासन व्यवस्था मूल संविधान के विचारों पर पुनर्व्यवस्थित हो जाती है।\n\nप्रधानमंत्री का कर्यालय ढाका महानगर के व्यस्ततम् क्षेत्र तेजगाँव में स्थित है। यह एक सरकारी प्रशासनिक कार्यालय है जिसे कई मायनों में सरकार के एक मंत्रालय के रूप में भी देखा जाता है, जिसकी जिम्मेदारी, सरकार के अन्य मंत्रालयी कार्यालयों के बीच विभिन्न मुद्दों पर समन्वयक संबंध बरकरार रखना। यह प्रधानमंत्री को कार्यकारिणी, सुरक्षा व अन्य प्रकार के सहयोग प्रदान करती है एवं प्रधानमंत्री को अपने दैनिक कार्यों में सहायता करती है। यह गुप्त मामलों (आसूचना) व गैर सरकारी संगठनों को नियंत्रित करता है, और प्रोटोकॉल(नवाचार) एवं समारोहों की व्यवस्था भी करता है।\n\nढाका स्थित, गणभवन, प्रधानमंत्री के आधिकारिक निवास के रूप में उपयोग किया जाता है, और वश्व के अन्य ऐसे कई सरकारी निवासों के विरुद्ध, यह भवन प्रधानमंत्री के सचिवालय की मेजबानी नहीं करता, बल्कियह केवल निवास के लिये ही इस्तेमाल होता है। यह ढाका के शेर-ए-बांगला नगर क्षेत्र में, संसद भवन के उत्तरी कोने पर स्थित है।\n\nसन 2007 का आम चुनाव विवाद का पात्र बन गए जब अवामी लीग और उसके घटक दलों ने राष्ट्रपति इयाज़ुद्दीन अहमद की सरपरस्ती वाली सामयिक सरकार, जो चुनावों के समय सरकारी कार्य के देखरेख की जिम्मेदार थी, पर खालिदा ज़िया के पक्ष में पक्षपात के आरोप तले, सरकार के विरोध में प्रदर्शन करना शुरू कर दिया। अवामी लीग की अध्यक्षा शेख हसीना क्यों यह मांग थी कि सामायिक सरकार के प्रमुख राष्ट्रपति इयाज़ुद्दीन अहमद अपने पद का त्याग करें। तत्पश्चात 3 जनवरी 2007 को उन्होंने यह घोषणा की कि अवामी लीग और उसके गठबंधन दल चुनावों का बहिष्कार करेंगे।\n\nउसी महीने, सेना प्रमुख जनरल मोईनुद्दीन अहमद के नेतृत्व में, सेना ने हस्तक्षेप किया और राष्ट्रपति इयाज़ुद्दीन को मुख्य सलाहकार के अपने पद से त्यागपत्र देने के लिए कहा, एवं उन्हें आपातकाल की घोषणा भी करने के लिए कहा गया। डॉ फखरुद्दीन अहमद की मुख्य सलाहकारी में एक नई सेना-नियंत्रित सामयिक सरकार गठित की गई और पूर्व निर्धारित चुनावों को टाल दिया गया।\n\n12 जनवरी 2007 को इयाज़ुद्दीन अहमद ने फकरुद्दीन अहमद को अंतरिम सरकार के मुख्य सलाहकार के रूप में शपथ दिलाई। फकरुद्दीन अहमद की सरकार का सबसे महत्वपूर्ण उपलब्धि रही उनकी स्थापित तंत्र के विरुद्ध भ्रष्टाचार विरोधी अभियान। उनके इस अभियान की जाँच तले करीब 160 वरिष्ठ राजनीतिज्ञों समेत अनेक सरकारी नौकर और सुरक्षा अधिकारियों को आर्थिक अपराधों के आरोप में गिरफ्तार किया गया था।\n\nइसके अलावा, इस जांच के जाल में दो प्रमुख राजनीतिक दलों के कई पूर्व मंत्रीगण, जिनमें, पूर्व सलाहकार फज्लुल हक़, पूर्व प्रधानमंत्री, खालिदा जिया और शेख हसीना भी शामिल थे, भी फसे थे।\n\n", "id": "714295", "title": "बांग्लादेश के प्रधानमंत्री"}
{"url": "https://hi.wikipedia.org/wiki?curid=714303", "text": "मैकेन्ज़ी पर्वत\n\nमैकेन्ज़ी पर्वतमाला () कनाडा के राज्य युकॉन और नॉर्थवेस्ट टेरीटरीज़ के कुछ हिस्सों को बांटने वाली एक पर्वतमाला है जो पील और लिअर्ड नदी के मध्य स्थित है। इसका नाम कनाडा के दूसरे प्रधानमंत्री अलेक्ज़ेंडर मैकेन्ज़ी के नाम पर उनके सम्मान में रखा गया है। कनाडा का प्रसिद्ध नाहानी राष्ट्रीय अभयारण्य मैकेन्ज़ी के पर्वतों में ही स्थित है।\n\nमैकेन्ज़ी के पर्वतों में विश्व के कुल ज्ञात टंगस्टन का 55% हिस्सा पाया जाता है। नॉर्थेव्स्ट प्रान्त का खदान शहर टंगस्टन और कैन्टुंग खदान मैकेन्ज़ी के पर्वतों में ही स्थित है। इन पर्वतों में सिर्फ़ दो सडकें ही जाती है जो युकॉन में स्थित हैं। नाहानी रेंज मार्ग जो टंगस्टन की तरफ़ जाती हैऔर कैनल मार्ग जो मैकमिलन दर्रा की तरफ़ जाती है।\n\nइस पर्वतमाला का सबसे ऊंचा पहाड़ की ऊँचाई पर स्थित कील चोटी है। दूसरा सबसे ऊंचा पर्वत निर्वाना पर्वत है जो की ऊंचाई पर स्थित है और उत्तर-पश्चिम प्रदेश का सबसे ऊंचा पहाड़ है।\n\n\n", "id": "714303", "title": "मैकेन्ज़ी पर्वत"}
{"url": "https://hi.wikipedia.org/wiki?curid=714307", "text": "दि कलिनरी इंस्टीट्यूट ऑफ़ अमेरिका\n\n\"'द क्यूलिनरी इंस्टीट्यूट ऑफ अमेरिका \" (सीआईए) एक निजी लाभ-अर्जित न करने वाला एक अमेरिकी कॉलेज है जिसे पाक शाला संबंधी और बेकिंग तथा पेस्ट्री कला शिक्षा में विशेषज्ञता हासिल है। सीआईए का प्राथमिक कैम्पस (परिसर) हाइड पार्क, न्यूयार्क में और इसके शाखा परिसर सेंटे हेलेना, कैलीफोर्निया और नेपा, कैलीफोर्निया, सान एंटोनियो, टेक्सास और सिंगापुर गणराज्य में हैं। सीआईए आतिथ्य उद्योग में पेशेवरों के लिए, सम्मेलनों और परामर्शी सेवाओं, मनोरंजन संबंधी कक्षाओं में गैर-पेशेवरों के लिए शिक्षा जारी रखने और कार्यकारी एवं स्नातक शिक्षा के लिए अपने केंद्र - द फूड बिजनिस स्कूल की भी पेशकश करता है। कॉलेज लगभग 170 फैकल्टी सदस्यों को रोजगार प्रदान करता है जिसमें अमेरिकन कलिनरी फेडरेशन द्वारा प्रमाणित, स्टाफ के अनेक प्रमाणित मास्टर शैफ और रिटेल बैंकर्स ऑफ अमेरिका द्वारा प्रमाणित मास्टर बेकर्स शामिल हैं। सीआईए में दरअसल खाद्य सेवा उद्योग के सभी क्षेत्रों के 48,000 से ज्यादा भूतपूर्व छात्र (एल्मनी) हैं।\n\nकॉलेज इसके न्यूयार्क, कैलीफोर्निया और टैक्सास के परिसरों में पाकशाला कला और बेकिंग एवं पेस्ट्री कला में एसोशिएट डिग्री और अपने न्यूयार्क परिसर में प्रबंधन, पाक शाला विज्ञान, और अनुप्रयुक्त खाद्य अध्ययनों में स्नातक डिग्रियाँ प्रदान करता है। प्रत्येक कार्यक्रम में कॉलेज के कैम्पस स्थित रेस्टोरेंट में सीआईए-द्वारा अनुमोदित खाद्य सेवा प्रचालन और हैंड्स-ऑन वर्क का 15 सप्ताह का इंटर्नशिप शामिल है। स्नातक डिग्री प्रबंधन कार्यक्रमों में, शिक्षा में जिन क्षेत्रों पर ध्यान दिया जाता है, उनमें उच्च श्रेणी की शराब, पेयपदार्थ और आतिथ्य, लेटिन पाक शैली, बेकिंग और पेस्ट्री के उच्च श्रेणी के सिद्धांत, उद्यमिता (व्यवसाय आरंभ करना), खेत-से-मेज तक खाना पकाना और एशियाई पाक शैली शामिल हैं। इनमें से अधिकांश कनसेन्ट्रेशन्स में सीआईए के दूर स्थित कैलीफोर्निया, टैक्सास या सिंगापुर परिसरों में सेमीस्टर शामिल हैं। कॉलेज के डिग्री कार्यक्रमों को मिडिल स्टेट्स कमीशन ऑन हायर एजुकेशन द्वारा मान्यता प्रदान की जाती है।\n\n", "id": "714307", "title": "दि कलिनरी इंस्टीट्यूट ऑफ़ अमेरिका"}
{"url": "https://hi.wikipedia.org/wiki?curid=714317", "text": "चिबोक छात्रा अपहरण\n\n14-15 अप्रैल 2014 के बीच की रात को नाइजीरिया के चिबोक शहर के एक सरकारी विद्यालय से 276 छात्राओं का अपहरण हुआ। इस अपहरण की जिम्मेदारी बोको हराम नामक एक उग्रवादी संगठन ने ली।\n", "id": "714317", "title": "चिबोक छात्रा अपहरण"}
{"url": "https://hi.wikipedia.org/wiki?curid=714348", "text": "लेस्ली क्लॉडियस\n\nलेस्ली क्लॉडियस (25 मार्च 1927- 20 दिसंबर 2012) मैदानी हॉकी के प्रसिद्ध भारतीय खिलाड़ी थे। भारत सरकार ने इन्हें 1971 में पद्मश्री पुरूस्कार से सम्मानित किया। \nलेस्ली क्लॉडियस का जन्म बिलासपुर, छत्तीसगढ़ में 25 मार्च 1927 को हुआ। एंग्लोइंडियन समुदाय के क्लॉडियस की रूचि खेलों में बचपन से ही थी। क्लॉडियस का निधन 85 वर्ष की आयु में कोलकाता के एक निजी अस्पताल में २० दिसंबर २०१३ को हो गया।\nक्लॉडियस पहले बंगाल नागपुर रेलवे टीम के लिए फुटबॉल खेलते थे। 1946 में उन्हें बेटन कप के लिए बंगाल नागपुर हॉकी टीम में जगह दी गयी। इसके बाद उन्होंने फुटबाल छोड़ के हॉकी पर ही ध्यान देना शुरू किया। 1948 के लंदन ओलंपिक, 1952 के हेलसिंकी ओलंपिक और 1956 के मेलबर्न ओलंपिक में स्वर्ण पदक जीतने वाली टीम के सदस्य रहे क्लॉडियस ने वर्ष 1960 के रोम ओलंपिक में भारतीय टीम की कप्तानी की, रोम ओलिंपिक में भारत ने रजत पदक प्राप्त किया। \n\nक्लॉडियस और उधम सिंह का नाम गिनीज बुक ऑफ वर्ल्ड रिकार्ड्स में दर्ज है। इन दोनों ने हॉकी में ओलिंपिक के सर्वाधिक पदक प्राप्त किये हैं। \n\n२०१२ के लंदन ओलम्पिक खेलों के समय तीन भारतियों खिलाडियों के नाम पर वहां की मेट्रो स्टेशन के नाम रखे गए जिनमे भारतीय हॉकी के जादूगर मेजर ध्यानचंद, रूप सिंह और क्लॉडियस के नाम थे।\n", "id": "714348", "title": "लेस्ली क्लॉडियस"}
{"url": "https://hi.wikipedia.org/wiki?curid=714352", "text": "फ़्रीज-फ़्रेम शॉट\n\nफ्रीज फ्रेम शॉट अथवा फ़्रीज फ़्रेम शॉट फ़िल्मों में इस्तेमाल होने वाली एक तकनीक है जिसमें एक ही फ़्रेम को बार-बार दिखाया जाता है जिससे दर्शकों को ऐसा प्रतीत होता है मानों वे स्टिल फोटो देखे रहे हैं। प्रसिद्द फ़िल्म तारे ज़मीन पर एक ऐसे ही दृश्य के साथ समाप्त होती है। पहली बार इस तकनीक का प्रयोग अल्फ़्रेड हिचकॉक द्वारा निर्देशित, वर्ष १९२८ की अंग्रेजी फ़िल्म, \"\"शैंपेन\"\" में हुआ था।\n\n", "id": "714352", "title": "फ़्रीज-फ़्रेम शॉट"}
{"url": "https://hi.wikipedia.org/wiki?curid=714353", "text": "बिम्बवाद\n\nबिम्बवाद २०वीं सदी की आंग्ल-अमेरिकी कविता का एक आंदोलन था जिसमें बिम्ब अर्थात् \"इमेजरी\" की परिशुद्धता तथा स्पष्ट, तेज भाषा को महत्वपूर्ण माना जाता है।\n\nबिम्बवाद को अंग्रेजी कविता में पूर्व-राफ़ेलीय (Raphaelites) आंदोलन के बाद सबसे प्रभावशाली आंदोलन के रूप में वर्णित किया गया है। एक काव्य शैली के रूप में इसने २०वीं सदी की शुरूआत में आधुनिकतावाद का पथ-प्रदर्शन किया। अंग्रेजी भाषा के साहित्य में में इसे पहला संगठित आधुनिकतावादी साहित्यिक आंदोलन माना जाता है। \n\nबिम्बवाद पर एज़रा पाउण्ड का कथन है, \"ऐसी कविता जिसमें चित्रकला और शिल्पकला मानों संवाद के लिये एकत्र हुए हों।\"\nबिम्बवाद को कभी-कभी विकास की निरंतर या सतत अवधि के बजाय रचनात्मक क्षणों के एक सिलसले के रूप में देखा जाता है। रेने टॉपिन ने टिप्पणी की है कि, बिम्बवाद को एक सिद्धांत और एक काव्य संप्रदाय के रूप न समझ कर कुछ कवियों, जो एक निश्चित समय के लिए एक छोटी संख्या के महत्वपूर्ण सिद्धांतों पर एकमत थे, की एक एसोसिएशन के रूप में समझना अधिक सटीक है।\n\nहिन्दी साहित्य में बिम्ब का नवीन अर्थ-प्रतिपादन रामचन्द्र शुक्ल की आलोचना द्वारा हुआ और उन्होंने अर्थ-ग्रहण पर बिम्ब-ग्रहण को वरीयता दी।\n\n", "id": "714353", "title": "बिम्बवाद"}
{"url": "https://hi.wikipedia.org/wiki?curid=714360", "text": "फिनिक्स मार्केट सिटी, पुणे\n\nफिनिक्स मार्केट सिटी जो कि महाराष्ट्र के पुणे ज़िले के विमान नगर में स्थित है एक सुपर मॉल है। इस सुपर मार्केट में विभिन्न प्रकार की वस्तुएं उपलब्ध रहती है। \n", "id": "714360", "title": "फिनिक्स मार्केट सिटी, पुणे"}
{"url": "https://hi.wikipedia.org/wiki?curid=714370", "text": "जुगनी कैंप\n\nजुगनी कैम्प भारतीय राज्य छत्तीसगढ़ के कोंडागांव जिले में एक गाँवहै जो कोंडागांव से उत्तर दिशा में राष्ट्रीय राजमार्ग ४३ के किनारे लगभग २० कि॰मी॰ की दूरी पर अवस्थित है।\n", "id": "714370", "title": "जुगनी कैंप"}
{"url": "https://hi.wikipedia.org/wiki?curid=714371", "text": "बांग्लादेश जातीय पार्टी\n\nबांग्लादेश जातीय पार्टी बांग्लादेश का एक राजनीतिक दल है जो लेफ्टिनेंट जनरल हुसैन मोहम्मद इरशाद द्वारा गठित मूल जातीय पार्टी से विलग होकर अस्तित्व में आयी। इसका पुराना नाम जातीय पार्टी (नाजिउर) था।\nले॰ जनरल इरशाद द्वारा जातीय पार्टी का गठन वर्ष १९८५ में किया गया था। इस मूल पार्टी को अ़ब जातीय पार्टी (इरशाद) के नाम से जाना जाता है।\n", "id": "714371", "title": "बांग्लादेश जातीय पार्टी"}
{"url": "https://hi.wikipedia.org/wiki?curid=714375", "text": "जातीय पार्टी (इरशाद)\n\nजातीय पार्टी (इरशाद) बांग्लादेश का एक राजनीतिक दल है जो लेफ्टिनेंट जनरल हुसैन मोहम्मद इरशाद द्वारा गठित मूल जातीय पार्टी से जातीय पार्टी (नाजिउर) और जातीय पार्टी (मंजू) के रूप में दो टुकड़ों के विलग हो जाने के उपरांत शेष बचा हुआ मूल दल है।\nले॰ जनरल इरशाद द्वारा जातीय पार्टी का गठन वर्ष १९८५ में किया गया था जिसे अ़ब जातीय पार्टी (इरशाद) के नाम से जाना जाता है।\n", "id": "714375", "title": "जातीय पार्टी (इरशाद)"}
{"url": "https://hi.wikipedia.org/wiki?curid=714379", "text": "जातीय पार्टी (मंजू)\n\nजातीय पार्टी (मंजू) बांग्लादेश का एक राजनीतिक दल है जो लेफ्टिनेंट जनरल हुसैन मोहम्मद इरशाद द्वारा गठित मूल जातीय पार्टी से विलग होकर अस्तित्व में आयी।\nले॰ जनरल इरशाद द्वारा जातीय पार्टी का गठन वर्ष १९८५ में किया गया था। इस दल के प्रमुख नेता अनवर हुसैन मंजू हैं।\n", "id": "714379", "title": "जातीय पार्टी (मंजू)"}
{"url": "https://hi.wikipedia.org/wiki?curid=714396", "text": "ताई भाषाएँ\n\nताई भाषाएँ () या झुआंग-ताई भाषाएँ (Zhuang–Tai languages), जो थाई भाषा में फासाथाय (ภาษาไท, अर्थ: भाषा-थाई) या फासाताय (ภาษาไต) कहलाती हैं, दक्षिणपूर्व एशिया की ताई-कादाई भाषा-परिवार की एक शाखा है। इसमें थाईलैण्ड की राष्ट्रभाषा, थाई, लाओस की राष्ट्रभाषा, लाओ भाषा, बर्मा की शान भाषा और चीन के गुआंगशी प्रान्त की झुआंग भाषा शामिल हैं।\n\n", "id": "714396", "title": "ताई भाषाएँ"}
{"url": "https://hi.wikipedia.org/wiki?curid=714398", "text": "सुरकोटाडा\n\nसुरकोटाडा गुजरात में स्थित एक पुरातात्विक स्थल है। यह स्थल सिन्धु घाटी की सभ्यता से सम्बन्धित है। \n", "id": "714398", "title": "सुरकोटाडा"}
{"url": "https://hi.wikipedia.org/wiki?curid=714403", "text": "चक्री राजवंश\n\nचक्री राजवंश (थाई: ราชวงศ์จักรี, चक्क्री रात्चावोंग; अंग्रेज़ी: Chakri Dynasty) थाईलैण्ड का वर्तमान संवैधानिक राजवंश है। इसकी स्थापना सन् १७८२ ईसवी में राजा रामा प्रथम द्वारा की गई थी। इसके वर्तमान राजा भूमिबोल अदुल्यदेज १९४६ से शासन कर रहे हैं।\n\n", "id": "714403", "title": "चक्री राजवंश"}
{"url": "https://hi.wikipedia.org/wiki?curid=714406", "text": "फातमा समौरा\n\nफातमा सांबा डियोफ समौरा (जन्म: 1962, सेनेगल) संयुक्त राष्ट्र संघ में एक राजनयिक, कार्यकारी अधिकारी तथा फीफा की महासचिव हैं। फीफा के महासचिव पद पर नियुक्त होने वाली वे प्रथम महिला हैं। इस पद के लिए इनके नाम की घोषणा 12 से 13 मई, 2016 के मध्य मैक्सिको शहर में संपन्न हुई 66वीं फीफा कांग्रेस के दौरान फीफा अध्यक्ष गिआनी इन्फैनटिनों द्वारा की गई। इस पद पर उन्होने पूर्व महासचिव जेरोम वाल्के का स्थान लिया है जिन्हें फुटबॉल संबंधित सभी गतिविधियों से 12 वर्षों के लिए प्रतिबंधित कर दिया गया था।\n", "id": "714406", "title": "फातमा समौरा"}
{"url": "https://hi.wikipedia.org/wiki?curid=714425", "text": "यूकॉन\n\nयूकॉन, Yukon (; अन्य नाम द युकों) कनाडा के पश्चिमी छोर पर स्थित व तीन प्रांतों में से सबसे छोटा प्रान्त है। व्हाइटहॉर्स, यूकॉन की राजधानी और यहाँ का एकमात्र शहर है।\n\nयह प्रदेश नॉर्थवेस्ट टेरीटरीज़ से 1898 में अलग कर दिया गया था और इसे \"यूकॉन प्रान्त\" (\"Yukon Territory\") नाम दिया गया। २७ मार्च २००२ को संघीय सरकार के यूकॉन कानून के तहत इस पश्चिमी क्षेत्र को आधिकारिक रूप से यूकॉन नाम दिया गया। हालांकि \"यूकॉन टेरीटरी\" अभी भी इसका एक प्रचलित नाम है। जिसे लघु रूप में \"वाईटी\" (YT) कहते हैं। हालांकि यहाँ कि सरकार आधिकारिक रूप से अंग्रेज़ी और फ्रांसीसी भाषा का उपयोग करती है, प्राथमिक लोग भाषाओं की भी मान्यता है। \n\nयहाँ की प्रमुख नदियाँ हैं: यूकॉन नदी जिसके नाम पर ही इस प्रान्त का नाम भी रखा गया है। पेली, स्टीवर्ट, पील, व्हाइट और टैटशेनशिनी नदी भी यहीं बहती हैं। \n\nयूरोपीय लोगों के आने से पहले यहाँ प्राथमिक लोग या रेड इंडियन्स रहते थे। यूकॉन में पुरातात्विक खुदाई की जगहों से उत्तरी अमेरिका के मानवों की प्राचीनतम बस्तियों के सबूत मिलते हैं। इन जगहों पर रेड इंडियन्स, प्राथमिक लोगों के मौजूदगी के सबसे पुराने सबूत मौजूद हैं।\n\nसन ८०० में अलास्का के चर्चिल पर्वत पर हुए ज्वालामुखी विस्फ़ोट ने दक्षिणी यूकॉन को जवालामुखी की राख से ढक दिया था जिसे आज भी क्लोंन्डिक राजमार्ग के किनारे देखा जा सकता है।\n\nतटीय और अंदरूनी क्षेत्रों में रहने वाले प्राथमिक लोगों के पास एक बहुत बड़ा व्यापारिक तंत्र था। यहाँ यूरोपीय लोगों का आना १९वीं सदी की शुरुवात में ही फर का व्यापार से शुरु हुआ जिसके बाद यहाँ ईसाई मिशनरीयाँ आना शुरु हो गईं। 1870 और 1880 तक सोना खोदने वाले आना शुरु हो चुके थे जिसके बाद यहाँ की जनसंख्या बढने लगी और शहर का विस्तार शुरु हो गया। १८९७ में यहाँ मशहूर क्लोंडिक स्वर्ण अभियान शुरु हो गया। भारी संख्या में सोने की खोज में लोगो के आने से यह प्रान्त नॉर्थवेस्ट टेरीटरीज़ से अलग हो गया। \n\nयूकॉन प्रान्त नक्शे पर किसी समकोण त्रिभुज की तरह दिखता है जिसकी सीमाएँ पश्चिम में (752 mi) मुख्यत: 141° प. देशांतर पर अमेरिकी राज्य अलास्का से 1,210 किलोमीटर तक मिलती हैं , पूर्व में नॉर्थवेस्ट टेरीटरीज़ और दक्षिण में ब्रिटिश कोलम्बिया से लगती हैं। इसका उत्तरी तट ब्युफोर्ट सागर पर है। इसकी पूर्वी सीमा यूकॉन जलसम्भर और पूर्व में मैकेन्ज़ी पर्वतों में मैकेन्ज़ी नदी के जलसम्भर पर स्थित है।\n\nकनाडियाई आर्कटिक मानकों के अनुरूप यूं तो सर्दियों में यूकॉन का औसत तापमान सुहावना रहता है लेकिन भीषण सर्दियों में पूरे उत्तर अमेरिका महाद्वीप में इससे ज्यादा ज्यादा ठंडी जगह कोई नहीं होती है। 1947, 1954, and 1968 में यहाँ तापमान तीन बार तक गिर चुका है। फरवरी 1947 में यहाँ सब्से ज्यादा ठंड पडी थी जब यहाँ का स्नैग नामक शहर में तापमान तक गिर गया था।\n\nअधिकतर कनाडा के उलट जहाँ गर्मियाँ जुलाई अगस्त और सितम्बर में पडती हैं यूकॉन में गर्म हवाएँ जुन और मई में चलती हैं। यूकॉन में तीन बार तापमान तक मापा गया है। \nदिसम्बर, २०१४ तक यूकॉन की जनसंख्या ३७,१८३ थी जो कि २००४ से 19.5% बढ़ गई थी। के क्षेत्रफ़ल के साथ २०११ में इसका जनघनत्व 0.1/किमी (0.2/वर्ग मील) था। \n\n२००६ की कनाडियाई जनगणना के अनुसार प्रान्त की अधिकांश जनसंख्या यूरोपीय नस्ल की है, जबकि यहाँ अच्छी खासी संख्या में प्राथमिक लोगें की बस्तियाँ भी हैं।\n\nशीर्ष दस नस्ले हैं:\n\n२०११ तक ८७.७% निवासी कनाडियाई-मूल के थे जबकि २४.२% प्राथमिक निवासी मूल के थे। दूसरे देश से आने वालों में सबसे ज्यादा यूनाइटेड किंगडम (१५.९%), फिलीपींस (१५.०%), और संयुक्त राज्य अमेरिका (१३.२%) थे। २००६ से २०११ के बीच में प्रवासियों में से ६३.५% एशियाई मूल के थे।\n\nजनगणना के अनुसार यहाँ सबसे ज्यादा बोली जाने वाली भाषा अंग्रेजी (28,065 लोग) है। () दूसरी सबसे ज्यादा () फ्रांसीसी है।\n\nयूकॉन का भाषा कानून वहाँ की पुरानी व प्राथमिक भाषाओं के महत्व की ओर ध्यान दिलाता है लेकिन सिर्फ़ अंग्रेजी और फ्रांसीसी ही कानूनी व विधायी प्रक्रियाओं के लिये इस्तेमाल होती हैं।\n\n\n", "id": "714425", "title": "यूकॉन"}
{"url": "https://hi.wikipedia.org/wiki?curid=714443", "text": "ताई लोग\n\nताई लोग (Tai) उन भिन्न समुदायों का सामूहिक नाम है जो आदि-ताई भाषा बोलने वाले प्राचीन लोगों के आधुनिक वंशज हैं। इनमें से कुछ ऐसे भी हैं जो अब ताई भाषाएँ नहीं बोलते। पूर्वोत्तर भारत के अहोम लोग जो अब हिन्द-आर्य भाषा-परिवार की असमिया भाषा बोलते हैं, चीन के युन्नान और अन्य दक्षिणी भागों के कुछ समुदाय, थाई लोग (जो थाईलैण्ड में बहुसंख्यक हैं), वियतनामी लोग, लाओस के लाओ समुदाय के लोग, बर्मा के शान लोग सभी इस विविध ताई महासमुदाय के सदस्य हैं।\n\n", "id": "714443", "title": "ताई लोग"}
{"url": "https://hi.wikipedia.org/wiki?curid=714448", "text": "थाई लोग\n\nथाई लोग दक्षिणपूर्व एशिया के थाईलैण्ड देश की बहुसंख्यक जाति है। यह ताई लोगों का एक उपसमुदाय है जो कि पूर्वोत्तर भारत, दक्षिणी चीन और कई दक्षिणपूर्व एशियाई देशों पर विस्तृत हैं। वे अधिकतर थेरवाद बौद्ध धर्म के अनुयायी हैं और थाई भाषा व उसकी उपभाषाएँ बोलते हैं।\n\n", "id": "714448", "title": "थाई लोग"}
{"url": "https://hi.wikipedia.org/wiki?curid=714454", "text": "लोहागढ़ दुर्ग\n\nलोहागढ़ दुर्ग एक दुर्ग अथवा एक किला है जो भारतीय राज्य राजस्थान के भरतपुर जिले में स्थित है। दुर्ग का निर्माण भरतपुर के जाट वंश के महाराजा सूरजमल ने करवाया था। \n", "id": "714454", "title": "लोहागढ़ दुर्ग"}
{"url": "https://hi.wikipedia.org/wiki?curid=714463", "text": "कंकवाड़ी\n\nकंकवाड़ी (अंग्रेजी :Kankwadi या Kankwari) एक गांव तथा दुर्ग है जो भारतीय राज्य राजस्थान के अलवर ज़िले में स्थित है। इस दुर्ग की स्थापना सवाई राजा जय सिंह प्रथम ने की थी। राज्य में अकाल पड़ने पर जय सिंह जी ने इस किले का निर्माण कार्य शुरु करवाया, जिससे इलाके के लोगों को काम तथा मेहनताना मिलता रहे। अाम लोग जहां दिन में किले पर काम करते थे, संभ्रांत परिवार के लोग रात के अाकर अपने हिस्से का काम पूरा करते थे।\n\nऔरंगजेब ने गद्दी की लड़ायी के दौरान अपने भाई दारा शिकोह को कुछ समय के लिये इस किले में कैद रखा था। \n\nकंकवाड़ी सरिस्का बाग परिसर के मुख्य इलाके में पड़ता है और इसीलिये यहां रह रहे गांव वालों को सरकार विस्थापित कर चुकी है। कुछेक परिवार अभी भी यहां रह रहे हैं, पर वे भी शीघ्र सरिस्का के बाहरी इलाके में विस्थापित कर दिये जायेंगे।\n\nकिले तक जाने के लिये सरिस्का वन परिसर से सफ़ारी जीप किराये पर ली जा सकती है। वन परिसर (व किला) अगस्त व सितंबर में बंद रहता है।\n", "id": "714463", "title": "कंकवाड़ी"}
{"url": "https://hi.wikipedia.org/wiki?curid=714473", "text": "रूपनगढ़ दुर्ग\n\nरूपनगढ़ दुर्ग (अंग्रेजी :Roopangarh Fort) एक पूर्व का दुर्ग था जो वर्तमान में एक होटल है। यह भारतीय राज्य राजस्थान के रूपनगढ़ में स्थित है इसका निर्माण महाराज रूप सिंह ने करवाया था। \n", "id": "714473", "title": "रूपनगढ़ दुर्ग"}
{"url": "https://hi.wikipedia.org/wiki?curid=714483", "text": "२०१६ यूईएफए यूरोपा लीग फाइनल\n\n२०१६ यूईएफए यूरोपा लीग फाइनल, 18 मई 2016 पर बासेल, स्विट्जरलैंड के सेंट जकोब-पार्क में हुए एक फुटबॉल मैच था। यह स्पेन के क्लब सेविला और इंगलैंड के क्लब लिवरपूल के बीच खेला गया था। सेविला ने फाइनल 3–1 से जीता लिया। यह उन्का इस प्रतियोगिता में एक रिकॉर्ड पांचवां खिताब था और वे प्रतियोगिता के इतिहास में सबसे अच्छा प्रदर्शन करने वाले क्लब बन गए।\n\n", "id": "714483", "title": "२०१६ यूईएफए यूरोपा लीग फाइनल"}
{"url": "https://hi.wikipedia.org/wiki?curid=714510", "text": "विजेथुवा महावीरन\n\nसुल्तानपुर जिले के कादीपुर तहसील में स्थित विजेथुवा महावीरन \"भगवान हनुमान\" को समर्पित एक प्रसिद्ध पौराणिक मंदिर है। माना जाता है कि यह वही स्थान है जहाँ पर पवनपुत्र भगवान हनुमान ने लंकाधिपति रावण के मामा \"कालनेमी\" नामक दानव का वध किया था। लक्ष्मण के प्राण बचाने के लिए जब हनुमान जी \"संजीवनी बूटी\" लेने के लिए गए थे, तो रावण द्वारा भेजे गए कालनेमी दानव ने उनका रास्ता रोकने का प्रयास किया था। उस समय हनुमान जी ने कालनेमी दानव का वध इसी स्थान पर किया था। यहीं से कुछ दूरी पर उमरपुर नामक गाँव में भगवान शिव जी का मंदिर भी स्थित है।", "id": "714510", "title": "विजेथुवा महावीरन"}
{"url": "https://hi.wikipedia.org/wiki?curid=714535", "text": "बांग्लादेश के प्रधानमंत्रीगण की सूची\n\nबांग्लादेश के प्रधानमंत्री की पूरी सूची में वे लोग शामिल हैं जिन्होंने 1971 में बांग्लादेश के गठन के बाद प्रधानमंत्री बांग्लादेश के पद की शपथ ली।\n<onlyinclude>\n\n\n", "id": "714535", "title": "बांग्लादेश के प्रधानमंत्रीगण की सूची"}
{"url": "https://hi.wikipedia.org/wiki?curid=714545", "text": "काटल\n\nकाटल (अंग्रेजी Katal या Katil) सूर्यवंशी राजपूत राष्ट्र की एक शाखा है।\nकाटल राष्ट्र भारत और पाकिस्तान में मौजूद पंजाब के क्षेत्रों में पाई जाती है। इस जनजाति के 360 गांव बसे हैं, जिनमें से 100 के करीब जिले नारोवाल और गुरदासपुर में पाए जाते हैं। और जम्मू में उनकी अनुस्मारक रहे हैं। यह अपने आप सोरिया ोनशिय जताते हैं। ये लोग खोखरों से शादी नहीं करते।\n\nमुगल सम्राट औरंगजेब के दौर में काटल, राव, बलील, माल, नहालह जाति के लोग इस्लाम में चले गए। और तहसील शकरगढ़ के काटल मुस्लिम हैं मगर जम्मू और भारत के काटल हिंदू हैं।\n\n1- दृश्यता में है कि राजा तीड़ो, किरण, सोमपाल, बरशपत, ावीगीधीता, दीधदता, मुंह, आधार पाल, रतन पाल, ाटर, राजा साहसरानो, राजा सनतील, राजा कैरेट, राजा कोड़, राजा चित, राजा गोरा , राजा भरत, राजा बिल, राजा शीखा और उसका बेटा राजा जीसरथ। उन्हें खीरिय जयपुर से गज़नह मोहम्मद ने निकालकर जम्मू में मनगलह देवी के स्थान पर बसाया। उनमें से एक राजा कैरेट वंश सांबा गांव के पास जंगल में डकैती करने लगी। उन्होंने सांबा गांव की एक लड़की का अपहरण कर लिया। इस लड़की के भाइयों ने उन्हें तहसील शकरगढ़ के बहुत बड़े क्षेत्र में फैली हुई जमीन दे दी। उन्होंने इस जगह पर बसेरा किया और इस जगह को काटल नाम दिया क एन पीढ़ियों आजकल काटल कहा जाता है।\n2- दृश्यता में है कि मुगलों के दूर में राजपूतों का एक राजा था जिसे मुगलों से हार हुई तो मुगलों ने उन्हें अपने क्षेत्र से निकालकर [[जम्मू] ] क्षेत्र में बसाया। और इन दिनों [[शकरगढ़]] और [[जम्मू]] के बीच एक जंगल हुआ करता था। इस राजा को कहा गया कि सुबह से लेकर शाम तक तुम इस जंगल के जितने क्षेत्र को तह कर लोगे तो क्षेत्र तुम्हारे हवाले कर दिया जाएगा। इस राजा ने ऐसा ही किया और जो क्षेत्र भी हासिल किया उसका नाम काटल रख दिया जो [[पंजाबी]] शब्द [[कटली]] जिसके अर्थ जंगल क्षेत्र के हैं रख दिया। आजकल इस राजा की पीढ़ियों जो इस क्षेत्र में बस्ती हैं काटल के नाम से पुकारा जाता है।", "id": "714545", "title": "काटल"}
