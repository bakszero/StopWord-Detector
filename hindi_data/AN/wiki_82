{"url": "https://hi.wikipedia.org/wiki?curid=721270", "text": "ऐंग्लिकन समुदाय\n\nईसाई संप्रदायों में ऐंग्लिगन समुदाय (Anglican Communion) का विशेष स्थान है। इसका इतिहास एक प्रकार से इंग्लैंड में ईसाई धर्म के प्रवेश के साथ-साथ प्रारंभ होता है, किंतु १६वीं शताब्दी में ही वह रोमन काथलिक गिरजे से अलग होकर चर्च ऑव इंग्लैंड का अपनाने लगा। १७वीं शताब्दी में इसके लिए 'ऐंग्लिकन चचर्' का प्रयोग चल पड़ा। आजकल संसार भर के ऐंग्लिकन ईसाइयों का संगठन 'ऐंग्लिकन समुदाय' कहलाता है।\n\nहेनरी अष्टम के राज्यकाल (सन् १५०९-१५५७ ई.) में लूथर ने जर्मनी में प्रोटेस्टैंट धर्म चलाया। इसके विरोध में हेनरी अष्टम ने १५२१ ई. में एक ग्रंथ लिखा जिसमें उन्होंने रोम के बिशप (पोप) के ईश्वरदत्त अधिकार का प्रतिपादन किया। इसपर हेनरी को रोम की ओर से धर्मरक्षक की उपाधि मिली (यह आज तक इंग्लैंड के राजाओं की उपाधि है)। बाद में पोप ने हेनरी का प्रथम विवाह अमान्य ठहराने तथा इसको दूसरा विवाह कर लेने की अनुमति देने से इंकार किया। इसके परिणामस्वरूप पार्लियामेंट ने हेनरी के अनुरोध से एक अधिनियम स्वीकार किया जिसमें राजा को चर्च ऑव इंग्लैंड का परमाधिकारी घोषित किया जाता था। (ऐक्ट ऑव सुप्रिमेसी १५३१-ई.)। इस महत्वपूर्ण परिवर्तन के बाद हेनरी अष्टम ने जीवन भर प्रोटेस्टैंट विचारों का विरोध कर काथलिक धर्म सिद्धांतों को अक्षुण्ण बनाए रखने का सफल प्रयास किया। इंग्लैंड के गिरजे का परमाधिकारी होने के नाते उसने मठों की संपत्ति अपनाकर उनका उन्मूलन किया।\n\nएडवर्ड षष्ठ के राज्यकाल (सन् १५५७-१५५३ ई.) में क्रैन्मर के नेतृत्व में ऐंग्लिकन चर्च का काथलिक स्वरूप बहुत कुछ बदल गया तथा 'बुक ऑव कामन प्रेयर' में बहुत से प्रोटेस्टैंट विचारों का सन्निवेश किया गया (इसका प्रथम संस्करण सन् १५४९ ई. में स्वीकृत हुआ, दूसरा परिवर्तित संस्करण सन् १५५२ ई. में प्रकाशित हुआ)।\n\nअपने भाई एडवर्ड के निधन पर मेरी ट्यूडर ने कुछ समय तक (सन् १५५३-५८ ई.) रोमन काथलिक चर्च के साथ चर्च ऑव इंग्लैंड का संपर्क पुन: स्थापित किया किंतु उसकी बहन एलिज़ाबेथ (सन् १५५८-१६०३ ई.) ने चर्च ऑव इंग्लैंड को पूर्ण रूप से स्वतंत्र तथा राष्ट्रीय चर्च बना दिया। सर्वप्रथम अपने एक नए अधिनियम द्वारा अपने पिता हेनरी अष्टम की भाँति अपने को चर्च ऑव इंग्लैंड पर परमाधिकार दिलाया (ऐक्ट ऑव सुप्रिमेसी-सन् १५५९ ई.) तथा एक दूसरे अधिनियम द्वारा एडवर्ड का द्वितीय बुक ऑव कामन प्रेयर अनिवार्य ठहरा दिया। (ऐक्ट ऑव यूनिफ़ार्मिटी-सन् १५५९ ई.)। इतने में चर्च ऑव इंग्लैंड के सिद्धांतों के सूत्रीकरण का कार्य भी आगे बढ़ा और १५६२ ई. में पार्लियामेंट तथा १५६३ ई. में महारानी एलिज़ाबेथ द्वारा ३९ सूत्र (थर्टीनाइन आर्टिकिल्स) अनुमोदित हुए। इन सूत्रों पर लूथर के विचारों का प्रभाव स्पष्ट है।\n\nएलिज़ाबेथ के समय में प्युरिटन दल का उदय हुआ किंतु वह विशेष रूप से जेम्स प्रथम (सन् १६०३-२५ ई.) तथा चार्ल्स प्रथम (सन् १६२५-१६४९ ई.) के राज्यकाल में सक्रिय था। प्युटिन दल ऐंग्लिकन चर्च को प्रोटेस्टैंट धर्म के अधिक निकट ले जाना चाहता था। वह कुछ समय तक सर्वोपरि रहा तथा सन् १६४३ ई. में पार्लियामेंट द्वारा बिशप की पदवी का उन्मूलन कराने में समर्थ हुआ। यह परिस्थिति सन् १६६० ई. तक बनी रही।\n\nऐंग्लिकन चर्च का इतिहास आगे चलकर प्रधानतया इसकी विभिन्न विचारधाराओं का उतार-चढ़ाव है। यहाँ पर ऐक्ट ऑव सक्सेशन का उल्लेख करना जरूरी है जिसके अनुसार इंग्लैंड के भावी राजाओं का ऐंग्लिकन होना अनिवार्य ठहराया गया है। (सन् १७०१ ई.)।\n\nसिद्धांत-रोम से अलग हाते हुए भी ऐंग्लिकन चर्च अपने को काथलिक चर्च का अंग मानता है। सैद्धांतिक दृष्टि से उसका स्थान रोमन काथलिक चर्च तथा प्रोटेस्टैंट धर्म के बीच में है। इसी में ऐंग्लिकन चर्च का विशेष महत्व है और इसी कारण उसे 'ब्रिज चर्च' की उपाधि दी गई है क्योंकि वह पुल की भाँति दोनों के बीच में स्थित है। वह प्रोटेस्टैंट धर्म के समान रोम के विशप का अधिकार अस्वीकार करता है किंतु वह रोमन काथलिक चर्च की भाँति सिखलाता है कि बाइबिल ईसाई धर्म का एकमात्र आधार नहीं है। बाइबिल के अतिरिक्त वह काथलिक गिरजे की प्रथम चार महासभाओं के निर्णय भी स्वीकार करता है तथा बाइबिल की व्याख्या में गिरजे की प्राचीन परंपरा को बहुत महत्व देता है। फिर भी वह धार्मिक शिक्षा के संबंध में सैद्धांतिक एकरूपता के प्रति एक प्रकार से उदासीन है। फलस्वरूप ऐंग्लिकन चर्च में प्राय: प्रारंभ से ही कई विचारधाराओं अथवा दलों का अस्तित्व रहा है। यद्यपि बहुत से ऐंग्लिकन किसी भी दल का अनुयायी होना स्वीकार नहीं करते तथापि पहले की भाँति आजकल भी ऐंग्लिकन धर्म में मुख्यतया तीन भिन्न विचारधाराएँ वर्तमान हैं-\n\n(१) प्रवर्तन के समय से ही ऐंग्लिकन चर्च पर प्रोस्टेटैंट धर्म का प्रभाव पड़ा। यह प्रभाव विशेष रूप से निम्नलिखित बातों में लक्षित होता है-यज्ञ का निराकरण, पुरोहिताई तथा संस्कारों को कम महत्व देने की प्रवृत्ति, बिशपों के अधिकार को घटाने का प्रयत्न। इस विचारधारा के अनुयायी पहले तो चर्च के नाम से विख्यात थे किंतु आजकल वे अपने को एवेंजेलिकल कहकर पुकारते हैं।\n\n(२) जब ऐंग्लिकन चर्च पहले पहल रोमन काथलिक गिरजे से अलग होने लगा था तब किसी के मन में नया धर्म चलाने का विचार नहीं था। बाद में भी ऐंग्लिकन धर्मपंडितों का एक दल निरंतर इस प्रयत्न में रहा कि ऐंग्लिकन धर्म जहाँ तक बन पड़े सिद्धांत तथा पूजापद्धति की दृष्टि से रोमन काथलिक धर्म से दूर न होने पाए। इस दल का नाम 'हाई चर्च' रखा गया और वह १७वीं शताब्दी के पूर्वार्ध में बिशप लार्ड के नेतृत्व में कुछ समय तक सर्वोपरि रहा। पिछली शताब्दी में आक्सफ़र्ड मूवमेंट द्वारा इस विचारधारा का महत्व फिर बढ़ने लगा। इसके अनुयायी अपने को ऐंग्लो-काथलिक कहते हैं तथा ऐंग्लिकन चर्च को काथलिक चर्च की एक शाखा मात्र मानते हैं। इधर (सन् १९२८ ई.) आधुनिक ऐंग्लो-काथलिक दल का एक नया संगठन, जिसके सदस्य प्राय: पादरी ही हाते हैं, सामूहिक रूप से रोमन काथलिक गिरजे में सम्मिलित हो जाने का आंदोलन करता है; विरोधियों ने उसका नाम पेपलिस्त रखा है।\n\n(३) यह नितांत स्वाभाविक प्रतीत होता है कि जिस धर्म में उपर्युक्त परस्पर विरोधी काथलिक और एवेंजेलिकल विचारधाराओं की गुंजाइश थी, वहाँ कुछ लोग समन्वय की ओर झुक जाते तथा सिद्धांत को कम महत्व देते। उनके अनुसार धर्मसिद्धांत ईश्वर द्वारा प्रकट किए हुए धार्मिक सत्य का अंतिम सूत्रीकरण नहीं है, ये युगविशेष की धार्मिक भावनाओं की दार्शनिक अभिव्यक्ति मात्र हैं। १७वीं शताब्दी में इस दल का नाम 'लैटिट्यूडिनेरियन' रखा गया था, १८वीं शताब्दी में उसे 'लिबरल' तथा बाद में 'ब्राड चर्च' कहा गया। आजकल इसके लिए 'माडर्निज़्म' शब्द का भी प्रयोग होने लगा है।\n\nऐंग्लिकन धर्म का क्षेत्र इंग्लैंड तक सीमित नहीं रहा। राजनीतिक प्रभाव के फलस्वरूप वह स्काटलैंड तथा आयरलैंड में फैल गया था किंतु संसार भर में इसके व्यापक प्रसार का श्रेय अंग्रेज प्रवासियों तथा मिशनरियों को है। तीन मिशनरी संस्थाएँ विशेष रूप से उल्लेखनीय हैं-सोसाइटी फ़ार प्रोमोटिंग क्रिश्चियन नालेज (जो एस.पी.सी.के. अक्षरों से विख्यात है, सन् १६९८ ई. में संस्थापित)। सोसाइटी फ़ार द प्रोपेगेशन ऑव द गास्पेल (एस.पी.जी.-संस्थापित सन् १७०१ ई.), चर्च मिशनरी सोसाइटी (सी.एम.एस.-संस्थापित सन् १७९९ ई.)। आजकल ऐंग्लिकन समुदाय के निम्नलिखित प्रांत पूर्ण रूप से संगठित हैं-द चर्च ऑव इंग्लैंड (दो प्रांत, कैंटरबरी और यार्क), द चर्च ऑव आयरलैंड, दि एपिस्कोपल चर्च इन स्काटलैंड, द चर्च इन वेल्स (वह सन् १९१४ ई. में कैंटरबरी से अलग हो गया था); द प्रोटेस्टैंट एपिस्कोपल चर्च इन द यूनाइटेड स्टेट्स ऑव अमेरिका; द चर्च ऑव इंडिया, पाकिस्तान, बर्मा ऐंड सिलोन (सन् १९४७ ई. के बाद लगभग २,५०,००० सदस्य; सन् १९४७ ई. में दक्षिण भारत के प्राय: सभी प्रोटेस्टैंट तथा लगभग ५,००,००० ऐंग्लिकन एक ही संस्था में सम्मिलित हुए, जो चर्च ऑव साउथ इंडिया कहलाती है और ऐंग्लिकन समुदाय से संबद्ध नहीं है); द चर्च ऑव द प्राविंस ऑव साउथ अफ्रीका; द ऐंग्लिकन चर्च ऑव कनाड़ा; द चर्च ऑव इंग्लैंड इन आस्ट्रेलिया ऐंड तास्मेनिया; द चर्च ऑव द प्राविंस ऑव न्यूज़ीलैंड; द चर्च ऑव प्राविंस ऑव वेस्ट इंडीज़; द होली काथलिक चर्च इन चाइना; जापान होली काथलिक चर्च; द चर्च ऑव द प्राविंस ऑव वेस्ट अफ्रीका; द चर्च ऑव द प्राविंस ऑव सेंट्रल अफ्रीका; आर्चबिशप्रिक ऑव द मिडल ईस्ट। इसके अतिरिक्त कुछ प्रांत पूर्ण रूप से संगठित नहीं है, वे प्राय: कैंटरबरी से संबद्ध हैं। आजकल संसार भर में लगभग लगभग पाँच करोड़ ईसाई ऐंग्लिकन समुदाय के अनुयायी हैं।\n\n", "id": "721270", "title": "ऐंग्लिकन समुदाय"}
{"url": "https://hi.wikipedia.org/wiki?curid=721271", "text": "पीटर थॉमसन\n\nपीटर थॉमसन (जन्म: 1948,सुवा) एक फिजी राजनयिक हैं। वे संयुक्त राष्ट्र में फिजी के स्थायी प्रतिनिधि हैं।हाल ही में संयुक्त राष्ट्र महासभा ने उन्हें 71 वें महासभा अधिवेशन के लिए अध्यक्ष निर्वाचित किया है। वे महासभा के वर्तमान अध्यक्ष मोगेंस लिकेटोफ्ट के स्थान पर सितंबर, 2016 के 71 वें महासभा अधिवेशन से अपना कार्यकाल प्रारंभ करेंगे।\n", "id": "721271", "title": "पीटर थॉमसन"}
{"url": "https://hi.wikipedia.org/wiki?curid=721277", "text": "सुप्रिया साहू\n\nसुप्रिया साहू एक भारतीय प्रशासनिक सेवा के वरिष्ठ अधिकारी है। वे वर्ष 1991 बैच की तमिलनाडु कैडर की आईएएस अधिकारी हैं। 16 जून, 2016 को केंद्र सरकार ने उन्हें दूरदर्शन का महानिदेशक नियुक्त किया। उन्हें इस पद पर 3 वर्षों के लिए प्रतिनियुक्त के आधार पर नियुक्त किया गया है। यह पद वर्ष 2014 से रिक्त था।\n", "id": "721277", "title": "सुप्रिया साहू"}
{"url": "https://hi.wikipedia.org/wiki?curid=721298", "text": "भंजन वोल्टता\n\nकिसी इंसुलेटर की भंजन वोल्टता ( breakdown voltage) वह न्यूनतम वोल्टता है जिसके लगाने पर उस इन्सुलेटर का कुछ विद्युत का चालन करने लग जाता है।\n\nकिसी डायोड की भंजन वोल्टता उसके कैथोड और एनोड के बीच आरोपित (कथोड पर धनात्मक) वह न्यूनतम वोल्टता है जिसके लगाने पर वह डायोड उल्टी दिशा में चालन आरम्भ कर दे। एस सी आर और ट्रायक आदि का फॉरवर्ड भंजन वोल्टता भी होती है।\n\nजहाँ\n", "id": "721298", "title": "भंजन वोल्टता"}
{"url": "https://hi.wikipedia.org/wiki?curid=721300", "text": "खिड़की (धारावाहिक)\n\nखिड़की भारतीय हिन्दी धारावाहिक है, जिसका प्रसारण सोनी के सब टीवी पर 28 जून 2016 से शुरू हुआ। यह सोमवार से शुक्रवार रात को 9:30 बजे प्रसारित होगा। इसमें सब टीवी के दर्शकों द्वारा भेजे गए कहानियों को दिखाया जाता है।\n\n\nइसके सभी कहानियों को दर्शकों द्वारा भेजे गए कहानियों से लिया गया है। इसके लिए दर्शकों ने 8,000 से अधिक कहानियों को भेजा था। इसमें से कुछ कहानियों को दिखाने के लिए चुना गया। इसमें हर कहानी को तीन से आठ दिन में ही समाप्त किया जाएगा।\n\nसब टीवी के अनुज कपूर ने इस धारावाहिक की जानकारी देते हुए कहा कि \"सब टीवी में हम हमेशा अपने दर्शकों के लिये अनूठे कार्यक्रमों को पेश करने का प्रयास करते हैं। इस परियोजना के माध्यम से हम भारतीय परिवारों के लिये अपनी मजाकिया कहानियों को दुनिया के सामने बयां करने का द्वार खोल रहे हैं। सब टीवी द्वारा इन कहानियों के लिये एक मंच उपलब्ध कराया जायेगा, जिसमें प्रत्येक सप्ताह इस तरह की एक कहानी दिखाई जायेगी।\"\n", "id": "721300", "title": "खिड़की (धारावाहिक)"}
{"url": "https://hi.wikipedia.org/wiki?curid=721301", "text": "पाशन नियम\n\nपाशन नियम (Paschen's Law) एक समीकरण है जो दो इलेक्ट्रोडों के बीच भरी गैस की भंजन वोल्टता बताता है। इस नियम का नाम फ्रेड्रिख पाशन (Friedrich Paschen) के नाम पर पड़ा है जिसने १८८९ में यह नियम दिया था।\n\nजहाँ\n", "id": "721301", "title": "पाशन नियम"}
{"url": "https://hi.wikipedia.org/wiki?curid=721305", "text": "रिश्तों का सौदागर - बाजीगर\n\nरिश्तों का सौदागर - बाजीगर भारतीय हिन्दी धारावाहिक है, जिसका प्रसारण लाइफ ओके में 20 जून 2016 को होगा। इसका निर्माण धवल गड़ा और गुरुदेव भल्ला ने किया है।\n\n", "id": "721305", "title": "रिश्तों का सौदागर - बाजीगर"}
{"url": "https://hi.wikipedia.org/wiki?curid=721306", "text": "इश्क़बाज़\n\nइश्क़बाज़ भारतीय हिन्दी धारावाहिक है, जिसका प्रसारण स्टार प्लस में जून 2016 से शुरू होगा।\n\n", "id": "721306", "title": "इश्क़बाज़"}
{"url": "https://hi.wikipedia.org/wiki?curid=721312", "text": "इंटरनेट प्रोटोकॉल 4\n\nइंटरनेट प्रोटोकॉल 4 (अनुवाद : अंतरजाल नियमावली 4) अथवा आईपीवी4, अंतरजाल नियमावली का चतुर्थ संस्करण है।\n", "id": "721312", "title": "इंटरनेट प्रोटोकॉल 4"}
{"url": "https://hi.wikipedia.org/wiki?curid=721314", "text": "यूरोपीय लोग\n\nयूरोपीय लोग या यूरोपीय नस्लीय समूह उन लोगो का समूह है जो मूलत: यूरोप के निवासी हैं। मानवशास्त्र (एंथ्रोपोलोजी) जिसमें दुनिया में रह रहे विभिन्न मानवों की नस्लों और उनके उदग्म व प्रवास का अध्धयन किया जाता है के अनुसार दुनिया में पाए जाने वे लोग जो या तो यूरोपीय देशों में पैदा हुए और प्रवासी हो गये या वो लोग जिनके माता-पिता या पूर्वज यूरोप से थे यूरोपीय नस्ल के कहे जाते हैं। जर्मन विनिबन्ध \"Minderheitenrechte in Europa\" जिसे पैन और पीफिल ने सन 2002 में लिखा, यूरोप में कुल ८७ विभिन्न प्रकार के लोग रहते हैं और इनमें से ३३ प्रकार की नस्लें कम से कम एक स्वतन्त्र देश में बहुतायत में पाई जाती हैं जबकि बाकी ५४ अल्पसंख्यक रह गयी हैं। यूरोप में कुल राष्ट्रीय अल्पसंख्यकों की संख्या यूरोप की कुल जनसंख्या ७७० मिलीयन की मात्र १४% यानि १ करोण ४ लाख है। \n\nयूरोप में आधुनिक मानव अफ्रीक से लगभग ४० हजार साल पहले आया था। ये प्रागैतिहासिक यूरोपीय मानव मुख्यत: काले रंग के व छोटे कद के थे। ये आज के यूरोपियों से बिल्कुल अलग दिकह्ते थे। फिर खानपान में बदलाव, शारीरिक बदलाव, कद काठी, शरीर का रंग के साथ यूरोप की वंशानुगत विशेष्ताएँ एकदम से लगभग ४५०० साल पहले बदल गयीं जब लंबे कद और हल्के रंगों वाले क्रमश: मध्य व पश्चिम एशियाई लोगों ने यूरोप में प्रवास किया। यूरोप के विभिन्न देशों के लोगों में कोई बहुत ज्यादा नस्लीय बदलाव नहीं पाया जाता है।<\n", "id": "721314", "title": "यूरोपीय लोग"}
{"url": "https://hi.wikipedia.org/wiki?curid=721327", "text": "नवानगर\n\n", "id": "721327", "title": "नवानगर"}
{"url": "https://hi.wikipedia.org/wiki?curid=721333", "text": "वेंचुरी प्रभाव\n\nकिसी पाइप में द्रव का प्रवाह होने पर जहाँ पाइप पतला होता है (अर्थात जहाँ द्रव का वेग अधिक होता है) वहाँ द्रव का दाब कम हो जाता है, इसे ही वेंचुरी प्रभाव ( Venturi effect) कहते हैं। इस प्रभाव का नामकरण इटली के भौतिकविज्ञानी गिओवानी बतिस्ता वेन्चुरी (Giovanni Battista Venturi (1746–1822)) के नाम पर किया गया है।\n\n", "id": "721333", "title": "वेंचुरी प्रभाव"}
{"url": "https://hi.wikipedia.org/wiki?curid=721347", "text": "बेलखरनाथ मन्दिर\n\nबाबा बेलखरनाथ मन्दिर (धाम) उत्तर प्रदेश के प्रतापगढ़ जनपद मे सई नदी के तट पर स्थित हैं। बाबा बेलखरनाथ धाम प्रतापगढ़ मुख्यालय से १५ किलोमीटर पट्टी मार्ग पर लगभग ९० मीटर ऊँचे टीले पर स्थित है। यह स्थल ग्राम अहियापुर में स्थित है। वर्ष में एक बार महाशिवरात्रि पर्व पर व् प्रत्येक तीसरे वर्ष मलमास में यहाँ १ महीने तक विशाल मेला चलता है जिसमे कई जिलो से शिवभक्त व संत महात्मा यहाँ आकर पूजन प्रवचन किया करते हैं। प्रत्येक शनिवार को यहाँ हजारो की संख्या में पहुचने वाले श्रद्धालु भगवान शिव की आराधना किया करते है।\n\nबाबा बेलखरनाथ मंदिर का नाम बेल्खारिया राजपूतो के नाम पर पड़ा। बेलखरिया राजपूत इस जनपद में बहुत पहले से आय्रे हुए थे। जनश्रुति के अनुसार, जसवंत राय के पुत्र उदयभान द्वारा स्थापित बड़े खानदान की यह शाखा है। गैबर शाह जो उदयभान के छोटे भाई थे वह पूर्व दिशा से आकर परगना पट्टी में रहे। उन्होंने सईं के तट पर बेलखरनाथ कोट का निर्माण कराया। जिसका खंडहर आज भी मौजूद है।\n\nबेलखरिया राज्य के विनाश के बाद इस किले तथा शंकर जी के स्थान पर जंगल बन गया जहा लोग लकड़ी काटने जाया करते थे। एक दिन एक व्यक्ति की नजर शिव जी पर पड़ी तो उसने पत्थर समझ कर शिवलिंग पर अपनी कुल्हाड़ी तेज करना शुरू कर दिया और पत्थर पर कुल्हाड़ी मार दी जिसका निशान आज भी मौजूद है उस व्यक्ति को बिजली सा झटका लगा और वो बेहोश हो गया। उसके कानो में डमरू की आवाज सुनाई दी साथ ही वह गूंगा और बहरा हो गया। इसके बाद उसने साईं नदी में स्नान कर शिव स्थान पर पूजा शुरू कर दी। मंदिर बनने से पहले वहाँ पर अरघा का टुटा हुआ भाग विद्यमान था। उसी समय भगतो ने शिवलिंग के ऊपर छप्पर बना दिया बाद में भगवान शिव की प्रेरणा से राजा दिलीपपुर द्वारा वहाँ छत का निर्माण कराया गया। कालांतर में राजा दिलीपपुर ने कई बार मंदिर बनवाने का प्रयास किया। दिन में तो मंदिर बनती पर दूसरे दिन मंदिर गायब रहती। लोग हैरान थे कि ऐसा क्यूँ हो रहा है। इसी बीच गांव के निवासी शिव हरख ब्रह्मचारी ने मंदिर बनवाने का प्रयास तो उन्हें पूजा अर्चना के बाद तीन पीढ़ी में मंदिर बनने का ज्ञान हुआ।\n\nवर्ष १९१६ में छपी पुस्तक वस्तु गोत्र चौहान बंश छंदों में रचित एक ग्रन्थ है। जिसमे लिखा है कि मर्यादा पुरूषोत्तम भगवान श्रीराम ने अपने वनवास के समय बेल नृपति के शासनकाल में बेलखरनाथ महादेव की पूजा की थी।\n\nधाम परिसर में राम, जानकी, हनुमान जी और विश्वकर्मा भगवान के मंदिरों के साथ ही कई धर्मशालाएं और सराय का भी निर्माण किया गया है। पीपल के वृक्षों से आच्छादित मंदिर परिसर तक सीढ़ी नुमा रास्ते और चारों तरफ फैला जंगल इसकी शोभा में चार चांद लगा रहे हैं।\n", "id": "721347", "title": "बेलखरनाथ मन्दिर"}
{"url": "https://hi.wikipedia.org/wiki?curid=721354", "text": "प्रेम लाल जोशी\n\nडॉ॰ प्रेम लाल जोशी (जन्म: ४ फरवरी, १९५२) एक प्रख्यात भारतीय शिक्षकविद, विद्वान, लेखक एवं मल्टीमीडिया विश्वविद्यालय, मलेशिया में एकाउंटिंग के प्रोफ़ेसर हैं। वें \"सेण्टर फॉर एक्सीलेंस इन बिज़नेस परफॉरमेंस\" (CEBP) के अध्यक्ष हैं। वें \"इंटरनेशनल जर्नल ऑफ एकाउंटिंग ऑडिटिंग एंड परफॉरमेंस इवैल्यूएशन\" (IJAAPE) के संस्थापक एवं मानद सम्पादक, \"एफ्रो एशियन जर्नल ऑफ फाइनेंस एंड एकाउंटिंग\" (AAJFA) के प्रबंध सम्पादक तथा \"इंटरनेशनल जर्नल ऑफ फाइनेंस एंड एकाउंटिंग स्टडीज़\", ऑस्ट्रेलिया के सहयोगी सम्पादक हैं। वें बजट और वित्तीय लेखा पर छह पुस्तकों के लेखक हैं। अपनी पुस्तकों के अतिरिक्त, इनके १०० से अधिक शोध पत्र विश्व के कई मान्यता प्राप्त अंतरराष्ट्रीय पत्रिकाओं में प्रकाशित हो चुके हैं।\nवर्ष १९८१ में प्रेम लाल जोशी ने हेमवती नंदन बहुगुणा गढ़वाल विश्वविद्यालय से वाणिज्य (वृत्त एवं लेखाकरण) में पीएचडी की सर्वोच्च शैक्षिक डिग्री प्राप्त की। इन्होंने वर्ष १९७५ में दिल्ली विश्वविद्यालय से वाणिज्य में परास्नातक किया हैं। इन्हें १९७९ में भारतीय समाज विज्ञान संशोधन परिषद, नई दिल्ली द्वारा टीचर फेलोशिप (शिक्षक अनुदान) प्राप्त हुआ। \n\n१९८० के दशक के दौरान इन्होंने गढ़वाल विश्वविद्यालय में काम किया और विश्वविद्यालय में वाणिज्य की संकाय स्थापित करने में महत्वपूर्ण भूमिका निभाई। इन्होंने इंटरनेशनल जर्नल ऑफ एकाउंटिंग ऑडिटिंग एंड परफॉरमेंस इवैल्यूएशन, एफ्रो एशियन जर्नल ऑफ फाइनेंस एंड एकाउंटिंग और एफ्रो एशियन जर्नल ऑफ फाइनेंस एंड एकाउंटिंग नामक वृत्त तथा लेखा अध्ययन पर आधारित अंतर्राष्ट्रीय पत्रिकाओ की स्थापना किया, जिसके वें मुख्य सम्पादक हैं। गूगल स्कॉलर के एक मूल्यांकन के अनुसार अंतर्राष्ट्रीय विद्वानों ने डॉ॰ प्रेम लाल जोशी के लेखो और शोध पत्रों को 822 बार अपने लेखो अथवा पत्रों में सन्दर्भ दिया हैं। बहरीन के शिक्षा मंत्रालय के संमत्रण में संयुक्त राष्ट्र शैक्षिक, वैज्ञानिक एवं सांस्कृतिक संगठन (यूनेस्को) के परामर्श पर डॉ॰ प्रेम लाल जोशी ने एकाउंटिंग पर दो पुस्तकें लिखी, जो बहरीन की सरकारी विद्यालयों के पाठ्यक्रम में सम्मिलित हैं। वें वर्ष २००५ से २००६ तक एएए के सूचना प्रौद्योगिकी समिति के सदस्य और इंडियन ऑडिट एसोसिएट्स के उपाध्यक्ष थें। वर्ष १९९५ से २०१२ तक यूरोपीय एकाउंटिंग एसोसिएशन के भी सदस्य थे। डॉ॰ एम. एल. जोशी की वित्त और लेखा अध्ययन पर अब तक ६ किताबें प्रकाशित हो चुकी हैं। \n\n", "id": "721354", "title": "प्रेम लाल जोशी"}
{"url": "https://hi.wikipedia.org/wiki?curid=721408", "text": "का (चलचित्र)\n\nका\n\nका एक् राष्ट्रपति पुरस्कार प्राप्त् ओडिआ चलचित्र हे। सन १९६६ मे ये परदे पर आयि थि। इस्का निर्द्दशक सारदा प्रसन्न नायक (छद्मनाम सिद्धार्थ) थे। चलचित्र निर्द्देशक \"सूर्य देओ\"के मनना हे की ये चलचित्र बम्बे निर्द्देशक \"रामचन्द्र ठाकुर (ठाकुर भाइ) ओर गोर-पार्बती सम्मिलीत हुए \"सिद्धार्थ\" छ्द्म्नाम ब्यब्हार कर के निर्द्देशना दि गयी थी। इस चलचित्र मे बिभिन्न भूमिका मे श्ररत पूजारी, चन्दना बानार्जी, झरणा दास, गोर घोष आदि अभिनय किये थे। ये चलचित्र सारथि फिल्म द्वारा प्रयोजित कि गयि थि। इस चलचित्र [[कान्हु चरण महान्ति[[ के द्वारा लिखित् समान नाम धारी \"का\" उपन्यास के आधार पर की गयी थी। \nइस चलच्चित्र मे अभिनय करने वाले कलाकार हे :\n\n\n[[श्रेणी:भारतीय चलचित्र्]]\n[[श्रेणी:ओडिआ चलचित्र जगत्]]\n[[श्रेणी:ओडिआ चलचित्र्]]\n[[श्रेणी:१९६६ का ओडिआ चलचित्र्]]", "id": "721408", "title": "का (चलचित्र)"}
{"url": "https://hi.wikipedia.org/wiki?curid=721419", "text": "फाटक\n\nफाटक, कृषक चरवाहा जाति अहीर का एक वंश या उपजाति है, जो कि राजपूतों के काफी समरूप होते है व स्वयं को चित्तौड़ के एक सिसोदिया राज कुमार का वंशज मानते हैं। इस सिसोदिया राजकुमार का विवाह महाबन के अहीर राजा दिग्पाल की पुत्री से हुआ था। अतः यह अहीर कहे जाते हैं।\n\nउत्तर प्रदेश के ब्रज क्षेत्र (मथुरा, आगरा, हाथरस, एटा, अलीगढ़, मैनपुरी व फ़र्रूख़ाबाद) में स्थानीय रूप से फाटकों को अहीर कम और राजपूत ज्यादा समझा जाता है।\n\nफाटक चित्तौड़ के सिसोदिया राजा को अपना पूर्वज मानते हैं जिसकी शादी महाबन के एक अहीर राजा कि पुत्री से हुयी थी। \nइनके उद्भव कि कथा इस प्रकार है-\n\"एक बार चित्तौड़ के राजा पर दिल्ली के मुस्लिम शासक ने आक्रमण किया। चित्तौड़ नगर के सारे फाटकों पर दिल्ली के सैनिकों ने कब्जा कर लिया परंतु वे 12 फाटकों मे से एक फाटक पर अंत तक विजय प्राप्त नहीं कर सके। इसी 12वें फाटक पर जीत की खुशी में राजा ने घोषणा की कि आज से उसका वंश फाटक नाम से जाना जाएगा।\"\n\nउत्तर प्रदेश डिस्ट्रिक्ट गजेटियर्स, भाग 24 फाटक अहीरों के बारे में उल्लेख है कि जनपद मैनपुरी में यमुना नदी के किनारे बसे हुये फाटक अहीरों ने शेरशाह सूरी को बहुत तंग किया हुआ था व उनके विद्रोह से निजात पाने के लिए शेरशाह सूरी 12000 घुड़सवारों की सेना भेजी थी।\n\nमहाबन का किला मूलतः फाटकों के पूर्वज राणा कटेरा ने बनवाया था। उन्होने जलेसर के किले का भी निर्माण कराया था।\n\nफाटक राजकुमार बिजय सिंह ने 1106 (संवत् युग) में \"समोहन चौरासी\" क्षेत्र मेवाती मालिकों से छीनकर अपने कब्जे में ले लिया, समोहन चौरासी क्षेत्र पर कब्जा करने के बाद, फाटक यमुना नदी की ओर रवाना हुए व स्थानीय मूल निवासियों को विस्थापित करके पूरे शिकोहाबाद परगना पर अधिकार कर लिया। विधि विधान का लगातार उल्लंघन करने के कारण फाटक ब्रिटिश शासन के मैनपुरी जिले के अधिकारियों के लिए एक बड़ी चिंता बने हुये थे।\n\nसबूत बताते हैं कि चौहान राजपूत और फाटक अहीर आमतौर पर कन्या भ्रूण हत्या के अभयस्थ थे। 1865 में, मिस्टर कोलविन ने मैनपुरी में चौहान और फाटक गांवों की जनगणना के अध्ययन में पाया कि छह गांवों में एक भी कन्या शिशु नहीं थी।\n\nउन्नीसवीं सदी के मध्य में कंसिया नाम के एक फाटक अहीर ने अपने भाई कल्याण सिंह के साथ मिलकर मैनपुरी के ब्रिटिश ज़िला मजिस्ट्रेट उर्विन को मारने की योजना बनाई थी। क्योंकि उर्बिन ने कानून व्यवस्था हेतु बहुत कड़े नियम लागू किए थे जिनसे कंसिया तंग था। परंतु एन वक्त पर उर्बिन ने अपनी सवारी गाड़ी अन्य ब्रिटिश अधिकारी कप्तान अल्कोक के साथ बदल ली और दोनों भाइयों ने मिलकर घिरोर व भारौल बीच सड़क पर उर्बिन के बदले कप्तान अल्कोक के टुकड़े टुकड़े कर डाले। पकड़े जाने पर कल्याण सिंह सरकारी गवाह बन गया व कंसिया को ब्रिटिश हुकूमत ने फांसी की सज़ा दी। इस घटना का बाकी के अहीरों पर हितकर असर पड़ा।\n1857 की क्रांति के समय अहीरों ने मैनपुरी के विद्रोही राजा तेज़ सिंह को पराजित करके उसकी दो तोपों को भी अपने कब्जे में ले लिया। उनकी इस बहदुरी के सम्मान में ब्रिटिश सरकार ने अहीर नेताओं मैक सिंह व गुलाब सिंह को एक गाँव अनुदान में दे दिया। मैनपुरी जिले में आज़ादी के लिए राष्ट्रीय प्रयास के तहत ब्रिटिश हुकूमत के खिलाफ कोई सक्रिय भागीदारी देखने को नहीं मिली। ब्रिटिश अधिकारियों के अनुसार मैनपुरी में कृषक जातियों द्वारा कोई समूहिक विद्रोह की घटना नहीं हुयी अपितु दो जमीदार वर्गों, चौहानों व अहीरों के मध्य जाति संप्रभुता के लिए आपसी संघर्ष हुआ।\"\n\nमैनपुरी डिस्ट्रिक्ट गजेटियर के लेखक ने यहाँ की स्थिति के बारे में लिखा कि साहूकारों द्वारा पैसे की वसूली हेतु ज़मीन के मालिकों (ठाकुरों या अहीरों) को जमीन से बेदखल करने के लिए सामान्य स्तर से ज्यादा हिम्मत की आवश्यकता होती थी और यह आसान काम न था बल्कि बहुदा अत्यंत खतरनाक साबित होता था।\n\nमुस्तफाबाद के तहसीलदार रहीमुद्दीन खान के प्रभाव से फाटक अहीर बहुदा ब्रिटिश हुकूमत के खिलाफ शांत व बफदार रहे व मैनपुरी के विद्रोही राजा तेज़ सिंह के खिलाफ लड़ रहे भारौल के अहीरों की सहायता करते रहे।\n\nभारौल के अहीरों ने राजा तेज़ सिंह को सफलतापूर्वक खदेड़ दिया जबकि उन्ही के जाति भाई अन्य अहीरों राम रत्न व रामपुर गाँव के भगवान सिंह ने समूचे मुस्तफाबाद को विद्रोह की स्थिति मे रखा व ब्रिटिश सरकार के खिलाफ लड़ाई लड़ी।\n\n", "id": "721419", "title": "फाटक"}
{"url": "https://hi.wikipedia.org/wiki?curid=721435", "text": "रमण रेती\n\nरमण रेती, मथुरा और महावन के बीच स्थित एक स्थान है।\n\nइस स्थान पर रमण बिहारी जी का मंदिर है। माना जाता है कि संत रसखान ने यहां तपस्या की थी। यहां इनकी समाधि भी बनी हुई है। रमण बिहारी जी के प्राचीन मंदिर के जर्जर होने के कारण नए मंदिर में रमण बिहारी जी को विराजमान किया गया है। मंदिर राधा कृष्ण की अष्टधातु की मूर्ति है। भक्तगण इनके दर्शन से पुण्य लाभ प्राप्त करते हैं। 1978 में आए बाढ़ से पहले रमण रेती में रेत ही रेत हुआ करता था। इस रमणीक वन में कदंब और पीपल के वृक्ष शोभा पाते थे। किसी समय इस वन में एक सिद्घ संत आत्मानंद गिरि आए। माना जाता है कि भगवान श्री कृष्ण ने इन्हें साक्षात् दर्शन दिए। इसलिए यह स्थान सिद्घ स्थान माना जाता है। यहां आने वाले दर्शनार्थी रमण रेती की मिट्टी से तिलक करके श्री कृष्ण के चरण रज को माथे से लगाने की अनुभूति करते हैं।\n", "id": "721435", "title": "रमण रेती"}
{"url": "https://hi.wikipedia.org/wiki?curid=721448", "text": "शिवराम शंकर आपटे\n\nशिवराम शंकर आपटे उपाख्य दादासाहेब आपटे (1907 - 10 अक्टूबर, 1985), विश्व हिन्दू परिषद के संस्थापक तथा प्रथम महासचिव थे। उन्होने युनाइटेड प्रेस ऑफ इण्डिया में कार्य किया एवं बाद में हिन्दुस्तान समाचार नामक समाचार एजेन्सी की स्थापना की।\n", "id": "721448", "title": "शिवराम शंकर आपटे"}
{"url": "https://hi.wikipedia.org/wiki?curid=721463", "text": "वैभाषिक\n\nवैभाषिक मत, हीनयान परम्परा का बौद्ध दर्शन है। इसका प्रचार भी लंका में है। यह मत बाह्य वस्तुओं की सत्ता तथा स्वलक्षणों के रूप में उनका प्रत्यक्ष मानता है। अत: उसे बाह्य प्रत्यक्षवाद अथवा \"सर्वास्तित्ववाद\" कहते हैं। \n", "id": "721463", "title": "वैभाषिक"}
{"url": "https://hi.wikipedia.org/wiki?curid=721467", "text": "सौत्रान्तिक\n\n'सौत्रांतिक मत हीनयान परंपरा का बौद्ध दर्शन है। इसका प्रचार भी लंका में है। इस मत के अनुसार पदार्थों का प्रत्यक्ष नहीं, अनुमान होता है। अत: उसे बाह्यानुमेयवाद कहते हैं। \n", "id": "721467", "title": "सौत्रान्तिक"}
{"url": "https://hi.wikipedia.org/wiki?curid=721470", "text": "कुंग फ़ु योग\n\nकुंग फ़ु योग एक चीनी-भारतीय फिल्म है। यह 28 जनवरी 2017 को भारत और चीन में प्रदर्शित होगी।\n\n", "id": "721470", "title": "कुंग फ़ु योग"}
{"url": "https://hi.wikipedia.org/wiki?curid=721471", "text": "कुमारलात\n\nकुमारलात बौद्ध आचार्य थे जिनका काल प्रथम शताब्दी ईसवी है। भोट देशीय परम्परा कुमारलात का जन्म स्थान पश्चिम भारत निर्दिष्ट करती है।\n", "id": "721471", "title": "कुमारलात"}
{"url": "https://hi.wikipedia.org/wiki?curid=721481", "text": "गणेश श्रीकृष्ण खापर्डे\n\nगणेश श्रीकृष्ण खापर्डे (27 अगस्त, 1854 – 1 जुलाई 1938) भारतीय वकील, विद्वान, राजनीतिक कार्यकर्ता थे।\n", "id": "721481", "title": "गणेश श्रीकृष्ण खापर्डे"}
{"url": "https://hi.wikipedia.org/wiki?curid=721542", "text": "मैकेन्ज़ी नदी\n\nमैकेन्ज़ी नदी (स्लैवी भाषा: \"डेह-चो\", बडी नदी या ईनुविआलुक्तुन: कुकपैक, विशाल नदी) कनाडा के नदियों में विशालतम और सबसे बडी नदी है, और मिसीसीपी नदी से छोटी है। यह उत्तर-पश्चिम प्रदेश के विशाल खाली और जंगली मैदानों में बहती है। नदी की लम्बाई 1,738 किलोमीटर (1,080 मील) है और यह उत्तर की तरफ़ आर्कटिक महासागर में मिलती है। उत्तरी अमेरिका से आर्कटिक में मिलने वाली यह विशालतम नदी है। अपनी सहायक नदियों को मिलाकर यह दुनिया की विशालतम नदियों में से एक है।\n", "id": "721542", "title": "मैकेन्ज़ी नदी"}
{"url": "https://hi.wikipedia.org/wiki?curid=721544", "text": "गर्मी प्रवाह सेन्सर\n\nएक गर्मी प्रवाह सेन्सर एक त्रान्सद्यूसर होता है, जो सतह पर गर्मी पद्ने पर बिजली का सन्केत्(वोल्तेज्) उत्पन्न कर्त है, येह सन्केत गर्मी दर के लिए आनुपातिक है। मापा हुअ गर्मी दर सतह क्षेत्र से विभाजित किया जाता है गर्मी प्रवाह निर्धारित करने के लिए। गर्मी प्रवाह अनेक मूल के हो सकता है: सन्वहनी, प्रवाहकीय्, और विकिरन। कुछ गर्मी प्रवाह सेन्सर विकिरन मापन के लिए भि इस्तेमाल किया जा सकते हैं। \nगर्मी प्रवाह सेन्सर अनेक किस्म के लिए इस्तेमाल किए जा सकता है। उनके आवेदन के सबसे आशाजनक क्षेत्रोन मे से एक है इमारतोन के थर्मल इन्सुलेशन की गुनवत्त क अध्ययन्, साथ ही गर्मी हस्तान्तरन गुनान्क क अध्ययन वस्तु को मापने के द्वार वस्त्रोन की थर्मल इन्सुलेशन क गुनान्क कर्न। इसके अलावा, सम्भव अनुप्रयोगोन्, तरल और गैस्, का तापमान मापने के तरीकोन और लेजर शक्ती माप के प्रवाह की दर को मापने शामिल है।\n\nहर दिन ऊर्जा की एक बदी राशी गर्मी और थन्द भवनोन से निकल्ती है, जिनमे अधिकान्श रूप से कम इन्सुलेशन होती है, अक्सर यह आधुनिक मानकोन को पूरा नहीं करते पती है। इस सम्बन्ध मे गर्मी प्रवाह सेन्सर का सबसे महत्वपूर्न अनुप्रयोगोन मेइन से एक गर्मी हस्तान्तरन गुनान्क को मापने के द्वार भवनोन के थर्मल इन्सुलेशन की गुनवत्त पर नजर रखने के लिए है। गर्मी हस्तान्तरन कानून के अनुसार गर्मी प्रवाह क घनत्व सतह के माध्यम्, जैसे कि भवन की दीवारे, सीधे वस्तु (दीवार्) की बाहरी और आन्तरिक सतह मे तापमान अन्तर के समानुपाती होती है। यह समानता कारक गर्मी हस्तान्तरन गुनान्क को U –Factor(फक्तोर) कहा जात है। गर्मी हस्तान्तरन जित्ने छोता हो उतना बेह्तर वस्तु के इन्सुलेशन होती है(उदाहरन के लिए, इमारत की दीवारे)।\n\nगर्मी प्रवाह घनत्व की भयावहता खिलादियो और यहान तक कि आग के लिए वस्त्र की बनावत मे एक महत्वपूर्न मानदन्द है। वस्त्र के मद की भीतरी और बाहरी सतह पर एक तापमान अन्तर उसके गर्मी हस्तान्तरन के गुनान्क के लिय जरूरी है। इस्से वस्त्र की गर्मी प्रतिरोध पता लगाया जा सक्त है।\n", "id": "721544", "title": "गर्मी प्रवाह सेन्सर"}
{"url": "https://hi.wikipedia.org/wiki?curid=721545", "text": "साहिबी नदी\n\nसाहिबी नदी जिसे अब नजफगढ़ नाला के नाम से जाना जाता है। इसे कई वर्ष पूर्व साहिबी नदी के नाम से जाना जाता था। इसमें दिल्ली के सभी बड़े नालों का पानी गिरता है। यह पहले सीधे यमुना नदी में गिरती थी। लेकिन धीरे धीरे इसका बहाव धीमा हो गया। बाद में नदी के समाप्त होने के बाद यह नाले के रूप में आ गया।\n", "id": "721545", "title": "साहिबी नदी"}
{"url": "https://hi.wikipedia.org/wiki?curid=721618", "text": "भारत द्वारा प्रक्षेपित विदेशी उपग्रहों की सूची\n\nभारत अब तक 21 देशों के 57 उपग्रह प्रक्षेपित (लांच) कर चुका है। बाहरी देशों के लिए वाणिज्यिक प्रक्षेपणों (कमर्शियल लांच) पर वार्ता इसरो की वाणिज्यिक शाखा एनट्रिक्स कॉरपोरेशन सभी उपग्रहों को इसरो के ध्रुवीय उपग्रह प्रक्षेपण यान (पोलर सैटेलाइट लांच व्हीकल) के एक्सपेंडेबल लांच सिस्टम से लांच किया गया है। 2013 और 2015 के बीच भारत ने 13 देशों के 28 उपग्रह प्रक्षेपित किये जिससे इसरो को यूएस$ 101 मिलियन की राजस्व (रेवेन्यू) प्राप्ति हुई। 2016, में भारत 7 अलग देशों के 25 विदेशी उपग्रह लांच करेगा।\n\nउन दिवसों पर जब एक से अधिक उपग्रह प्रक्षेपित किये गए, तब उपग्रहों को उनकी कक्षा में डाले जाने के क्रम में\n\n\n", "id": "721618", "title": "भारत द्वारा प्रक्षेपित विदेशी उपग्रहों की सूची"}
{"url": "https://hi.wikipedia.org/wiki?curid=721632", "text": "नेपाली विवाह\n\nस्वयंवरः\n", "id": "721632", "title": "नेपाली विवाह"}
{"url": "https://hi.wikipedia.org/wiki?curid=721644", "text": "समाचार संस्था\n\nसमाचार संस्था (news agency) ऐसे संगठन को कहते हैं जो समाचार एकत्रित करता है और फिर उसे समाचारपत्रों, पत्रिकाओं और रेडियो व टेलीविज़न प्रसारकों को बेचता है। समाचार संस्थाओं को कभी-कभी समाचार सेवा (news service) भी कहा जाता है। विश्व में बहुत सारी समाचार संस्थाएँ हैं, जैसे कि रॉयटर्स, इत्यादि।\n\n", "id": "721644", "title": "समाचार संस्था"}
{"url": "https://hi.wikipedia.org/wiki?curid=721669", "text": "रूद्र मोहम्मद शहिदुल्लाह\n\nरूद्र मोहम्मद शहिदुल्लाह (बंगाली: রুদ্র মুহম্মদ শহীদুল্লাহ) एक बंगाली कवि थे। जिनका जन्म 16 अक्टूबर 1956 को हुआ था। 21 जून 1991 में नशीली दवाओं के सेवन के कारण इनका स्वास्थ्य बिगड़ गया और मौत हो गई। इनकी याद में रुद्र स्मृति संसद हर वर्ष रुद्र मेला नाम से वार्षिक मेले का आयोजन करता है। \n\nइनका जन्म 16 अक्टूबर 1956 में बरिसल, बांग्लादेश में हुआ था। यह ढाका के एक विद्यालय में पढ़ाई करते थे। वर्ष 1973 में माध्यमिक विद्यालय की शिक्षा प्राप्त किया और वर्ष 1975 में उच्चतर माध्यमिक शिक्षा प्राप्त करने में सफल रहे। इसके बाद इन्होंने ढाका विश्वविद्यालय में बंगाली भाषा में कला के क्षेत्र में शैक्षणिक उपाधि प्राप्त किया।\n\n1981 में यह तसलीमा नसरीन से मिले और दोनों में प्यार हुआ और जल्द ही शादी भी कर लेते हैं। वर्ष 1986 में इनका तलाक हो जाता है और 21 जून 1991 में नशीले दवाई के उपयोग करने के कारण इनकी मौत हो जाती है। \n", "id": "721669", "title": "रूद्र मोहम्मद शहिदुल्लाह"}
{"url": "https://hi.wikipedia.org/wiki?curid=721679", "text": "मेटाखोज इंजन\n\nमेटाखोज इंजन किसी जानकारी को इंटरनेट में खोजने हेतु एक प्रकार का साधन है। इसके द्वारा यह डाटा को इंटरनेट के माध्यम से ले कर उसे किसी भी जानकारी को खोजते समय दिखाता है। यह किसी उपयोग करने वाले व्यक्ति से खोजने वाले शब्द को लेता है और कई अन्य खोज इंजन से परिणाम जुटाता है। यह उसके स्थान के अनुसार डाटा दिखाता है।\n\nखोज इंजन पर खोज कर रहे लोगों का प्रश्न रहता था कि हम किसी एक खोज इंजन में क्यों कुछ भी खोजें सभी में क्यों नहीं। कम से कम कुछ में? क्योंकि सभी खोज इंजन का खोज करने का अपना तरीका होता है और उसे दिखाने का भी अपना तरीका। इस विचार को सबसे पहले कॉलोरैडो विश्वविद्यालय के छात्र डेनियल ड्रेलिंगर ने वास्तविक रूप दिया। इन्होंने \"सर्चसेवी\" बनाया जिसमें कोई भी एक ही बार में 20 अलग अलग खोज इंजन में कोई भी चीज खोज सकता था। यह केवल सामान्य खोजों के लिए ही ठीक था और बहुत अधिक भरोसेमंद भी नहीं था। इसके बाद एरिक सेलबर्ग ने इसका नया संस्करण \"मेटाक्रव्लर\" निकाला। यह इससे पहले वाले से अच्छा था। क्योंकि यह खोजने के लिए अपने तरीकों का उपयोग करता था। इससे खोजों की संख्या कम हो गई लेकिन परिणाम बहुत ही सटीक मिलने लगा। लेकिन इसमें उतना सटीक परिणाम नहीं मिल पाता था, जितना एक खोज इंजन में खोजने पर मिलता है।\n", "id": "721679", "title": "मेटाखोज इंजन"}
{"url": "https://hi.wikipedia.org/wiki?curid=721699", "text": "पश्चिम वर्जीनिया की मुहर\n\nपश्चिम वर्जीनिया की मुहर सितम्बर 1863 में अपनाई गई थी। मुहर के बीच में एक पत्थर का चित्र है जिसपर जून 20, 1863 लिखा हुआ है जो कि पश्चिम वर्जीनिया के अमेरिकी संघ में शामिल होने की तारीख है। पत्थर के सामने दो रायफल और एक स्वतन्त्रता टोपी रखी हुई है जो राज्य के लोगों द्वारा स्वतन्त्रता की लडाई के महत्व को दर्शाती है। पत्थर के दोनों ओर खडे दो व्यक्ति कृषि और उद्योग को प्रतिबिंबित करते हैं। पश्चिम में एक किसान जौ के ढेर के पास हल और कटार के साथ खडा है। दूसरी ओर एक खदानकर्मी कुदाल के साथ खडा है जिसके पीछे हथौडा रखा है। बाहरी पट्टी पर \"State of West Virginia\" पश्चिम वर्जीनीया का राज्य और राज्य का ध्येय वाक्य \"Montani Semper Liberi\", (\"पर्वत हमेशा स्वतंत्र होते हैं\"; राज्य का उपनाम \"माउंटेन स्टेट\" है) लिखे हुए हैं। मुहर के पीछे का हिस्सा राज्यपाल की आधिकारिक मुहर है।\n\n\"Montani Semper Liberi\" (लैटिन अर्थ \"पर्वत हमेशा स्वतंत्र होते हैं\") पश्चिम वर्जीनिया के राज्य का आधिकारिक ध्येय वाक्य है। यह पश्चिम वर्जीनिया के आधिकारिक ध्येय वाक्य के रूप में राज्य के संविधान के लेख II, भाग 2-7 में सन 1872 में अपनाया गया था। लेख के अनुसार \"\"राज्य की वर्तमान मुहर, \"Montani Semper Liberi,\" पश्चिम वर्जीनिया की महान मुहर होगी, और राज्य के राज्यपाल के पास कानून के अनुसार आधिकारिक उपयोग करने के लिये रखी जायेगी।\"\". राज्य की मुहर बनाने वाले कलाकार जोसेफ़ एह डिस डेबार के द्वारा ही यह वाक्य सुझाया गया था।\n\n", "id": "721699", "title": "पश्चिम वर्जीनिया की मुहर"}
{"url": "https://hi.wikipedia.org/wiki?curid=721710", "text": "श्रीरामपुर\n\nश्रीरामपुर से निम्न लेख हैं:-\n\n", "id": "721710", "title": "श्रीरामपुर"}
{"url": "https://hi.wikipedia.org/wiki?curid=721711", "text": "पालनहार योजना\n\nपालनहार योजना एक सरकारी योजना है जो राजस्थान राज्य के विभिन्न ज़िलों में क्रियान्वित है अर्थात चल रही है। इस योजना के तहत अनाथ बच्चे जिनके माता - पिता की मृत्यु हो गई है या उन्हें आजीवन कारावास की सज़ा हो गई है एवं निराश्रित पेंशन मात्र विधवा के एक बच्चे को ₹ ५०० प्रति माह तथा विद्यालय दाखिले के पश्चात ₹ ६७५ मासिक अनुदान दिया जाता है। इसके अतिरिक्त कपड़े , जूते आदि के लिये भी लगभग २०,०० ₹ दिए जाते हैं।\n", "id": "721711", "title": "पालनहार योजना"}
{"url": "https://hi.wikipedia.org/wiki?curid=721716", "text": "एकल उन्मूलन टूर्नामेंट\n\nनॉक आउट क्रिकेट का एक नियम है।\n", "id": "721716", "title": "एकल उन्मूलन टूर्नामेंट"}
{"url": "https://hi.wikipedia.org/wiki?curid=721751", "text": "महाराणा प्रताप अन्तर्राज्यीय बस अड्डा, दिल्ली\n\nमहाराणा प्रताप अन्तर्राज्यीय बस अड्डा अथवा आई एस बी टी, कश्मीरी गेट जो कि 'कश्मीरी गेट बस अड्डा' या 'बस अड्डा' इत्यादि नामों से लोकप्रिय है, दिल्ली में स्थित भारत के सबसे पुराने और सबसे बड़े अन्तर्राज्यीय बस अड्डों में से एक है। यहाँ से दिल्ली और 7 अन्य राज्यों, हरियाणा, जम्मू-कश्मीर, पंजाब, हिमाचल प्रदेश, उत्तर प्रदेश, राजस्थान और उत्तराखंड के बीच बस सेवा चल रही है। यह लगभग 13 एकड़ क्षेत्र में फैला हुआ है तथा यहां से एक दिन में 1800 से अधिक बसें चलती है।\n\nकश्मीरी गेट बस अड्डा 1976 में खोला गया था। 1993 तक यह दिल्ली का एकमात्र बस अड्डा था, जिसके उपरांत इसे परिवहन विभाग को हस्तांतरित कर दिया गया। अत्यधिक भीड़ तथा अव्यवस्था के कारण बाद में दो नए बस अड्डे सराय काले खां और आनंद विहार में बनाए गए। 2011-2012 में 70 करोड़ रुपए की लागत से परिवहन विभाग द्वारा बस अड्डे के मुख्य भवन का पुनर्निर्माण किया गया और उसके बाद 2013 में दिल्ली की तत्कालीन मुख्यमंत्री शीला दीक्षित द्वारा इसका उद्घाटन किया गया‍।\n\nबस अड्डे में 45 प्रस्थान बस खण्ड, आठ निष्क्रिय बस खण्ड और 13 आगमन बस खण्ड हैं, जहाँ से अन्य राज्यों या दिल्ली के दूसरे बस अड्डों लिए बसें चलती हैं। राजधानी के अन्य भागों के लिए स्थानीय बसों को मिनी बस स्टैंड (जो डी.टी.सी ब्लॉक के रूप में जाना जाता है) से संचालित किया जा रहा है।\n\nकश्मीरी गेट क्षेत्र में स्थित यह बस अड्डा दिल्ली के रिंग मार्ग पर आने वाला एक बस स्टॉप भी है। यह एक चौराहा है। इसे हरदेव सहाय मार्ग काटता है।\n\nयह बस अड्डा कश्मीरी गेट नाम से दिल्ली मेट्रो रेल की येलो लाइन शाखा का एक स्टेशन भी है।\nयह दिल्ली मेट्रो रेल की रेड लाइन (दिल्ली मेट्रो) रेड लाइन शाखा का एक स्टेशन भी है।\n", "id": "721751", "title": "महाराणा प्रताप अन्तर्राज्यीय बस अड्डा, दिल्ली"}
{"url": "https://hi.wikipedia.org/wiki?curid=721775", "text": "साखमय अनुदान योजना\n\nग्रामीण आवास हेतु वर्ष १९९९ - २००० में भारत सरकार द्वारा साखमय अनुदान योजना नाम से यह योजना शुरू की गई ,जिसमें केंद्र एवं राज्य सरकार की हिस्सा राशि ७५ : २५ का है। योजना में ऐसे परिवार जिनकी वार्षिक आय मात्र ३२,००० रुपयों से कम है व जिन्हें इंदिरा आवास योजना में सम्मिलित नहीं किया गया है , को लाभन्वित किया जाता है। योजना के अंतर्गत ₹ १५,००० अनुदान के रूप में दिए जाते है तथा मकान की लागत के शेष रुपये ऋण के रूप में अनुसूचित /वाणिज्यिक बैंकों द्वारा उपलब्ध कराए जाते हैं , जिनकी अदायगी लाभार्थी द्वारा की जाती है। ऋण की अधिकतम सीमा ₹ ५०,००० तक है।\n", "id": "721775", "title": "साखमय अनुदान योजना"}
{"url": "https://hi.wikipedia.org/wiki?curid=721776", "text": "राजस्थान राज्य खनिज विकास निगम\n\nराजस्थान राज्य खनिज विकास निगम की स्थापना खनन गतिविधियों को वैज्ञानिक एवं योजनाबद्ध रूप से गति प्रदान करने हेतु की गई थी। २० फ़रवरी २००३ से आर एस एम डी सी को राजस्थान स्टेट माइन्स एण्ड मिनरल्स लिमिटेड (आर एस एम एम एल) में सम्मिलित कर दिया है।\n", "id": "721776", "title": "राजस्थान राज्य खनिज विकास निगम"}
{"url": "https://hi.wikipedia.org/wiki?curid=721784", "text": "साशा आग़ा\n\nज़ारा आग़ा ख़ान भारतीय और पाकिस्तानी मूल के बर्तानवी अभिनेत्री और गायिका जो हिन्दी फ़िल्मों में काम करती हैं। के सदस्य होते हुए उनकी पहली फ़िलम \"औरंगज़ेब\" में उन्होंने ऋतु की भूमिका को निभाई।\n\nसाशा आग़ा पाकिस्तानी स्क्वैश खिलाड़ी रहमत ख़ान और भारतीय अभिनेत्री सलमा आग़ा की बेटी है।\n", "id": "721784", "title": "साशा आग़ा"}
{"url": "https://hi.wikipedia.org/wiki?curid=721794", "text": "केंद्रीय विद्यालय तेहरान\n\nकेंद्रीय विद्यालय तेहरान' (अंग्रेजी :Kendriya Vidyalaya Tehran) एक भारतीय अंतर्राष्ट्रीय विद्यालय है जो ईरान के तेहरान के बेहरस्तान ज़िले में स्थित है। \n\n", "id": "721794", "title": "केंद्रीय विद्यालय तेहरान"}
{"url": "https://hi.wikipedia.org/wiki?curid=721797", "text": "नशा मुक्ति कार्यक्रम\n\nनशा मुक्ति कार्यक्रम एक स्वयंसेवी संस्थाओं द्वारा चलाया जाने वाला एक कार्यक्रम है जिसमें नशा करने वालों को उचित ज्ञान देकर इन्हें छोड़ने को कहते हैं। जो कि देशभर में चलता रहता है।\n", "id": "721797", "title": "नशा मुक्ति कार्यक्रम"}
{"url": "https://hi.wikipedia.org/wiki?curid=721802", "text": "पन्नाधाय जीवन अमृत योजना\n\nपन्नाधाय जीवन अमृत योजना जो कि (जन -श्री बीमा योजना) के नाम से भी जानी जाती है। यह एक भारत के राजस्थान राज्य की योजना है । इस योजना का शुभारम्भ १४ अगस्त २००६ में जीवन बीमा निगम के माध्यम से किया गया था। इसमें गरीबी रेखा से नीचे के परिवार वालों के मुखिया अथवा घर के कमाने वाले सदस्य को नि:शुल्क जीवन बीमा की सुविधा प्रदान की जाती है।\n\nपन्नाधाय जीवन अमृत योजना के अंतर्गत वर्ष २०१० - २०११ में ₹ १९३२.०० लाख जीवन बीमा निगम को उपलब्ध कराए थे।\n", "id": "721802", "title": "पन्नाधाय जीवन अमृत योजना"}
{"url": "https://hi.wikipedia.org/wiki?curid=721820", "text": "तत्वो का आवर्ती वर्गीकरण\n\nप्रारंभ में जब कम तत्व ज्ञात थे तब उनके गुणो का अलग-अलग अध्यन करना सरल था।लेकिन धीरे-धीरे कई नये तत्वो के खोज होने पर इनकी संख्या बढ गयी। और तत्वो के गुणो का अलग-अलग अध्ययन करने में कठिनाई महसुस होने लगी।अब तक 117 तत्वो की खोज हो चुकी है।अतः इस कठिनाई को दुर करने के लिऐ तत्वो का वर्गीकरण किया गया।\n\nसर्वप्रथम 18वीँ शाताब्दी में एक रसायनशास्री लभ्वाजे(Lavosier) ने तत्वो को दो वर्गो धातु(Metal) और अधातु (Non-metal) में किया। किँतु यह वर्गीकरण अत्यंत साधारण था।\n\n19वीँ शाताब्दी के प्रारंभ में एक जर्मन रसायनज्ञ जाँन डोबरेनर(Johann Dobereiner) ने तत्वो को उनके गुणो के आधार पर तीन-तीन के समुहो में विभाजित किया। ये समुह त्रियक (triads) कहलाते हैं। इनके अनुसार किसी त्रिक के तत्वो को उनके परमाणु द्रव्यमान के क्रम में सजाने पर प्राप्त समुह में किनारो के तत्वो का औसत बीच के तत्व के परमाणु द्रव्यमान के बराबर होता है। किँतु यह नियम कुछ तत्वो के लिए ही मान्य है।\n\n1865-66 में एक अंग्रेज रसायनज्ञ न्युलैड्स ने अष्टक नियम का प्रतिपादन किया। जिसके अनुसार यदि हम तत्व को उनके बढते परमाणु भार में सजाए तो किसी तत्व से प्रारंभ करेने पर ठीक आठवे तत्व का गुण पहले तत्व के समान होगा।परंतु अक्रिय गैसो की खोछ हो जाने के बाद इस नियम का परित्याग कर दिया गया।\n\n1869 में रूसी रसायनज्ञ मेँडलीव ने आवर्त सारणी का निमार्ण किया।", "id": "721820", "title": "तत्वो का आवर्ती वर्गीकरण"}
{"url": "https://hi.wikipedia.org/wiki?curid=721860", "text": "पानी का अधिग्रहण\n\nवजन बढ़ने से तात्पर्य है कि बिना अतरिक्त भोजन किये अनावश्यक रूप से आपका वजन बढ़ता जाए और आप उसको नियंत्रित न कर सके।", "id": "721860", "title": "पानी का अधिग्रहण"}
{"url": "https://hi.wikipedia.org/wiki?curid=721871", "text": "वर्जीनिया रागी\n\nवर्जीनिया रागी (अँग्रेजी: Virginia Elena Raggi, जन्म: 18 जुलाई 1978), एक इतालवी वकील और वर्तमान में रोम की मेयर है, जो 20 जून, 2016 को इटली की राजधानी रोम की पहली महिला मेयर चुनी गईं। उन्होने ‘फाइव स्टार मूवमेंट पार्टी’ की उम्मीदवार के तौर पर जीत दर्ज की। वे रोम के लगभग 2800 वर्षों के इतिहास में सबसे कम उम्र की पहली महिला मेयर हैं। \n", "id": "721871", "title": "वर्जीनिया रागी"}
{"url": "https://hi.wikipedia.org/wiki?curid=721920", "text": "जीत (अभिनेता)\n\nजीत या जितेन्द्र मदनानी भारतीय बंगाली फिल्म अभिनेता, निर्माता और टेलीविज़न प्रस्तोता हैं। इन्होंने अभिनय के क्षेत्र में अपना सफर बिष्णु पलचौधरी द्वारा निर्देशित धारावाहिक बिशबृक्षा से शुरू किया। वे इसमें 1994 से 95 तक काम किया। 24 फरवरी 2011 को इनका विवाह लखनऊ की एक शिक्षिका मोहाना रतलानी से हुआ।\n", "id": "721920", "title": "जीत (अभिनेता)"}
{"url": "https://hi.wikipedia.org/wiki?curid=721945", "text": "चौरई\n\nचौरई भारत देश में मध्य प्रदेश राज्य के छिंदवाड़ा जिला की एक तहसील, विधानसभा क्षेत्र और नगरपालिका हैँ। चौरई से छिँदवाडा और सिवनी जिला की दूरी 35 किलोमीटर है\nचौरई विधान सभा क्षेत्र मे बिछुआ और चाँद तहसील शामिल हैँ।\nयहाँ के प्रमुख धार्मिक स्थलो में \nप्रमुख हैँ।\n\nसन् 1966 से चौरई में तुलसी जयंती प्रतिवर्ष बडे धूमधाम से मनायी जाती है 21 दिनो तक अंखड रामायण के पाठ के पश्चात तुलसी जंयती के दिन रामायण समापन के बाद माता मंदिर से गोस्वामी तुलसीदास जी की फोटो पालकी में रखकर पुरे नगर में घूमायी जाती है इनके पीछे झाकियाँ व शैला नृत्य करते हुए लोग आगे बढ़ते हैँ। नगर की तुलसी जयंती जिसकी ख्याति दूर दूर तक है इसमे शैला नृत्य,जस प्रतियोगिता और झाकियाँ आदि प्रमुख है जिसे देखने लोग दूर दूर से आते हैँ स्थानीय कलामंच में शैला नृत्य का आयोजन होता है जिसमे आस-पास क्षेत्रो से आये ग्रामीण बडे उत्साह से भाग लेते हैँ ओर जनप्रतिनिधियो के द्वारा पुरस्कार पाते है साथ ही चौरई में गणेश उत्सव और शारदीय नवरात्री भी बड़े धूमधाम से मनायी जाती हैँ।\n\n= कमलनाथ स्टेडियम =\nयह एक प्रमुख खेल मैदान हैँ इस स्टेडियम मे मुख्य रूप से क्रिकेट और फूटवाँल ज्यादा खेला जाता है जिसमे हरसाल ट्राफी होती है साथ ही 15 अगस्त और 26 जनवरी को आयोजन इसी मैदान पर होता है जिसमे रेली और विभिन्न प्रकार के रंगारंग प्रस्तुति स्कूल के बच्चे देते हैँ।\n\nयहा हर बुधवार को बैल बाजार लगती है जिसमे दूर दूर से लोग मवेशी खरीदने आते हैँ।\n\nहर रविवार यहाँ सप्ताहिक बाजार लगती है जिसमे दूर दूर से लोग बाजार करने आते हैँ। इस क्षेत्र में सब्जी उत्पादन ज्यादा होने के कारण प्रतिदिन ताजी सब्जीयाँ उपलब्ध रहती है और आसानी से खरीदी ली जाती हैँ।\n", "id": "721945", "title": "चौरई"}
{"url": "https://hi.wikipedia.org/wiki?curid=721976", "text": "लंदन हेज फाॅलेन (फ़िल्म)\n\nलंदन हेज फाॅलेन (अंग्रेजी; London Has Fallen) वर्ष २०१६ में बनी अमेरिकी एक्शन थ्रिलर फ़िल्म है जिसका निर्देशन बाबक नजाफी ने किया है तथा लेखन क्रिफटन राॅथेनबर्गर, कैट्रिन बेनेदिक्ट, चैड सेंट. जाॅन तथा क्रिश्चियन गुडेगैस्ट ने किया है। यह एंटोनी फुक़ुआ की साल २०१३ की निर्देशित फ़िल्म ओलिम्पस हेज फाॅलेन की अगली कड़ी है, जिनमें प्रमुख कलाकारों में जेरार्ड बटलर, आराॅन एक्हार्ट, तथा माॅर्गन फ़्रीमैन के साथ एलोन मोनी अबाउटबुल, एंजेला बैसेट, राॅबर्ट फाॅर्स्टेर, मेलिसा लियो, राधा मिचैल, एवं शैर्लाॅट रिले सहयोगी भूमिका में शामिल हैं। फ़िल्मांकन का काम लंदन में अक्टूबर २४,२०१४ शुरू किया गया। फिर नवम्बर बाद क्रिसमस का अवकाश खत्म कर शुरू करते हुए फरवरी २०१५ तक संपन्न किया गया। फ़िल्म का प्रदर्शन मार्च ४, २०१६ को फोकस फिचर्स के अधीनस्थ करने बाद ग्रैमेर्सी पिक्चर्स लेबल से जारी किया गया। \nपाकिस्तानी हथियार डीलर और आतंकी नेता आमिर बर्कावी (अलोन मोनी अबाउटबुल) एक ऐसे मास्टरमाइंड जिसे दुनिया भर में आतंकी हमलों को अंजाम देने के कुसूर में खोजबीन कर रही है। पश्चिमी खुफिया सेवा विभाग के उसके कंपाउड के ठिकाने का पता लगा लेती है और अमेरिका उस पर ड्राॅन हमला करवाती है, और सभी मान लेते है कि बर्कावी अपने परिवार समेत मारा गया है। दो साल बाद, राष्ट्रपति बेंजामिन एशर (आराॅन एक्हार्ट) की सुरक्षा में तैनात, सीक्रेट सर्विस एजेंट माइक बैनिंग (जेरार्ड बटलर), अपनी बीवी लियाह (राधा मिचैल) साथ पहले बच्चे को लेकर काफी हार्दिक उम्मीद लिए रहते हैं। अपने परिवार संग और समय गुजारने की आशा में, वह सीक्रेट सर्विस की नौकरी से इस्तीफा देने पर भी विचार करता है। इस मध्यांतर, किसी प्रकार पिछले हवाई हमले से बचा, सकुशल बर्कावी अपने बेटे कमरान (वालिद ज़ुएतेर) से यमन में दोनों मुलाकात कर अपने इंतकाम लेने के लिए अगली योजना पर अमल करते हैं। \n\nवहीं एशर और माइक को ब्रिटिश प्रधानमंत्री जेम्स विल्सन के निधन की सूचना मिलती है। फिर सीक्रेट सर्विस की निदेशिका लिने जैकब्स (एंजेला बैसेट) के साथ, लंदन के सफर पर रवाना होते हैं जहाँ विश्व के प्रमुख नेता विल्सन के अंतिम जनाजे पर शिरकत करने पहुंचते हैं। ज्यों ही सभी गणमान्य लोगों का हुजूम पहुँचता है, बर्कावी के नेतृत्व में घात लगाए कई मेर्सेनैरिस (किराए के हत्यारे) उसके इशारे पर हमला शुरू देते हैं, जिसमें पहला हमला ट्रैफेलगेर स्काॅव्यर से गुजरते कनाडियन प्रधानमंत्री की लिमोज़ीन पर बम विस्फोट से उन्हें तथा उनकी पत्नी को मार डालते हैं। बाकी नेताओं के साथ लगभग उसी श्रंखलाबद्ध तरीके से जानलेवा हमले होते हैं – जापानी प्रधानमंत्री की हत्या डूबने से होती है जब आत्मघाती बाॅम्बरों का दल चेलसी पुल को ध्वस्त कर डालते हैं, फ्रेंच राष्ट्रपति को उनकी नौका समेत लगभग टेम्स नदी पर विध्वंसक धमाकों के साथ तबाह हुए बिग बेन और वेस्टमिंस्टर के किले के मलबे में दफन कर डालते हैं, इटालियन प्रधानमंत्री तथा उनकी बीवी की जान भी नहीं बचती जब उन्हीं में से एक वेस्टमिंस्टर मठ का घंटाघर धराशायी होती है जहाँ वे लोग पर्यटन करने ही आए थे, और जर्मन चांसलर की हत्या बकिंघम किले के महारानी की शाही प्रहरी के बीच मौजूद आतंकी उन्हें गोली मारता है। इन्हीं सबके दरम्यान, एशर और उनके सीक्रेट सर्विस के लोग आगजनी में उलझे रहते हैं तब तक दूसरे ब्रिटिश पुलिसकर्मियों के भेष में अन्य आतंकी और आपातकालिक रेस्पोन्डर्स उसे ढुंढ़ते रहते हैं। दोनों तरफ से हुई इस भारी नुकसान मचने से पहले ही बैनिंग, एशर और जैकब्स इन अफरा-तफरी के बीच भी भाग निकलने में सफल रहते हैं। वहीं राष्ट्रपति विभाग के लोग व्हाइट हाउस लौटकर बड़ी खौफ में लंदन में छिड़ी तबाही और सैकड़ों नागरिकों के मारे जाने की हालिया खबर देखते हैं।\n\nवहीं जमीनी ऑपरेशन पर, आतंकी शहर के पावर नेटवर्क में सेंध लगाकर, वे इसे पूरी तरह बंद करा देते हैं। बैनिंग, एशर तथा जैकब्स की निकासी के लिए मरीन वन के लोग पहुँचते हैं। मगर, इमारतों की छत पर तैनात आतंकवादी हैलीकाॅप्टर बिठाने वाली जगह पर स्टिंगर मिसाइल दागकर मरीन वन के चाॅपर को निशाना बना डालते हैं। हवाई यान पार्क में क्रैश होता हैं, नतीजतन जैकब्स बुरी तरह घायल होती है; माइक की बांहों में दम तोड़ते हुए इन सभी कत्लेआम के जिम्मेवारों को मार डालने की कसम देती है। माइक और एशर वहां से दौड़ते हुए, सड़कों पर नजर आने से बचने के लिए लंदन की निष्क्रिय अंडरग्राउण्ड में भाग निकलते हैं। ज्यों ही वह लोग अंडरग्राउण्ड सुरंगों के रास्ते गुजरते हैं, एशर यह गौर करता है कि आतंकवादियों को उन्हें वह जिंदा मिल जाए तो वे उसे सार्वजनिक रूप से वे उन्हें मार डालेंगे, तब वह माइक से उन्हें मार डालने का आदेश देते हैं, अगर जरूरत हिसाब से वह रोक ना पाएँ तो। माइक बेहद अनिच्छा से राजी होता है। जैसे ही वह लोग शहर में दाखिल होते हैं, माइक बहुत एहतियात बरतते हुए उप राष्ट्रपति एलेन ट्रमबुल (माॅर्गन फ़्रीमैन) से संपर्क साध लेता है और व्हाइट हाउस को यह संदेश भेजता है कि वह और एशर शहर में एमआई6 के सेफहाउस जाकर ही मिलेंगे।\n\nवहीं व्हाइट हाउस के स्टाफ विभाग के लोगों को बर्कावी की ओर से एक डरा देनेवाली काॅल मिलती हैं जिसके मुताबिक उसने ही इन सभी घटनाओं का प्रपंच रचा था ताकि वह अपनी परिवार की मौत का प्रतिशोध ले सकें। इसकी सूचना उन्हें विल्सन के ऑपरेशन की जानकारी मिलने उनके शरीर पर जहर पहुँचाने का भी काम किया, अंतरराष्ट्रीय स्तर की हत्याकांड के इस खुलासे पर उन्होंने दुनियाभर के नेताओं को लंदन में इकट्ठा होने को मजबूर किया ताकि वह सबको एकसाथ मार सकें। शहर की नाकाबन्दी के साथ ही, माइक और एशर सेफहाउस पर एमआई6 एजेंट जैक़लिन \"जैक्स\" मार्शल (शैर्लाॅट रिले) से मिलते हैं, वह माइक को अच्छे से जानती थी। जैक्स कंप्यूटर द्वारा मालूम कर लेती है कि इन सभी में बर्कावी की ही भागीदारी है। उसे तब ट्रमबुल की ओर से मैसज मिलता है कि उनको माइक का संदेश मिल चुका है और उनके लिए सहायता भेज रहे हैं। निगरानी कैमरों के जरीए, वह तीनो देख यह अंदाजा लगाते कि माइक और एशर को बचाने पहुँची डेल्टा फाॅर्स की टीम वहां क्या कर रही है।\nहालाँकि, माइक गौर करता है कि वे ऑपरेटर्स उस तरह पसीने से भीगें नहीं है जैसे कि उन्होंने भारी भरकम गियर पहनकर शहर का दौरा किया हो, इसका मतलब आतंकवादियों ने महज दिखावे के लिए ऐसा किया है। वह समझ लेता हैं कि आतंकियों को यहां तक पहुंचाने के लिए ब्रिटिश सरकार में किसी ने सेंघ लगाई होगी, जैक्स तब स्थानीय अधिकारियों के साथ स्काॅटलैंड यार्ड की ओर बढ़ती है तो माइक वहीं पर आतंकियों को मारने के लिए, एशर के साथ ठहरता है। दोनों एक एमआई6 की गाड़ी पर कब्जा करते हैं और अमेरिकी दूतावास की ओर सुरक्षित भागने की कोशिश करते हैं, पर जल्द ही उनका पीछा वैन में बैठे आतंकवादी उनकी गाड़ी दुर्घटनाग्रस्त कर देते हैं। बैनिंग को जब तक होश आता वो लोग एशर को अगुवा कर चुके होते हैं।\n\nराष्ट्रपति एशर को शहर की निर्माणाधीन स्थल पर बिठाए आतंकियों के खुफिया हेडक़्वार्टर लाया जाता है। वहां, कमरान तब एशर को सजाए मौत का फरमान सार्वजनिक कराने के लिए, इंटरनेट तथा विडियो निकासी को हैक कर पूरी दुनिया में इसका सजीव प्रसारण कराता है। इस बीच, माइक को एसएएस कमांडो की युनीट द्वारा खोज लिया जाता है, और फिर यह मारक दस्ते का समूह आतंकियों के गढ़ पर हमला कर एशर को मुक्त करने की कोशिश करता है। वहीं पूरी दुनिया के करोड़ों लोग, कमरान के हाथों बुरी तरह मार खाए एशर को देखते हैं जब वह उसका सर कलम करने के लिए मशाटे (लंबे फलवाली कुल्हाड़ी) तानते हुए, उससे आखिरी शब्द कहने को कहता है तो एशर राष्ट्रपति पद ग्रहण करने वाला वह शपथ याद करते हैं। उन्हीं चंद पलों में, माइक अचानक से घुस पड़ता है और सारे आतंकियों को गोलियाँ चलाकर ढेर करते हुए कमरान की पिटाई करता है, हालाँकि उनका आतंकी सरगना किसी तरह भाग निकलता है।\n\nजब तक और आतंकी उनको घेरने लगते है तब तक भागने की कोशिश दौरान, माइक एसएएस कमांडर को इमारत उड़ा डालने का आदेश देता है, नीचे मौजूद शाफ्ट पर कूद लगाकर एशर साथ सुरक्षित निकल जाते है और जलता हुआ मलबा सबको निगलते हुए कमरान और उसके लड़ाकों को, खत्म कर डालता है। जैक्स को भी एमआई5 के इंटेलिजेंस प्रमुख जाॅन लैंकैस्टर (पैट्रिक केनेडी) के विश्वासघात का पता चलता है जिसने बर्कावी की मदद की और गिरफ्तारी से बचने की जुर्रत में वह आत्मरक्षा में उसे भी मार डालती है। कुछ समय बाद, यमन में बर्कावी के कम्पाउंड को ढुंढ़ लिया जाता है, जहाँ तब उसपर दूसरी बार ड्राॅन हमले की तैयारी की जाती है। ट्रमबुल उसके फोन द्वारा संपर्क करता है और उसके कहने के कुछ पूर्व ही धमाके में बर्कावी मारा जाता है।\n\nदो हफ्तों के आखिर में लंदन हमले के बाद, माइक घर लौटता है और अपना समय लियाह एवं अपने नए बच्चे के साथ गुजरता है, अपने मरहूम बाॅस की याद में वे उसका नाम लिने रखते हैं। वह लैपटाॅप के सामने अपना इस्तीफानामा लिखकर एशर के नाम अर्जी भेजने ही वाला था। टीवी पर, ट्रमबुल विगत घटनाओं के विषय में भाषण देते हैं, फिर एक बेहद प्रेरक संदेश देते हुए कि अमेरिका जल्द खुद को प्रबल करेगा। इस मनौव्वल के साथ माइक वह खत मिटा देता है।\n", "id": "721976", "title": "लंदन हेज फाॅलेन (फ़िल्म)"}
{"url": "https://hi.wikipedia.org/wiki?curid=721992", "text": "ततैया\n\nततैया (wasp) एक प्रकार का कीट होता है। जीववैज्ञानिक दृष्टि से हायमेनोप्टेरा (Hymenoptera) गण और आपोक्रिटा (Apocrita) उपगण का हर वह कीट होता है जो चींटी या मक्खी न हो। कुछ जानी-मानी ततैया जातियाँ छत्तों में रहती हैं और जिसमें एक अण्डें देने वाली रानी होती है और अन्य सभी ततैयें कर्मी होते हैं। लेकिन अधिकतर ततैयें अकेले रहते हैं। अकेले रहने वाले बहुत से ततैयों की मादाएँ अन्य कीटों को डंक मारकर उनके जीवित लेकिन मूर्छित शरीरों में अण्डें देती हैं जिनसे शिशु निकलने पर वे उस कीट को खा जाते हैं। इस कारणवश कृषि में कई फ़सल का नाश करने वाले कीटों की रोकथाम में ततैयों का बहुत महत्व होता है।\n\n", "id": "721992", "title": "ततैया"}
{"url": "https://hi.wikipedia.org/wiki?curid=722027", "text": "नागार्जुन (बहुविकल्पी)\n\nनागार्जुन शीर्षक से कई लेख है:-\n", "id": "722027", "title": "नागार्जुन (बहुविकल्पी)"}
{"url": "https://hi.wikipedia.org/wiki?curid=722032", "text": "सरबजीत (फ़िल्म)\n\nसरबजीत २०१६ की एक भारतीय हिन्दी सच्ची घटना पर आधारित एक जीवनी फ़िल्म है जिसका निर्देशन ओमंग कुमार ने किया है। फ़िल्म में ऐश्वर्या राय ,रणदीप हूडा तथा ऋचा चड्ढा मुख्य किरदार है। फ़िल्म सरबजीत सिंह पर आधारित है जिसमें सरबजीत सिंह का किरदार रणदीप हूडा ने तथा सरबजीत जीत की बहिन \"बलबीर कौर\" का किरदार ऐश्वर्या राय ने निभाया है।\n\n\nफ़िल्म की शुरुआत सन् १९९३ में होती है जब सरबजीत सिंह (रणदीप हूडा) एक गरीब किसान है जिन्होंने मैट्रिक तक की पढ़ाई की है। इसके बाद वो अपने परिवार का साथ देने हेतु किसान बनकर खेती का धंधा करता है। सरबजीत सिंह (रणदीप हूडा) रोजाना अपनी बहिन \"दलबीर कौर\" (ऐश्वर्या राय ) को कार्यालय छोड़ने जाता है। सरबजीत की पत्नी घर का काम सम्भालती है तथा उनके पिता सुलक्षण सिंह सरबजीत की दोनों बेटियों को सम्भालता है।\n\nएक दिन सरबजीत सिंह और एक दोस्त ज्यादा शराब पी लेते है इस कारण अपना आपा खो देते है और सरबजीत नशे में ही अपने घर की तरफ निकल जाता है लेकिन वो नशे में पाकिस्तान की सीमा पार चला जाता है क्योंकि उस वक़्त बोर्डर पर बाड़ा अर्थात तारबंदी नहीं होती थी। देर रात पाकिस्तानी सैनिक इन्हें देख लेते है और उन्हें भारत का जासूस मानकर पाकिस्तान के लाहौर ले जाते है जहां उनको एक छोटी सी कोठरी में रखते है और वहां के कर्नल उनको \"मंजीत सिंह\" उगलवाना चाहता है क्योंकि \"मंजीत सिंह\" वो सख्स था जिन्होंने १९९३ में कराची तथा कई और जगह और आतंकी हमले करवाए थे।\n\nवहीं घर वाले बहिन दलबीर कौर (ऐश्वर्या राय) उनके उनके पति तथा सरबजीत की पत्नी (ऋचा चड्ढा) उनके खोजते है लेकिन उनका कोई अता-पता नहीं मिलता है इस कारण गुमशुदगी की रिपोर्ट की लिखवाते है लेकिन इस और पुलिस भी ज्यादा ध्यान नहीं देती है।\n\nकुछ समय बाद एक पाकिस्तान से डाक द्वारा चिट्टी आती है जो कि सरबजीत (रणदीप हूडा) की होती है उसमें सरबजीत अपनी आप बीती लिखकर भेजते है तब जाकर घर वालों को पता चलता है कि सरबजीत भारत नहीं बल्कि पाकिस्तान की कोट लखपत जेल में बन्द है।\n\nइसी प्रकार सरबजीत की ख़बरें टीवी और समाचार पत्रों में भी आने लगती है। एक बार एक उर्दू समाचार पत्र में छपा होता कि सरबजीत को सज़ा - ए - मौत। इसके बाद सरबजीत सिंह की बहिन दलबीर कौर (ऐश्वर्या राय) अपने भाई को पाकिस्तान से वापस लाने की भरसक प्रयास करने लगती है इसमें वो सरकार की खूब मदद मांगती है लेकिन सरकार भी इस और ज्यादा ध्यान नहीं देती है। दलबीर सरकार तथा समाचार पत्रकारों से कहती है कि सरबजीत बेगुनाह है आप मेरी मदद करो लेकिन ज्यादा कोई इस और ध्यान नहीं देते है\n\nफिर आगे दलबीर प्रधानमंत्री से मिलना चाहती है और उन्हें मिलने में ८ महीनों लग जाते है लेकिन मिलकर भी ज्यादा कुछ नहीं करते हैं। इधर लाहौर के कोट लखपत जेल में सरबजीत सिंह इंतजार करता है कि कोई तो आएगा। काफी समय गुजरने के बाद आखिर दलबीर कौर (ऐश्वर्या राय) को पाकिस्तान जाने का मौका मिल जाता है और वो सरबजीत (रणदीप हूडा) की पत्नी और उनकी बेटियों को लेकर उनसे मिलने जाती है और उन्हें छोड़ने को कहती है , लेकिन पाकिस्तान की नजरों में सरबजीत एक आतंकी होता है इस कारण छोड़ने की बात तक नहीं करता है।\n\nसमय गुजरता है और अंततः सरबजीत को फांसी देने की तारीख तय हो जाती है लेकिन बहिन दलबीर हार नहीं मानती है औए एक अलग पाकिस्तान का वकील ले लेती है। \nपाकिस्तानी वकील सरबजीत से मिलता है और असली आतंकी मनजीत के खिलाफ सबूत इकट्ठा करता है। तभी भारत में मनजीत सिंह को गिरफ्तार कर लेती है लेकिन वो कुछ दिनों बाद छूट जाता है। बीच - बीच में दलबीर तथा साथी लोग अनशन करते है ताकि सरकार की आँखे खुले।\n\nसरबजीत को फांसी देने की तारीखें नजदीक आती है और दलबीर कौर तथा सरबजीत का पाकिस्तान वकील इन्हें बा-इज्जत वापस भारत लाने की कोशिश करते है।\n\nइसी प्रकार एक दिन यह ख़बर आती है कि आज सरबजीत (रणदीप हूडा) को बरी कर दिया जाएगा ,और फिर बड़ी संख्या में सरबजीत के परिवार सहित गाँव के लोग वाघा बॉर्डर (भारत - पाक बॉर्डर) पर स्वागत करने के लिए इकठ्ठे हो जाते है तभी वापस समाचार मिलता है सरबजीत नहीं अपितु सुरजीत सिंह को रिहा किया है। इस कारण सरबजीत के परिवार वालें निराश होकर घर चले जाते है और फिर दलबीर कौर खुद को अपने को खत्म करने का प्रयास करती है लेकिन घर वाले बचा लेते है। कुछ दिनों बाद कोट लखपद जेल में पाकिस्तानी कैदी मिलकर सरबजीत सिंह (रणदीप हूडा) पर हमला करते है और उनको वहां के अस्पताल में भर्ती करवाते है लेकिन सही तरीके से इलाज नहीं करते है साथ ही सरबजीत का परिवार भी उनसे मिलने आता है। घर वाले सरबजीत को भारत में लाने की बात करती है लेकिन तभी सरबजीत की लाश भारत आती है और पूरे भारत भर में शोक चाह जाता है।\n", "id": "722032", "title": "सरबजीत (फ़िल्म)"}
{"url": "https://hi.wikipedia.org/wiki?curid=722046", "text": "यूनाइटेड किंगडम में यूरोपीय संघ पर जनमत संग्रह\n\nयूनाइटेड किंगडम में यूरोपीय संघ पर जनमत संग्रह जिसे यूके में ईयू जनमत संग्रह के नाम से जाना जाता है, 23 जून 2016 को यूनाइटेड किंगडम में हुआ एक जनमत संग्रह है।इसका उद्देश्य यह पता लगाना था कि यूके को यूरोपीय संघ में आगे बने रहना चाहिए या इसे छोड़ देना चाहिए। ईयू की सदस्यता यूके में सन् 1973 में इसके यूरोपीय आर्थिक समुदाय में शामिल होने के बाद से ही बहस का मुद्दा रही है।\n\nयूके की कंज़र्वेटिव पार्टी के चुनावी घोषणापत्र के अनुसार हाउस ऑफ़ कॉमन्स (यूके की संसद) ने यूरोपोय संघ जनमत संग्रह कानून 2015 के तहत ईयू के सदस्य बने या ना बने रहने के लिये देश में एक जनमत संग्रह कराने की कानूनी घोषणा की। यूके के लोगों से यूरोपीय संघ की सदस्यता के लिये मत देने के लिये दूसरी बार कहा गया। इसके पहले सन् 1975 में इसमें शामिल होने के लिये जनमत संग्रह कराया गया था जिसमें 67% लोगों ने इसके पक्ष में मतदान किया था।\nपूर्वोत्तर इंग्लैंड, वेल्स और मिडलैंड्स में से ज्यादातर मतदाताओं ने यूरोपीय संघ से अलग होना पसंद किया जबकि लंदन, स्कॉटलैंड और नॉर्दन आयरलैंड के ज्यादातर मतदाता यूरोपीय संघ के साथ ही रहना चाहते थे।\n\nजनमत संग्रह के नतीजे का ब्रिटेन की अर्थव्यवस्था और राजनीति पर नाटकीय असर हो सकता है। ये असर यूरोप और अन्य देशों को भी अपने दायरे में ले सकता है।\n\nयूरोपीय आर्थिक समुदाय (ईईसी) का गठन 1957 किया गया था। यूनाइटेड किंगडम (यूके) पहले 1961 में शामिल होने के लिए आवेदन किया, लेकिन इस फ्रांस द्वारा इस पर वीटो लगा दिया गया था। बाद में एक आवेदन सफल रहा था और ब्रिटेन में 1973 में शामिल हो गया। एक जनमत संग्रह के दो साल बाद सदस्यता जारी रखने पर 67% की मंजूरी में हुई।राजनीतिक एकीकरण ने अधिक से अधिक ध्यान प्राप्त किया जब मास्ट्रिच संधि ने 1993 में यूरोपीय संघ (ईयू) की स्थापना की, जिसमें लिस्बन संधि को भी शामिल किया गया। \nयूनाइटेड किंग्गडम और जिब्राल्टर में जनमत संग्रह करवाने के लिये पहले दो कानून पारित किये गये। पहला, यूरोपीय संघ जनमत संग्रह कानून २०१५ यूनाइटेड किंगडम की संसद द्वारा पारित किया गया जिसे 17 दिसम्बर 2015 को शाही अनुमति मिली। दूसरा, \"यूरोपिय संघ जनमत संग्रह कानून २०१६\" जिब्राल्टर की संसद द्वारा पारित किया गया और इसे 28 जनवरी 2016 को शाही अनुमति मिली। \n\n27 मई 2015 को महारानी के भाषण में जनमत संग्रह कराए जाने की घोषणा हुई। उस समय यह कहा गया कि डेविड कैमरून अक्तूबर 2016 में जनमत संग्रह काराने की योजना बना रहे हैं। संसद में हाउस ऑफ कॉमन्स के सदस्यों ने ९ जून को इस कानून को 53 के मुकाबले 544 मतों से पारित कर दिया। स्कॉटिश नैशनल दल ने इसके विरोध में मत दिया था। हैरिएट हर्मन के नेतृत्व वाली लेबर पार्टी ने भी इस जनमत संग्रह के पक्ष में मत दिया।\n\nजो लोग यूनाइटेड किंगडम के ईयू से अलग होने का समर्थन करते हैं उन्होंने इसे \"ब्रेक्ज़िट\" यानि (ब्रिटेन एक्ज़िट) का नाम दिया। और उनका मानना था कि – यूरोपीय संघ में लोकतन्त्र की कमी है और इसके सदस्य बने रहने से अपने देश की संप्रभुता कम हो जाती है, क्योंकि हमें कभी-कभी अपने देश के फायदों को दरकिनार कर के पूरे संघ के अनुसार चलना पड़ता है। जबकि जो लोग इसकी सदस्यता के पक्ष में हैं उनका मानना है कि भले संप्रभुता कुछ कम होती हो लेकिन दुनिया में बहुदेशीय संघों जैसे संगठनों के साथ बने रहने के अपने फायदे भी हैं जो संप्रभुता की कमी से होने वाले नुकसान की भरपाई कर देते हैं। बाहर जाने की बात करने वालों ने कहा कि इससे अलग होकर यूके आधुनिक समय में अपने यहाँ मध्य एशिया में हो रहे गृह युद्ध से होने वाले मानव प्रवास से ज्यादा अच्छी तरह से निपट सकेगा। वह अपने नौकरियों, सरकारी सेवाओं और शहरी ढाँचे पर पड़ने वाले प्रभावों को अच्छे से नियंत्रित कर सकेगा। ईयू से अलग होकर यूके अरबों पाउण्ड का सदस्यता शुल्क बचा सकेगा। वह अन्य देशों के साथ अपनी मर्जी से व्यापारिक व सामरिक संधियाँ कर सकेगा और ईयू के बाध्यकारी नियमों से अलग हो सकेगा जिसे वो अपने देश के लिये गैर जरूरी मानते हैं। \nजो इसके साथ बने रहना चाहते हैं उनका तर्क था कि ईयू को छोड़ना खतरनाक है: इससे यूके की समृद्धि और विकास पर असर पड़ेगा। इससे सांसारिक मामलों पर यूके का प्रभाव कम हो जायेगा। समान यूरोपीय आपराधिक सूचना समूह से हटने से राष्ट्रीय सुरक्षा पर असर पड़ेगा और ईयू के अन्य देशों के साथ व्यापारिक रिश्तों में कमी आयेगी। \nमुख्यत: उनका कहना था कि अलग होने से ईयू से मिलने वाली नौकरियाँ खत्म हो जायेंगी, यूके में विदेशी निवेश में कमी आयेगी और व्यापार कम होगा।\n\nयूरोप में ब्रिटेन मजबूत ईयू में बने रहने के लिये प्रचार करने वाला मुख्य समूह था और \"वोट लीव\" (छोड़ने के लिये मत दें) छोड़ने के लिये प्रचार करने वाला प्रमुख समूह था। कई अन्य प्रचार समूह, राजनीतिक दल, व्यापारिक प्रतिष्ठान, क्ष्रमिक संघ , समाचार पत्र भी इस जन्मत संग्रह में विभिन्न पक्षों से प्रचार करने में लगे हुए थे।\n\nजनमत संग्रह का नतीजा कुल 48.1% के बनाम कुल 51.9% वोटों के साथ यूरोपीय संघ छोड़ने का निकला। 28 वर्षों में यूरोपीय संघ छोड़ने वाला यूनाइटेड किंगडम पहला देश होगा। हाँलाकि परिणाम यूनाइटेड किंगडम के विभिन्न देशों के बीच बँटा हुआ था। जहाँ इंग्लैंड और वेल्स ने छोड़ने के लिये मत ज्यादा किया वहीं स्कॉटलैंड और उत्तरी आयरलैण्ड ने रहने के लिये मत ज्यादा दिया। स्कॉटलैंड की प्रथम मंत्री निकोला स्टर्गन ने कहा कि यह साफ है कि स्कॉटलैंड के लोग अपना भविष्य यूरोपिय संघ के साथ ज्यादा सुनहरा देखते हैं और इसके साथ ही वहाँ के सरकारी दल स्कॉटिश नैशनल पार्टी यूके से स्वतंत्रता के लिये एक दूसरे जन्मत संग्रह कराने की माँग की। कुछ वर्ष पूर्व ही स्कॉटलैंड ने यूके में बने रहने के लिये मतदान किया था। आर्थिक बाजारों में इस अलगाव का बेहद नकारात्मक प्रभाव पड़ा; दुनिया के कई शेयर बाज़ार नीचे गिर गए, और ब्रिटिश पाउण्ड 31 वर्षों के अपने न्यूनतम दर पर पहुँच गया।\nजनमत संग्रह के नतीजों से पाउंड लड़खड़ा गया। नतीजे आने से पहले पाउंड 1.50 डॉलर पर चल रहा था लेकिन जब नतीजों का रुझान यूरोपीय यूनियन से अलग होने के पक्ष में दिखने लगा तो पाउंड 1.41 डॉलर पर आ गया।\nकारोबारियों ने कहा कि वर्ष 2008 के आर्थिक संकट के बाद ये पहला मौका है जब उन्होंने पाउंड को इस तरह बदलते देखा है।\n\nब्रिटेन के यूरोपीय संघ से बाहर होने का भारतीय व्यापार पर सीधा असर पड़ेगा। भारत के ब्रिटेन और यूरोपीय संघ दोनों के साथ कारोबारी संबंध हैं जो आने वाले दिनों में प्रभावित होंगे।\nभारत के वित्त सचिव अशोक लवासा ने इस घटनाक्रम पर कहा कि सरकार और रिज़र्व बैंक ऑफ इंडिया उपायों के साथ तैयार हैं।\n\n\n\n", "id": "722046", "title": "यूनाइटेड किंगडम में यूरोपीय संघ पर जनमत संग्रह"}
{"url": "https://hi.wikipedia.org/wiki?curid=722062", "text": "बैरासकुण्ड\n\nबैरासकुण्ड (Bairaskund) उत्तराखण्ड के प्रमुख तीर्थ स्थलों में से एक चमोली जनपद में स्थित प्रसिद्ध एवं प्राचीन शिव मन्दिर के साथ एक छोटा-सा गांव भी है। पौराणिक कथाओं के अनुसार यह रावण की तपस्थली है, इस गांव में अनेक छोटे-बड़े <nowiki>कुण्ड</nowiki> हैं। इसे सिद्धपीठ बैरासकुण्ड के नाम से जाना जाता है। इसका उल्लेख पुराणों में भी पाया जाता है सुंदर एवं मनोरम दृश्यों से भरपूर इस धर्मिक स्थान के दर्शन वर्ष-भर किये जाते हैं। इस धार्मिक स्थान के दर्शन के लिये कर्णप्रयाग से नन्दप्रयाग होते हुए नन्दप्रयाग से नन्दप्रयाग एवं घाट के बीच में स्थित काण्डई पुल नामक स्थान से वाहन की सुविधा पर्याप्त मात्रा में उपलब्ध रहती है। यहां पर प्रत्येक दिन प्रातः चार बजे से भगवान शिव का जलाभिषेक एवं पूजा की जाती है जो लगभग दिन के १२ बजे तक वहां के मुख्या पुजारी एवं संन्यासी नेपाली महाराज द्वारा प्रतिदिन सम्पन्न की जाती है। इस स्थान के विषय में अनेक पौराणिक एवं दन्त कथाएँ प्रचलित हैं। इस क्षेत्र के लोगों की भगवान शिव में अत्यंत श्रद्धा एवं विश्वाश है। अनेक लोग यहाँ पर अपने लिए भगवान शिव से मन्नतें मांगते हैं एवं समय-समय पूजा का आयोजन करवाते हैं। मन्दिर समिति की देख-रेख में यहां पर महा शिवरात्रि के दौरान भव्य मेले का आयोजन किया जाता है। जिसमें जगह-जगह से अनेक श्रद्धालू भगवान शिव के दर्शन किया करते हैं।", "id": "722062", "title": "बैरासकुण्ड"}
{"url": "https://hi.wikipedia.org/wiki?curid=722072", "text": "अल्कोहल का निर्माण\n\nअल्कोहल के निर्माण की कई विधियाँ है :- \n\n2. ग्रीन्यार अभिकर्मक से :- ग्रीन्यार अभिकर्मक पर जब ऑक्सीज़न की क्रिया की जाती है तो योगत्पाद बनता है, जिसका जल योजन करवाने पर अल्कोहल बनता है।", "id": "722072", "title": "अल्कोहल का निर्माण"}
{"url": "https://hi.wikipedia.org/wiki?curid=722087", "text": "इस्‍लाम करिमोव\n\nइस्लोम अब्दुग्'अनिएविच करिमोव (Cyrillic Uzbek: ) (30 जनवरी 1938 – 2 सितंबर 2016) उज़्बेकिस्तान के प्रथम राष्ट्रपति थे। इस पद पर वे 1991 से मृत्यु पर्यन्त 2016 तक रहे। \n\nकरिमोव का जन्म समरकंद में हुआ तथा 1941 से 1945 तक वे अनाथालय में भी रहे। उन्होंने अर्थशास्त्र व इंजीनियरिंग की पढ़ाई की थी।\n\n31 अगस्त 1991 को उन्होंने उज़बेकिस्तान को स्वतंत्र राष्ट्र घोषित किया और राष्ट्रपति पद का चुनाव 86% मत प्राप्तकर जीता। हालाँकि विपक्ष और अंतर्राष्ट्रीय समूहों द्वारा उनपर धाँधली के आरोप लगाए गए। \n\n29 अगस्त 2016 को तबियत बिगड़ने के बाद उन्हें गहन चिकित्सा में रखने की खबर आई। २ सितंबर को समाचार एजेंसियों ने खबर दी कि उनकी मृत्यु हो गई है। उसी दिन सरकार ने भी खबर की पुष्टि कर दी। \n", "id": "722087", "title": "इस्‍लाम करिमोव"}
{"url": "https://hi.wikipedia.org/wiki?curid=722107", "text": "कृषि पारिस्थितिकी\n\nकृषि पारिस्थितिकी (Agroecology) कृषि उत्पादन प्रणालियों से सम्बन्धित पर्यावरणीय प्रक्रियाओं के व्यवस्थित अध्ययन को कहते हैं। इसमें खेती से होने वाली पर्यावरणीय हानि - चाहे वह प्रदूषण हो, या वनों व वान्य जीवन को क्षति, या अन्य कोई दुषप्रभाव - को कम करने के उपाय विकसित करने पर भी बल दिया जाता है।\n\n", "id": "722107", "title": "कृषि पारिस्थितिकी"}
{"url": "https://hi.wikipedia.org/wiki?curid=722119", "text": "सिलीसेढ़ झील\n\nसिलीसेढ़ झील भारत के राजस्थान राज्य के अलवर ज़िले में स्थित एक झील है। यहां पर सन् १८४५ ईस्वी में अलवर के महाराजा विनयसिंह ने अपनी पत्नी हेतु एक शाही महल तथा लॉज बनाया था ,जो वर्तमान में \"लेक पैलेस होटल\" के नाम से चल रहा है और यह होटल अब राजस्थान पर्यटन विभाग द्वारा संचालित की जा रही है।\n", "id": "722119", "title": "सिलीसेढ़ झील"}
{"url": "https://hi.wikipedia.org/wiki?curid=722133", "text": "फॉयसागर झील\n\nफॉयसागर झील राजस्थान के अजमेर ज़िले में स्थित एक झील है जिसका निर्माण अंग्रेज अभियंता फॉय के निर्देशन में बाढ़ राहत परियोजना के तहत हुआ था। इसका पानी आनासागर में आता है।\n", "id": "722133", "title": "फॉयसागर झील"}
{"url": "https://hi.wikipedia.org/wiki?curid=722138", "text": "बांग्लादेश की सर्वोच्च न्यायालय\n\nबांग्लादेश की सर्वोच्च न्यायालय(बंगला: বাংলাদেশ সুপ্রীম কোর্ট, \"बाङ्लादेश सूप्रीम कोर्ट\"), गणप्रजातंत्री बांग्लादेश की सर्वोच्च अदालत है और बांग्लादेश की न्यायिक व्यवस्था का शीर्षतम् निकाय है और देश की न्यायिक क्रम का शिखर बिंदू है। यह कानूनी और संवैधानिक मामलों में फैसला करने वाली अंतिम मध्यस्थ भी है। संविधान की धारा १०० के अनुसार, सर्वोच्च न्यायालय का आसन, राजधानी ढाका में अवस्थित है। इसे बांग्लादेश के संविधान की षष्ठम् भाग के चतुर्थ पाठ के द्वारा स्थापित किया गया था। सर्वोच्च न्यायालय, पाकिस्तान को कई संवैधानिक व न्यायिक विकल्प प्राप्त होते हैं, जिनकी व्याख्या बांग्लादेश के संविधान में की गई है। \n\nइस संसथान के दो \"विभाग\" है: अपीलीय विभाग और उच्च न्यायलय विभाग, तथा यह बांग्लादेश के मुख्य न्यायाधीश व अपीलीय विभाग व उच्च न्यायालय विभाग के न्यायाधीशों का भी स्थायी कार्यालय की भी मेज़बानी भी करता है। जुलाई २०१७ की स्थिति अनुसार, अपीलीय विभाग में ७ और उच्च न्यायालय विभाग में ८६ न्यायाधीश हैं, जिनमें ८६ स्थायी हैं। इस न्यायालय को सामान्य बोलचाल में अक्सर \"हाई कोर्ट\" भी कहा जाता है, क्योंकि स्वतंत्रता पूर्व, अर्थात् १९७१ से पहले तक, इस भवन में पूर्वी पाकिस्तान की उच्च न्यायालय वास करती थी।\n\nभारतीय उपमहाद्वीप की वर्त्तमान न्यायिक व्यवस्था की नीव को १७२६ के महाराज जॉर्ज प्रथम के शाही आदेश तक ले जाया जा सकता है, जिसमे कलकत्ता, बम्बई और मद्रास जैसे प्रेसीडेंसी नगरों की न्यायिक प्रणाली को ब्रिटिश मुकुट के अंतर्गत लाया गया, तथा इस प्रकार भारत में अंग्रेजी साधारण न्यायिक पद्धति की परिकाष्ठा हुई। इस शाही आदेश के तहत ब्रिटिश ईस्ट इंडिया कंपनी को ब्रिटिश सरकार के अंतर्गत लाया गया एवं सारे प्रेसीडेंसी नगरों में स्थापित न्यायिक व्यवस्थापिका को ब्रिटेन में स्थापित न्यायिक प्रणाली में सम्मिलित किया गया। साथ ही, इसी सिलसिले में, न्यायिका के सर्वोच्च न्यायालय को फोर्ट विलियम(कलकत्ता) में स्थापित करने का प्रावधान भी दिया गया। इस अदालत को २६ मार्च १७७४ में स्थापित किया गया। इस अदालत को बंगाल प्रेसीडेंसी में ब्रिटिश हुक़ूमत के अंदर आने वाले सारे शहरियों पर समस्त न्यायिक क्षेत्रों में, सर्वोच्च न्यायिक अधिकार था। १८६१ के भारतीय उच्च न्यायालय अधिनियम के तहत, ब्रिटिश भारत में प्रचलित न्यायिक व्यवस्था को पुनर्संगठित कर, बम्बई, मद्रास और कलकत्ता के \"सर्वोच्च न्यायालयों\" को रद्द कर, उच्च न्यायालयों को स्थापित किया गया, जिनके पास, मूल तथा अपीलीय न्यायदिकर था।\n\nस्वतंत्रता-प्राप्ति तथा विभाजन के पश्चात्, भारतीय स्वतंत्रता अधिनियम, १९४७ के अंतर्गत, बंगाल को विभाजित कर, पूर्वी बंगाल को पाकिस्तान अधिराज्य के अंतर्गत कर दिया गया। इसी अधिनियम के बंगाल उच्च न्यायालय आदेश के तहत पूर्वी बंगाल की न्यायिका के उच्च न्यायालय को ढाका में, पूर्वी पाकिस्तान पर न्यायाधिकार के लिए एक भिन्न अदालत के तौर पर स्थापित किया गया। इस अदालत को ढाका हाई कोर्ट भी कहा जाता था। इसे अपीलीय एवं मूल न्यायाधिकार से सबल किया गया था। पाकिस्तान के १९५६ के संविधान के परवर्तन के पश्चात् पाकिस्तान की सर्वोच्चन्यायालय को पूर्वी और पश्चिमी पाकिस्तान युक्त देश की शीर्ष न्यायालय के रूप में स्थापित किया गया। इस व्यवस्था में, ढाका उच्च न्यायालय पूर्वी पाकिस्तान की उच्चतम अदालत थी। तत्पश्चात् बांग्लादेश की स्वतंत्रता एवं बांग्लादेश के संविधान की पराकाष्ठा के बाद, संविधानिक प्रावधानों के तहत, बांग्लादेश के सर्वोच्च न्यायालय की स्थापना हुई, जिसे संविधान के अनुसार, बांग्लादेश की शीर्ष अदालत होने का पद प्राप्त है।\n\nबांग्लादेश के संविधान के अनुच्छेद 111 के अनुसार, सुप्रीम कोर्ट के समस्त निर्णय बाध्यकारी प्रभाव रखते है। इस अनुछेद का लेख यह प्रदान करता है कि अपीलीय विभाग द्वारा घोषित निर्णय, उच्च न्यायालय विभाग पर बाध्यकारी होते हैं। तथा, दोनों में से किसी भी प्रभाग द्वारा घोषित निर्णय, सर्वोच्च न्यायालय के अधीनस्थ सभी अदालतों पर बाध्यकारी होते हैं।\n\nसार निर्णय, आम तौर पर बांग्लादेश के सुप्रीम कोर्ट के निर्णयसंग्रह में, संगृहीत रहते हैं। कई कानूनी पत्रिकाएँ, सुप्रीम कोर्ट के आदेशों और निर्णयों को प्रकाशित भी करते हैं। ये सभी पत्रिकाएँ, मुद्रित मात्रा में संगृहीत रहते हैं। केवल चांसरी लॉ क्रॉनिकल्स, बांग्लादेश के सुप्रीम कोर्ट के निर्णयों की ऑनलाइन सेवा प्रदान करते हैं।\n\nबांग्लादेशी संविधान के षष्ठम् अध्याय की धरा १४ सर्वोच्च न्यायालय की स्थापना के सम्बन्ध में, कानूनी विधानों को व्याख्यित करती है। इस धरा के अनुछेद १ में कहा गया है की \"बांग्लादेश सुप्रीम कोर्ट\" के नाम से बांग्लादेश के एक सर्वोच्च अदालत होगी एवं अपीलीय विभाग व उच्च न्यायालय विभाग सहित, इसे गठित किया जाएगा। इस धीरे के अनुछेद में कहा गया है की \"मुख्य न्यायाधीश एवं प्रत्येक विभाग में, राष्ट्रपति द्वारा स्वीकृत संख्यक न्यायाधीशों के योग से सर्वोच्च न्यायालय गठित होगी\"; तथा यह भी कहा गया है की, सुप्रीमकोर्ट के प्रमुख न्याधीश, \"बांग्लादेश के प्रधान विचारपति(বাংলাদেশের প্রধান বিচারপতি) के नाम से जाने जाएंगे। अगले अलुछेद में बोला गया है की, \"मुख्य न्यायाधीश एवं अपीलीय विभाग के न्यायाधीश, केवल उक्त विभाग में, तथा, अन्य न्यायाधीश केवल उच्च न्यायालय विभाग में ही आसन ग्रहित करेंगे\"; एवं चतुर्थ अतुछेद में कहा गया है की:\"संविधान के उपबंधों के अधीन, मुख्य न्यायाधीश व अपीलीय विभाग के अन्य न्यायाधीश, निर्णय पर विचार करने के क्षेत्र में स्वाधीन रहेंगे। \n\nसंविधान की धारा 100 के विधानों के अनुसार देश का राजधानी ढाका में सर्वोच्च न्यायालय की स्थायी कार्यालय अवस्थित होगी। बहरहाल,संविधान में यह भीविधान है की राष्ट्रपति की अनुमति से, मुख्य न्यायाधीश, समस-समय पर अन्य निर्धारित स्थानों पर भी उच्च न्यायालय विभाग के सत्र को अनुष्ठानित कर सकते हैं।\n\nसंवैधानिक विधानानुसार, बांग्लादेशी सुप्रीम कोर्ट के दो वुभाग हैं: अपीलीय विभाग तथा उच्च न्यायालय विभाग। संविधान की धारा 101 में उच्च न्यायालय विभाग के क्षेत्राधिकार को, तथा, धारा 107 में, अपीलीय के संबंध में क्षेत्राधिकार को वर्णित किया गया है। उच्च न्यायालय विभाग, अधीनस्थ न्यायालयों तथा न्यायाधिकरणों की अपील पर सुनवाई करनें में सक्षम है। इसके अतिरिक्त, अनुछेद 102 के तहत, रिट अवेदन, एवं कंपनी व सेनाविभाग संबंधित विषय में भी सीमित, मूल अधिकार रखता है। उच्च न्यायालय वाभाग की अपीलों पर सुनवाई करने का अधिकार अपीलीय विभाग के अधिकारक्षेत्र में हैं। तथा, सुप्रीम कोर्ट को कार्यपालिका से स्वाधीन, एवं राजनीतिक तौर पर स्वतंत्र रखा गया है, एवं वह, विकट स्थितियों में, सरकार के विरूद्ध भी निर्णय ले सकती है। \n\nविशेष मकदमों पर सुनवाई करने हेतु, सर्वोच्च न्यायालय, न्यायपीठों को भी गठित करती है। इन में,आम तौर पर मुख्य न्यायाधीश समेत कुछ अन्य वरिष्ठ न्यायाधीशों को भी शामिल किया जाता है।\n\nसुप्रीम कोर्ट में, नुख्य न्यायाधीसह अवं अन्य न्यायाधीओं की नियुक्ति, प्रधानमंत्री की अनिवार्यात्मक सलाह पर बांग्लादेश के राष्ट्रपति द्वारा होती है। सर्वोच्च न्यायालय के उच्च न्यायालय विभाग में जज के रूप में नियुक्ति का प्रवेशद्वार है, एडिशनल जज का पद, जिन्हें, सर्वोच्च न्यायालय की विधिज्ञ परिषद् के अधिवक्ताओं में से अनुच्छेद ९५ के आधार पर दो वर्ष की अवधी के लिए नियुक्त किया जाता है। इस कालावधि के समापन के पश्चात्, मुख्य न्यायाधीश के सिफारिश पर, एक अस्थायी जज को स्थायी रूप से राष्ट्रपति द्वारा अनुछेद ९५ के प्रावधानों के अंतर्गत नियुक्त कर दिया जाता है। ऐसे नियुक्तियों की वर्त्तमान अनुपात, ८:२ है, अर्थात्, ८०% न्यायाधीश, स्थायी होते है, जबकि २०% अस्थायी होते है। अपीलीय विभाग के न्यायाधीशों को भी कथित अनुछेद के प्रावधानों के तहत ही नियुक्त किया जाता है। अनुछेद १४८ के प्रावधानों के अनुसार यह सारी नियुक्तियाँ शपथ-ग्रहण की तिथि से प्रभाव में आतें हैं।\n\nसर्वोच्च न्यायालय के न्यायाधीशगण १३वि संशोधन अधिनियम, २००४ के प्रभाव में आने के बाद से, ६७ वर्ष की आयु तक पदस्थ रहते है। तथा, विधिनुसार, प्रत्येक सेवानिवृत न्यायाधीश, गणराज्य के सेवा में किसी भी न्यायिक या अर्धन्यायिक लाभकारी पद या मुख्य सलाहकार या सलाहकार के पद की सेवा करने से अक्षम करार है। तथा न्यायाधीशों को सेवाकाल के बीच निलंबन से प्रतिरक्षा निहित की गयी है। न्यायाधीश को केवल अनुछेद ९६ के अनुसार, सर्वोच्च न्यायिक परिषद् द्वारा सुनवाई के बाद ही निलंबित किया जा सकता है। सर्वोच्च न्यायिक परिषद् मुख्य न्यायाधीश तथा दो अन्य वरिष्ठ न्यायाधीशों द्वारा रचित होता है।\n\nवर्तमान मुख्य न्यायाधीश सुरेन्द्र कुमार सिन्हा बिष्णुप्रिय मणिपुरी सोसायटी या बांग्लादेश में किसी भी अल्पसंख्यक जातीय समूहों से नियुक्त पहली न्याय है। न्यायमूर्ति भावनी प्रसाद सिन्हा को एक ही समुदाय से भी है।\n\nमैडम न्यायमूर्ति नाज़मन आरा सुल्ताना पहले कभी महिला न्याय है, और मैडम जस्टिस कृष्णा देबनाथ बांग्लादेश की पहली महिला हिंदू न्याय है। वर्तमान में सुप्रीम कोर्ट में छह महिला न्यायाधीशों रहे हैं।\n\nसर्वोच्चच न्यायलय के अनेक नियनय विवाद व आलोचना का पात्र रहे हैं। तथा बीते वर्षों में, अनेन न्यायाधीशों पर दुराचार तथा विवादस्पद काराओं के आरोप लगते रहे हैं। इस के अलावा, अनेक न्यायाधीशों की कियुक्ति या पदोन्नति भी विवाद का विषय बन चुकी है।\n\n२०१० में, पूर्व मुख्य न्यायाधीश, मो. फज़लुल करीम ने, मो. रुहुल कुद्दूस के शपथ ग्रहण पर, उनके आरोपित, जमाते इस्लामी समर्थक असलम नामक एक छात्र कार्यकर्ता की हत्या में शामिल होने के आरोप के कारण, रोक लगा दी थी, तथा, न्यायमूर्ति मोहम्मद खोसरुज़्ज़मान पर न्यायालय की अवमानना का आरोप लगाया गया था। इसके अलावा १९७५ में शेख मुजीबुर्रहमान की हत्या के एक आरोपी, कप्तान किस्मत हाशिम के परामर्शदाता होने का आरोप, न्यायमूर्ति नज़रुल इस्लाम तालुकदार पर उस समाय लगाया गया था। \n\n१८ मई २०११ को न्यायमूर्ति शाह अब नईम मोमीनूर रहमान, एक अपीलीय विभाग के न्यायाधीश, जो की तत्कालीन वरिष्ठताम् न्यायाधीश थे, ने अपने पद से, अतिक्रमण के आरोप पर अपने पद से इस्तीफा दे दिया था, १८ मई को उन्हें मुख्यन्यायाधीश बन्ने की बात थी। ११ दिसंबर २०१२ को न्यायमूर्ति मो. निज़मूल हक़ ने, अंतर्राष्ट्रीय अपराध न्यायाधिकरण के अपने पद से त्यागपत्र दे दिया था जब स्काइप पर उनके एक देशनिष्काशीत बांग्लादेशी न्यायिक विशेषज्ञ से उनकी वार्ता की बात सामने आये थी। २०१३ में बांग्लादेश के राष्ट्रपति के न्यायमूर्ति मिज़ानूर रहमान भुइयाँ के कथित दुराचार के मामले पर जांच के लिए सर्वोच्च न्यायिक परिषद् के गठन के आदेश दिए थे, क्योंकि उनपर कथन तौर पर २०१३ के शभह विद्रोह के सम्बन्ध में एक पत्रिका को बांटने का आरोप लगा था।\n\nतीन उच्च न्यायालय के न्यायाधीशों को के समय अतिक्रमण कर अपीलीय विभाग में नियुतक कर दिया गया था। इस कांड में, न्यायमूर्ति सिद्दिकुर रहमान मियां ने 3 जजों को और हसन फैज़ सिद्दीकी और ए यह एम् शम्सुद्दीन चौधरी ने 40 वरिष्ठ जजों पर अतिक्रमित हो कर अपीलीय विभाग में नियुक्त हुए थे। ऐसा माना गया था की ये सारी नियुक्तियाँ राजनीतिक माहत्वाकांश के प्रभाव में किये गए थे।\n\n", "id": "722138", "title": "बांग्लादेश की सर्वोच्च न्यायालय"}
{"url": "https://hi.wikipedia.org/wiki?curid=722169", "text": "फतेहसागर झील\n\nफतेहसागर झील राजस्थान के उदयपुर ज़िले में स्थित एक झील है जिसका पुनर्निर्माण महाराणा फतेहसिंह द्वारा करावाया गया था। यह झील पिछोला झील से जुड़ी हुई है।\n\nफतेहसागर झील पर एक टापू है जिस पर \"नेहरू उद्यान\" विकसित किया गया है। साथ ही झील में एक \"सौर वेधशाला\" की भी स्थापना की गई है।\n", "id": "722169", "title": "फतेहसागर झील"}
{"url": "https://hi.wikipedia.org/wiki?curid=722195", "text": "काँटी मुजफ्फरपुर\n\nकाँटी, बिहार के मुजफ्फरपुर जिला का एक प्रसिद्ध प्रखण्ड है। यह बिहार के प्रमुख जगहों में अपना अलग पहचान रखता है क्योंकि यहाँ पर विधुत उत्पादन बहुत दिनों से किया जा रहा है।\n", "id": "722195", "title": "काँटी मुजफ्फरपुर"}
{"url": "https://hi.wikipedia.org/wiki?curid=722228", "text": "ब्रह्मानन्दम\n\nब्रह्मानन्दम भारतीय फिल्म अभिनेता और हास्यकार हैं। यह मुख्य रूप से तेलुगू फिल्मों में काम करते हैं। यह हिन्दी, तमिल और कन्नड़ फिल्मों में भी कार्य कर चुके हैं। इनका नाम जीवित अभिनेताओं में सबसे अधिक फिल्में करने के कारण गिनीज़ पुस्तक में दर्ज हुआ है। इन्हें भारतीय सिनेमा में अपने योगदान करने के कारण 2009 में पद्म श्री से सम्मानित भी हुए। \n", "id": "722228", "title": "ब्रह्मानन्दम"}
{"url": "https://hi.wikipedia.org/wiki?curid=722232", "text": "रामपाल (हरियाणा)\n\nरामपाल जी या संत रामपाल जी (अंग्रेजी :\"'Rampal' ji\") एक भारतीय धार्मिक नेता है जो कबीर पंथ के लीडर है इनके दो पुत्र एवं दो बेटियां हैं ।\n\nपढाई पूरी करके हरियाणा प्रांत में सिंचाई विभाग में जूनियर इंजिनीयर के पद पर 18 वर्ष तक कार्यरत रहे | सन् 1993 में परम संत रामदेवानंद जी से दिक्षा प्राप्त की |\nइनके अलावा रामपाल जी कई चर्चाओं में भी घिरे रहे २००६ में स्वामी दयानंद की पुस्तक सत्यार्थ प्रकाश को टीवी पर दिखाया जिसमें आपत्ति जनक लेख थे | इस कारण आर्य समाज के समर्थकों और रामपाल के समर्थकों के बीच आश्रम के बाहर हिंसक वार्ता झड़प हुई थी जिसमें एक महिला की मौत होनी की ख़बरें आई थी। इस मामले में हरियाणा पुलिस ने रामपाल को हत्या के आरोप में गिरफ्तार किया था जिसके कारण इन्हें तकरीबन २२ महीने तक कारागृह में रहना पड़ा था। २२ महीनों के पश्चात रामपाल को ३० अप्रैल २००८ को पुलिस ने इन्हें रिहा कर दिया था।\n\nरामपाल का जन्म सोनीपत के धनाणा गांव में १९५१ में हुआ था। इन्होंने अपनी शिक्षा पूर्ण करने के तत्पश्चात हरियाणा सरकार के सिंचाई विभाग में अभियंता बन गए थे। उनकी भेंट कबीर पंथी संत रामदेवानंद जी महाराज से हुई | दिक्षा प्राप्त करके भक्ति चुरू की \nउन्हीं दिनों में रामपाल सत्संग करने में रूचि लेने लगे और संत रामपाल दास बन गए थे।\n\nसन् २००० में रामपाल जी ने अपने अभियंता पद से स्तीफा दे दिया और बाद में करोंथा गांव में \"सतलोक आश्रम\" की स्थापना की थी संत रामपाल जी महाराज का संक्षिप्त परिचय\n\nसंत रामपाल जी का जन्म 8 सितम्बर 1951 को गांव धनाना जिला सोनीपत हरियाणा में एक किसान परिवार में हुआ। पढ़ाई पूरी करके हरियाणा प्रांत में सिंचाई विभाग में जूनियर इंजिनियर की पोस्ट पर 18 वर्ष कार्यरत रहे। सन् 1988 में परम संत रामदेवानंद जी से दीक्षा प्राप्त की तथा तन-मन से सक्रिय होकर स्वामी रामदेवानंद जी द्वारा बताए भक्ति मार्ग से साधना की तथा परमात्मा का साक्षात्कार किया।\n\nसंत रामपाल जी को नाम दीक्षा 17 फरवरी 1988 को फाल्गुन महीने की अमावस्या को रात्राी में प्राप्त हुई। उस समय संत रामपाल जी महाराज की आयु 37 वर्ष थी। उपदेश दिवस (दीक्षा दिवस) को संतमत में उपदेशी भक्त का आध्यात्मिक जन्मदिन माना जाता है।\n\nउपरोक्त विवरण श्री नास्त्रोदमस जी की उस भविष्यवाणी से पूर्ण मेल खाता है जो पृष्ठ संख्या 44.45 पर लिखी है। ”जिस समय उस तत्वदृष्टा शायरन का आध्यात्मिक जन्म होगा उस दिन अंधेरी अमावस्या होगी। उस समय उस विश्व नेता की आयु 16, 20, 25 वर्ष नहीं होगी, वह तरुण नहीं होगा, बल्कि वह प्रौढ़ होगा और वह 50 और 60 वर्ष के बीच की उम्र में संसार में प्रसिद्ध होगा। वह सन् 2006 होगा।“\n\nसन् 1993 में स्वामी रामदेवानंद जी महाराज ने आपको सत्संग करने की आज्ञा दी तथा सन् 1994 में नामदान करने की आज्ञा प्रदान की। भक्ति मार्ग में लीन होने के कारण जे.ई. की पोस्ट से त्यागपत्र दे दिया जो हरियाणा सरकार द्वारा 16.5.2000 को पत्र क्रमांक 3492-3500, तिथि 16.5.2000 के तहत स्वीकृत है। सन् 1994 से 1998 तक संत रामपाल जी महाराज ने घर-घर, गांव-गांव, नगर-नगर में जाकर सत्संग किया। बहु संख्या में अनुयाई हो गये। साथ-साथ ज्ञानहीन संतों का विरोध भी बढ़ता गया। सन् 1999 में गांव करौंथा जिला रोहतक (हरियाणा) में सतलोक आश्रम करौंथा की स्थापना की तथा एक जून 1999 से 7 जून 1999 तक परमेश्वर कबीर जी के प्रकट दिवस पर सात दिवसीय विशाल सत्संग का आयोजन करके आश्रम का प्रारम्भ किया तथा महीने की प्रत्येक पूर्णिमा को तीन दिन का सत्संग प्रारम्भ किया। दूर-दूर से श्रद्धालु सत्संग सुनने आने लगे तथा तत्वज्ञान को समझकर बहुसंख्या में अनुयाई बनने लगे। चंद दिनों में संत रामपाल महाराज जी के अनुयाइयों की संख्या लाखों में पहुंच गई। जिन ज्ञानहीन संतों व ऋषियों के अनुयाई संत रामपाल जी के पास आने लगे तथा अनुयाई बनने लगे फिर उन अज्ञानी आचार्यों तथा सन्तों से प्रश्न करने लगे कि आप सर्व ज्ञान अपने सद्ग्रंथों के विपरीत बता रहे हो।\n\nयजुर्वेद अध्याय 8 मंत्र 13 में लिखा है कि पूर्ण परमात्मा अपने भक्त के सर्व अपराध (पाप) नाश (क्षमा) कर देता है। आपकी पुस्तक जो हमने खरीदी है उसमें लिखा है कि ‘‘परमात्मा अपने भक्त के पाप क्षमा (नाश) नहीं करता। आपकी पुस्तक सत्यार्थ प्रकाश समुल्लास 7 में लिखा है कि सूर्य पर पृथ्वी की तरह मनुष्य तथा अन्य प्राणी वास करते हैं। इसी प्रकार पृथ्वी की तरह सर्व पदार्थ हैं। बाग, बगीचे, नदी, झरने आदि, क्या यह सम्भव है। पवित्र यजुर्वेद अध्याय 5 मंत्र 1 में लिखा है कि परमात्मा सशरीर है। अग्ने तनुः असि। विष्णवै त्वां सोमस्य तनुर् असि।। इस मंत्र में दो बार गवाही दी है कि परमेश्वर सशरीर है। उस अमर पुरुष परमात्मा का सर्व के पालन करने के लिए शरीर है अर्थात् परमात्मा जब अपने भक्तों को तत्वज्ञान समझाने के लिए कुछ समय अतिथि रूप में इस संसार में आता है तो अपने वास्तविक तेजोमय शरीर पर हल्के तेजपुंज का शरीर ओढ कर आता है। इसलिए उपरोक्त मंत्र में दो बार प्रमाण दिया है। इस तरह के तर्क से निरूत्तर होकर अपने अज्ञान का पर्दा फास होने के भय से उन अंज्ञानी संतों, महंतों व आचार्यो ने सतलोक आश्रम करौंथा के आसपास के गांवों में संत रामपाल जी महाराज को बदनाम करने के लिए दुष्प्रचार करना प्रारम्भ कर दिया तथा 12.7.2006 को संत रामपाल को जान से मारने तथा आश्रम को नष्ट करने के लिए आप तथा अपने अनुयाइयों से सतलोक आश्रम पर आक्रमण करवाया। पुलिस ने रोकने की कोशिश की जिस कारण से कुछ उपद्रवकारी चोटिल हो गये। सरकार ने सतलोक आश्रम को अपने आधीन कर लिया तथा संत रामपाल जी महाराज व कुछ अनुयाइयों पर झूठा केस बना कर जेल में डाल दिया। इस प्रकार 2006 में संत रामपाल जी महाराज विख्यात हुए। भले ही अंजानों ने झूठे आरोप लगाकर संत को प्रसिद्ध किया परन्तु संत निर्दोष है। प्रिय पाठको (नास्त्रोदमस) की भविष्यवाणी को पढ़कर सोचेगें कि संत रामपाल जी को इतना बदनाम कर दिया है, कैसे संभव होगा कि विश्व को ज्ञान प्रचार करेगा। उनसे प्रार्थना है कि परमात्मा पल में परिस्थिती बदल सकता है।\n\nकबीर, साहेब से सब होत है, बंदे से कछु नांहि।\nराई से पर्वत करे, पर्वत से फिर राई।।\n\nपरमेश्वर कबीर जी अपने बच्चों के उद्धार के लिए शीघ्र ही समाज को तत्वज्ञान द्वारा वास्तविकता से परिचित करवाएंगे, फिर पूरा विश्व संत रामपाल जी महाराज के ज्ञान का लोहा मानेगा।\n\nसंत रामपाल जी महाराज सन् 2003 से अखबारों व टी वी चैनलों के माध्यम से सत्य ज्ञान का प्रचार कर अन्य धर्म गुरुओं से कह रहे हैं कि आपका ज्ञान शास्त्राविरूद्ध अर्थात् आप भक्त समाज को शास्त्रारहित पूजा करवा रहे हैं और दोषी बन रहे हैं। यदि मैं गलत कह रहा हूँ तो इसका जवाब दो आज तक किसी भी संत ने जवाब देने की हिम्मत नहीं की।\n\nसंत रामपाल जी महाराज को ई.सं. (सन्) 2001 में अक्तुबर महीने के प्रथम बृहस्पतिवार को अचानक प्रेरणा हुई कि ”सर्व धर्मां के सद्ग्रन्थों का गहराई से अध्ययन कर” इस आधार पर सर्वप्रथम पवित्र श्रीमद् भगवद्गीता जी का अध्ययन किया तथा पुस्तक ‘गहरी नजर गीता में‘ की रचना की तथा उसी आधार पर सर्वप्रथम राजस्थान प्रांत के जोधपुर शहर में मार्च 2002 में सत्संग प्रारंभ किया। इसलिए नास्त्रोदमस जी ने कहा है कि विश्व धार्मिक हिन्दू संत (शायरन) पचास वर्ष की आयु में अर्थात् 2001 ज्ञेय ज्ञाता होकर प्रचार करेगा। संत रामपाल जी महाराज का जन्म पवित्र हिन्दू धर्म में सन् (ई.सं.) 1951 में 8 सितम्बर को गांव धनाना जिला सोनीपत, प्रांत हरियाणा (भारत) में एक किसान परिवार में हुआ। इस प्रकार सन् 2001 में संत रामपाल जी महाराज की आयु पचास वर्ष बनती है, सो नास्त्रोदमस के अनुसार खरी है। इसलिए वह विश्व धार्मिक नेता संत रामपाल जी महाराज ही हैं जिनकी अध्यक्षता में भारतवर्ष पूरे विश्व पर राज्य करेगा। पूरे विश्व में एक ही ज्ञान (भक्ति मार्ग) चलेगा। एक ही कानून होगा, कोई दुःखी नहीं रहेगा, विश्व में पूर्ण शांति होगी। जो विरोध करेंगे अंत में वे भी पश्चाताप करेंगे तथा तत्वज्ञान को स्वीकार करने पर विवश होंगे और सर्व मानव समाज मानव धर्म का पालन करेगा और पूर्ण मोक्ष प्राप्त करके सतलोक जाएंगे।\n\nजिस तत्वज्ञान के विषय में नास्त्रोदमस जी ने अपनी भविष्यवाणी में उल्लेख किया है कि उस विश्व विजेता संत के द्वारा बताए शास्त्र प्रमाणित तत्व ज्ञान के सामने पूर्व के सर्व संत निष्प्रभ (असफल) हो जाएंगे तथा सर्व को नम्र होकर झुकना पड़ेगा। उसी के विषय में परमेश्वर कबीर बन्दी छोड़ जी ने अपनी अमृत वाणी में पवित्र ‘कबीर सागर‘ ग्रंथ में (जो संत धर्मदास जी द्वारा लगभग 550 वर्ष पूर्व लीपीबद्ध किया गया है) कहा है कि एक समय आएगा जब पूरे विश्व में मेरा ही ज्ञान चलेगा। पूरा विश्व शांति पूर्वक भक्ति करेगा। आपस में विशेष प्रेम होगा, सतयुग जैसा समय (स्वर्ण युग) होगा। परमेश्वर कबीर बन्दी छोड़ द्वारा बताए ज्ञान को संत रामपाल जी महाराज ने समझा है। इसी ज्ञान के विषय में कबीर साहेब जी ने अपनी वाणी में कहा है कि --\n\nकबीर, और ज्ञान सब ज्ञानड़ी, कबीर ज्ञान सो ज्ञान।\nजैसे गोला तोब का, करता चले मैदान।।\n\nभावार्थ है कि यह तत्वज्ञान इतना प्रबल है कि इसके समक्ष अन्य संतों व ऋषियों का ज्ञान टिक नहीं पाएगा। जैसे तोब यंत्रा का गोला जहां भी गिरता है वहां पर सर्व किलों तक को ढहा कर साफ मैदान बना देता है।\n\nयही प्रमाण संत गरीबदास जी (छुड़ानी, जिला झज्जर, हरियाणा वाले) ने दिया है कि सतगुरु (तत्वदर्शी संत परमेश्वर कबीर बन्दी छोड़ का भेजा हुआ) दिल्ली मण्डल में आएगा।\n\n\"गरीब, सतगुरु दिल्ली मण्डल आयसी, सूती धरणी सूम जगायसी\"\n\nपरमात्मा की भक्ति बिना कंजूस हो गए व्यक्तियों को जगाएगा। गांव धनाना, जिला सोनीपत पहले दिल्ली शासित क्षेत्र में पड़ता था। इसलिए संत गरीबदास जी महाराज ने कहा है कि सतगुरु (वास्तविक ज्ञान जानने वाला संत अर्थात् तत्व दृष्टा संत) दिल्ली मण्डल में आएगा फिर कहा है कि -\n\n\"साहेब कबीर तख्त खवासा, दिल्ली मण्डल लीजै वासा\"\n\nभावार्थ है कि परमेश्वर कबीर बन्दी छोड़ के तख्त (दरबार) का ख्वास (नौकर) अर्थात् परमेश्वर का नुमायंदा (प्रतिनिधि) दिल्ल मण्डल में वास करेगा अर्थात् वहां उत्पन्न होगा। प्रथम अपने हिन्दू बंधुओं को तत्वज्ञान से परिचित करवाएगा। बुद्धिमान हिन्दू ऐसे जागेंगे जैसे कोई हड़बड़ा कर जागता है अर्थात् उस संत के द्वारा बताए तत्व ज्ञान को समझ कर अविलम्ब उसकी शरण ग्रहण करेंगे। फिर पूरा विश्व उस तत्वदर्शी हिन्दू संत के ज्ञान को स्वीकार करेगा। यह भविष्यवाणी श्री नास्त्रोदमस जी ने भी की है। नास्त्रोदमस जी ने यह भी लिखा है कि मुझे दुःख इस बात का है कि उससे परिचित न होने के कारण मेरा शायरन (तत्वदृष्टा संत) उपेक्षा का पात्र बना है। हे बुद्धिमान मानव ! उसकी उपेक्षा ना करो। वह तो सिंहासनस्थ करके (आसन पर बैठा कर) अराध्य देव (इष्टदेव) रूप में मान करने योग्य है। वह हिन्दू धार्मिक संत शायरन आदि पुरुष (पूर्ण परमात्मा) का अनुयाई जगत् का तारणहार है।\n\nनास्त्रोदमस जी भविष्य वक्ता ने पुस्तक पृष्ठ 41.42 पर तीन शब्द का उल्लेख किया है। कहा है कि वह विश्व विजेता तत्वदृष्टा संत क्रुरचन्द्र अर्थात् काल की दुःखदाई भूमि से छुड़ा कर अपने आदि अनादि पूर्वजों के साथ वारिस बनाएगा तथा मुक्ति दिलाएगा। यहां पर उपदेश मंत्र की ओर संकेत है कि वह शायरन केवल तीन शब्द (ओम्-तत्-सत्) ही मंत्र जाप देगा। इन तीन शब्दों के साथ मुक्ति का कोई अन्य शब्द न चिपकाएगा। यही प्रमाण पवित्र ऋग्वेद मण्डल 10 सूक्त 90 मंत्र 16 में, सामवेद श्लोक संख्या 822 तथा श्रीमद् भगवत् गीता अध्याय 17 श्लोक 23 में है कि पूर्ण संत (तत्वदर्शी संत) तीन मंत्र (ओम्-तत्-सत् जिनमें तत् तथा सत् सांकेतिक हैं) दे कर पूर्ण परमात्मा (आदि पुरुष) की भक्ति करवा कर जीव को काल-जाल से मुक्त करवाता है। फिर वह साधक की भक्ति कमाई के बल से वहां चला जाता है जहां आदि सृष्टी के अच्छे प्राणी रहते हैं। जहां से यह जीव अपने पूर्वजों को छोड़ कर क्रुरचन्द्र (काल प्रभु) के साथ आकर इस दुःखदाई लोक में फंस कर कष्ट पर कष्ट उठा रहा है। नास्त्रोदमस जी ने यह भी स्पष्ट किया है कि मध्य काल अर्थात् बिचली पीढ़ी हिन्दू धर्म का आदर्श जीवन जीएंगे। शायरन (तत्वदृष्टा संत) अपने ज्ञान से दैदिप्यमान उतंग ऊँचा स्वरूप अर्थात् सर्व श्रेष्ठ शास्त्रानुकूल भक्ति विधान फिर से बिना शर्त उजागर करवाएगा ओर मानवी संस्कृति अर्थात् मानव धर्म के लक्षण निर्धोक (निष्कपट भाव से) संवारेगा। (मधल्या कालात हिन्दू धर्मांचे व हिन्दुच्या आदर्शवत् झालेल - यह मराठी भाषा में पृष्ठ 42 पर लिखा है कि उपरोक्त भावार्थ है कि बिचली पीढ़ी का उद्धार शायरन करेगा। यह उल्लेख पृष्ठ 42 की हिन्दी लिखना रह गया था इसलिए यहां लिख दिया है तथा स्पष्टीकरण भी दिया है। यही प्रमाण स्वयं पूर्ण परमात्मा कबीर जी ने कहा है कि\n\nधर्मदास तोहे लाख दुहाई, सारज्ञान व सारशब्द कहीं बाहर न जाई।\n\nजैसे ई.सं.(सन्) 1947 में भारतवर्ष अंगे्रजों से मुक्त हुआ। उससे पहले हिन्दुस्तान में शिक्षा नहीं थी। सन् 1951 में संत रामपाल जी महाराज को परमेश्वर जी ने पृथ्वी पर भेजा। सन् 1947 से पहले कलियुग की प्रथम पीढ़ी जानें तथा 1947 से बिचली पीढ़ी प्रारम्भ हुई है। यह एक हजार वर्ष तक सत्य भक्ति करेगी। इस दौरान जो पूर्ण निश्चय के साथ भक्ति करेगा वह सतलोक चला जाएगा। जो सतलोक नहीं जा सके तथा कभी भक्ति की, कभी छोड़ दी, परंतु गुरु द्रोही नहीं हुए वे फिर हजारों मनुष्य जन्म इसी कलियुग में प्राप्त करेंगे क्योंकि यह उनकी शास्त्राविधि अनुसार साधना का परिणाम होगा। इस प्रकार कई हजारों वर्षों तक कलियुग का समय वर्तमान से भी अच्छा चलेगा। फिर अंत की पीढ़ी भक्ति रहित उत्पन्न होगी क्योंकि शुभ कमाई जो भक्ति युग में की है वह बार-2 जन्म प्राप्त करके खर्च (समाप्त) कर दी होगी। इस प्रकार कलियुग के अंत की पीढ़ी कृतघनी होगी। वे भक्ति नहीं कर सकेंगी। इसलिए कहा है कि अब कलियुग की बिचली पीढ़ी चल रही है (1947 से)। सन् 2006 से वह शायरन सर्व के समक्ष प्रकट हो चुका है, वह है ”संत रामपाल जी महाराज“।\n\nउपरोक्त ज्ञान जो बिचली पीढ़ी व प्रथम तथा अंतिम पीढ़ी वाला संत रामपाल जी महाराज अपने प्रवचनों में वर्षों से बताते आ रहे हैं जो अब नास्त्रोदमस जी की भविष्यवाणी ने भी स्पष्ट कर दिया। इसलिए संत गरीबदास जी महाराज ने कहा है कि - कबीर परमेश्वर की भक्ति पूर्ण संत से उपदेश लेकर करो नहीं तो यह अवसर फिर हाथ नहीं आएगा।\n\nगरीब, समझा है तो सिर धर पांव, बहुर नहीं रे ऐसा दाव।।\n\nभावार्थ है कि यदि आप तत्वज्ञान को समझ गए हैं तो सिर पर पैर रख अर्थात् अतिशिघ्रता से तत्वदर्शी संत रामपाल जी महाराज से उपदेश लेकर अपना कल्याण करवाओ। यह सुअवसर फिर प्राप्त नहीं होगा। जैसे यह बिचली पीढ़ी (मध्य काल) वाला समय और आपका मानव शरीर तथा तत्वदृष्टा संत प्रकट है। यदि अब भी भक्ति मार्ग पर नहीं लगोगे तो उसके विषय में कहा है कि --\n\nयह संसार समझदा नांही, कहंदा श्याम दुपहरे नूं।\nगरीबदास यह वक्त जात है, रोवोगे इस पहरे नूं।।\n\nभावार्थ है कि संत गरीबदास जी महाराज कह रहे हैं कि यह भोला संसार शास्त्राविधि रहित साधना कर रहा है जो अति दुःखदाई है, इसी को सुखदाई कह रहा है। जैसे जून मास दोपहर (दिन के बारह बजे) में धूप में खड़ा-2 जल रहा है उसी को सांय बता रहा है। जैसे कोई शराबी व्यक्ति शराब पीकर सड़क पर पड़ा है और उससे कोई कहे कि आप दोपहर की धूप में क्यों जल रहे हो, छांया में चलो। वह शराब के नशे में कहता है कि नहीं सांय है, कौन कहता है कि दोपहर है ? इसी प्रकार जो साधक शास्त्राविधि त्याग कर मनमाना आचरण कर रहे हैं वे अपना जीवन नष्ट कर रहे हैं। उसे त्यागना नहीं चाहते अपितु उसी को सर्व श्रेष्ठ मानकर काल के लोक की आग में जल रहे हैं। संत गरीबदास जी महाराज कह रहे हैं कि इतने प्रमाण मिलने के पश्चात् भी सतसाधना पूर्ण संत के बताए अनुसार नहीं करोगे तो यह अनमोल मानव शरीर तथा बिचली पीढ़ी का भक्ति युग हाथ से निकल जाएगा फिर इस समय को याद करके रोवोगे, बहुत पश्चाताप करोगे। फिर कुछ नहीं बनेगा। परमेश्वर कबीर जी बन्दी छोड़ ने कहा है कि -\n\nअच्छे दिन पाछै गए, सतगुरु से किया ना हेत।\nअब पछतावा क्या करे, जब चिडि़या चुग गई खेत।।\n\nसर्व मानव समाज से प्रार्थना करते हैं कि पूर्ण संत रामपाल जी महाराज को पहचानों तथा अपना व अपने परिवार का कल्याण करवाओ। अपने रिश्तेदारों तथा दोस्तों को भी बताओ तथा पूर्ण मोक्ष पाओ। स्वर्ण युग प्रारम्भ हो चुका है। लाखों पुण्य आत्मांए संत रामपाल जी तत्वदर्शी संत को पहचान कर सत्य भक्ति कर रहे हैं, वे अति सुखी हो गए हैं। सर्व विकार छोड़ कर निर्मल जीवन जी रहे हैं।\n>नेपाल नं. 1 पर सुबह 4.45 से 5.45 तक\n>हरियाणा न्यूज चैनल पर सुबह 6.00 से 7.00 तक\n>श्रद्धा चैनल पर दोपहर 2.00 से 3.00 तक\n>*साधना चैनल* पर शाम 7:30 से 8:30 तक\n>*ईश्वर चैनल* पर रात 8.30 से 9.30 तक\n>*वृंदा चैनल* पर रात 9.30 से 10.30 तक\n>खबर फास्ट न्यूज चैनल पर रात 9.30 से 10.30 तक\n\nhttp://www.hindi.jagatgururampalji.org", "id": "722232", "title": "रामपाल (हरियाणा)"}
{"url": "https://hi.wikipedia.org/wiki?curid=722244", "text": "खेतड़ी महल\n\nखेतड़ी महल झुंझुनू की सबसे खूबसूरत और बेहतरीन वास्तुकला में से एक है। यह झुंझुनू के हवा महल के रूप में भी जाना जाता है।\n\nखेतड़ी महल का निर्माण भोपाल सिंह द्वारा लगभग 1770 में किया गया था। भोपाल सिंह शार्दुल सिंह का पोता था। यह पता चला है कि प्रसिद्ध खेतड़ी महल किसी भी प्रकार के दरवाजे या खिड़कियां से रहित है इसीलिए इसे हवा महल के रूप में जाना जा रहा है। जयपुर के सवाई प्रताप सिंह इस अनोखी संरचना से इतने प्रेरित हुए कि 1799 में भव्य और ऐतिहासिक हवा महल का निर्माण जयपुर में किया। खेतड़ी दूसरे सबसे धनी 'ठिकाना' जयपुर के तहत माना जाता था।.\n\nखेतड़ी महल गलियों की एक श्रृंखला के पीछे स्थित है। यह शेखावाटी कला और स्थापत्य कला के विश्वसनीय उदाहरणो में से एक माना जाता है। यह मुख्य रूप से भित्ति चित्रों और उत्तम सरणियों के लिए जाना जाता है जो कि रघुनाथ मंदिर और भोपालगढ़ किले से समर्थित है। इसकी विशिष्टता हवा के सतत प्रवाह में निहित है, जो सदा ही इस संरचना के कई अन्य ऐसे इमारतों से अलग खड़ा करता है।\n\nखंभे जो कभी संभवतया महल में हवा के सतत प्रवाह बनाए रखने के लिए जाने जाते थे अब उन्होंने विशाल दीवार संरचनाओं जगह ले ली है।\n\nप्रवेश द्वार से महल की विशाल छत के लिए एक लंबा रैंप किसी का भी अग्रणी रूप से ध्यान आकर्षित कर सकता हैं। यह विशेष रूप से उनके घोड़ों की सवारी में राजपूतों को आसानी प्रदान करने के लिए बनायागया था। वास्तव में महल के विभिन्न स्तरों ऐसे रैंप की एक श्रृंखला के माध्यम से छत के साथ संयुक्त किया गया हैं। इन रैंप का एक अन्य उद्देश्य 'ठाकुरों' बहुत प्रयास के बिना उनके विषयों पर नीचे टकटकी करने के लिए पर्याप्त उच्च मंच प्रदान करने के लिए किया गया था। छत से दृश्य विशेष रूप से अवलोकन के लायक है। हम ठाकुरों के निजी कक्ष में खो युग चित्रों के टुकड़े के साथ दो छोटे पहरेवाली खोज कर सकते हैं। इन चित्रों में से अधिकांश प्राकृतिक पृथ्वी पिगमेंट में थे। खेतड़ी महल के अंदर, एक जटिल डिजाइन मेहराब और खंभे के साथ बहुत बड़ा सुंदर हॉल तलाश कर सकते हैं। सबसे अदभुत खोज आप खेतड़ी महल में कर सकते हैं कि यहाँ किसी भी प्रकार के कोई दरवाजे या खिड़कियां नहीं है, जो कि अन्य महलो से भिन्न है।\n\nमहल के अधिकांश कमरे मेहराब और स्तंभों की एक अच्छी तरह से डिजाइन श्रृंखला के द्वारा एक दूसरे के माध्यम से जुड़े हुए हैं। ये मेहराब और कॉलम महल के लिए एक सुंदर सममित दृश्य प्रदान करते हैं। सदियों पुरानी चूना प्लास्टर अपने स्वयं के महिमा के लिए छोड़ दिया गया है और यह एक गुलाबी चमक है।\nहालांकि खेतड़ी महल पर कोई संदेह नहीं कि यह शेखावाटी युग की दुर्लभ और अद्वितीय संरचनाओं में से एक है, लेकिन इस इमारत की लाचार राज्य एक दुर्भाग्यपूर्ण सच्चाई है। इस तरह की वास्तुकला दुर्लभ है और जल्द ही लुप्त हो सकती है। इसका रखरखाव करना, इन अनोखी संरचना के संरक्षण और भित्ति चित्र निश्चित रूप से हमारे भारतीय पर्यटन और संस्कृति के लिए एक भारी बढ़ावा हो सकता है।\n\n", "id": "722244", "title": "खेतड़ी महल"}
{"url": "https://hi.wikipedia.org/wiki?curid=722264", "text": "कुकलाह (M.P.22), सिवनी तहसील\n\nकुकलाहभारत के राज्य मध्यप्रदेश के अन्तर्गत सिवनी जिले से 19 किलोमीटर राष्ट्रीय राजमार्ग क्रमांक 7 जबलपुर रोड पर श्रीवनी फिल्टर प्लांट से 1 किलोमीटर पूर्व दिशा कलारबाकी रोड पर स्थित हैँ\nयह ग्राम पँचायत 5 गाँव से मिलकर बनी हैँ कुकलाह, कुकलाह टोला, नारायणगंज, कुर्रामटोला, टोलापिपरिया ऐसे 5 पँचायत से मिलकर यह ग्रामपँचायत बनी हुई हैँ।\nयह ग्राम पँचायत बंडोल से 2 किलोमीटर की दूरी पर हैँ।\nयह बाँध टोलापिपरिया में बना हुआ है इस बाँध का पानी नहर के माध्यम से कुकलाह पँचायत के साथ ही बिसाबाडी पँचायत तक जाता हैँ।\n", "id": "722264", "title": "कुकलाह (M.P.22), सिवनी तहसील"}
{"url": "https://hi.wikipedia.org/wiki?curid=722283", "text": "गरठिया /सिवनी जिला तहसील सिवनी\n\nगरठिया (Garathiya)भारत के राज्य मध्यप्रदेश के अन्तर्गत सिवनी जिले से 16 किलोमीटर ग्राम राहीवाड़ा से पश्चिम दिशा में गुरुधाम दिघोरी मार्ग पर स्थित है यह एक ग्राम पँचायत हैं यह ग्राम पँचायत 3 गाँव से मिलकर बनी है गरठिया,छुहाई,गंगई से मिलकर बनी हैं।\nयह पँचायत बंडोल पुलिस थाना के अतर्गत आती हैं।\nइस पँचायत में 21/04/1964 से प्राथमिक शाला एंव 13/10/2001 से शासकीय उन्नयन माध्यमिक शाला संचालित हो रही हैं।\n", "id": "722283", "title": "गरठिया /सिवनी जिला तहसील सिवनी"}
{"url": "https://hi.wikipedia.org/wiki?curid=722320", "text": "छपारा\n\nछपारा भारत के राज्य मध्यप्रदेश के अन्तर्गत सिवनी जिले से 32 किलोमीटर जबलपुर राष्ट्रीय राजमार्ग क्रंमाक 7 पर स्थित है यह एक बडी ग्राम पँचायत है यह सिवनी जिले की एक तहसील हैँ वैनगंगा नदी यहाँ से प्रवाहित होती है इसी तहसील के भीमगढ़ में वैनगंगा नदी पर संजय सरोबर बांध बना हैँ। जिसका पीने का पानी सिवनी जिले तक पहुचायाँ जाता हैँ। \n", "id": "722320", "title": "छपारा"}
{"url": "https://hi.wikipedia.org/wiki?curid=722381", "text": "मनोविनोद\n\nमनोविनोद (Recreation) अवकाश के समय स्वयं को प्रसन्न करी जाने वाली क्रियाएँ होती हैं। इनमें खेल, उद्यान-भ्रमण, पर्यटन और बहुत-सी अन्य मानव क्रियाएँ शामिल हैं। मानसिक स्वास्थ्य के लिए मनोविनोद आवश्यक माना जाता है।\n\n", "id": "722381", "title": "मनोविनोद"}
{"url": "https://hi.wikipedia.org/wiki?curid=722398", "text": "बाज़ार विफलता\n\nअर्थशास्त्र में बाज़ार विफलता (market failure) ऐसी स्थिति को कहते हैं जहाँ लेन-देन में आर्थिक दक्षता न हो। ऐसी स्थिति में यह सम्भव होता है कि किसी लेन-देन में एक पक्ष का लाभ - बिना किसी अन्य पक्ष को हानि हुए - बढ़ सकता है लेकिन बढ़ता नहीं है।\n\nयदि एक सरोवर से दो मछुआरे मछली पकड़ते हैं और हर एक यदि प्रत्येक दिन १० किलो मछली पकड़े तो मछलियों की संख्या प्रजनन द्वारा फिर पूर्ण होती रहती है, लेकिन यदि वे २० किलो पकड़ें तो संख्या इस प्रकार गिरने लगती है कि जल्दी ही सरोवर से मछलियाँ समाप्त हो जाएँगी। लालच में यदि दोनों अव्यवस्थित रूप से मछलियाँ पकड़ें तो दोनों का भारी नुकसान हो जाता है, क्योंकि यहाँ उत्पादकों व खरीदारों का बाज़ार ठीक प्रकार से संगठित नहीं है और विफल हो जाता है।\n\n", "id": "722398", "title": "बाज़ार विफलता"}
{"url": "https://hi.wikipedia.org/wiki?curid=722444", "text": "कानन कुसुम\n\nअरूण अभ्युदय से हो मुदित मन प्रशान्त सरसी में खिल रहा है\nप्रथम पत्र का प्रसार करके सरोज अलि-गन से मिल रहा है \nगगन मे सन्ध्या की लालिमा से किया संकुचित वदन था जिसने \nदिया न मकरन्द प्रेमियो को गले उन्ही के वो मिल रहा है\nतुम्हारा विकसित वदन बताता, हँसे मित्र को निरख के कैसे\nहृदय निष्कपट का भाव सुन्दर सरोज ! तुझ पर उछल रहा है\nनिवास जल ही में है तुम्हारा तथापि मिश्रित कभी न होेते\n‘मनुष्य निर्लिप्त होवे कैसे-सुपाठ तुमसे ये मिल रहा है \nउन्ही तरंगों में भी अटल हो, जो करना विचलित तुम्हें चाहती\n‘मनुष्य कर्त्तव्य में यों स्थिर हो’-ये भाव तुममें अटल रहा है \nतुम्हें हिलाव भी जो समीरन, तो पावे परिमल प्रमोद-पूरित\nतुम्हारा सौजन्य है मनोहर, तरंग कहकर उछल रहा है \nतुम्हारे केशर से हो सुगन्धित परागमय हो रहे मधुव्रत\n‘प्रसाद’ विश्‍वेश का हो तुम पर यही हृदय से निकल रहा है\n", "id": "722444", "title": "कानन कुसुम"}
{"url": "https://hi.wikipedia.org/wiki?curid=722448", "text": "प्रभुवाला\n\nप्रभुवाला भारत के उत्तर पश्चिम में स्थित हरियाणा प्रान्त के हिसार जिले का गाँव है। यह भारत की राजधानी नई दिल्ली के १९४ किमी पश्चिम में राष्ट्रीय राजमार्ग क्रमांक ६५ पर उकलाना मंडल के पास पड़ता है। \n\nभुतपूर्व केन्द्रीय मन्त्री और वर्तमान राज्यसभा सांसद कुमारी शैलजा इसी गाँव से संबद्ध रखती हैं। भूतपूर्व बरवाला विधायक (१९९६) स्वर्गीय रेलू राम पूनियां और भूतपूर्व केंद्रीय मन्त्री चौधरी दलबीर सिंह भी इसी गांव से थे।\n", "id": "722448", "title": "प्रभुवाला"}
{"url": "https://hi.wikipedia.org/wiki?curid=722468", "text": "वादानुवाद\n\nवादानुवाद (Controversy) ऐसी स्थिति होती है जिसमें किसी विषय पर दो या दो से अधिक मतों को लेकर किसी समुदाय में वाद-विवाद लम्बे अरसे तक चलता रहे। राजनीति, धर्म, दर्शनशास्त्र और कई अन्य बातों को लेकर अक्सर वादानुवाद जारी रहता है।\n\n", "id": "722468", "title": "वादानुवाद"}
