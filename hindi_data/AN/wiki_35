{"url": "https://hi.wikipedia.org/wiki?curid=666061", "text": "मुकुटों का एकीकरण\n\nमुकुटों का एकीकरण यानि Union of the Crowns (; ) स्कॉटलैंड के राजा जेम्स ६ का २४ मार्च १६०३ ई. को अंग्रेजी सिंहासन व आयरलैंड के साम्राज्य पर अवरोहण व नतीजतन तीनों देशों के वैश्विक कूटनीतियों व संबंधों का एक सम्राट के अंतर्गत एकीकरण था। मुकुटों का एकीकरण ट्यूडर राजघराने से संबधित इंग्लैंड की अंतिम रानी एलिज़ाबेथ प्रथम की मृत्यु के बाद हुआ था जो जेम्स की अविवाहित व वंशहीन बुआ थीं।\n\nजेम्स के एकीकृत वृहद ब्रिटेन (ग्रेट ब्रिटेन) बनाने के अथक प्रयासों के बाद भी यह एकीकरण व्यक्तिगत या वंशानुगत एकीकरण ही रहा क्योंकि स्कॉटलैंड का सिंहासन ब्रिटेन से अलग ही रहा। हालांकि उसपर शासन जेम्स का ही था। इसके अनुसार स्कॉटलैंड और इंग्लैंड अलग देश बने रहे जबकि आयरलैंड के साथ उन तीनों देशों का शासक एक ही रहा। अंतिम स्कॉट रानी ऐने के समय में एकीकरण कानून, १७०७ के पारित होने के बाद स्कॉटलैंड इंग्लैंड व वेल्स के साथ मिलकर ग्रेट ब्रिटेन का हिस्सा हो गया। इसके बाद से इन तीनों क्षेत्रों को सम्मिलित रूप से ग्रेट ब्रिटेन कहा जाने लगा। \n\nइस एकीकरण की नींव उसी वक्त पड गई थी जब स्कॉटों के राजा जेम्स ४ ने हेनरी ८ की बडी बहन मार्गरेट टुडोर से इंग्लैंड व स्कॉटलैंड के मध्य हुए चिरकालीन शांति की संधि (पीस ऑफ पर्पेचुअल ट्रीटी) के तहत शादी की। कवि विलियम डनबार ने इस संधि की महत्ता का अपनी कविता में वर्णन किया है। इस संधि को सदियों पुरानी एंग्लों-स्कॉटिश वैम्नस्यता को खत्म करने के प्रयासों के तहत किया गया था। इस विवाह ने स्टुअर्टों को इंग्लैंड के ट्यूडर राजघराने के उत्तराधिकारियों के साथ रिश्तों के बंधन में बांध दिया और ब्रिटिश सत्ता के लिए एक नया वंशबीज बो दिया। उस वक्त किसी स्कॉटिश राजकुमार का इंग्लैंड की सत्ता पर उत्तराधिकार पाना बेहद मुश्किल व अस्वभाविक था। तमाम अंग्रेज सामंत व दरबारी इस संधि से खुश नहीं थे व भविष्य में इसके नतीजों से फिक्रमंद थे। वे नहीं चाहते थे कि इंग्लैंड के सिंहासन पर कोई स्कॉट बैठे। \nहालांकि यह संधि चिरकालीन नहीं रह सकी और १५१३ में ही इंग्लैंड के हेनरी ८ ने आयरलैंड के राजा के साथ मिलकर फ्रांस पर आक्रमण कर दिया। इस वक्त फ्रांस ने स्कॉटलैंड के साथ अपनी पुरानी संधि ऑल्ड गठबंधन को खत्म करने की घोषणा कर दी जिसके परिणामस्वरूप जेम्स को पुराने साथी फ्रांस के साथ उत्तरी इंग्लैड के राज्यों पर आक्रमण करना पडा।\n\nआने वाले वर्षों में स्कॉटलैंड व इंग्लैंड के संबंध खराब बने रहे। हेनरी अष्टम के शासनकाल में १५०३ तक गैर वाज़िब लगने वाला उत्तराधिकार का मुद्दा किसी वैध ट्यूडर वंशज के ना होने पर और विकराल हो गया। मार्गरेट टूडोर के वंशजों को इंग्लैंड की सत्ता से बेदखल कर दिया गया था। यह संबंध और भी खराब हो गये जब किसी स्कॉटों ने इंग्लैंड के सिंहासन पर अपना दावा करना शुरुकर दिया। एलिज़ाबेथ प्रथम के शासनकाल में स्कॉटों व अंग्रेजों के बीच संबंध बेहद खराब रहे जब स्कॉटों की रानी मैरी १ ने एलिज़ाबेथ प्रथम के उत्तराधिकार को चुनौती दी। चूंकि एलिज़ाबेथ हेनरी ८ की प्रथम पत्नी की संतान नहीं थी इसलिए बहुत से लोग उन्हें इंग्लैंड का जायज शासक नहीं मानते थे। एलिज़ाबेथ ने अपने खिलाफ षडयंत्र रचने के आरोपों में मैरी को मृत्युदंड दे दिया था। हालांकि एलिज़ाबेथ के अविवाहित और निसंतान होने की वजह से मैरी के पुत्र व मार्गरेट टुडोर के वंशज जेम्स ६ के अलावा पूरे इंग्लैंड व स्कॉटलैंड में अंग्रेजी सिंहासन का कोई और वैध उत्तराधिकारी नहीं बचा था। परिणामस्वरूप स्कॉटलैंड का जेम्स ६ दोनों सिहांसनों पर काबिज हुआ और दोनों के एकीकरण का प्रस्ताव रखते हुए दोनों साम्राज्यों को एक ही राजवंश के अंतर्गत ले आया। इसके बाद से ही जेम्स को स्कॉटलैंड के जेम्स षष्टम के साथ-साथ इंग्लैंड का जेम्स प्रथम भी कहते हैं।\n\n", "id": "666061", "title": "मुकुटों का एकीकरण"}
{"url": "https://hi.wikipedia.org/wiki?curid=666098", "text": "श्री आदि मानव\n\nश्री आदि मानव एक भारतीय हास्य धारावाहिक है। जिसका प्रसारण सब टीवी पर 25 सितम्बर 2009 से शुरू हुआ। इसके 45 प्रकरण के पश्चात 10 जुलाई 2010 को यह समाप्त हुआ। इसमें मुख्य भूमिका में विशाल कोटियाँ, राजेश हिरजी और किकू शारदा हैं।\n\n\nयह तीन दोस्तों की कहानी है। इसमें श्री को कुछ दिखाई नहीं देता, आदि बहरा होता है और मानव कुछ बोल नहीं पाता है। यह सभी लविष नामक एक स्थान पर रहते हैं। वह पहले से ऐसे नहीं होते हैं। यह सभी दुर्घटना के कारण ऐसे हो जाते हैं। लेकिन यह हमेशा नई कार्यों के लिए तैयार होते हैं। इसके कारण कई बार भ्रम भी पैदा हो जाता है और हास्य उत्पन्न होता है।\n", "id": "666098", "title": "श्री आदि मानव"}
{"url": "https://hi.wikipedia.org/wiki?curid=666147", "text": "मेदान\n\nमेदान सुमात्रा, इंडोनेशिया के सबसे बड़ा शहर है। यहाँ की आबादी कोई २५ लाख है और यह सुमात्रा के पूर्वी तट के उत्तर स्थित है। स्थानीय मलय मूल के अलावे यहाँ चीनी और तमिळ मूल के लोग भी रहते हैं। \n", "id": "666147", "title": "मेदान"}
{"url": "https://hi.wikipedia.org/wiki?curid=666275", "text": "पी जयराज\n\nपैदी जयराज, पी जयराज या जयराज (तेलुगू: పైడి జైరాజ్) विख्यात अभिनेता, निर्देशक व निर्माता थे। सन् 1980 में उन्हे उनकी जीवनकाल उपलब्धियों के लिए दादासाहेब फाल्के पुरस्कार से पुरस्कृत किया गया था।\n\nउनका जन्म 28 सितम्बर, 1909 को करीमनगर, हैदराबाद स्टेट (वर्तमान में तेलंगाना राज्य) मे हुआ। वे सरोजिनी नायडू के करीबी संबंधी थे।\n\nउन्होने अपने सफर की शुरूआत सन् 1929 मे मूक फिल्मो से की। उन्होने लगभग 170 फिल्मों मुख्यत: हिन्दी और उर्दू तथा कुछ मराठी व गुजराती में कार्य किया।\n\n1980 दादासाहेब फाल्के पुरस्कार जीवनकाल उपलब्धियों के लिए\n", "id": "666275", "title": "पी जयराज"}
{"url": "https://hi.wikipedia.org/wiki?curid=666283", "text": "फ़ार्मागुड़ी\n\nफ़ार्मागुड़ी भारत के गोवा राज्य के उत्तर गोवा जिले में स्थित एक कस्बा है। यह पौण्डा तालुक में स्थित है। यह पणजी की ओर जाने वाले मार्ग मुख्य पौण्डा नगर से 3 किमी दूर एक पठार पर स्थित है। यहाँ के कुछ प्रमुख शिक्षण संस्थान हैं (जीवीऍम का) उच्चतर माध्यमिक विद्यालय, जीवीऍम का वाणिज्य व अर्थशास्त्र महाविद्यालय, पौण्डा शिक्षा संघ का उच्चतर माध्यमिक विद्यालय और गोवा अभियान्त्रिकी महाविद्यालय।\n\nप्रसिद्ध गोपाल गणपती मन्दिर और शिवाजी का किला भी पणजी जाने वाले मार्ग पर स्थित हैं।\n", "id": "666283", "title": "फ़ार्मागुड़ी"}
{"url": "https://hi.wikipedia.org/wiki?curid=666284", "text": "गोवा वेल्हा\n\nगोवा वेल्हा (कोंकणी: व्हडलें गोंय) भारत के गोवा राज्य के इल्हास में स्थित एक जनगणना नगर है।\n\nगोवा वेल्हा \"गोवपुरी\" या \"गोकपट्टाना\" नामक एक प्राचीन बन्दरगाह पर स्थित है, जिसका निर्माण 11वीं में कादम्ब राजवंश द्वारा जुवारी नदी के तट पर किया गया था। गोवपुरी पहले कादम्ब राजवंश और तत्पश्चात विजयनगर साम्राज्य के महत्वपूर्ण बन्दरगाहों में से एक था। पन्द्रहवीं सदी में दक्कन की सल्तनतों और विजयनगर साम्राज्य के बीच गोवा क्षेत्र पर नियन्त्रण को लेकर बहुत से युद्ध लड़े गए, जिसके परिणामस्वरूप गोवपुरी बीजापुर के आदिलशाहों के नियन्त्रण में आया। इन युद्धों के कारण गोवपुरी उजाड़ हो गया। इसके अतिरिक्त, जुवारी नदी गाद के कारण बन्दरगाह से पीछे हटने ल्गी थी। इसके परिणामस्वरूप, नए आदिलशाह शासकों ने उत्तर में कुछ पर माण्डवी नदी के तट पर नए बन्दरगाह नगर का निर्माय कराया। अन्तत: पुर्तगालियों ने इस नए नगर को भारत में पुर्तगाली साम्राज्य के भाग की राजधानी बनाया, और पुराने गोवपुरी बन्दरगाह को \"गोवा वेल्हा\" (\"Goa Velha\" पुर्तगाली में अर्थ पुराना गोवा) नामित किया। पुर्तगाली शासन के अधीन गोवा वेल्हा एक छोटे कस्बे के रूप में अस्तित्व में रहा, और 1961 में शेष गोवा के साथ-साथ भारत में सम्मिलित किया गया।\n\nगोवा वेल्हा, उत्तर गोवा के इल्हास में स्थित पिलार के निकट स्थित है। सड़क मार्ग द्वारा यह आगसईम के उत्तर-पश्चिम में लगभग 2.5 किमी, राजधानी पणजी से दक्षिण-पूर्व में 12 किमी, वास्को दा गामा से उत्तर-पूर्व में 17 किमी, और दक्षिण गोवा जिले के मुख्यालय मारगाँव से उत्तर में 22 किमी की दूरी पर स्थित है।\n\nभारत की 2001 की जनगणना के अनुसार, गोवा वेल्हा की जनसंख्या 5,411 है। कुल जनसंख्या में पुरुष 53%, और महिलाएँ 47% हैं। यहाँ की औसत साक्षरता दर 77% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 82% और महिला साक्षरता दर 71% है। 9% लोग 0-6 वर्ष आयुवर्ग के हैं।\n", "id": "666284", "title": "गोवा वेल्हा"}
{"url": "https://hi.wikipedia.org/wiki?curid=666299", "text": "गुइरिम\n\nगुइरिम भारत के गोवा राज्य के उत्तर गोवा जिले में स्थित एक जनगणना नगर है।\n\nगुइरिम 15.58°N 73.80°E के निर्देशांको पर स्थित है। इसकी औसत ऊँचाई 7 मीटर है।\n\nभारत की 2001 की जनगणना के अनुसार, गुइरिम की जनसंख्या 6,371 है। कुल जनसंख्या में पुरुष 51%, और महिलाएँ 49% हैं। यहाँ की औसत साक्षरता दर 70% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 75% और महिला साक्षरता दर 65% है। 12% लोग 0-6 वर्ष आयुवर्ग के हैं।\n", "id": "666299", "title": "गुइरिम"}
{"url": "https://hi.wikipedia.org/wiki?curid=666354", "text": "राष्ट्रीय राजमार्ग 233ए\n\nये राजमार्ग फैजाबाद मण्डल के अम्बेडकरनगर जिले मे है\nये राजमार्ग अम्बेडकरनगर जिले के दो शहरो टाँडा तथा राजेसुल्तानपुर को जोडता है\n", "id": "666354", "title": "राष्ट्रीय राजमार्ग 233ए"}
{"url": "https://hi.wikipedia.org/wiki?curid=666368", "text": "विश्व हिन्दी सम्मेलन २०१५\n\nविश्व हिन्दी सम्मेलन २०१५ दसवाँ विश्व हिन्दी सम्मेलन है, जो भोपाल, भारत में १०-१२ सितंबर को होने वाला है।\n\n१६ मई २०१५ को इसके बारे में आधिकारिक रूप से बताया गया था। साथ ही इसके लिए दृश्यमान नामक एक अनुप्रयोग भी बनाया गया।\n\nकई प्रौद्योगिक कंपनियों ने भी इस सम्मेलन में हिस्सा लिया। जिसमें कई विदेशी कंपनियाँ मौजूद थीं। इसमें गूगल, एप्पल आदि शामिल थे। लेकिन कई लेखकों का आरोप है कि यह केवल अपने उत्पाद के विज्ञापन हेतु ही इस सम्मेलन में आए हैं।\n\n\n", "id": "666368", "title": "विश्व हिन्दी सम्मेलन २०१५"}
{"url": "https://hi.wikipedia.org/wiki?curid=666398", "text": "ज्वारासुर\n\nहिंदू पौराणिक कथाओं अनुसार, ज्वारासुर बुखार के दानव और शीतला देवी का जीवनसाथी है।\n\nएक पौराणिक कथा के अनुसार, ज्वारासुरका जन्म चिंतनमय शिवजी के ललाटके पसीनेसे हुआ था और वह देवताओं के लिए एक खतरा था। एक बार विष्णुने  हयग्रीवका अवतार लिया था तब वह  ज्वारासुरके बुखारसे पीड़ित थे। इसलिए उन्होने दानव ज्वारासुरको मार डाला। उन्होने अपने सुदर्शन चक्रसे उसके तीन टुकड़े कर दिये। हालांकि, ब्रह्माने ज्वारासुरकाे पुनर्जीवित कर दिया और उसके तीनो हिस्सों को जोड दिया। लेकिन उस समय उसके तीनो हिस्सोंमें से प्रत्येक के सिर और अंगका विकास हो गया था। इस प्रकार ज्वारासुर तीन चेहरे और तीन पैरो वाला दिखाइ देता है और एक ही बार में सभी दिशाओं में स्थानांतरित करने की एक असाधारण क्षमता रखता है। बाद में वे शीतला देवी के जीवनसाथी के रूप चुने गए।.\n\nएक अन्य कथा के अनुसार, माँ दुर्गा देवी कात्यायनी (ऋषि कात्यायनकी बेटी के रूप में दुनियामें सभी अभिमानी, बुरे राक्षसी शक्तिओको नष्ट करने के लिए ) के रूप में अवतार लिया और काल्केया द्वारा भेजे गए कई राक्षसों को मार डाला।\n\nज्वारासुर नामके बुखारके दानवने, कात्यायनीके बचपन के दोस्तोमें लाइलाज बीमारियां जैसे की हैजा, अतिसार, खसरा, चेचक जैसे रोग फैलाना शुरू कर दिया। इसलिए कात्यायनी अपने बीमारियोसे ग्रस्त दोस्तोंका इलाज किया। उसके बाद पूरी दुनियाको बुखार और रोगोंसे राहत देने के लिए कात्यायनीने शीतला देवीका रूप लिया। उनके चार हाथ में से एक हाथमें छोटा झाड़ू, दूसरे हाथमें पंखा,तीसरे हाथमें ठंडे पानीका बर्तन और चौथे हाथमें पीने का प्याला रखती है। उन्होंने अपनी शक्ति का इस्तेमाल सभी बच्चों के रोगों के इलाज करने के लिए किया। उसके बाद कात्यायनीने अपने दोस्त बटुकको आग्रह किया कि वह बाहर जाएं और राक्षस ज्वारासुर के साथ युद्ध करे।इसलिए युवा बटुक और दानव ज्वारासुर के बीच युद्ध शुरू हो गया।दानव ज्वारासुर  बटुकको हराने में सफल हो गया। उसके बाद बटुक मृत गिर पडा। ज्वारासुर हैरान हो गया था क्योकि बटुक कहीं दिख नहि रहा था। पर उसको पता ही नहि चला की बटुकने एक भयानक पुरुषका रूप ले लिया था। इस पुरुष की तीन आंखें और चार हाथ थे।सिर राक्षस जेसा और उसके पास कुल्हाड़ी, तलवार, त्रिशूल था। उनका रंग अंधेरा जेसा काला था। उसके बाल उड़ रहे थे। आंखें क्रोधसे जल रही थी। उन्होने बाघ की त्वचा ओर खोपड़ीओकी मालाएँ पहनी थी। बटुकने शिवजी का एक भयानक अवतार कालभैरवका रूप ले लिया था। उसके बाद कालभैरव ज्वारासुरकी निंदा करते हे और उसको बताते कि वह माँ दुर्गा देवी (देवी कात्यायनी) के सेवक है। उन दोनोमें एक लंबी बहस होती हे, लेकिन वह फिर लड़ाई में परिवर्तित जाती हे। ज्वारासुर अपनी शक्तिके माध्यम से कई राक्षसों उत्प्नन हुए, लेकिन सभी को कालभैरवने नष्ट कर दिया। अंत में, कालभैरवने ज्वारासुरके साथ मल्लयुद्ध किया और बादमें अपने त्रिशूलसे उसको मार डाला।\n\nशीतला देवी-ज्वारासुर का पंथ बंगाली संस्कृतिमें व्यापक रूप से लोकप्रिय है। संयोग से, बंगाली, उड़िया और हिंदी भाषाओं, बुखारको ज्वारा के रूप में जाना जाता है और असुर का अर्थ है राक्षस होता हे। ज्वारासुरका नाम दो शब्दों का एक संयोजन है। - ज्वारा (यानी बुखार) और असुर (यानी राक्षस) - ज्वारासुर। इस प्रकार, ज्वारासुर बुखारका राक्षस है।एसा कहा जाता है कि शीतला देवी और ज्वारासुर अपने गधे पर एक साथ यात्रा करते हे। ज्वारासुर युवान सेवकके रूप में हैं। उत्तरी भारत के सभी गांवके लोगों ज्वारासुरकी पत्नी शीतला देवीको चेचक और बुखारके रोगोंमें रक्षक के रूप में पूजा जाता है।.\n\nबौद्ध संस्कृतिमें ज्वारासुरको पार्णशबरी (बौद्ध धर्म के अनुसार बीमारियोंकी देवी) पति के रूप में दिखाया गया है। कुछ तस्वीरोमें देवताओंको वर्जयोगिनी (बौद्ध देवी और बीमारीनाशक) के प्रकोप से बचने के लिए दुर उडते बताए जाते हे।.\n", "id": "666398", "title": "ज्वारासुर"}
{"url": "https://hi.wikipedia.org/wiki?curid=666402", "text": "कासरपल\n\nकासरपल भारत के गोवा राज्य के उत्तर गोवा जिले के बिचोलिम क्षेत्र का एक कस्बा है। यह म्हापसा कस्बे से 14 किमी की दूरी पर स्थित है।\n\nइस ग्राम का मूल नाम पल्लिका है जो वर्ष 1436 के एक ताम्र-पत्र शिलालेख पर अंकित है जो गोवा पुरातत्व विभाग के अधिकार में है। इस स्थान को कासरपल के नाम से भी जाना जाता था क्योंकि यहा के मूल निवासी ताम्रकार थे। इस गाँव को बाद में किसी नागदेव नामक ब्राह्मण ने शेटियों को उपहार-स्वरूप दे दिया था। कासरपल 800 वर्ष पुराने काल्किदेवी मन्दिर का स्थल भी है। इसके अतिरिक्त यहाँ शिवजी और भूमिका देवी के मन्दिर भी हैं।\n", "id": "666402", "title": "कासरपल"}
{"url": "https://hi.wikipedia.org/wiki?curid=666405", "text": "भीमा नायक\n\nभीमा नायक ने 1857 के प्रथम स्वतंत्रता संग्राम में अंग्रेज़ों के विरुद्ध संघर्ष किया था। अंग्रेज सरकार द्वारा उनके खिलाफ दोष सिद्ध होने पर उन्हें पोर्ट ब्लेयर व निकोबार में रखा गया था। भीमा नायक की मृत्यु 29 दिसंबर 1876 को पोर्ट ब्लेयर में हुई थी।\n\nभीमा नायक के वास्तविक फोटो को लेकर भी अब तक कोई साक्ष्य नहीं है तथा मौजूद फोटो या स्कैच महज काल्पनिक हैं। \n\nभीमा का कार्य क्षेत्र बड़वानी रियासत से वर्तमान महाराष्ट्र के खानदेश क्षेत्र तक रहा है। 1857 में हुए अंबापानी युद्ध में भीमा की महत्वपूर्ण भूमिका थी। अंग्रेज जब भीमा को सीधे नहीं पकड़ पाए तो उन्हें उनके ही किसी करीबी की मुखबिरी पर धोखे से पकड़ा गया था। उस समय जब तात्या टोपे निमाड़ आए थे तो उनकी मुलाकात भीमा नायक से हुई थी। उस दौरान भीमा ने उन्हें नर्मदा पार करने में सहयोग किया था।\n", "id": "666405", "title": "भीमा नायक"}
{"url": "https://hi.wikipedia.org/wiki?curid=666406", "text": "खाण्डेपार\n\nखाण्डेपार भारत के गोवा राज्य के उत्तर गोवा जिले में स्थित एक जनगणना नगर है।\n", "id": "666406", "title": "खाण्डेपार"}
{"url": "https://hi.wikipedia.org/wiki?curid=666408", "text": "खाण्डोला\n\nकारापुर भारत के गोवा राज्य के उत्तर गोवा जिले के पौण्डा तालुक में स्थित एक जनगणना नगर है।\n", "id": "666408", "title": "खाण्डोला"}
{"url": "https://hi.wikipedia.org/wiki?curid=666409", "text": "लातम्बरसेम\n\nलातम्बरसेम भारत के गोवा राज्य के उत्तर गोवा जिले में स्थित एक गाँव है। भारत की 2001 की जनगणना में यहाँ की कुल जनसंख्या 6,296 थी जिसमें से 3217 पुरुष और 3079 महिलाएँ थी।\n", "id": "666409", "title": "लातम्बरसेम"}
{"url": "https://hi.wikipedia.org/wiki?curid=666410", "text": "मडकई\n\nमडकई भारत के गोवा राज्य के उत्तर गोवा जिले के पौण्डा तालुक में स्थित एक जनगणना नगर है।\n", "id": "666410", "title": "मडकई"}
{"url": "https://hi.wikipedia.org/wiki?curid=666416", "text": "राशन कार्ड (भारत)\n\nराशन कार्ड भारतीय रियायती दर पर खाद्य और ईंधन (एलपीजी और केरोसिन) की खरीद के लिए मुख्य रूप से उपयोग किया जाता है 'यह की गरीबों को पहचान उपलब्ध कराने के सबूत और सरकार डेटाबेस के साथ एक कनेक्शन के लिए एक महत्वपूर्ण निर्वाह उपकरण है। भारत की सार्वजनिक वितरण प्रणाली (पीडीएस) की पहचान, पात्रता , और पात्रता\nके अपने कार्यों सहित, राशन कार्ड के आधार पर चल रही है\n", "id": "666416", "title": "राशन कार्ड (भारत)"}
{"url": "https://hi.wikipedia.org/wiki?curid=666453", "text": "सुप्रिया कार्निक\n\nसुप्रिया कार्निक अपने नकारात्मक भूमिकाओं के लिए मशहूर बॉलीवुड में एक भारतीय टेलीविज़न अभिनेत्री और अभिनेत्री है 'ये सुपर हिट फिल्में मुझसे शादी करोगी (2004 फ़िल्म) और वेलकम (2007 फ़िल्म) जैसी फ़िल्मों में अभिनय कर चूकी है 'इनके अलावा 2015 की वेलकम बैक में भी कार्य कर चूकी है '\n", "id": "666453", "title": "सुप्रिया कार्निक"}
{"url": "https://hi.wikipedia.org/wiki?curid=666466", "text": "परखनली\n\nपरखनली प्रयोगशाला में तत्वों के मुख्यतः तरल अवस्था में परख ने हेतु उपयोग किया जाता है। यह सीसे अथवा साफ प्लास्टिक का बना होता है। इसके ऊपर का भाग खुला होता है और नीचे का भाग लैटिन लिपि के \"U\" आकार का होता है। इसे किसी भी प्रकार के तत्व के परीक्षण के लिए बनाया जाता है। चूँकि काँच अथवा साफ प्लास्टिक में अवलोकन करना सरल होता है और साथ ही कई प्रकार के अम्ल का प्रभाव भी नहीं पड़ता है।\n\nइसका उपयोग मुख्यतः रसायन विज्ञान में तत्वों और रासायनिक अभिक्रिया का अवलोकन हेतु किया जाता है। इसके अलावा इसका उपयोग कई प्रकार के जाँच में भी किया जाता है। जैसे किसी के रक्त की जाँच आदि। वैज्ञानिक इसका उपयोग अपने अनुसंधान, प्रयोग एवं मापन के कार्य हेतु करते हैं। इसमें दिये चिन्ह के द्वारा कितना तरल पदार्थ डाला गया है, उसका पता चल जाता है।\n\nपरखनली भौतिकी और रसायन दोनों में ही उपयोग किया जाता है। काँच का सीधा आकार होने पर उसे गर्म करने पर उसमें दरार पड़ कर वह टूट जाता है। इस कारण इसके तल को कटोरे के समान बनाया जाता है। जिससे यह गर्म होने पर न टूट सके। इसके अलावा इसके ऊपर में एक गोल छल्ला होता है। जिससे हम उसे एक अन्य उपकरण के माध्यम से पकड़ कर उसे एक स्थान से दूसरे स्थान पर ले जा सकते हैं। इससे गर्म करने में भी आसानी होती है। इसके कारण कोई भी रासायनिक अभिक्रिया के दौरान हमारे हाथ इससे सुरक्षित दूरी पर होते हैं।\n\nप्रयोगशाला में इसके उपयोग हेतु कुछ सावधानी रखनी पड़ती है। जैसे इसे पकड़ते समय निश्चित दूरी से ही इसे पकड़ना चाहिए। इसे पकड़ने के उपकरण को अच्छी तरह कस कर ही इसे उठाना चाहिए। इसके उपयोग से पूर्व इसे अच्छी तरह से धो कर उसे एक और तरल पदार्थ जो आप उसमें मिला कर प्रयोग करना चाहते हैं, उसे मिलाकर एक बार धो लेना चाहिए। ताकि प्रयोग में कोई और तत्व द्वारा प्रभाव न पड़े। कार्य पूर्ण हो जाने के बाद उसे धो कर अपनी जगह पर रख देना चाहिए।\n", "id": "666466", "title": "परखनली"}
{"url": "https://hi.wikipedia.org/wiki?curid=666472", "text": "एलेक्सा (जालस्थल)\n\nएलेक्सा Amazon.com की एक सहायक कंपनी है। इंटरनेट वेबसाइटों पर यातायात डेटा को क्रमबद्ध तरीके से फिक्स करने वाली ऑनलाइन कैलिफोर्निया स्थित कंपनी है। १९९६ में एक स्वतंत्र कंपनी के रूप में स्थापित, 1999 में अमेज़न द्वारा अधिग्रहण कर लिया था।\nhttp://top.howfn.com/2015/08/search-engine-kya-hota-hai-what-is.html\n", "id": "666472", "title": "एलेक्सा (जालस्थल)"}
{"url": "https://hi.wikipedia.org/wiki?curid=666474", "text": "ऑनलाइन डेटिंग\n\nऑनलाइन डेटिंग का शाब्दिक अर्थ मेलमिलाप या दोस्ती है। यह इंटरनेट के माध्यम से या सामाजिक गतिविधियों से मिलकर प्रेम प्रसंग का एक रूप हो सकता है। एक संस्था के रूप में डेटिंग मुख्य रूप से पिछले कुछ सदियों में उभरा है, डेटिंग शब्द इंग्लिश भाषा से लिया गया है। भारत में इंटरनेट के प्रचलित से ऑनलाइन वेबसाइट से नवीन दोस्तों को खोजने का भी माध्यम होता जा रहा है \n\n\n\n ", "id": "666474", "title": "ऑनलाइन डेटिंग"}
{"url": "https://hi.wikipedia.org/wiki?curid=666476", "text": "अरणेश्वर महादेव सप्त कुंड\n\nअरणेश्वर महादेव सप्त कुंड सवाई माधोपुर जिले के भगवतगढ़ शहर में स्थित है। यहाँ पर भगवान शिव का अरणेश्वर ज्योतिर्लिंग स्थित है। सवाई माधोपुर जिले का अरणेश्वर महादेव सप्त कुंड पिकनिक का बेहतरीन स्थल है। यह स्थान भगवतगढ़ शहर से महज एक किलोमीटर की दूरी पर स्थित है।\n", "id": "666476", "title": "अरणेश्वर महादेव सप्त कुंड"}
{"url": "https://hi.wikipedia.org/wiki?curid=666534", "text": "अयोघ्या का महादेव मन्दिर\n\nश्री अनादि पञ्चमुखी महादेव मन्दिर \nयह स्थान अयोध्या की शास्त्रीय सीमा के अन्तर्गत गुप्तार घाट पर अवस्थित है, जो कि व्यावहारिक रूप से वर्तमान में फैजाबाद सैन्य क्षेत्र है। अयोध्या के प्रतिष्ठित शिवालय नागेश्वरनाथ व क्षीरेश्वरनाथ की भाँति इस मन्दिर की स्थापना भी अति प्राचीन है। पंचास्य उपासना के अनुसार यहाँ विराजमान शिवलिंग पाँच मुखों से युक्त है। लिंग का सामान्य अर्थ चिह्न होता है। शिव ब्रह्माण्ड के प्रतीक पुरुष हैं। इनका पञ्चमुखी स्वरूप पञ्चतत्त्वों का प्रतीक है। जिनका वर्णन करते हुये कहा गया है-\"सद्योजातं वामदेवमघोरञ्च महाभुज। तथा तत्पुरुषं ज्ञेयमीशानं पञ्चमं मुखं।।\" सद्योजात , वामदेव , अघोर , तत्पुरुष अाैर ईशान ये पाँच मुख हैं। जो क्रमश: पृथ्वी , जल , तेज (अग्नि) , वायु अाैर अाकाश का प्रतिनिधित्व करते हैं। अाचार्यपीठ श्री लक्ष्मण किला की देख-रेख में यह शिवालय अयोध्या-फैजाबाद समेत अन्यत्र के भक्तों के लिये भी अास्था का बड़ा केन्द्र है।\n", "id": "666534", "title": "अयोघ्या का महादेव मन्दिर"}
{"url": "https://hi.wikipedia.org/wiki?curid=666535", "text": "इरेचेक रेखा\n\nइरेचेक रेखा बाल्कन प्रायद्वीप की एक काल्पनिक रेखा है जो ग्रीक और लैटिन सांस्कृतिक क्षेत्रों को अलग करती है। \n", "id": "666535", "title": "इरेचेक रेखा"}
{"url": "https://hi.wikipedia.org/wiki?curid=666556", "text": "डीमैट घोटाला\n\nडीमैट घोटाला ₹10,000 करोड़ से अधिक का प्रवेश घोटाला है। यह जून २०१५ में तब सुर्खियों में आया जब डेंटल और मेडिकल प्रवेश परीक्षा (डीमैट) परीक्षा नियंत्रक, योगेश उपरीत को गिरफ्तार कर लिया गया। निजी मेडिकल कॉलेजों में दाखिले में बड़े पैमाने पर अनियमितताओं के खिलाफ पहली बार शिकायत इंदौर निवासी आरटीआई कार्यकर्ता और व्हिसलब्लोअर डॉ आनंद राय ने की। उन्होने सन् २०१५ में भारत के उच्चतम न्यायालय में एक याचिका दायर कर इस कथित घोटाले में सीबीआई जांच की मांग की थी। दलील सुनने के बाद, भारत के सर्वोच्च न्यायालय ने डीमैट घोटाले को व्यापम घोटाले से भी बदतर कहा और इसके बाद केंद्र और राज्य सरकारों को नोटिस जारी कर पूछा गया कि सीबीआई जांच के आदेश क्यों नहीं होना चाहिए। १३ अगस्त, २०१५ को सीबीआई ने सर्वोच्च न्यायालय को बताया कि डीमैट घोटाला व्यापम घोटाले से कहीं अधिक बड़ा है लेकिन स्टाफ की कमी के चलते इसकी जांच करना उनके लिए संभव नहीं है।\n\nडेंटल और मेडिकल प्रवेश परीक्षा (डीमैट) मध्य प्रदेश (भारत) के निजी मेडिकल कॉलेजों में प्रवेश के लिए आयोजित एक परीक्षा है। य़ह परीक्षा निजी मेडिकल और डेंटल कालेजों के संघ द्वारा आयोजित की जाती है। य़ह घोटाला सन् २००६ कि शुरूआत से चल रहा था। एक मामले में अनियमितता उजागर होने पर डॉ जय चन्द्र द्वारा धोखाधड़ी की पहली शिकायत २०१३ में कि गयी थी। इसके बाद १६ सितंबर २०१३ को सुरेन्द्र सिंह चौहान और रणवीर सिंह नामक दो लोगों को १.३५ करोड़ के लिए आंध्र प्रदेश के लगभग एक दर्जन से अधिक छात्रों को धोखा देने के आरोप में गिरफ्तार किया गया था। उन्होंने भोले-भाले छात्रों को मध्य प्रदेश के निजी मेडिकल कॉलेजों में प्रवेश देने का वादा किया था।\n\nगिरफ्तार की गयी जोड़ी अंग्रेजी में अच्छी नहीं थी इसलिए रॉकी नाम के छत्तीसगढ़ से एक इंजीनियरिंग के छात्र को उम्मीदवारों और उनके परिजनों के साथ बातचीत करने के लिए कहा गया था। बाद में जांच के दौरान यह पाया गया था कि रॉकी पीड़ितों के साथ बातचीत करने के लिए ही इस्तेमाल किया गया था और वह अपराध में शामिल नहीं था।\n\nघोटाले में शामिल होने के डीमैट अधिकारियों की स्वीकारोक्ति के बाद पुलिस टीम ने डीमैट के कार्यालय से हार्ड डिस्क और इलेक्ट्रॉनिक रिकॉर्ड जब्त कर लिया। गिरफ्तार की गयी जोड़ी इंजीनियरिंग कॉलेजों मे प्रवेश के लिए एजेंट और सेमेस्टर परीक्षा पास करने के लिए भी छात्रों कि मदद करते थे। हालाँकि, और अधिक धन कमाने के लिए उन्होंने मेडिकल कॉलेजों में एडमिशन की ओर ध्यान केन्द्रित कर दिया जो अपेक्षाकृत अधिक आकर्षक थे। २०१३ में पुलिस ने कहा कि इस घोटाले की गहराई का आंकलन करना मुश्किल है और इसमें शामिल अभियुक्तों की वित्तीय पृष्ठभूमि इसमें पैसे की बड़ी राशि होने का एक स्पष्ट संकेत देती है। २०१३ के अंत तक दर्जन भर के आसपास अंतरराज्यीय गिरोहों को गिरफ्तार किया गया।\n\nपुलिस ने डीमैट नियंत्रक ए डब्ल्यू खान से कुछ जानकारी निकालने कि कोशिश की, लेकिन पूछताछ के दौरान ५ अक्टूबर २०१३ को उसका निधन हो गया। उसकी मौत ने जांच पड़ताल को रोक सा दिया हालांकि, बाद में जांच कर रही टीम को कुछ प्रमाण मिले जिसने जालसाजी में निजी मेडिकल कॉलेज के अधिकारियों की भागीदारी होने का सकेंत दिया एंव जिसके चलते डेंटल और मेडिकल प्रवेश परीक्षा (डीमैट) नियंत्रक योगेश उपरीत की गिरफ्तारी हुई।\n\nजुलाई २०१५ में अपीलीय प्राधिकरण के प्रवेश एवं फीस विनियामक समिति (AFRC), जो कि व्यवसायी कॉलेजों के लिए एक संवेधानिक निकाय है, ने निजी कॉलेजों से जुड़े एक बड़े पैमाने पर घोटाले की ओर इशारा किया। उम्मीदवार स्नातक या स्नातकोत्तर पाठ्यक्रमों में प्रवेश पाने के लिए ₹१५ लाख से ₹१ करोड़ के बीच भुगतान करते थे।\n\nघोटालेबाज गिरोह कॉलेज परिसर के इंटरनेट कैफे से संचालन करते थे। वे खुद को कॉलेज के निदेशक, डॉक्टरों के सहायक के रूप में प्रस्तुत करते थे और डीमैट के कार्यालय में काफी प्रभाव होने का दावा करते थे। राशि का भुगतान करने वाले उम्मीदवारों को खाली ओएमआर शीट छोड़ने के लिए निर्देश दिए जाते थे, जो कि बाद में भर दिये जाते थे। प्रवेश प्रक्रिया के अंतिम दिन खाली रहे सीटों को राज्य कोटा और एनआरआई सीटों में तब्दील करके उपय़ोग किय़ा जाता था। जांच के दौरान पुलिस टीम ने पाया कि जिन उम्मीदवारों ने गिरोह को भुगतान किया था, वे अपनी पसंद के कॉलेज में प्रवेश पाने के लिए परीक्षा में उतने ही अंक प्राप्त करते थे जितने की प्रवेश के लिए ज़रुरत होती थी।\n\nजांच टीम को मध्य प्रदेश सरकार में पदस्थ मंत्रियों, अधिकारियों, न्यायपालिका से जुड़े सदस्यों, पुलिस अधिकारियों और अन्य उच्च पदस्थ लोगों के शामिल के साक्ष्य मिले। इंदौर निवासी और व्हिसलब्लोवर डॉ आनंद राय ने आरोप लगाया कि एडमिशन का गोरखधंधा २००६ से चल रहा था और इसमें बड़े पैमाने पर काले धन का उपयोग किया जाता रहा।\n\nमध्य प्रदेश के विपक्षी दल भारतीय राष्ट्रीय कांग्रेस ने मुख्यमंत्री शिवराज सिंह चौहान के परिजनों पर डीमैट घोटाले के लाभार्थियों में शामिल होने का आरोप लगाया जिस का सत्ताधारी बीजेपी ने खंडन किया।\n\nव्यापम और डीमैट के अधिकारियों की मिलीभगत पर लगातार ख़ुलासे तथा व्हिसलब्लोवर द्वारा कथित तौर पर घोटाले में शामिल न्यायाधीशों के नाम उजागर करने की चेतावनी के चलते, १२ जुलाई, २०१५ को होने वाली प्रवेश परीक्षा को १० जुलाई २०१५ को राज्य परीक्षा कार्यसमिति ने रद्द कर दिया। हालाँकि, अधिकारियों ने परीक्षा के रद्द होने को कुछ तकनीकी कारणों की वजह से स्थगित किया जाना बताया।\n", "id": "666556", "title": "डीमैट घोटाला"}
{"url": "https://hi.wikipedia.org/wiki?curid=666595", "text": "गिरि मंदिर\n\nगिरि मंदिर (Temple Mount ; हिब्रू : हर बयायित הַר הַבַּיִת या हर मामोरिया הַר הַמוריה) ; अरबी : हरम अल-शरीफ الحرم القدسي الشريف‎) पुराने येरुशलम का सबसे महत्वपूर्ण धार्मिक स्थल है। यह हजारों वर्षों से धार्मिक स्थल के रूप में प्रयुक्त होता आ रहा है।\n\n", "id": "666595", "title": "गिरि मंदिर"}
{"url": "https://hi.wikipedia.org/wiki?curid=666599", "text": "यिद्दी भाषा\n\nयिद्दी भाढा ( यिद्दी भाषा में : ייִדיש, יידיש या אידיש, यिदिश/इदिश, शाब्दिक अर्थ : 'यहूदियों की' ) अस्केन्जी यहूदियों की ऐतिहासिक भाषा है। इस भाषा का जन्म ९वीं शताब्दी में मध्य यूरोप में हुआ। नवागन्तुक अस्केन्जी यहूदियों ने अत्यधिक जर्मन आधारित भाषा का प्रयोग करना शुरू किया जिसमें हिब्र्रू, अरामिक, स्लाविक शब्दों का मिश्रण था। यिद्दी भाषा हिब्रू लिपि पर आधारित किन्तु पूर्णतः ध्वनित (वोकलाइज्ड) लिपि में लिखी जाती है। \n\nमध्यकाल में इस विशेष बोली की उत्पत्ति हुई थी जिसे जर्मनी के वे यहूदी बोलते थे जो पोलैंड और रूस में जाकर बस गए थे। इस बोली को 'यहूदी जर्मन' अथवा 'यिद्दिश' कहकर पुकारा जाता है। वास्तव में यह एक जर्मन बोली है जो इब्रानी लिपि में लिखी जाती है ओर जिसमें बहुत से आरमीय, पोलिश तथा रूसी शब्द भी सम्मिलित हैं। इसका व्याकरण अस्थिर है, किंतु इसका साहित्य समृद्ध है।\n", "id": "666599", "title": "यिद्दी भाषा"}
{"url": "https://hi.wikipedia.org/wiki?curid=666613", "text": "अश्व संचालन समस्या\n\nअश्व संचालन समस्या (knight's tour) एक गणितीय समस्या है जिसमें शतरंज के बोर्ड पर घोड़े (knight) को चलाना है किन्तु शर्त यह है कि किसी भी खाने में वह दो बार न जाय (जब तक सभी खानों में न पहुँच जाय)। घोडे की यह यात्रा तब तक चलती रहती है जब तक वह आरम्भिक खाने से 'एक अश्व छलांग' पर न आ जाय (अर्थात अपने पुराने रास्ते को दोहराने के लिये)।\n\nसंगणक विज्ञान के विद्यार्थियों को प्रोग्राम लिखकर इस समस्या का हल निकालने के लिये दिया जाता है। वैसे यह समस्या कई रूपों में प्रस्तुत की जाती है, जैसे सामान्य 8 × 8 वाले शतरंज बोर्ड के बजाय अलग आकार के शतरंज बोर्ड, गैर-आयताकार बोर्ड आदि।\n\nइस समस्या का सबसे प्राचीन सन्दर्भ ९वीं शताब्दी में रचित रुद्रट के काव्यालंकार में मिलता है- यह ग्रथ संस्कृत काव्यशास्त्र का प्रसिद्ध ग्रन्थ है। इसमें एक श्लोक में अर्ध-बोर्ड के ऊपर घोड़े की गति का वर्णन है जो इस समस्या का हल है। वास्तव में यह एक अलंकार है जिसे चित्रालंकार कहते हैं। इसमें 'तुरगपदबन्ध' (घोड़े का पद बन्ध) नामक चित्रालंकार है। यह श्लोक निम्नलिखित है-\n\n\n", "id": "666613", "title": "अश्व संचालन समस्या"}
{"url": "https://hi.wikipedia.org/wiki?curid=666616", "text": "काव्यालंकार\n\nसंस्कृत में 'काव्यालङ्कार नामक दो प्रसिद्ध ग्रन्थ हैं-\n\n\n", "id": "666616", "title": "काव्यालंकार"}
{"url": "https://hi.wikipedia.org/wiki?curid=666632", "text": "म्हापसा\n\nम्हापसा भारत के गोवा राज्य के उत्तर गोवा जिले में स्थित एक कस्बा है। यह राज्य की राजधानी पणजी से 13 किमी उत्तर में स्थित है। यह कस्बा बार्देज तालुक का मुख्यालय है। यह मुम्बई को कोचीन से जोड़ने वाले महामार्ग ऍनऍच-17 पर स्थित है।\n\nम्हापसा माउण्ट अल्टो के आसपास बसा एक कस्बा है। म्हापसा शब्द का उद्गम कोंकणी भाषा के शब्द 'माप' - 'मानचित्र' और वाक्यांश भरक शब्द 'सा' से व्युत्पन्न माना जाता है। गोवा के प्राचीन कृषि समुदाय की अच्छे से स्थापित एक सामुदायिक कृषि व्यवस्था थी जिसे गुनकारी कहा जाता था, जिसके अन्तर्गत विभिन्न गाँव एक संघ निर्मित कर सामुदायिक भूमि पर खेती करके होने वाले लाभ को आपस में बाँटते थे। बाजाऱ दिवस एक प्रमुख आयोजन होता था, जिसमें विभिन्न जिलों से सामान लाकर एक केन्द्रीय स्थान पर लाया जाता था। इस प्रकार म्हापसा सदियों से एक प्रमुख क्रय-विक्रय केन्द्र रहा है।\n\nम्हापसा 15.60°N 73.82°E के निर्देशांक पर स्थित है। इसकी औसत ऊँचाई 15 मीटर है। मापुसा की जलवायु उष्णकटिबन्धीय है और यहाँ तापमान गर्मियों में उच्च आद्रता के साथ 37 °से से सर्दियों में 21 °से के बीच रहता है।\n\nभारत की 2011 की जनगणना के अनुसार, म्हापसा की जनसंख्या 40,487 है। कुल जनसंख्या में पुरुष 52%, और महिलाएँ 48% हैं। यहाँ की औसत साक्षरता दर 76% है जो राष्ट्रीय साक्षरता दर 59.5% से अधिक है जिसमें से पुरुष साक्षरता दर 80% और महिला साक्षरता दर 73% है। 11% लोग 0-6 वर्ष आयुवर्ग के हैं।\n\n", "id": "666632", "title": "म्हापसा"}
{"url": "https://hi.wikipedia.org/wiki?curid=666642", "text": "राष्ट्रीय जनतांत्रिक गठबंधन के सदस्यों की सूची\n\nराष्ट्रीय जनतांत्रिक गठबंधन (राजग) एक केंद्र-दक्षिणपंथी राजनीतिक गठबंधन है। इसका नेतृत्व भारतीय जनता पार्टी (भाजपा) करती है। २०१५ के अनुसार, यह प्रधानमंत्री नरेन्द्र मोदी के नेतृत्व में भारतीय संसद का सत्तारूढ़ गठबंधन है, और १३ राज्यों पर राज करता है। राजग का निर्माण १९९८ के आम चुनावों में भाजपा द्वारा किया गया था; इसमें भाजपा के तत्कालीन सहयोगी दलों (जैसे समता पार्टी, शिरोमणि अकाली दल और शिवसेना) के अलावा ऑल इंडिया अन्ना द्रविड़ मुनेत्र कड़गम और बीजू जनता दल शामिल थे। इन क्षेत्रीय दलों में केवल एक शिवसेना ही थी, जिसकी विचारधारा भाजपा की विचारधारा के समान थी। गठबंधन पहली बार केन्द्र में सत्ता पर १९९८ के आम चुनाव के बाद आया, और २००४ तक शासन किया।\n\nसितंबर २०१५ की स्थिति के अनुसार, राजग में पैंतीस सदस्य दल है (उनमें से दो राजनीतिक मोर्चे हैं और एक संगठन है), जिसमें से भाजपा एकमात्र राष्ट्रीय दल है। तेरह राजग सदस्यों (शिवसेना, तेलुगु देशम पार्टी, शिरोमणि अकाली दल, जम्मू और कश्मीर पीपुल्स डेमोक्रेटिक पार्टी, ऑल इंडिया एन॰आर॰ कांग्रेस, नागा पीपुल्स फ्रंट, लोक जनशक्ति पार्टी, राष्ट्रीय लोक समता पार्टी, देसिया मुरपोक्कु द्रविड़ कड़गम, महाराष्ट्रवादी गोमांतक पार्टी, ऑल झारखण्ड स्टूडेंट्स यूनियन, नेशनल पीपुल्स पार्टी, और पाट्टाली मक्कल कॉची) को भारत निर्वाचन आयोग द्वारा \"राज्यीय दल\" का दर्जा दिया गया है। सितंबर २०१५ की स्थिति के अनुसार, राजग के पास लोकसभा और राज्यसभा में क्रमानुसार ३३७ और ६४ सदस्य हैं।\n", "id": "666642", "title": "राष्ट्रीय जनतांत्रिक गठबंधन के सदस्यों की सूची"}
{"url": "https://hi.wikipedia.org/wiki?curid=666644", "text": "जमील ख़ान\n\nजमील ख़ान (अंग्रेजी :Jameel Khan) एक भारतीय फ़िल्म अभिनेता है। \n", "id": "666644", "title": "जमील ख़ान"}
{"url": "https://hi.wikipedia.org/wiki?curid=666657", "text": "नंबर-सिर-साथ में\n\nएक सहकारी सीखने की रणनीति सामग्री सीखने के लिए प्रत्येक व्यक्ति के छात्र रखती है। छात्रों में समूह विभाजित कर रहे हैं और प्रत्येक छात्र (प्रत्येक समूह में अधिकतम संख्या एक से) एक नंबर दिया जाएगा।\nउदाहरण के लिए:\n• शिक्षक सभी छात्रों के लिए एक आम सवाल देता है।\n• छात्र अपने जवाब नीचे इस सवाल का जवाब और कलम के लिए सोचने के लिए समय दिया जाएगा\n• वे सिर एक साथ रखा और आम सहमति तक चर्चा करेंगे उसके बाद\n• शिक्षक यादृच्छिक पर एक नंबर का चयन\n• गिने छात्रों को विषय के बारे में अलग अलग विचार और विरोधाभासों के साथ जवाब और है कि अपने महत्वपूर्ण सोच में सुधार करने में मदद मिलेगी।\n\nशिक्षार्थियों समाधान प्राप्त करने के लिए समस्या को दिया जाता है और वे एक साथ उनके सिर रख दिया और अंत में भी समस्या के लिए संभव जवाब पैदा करते हैं और पता लगाने।\nजब एक साथ नंबर सिर का उपयोग करने?\nविषय सामग्री के विशाल है और बातचीत अधिमानतः छोटे समूहों में किया जाना चाहिए विभिन्न विचारों के माध्यम से जाने की जरूरत है निष्कर्ष और विषय के लिए आने के लिए आवश्यक है जब यह प्रयोग किया जा सकता है।\n\n• पारंपरिक विधि से प्रभावी\n• बढ़ावा छात्र बातचीत सकारात्मक\n• कि प्रस्तुत समस्या के बारे में अधिक का पता लगाने में मदद करता है के बारे में चर्चा करने के लिए एक साथ आ रहा है और अधिक से अधिक दो प्रमुख हैं।\n• शिक्षक के रूप में कोई पक्षपात जवाब देखने के लिए बेतरतीब ढंग से नंबर लेने\n• उज्ज्वल द्वारा बराबर की भागीदारी के साथ ही धीमी शिक्षार्थियों\n• यह छात्रों को तुरंत गहराई में लगता है कि एक त्वरित विचारक जा रहा है की समस्या के लिए एक समाधान के साथ आ कर\n• टीमें बुक से एक भी सबक के लिए और तदर्थ पर बनते हैं।\n• बहुत समय लगेगा\n• उचित योजना शिक्षकों के रूप में की आवश्यकता है\n• शिक्षार्थी के बीच तत्परता के फाइंडिंग कानून चुनौतीपूर्ण होगा।\n\nनंबर सिर एक साथ चर्चा कर रहा है और गहराई में , यह सोच कर , बांटने की खोज करते हुए छात्रों को सीख सकते हैं जहां सहकारी सीखने है। यह योजना , फार्म टीमों , सवाल डाल दिया , नंबर आवंटित एक साथ सिर के लिए कॉल और संख्या उत्तरदाता पर फोन के होते हैं। मेरे हिसाब से यह इस पर आधारित है के रूप में शिक्षण अधिगम प्रक्रिया में सहायक रणनीति है:\nगंभीर सोच \nजागरूकता\nअन्वेषण\nशीघ्र विचार का कौशल\nतुलना और (अन्य अध्यक्षता संख्या के साथ ) इसके विपरीत\nसमाधान ढूँढना\n", "id": "666657", "title": "नंबर-सिर-साथ में"}
{"url": "https://hi.wikipedia.org/wiki?curid=666660", "text": "पाकिस्तान अधिराज्य\n\nपाकिस्तानी अधिराज्य (, \"मुम्लिक़ात्'ए पाकिस्तान\"; , \" पाकिस्तान ओधिराज्जो\") नवनिर्मित देश, पाकिस्तान की स्वायत्त्योपनिवेशिय अवस्था थी। इस शासनप्रणाली के तहत पाकिस्तान को भारत विभाजन के बाद, ब्रिटिश साम्राज्य का एक स्वशासित व स्वतंत्र इकाइ(अधिराज्य) के रूप मे स्थापित किया गया था। पाकिस्तानी अधिराज्य की स्थापना भारतीय स्वतंत्रता अधिनियम १९४७ के तहत ब्रिटिश भारत के विभाजन के बाद तथाकथित तौर पर भारतिय उपमहाद्वीप की मुस्लिम आबादी के लिए हुआ था। एसकी कुल भूभाग मौजूदा इस्लामिक गणराज्य पाकिस्तान व बांग्लादेश के बराबर थी। 1956 में पाकिस्तान का पहला संविधान के लागू होने के साथ ही \"पाकिस्तान अधिराज्य\" की विस्थापना हो गई जब अधिराजकिय राजतांत्रिक व्यवस्था को इस्लामिक गणराज्य से बदल दिया गया। इस व्यवस्था के तहत पाकिस्तान ब्रिटिश हुक़ूमत से स्वतंत्र हो गया एवं ब्रिटिश राष्ट्रमंडल का हिस्सा होने के नाते अन्य ब्रिटिश स्वायत्त्योपनिवेशों की ही तरह, ब्रिटेन के राजा(ततकालीन जार्ज षष्ठम) को पाकिस्तान के राजा का प्रभार भी सौंप दिया गया, हालांकी, (तथ्यस्वरूप) पाकिस्तान के राजा का लग-भग सारा संवैधानिक व कार्याधिकार पाकिस्तान में उनके प्रतिनिधी पाकिस्तान के महाराज्यपाल (गवर्नर-जनरल) के अधिकार में था। ऐसी व्यवस्था सारे ब्रिटिश-स्वायत्त्योपनिवेशों में रहती है। पाकिस्तान अधिराज्य कुल 9 सालों तक, १९४७ से १९५६ तक अस्तित्व में रहा था, जिस बीच 4 महाराज्यपालों की नियुक्ती हुई थी। भारत विभाजन व स्वतंत्रता के बाद संयुक्त राष्ट्र में ब्रिटिश भारत की सदस्यता भारतीय अधिराज्य को दे दी गई जबकी पाकिस्तान ने नई सदस्यता प्राप्त की।\n\nपाकिस्तानी अधिराज्य, की प्रशासनिक व्यवस्था संघीय ढाँचे पर आधारित थी। इसके भूक्षेत्र में ब्रिटिश-शासित भारत के पाँच प्रांत थे: पूर्वी बंगाल(मौजूदा बांग्लादेश), पश्चिमी पंजाब, बलूचिस्तान, सिंध और उत्तर-पश्चिम सीमांत प्रांत। हर प्रांत के शासनप्रभार के लिये, महाराज्यपाल द्वारा, एक राज्यपाल को नियुक्त किया जाता। साथ ही कुछ रियासतों ने भी पाकिस्तानी संध में शामिल होने का प्रस्ताव स्वीकार किया था। यह रियासतें थीं: भावलपुर रियासत, ख़ैरपुर, स्वात, दिर, हुंज़ा, चित्राल, मकरान और कलात।\n\nपाकिस्तान की स्थापना पाकिस्तान आंदोलन का परिणाम था, जिसे मुहम्मद अली जिन्नाह् के नेत्रित्व में तथाकथित रूप से भारतिय उपमहाद्वीप के मुसलमान आबादी के लिये किया गया था। सन 1947 में भारतीय स्वतंत्रता अधिनियम के पारित होने के साथ ही, भारत विभाजन के बाद पाकिस्तान की स्थापना हुई थी। इस विभाजन के तहत ब्रिटिश भारत के पूर्वी व पष्चिमी छोरों पर मुस्लिम बहुल इलाकों को पाकिस्तान में शामिल कर दिया गया। साथ ही इसी विभाजन के तहत, ब्रिटिश-भारत के पंजाब एवं बंगाल प्रांतों को भी विभाजित कर दिया गया और पूर्वी बंगाल और पश्चिमी पंजाब को पाकिस्तान में सम्मिलित कर दिया गया।\n\nकुख्यात एवं विवादात रैडक्लिफ़ रेखा वह रेखा थी जिसे भारत गणराज्य व इस्लामिक गणराज्य पाकिस्तान के बीच की अंतर्राष्ट्रीय सीमा के रूप में दोनों पक्षों द्वारा माना गया था। यह रेखा पश्चिम में गुजरात एवं राजस्थान की सीमा से एवं पंजाब को विभाजित करते हुए उसके बीच से गुज़रती थी। पूर्व में यह रेखा बंगाल को विभाजित करती थी। विभाजन के बाद, धर्म के नाम पर लाखों लोगों ने इस रेखा के दोनो पार पलायन किया था।\n\nसन 1953 मे रानी एलिज़ाबेथ द्वितीय ने विरासत में अपने पिता जाॅर्ज षष्ठम से यूनाइटेड किंगडम एवं अन्य ब्रिटिश स्वायत्त्योपनिवेशों की राजसत्ता एवं राजपाट प्राप्त किया। इसी के साथ उन्हों नें पाकिस्तान की रानी का प्रभार भी संभाल लिया।\nसन १९५६ में पाकिस्तान के पहले संविधान के लागू होने के साथ ही पाकिस्तान अधिराज्य की विस्थापना हो गई और पाकिस्तान को एक इस्लामिक गणराज्य घोषित कर दिया गया।\n\nपाकिस्तान अधिराज्य मूल रूप से एक स्वायत्त्योपनिवेशिय प्रशासनिक प्रणाली थी जो ब्रिटिश राष्ट्रमंडल प्रदेश का हिस्सा था एवं ब्रिटिश साम्राज्य का एक अधिराज्य था। अधिराजकीय राजतंत्रिक व्यवस्था में सारे स्वायत्त्योपनिवेशों (या अधिराज्य) का केवल एक ही नरेश एवं एक ही राजघराना होता है, अर्थात सारे अधिराज्यों पर एक ही व्यक्ति (सम्राट, नरेश राजा या शासक) का राज होता है। यह नरेश, हर एक अधिराज्य पर सामान्य अधिकार रखता है एवं हर अधिराज्य में संवैधानिक व कानूनन रूप से उसे राष्ट्राध्यक्ष का दर्जा प्राप्त होता है। यह होने के बावजूद सारे अधिराज्य स्वतंत्र एवं तथ्यस्वरूप स्वतंत्र रहते हैं क्योंकि हर देश में अपनी खुद की स्वतंत्र सरकार होती है और नरेश का पद केवल परंपरागत एवं कथास्वरूप का होता है। शासक का संपूर्ण कार्यभार एवं कार्याधिकार उस देश के महाराज्यपाल के नियंत्रण मे रहता है जिसे तथ्यस्वरूप सरकार द्वारा नियुक्त किया जाता है। इस तरह की व्यवस्था सार्थक रूप से ब्रिटिश साम्राज्य व ब्रिटिश-राष्ट्रमंडल प्रदेशों (ब्रिटेन, कैनडा, ऑस्ट्रेलिया, आदि) व पूर्व ब्रिटिश अधिराज्यों की शासन प्रणाली में देखी जा सकती है। पाकिस्तान अधिराज्य की स्थापना पाकिस्तान आंदोलन का परिणाम था। यह करीब 9 सालों तक अस्तित्व में रहा। जिसके बाद पाकिस्तानी संविधान के लागू होने के बाद पाकिस्तान, ब्रिटिश साम्राज्य से परे एक इस्लामिक गणतंत्र बन गया। इस बीच पाकिस्तान में दो शासकों की ताजपोशी हुई, महाराज जौर्ज षष्ठम एवं उन्की पुत्री, महारानी एलिज़्ज़ाबेथ द्वितीय। साथ ही चार व्यक्तियों ने पाकिस्तान के महाराज्यपाल का प्रभार संभाला।\n", "id": "666660", "title": "पाकिस्तान अधिराज्य"}
{"url": "https://hi.wikipedia.org/wiki?curid=666674", "text": "मिशन इंद्रधनुष अभियान\n\nमिशन इंद्रधनुष अभियान को भारत सरकार के केंद्रीय स्वास्थ्य मंत्रालय सभी बच्चों को टीकाकरण के अंतर्गत लाने के लिये \"'मिशन इंद्रधनुष'\" को सुशासन दिवस के 15 दिसंबर 2014 अवसर पर प्रारंभ किया गया था ' इंद्रधनुष के सात रंगों को प्रदर्शित करने वाला मिशन इंद्रधनुष का उद्देश्य उन बच्चों का २०२० तक टीकाकरण करना है जिन्हें टीके नहीं लगे हैं या डिफ्थेरिया ,बलगम, टिटनस ,पोलियो ,तपेदिक ,खसरा तथा हेपिटाइटिस-बी को रोकने जैसे सात टीके आंशिक रूप से लगे हैं। यह कार्यक्रम हर साल ५ प्रतिशत या उससे अधिक बच्चों के पूर्ण }[टीकाकरण]] में तेजी से वृद्धि के लिए विशेष अभियानों के जरिए चलाया जाएगा।\nपहले चरण में देश में २०१ जिलों की पहचान की है, जिसमें ५० प्रतिशत बच्चों को टीके नहीं लगे हैं या उन्हें आंशिक रूप से टीके लगाए गए हैं' इन जिलों को नियमित रूप से टीकाकरण की स्थिति सुधारने के लिए लक्ष्य बनाया जाएगा। मंत्रालय का कहना है कि २०१ जिलों में से ८२ ज़िले केवल चार राज्य उत्तर प्रदेश ,बिहार ,मध्यप्रदेश तथा राजस्थान से हैं और चार राज्यों के ४२ ज़िलों में २५ प्रतिशत बच्चों को टीके नहीं लगाए गए हैं या उन्हें आंशिक रूप से टीके लगाए गए हैं। भारत में टीकों से वंचित या आंशिक टीकाकरण वाले करीब २५ प्रतिशत बच्चे इन चार राज्यों के ८२ ज़िलों में हैं। मिशन इंद्रधनुष के तहत पहले चरण में २०१ जिलों को सर्वोच्च प्राथमिकता देने का लक्ष्य तय किया है तथा २०१५ में दूसरे चरण में २९७ ज़िलों को लक्ष्य बनाया गया है ' मिशन के पहले चरण का कार्यान्वयन २०१ उच्च प्राथमिकता वाले जिलों में ७ अप्रैल २०१५ पर विश्व स्वास्थ्य दिवस से प्रारंभ हुआ '\n", "id": "666674", "title": "मिशन इंद्रधनुष अभियान"}
{"url": "https://hi.wikipedia.org/wiki?curid=666678", "text": "पल्स पोलियो प्रतिरक्षण अभियान\n\nपल्स पोलियो प्रतिरक्षण अभियान भारत ने डब्‍ल्‍यूएचओ वैश्विक पोलियो उन्‍मूलन प्रयास के परिणाम स्‍वरूप 1995 में पल्‍स पोलियो टीकाकरण (पीपीआई) कार्यक्रम आरंभ किया ' इस कार्यक्रम के तहत 5 वर्ष से कम आयु के सभी बच्‍चों को पोलियो समाप्‍त होने तक हर वर्ष दिसंबर और जनवरी माह में ओरल पोलियो टीके (ओपीवी) की दो खुराकें दी जाती हैं' यह अभियान सफल सिद्ध हुआ है और भारत में पोलियो माइलिटिस की दर में काफी कमी आई है'\nपीपीआई की शुरुआत ओपीवी के तहत शत प्रतिशत कवरेज प्राप्‍त करने के उद्देश्‍य से की गई थी' इसका लक्ष्‍य उन्‍नत सामाजिक प्रेरण, उन क्षेत्रों में मॉप अप प्रचालनों की योजना बनाकर उन बच्‍चों तक पहुंचना है जहां पोलियो वायरस लगभग गायब हो चुका है और यहां जनता के बीच उच्‍च मनोबल बनाए रखना है'\n2009 के दौरान हाल ही में भारत में विश्‍व के पोलियो के मामलों का उच्‍चतम भार (741) था, यहां तीन अन्‍य महामारियों से पीडित देशों की संख्‍या से अधिक मामले थे' यह टीका बच्‍चों तक पहुंचाने के असाधारण उपाय अपनाने से भारत में पश्चिम बंगाल राज्‍य की एक दो वर्षीय बालिका के अलावा कोई अन्‍य मामला नहीं देखा गया जिसे 13 जनवरी 2011 को लकवा हो गया था 'आज भारत ने पोलियो के खिलाफ अपने संघर्ष में एक महत्‍वपूर्ण पड़ाव प्राप्‍त किया है, चूंकि अब पोलियो का अन्‍य कोई केन्‍द्र नहीं है' भारत में 13 जनवरी 2011 के बाद से सीवेज के नमूनों में न तो वन्‍य पोलियो वायरस और न ही अन्‍य पोलियो वायरस का मामला दर्ज किया गया है 'इसकी असाधारण उपलब्धि लाखों टीका लगाने वालों, स्‍वयं सेवकों, सामाजिक प्रेरणादायी व्‍यक्तियों ,अभिनेताओं , सामाजिक कार्यकर्ताओं और धार्मिक नेताओं के साथ सरकार द्वारा लगाई गई ऊर्जा ,समर्पण और कठोर प्रयास का परिणाम है ' पोलियो उन्‍मूलन के प्रयास देश में सर्वाधिक मान्‍यता प्राप्‍त ब्रांड हैं, जिसमें फिल्‍म उद्योग के चर्चित सितारे जनता को संदेश देते हैं 'ग्रामीण क्षेत्रों के लिए राष्‍ट्रीय ग्रामीण स्‍वास्‍थ्‍य मिशन का प्रयास एक वरदान सिद्ध हुआ है ' सरकार को तकनीकी और रसद संबंधी सहायता प्रदान करने के लिए 1997 में राष्‍ट्रीय पोलियो निगरानी परियोजना आरंभ की गई और अब यह राज्‍य सरकारों के साथ नजदीकी से कार्य करती है और देश में पोलियो उन्‍मूलन का लक्ष्‍य पूरा करने के लिए भागीदारी एजेंसियों की एक बड़ी श्रृंखला इसमें संलग्‍न है '\n", "id": "666678", "title": "पल्स पोलियो प्रतिरक्षण अभियान"}
{"url": "https://hi.wikipedia.org/wiki?curid=666724", "text": "आंग्ल-मराठा युद्ध\n\nभारत के इतिहास में तीन आंग्ल-मराठा युद्ध हुए हैं। ये तीनों युद्ध 1775 ई. से 1818 ई. तक चले। ये युद्ध ब्रिटिश सेनाओं और 'मराठा महासंघ' के बीच हुए थे। इन युद्धों का परिणाम यह हुआ कि मराठा महासंघ का पूरी तरह से विनाश हो गया। मराठों में पहले से ही आपस में काफ़ी भेदभाव थे, जिस कारण वह अंग्रेज़ों के विरुद्ध एकजुट नहीं हो सके। जहाँ रघुनाथराव ने ईस्ट इण्डिया कम्पनी से मित्रता करके पेशवा बनने का सपना देखा, और अंग्रेज़ों के साथ सूरत की सन्धि की, वहीं क़ायर बाजीराव द्वितीय ने बसीन भागकर अंग्रेज़ों के साथ बसीन की सन्धि की और मराठों की स्वतंत्रता को बेच दिया। पहला युद्ध(1775-1782 ई.) रघुनाथराव द्वारा महासंघ के पेशवा (मुख्यमंत्री) के दावे को लेकर ब्रिटिश समर्थन से प्रारम्भ हुआ। जनवरी 1779 ई. में बड़गाँव में अंग्रेज़ पराजित हो गए, लेकिन उन्होंने मराठों के साथ सालबाई की सन्धि (मई 1782 ई.) होने तक युद्ध जारी रखा। इसमें अंग्रेज़ों को बंबई (वर्तमान मुंबई) के पास 'सालसेत द्वीप' पर क़ब्ज़े के रूप में एकमात्र लाभ मिला। 1818 ई. में बाजीराव द्वितीय ने अंग्रेज़ों के आगे आत्म समर्पण कर दिया। अंग्रेज़ों ने उसे बन्दी बनाकर बिठूर भेज दिया था, जहाँ 1853 ई. में उसकी मृत्यु हो गई। मराठों के पतन में मुख्य भूमिका बाजीराव द्वितीय की ही रही थी, जिसने अपनी क़ायरता और धोखेबाज़ी से सम्पूर्ण मराठों और अपने कुल को कलंकित किया था।\n\nयुद्ध\nअंगेज़ों और मराठों के मध्य तीन आंग्ल-मराठा युद्ध हुए-\n\n\nप्रथम आंग्ल मराठा युद्ध 1775 - 1782 ई. तक चला। राघोवा (रघुनाथराव) ईस्ट इंडिया कम्पनी से सांठ-गांठ करके स्वयं पेशवा बनने का सपना देखने लगा था। उसने 1775 ई. में अंग्रेज़ों से सूरत की सन्धि की, जिसके अनुसार बम्बई सरकार राघोवा से डेढ़ लाख रुपये मासिक ख़र्च लेकर उसे 2500 सैनिकों की सहायता देगी। इस सहायता के बदले राघोवा ने अंग्रेज़ों को बम्बई के समीप स्थित सालसेत द्वीप तथा बसीन को देने का वचन दिया। 1779 ई. में कम्पनी सेना की बड़गाँव नामक स्थान पर भंयकर हार हुई और उसे बड़गाँव की सन्धि करनी पड़ी। इस हार के बावजूद भी वारेन हेस्टिंग्स ने सन्धि होने तक युद्ध को जारी रखा था।\n\nद्वितीय-आंग्ल मराठा युद्ध 1803 - 1806 ई. तक चला। बाजीराव द्वितीय को अपने अधीन बनाने के पश्चात अंग्रेज़ इस बात के लिए प्रयत्नशील थे कि, वे होल्कर, भोसलें तथा महादजी शिन्दे को भी अपने अधीन कर लें। साथ ही वे अपनी कूटनीति से उस पारस्परिक कलह और फूट को बढ़ावा भी देते रहे, जो मराठा राजनीति का सदा ही एक गुण रहा था। वास्को द गामा दूसरी बार 1502 में कालीकट आया और कोचीन में प्रथम पुर्तग़ाली फ़ैक्ट्री की स्थापना की।\n\nतृतीय आंग्ल-मराठा युद्ध 1817 - 1818 ई. तक चला। यह युद्ध अन्तिम रूप से वारेन हेस्टिंग्स के भारत के गवर्नर-जनरल बनने के बाद लड़ा गया। अंग्रेजों ने नवम्बर, 1817 में महादजी शिन्दे के साथ ग्वालियर की सन्धि की, जिसके अनुसार महादजी शिन्दे पिंडारियों के दमन में अंग्रेजों का सहयोग करेगा और साथ ही चंबल नदी से दक्षिण-पश्चिम के राज्यों पर अपना प्रभाव हटा लेगा। जून, 1817 में अंग्रेजों ने पेशवा से पूना की सन्धि की, जिसके तहत पेशवा ने 'मराठा संघ' की अध्यक्षता त्याग दी।\n\n", "id": "666724", "title": "आंग्ल-मराठा युद्ध"}
{"url": "https://hi.wikipedia.org/wiki?curid=666738", "text": "दिबियापुर\n\nदिबियापुर उत्तर प्रदेश राज्य के औरैया जिले में नगर पंचायत है। यह औद्योगिक नगर भी है।\n\nइस नगर से होकर लोअर गंगा कैनाल और उत्तर मध्य रेलवे लाइन गुजरती है। इस नगर के रेलवे स्टेशन का नाम फफूंद है। फफूंद रेलवे स्टेशन कानपुर और इटावा के मध्य सबसे बड़ा एवं औरैया जिले का जिला स्तरीय रेलवे स्टेशन है। यह नगर कानपुर से लगभग ८२ किलोमीटर पश्चिम में है।\n\nइस नगर में औरैया जिले का प्रमुख रेलवे स्टेशन फफूंद है जहाँ से पूर्व की ओर कानपुर,लखनऊ ,इलाहाबाद,वाराणसी ,पटना आदि नगरो को जा सकते हैं जब की पश्चिम दिशा में यह नगर इटावा ,आगरा ,अलीगढ ,दिल्ली मेरठ देहरादून नगरों से जुड़ा हुआ है। यह नगर दक्षिण में रोड द्वारा जिला मुख्यालय औरैया से जुड़ा हुआ है। उत्तर दिशा में यह नगर रोड द्वारा छिबरामऊ ,कन्नौज ,तथा रसूलाबाद, बिल्हौर नगरों से जुड़ा हुआ है।\n\n\n\n", "id": "666738", "title": "दिबियापुर"}
{"url": "https://hi.wikipedia.org/wiki?curid=666755", "text": "क्वथन नली\n\nक्वथन नली एक प्रकार का गर्म करने हेतु एक नली है। यह परखनली की तरह ही होता है, लेकिन उससे 50% अधिक बड़ा होता है। साथ ही इसमें अधिक ताप पर इसे गर्म भी किया जा सकता है। इसे मुख्यतः गर्म करने हेतु ही बनाया गया है। इसमें रासायनिक अभिक्रिया के दौरान तरल पदार्थ में विस्फोट भी हो जाता है। इसमें बुलबुले और गैस के निकलने हेतु पर्याप्त जगह नहीं होता है।\n\nइसका उपयोग परखनली जैसा ही होता है, लेकिन इसे बहुत ही उच्च तापमान पर गर्म किया जा सकता है। जबकि इसी तापमान में परखनली टूट या गल जाएगी। यह बोरोसिलिकेट नामक काँच से बना होता है। जिसके कारण ही यह इतने अधिक तापमान को सहन कर लेता है।\n", "id": "666755", "title": "क्वथन नली"}
{"url": "https://hi.wikipedia.org/wiki?curid=666758", "text": "बोरोसिलिकेट काँच\n\nबोरोसिलिकेट काँच एक प्रकार का काँच होता है, जो सिलिका और बोरॉन ट्राईऑक्साइड से मिल कर बना एक यौगिक है।\n\nइस काँच का निर्माण जर्मनी के वैज्ञानिक ओटो शॉट ने किया था।\n\nइसका उपयोग प्रयोगशाला में उपयोग में लाये जाने वाले काँच के उपकरण जैसे क्वथन नली में किया जाता है। जिससे यह उच्च तापमान में भी ठीक रहता है और सामान्य काँच की तरह टूटता या पिघलता नहीं है।\n\nबोरोसिलिकेट काँच के गुण निम्नलिखित तीन बिन्दुओं द्वारा बताये जा सकते हैम-\n\n\n'बोरोसिलिकेट' नाम इसमें सर्वाधिक मात्रा में उपस्थित दो यौगिकों - सिलिका और बोरेट के कारण पड़ा है।\n", "id": "666758", "title": "बोरोसिलिकेट काँच"}
{"url": "https://hi.wikipedia.org/wiki?curid=666780", "text": "दुर्गाबाई देशमुख\n\nदुर्गाबाई देशमुख (१५ जुलाई, १९०९ - ९ मई, १९८१) भारत की स्वतंत्रता सेनानी तथा सामाजिक कार्यकर्ता तथा स्वतंत्र भारत के पहले वित्तमंत्री चिंतामणराव देशमुख की पत्नी थीं।\n\nआंध्र प्रदेश से स्वाधीनता समर में सर्वप्रथम कूदने वाली महिला दुर्गाबाई का जन्म राजमुंदरी जिले के काकीनाडा नामक स्थान पर हुआ था। इनकी माता श्रीमती कृष्णवेनम्मा तथा पिता श्री रामाराव थे। पिताजी का देहांत तो जल्दी ही हो गया था; पर माता जी की कांग्रेस में सक्रियता से दुर्गाबाई के मन पर बचपन से ही देशप्रेम एवं समाजसेवा के संस्कार पड़े।\n\nदुर्गाबाई देशमुख ने आन्ध्र महिला सभा, विश्वविद्यालय महिला संघ, नारी निकेतन जैसी कई संस्थाओं के माध्यम से महिलाओं के उत्थान के लिए अथक प्रयत्न किये। योजना आयोग द्वारा प्रकाशित ‘भारत में समाज सेवा का विश्वकोश’ उन्हीं के निर्देशन में तैयार हुआ। आंध्र के गांवों में शिक्षा के प्रसार हेतु उन्हें नेहरू साक्षरता पुरस्कार दिया गया। उन्होंने अनेक विद्यालय, चिकित्सालय, नर्सिंग विद्यालय तथा तकनीकी विद्यालय स्थापित किये। उन्होंने नेत्रहीनों के लिए भी विद्यालय, छात्रावास तथा तकनीकी प्रशिक्षण केन्द्र खोले।\n", "id": "666780", "title": "दुर्गाबाई देशमुख"}
{"url": "https://hi.wikipedia.org/wiki?curid=666826", "text": "अथिया शेट्टी\n\nअथिया शेट्टी एक भारतीय फ़िल्म अभिनेत्री है जिन्होनें अपने फ़िल्मी कैरियर की शुरुआत हीरो फ़िल्म से की। अथिया के पिता का नाम सुनील शेट्टी और माता का नाम मना शेट्टी है। \nइन्होंने अपने पढ़ाई न्यूयॉर्क फ़िल्म अकेडमी से पूरी की अथिया के भाई का नाम अहान शेट्टी है। \n", "id": "666826", "title": "अथिया शेट्टी"}
{"url": "https://hi.wikipedia.org/wiki?curid=666832", "text": "अपघटन\n\nअपघटन एक प्रकार की क्रिया है, जिसमें तत्व अलग अलग सूक्ष्म भागों में विभाजित हो जाते हैं। जीवों में यह क्रिया उनके मृत्यु के पश्चात शुरू हो जाती है। इसमें महत्वपूर्ण योगदान सूक्ष्म जीवों का होता है, जो किसी भी जीव के लाश को धीरे धीरे बहुत ही छोटे टुकड़ों में विभाजित कर उसे पारिस्थितिक तंत्र का हिस्सा बना लेते हैं।\n", "id": "666832", "title": "अपघटन"}
{"url": "https://hi.wikipedia.org/wiki?curid=666843", "text": "काछी (कुशवाह) जाति\n\nकाछी एक हिन्दू जाति है जो की प्रमुख रूप से बिहार, राजस्थान व उत्तर प्रदेश राज्यो में निवास करती है। काछी समुदाय वर्तमान में कुशवाह नाम से भी जाना जाता है।\n\nकुशवाह समुदाय भारत में परंपरागत कृषक लोग है, जो मधुमक्खी पालन का कार्य भी करते है। काछी जाति पारंपरिक तौर पर सब्जियाँ उगाने व बेचने का कार्य करने वाली जाति है। कुशवाह शब्द न्यूनतम चार उपजातियों (काछी, कछवाहा, कोइरी व मुराओ) के लिए प्रयुक्त होता है, जो कि पौराणिक काल्पनिक सूर्यववंशी राजा राम के पुत्र कुश के वंशज होने का काल्पनिक दावा करते है। जब कि पूर्वकाल में यह समुदाय शिव व शाक्त का उपासक था।\n\nकाछी एक बृहद समुदाय का हिस्सा है जो कि समन्वित उद्भव का दावा करते हैं। यह समुदाय कुशवाह नाम से जाना जाता है। आजकल यह समुदाय स्वयं को विष्णु के अवतार भगवान राम के पुत्र कुश के वंशज तथा सूर्यवंश से अवतरित होने का दावा करते हैं, किन्तु यह दावा मात्र एक दंतकथा पर आधारित है। इससे पूर्व कुशवाह समुदाय कि जातियाँ- मौर्य, काछी व कोइरी स्वयं को शिव व शाक्त संप्रदाय से जुड़ा हुआ बताते रहे हैं। वर्ष 1920 मे, गंगा प्रसाद गुप्ता ने दावे के साथ अपना मत व्यक्त किया कि कुशवाह समुदाय हिन्दू कलेंडर के कार्तिक माह में हनुमान की उपासना करता है, हनुमान को पिंच ने राम व सीता का सच्चा भक्त बताया है।\n\nविलियम पिंच के अनुसार यह लोग उत्तर प्रदेश व बिहार में पाये जाते हैं।\n\nभारत की सकारात्मक भेद भाव की व्यवस्था के तहत,1991 में काछी (कुशवाह) जाति को \"अन्य पिछड़ा वर्ग\" के रूप में वर्गीकृत किया गया है।\nभारत के कुछ राज्यों में कुशवाह \"अत्यंत पिछड़ी जाति\" के रूप में वर्गीकृत किए गए हैं। वर्ष 2013 में हरियाणा सरकार ने कुशवाह, कोइरी व मौर्य जातियो को \"पिछड़ी जतियों\" में सम्मिलित किया है।\n\nकुशवाह पारंपरिक रूप से किसान थे व लांछित शूद्र वर्ण के माने जाते है। पिंच ने इन्हे कुशल कृषक बताया है। ब्रिटिश शासन के उत्तर दशको में कुशवाह समुदाय व अन्य जतियों ने ब्रिटिश प्रशासको के समक्ष अपने परंपरागत शूद्र स्तर के विरुद्ध चुनौती प्रस्तुत की व उच्च स्तर की मांग प्रस्तुत की।\n\nकाछी व कोइरी दोनों जातियाँ अफीम की खेती में अपने योगदान के कारण काफी समय से ब्रिटिश शासन के करीब रही थी। करीब 1910 से,इन दोनों ही समूहो ने एक संगठन बनाया और स्वयं को को कुशवाह क्षत्रिय बताने लगे। व मुराओ जाति ने 1928 में क्षत्रिय वर्ण में पहचान हेतु लिखित याचिका दायर की।\n\nअखिल भारतीय कुशवाह क्षत्रिय महासभा का यह कदम पारंपरिक रूप से शूद्र मानी जाने वाली जातियों द्वारा सामाजिक उत्थान की प्रवृत्ति को दर्शाता है, जिसे एम॰एन॰ श्रीवास ने \"संस्कृतिकरण\" के रूप में परिभाषित किया है, जो कि उन्नीसवी सदी के उत्तर व बीसवी सदी के पूर्व में जातिगत राजनीति का एक लक्षण था।\n\nअखिल भारतीय कुशवाह क्षत्रिय महासभा का यह अतिस्ठान उस वैष्णव विचारधारा पर आधारित था, जिसके अनुसार वह अपने अनुवांशिक शूद्र सदृश मजदूरी के पेशे के वावजूद जनेऊ धरण करने की स्वतन्त्रता देता है व भगवान राम व कृष्ण की उपासना करने व उनके क्षत्रिय वंश के वंशज होने के दावे को माध्यम देता है। इस अतिस्ठान के फलस्वरूप उन्होने भगवान शिव से अवतरित होने के अपने पुराने दावे को छोडकर, भगवान राम का वंशज होने का वैकल्पिक दावा किया। 1921 मे, कुशवाह क्रांति के समर्थक गंगा प्रसाद गुप्ता ने कोइरी, काछी, मुराओ व कछवाहा जातियों के क्षत्रिय होने के साक्ष्यों पर एक पुस्तक प्रकाशित की। उनके द्वारा इतिहास की पुनरसंरचना में तर्क दिया गया कि कुशवाह कुश के वंशज है व बारहवी शताब्दी में दिल्ली सल्तनत के मुस्लिम सुदृणीकरण के समय राजा जयचन्द को इन्होंने सैन्य सेवाए प्रदान की थी। बाद में विजयी मुस्लिमों के कारण कुशवाह समुदाय तितर बितर होकर अपनी पहचान भूल गया व जनेऊ आदि परंपराए त्याग कर निम्न स्तर के अलग अलग नामो के स्थानीय समुदायो में विभाजित हो गया। गुप्ता व अन्य की विभिन्न जतियों के क्षत्रिय प्रमाण के इतिहास लिखने की इस आम कोशिश का जातीय संगठनो द्वारा प्रसार किया गया, जिसे दीपान्कर गुप्ता 'शहरी राजनैतिक शिष्ट' व 'अल्पशिक्षित ग्रामीणो' के मध्य संबंध स्थापना के रूप में देखते है। कुछ जतियों ने इस क्षत्रित्व के दावे के समर्थन में मंदिर निर्माण भी करवाए, जैसे कि मुराओ लोगो के अयोध्या में मंदिर।\n\nकुछ कुशवाह सुधारकों ने कुर्मी सुधारक देवी प्रसाद सिन्हा चौधरी के तर्ज पर यह तर्क दिया कि राजपूत, भूमिहार व ब्राह्मण भी खेतो में श्रम करते है, अतः श्रम कार्य में लग्न होने का शूद्र वर्ण से कोई संबंध नहीं जोड़ा जा सकता है।\n", "id": "666843", "title": "काछी (कुशवाह) जाति"}
{"url": "https://hi.wikipedia.org/wiki?curid=666890", "text": "रोम (ROM)\n\nरीड ऑनली मैमोरीजिसे अंग्रेजी में भी यही (Read only memory) कहते है 'यह कम्प्यूटर और अन्य इलेक्ट्रॉनिक उपकरणों \nमें इस्तेमाल करने का भंडारण माध्यम का एक वर्ग है 'इसे सक्षिप्त रूप में (रोम/ROM) कहते हैं ' यह मुख्य रूप से फर्मवेयर (बहुत बारीकी से विशिष्ट हार्डवेयर से बंधा है, और लगातार अद्यतन जरूरत की संभावना भी नहीं है '\n", "id": "666890", "title": "रोम (ROM)"}
{"url": "https://hi.wikipedia.org/wiki?curid=666904", "text": "प्रधानमंत्री स्वास्थ्य सुरक्षा योजना\n\n'प्रधानमंत्री स्वास्थ्य सुरक्षा योजना एक योजना है इसका उद्देश्य देश के विभिन्न भागों में स्वास्थ्य सुविधाओं को सभी के लिए सामान रूप से उपलब्ध करवाना है ' इस योजना के अंतर्गत देश के पिछड़े राज्यों में \nचिकित्सा शिक्षा को बेहतर करने हेतु सुविधाएँ उपलब्ध करवाने का लक्ष्य निर्धारित है। इस योजना को मार्च 2006 में मंजूरी दी गई थी।\n\nप्रधानमंत्री स्वास्थ्य सुरक्षा योजना अखिल भारतीय आयुर्विज्ञान संस्थान (एम्‍स), जैसे छह संस्‍थान, बिहार (पटना ) ,मध्यप्रदेश (भोपाल ) ,उड़ीसा (भुवनेश्‍वर ) , राजस्‍थान (जोधपुर ) ,छत्तीसगढ़ (रायपुर ) और उत्तरांचल (ऋषिकेश), प्रत्‍येक में एक-एक स्थापित करना(इनमें से अधिकांशत: शुरु हो चुके हैं व विद्यमान 13 मेडिकल संस्‍थानों का उन्नयन है।\n\nप्रधानमंत्री स्वास्थ्य सुरक्षा योजना के दूसरे चरण में सरकार ने अखिल भारतीय आयुर्विज्ञान संस्थान -जैसे दो और संस्थानों, जिनमें से एक पश्चिम बंगाल और उत्तरप्रदेश राज्य के संस्थान का और छह मेडिकल कॉलेज संस्थानों के उन्नयन को मंजूरी दी गई हैं '\n\nप्रधानमंत्री स्वास्थ्य सुरक्षा योजना के तीसरे चरण में मौजूदा निम्नलिखित चिकित्सा कॉलेज संस्थानों के उन्नयन करने के काम का प्रस्ताव है '\n", "id": "666904", "title": "प्रधानमंत्री स्वास्थ्य सुरक्षा योजना"}
{"url": "https://hi.wikipedia.org/wiki?curid=666928", "text": "बोरॉन ट्राईऑक्साइड\n\nबोरॉन ट्राईऑक्साइड बोरॉन के ऑक्साइड होते हैं।\n\nबोरॉन ट्राईऑक्साइड का निर्माण बोरेक्स और सल्फ्यूरिक अम्ल को 750 °C के तापमान पर गर्म होने पर सोडियम सल्फेट से बोरॉन ऑक्साइड की परत निकलती है। इसे अलग कर ठंडा करने पर इसमें 96-97 % शुद्धता होती है।\n\nइसके अन्य विधि है जिसमें बोरिक अम्ल को 300 °C से अधिक तापमान में गर्म करते हैं। इससे यह अम्ल 170 °C में अपघटित होकर भाप और मेटाबोरिक अम्ल में बदल जाता है। जब यह 300 °C तक पहुँच जाता है तो इसमें अधिक भाप निकलने लगता है और बोरॉन ट्राईऑक्साइड का निर्माण होता है। इसकी रासायनिक अभिक्रिया इस प्रकार से है:\n", "id": "666928", "title": "बोरॉन ट्राईऑक्साइड"}
{"url": "https://hi.wikipedia.org/wiki?curid=666943", "text": "पुनरावृत्ति संबंध\n\nगणित में, पुनरावृत्ति सम्बन्ध (recurrence relation) उस समीकरण को कहते हैं जो किसी अनुक्रम के आरम्भ के एक या कुछ पदों को बताने के बाद शेष पदों को प्रतिवर्ती ढंग से से परिभाषित करता है।\n\nअन्तर समीकरण (difference equation) भी एक विशेष प्रकार का पुनरावृत्ति सम्बन्ध ही है।\n\nकिसी प्राकृतिक संख्या \"n\" का फैक्टोरियल \"n\"!, निम्नलिखित प्रकार से परिभाषित है-\n\nजहाँ n=1, 2, 3, ...\n\nइस प्रकार 0 से आरम्भ करके प्रथम कुछ संख्याओं के फैक्टोरियल ये हैं: 1, 1, 2, 6, 24, 120, 720, 5040, 40320, 362880, 3628800 ...\n\nहेमचन्द्र श्रेणी (या, फिबोनाची अनुक्रम) निम्नलिखित ढंग से परिभाषित है-\n\nअतः हेमचन्द श्रेणी यह निकलती है: 0, 1, 1, 2, 3, 5, 8, 13, 21, 34, 55, 89 ...\n\nउपरोक्त दोनों अनुक्रम पुनरावृत्ति सम्बन्ध के उदाहरण हैं।\n", "id": "666943", "title": "पुनरावृत्ति संबंध"}
{"url": "https://hi.wikipedia.org/wiki?curid=666960", "text": "बेट द्वारका\n\nबेट द्वारका या शंखोद्धार कच्छ की खाड़ी में स्थित एक द्वीप है। यह द्वीप समुद्रतट पर स्थित ओखा से ३ किमी की दूरी पर है। इसकी लम्बाई (उत्तर-पश्चिम से दक्षिण-पूर्व तक) लगभग १३ किमी है तथा औसत चौड़ाई ४ किमी है। द्वारका यहाँ से ३० किमी दक्षिण में स्थित है। \n", "id": "666960", "title": "बेट द्वारका"}
{"url": "https://hi.wikipedia.org/wiki?curid=666980", "text": "स्कॉटिश गैलिक\n\nस्कॉटिश गैलिक, जिसे कभी कभी गैलिक भी कहा जाता है (), एक सेल्टिक भाषा है जिसका प्रारंभ स्कॉटलैंड में हुआ। सेल्टिक भाषा की शाखा गोएडलिक भाषाओं में से एक गैलिक का उद्भव आयरिश भाषा की ही तरह मध्य आयरिश से हुआ।\n\nयूनाइटेड किंगडम के २०११ की जनगणना के अनुसार कुल ५७,३७५ स्कॉटिस लोग (१.१%) उस वक्त तक स्कॉटिश गैलिक भाषा बोल सकते थे। जनगणना के नतीजों के अनुसार २००१ के बाद से गैलिक भाषा बोलने वालों की संख्या में १२७५ वक्ताओं की कमी आई है। ८७०५६ लोगों ने गैलिक से संबंधित किसी भी तरह का ज्ञान होने की बात कही जो कि २००१ के ९३२८२ के आंकणों से ६२२६ कम है। इस कमी के बावजूद इस भाषा को बचाने का कार्य जारी है और २० वर्ष से कम आयु के गैलिक बोलने वाले वक्ताओं की संख्या में बढोत्तरी हुई है।\n\n\"स्कॉटिश क़्वालिफ़िकेशन ऐथॉऱिटी\" गैलिक भाषा के लिये दो तरह की परीक्षाएँ आयोजित करती है। एक नौसिखियों के लिये जो किसी भी अन्य मानक आधुनिक विदेशी भाषा के पाठ्यक्रम की तरह होती है व दूसरा मूल वक्ताओं के लिए जो कि अंग्रेजी भाषा के पाठ्यक्रम की तरह होती है।\n\nतमाम स्कॉटिश और आयरिश विश्वविद्यालय गैलिक भाषा में पूर्णकालिक पाठयक्रम उपलब्ध कराते हैं साथ ही गैलिक भाषा (सेल्टिक भाषा विषय) में स्नातक के पाठयक्रम भी उपलब्ध कराते हैं।\nनोवा स्कॉटिया, कनाडा में स्थित सेंट फ्रांसिस ज़ेवियर विश्वविद्यालय, गैलिक कॉलेज़ ऑफ सेल्टिक ऑर्ट्स & क्राफ़्ट्स, केप ब्रेटन विश्वविद्यालय, हाईलैंड्स & आइलैंड्स विश्वविद्यालय, मॉस्को का मॉस्को विश्वविद्यालय जैसे तमाम विद्यालय गैलिक भाषा के पाठ्यक्रम उपलब्ध कराते हैं।\n\n\n\n ", "id": "666980", "title": "स्कॉटिश गैलिक"}
{"url": "https://hi.wikipedia.org/wiki?curid=666986", "text": "भद्रावती (कर्नाटक)\n\nभद्रावती भारत में कर्नाटक राज्य के शिवमोगा जिले का एक नगर है। यह शिवमोगा से २० किमी तथा बंगलुरु से २५५ किमी दूरी पर स्थित है। लोहा इस्पात के कारखाने के कारण नगर की काफी प्रसिद्धि है। बाबाबूदन की पहाड़ियों से लोहा तथा गुड्डा से चूना मंडी प्राप्त किया जाता है। लोहे इस्पात के अतिरिक्त अल्कतरा, अमोनियम सल्फेट, सीमेंट आदि पदार्थो का उत्पादन भी होता है।\n", "id": "666986", "title": "भद्रावती (कर्नाटक)"}
{"url": "https://hi.wikipedia.org/wiki?curid=666992", "text": "योजना\n\nयोजना\" जिसे अंग्रेजी में (Plan) कहते है। 'हिंदी में भी योजना के कई और अर्थ है जैसे रणनीति\"' इत्यादि।\n", "id": "666992", "title": "योजना"}
{"url": "https://hi.wikipedia.org/wiki?curid=667008", "text": "मार्दोल\n\nमार्दोल भारत के गोवा राज्य के उत्तर गोवा जिले के पौण्डा तालुक में स्थित एक जनगणना नगर है। यह गोवा का एक तेज़ी से बढ़ रहा कस्बा है। मार्दोल की एक फ़ुटबॉल टीम है जो गोवा के तीसरे डिविज़न में खेलती है।\n\nमहालसा नारायणी मन्दिर, जो देवी महालसा को समर्पित मन्दिर है, गोवा के सर्वाधिक प्रसिद्ध मन्दिरों में से एक है।\n\n", "id": "667008", "title": "मार्दोल"}
{"url": "https://hi.wikipedia.org/wiki?curid=667009", "text": "महालसा नारायणी मन्दिर\n\nमहालसा नारायणी मन्दिर भारत के गोवा राज्य के मार्दोल कस्बे में स्थित देवी महालसा को समर्पित एक हिन्दू मन्दिर है।\n\nमहालसा को मोहिनी के साथ पहचाना जाता है, जो भगवान विष्णु का एक स्त्री-अवतार थीं। महालसा के चार हाथ है जो एक त्रिशूल, एक तलवार, एक कटा हुआ सिर, और एक पीने का पात्र धारण किए होते हैं। वह प्रणाम की मुद्रा-युक्त एक दानव या पुरुष के ऊपर खड़ी होती हैं, और उनका बाध या शेर कटे हुए सिर से गिर रहे खून को चाट रहा होता है। वे यज्ञोंपवीत (जनेउ) धारण किए हुए भी रहती हैं, जो आमतौर पर देवताओं द्वारा धारण किया जाता है। गौड़ सारस्वत ब्राह्मण और गोवा तथा दक्षिण कनारा के वैष्णव उन्हें मोहिनी रूप में पहचानते हैं और उन्हें नारायणी और राहू-मथानी (राहू वधकर्ता) नामों से बुलाते हैं, जैसा की भविष्य पुराण में कहा गया है।\n\nजबकि इस मन्दिर में, महालसा देवी को मोहिनी और भगवान विष्णु से जोड़ा जाता है, खन्दोबा सम्प्रदाय में, उन्हें देवी पार्वती और खन्दोबा (शिवजी का एक रूप और पार्वती जी के पति) के रूप में माना जाता है।\n", "id": "667009", "title": "महालसा नारायणी मन्दिर"}
{"url": "https://hi.wikipedia.org/wiki?curid=667013", "text": "बलवंतराय मेहता\n\nबलवंतराय मेहता (19 फरवरी 1900 - 19 सितम्बर 1965) एक भारतीय राजनीतिज्ञ और गुजरात के दूसरे मुख्य मंत्री थे। यह भारतीय स्वतंत्रता आंदोलन में भी भाग लिए थे। लोकतांत्रिक विकेंद्रीकरण की दिशा में उनके योगदान के लिए उन्हें पंचायती राज का वास्तुकार माना जाता है।\n\nबलवंतराय गोपालजी मेहता का जन्म 19 फरवरी 1900 को भावनगर में एक माध्यम वर्गीय परिवार में हुआ था। उन्होनें बीए तक पढ़ाई की लेकिन विदेशी सरकार से डिग्री लेने से मना कर दिया। यह भारतीय स्वतंत्रता आंदोलन में भी गए। यह वर्ष 1920 में असहयोग आंदोलन का राष्ट्रीय आंदोलन में भी हिस्सा लिया। उन्होनें 1921 में भावनगर में प्रजा मण्डल की स्थापना की जो स्वतंत्रता संग्राम में भाग लेता है। यह सविनय अवज्ञा आंदोलन में 1930 से 1932 तक रहे। इसके बाद यह बारडोली सत्याग्रह का भी हिस्सा बने। इसके बाद 1942 में उन्हें भारत छोड़ो आन्दोलन के कारण तीन वर्ष के कारावास की सजा सुनाई गई थी। यह अंग्रेज़ी राज के दौरान सात वर्षों तक कारावास में कैद थे। बाद में महात्मा गांधी ने उन्हें सुझाव दिया की वह काँग्रेस कार्यकारी समिति से जुड़ जाएँ। तब जवाहरलाल नेहरू उसके अध्यक्ष बने थे। वे इसके बाद वर्ष 1949 में महासचिव के पद हेतु चुनाव लड़े थे और उसके बाद 1957 में लोक सभा के लिए गोहीलवाद (भावनगर) से चुनाव लड़ा।\n\n19 सितम्बर 1965 को भारत-पाक युद्ध के दौरान वह मीठापुर से कच्छ तक जा रहे थे। रास्ते में पाकिस्तानी वायु सेना ने उनके विमान पर हमला कर दिया। जिसमें मेहता जी के साथ उनकी पत्नी, तीन कार्यकर्ता, एक पत्रकार और दो विमान चालक की मौत हो गई।\n", "id": "667013", "title": "बलवंतराय मेहता"}
{"url": "https://hi.wikipedia.org/wiki?curid=667034", "text": "कल्कि आर क्रिष्णमूर्ति\n\nकल्कि (तमिल:கல்கி), आर.क्रिष्णमूर्ति (९ सितंबर १८९९- ५ दिसंबर १९५४) का उपनाम था, जो एक प्रसिद्ध तमिल स्वतंत्रता सेनानी, सामाजिक कार्यकर्ता, उपन्यासकार, कहानीकार,व्यंग्यकार, पत्रकार, ठिठोलिया, कथानक-लेखक, यात्रा लेखक, कवि, फिल्म और संगीत समीक्षकार अथवा तमिलनाडु का कला विशेषज्ञ थे। उनका उपनाम अपनी पत्नी (कल्याणि) और अपना (क्रिष्णमूर्ति) नामों का प्रत्ययों से लिया गया है- जिससे हमे 'कल्कि' नाम मिलता है, हिन्दु भगवान विष्णु का दसवें और अंतिम अवतार। उनका लेखन मे १२० से भी अधिक छोटी कहानियाँ, १० लघु उपन्यास, ५ उपन्यास, तीन ऐतिहासिक रोमान्स,अनेक संपादकीय और राजनीतिक लेखन तथा सैकड़ो फिल्म और संगीत समीक्षाऍ शामिल है।\n\nकृष्णमूर्ति के पिता रामास्वामी अय्यर, तत्कालीन मद्रास प्रेसीडेंसी के पुराने तंजौर जिले में पुट्टमंगलम गांव में एक मुनीम था। कृष्णमूर्ति का प्राथमिक शिक्षा गांव के स्कूल में हुआ था और बाद में उन्होनें मयीलाडूतुरै के नगर हाई स्कूल में भाग लिया, लेकिन १९२१ में,भारतीय असहयोग आन्दोलन मे शामिल होने के लिए महात्मा गांधी के बुलावे के जवाब, सीनियर हई स्कूल पूरा करने से पेहले ही, भारतीय राष्ट्रीय कांग्रेस से युक्त हो गये।\n\n१९२३ में उन्होंने 'नवसक्थि', तमिल विद्वान और स्वतंत्रता सेनानी श्री वी. कल्याणसुन्दरम (जो \"श्री वी. का\" के रूप में जाने जाते थे) द्वारा संपादित एक तमिल पत्रिका में उप-संपादक के रूप में शामिल हो गए। कृष्णमूर्ति की पहली पुस्तक १९२८ में प्रकाशित किया गया था और १९२८ में उन्होंने नवसक्थि छोड़कर सेलम जिले में तिरुचेंगोड में गांधी आश्रम में चक्रवर्ती राजगोपालाचारी के साथ रहने लगे तथा उसे 'विमोचनम' नामक एक (निषेध का प्रचार करने वाला) तमिल पत्रिका को संपादित करने मे मदद की। सन् 1931 में उन्हें फिर से छः महीने के लिए जेल में डाल दिया गया था। अगले साल कृष्णमूर्ति 'आनंद विकटन'- एस. एस वासन द्वारा संपादित और प्रकाशित एक हास्य साप्ताहिक में शामिल हो गए। राजनीति, साहित्य, संगीत और कला के अन्य रूपों पर कृष्णमूर्ति का मजाकिया, तीक्ष्ण टिप्पणियां अपने पाठकों के मध्य उन्हें प्रसिद्ध बना दिया। वह इतने पर 'कल्कि', 'रा की', 'तमिल थेनी', 'कर्नाटकम' आदि उपनामों से लिखना शुरू कर दिया। विकटन में अपनी कई छोटी कहानियों और (धारावाहिकों के रूप में) उपन्यासों प्रकाशित हुई। १९४१ में उन्होंने 'आनंद विकटन' छोड़कर आजादी की लड़ाई में फिर से शामिल हो गए और उन्हें गिरफ्तार कर दिया गया। उनकी रिहाई के तीन महीने के बाद, वह सदासिवम के साथ 'कल्कि' नामक पत्रिका शुरू किया। क्रिष्णमूर्ति अपनी मृत्यु (५ दिसंबर १९५४) तक इसके संपादक थे। साठ साल पहले, जब साक्षरता का स्तर कम था और अंग्रेजी शिक्षित तमिलों तमिल में लेखन को तुच्छ मानते थे, 'कल्कि' का संचलन 71,000 प्रतियों को छुआ- जो देश में किसी भी साप्ताहिक के लिए सबसे बड़ा था।\n\nभले ही कल्कि के ऐतिहासिक रोमांस कथाएँ पल्लव और चोल राजवंशों की गौरवशाली तमिल जीवन को पुनः बहला कर, हज़ारों पाठकों के दिलों को कब्जा कर लिया है,पर आलोचकों की राय उनके साहित्यिक योग्यता के आधार पर विभाजित किया गया है। एक ओर, आलोचकों के अभिप्राय यह है कि कल्कि के उपन्यासों रॉयल्टी पर बहुत महत्तव देकर, आम लोगों पर ज़ोर नहीं लगाया। और उनके कथानकों मे जो अचानक घुमाव और मोड़ है, वे कहानियों को अवास्तविक बना देते है। हालांकि, हाल के वर्षों में, विशेष रूप से मार्क्सवादी आलोचकों के बीच, कल्कि के एक फिर से मूल्यांकन किया गया है। कल्कि के जन्म शताब्दी मनाने के लिए, सेम्मालर, तमिलनाडु प्रगतिशील लेखक संघ की मासिक अंग, एक विशेष नंबर प्रकाशित किये। कल्कि जी ने मीरा फिल्म की पाटकथा और उसका कुछ गीत भी लिखे थे, जिसमे एम एस सुब्बलक्ष्मी ने अभिनय किया। \n\nतमिल संगीत के हितों के लिए कल्कि का योगदान भी उल्लेखनीय है। उन्होंने कहा कि कर्नाटक संगीतकारों उनके संगीत समारोहों में और अधिक तमिल गीने को शामिल करना है और अनेक गाने की नेतृत्व किया। गांधी की आत्मकथा, 'ध स्टोरी ऑफ मै एक्स्पेरिमेंन्टस विथ ट्रुथ' (The Story of My Experiments with Truth) उनकी तमिल अनुवाद 'सत्य सोदनै' के रूप में प्रकाशित किया गया था।\n\nकल्कि जी अपने उपन्यास 'अलै ओसै' (जो १९४८-१९४९ में कल्कि पत्रिका में धारावाहिक था और बाद में १९६३ को उपन्यास के रूप में प्रकाशित किया गया था) को अपना उच्चतम रचना मानते थे। उन्हें, उस उपन्यास के लिये, १९५६ में साहित्य अकादमी पुरस्कार मिला। यह कहानी सामाजिक सुधारों और राजनीति के साथ आजादी की लड़ाई पर केन्द्रित है। \n\nउनकी अन्य सामाजिक उपन्यासों में 'त्याग भूमि' (बलिदान की भूमि) और 'कल्वनिन् कादली' (दस्यु के प्रेमी) शामिल हैं; दोनों बाद में फिल्माए गए थे। 'त्याग भूमि' की पृष्ठभूमि के रूप में नमक सत्याग्रह है जहाँ महिलाओं के अधिकारों और अस्पृश्यता के बारे लिखा गया है। यह एक ही समय में आनंद विकटन पत्रिका में धारावाहिक था और फिल्माया भी जा रहा था, तथा उस फिल्म की दृश्यों के तस्वीरें चित्रण के रूप में इस्तेमाल किए गए थे। छह सप्ताह के लिए सफल रूप चलाने के बाद, के.सुब्रमणियम द्वारा निर्देशित यह फिल्म पर औपनिवेशिक सरकार ने प्रतिबंध लगा दिया गया था। उसका कारण यह था कि वह फिल्म लोगों को परोक्ष रूप से स्वतंत्रता के लिए लड़ने के लिए प्रेरित कर रहा था। कल्कि के लगभग सभी उपन्यासों पहली बार धारावाहिक रूप में और उसके बाद में ही पुस्तक के रूप में प्रकाशित किया गया। \n\nकल्कि का 'पोंनियिन सेलवन' (पोंनि का बेठा) गौरवशाली चोल राजवंश की एक तस्वीर देता है जबकि 'पार्थीबन् कनवु' (पार्थीबन् का सपना) और 'सिवगामियिन् सभधम्' (सिवगामि की प्रतिज्ञा), सातवीं शताब्दी के महान पल्लव राजवंश पर केन्द्रित थी। दोनों अवधियों तमिलनाडु के इतिहास के कई पहलुओं का मिश्रण हैं जैसे धर्म, साहित्य, कला, स्थापत्य कला आदि। कल्कि इन पहलुओं का एक गहरी छात्र थे जिसे उन्होने उत्कीर्ण लेख संबंधी शिलालेख और सिक्का स्रोतों के माध्यम से सीखा और इतिहास के इन सभी तथ्यों के साथ अपने उपन्यासों को समृद्ध किया। कल्कि को 'पार्थीबन् कनवु' और 'सिवगामियिन् सभधम्' लिखने की प्रेरणा तब मिली जब वे रासिकमनि टि.के.सी के साथ महाबलीपुरम के समुद्र के किनारे पर घूम रहे थे; जहाँ उन्होने अपने मानसिक दृष्टि में एक तरफ योद्धाओं को ले जाने कई हज़ारों नावों और जहाजों, और दूसरे पक्ष पर अन्य लोगों, वास्तुकारों, अय्यनार, सिवगामि,महेन्द्रवर्मर और ममल्लार को देखा। उसके बारह साल के बाद सिवगामियिन् सभधम् खत्म होने तक, उसके दिल में वह दृष्टि एक गहरी और स्थायी छाप छोड़ दिया था।\n\nकल्कि मे ऐतिहासिक और गैर- ऐतिहासिक घटनाओं, ऐतिहासिक और गैर- ऐतिहासिक पात्रों और कितना उपन्यास के इतिहास के लिए बकाया वर्गीकृत करने के लिए प्रतिभा थी। सिवगामियिन् सभधम की प्रस्तावना तथा पोंनियिन सेल्वन का उपसंहार मे वह तथ्य और कल्पना का प्रतिशत बताते हैं। इतिहास में कल्कि के हित, अपने ऐतिहासिक उपन्यासों की सुविधाओं और उनके लोकप्रियता, दूसरों को इस विशाल और नए क्षेत्र में प्रवेश करने और श्रेष्ठ कृत्य योगदान करने के लिए प्रेरित किया है।\n\nकल्कि क्रिष्णमूर्ति जी के सम्मान में डाक टिकट की जारी उनका शताब्दी समारोह का मुख्य आकर्षण था। तमिलनाडु सरकार कल्कि के कार्यों को राष्ट्रीयकरण करने का निर्णय लिया है, जिससे अब प्रकाशकों कल्कि जी के रचनाओं को प्रतिमुद्रण कर सकते हैं। कल्कि क्रिष्णमूर्ति को १९५३ में भारतीय फाइन आर्ट्स सोसायटी द्वारा 'संगीत कलासिखामणि' पुरस्कार प्रदान किया गया।\n\nकल्कि क्रिष्णमूर्ति का मृत्यु ५ दिसंबर १९५४ (५५ उम्र) को चेन्नै में यक्ष्मा के कारण हुई थी। यह ज़रूरी से कह सकते है कि कल्कि जी अपनी लेखनी के माध्यम से सदा अमर रहेंगे। \n", "id": "667034", "title": "कल्कि आर क्रिष्णमूर्ति"}
{"url": "https://hi.wikipedia.org/wiki?curid=667061", "text": "अन्नम भट्ट\n\nअन्नम भट्ट, सोलहवीं -सत्रहवीं शताब्दी के भारतीय दार्शनिक हैं। उन्होने न्याय और वैशिक दर्शनों से सम्बन्धित अनेक संस्कृत ग्रन्थ्ं की रचना की है जिनमें तर्कसंग्रह और 'तर्कसंग्रहदीपिका' प्रमुख हैं।\n", "id": "667061", "title": "अन्नम भट्ट"}
{"url": "https://hi.wikipedia.org/wiki?curid=667064", "text": "संहति-केन्द्र\n\nभौतिकी में, संहतियों के किसी वितरण का संहति-केंद्र (center of mass) वह बिन्दु है जिस पर वह सारी संहतियाँ केन्द्रीभूत मानी जा सकती हैं। संहति केन्द्र के कुछ विशेष गुण हैं, उदाहरण के लिये यदि किसी वस्तु पर कोई बल लगाया जाय जिसकी क्रियारेखा उस वस्तु के संहति-केन्द्र से होकर जाती हो तो उस वस्तु में केवल स्थानातरण गति होगी (घूर्णी गति नहीं)। संहति-केन्द्र के सापेक्ष उस वस्तु में निहित सभी संहतियों के आघूर्णों (मोमेण्ट) का योग शून्य होता है। दूसरे शब्दों में, संहति-केन्द्र के सापेक्ष, सभी संहतियों की स्थिति का भारित औसत (वेटेड एवरेज) शून्य होता है।\n\nकणों के किसी निकाय का संहति केन्द्र वह बिन्दु है जहाँ, अधिकांश उद्देश्यों के लिए, निकाय ऐसे गति करता है जैसे निकाय का सब द्रव्यमान उस बिन्दु पर संकेंद्रित हो। संहति केन्द्र, केवल निकाय के कणों के स्थिति-सदिश और द्रव्यमान पर निर्भर होता है। संहति केन्द्र पर वास्तविक पदार्थ होना अनिवार्य नहीं है (जैसे, एक खोखले गोले का संहति-केन्द्र उस गोले के केन्द्र पर होता है जहाँ कोई द्रव्यमान ही नहीं है)। गुरुत्वाकर्षण क्षेत्र के एकसमान होने की स्थिति में कभी-कभी इसे गलती से गुरुत्वाकर्षण केन्द्र भी कहा जाता है। किसी वस्तु का रेखागणितीय केन्द्र, द्रव्यमान केन्द्र तथा गुरुत्व केन्द्र अलग-अलग हो सकते हैं।\n\nसंवेग-केन्द्रीय निर्देश तंत्र वह निर्देश तंत्र है जिसमें निकाय का द्रव्यमान केन्द्र स्थिर है। यह एक जड़त्वीय फ्रेम है। एक द्रव्यमान-केन्द्रीय निर्देश तंत्र वह तंत्र है जहाँ द्रव्यमान केन्द्र न केवल स्थिर है बल्कि निर्देशांक निकाय के मूल बिन्दु पर स्थित है।\n\nकणों के किसी निकाय का संहति केंद्र, formula_1, कणों की स्थिति के भारित माध्य के रूप में परिभाषित किया जा सकता है। अर्थात्, किसी वस्तु या वस्तुओं के निकाय के संहति-केन्द्र की स्थिति निम्नलिखित सूत्र (परिभाषा) से निकाली जा सकती है-\n\nजहाँ formula_3 k-वें कण का स्थिति-सदिश है और formula_4 k-वें कण का द्रव्यमान है।\n\nकिन्तु यदि वस्तु में निहित संहतियों का वितरण सतत हो (अनन्त संहतियाँ हों) तो उपर्युक्त सूत्र निम्नलिखित रूप ले लेता है-\nजहाँ:\n\n\nयदि वस्तु या निकाय ऐसी स्थान पर स्थित है जिसके सभी बिन्दुओं पर गुरुत्व समान है तो गुरुत्व केन्द्र और संहति-केन्द्र एक ही बिन्दु पर होंगे।\n\n", "id": "667064", "title": "संहति-केन्द्र"}
{"url": "https://hi.wikipedia.org/wiki?curid=667072", "text": "उपभोग (अर्थशास्त्र)\n\nउपभोग एक क्रिया हैं जिसके द्वारा अपनी प्रत्यक्ष संतुष्टि के लिए वस्तुआे आैर सेवाआें का उपभोग किया जाता हैं आैर इसकी उपयोगिता मूल्य को उपभोक्ता द्वारा चुकाई जाती हैं उपभोग एक क्रिया हैं जिसके द्वारा अपनी प्रत्यक्श संतुष्टि के लिए वस्तुआे आैर सेवाआें उपभोग की जाती हैं आैर इसकी उपयोगिता मूल्य को उपभोक्ता द्वारा चुकाई जाती हैंउपभोग एक क्रिया हैं जिसके द्वारा अपनी प्रत्यक्ष के लिए वस्तुआे आैर सेवाआें उपभोग किया जाता हैं आैर इसकी उपयोगिता मूल्य को उपभोक्ता द्वारा चुकाई जाती हैंउपभोग एक क्रिया हैं जिसके द्वारा अपनी प्रत्यक्श संतुष्टि के लिए वस्तुआे आैर सेवाआें उपभोग की जाती हैं आैर इसकी उपयोगिता मूल्य को उपभोक्ता द्वारा चुकाई जाती हैं\n", "id": "667072", "title": "उपभोग (अर्थशास्त्र)"}
{"url": "https://hi.wikipedia.org/wiki?curid=667073", "text": "गुरुत्व केन्द्र\n\nभौतिकी में, किसी पिण्ड का गुरुत्व केन्द्र (center of gravity) वह बिन्दु है जिसको उस पिण्ड के गुरुत्वीय अन्तर्क्रियाओं के लिये मोटे तौर पर उपयोग किया जा सकता है। एकसमान गुरुत्वीय क्षेत्र में स्थित किसी पिण्ड का संहति-केन्द्र ही उसका गुरुत्व केन्द्र भी होगा। यह बात धरती के तल के निकट स्थित छोटे पिण्डों के लिये बहुत सीमा तक ठीक बैठती है अतः उनके संहति-केन्द्र और गुरुत्व केन्द्र को व्यवहार में एक ही बिन्दु पर स्थित माना जा सकता है। \n\nकिन्तु यदि गुरुत्वीय क्षेत्र असमान हो तो स्थितिज ऊर्जा, बल, बलाघूर्ण आदि गुरुत्वीय प्रभावों की गणना केवल संहति-केन्द्र को लेकर नहीं की जा सकती। उदाहरण के लिये, कोई वस्तु असमान गुरुत्वीय क्षेत्र में स्थित हो और उस पर एक ऐसा बल लगाया जाय जिसकी क्रिया-रेखा उस वस्तु के संहति-केन्द्र से होकर गुजरती हो तो उस वस्तु पर एक बलाघूर्ण कार्य करेगा (जो एकसमान गुरुत्वीय क्षेत्र में शून्य होता) जिससे वस्तु में घूर्नन करने की प्रवृत्ति जन्म लेगी। ऐसी स्थितियों में संहति-केन्द्र नहीं, गुरुत्व केन्द्र महत्वपूर्ण हो जाता है।\n\nगुरुत्व केन्द्र वह बिन्दु है जिससे होकर वस्तु पर लगने वाले कुल गुरुत्वीय बल की क्रिया-रेखा गुजरती है। विशेष स्थितियों में ऐसा हो सकता है कि गुरुत्व बिन्दु का अस्तित्व ही न हो या एक से अधिक गुरुत्व केन्द्र हों। \n\n", "id": "667073", "title": "गुरुत्व केन्द्र"}
{"url": "https://hi.wikipedia.org/wiki?curid=667076", "text": "विनिमय\n\nविनिमय का अर्थ हैं ;\n१. क्रय \n२. विक्रय\n\nक्रय- जब कोई वस्तु हम खरीदते हैं तो उसके बदले में जो भी मूल्य देते हैं क्रय विनिमय कहलाता है।\n\nविक्रय विनिमय - जब कोई वस्तु बेचते हैं और इसके बदले मे जो मूल्य प्राप्त करते हैं, विक्रय विनिमय कहलाता है।", "id": "667076", "title": "विनिमय"}
{"url": "https://hi.wikipedia.org/wiki?curid=667078", "text": "जातीय संसद भवन\n\nजातीय संसद भवन (बांग्ला : জাতীয় সংসদ ভবন , अर्थ \"राष्ट्रीय संसद भवन\") बांग्लादेश की संसद का नाम है। यह भवन ढाका के 'शेर-ए-बांग्ला नगर' में स्थित है। यह २०० एकड़ में फैला हुआ है और संसार के सबसे बड़े विधायी भवनों में से एक है। \n\nबांग्लादेशी संसद स्थाई रूप से जातीय संसद भवन में बैठती है। यह भवन, विधायिका की दुनिया में एक शानदार संसदीय निर्माण का नमूना है। यह भवन, 215 एकड़ विस्तार की भूमी पार, राजधानी ढाका के, शेर-ए-बांग्ला क्षेत्र में स्थित है। इसके परिसर में, मुख्य भवन के अतिरिक्त, खुले हरी रिक्त स्थान, जल निकायों और सांसदों के भव्य कार्यालय भी स्थित है। इस इमारत का निर्माण 1961 में शुरू हुआ था। अनेक उतार चढ़ावों के बाद अंत्यतः 8 जनवरी 1972 को इस भवन का उद्घाटन किया गया। इस शानदार भवन की रचना को प्रसिद्ध अमेरिकी वास्तुकार लुइस आई क्हान ने तैयार किया था। संसद भवन क्षेत्र को मुख्य भवन, दक्षिण प्लाज़ा और राष्ट्रपति प्लाज़ा, इन तीन भागों में बांटा गया है।\n\n", "id": "667078", "title": "जातीय संसद भवन"}
{"url": "https://hi.wikipedia.org/wiki?curid=667081", "text": "गांधी स्मारक निधि\n\nगाँधी स्मारक निधि भारत सरकार द्वारा संचालित एक न्यास जो महात्मा गांधी के जीवन और कार्यों की स्मृति को बनाये रखने के उद्देश्य से कार्य करता है।\n\n", "id": "667081", "title": "गांधी स्मारक निधि"}
{"url": "https://hi.wikipedia.org/wiki?curid=667096", "text": "राष्ट्रीय आपदा अनुक्रिया बल\n\nराष्ट्रीय आपदा मोचन बल और नागरिक सुरक्षा एक पुलिस बल है जिसका निर्माण <nowiki>\"डिज़ास्टर मैनेज़मेंट ऐक्ट २००५\"</nowiki> के कानून के तहत किसी आपातकाल या आपदा के समय विशेषज्ञता और प्रतिबद्धता के साथ संगठित हो कर प्रभावितों और हताहतों के भले के लिए काम करना है। : खंड   भारत में आपदा प्रबंधन की शीर्ष संस्था एनडीएमए यानि राष्ट्रीय आपदा प्रबंधन एथॉरिटी है जिसका मुखिया प्रधानमंत्री होता है। \n\nभारत के संघीय ढाँचे में आपदा प्रबंधन का जिम्मा राज्य सरकार के कंधे पर होता है। केंद्र में गृह मंत्रालय, भारत सरकार सभी राज्य इकाईयों में समन्वय का काम करती है।\n\nबेहद गंभीर आपदाओं में केंद्र सरकार की जिम्मेदारी होती है कि वो प्रभावित राज्य के आग्रह पर सैन्य बल, एनडीआरएफ़, वैज्ञानिक उपकरण, आर्थिक मदद, केंद्रीय पैरामिलिट्री बल व अन्य तमाम तरह की विशाल स्तर की मदद राज्य में भेजे।\n\nमहाराष्ट्र में स्थित राष्ट्रीय आपातकाल परिचालन केंद्र (NEOC) का कार्य चौबीसों घंटे कार्यरत रहते हुए आपदा जैसी परिस्थियों का पुर्वानुमान लगाना है। इसका काम केंद्रीय पर्यावरण संस्थाओं जैसे की मौसम विभाग, केंद्रीय जल आयोग, पर्वत व हिमस्खलन अनुसंधान संस्थान और तमाम अन्य से मौसम संबंधी जानकारियाँ व आंकणे जुटाकर उन पर अनुसंधान करना है और काम लायक सूचना बनानी होती है। इन सभी सूचनाओं को इकठ्ठा कर के एक प्रतिवेदना बनाई जाती है और संबंधित राज्यों व केंद्रीय मंत्रालयों को भेज दी जाती है। मॉनसून के मौसम के महीनों में प्रतिदिन ऐसी सूचनाएँ राज्यों व केंद्रिया इकाइयों को देनी जरूरी होती हैं। एनईओसी अपने द्वारा जुटाई गयी सूचनाओं को आमजनों के लिये अपनी वेबसाईट पर भी मुहैया कराती है।\n\nराष्ट्रीय आपदा अनुक्रिया बल (एनडीआरएफ) एनडीएमए के अंतर्गत कार्य करती है। एनडीआरएफ के शीर्ष अधिकारी को डाएरेक्टर ज़नरल कहते हैं। एनडीआरएफ के डाएरेक्टर ज़नरल आईपीएस अधिकारी होते हैं जो भारतीय पुलिस बलों में से चुनेगये होते हैं। डाएरेक्टर ज़नरल सेना के तीन सितारे वाले जनरल की तरह वेशभूषा और बिल्लापहनते हैं।\n\nएनडीआरएफ एक ऐसी संस्था है जिसमें डीजी के साथ साथ कई इंस्पेक्टर जनरल और उप इंस्पेक्टर जनरल भी होते हैं जो सैन्य अधिकारियों की तरह की वेशभूषाएँ और पदवियाँ धारण करते हैं। \n\nएनडीआरएफ की बटालियने देश भर में ९ विभिन्न स्थानों पर तैनात रहती है। जिन क्षेत्रों में आपदा आने की संभावनाएँ ज्यादा रहती है वहाँ से एनडीआरएफ के दलों को नज़दीक रखा जाता है ताकि प्रतिक्रिया समय घटाया जा सके। किसी आने वाली आपदा की पूर्व सूचना मिलते ही ये बल राज्य अधिकारियों की मंजूरी से प्रभावित क्षेत्रों में पहुंचा दिये जाते है ताकि आने वाली मुसीबत से लोगो को पहले ही बचाया जा सके। एनडीआरएफ बटालियनों की वर्तमान चौकियाँ निम्न क्षेत्रों में हैं।\n\n\n", "id": "667096", "title": "राष्ट्रीय आपदा अनुक्रिया बल"}
{"url": "https://hi.wikipedia.org/wiki?curid=667127", "text": "हरित भवन\n\nहरित भवन एक प्रकार का ऐसा भवन, जो पर्यावरण के साथ मिल कर बना होता है। इसे बनाते समय इस तरह से बनाते हैं कि पर्यावरण को बहुत ही कम हानि हो। इसे बनाए के बाद आसपास के स्थान पर पेड़ पौधे लगाए जाते हैं। इसके अलावा कुछ लोग इसमें पूरी तरह से अपने भवन के ऊपर के भाग को गमलों और छोटे पौधों से सजाते हैं।\n\nइसका मुख्य लक्ष्य ऊर्जा क्षय को रोकना है। इस तरह के भवन का निर्माण इस प्रकार से किया जाता है कि इससे प्रकृति को बहुत कम हानि हो। इसके अलावा इसमें छोटे छोटे पौधे लगाए जाते हैं। जिससे कई प्रकार के लाभ मिलते हैं। जीवाश्म ईंधन के कमी होने के कारण इस तरह से ईंधन के स्रोत बनाने से उसकी कमी की पूर्ति भी हो जाती है। कई पौधे कई प्रकार के ईंधन भी प्रदान करते हैं। जिससे पेट्रोल जैसे ईंधन की आवश्यकता भी नहीं पड़ती है और यह सभी ईंधन पर्यावरण को किसी प्रकार का अधिक हानि भी नहीं पहुँचाता है।\n", "id": "667127", "title": "हरित भवन"}
{"url": "https://hi.wikipedia.org/wiki?curid=667134", "text": "खिलानि\n\nऋग्वेद के उन ९८ 'अनाम' मंत्रों के समूह को खिलानि कहते हैं जो वाष्कल शाखा में विद्यमान हैं किन्तु शाकल शाखा में नहीं। ऐसा माना जाता है कि ये ऋग्वेद में बाद में जोड़े गये किन्तु फिर भी वैदिक संस्कृत के मंत्रकाल के हैं।\n", "id": "667134", "title": "खिलानि"}
{"url": "https://hi.wikipedia.org/wiki?curid=667135", "text": "जीवाश्म ईंधन\n\nजीवाश्म ईंधन एक प्रकार का कई वर्षों पहले बना प्राकृतिक ईंधन है। यह लगभग 65 करोड़ वर्ष पूर्व जीवों के जल कर उच्च दाब और ताप में दबने से हुई है। यह ईंधन पेट्रोल, डीजल, घासलेट आदि के रूप में होता है। इसका उपयोग वाहन चलाने, खाना पकाने, रोशनी करने आदि में किया जाता है।\n\nपेट्रोल और प्राकृतिक गैस करोड़ों वर्ष पूर्व बने थे। यह मुख्यतः नदी या झील के बहुत नीचे होते हैं। जहाँ यह बहुत उच्च ताप और दाब के कारण ईंधन बन जाते हैं। जिसमें यह अलग अलग परत के रूप में होते हैं। जिसमें पेट्रोल, प्राकृतिक गैस आदि के अलग अलग परत होते हैं। अलग अलग गहराई में अलग अलग ताप और दाब मिलने के कारण यह असमानता आती है।\n\nएक बार इसका उपयोग करने के पश्चात इसे दोबारा प्राप्त नहीं किया जा सकता है। इसके निर्माण के लिए बहुत अधिक तापमान और दाब की आवश्यकता होती है। जिसे मानव द्वारा बना पाना वर्तमान में असंभव है। क्योंकि यह ईंधन प्राकृतिक रूप से ही बनी है। साथ ही इसके निर्माण में लाखों वर्षों का समय भी लग गया था। इस कारण इसका पुनः निर्माण और उतने बड़े क्षेत्र का लाखों वर्षों तक अधिक तापमान और दाब में रखने में अधिक पैसे लगेंगे। इसके स्थान पर यदि अक्षय ऊर्जा का उपयोग किया जाता है तो उसमें इससे कम लागत में ऊर्जा मिल जाती है। लेकिन यह ऊर्जा वर्तमान में बहुत महत्वपूर्ण कार्यों में किया जाता है। इस कारण इसका संरक्षण करना अधिक आवश्यक है।\n\nनिजी वाहनों और अन्य यातायात के साधन में इसी ईंधन का उपयोग किया जाता है। लेकिन यह एक सीमित मात्रा में ही पृथ्वी में उपस्थित है। साथ ही इसके उपयोग से वायु प्रदूषण के साथ ही पृथ्वी का तापमान भी बढ्ने लगता है। इस कारण कई स्थानों के बर्फ पिघलते हैं, जिससे पर्यावरण का संतुलन बिगड़ जाता है और कुछ स्थानों पर अधिक बारिश होती है और कुछ स्थानों पर सूखे की स्थिति बन जाती है।\n", "id": "667135", "title": "जीवाश्म ईंधन"}
{"url": "https://hi.wikipedia.org/wiki?curid=667187", "text": "वेदपाठ\n\nवेदपाठ का अर्थ वेद के मंत्रों को गाना या पढ़ना। वेदों के मौखिक पाठ की एक अत्यन्त प्राचीन परम्परा रही है। वेदपाठ की यह परम्परा सबसे प्राचीन बिना टूटे चली आ रही परम्परा मानी जाती है। यूनेस्को ने ७ नवम्बर २००३ को वेदपाठ को मानवता के मौखिक एवं अमूर्त विरासत की श्रेष्ठ कृति घोषित किया था।\n\n", "id": "667187", "title": "वेदपाठ"}
{"url": "https://hi.wikipedia.org/wiki?curid=667188", "text": "मानवता के मौखिक एवं अमूर्त विरासत की श्रेष्ठ कृतियाँ\n\nसन २००१ में यूनेस्को के महानिदेशक ने मानवता के मौखिक एवं अमूर्त विरासत की श्रेष्ठ कृतियों की घोषणा की थी ताकि मानवता के अमूर्त विरासतों के प्रति भी लोगों को जागृत किया जा सके। \n\n", "id": "667188", "title": "मानवता के मौखिक एवं अमूर्त विरासत की श्रेष्ठ कृतियाँ"}
{"url": "https://hi.wikipedia.org/wiki?curid=667196", "text": "भारतीय चित्तीदार महाश्येन\n\nभारतीय चित्तीदार ईगल: (Clanga hastata) शिकार की एक बड़ी दक्षिण एशियाई पक्षी है ' यह ईगल्स के जैसी ही है \n\nऔर यह परिवार के अंतर्गत आता है ' भारतीय चित्तीदार ईगल्स अक्सर बुतोज़, समुद्री ईगल और अन्य हैविसेट एकिपिट्राईडा के साथ एकजुट रहता है ' लेकिन ये और अधिक पतले accipitrine से कम ही अलग प्रतीत कर रहे हैं '\n", "id": "667196", "title": "भारतीय चित्तीदार महाश्येन"}
{"url": "https://hi.wikipedia.org/wiki?curid=667239", "text": "वायु गुणवत्ता नियम\n\nवायु गुणवत्ता नियम पर्यावरण में वायु द्वारा हो रहे प्रदूषण और उसके हानिकारक प्रभाव को देखते हुए बनाया गया है। इसका उद्देश्य हर जगह पर वायु की गुणवत्ता को परख कर उसे सुधारने हेतु आवश्यक निर्णय लेना है। इससे स्वास्थ्य पर होने वाले नकारात्मक प्रभाव भी अति चिन्ता का विषय है।\n", "id": "667239", "title": "वायु गुणवत्ता नियम"}
{"url": "https://hi.wikipedia.org/wiki?curid=667259", "text": "राजस्थान के नगर पालिकाओं की सूची\n\nराजस्थान के नगर पालिकाओं की सूची \n", "id": "667259", "title": "राजस्थान के नगर पालिकाओं की सूची"}
{"url": "https://hi.wikipedia.org/wiki?curid=667265", "text": "कार्बन-न्यूट्रल ईंधन\n\nकार्बन-न्यूट्रल ईंधन ऊर्जा ईंधन या कोई शुद्ध ग्रीनहाउस गैस उत्सर्जन या कार्बन पदचिह्न है, जो ऊर्जा प्रणालियों की एक किस्म का उल्लेख करती है। एक वर्ग (मीथेन ,पेट्रोल ,डीजल ,ईंधन ,जेट ईंधन या अमोनिया सहित) कृत्रिम ईंधन है ' बिजली संयंत्र ग्रिप निकास गैस से साफ किया जा सकता है या समुद्री जल में कार्बोनिक एसिड से निकाली गई अपशिष्ट कार्बन डाइऑक्साइड हैद्रोजेनेट करने\nके लिए इस्तेमाल स्थायी या परमाणु ऊर्जा से उत्पादित होती है 'और इसका प्रयोग अन्य प्रकार के पवन टर्बाइन ,सौर पैनलों, और पनबिजली संयंत्रों के रूप में अक्षय ऊर्जा स्रोतों से उत्पादन किया जा सकता है '\n", "id": "667265", "title": "कार्बन-न्यूट्रल ईंधन"}
{"url": "https://hi.wikipedia.org/wiki?curid=667280", "text": "वंशावली सॉफ्टवेयर\n\nवंशावली सॉफ्टवेयर (Genealogy software), वंशावली से संबन्धित आंकड़े लिखने, व्यवस्थित करने और प्रकाशित करने में उपयोग आने वाले सॉफ्टवेयर होते हैं। \nउदाहरण : Family.Show, GenealogyJ , Gramps , LifeLines, मायहेरिटेज (MyHeritage ) आदि।\n", "id": "667280", "title": "वंशावली सॉफ्टवेयर"}
{"url": "https://hi.wikipedia.org/wiki?curid=667284", "text": "मायहेरिटेज\n\nमायहेरिटेज (MyHeritage) एक जालस्थल (वेबसाइट) है जो वंश-वृक्ष का निर्माण करने, खोजने, और उसे सुरक्षित रखने में सहायता करती है। इसके लिये मायहेरिटेज विश्वभर के प्रयोक्ताओं को आनलाइन, मोबाइल तथा सॉफ्टवेयर प्लेटफॉर्म प्रदान करती है। प्रयोक्ता अपना स्वयं का वंश-वृक्ष बना सकते हैं करोड़ों आनलाइन रेकार्डों में अपना वंशवृक्ष ढूढ़ सकते हैं। \n\n", "id": "667284", "title": "मायहेरिटेज"}
{"url": "https://hi.wikipedia.org/wiki?curid=667288", "text": "वंशावली\n\nवंश-वृक्ष, वंशावली या कुल-वृक्ष (family tree, या pedigree chart) , किसी व्यक्ति के वर्तमान एवं पूर्वज सम्बन्धियों को प्रदर्शित करने वाला चार्ट है जो प्रायः वृक्ष की सी संरचना (मूल, तना, शाखाएं आदि) वाला होता है। \n\n\n", "id": "667288", "title": "वंशावली"}
{"url": "https://hi.wikipedia.org/wiki?curid=667321", "text": "बलदेव वंशी\n\nबलदेव वंशी (जन्म : १ जून १९३८) हिन्दी के साहित्यकार हैं।\n\n\n\n", "id": "667321", "title": "बलदेव वंशी"}
