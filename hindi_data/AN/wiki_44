{"url": "https://hi.wikipedia.org/wiki?curid=677757", "text": "प्रचक्रण क्वान्टम संख्या\n\nपरमाणु भौतिकी के सन्दर्भ में, प्रचक्रण क्वान्टम संख्या (spin quantum number) वह क्वाण्टम संख्या है जो किसी कण के कोणीय संवेग को निरूपित करता है। इसे s से निरूपित किया जाता है। \n\nइस क्वान्टम संख्या के बारे मे जॉर्ज उहलेंबैक और सैमुयल माउटस्मिथ मे बताया। इसे s द्वारा दर्शाया जाता है। यह इलेक्ट्रॉन के कक्षक मे घूर्णन को दर्शाती है। इसके दो मान संभव है +1/2 व -1/2। इन मानो के आधार पर इलेक्ट्रॉन का चक्रण दर्शाया जाता है। यदि चक्रण क्वान्टम संख्या का मान +1/2 हो तो इलेक्ट्रॉन का चक्रण दक्षिणावर्त (Clockwise) होगा और यदि इसका मान -1/2 हो तो इलेक्ट्रॉन का घूर्णन वामावर्त (Anti Clockwise) होगा। \n", "id": "677757", "title": "प्रचक्रण क्वान्टम संख्या"}
{"url": "https://hi.wikipedia.org/wiki?curid=677761", "text": "प्लांक का क्वान्टम सिद्धान्त\n\nमैक्स प्लांक ने किसी पिंड के उत्सर्जित व अवशोषित ऊर्जा के मात्रात्मक संबंधो को समझाया। उन्होने कहा की जब किसी ठोस वस्तु को एक सिरे से गरम किया जाता है तो धीरे-धीरे उसके ताप मे वृद्धि होती है और अलग-अलग तरंग्दैर्ध्य(ʎ) के विकिरण उत्सर्जित होते है। जैसे-जैसे वस्तु का ताप बढ़ाया जाता है तो उत्सर्जित ऊर्जा बढ़ने से आवृति बढ़ती जाती है और तरंग्दैर्ध्य(ʎ) घटती है। उन्होने कहा कि ऐसा आदर्श पिंड जो सभी प्रकार के विकिरणों को उत्सर्जित या अवशोषित करता है,कृष्णिका (Black Body)कहलाता है। उत्सर्जित व अवशोषित विकिरण कृष्णिका विकिरण कहलाती है। प्लांक के क्वान्टम सिद्धान्त के अनुसार \"किसी वस्तु से विकिरणों का उत्सर्जन या अवशोषण असतत या विविक्त कम होता है और उत्सर्जित व अवशोषित विकिरण की ऊर्जा आवृति के समानुपाती होती है। ", "id": "677761", "title": "प्लांक का क्वान्टम सिद्धान्त"}
{"url": "https://hi.wikipedia.org/wiki?curid=677768", "text": "रॅफल्स होटल\n\nरॅफल्स होटेल सिंगापुर मे स्थित एक औपनिवेशिक शैली वाला विलासिता प्रधान होटल है जिसकी स्थापना अर्मेनियाई होटल व्यवसायी सर्कीएस ब्रदर्स ने 1887 में की थी। इस होटेल का नाम प्रसिद्ध ब्रिटिश राजनेता सर थॉमस स्टैमफोर्ड रैफल्स (जो कि सिंगापुर के संस्थापक माने जाते हैं) के नाम पर किया गया था। यह होटेल फैरमोन्ट रॅफल्स होटेल्स इंटरनॅशनल कि सहायक कंपनी रॅफल्स होटेल्स एंड रिज़ॉर्ट्स की सबसे कीमती संपत्ति मानी जाती है।\n\nरॅफल्स होटेल सिंगापुर की शुरुआत १८३० मे समुद्र के किनारे बने एक छोटे से निजी बीच हाउस के रूप मे हुई थी। व्यवसायिक रूप से सबसे पहले यह एमर्सन'स होटेल के नाम से जाना गया जब इसे डॉक्टर चार्ल्स एमर्सन ने पट्टे पर लिया। १८८३ मे उनकी मृत्यु के बाद रॅफल्स इन्स्टिट्यूशन ने इसे अपने अंदर ले लिया और १८८७ मे पट्टे की समाप्ति तक यह एक बोर्डिंग हाउस के रूप मे चलता रहा। \n\nपहले पट्टे की समाप्ति के तुरंत बाद सर्कीएस ब्रदर्स ने इस संपत्ति को पुनः पट्टे पर ले लिया। कुछ ही महीनो बाद दिसंबर १, १८८७ को दस कमरो वाले रॅफल्स होटेल का उद्घाटन किया गया। समुद्र तट से इसकी नज़दीकी एवं इसकी सेवायो तथा आवास सुविधा की उच्च गुणवत्ता के कारण यह जल्द ही सुविधा संपन्न ग्राहको के बीच लोकप्रिय हो गया.\n\nहोटेल की शुरू होने के एक दशक के अंदर ही मूल आवास वाले स्थान के साथ-साथ तीनऔर इमारतें खड़ी कर दी गयीं. सबसे पहले एक दो तलों वाली शाखा खड़ी की गई जिसके तह्त २२ अतिथि कमरों के सैट बनाए गये. जल्द ही ने पास ही मे न. ३ बीच रोड पर एक नयी बिल्डिंग पट्टे पर ली गई एवं इसके नवनिर्माण के बाद १८९४ मे पाम कोर्ट विंग के निर्माण का कार्य पुरा हो गया. इन नये भवनों के बनने के बाद होटेल मे अतिथि कमरों की कुल संख्या ७५ हो गयी।\n\nकुछ सालों बाद असली बीच हाउस वाली जगह पर एक नयी मुख्य इमारत खड़ी की गयी. प्रख्यात वास्तुकार रेजेंट अल्फ़्रेड जॉन बिडवेल ऑफ स्वॅन आंड मक्लेरेन द्वारा डिजाइन किए गये इस भवन को १८८९ तक पुरा कर लिया गया। रॅफल्स होटेल की नयी मुख्य इमारत मे उस समय मे उपलब्ध सभी आधुनिकतम सुविधाएँ, जैसे क़ि बिजली से चलने वाली रोशनी एवं पंखे, प्रदान की जा सकती थी. वास्तव मे रॅफल्स होटेल इस क्षेत्र का पहला होटेल था जिसमे बिजली से चलने वाली रोशनी लगी हुई थी।\n\nआने वाले समय मे रॅफल्स होटेल का विस्तार होता गया एवम् इसमे कई विंग्स, एक बॉलरूम, एक बरामदा और एक बिलियर्ड्स रूम भी जुड़ गये। १९३१ के महान आर्थिक संकट (ग्रेट डिप्रेशन) का असर रॅफल्स होटेल पर भी पड़ा और सर्कीएस ब्रदर्स दिवालिया हो गये. १९३३ मे इसकी आर्थिक समस्याएँ ख़त्म हुई और रॅफल्स होटेल लिमिटेड के नाम से एक पब्लिक कंपनी की स्थापना की गयी। \n\nरॅफल्स होटेल के अन्दर एक शॉपिंग आरकेड स्थित है जिसमे ४० विशेष बुटीक्स हैं. होटेल के अधिकतर रेस्तराँ भी आरकेड मे ही हैं।\n\n", "id": "677768", "title": "रॅफल्स होटल"}
{"url": "https://hi.wikipedia.org/wiki?curid=677774", "text": "बैसोया\n\nबैसोया ('बेसोया' अथवा 'बसोया' भी) भारत में एक गुर्जर गोत्र है। वर्तमान में बैसोया गुर्जर लोगों की मुख्य आबादी राष्ट्रीय राजधानी क्षेत्र दिल्ली में है।\n", "id": "677774", "title": "बैसोया"}
{"url": "https://hi.wikipedia.org/wiki?curid=677801", "text": "वल्य कूनम्बायिक्कुलम मन्दिर\n\nवल्य कूनम्बायिक्कुलम मन्दिर (मलयालम:വലിയ കൂനമ്പായിക്കുളം ക്ഷേത്രം) केरल में स्थित एक प्रशस्त भद्रकाली मन्दिर है। इस मन्दिर का पहला नाम \"पनम्काव मन्दिर\" था। कोल्लम जिले में वटक्केविला पर स्तित यह मन्दिर तिरुवनन्तपुरम से 62 किलोमीटर दूर पर है। मन्दिर के मुख्य देवता भद्रकाली देवी हैं। देवी के साथ महा गणपति, ब्रह्मरक्षस, योगीश्नर, कण्टाकर्ण, वीरभद्र, यक्षियम्मा आदि मूर्तियाँ हैं। मन्दिर का निर्माण कोडुङ्ङल्लूर भद्रकाली मन्दिर के साथ किया था। इस मन्दिर में एक विश्वास है कि नागराज और नागयक्षी मूर्तियाँ शादी संबधी दिक्कतों को दूर कर देते हैं। दूसरा विश्वास यह है कि, बच्चों को नहीं होने से लोग मन्दिर के बरगद के पेड़ों के शाखों पर ढोलनियाँ बाँधते हैं। मन्दिर के सामने देवी के नाम से एक विध्यालय है और उसका नाम है \"देवी विलासम एल.पी.स्कूल'। मन्दिर के तालाब के साथ श्री नारायण गुरुदेव का मन्दिर है।\n\nबहुत साल पहले इस जगह पर भद्रकाली का मन्दिर और तालाब थे। भद्रकाली देवी का अन्य नाम है \"\"कूरुम्बा\"\"(കൂരുംബ)। \"काव\"(കാവ്) एक मलयालम शब्द है और उसका अर्थ \"मंदिर\" है। \"कुलम\"(കുളം) भी एक मलयालम शब्द है और उसका अर्थ \"तालाब\" है। \"कूनम्बक्काव कुलम\"(കൂനമ്പക്കാവ് കുളം) शब्द से इस जगह को \"कूनम्बायिक्कुलम\"(കൂനമ്പായിക്കുളം) नाम मिला। वल्य(വലിയ) का अर्थ है \"बड़ा\"। इसलिए \"वल्य कूनम्बायिक्कुलम मंदिर\" का अर्थ है, \"भद्रकाली का बड़ा मंदिर\"। मन्दिर को मलयालम में \"क्षोत्रम\"(ക്ഷേത്രം) कहते हैं।\n\n\n", "id": "677801", "title": "वल्य कूनम्बायिक्कुलम मन्दिर"}
{"url": "https://hi.wikipedia.org/wiki?curid=677860", "text": "गोकुल शर्मा\n\n25 दिसंबर 1985 को असम के गुवाहाटी में पैदा हुए गोकुल शर्मा वर्तमान में असम की रणजी क्रिकेट टीम के नियमित सदस्य हैं। गोरखा मूल के गोकुल ने असम के लिए अपना पहला मैच साल 2004 में अपने ही गृहनगर गुवाहाटी में तमिलनाडू के खिलाफ खेलकर प्रथम श्रेणी क्रिकेट में आगाज किया। दाएं हाथ के बल्लेबाज एवं आॅफ स्पिनर गोकुल ने उस मैच में 29 रन बनाने के अलावा एक विकेट भी झटके थे। गोकुल ने अब तक अपने प्रथम श्रेणी करियर के 41 मैचों में पांच शतको के साथ 1963 रन बनाए हैं। गेंदबाजी करते हुए अन्होंने 8 विकेट भी अपने नाम किए हैं।  \n\nगोकुल शर्मा भारत में सबसे ज्यादा प्रथम श्रेणी क्रिकेट खेलने वाले गोरखा क्रिकेटर भी हैं। उनके अलावा सर्विसेज की तरफ से रिकार्ड 23 सालों तक क्रिकेट खेलने वाले धनश्याम थापा ने 1977 से 2000 के बीच 25 प्रथम श्रेणी मुकाबलों में 885 रन बनाए थे। इस तरह गोकुल भारत के सबसे सफल गोरखा प्रथम श्रेणी क्रिकेटर भी हैं। भारत के लिए रणजी ट्रॉफी में खेलने वाले अन्य गोरखा क्रिकेटर में सर्विसेज के आर थापा ने भी 1985-86 में 1 रणजी मुकाबला खेला था। 30 साल के हो चले गोकुल सीमित ओवर के मुकाबलों मे असम के उपयोगी आलराउंडर में शुमार किए जीते हैं, उन्होंने 35 घरेलू वनडे में 604 रन बनाने के अलावा 24.16 की औसत से 24 विकेट भी चटकाएं हैं। साथ ही 21 टी 20 मैच में 140 रन के अतिरिक्त 12 विकेट भी झटके हैं।\n", "id": "677860", "title": "गोकुल शर्मा"}
{"url": "https://hi.wikipedia.org/wiki?curid=677880", "text": "रामबन ज़िला\n\nरामबन (अंग्रेज़ी: Ramban, उर्दु: رام بن) भारत के जम्मू और कश्मीर राज्य में एक नगर और ज़िला है। यह महान पीर पंजाल पर्वतमाला में स्थित है और राज्य के जम्मू विभाग का हिस्सा है। बनिहाल इसी ज़िले में आता है और कश्मीर घाटी में प्रवेश करने से पहले अंतिम पड़ाव है। यहाँ से रेल और जवाहर सड़क सुरंग बनने से पहले भी पास के बनिहाल दर्रे से यातायात कश्मीर जाया करता था।\n\nरामबन में कश्मीरी भाषा की एक उपभाषा, रामबनी बोली जाती है - हालांकि इसमें गहरे डोगरी भाषा के प्रभाव भी देखे जाते हैं। स्थानीय आबादी लगभग ७०% मुस्लिम और ३०% हिन्दू है।\n\nरामबन ज़िले की औसत ऊँचाई समुद्रतल से १,१५६ मीटर (३,७९२ फ़ुट) ऊपर है। इस ज़िले की सीमाओं में पत्निटॉप का हिल-स्टेशन दक्षिणतम भाग में आता है। पूर्वी छोर पर अस्सार, पश्चिमी पर गूल और उत्तरी पर बनिहाल स्थित है। भूक्षेत्र बहुत पहाड़ी है। इसकी सीमाएँ रेआसी, उधमपुर, डोडा, अनंतनाग और कुलगाम ज़िलों से लगती हैं।\n\n", "id": "677880", "title": "रामबन ज़िला"}
{"url": "https://hi.wikipedia.org/wiki?curid=677891", "text": "जैत्रसिंह चौहान\n\nजैत्रसिंह चौहान (ई०१२४८-१२८२) राजस्थान के एक राजपूत राजा थे। उन्हे रणथम्भौर साम्राज्य का एक महान शासक माना जाता है। रणथम्भौर साम्राज्य में महाराजा जैत्रसिंह का १२४९ ईस्वी के लगभग राज्यारोहण हुआ था। इन्होंने रणथम्भौर साम्राज्य पर ३२ साल तक शासन किया और रणथम्भौर साम्राज्य का विस्तार किया। इनके पुत्र का नाम हम्मीरदेव चौहान था जिन्होंने अपने पिता जैत्रसिंह की याद में रणथंभोर दुर्ग में ३२ खंभो की छतरी का निर्माण करवाया था।\n", "id": "677891", "title": "जैत्रसिंह चौहान"}
{"url": "https://hi.wikipedia.org/wiki?curid=677898", "text": "रणथम्भौर चौहान वंशावली\n\nजयसिंह का पुत्र", "id": "677898", "title": "रणथम्भौर चौहान वंशावली"}
{"url": "https://hi.wikipedia.org/wiki?curid=677908", "text": "सवाई मानसिंह अभयारण्य\n\nसवाई मानसिंह अभयारण्य राजस्थान के सवाई माधोपुर जिले में स्थित एक प्रमुख अभयारण्य है। यह अभयारण्य सवाई माधोपुर जिले के अंतर्गत लगभग 113 वर्गकिलोमीटर क्षेत्र में विस्तृत है। राजस्थान सरकार ने इस अभयारण्य को 1984 ईस्वी में वन्य जीव अभयारण्य घोषित किया। सवाई माधोपुर जिले के रणथंभौर राष्ट्रीय उद्यान से सटा हुआ यह वन्य जीव अभयारण्य मुख्य रूप से बघेरा, जंगली खरगोश, जंगली रीछ व भालू, जंगली सुअर, चिंकारा, सांभर, चीतल आदि वन्य जीवों के लिए प्रसिद्ध है।\n", "id": "677908", "title": "सवाई मानसिंह अभयारण्य"}
{"url": "https://hi.wikipedia.org/wiki?curid=677909", "text": "परमाणु भौतिकी\n\nपरमाणु भौतिकी (Atomic physics) के अन्तर्गत परमाणुओं का अध्ययन इलेक्ट्रानों तथा परमाणु नाभिक के विलगित निकाय के रूप में किया जाता है। इसमें अध्ययन का बिन्दु मुख्यतः यह होता है कि नाभिक के चारों तरफ इलेक्ट्रानों का विन्यास (arrangement) कैसा है और किस प्रक्रिया के द्वारा यह विन्यास परिवर्तित होता है। \n\n", "id": "677909", "title": "परमाणु भौतिकी"}
{"url": "https://hi.wikipedia.org/wiki?curid=677911", "text": "रामेश्वर त्रिवेणी संगम\n\nराजस्थान के सवाई माधोपुर जिले में स्थित तीन नदियों के संगम पर बना भगवान शिव का पवित्र स्थल राजस्थान का त्रिवेणी संगम नाम से प्रसिद्ध धार्मिक स्थल है। \nआदि महाकाव्य रामायण के अनुसार वनवास के समय भगवान राम, लक्ष्मण व सीता वर्तमान सवाई माधोपुर की खण्डार तहसील में स्थित रामेश्वर तीर्थ की जगह एक रात का विश्राम किया था। रामायण के अनुसार दक्षिणी सागर ने जब भगवान राम को रास्ता नहीं दिया तो उसे सुखाने के लिए भगवान राम ने अमोघ बाण का प्रहार किया, जिससे समुद्र के स्थान पर मरूकान्तार हो गया जो अब राजस्थान का पश्चिमोत्तर भाग है। भूगर्भशास्र भी इस बात की पुष्टि करते हैं कि जहाँ अभी रेगिस्तान है, वहां पहले समुद्र लहराता था। \nधार्मिक दृष्टि से पवित्र स्थल के रूप में विख्यात यह स्थान त्रिवेणी संगम के रूप में जाना जाता है, इस स्थान पर तीन प्रमुख नदियों का मिलान होता है, इसी कारण इसे त्रिवेणी संगम नाम दिया गया है, इस जगह पर चंबल नदी , बनास नदी एवं सीप नदी आकर मिलती है, कहाँ जाता है कि प्राचीन काल में भगवान राम ने मिट्टी का शिवलिंग स्थापित करके इसी जगह पर भगवान शिव की पूजा की थी। वर्तमान में इस स्थान पर शिव भक्तों का वर्ष भर जमावड़ा लगा रहता है, चारों तरफ प्रकृति की हरियाली यहाँ के पवित्र स्थान पर चार चाँद लगा देती है। इस त्रिवेणी संगम के पास ही भगवान चतुर्भुजनाथ का मंदिर भी बना हुआ है। \n\nरामेश्वर शिव लिंग के दर्शनार्थ दूर दराज से आने वाले भक्तजन त्रिवेणी में स्नान कर भगवान शिव के शिव लिंग का जलाभिषेक करते हैं, इस स्थान पर प्रतिवर्ष 'कार्तिक पूर्णिमा' एवं 'महा शिवरात्री' पर विशाल मेला भरता है, लाखों की तादाद में यहाँ पर भीड़ इकट्ठा होती है। इस स्थान को राजस्थान में \"मीणा जनजाति का प्रयागराज\" भी कहाँ जाता है।", "id": "677911", "title": "रामेश्वर त्रिवेणी संगम"}
{"url": "https://hi.wikipedia.org/wiki?curid=677919", "text": "खण्डार का अजय दुर्ग\n\nराजस्थान के सवाई माधोपुर जिले में स्थित यह दुर्ग 'अजय दुर्ग' या 'तारागढ़' के नाम से जाना जाता है। यह दुर्ग खण्डार कस्बे में स्थित है, सवाई माधोपुर से इस दुर्ग की दूरी करीब ४० किलोमीटर है। राजस्थान में इस किले का अपना अलग ही महत्व है। एक खड़ी पहाड़ी पर स्थित किले के प्रवेश द्वार पर तीन बड़े दरवाजे है। खतरनाक स्थान पर स्थित होने के कारण किले पर हमलावरों की सेनाओं द्वारा आसानी से विजय प्राप्त करना बेहद कठिन था। कहा जाता है कि खण्डार किले के सतारूड़ राजाओं में से एक राजा जिसने जो भी लड़ाई लड़ी उसमें कभी हार नहीं हुई, इसी कारण इस दुर्ग का नाम पड़ा अजय दुर्ग. मध्य काल में बना यह दुर्ग अर्द्ध चन्द्राकार सा दिखाई देता है। \nइस किले पर शासन करने वाले राजवंशो में से एक मेवाड़ का सिसौदिया वंश था जो कि बाद में मुगलों द्वारा उखाड़ फेंके गए।\n\nखण्डार किले परिसर के अंदर प्रमुख सात मंदिर माने जाते है :\nइन मंदिरों के अलावा दो ओर अन्य मंदिर स्थित है। दुर्ग के भीतर परिसर में दो टैंक और सात तालाबों सहित जल के निकाय बने हुए हैं।\n", "id": "677919", "title": "खण्डार का अजय दुर्ग"}
{"url": "https://hi.wikipedia.org/wiki?curid=677926", "text": "माधो सिंह प्रथम\n\nजयपुर राज्य के महाराजा सवाई माधोसिंह प्रथम प्रमुख महाराजा थे। राजस्थान के सवाई माधोपुर शहर की स्थापना जयपुर के पूर्व महाराजा सवाई माधोसिंह ने 1765 ईस्वी के लगभग की थीं। सवाई माधोसिंह प्रथम की वजह से सवाई माधोपुर शहर 17वीं व 18वीं शताब्दी के आसपास एक ख्याति प्राप्त शहर माना जाने लगा था। \nराजस्थान सरकार ने 15 मई 1949 में सवाई माधोपुर शहर को सवाई माधोसिंह के नाम पर जिला बनाकर उनके द्वारा स्थापित शहर का सम्मान बढ़ा दिया. तब से लेकर आज तक जिले का नाम सवाई माधोपुर के रूप में भारत स्तर पर जाना जाता है। \n", "id": "677926", "title": "माधो सिंह प्रथम"}
{"url": "https://hi.wikipedia.org/wiki?curid=677930", "text": "मुद्रीकरण\n\nकिसी वस्तु को वैध मुद्रा (legal tender) में बदलना मुद्रीकरण (Monetization) कहलाता है। \n\n", "id": "677930", "title": "मुद्रीकरण"}
{"url": "https://hi.wikipedia.org/wiki?curid=677933", "text": "जॉन पॉम्बे मगुफुली\n\nजॉन पोंबे जोसेफ मगुफुली (जन्म: 29 अक्टूबर 1959) तंजानिया के नवनिर्वाचित राष्ट्रपति हैं। उन्होने तंजानिया में हुए राष्ट्रपति चुनावों में सीसीएम पार्टी के बैनर तले 58.46% मत प्राप्त करते हुए जीत दर्ज की। उन्होने इन चुनावों में पूर्व प्रधानमंत्री तथा विपक्ष के नेता, एडवर्ड लोवासा को पराजित किया। एडवर्ड लोसावा को कुल 39.97% मत प्राप्त हुए। इसके पूर्व वे वर्ष 2010 से तंजानिया के निर्माण मंत्री के पद पर कार्यरत थे। उसके पहले वे 1995 से 2000 तक उप निर्माण मंत्री 2000 से 2006 तक निर्माण मंत्री 2006 से 2008 तक भूमि और मानव बस्ती के मंत्री और 2008 से 2010 तक पशुधन एवं मत्स्य पालन मंत्री के रूप में अपनी सेवाएँ दे चुके हैं। वे 1995 से लगातार तंजानियाई संसद के सदस्य हैं।\nइन्होने 1988 में रसायन विज्ञान और गणित के साथ दार इस सलाम विश्वविद्यालय से स्नातक की उपाधि प्राप्त की। वर्ष १९९४ में रसायन विज्ञान में परास्नातक और २००९ में डॉक्टरेट की उपाधि दार इस सलाम विश्वविद्यालय से ही प्राप्त की।\n", "id": "677933", "title": "जॉन पॉम्बे मगुफुली"}
{"url": "https://hi.wikipedia.org/wiki?curid=678013", "text": "काला-गौरा भैरव मंदिर\n\nकाला-गौरा भैरव मंदिर राजस्थान के सवाई माधोपुर जिले के पूर्वी भाग में आकाश को छूता हुआ सा प्रतीत होता है। यह मंदिर बहु मंजिला रूद्र भैरव का तांत्रिक मंदिर है, जो कि प्राचीन काल से विद्यमान है। इस मंदिर के लिए कहाँ जाता है कि प्राचीन काल में यह मंदिर राजस्थान में जादू-टौनो, तंत्र-मंत्र एवं वशीकरण के लिए विख्यात था। मंदिर के प्रवेश द्वार पर दो हाथी सुंड उठाकर खड़े हुए बने हुए हैं। यहाँ दो भैरव मंदिर है जिन्हें काला-गौरा भैरव के नाम से जाना जाता है, दोनों ही मंदिरों पर सुंड उठाये गजराज चित्रित है। इन मंदिरों को तामसी व राजसी शैली में निरूपित किया गया है। यह मंदिर प्राचीन सवाई माधोपुर शहर के मुख्य द्वार पर बने हुए हैं।\n\n", "id": "678013", "title": "काला-गौरा भैरव मंदिर"}
{"url": "https://hi.wikipedia.org/wiki?curid=678060", "text": "अफज़ल अहमद सैयद\n\nअफज़ल अहमद सैयद (افضال احمد سيد) एक समकालीन उर्दू कवि और अनुवादक, है जिसे दोनों शास्त्रीय और आधुनिक उर्दू काव्य अभिव्यक्ति की अपनी महारत के लिए जाना जाता है।\n\n1946 में, गाजीपुर, भारत में जन्मिया, अफज़ल अहमद सैयद 1976 के बाद से कराची, पाकिस्तान, में रहता है जहां वह एक कीटविज्ञानी के रूप में काम करता है।वह आधुनिक नज़्म संग्रहों का लेखक है: چھينی ہوئ تاريخ (छीनी हूए तारीख़, 1984), دو زبانوں ميں سزاۓ موت (दो ज़बानों में सज़ाए मौत , 1990), और روکوکو اور دوسری دنيائيں (रो को को और दूसरी दुनियाएँ, 2000). शास्त्रीय गज़लों  एक अन्य संग्रह  है خيمہُ سياہ (ख़ीमहु स्याह, 1988).\n\n", "id": "678060", "title": "अफज़ल अहमद सैयद"}
{"url": "https://hi.wikipedia.org/wiki?curid=678065", "text": "हरजीत सिंह सज्जन\n\nहरजीत सिंह सज्जन PC OMM MSM CD सांसद (जन्म 1970 या 1971) एक कनाडियाई लिबरल (उदारवादी) राजनीतिज्ञ, वर्तमान रक्षा मंत्री व दक्षिण वैंकुवर निर्वाचन क्षेत्र से हाउस ऑफ़ कॉमन्स, कनाडा के सांसद हैं। सज्जन संसद में पहली बार 2015 के संघीय चुनावों में चुने गये हैं। उन्होंने इस क्षेत्र से निवर्तमान सांसद कनाडा की कंज़र्वेटिव पार्टी के वेई यंग को हराया और ४ नवंबर २०१५ को जस्टिन ट्रूडो के मंत्रिमंडल में कनाडा के रक्षा मंत्री का पदभार ग्रहण किया। राजनीति में आने से पहले सज्जन वैंकुवर पुलिस विभाग में गैंग अपराध शाखा में जाँच अधिकारी (डिटेक्टिव) के पद पर कार्यरत थे। उन्हें अफगानिस्तान में स्थापित कनाडा के सैन्य बलों के लिये दी गई अपनी सेवा के लिये रेज़ीमेंटल कमांडर की पदवी भी मिली थी। सज्जन पहले सिख थे जिन्होंने कनाडा की किसी सैन्य रेज़ीमेंट की कमान संभाली थी। \n\nहरजीत सिंह सज्जन का जन्म पंजाब के होशियारपुर जिले के बोम्बेली गांव में एक सिख परिवार में हुआ था। जब वो पांच वर्ष के थे तभी उनका परिवार कनाडा चला गया। वो वैंकुवर में पले बढे और डॉक्टर कुलजीत कौर से शादी की जिनसे उन्हें एक बेटा व एक बेटी हैं।\n\nसज्जन ने वैंकुवर पुलिस विभाग में ११ वर्षों तक अधिकारी के तौर पर काम किया। यहाँ विभाग के गैंग अपराध शाखा में जाँच अधिकारी (डिटेक्टिव) के पद पर रहते हुए उन्होंने अपना कार्यकाल खत्म किया।\n\nसज्जन ने १९८९ में सेना में शामिल हुए और लेफ्टिनेंट कर्नल के पद पर रहते हुए कैनेडियन थल सेना में अपनी सेवाएँ दीं। सेना में अपने कार्यकाल के दौरान वो कंधार में शाही कैनेडियन रेज़ीमेंट की पहली बटालियन में शामिल हुए। अपने कार्यकाल में उन्हें ४ बार विदेश भेजा गया, एक बार बॉस्निया और हर्ज़ेगोविना और तीन बार अफगानिस्तान। २०११ में वो ब्रिटिश कोलम्बियन रेज़ीमेंट के कप्तान नियुक्त हुए। कांधार प्राँत में तालिबान का प्रभाव कम करने के लिए २०१३ में इन्हें मेरिटोरियस सर्विस मेडल से सम्मानित किया गया। उन्हें कैनेडियन पीसकीपिंग मेडल से भी सम्मानित किया जा चुका है। वे ऑर्डर ऑफ मिलिटरी मेरिट सम्मान भी प्राप्त कर चुके हैं। ब्रिगेडियर जनरल डेविड फ्रेज़र ने कांधार अभियान में उन्हें \"द बेस्ट सिंगल कैनेडियन इंटेलिजेंस एसेट\" के रूप में मान्यता दी थी। वे ब्रिटिश कोलम्बिया के लेफ्टिनेण्ट गवर्नर के ऐड-डि-कैम्‍प भी रह चुके हैं। \n\nहरजीत 2015 के चुनाव में वैंकूवर दक्षिण से चुनाव लड़े और निवर्तमान कंज़र्वेटिव साँसद वेई यंग को हराया। प्रधानमंत्री जस्टिन ट्रूडो ने अपने ४ नवंबर २०१५ को गठित प्रथम मंत्रिमंडल में हरजीत को रक्षा मंत्री के पद की जिम्मेदारी दी।\n", "id": "678065", "title": "हरजीत सिंह सज्जन"}
{"url": "https://hi.wikipedia.org/wiki?curid=678082", "text": "खडकवासला बाँध\n\nखडकवासला महाराष्ट्र के पुणे शहर से २० किमी दूरी पर स्थित एक बाँध है। यह मुठा नदी पर निर्मित है।\n", "id": "678082", "title": "खडकवासला बाँध"}
{"url": "https://hi.wikipedia.org/wiki?curid=678085", "text": "मारियो जे मोलिना\n\nमारियो जोसेफ मोलिना (; जन्म १९ मार्च १९४३) एक मैक्सिकन रसायनशास्त्री और शिक्षाविद हैं। इन्हें क्लोरोफ्ल्यूरो कार्बन द्वारा ओजोन ह्रास की खोज और इसके लिये मॉडल विकसित करने के लिये जाना जाता है और इसके लिये इन्हें वर्ष 1995 का रसायन के क्षेत्र में नोबल पुरस्कार दिया गया था।\n\nकैलिफोर्निया विश्विद्यालय में कार्य करते हुए फ्रैंक शेरवुड रॉलैंड के साथ मिलकर मोलिना ने एक मॉडल विकसित किया जिसे रॉलैंड-मोलिना मॉडल के नाम से जाना जाता है। \n\nवर्ष २००३ में ह्यूमनिस्ट मैनिफेस्टो पर दस्तखत करने वाले २२ नोबल प्राप्त वैज्ञानिकों में मोलिना भी शामिल थे।\n", "id": "678085", "title": "मारियो जे मोलिना"}
{"url": "https://hi.wikipedia.org/wiki?curid=678086", "text": "न्यू यॉर्क हिल्टन मिडटाउन\n\nन्यू यॉर्क हिल्टन मिडटाउन, न्यू यॉर्क शहर का सबसे बड़ा और विश्व का १०१वाँ सबसे उँचा होटेल (सराय) है। इस होटेल का मालिकाना हक एवं प्रबंधन का अधिकार हिल्टन वर्ल्डवाइड नाम की कंपनी के पास है।\nइसकी ४७ मंज़िल उँची इमारत रॉकेफेलर सेंटर के उत्तरपूर्वी छोर पर \"सिकस्थ एवन्यू और 53 स्ट्रीट\" पर स्थित है। इस होटेल में जॉन एफ. केनेडी एवं उसके बाद के सभी अमेरिकी राष्ट्रपति अतिथि के तौर पर रह चुके है। १९६४ में महान कलाकार समूह बीटल्स भी अपने एड सलिवन थियेटर की यात्रा के दौरान यहाँ ठहरा था। १९७३ में दुनिया का सबसे पहला मोबाइल फोन कॉल भी इसी होटेल के अतिथि मार्टिन कूपर द्वारा इस होटेल के सामने से किया गया था।\n\nइस परियोजना को हिल्टन होटेल्स कॉर्पोरेशन, द रॉकेफेल्लर ग्रूप, और द उरीस बिल्डिंग कॉर्पोरेशन द्वारा संयुक्त रूप से पूरा किया गया था। इसके असली वास्तुकार मॉरिस लापिडूस थे जिन्होने इसे फॉंटनब्ल्ट होटेल बिल्डिंग की संरचना के अनुसार वक्राकार रूप में बनाने का प्रस्ताव रखा था। परंतु लापिडूस को इस योजना से हटना पड़ा क्योंकि वे पास ही में एक दूसरे होटेल \"अमेरिकाना होटेल\" (वर्तमान में द शेरेटन \"न्यूयॉर्क होटेल एंड टावर्स\" की संरचना पर भी काम कर रहे थे। \nइसके बाद विलियम बी. टैबलर को इस कार्य के लिए अनुबंधित किया गया एवं उन्होने इसको स्लैब के आधार पर डिज़ाइन किया। इसका उद्घाटन २६ जून, १९६३, को किया गया और उस समय यह २,१५३ कमरो के साथ न्यूयॉर्क सिटी शहर का सबसे बड़ा होटेल था।\n\nहिल्टन होटेल्स एंड रिज़ॉर्ट्स का यह दावा है कि इंग्लेंड के महान गीतकार और संगीतकार जॉन लेनन द्वारा १९७१ में रचित इमेजीन नाम के गीत के बोल इसी होटेल में लिखे गया थे। \nयह होटेल अपने पश्चिमी भाग के पास वाली उस इमारत की भी मालिक है जहाँ अडेल्फी थियेटर था और जिसमे द हनिमूनर्स नाम के धारावाहिक के कुछ एपिसोड की शूटिंग हुई थी। १९७० में अडेल्फी थियेटर को गिरा दिया गया। इस स्थान पर १९८९ में १३२५ \"एवन्यू ऑफ द अमेरिकास नाम\" के कार्यालय भवन का निर्माण किया गया। यह भवन होटेल से एक गलियारे के द्वारा जुड़ा हुआ है और \"के सिकस्थ एवन्यू\" वाले पते का ही उपयोग करता है जबकि यह सेवेन्थ एवन्यू के ज़्यादा नज़दीक है।\n\n१९९० में १ करोड़ डालर की लागत से किए गये नवनिर्माण के बाद होटेल के कमरों की कुल संख्या घट कर १९८० हो गई। इस होटेल का ११९१-९४ में फिर से नवनिर्माण किया गया और ११९८-२००० में एक बार फिर से १ करोड़ डालर के खर्चे के साथ किए गये नवनिर्माण से इसकी लॉबी का कायापलट हो गया। साथ ही पाँचवे तल पर ८०० वर्ग फ़ुट (७४० वर्ग मीटर) वाला \"प्रेकॉर यूएसए\" नाम का एक फिटनेस सेंटर भी बनाया गया।\n\nइसी समय के आसपास इस होटेल का नाम बदलकर हिल्टन न्यू यॉर्क कर दिया गया क्योंकि हिल्टन समूह की उस समय की प्रचार योजना के अनुसार होटलों के नाम के पहले शहर का नाम लगाने का प्रचलन चल रहा था। २००७ में हुए चौथे नवनिर्माण के साथ ही होटेल में ४२ से लेकर ४४ तल पर ४७ सूईट बनाए गये।\n\n२०१३ में इसकी ५०वीं वर्षगाँठ के अवसर पर होटेल का नाम पुनः बदल कर न्यू यॉर्क हिल्टन मिडटाउन कर दिया गया। साथ ही साथ होटेल ने कमरों में खाना पहुचाने का नियम भी ख़त्म कर दिया। एक नये रेस्तराँ की स्थापना की गयी जिसने \"हर्ब एण्ड किचन\" से नाम अपनी एक अलग रूम डेलिवरी शुरू की।\n", "id": "678086", "title": "न्यू यॉर्क हिल्टन मिडटाउन"}
{"url": "https://hi.wikipedia.org/wiki?curid=678103", "text": "क्रोएशिया एयरलाइन्स\n\nक्रोएशिया एयरलाइन, क्रोएशिया देश की प्रमुख राष्ट्रीय एयरलाइन है। इस का मुख्य कार्यालय जगरेब शहर के निकट बुज़ीन नाम के स्थान पर है।यह युरोप स्थित कई सारे गंतव्यो हेतु उड़ानो का संचालन करती है। इसका मुख्य परिचालन केंद्र जगरेब इंटरनॅशनल एयरपोर्ट और इसके मुख्य उड़ान स्थल डुब्रॉवनिक, स्प्लिट, और ज़ेडार हैं। नवंबर २००४ से क्रोएशिया एयरलाइन, स्टार एलायंस नाम की एक प्रमुख एयरलाइन समूह की सदस्य है।\n\nअपने २५ साल के सेवा कल के दौरान क्रोएशिया एयरलाइन की छवि एक मध्यम आकार के एयरलाइन की है, जो की अपनी उड़ान सुरक्षा, यात्री सेवा की गुणवत्ता एवं इसके कर्मचारियो के पेशेवर कौशल के लिए सराही जाती है। यह युरोप के लगभग सभी गंतव्यों के लिए छोटी एवं लंबी दोनो तरह की उड़ानो का संचालन करती है।। क्रोएशिया एयरलाइन का अपने देश के पर्यटन में खास योगदान है क्योंकि क्रोएशिया आने वाले लगभग एक तिहाई पर्यटक इस एयरलाइन के उड़ानो द्वारा ही आते हैं। साथ ही २०१४ के आँकड़ो अनुसार के यह क्रोएशिया की चौथी सबसे बड़ी निर्यातक भी है।\n\nइस एयरलाइन की स्थापना २० जुलाई १९८९ को की गयी थी और तब इसका नाम ज़गाल (जगरेब एयरलाइन) था। शुरू में इसके पास सिर्फ़ एक सेस्ना ४०२ विमान था जो के यू पी एस कंपनी के लिए मालवाहक कार्य करता था। क्रोएशिया में पहले लोकतांत्रिक चुनाव के बाद इस का नाम २३ जुलाई १९९० से क्रोएशिया एयरलाइन कर दिया गया।\n\nसन २००० में दो और एयरबस विमान इसके बेड़े में शामिल किए गये और पहली बार स्वचालित टिकट प्रणाली का उपयोग शुरू किया गया। २००१ में इस एयरलाइन को जर्मन विमानन प्राधिकरण लूफ़्थफहर्त-बूंदेसांत द्वारा रखरखाव और तकनीकी कृत्य का प्रमाण पत्र मिला। १८ नवंबर २०१४ को क्रोएशिया एयरलाइन, स्टार एलायंस में शामिल हो गई।\n\nमार्च २००९ तक कंपनी ने १९९३ में शामिल किए गये कम दूरी वाले तीन एटीआर 42 विमानो को अपने बेड़े से हटा दिया और इनकी जगह ६ बॉंबर्डियर डैश 8 क्यू400 एस विमान शामिल किए गये। इनमे से पहला विमान मई २००८ में शामिल किया गया।\n\n२२ अक्तूबर २००८ को क्रोएशिया एयरलाइन और एयरबस ने १३२ सीटों वाले चार और ए ३१९ विमानो को शामिल किए जाने को घोषणा की जो कि २०१३ तक बेड़े में शामिल कर लिए जाने थे।\n\n९९.७२% की हिस्सेदारी के साथ क्रोएशिया एयरलाइन की सबसे बड़ी शेयरधारक क्रोएशिया की सरकारी असेट मॅनेज्मेंट एजेन्सी है। जबकि जगरेब एयरपोर्ट एलएलसी लिमिटेड की साझेदारी १.७२% है। क्रोएशिया की स्टेट एजेन्सी फॉर डेपॉज़िट इन्षुरेन्स आंड बॅंक रीहॅबिलिटेशन के पास ०.७६% शेयर हैं तथा ०.५०% की साझेदरी आम जनता के पास है।\n\nअपने मुख्य कारोबार के साथ साथ क्रोएशिया एयरलाइन के पास कई विमानन संबधी सहायक कंपनिया भी है . जैसे कि :-\n\n\nवर्तमान क्रोएशिया एयरलाइन की कई सारे एयरलाइन के साथ कोड साझेदारी समझौते है। जैसे कि\n\n\nजुलाइ २०१५ की ताज़ा जानकारी के अनुसार के विमान दस्ते में निम्नांकित विमान शामिल थे, जिनकी औसत आयु ११.५ वर्ष है।\n", "id": "678103", "title": "क्रोएशिया एयरलाइन्स"}
{"url": "https://hi.wikipedia.org/wiki?curid=678138", "text": "जिवा महाला\n\nजिवा महाला छत्रपति शिवाजी के अंगरक्षक थे। \"\" में इन्होने शिवाजी के प्राण बचाए थे।\n", "id": "678138", "title": "जिवा महाला"}
{"url": "https://hi.wikipedia.org/wiki?curid=678162", "text": "सीताराम लालस\n\nसीताराम लालस ((25 नवम्बर 1912 - दिसम्बर 1986) भारत के प्रख्यात कोशकर्मी तथा भाषाविज्ञानी थे। उन्होने राजस्थानी का पहला शब्दकोश निर्मित किया जिसका नाम 'राजस्थानी शबद कोश' है। उन्होने 'राजस्थानी-हिन्दी वृहद कोश' की भी रचना की।\n", "id": "678162", "title": "सीताराम लालस"}
{"url": "https://hi.wikipedia.org/wiki?curid=678167", "text": "शब्दनगरी\n\nशब्दनगरी हिन्दी की पहली ब्लॉगिंग एवं सोशल नेटवर्किंग वेबसाइट है। इसे आई आई टी के एक पूर्व छात्र अमितेश मिश्रा ने आरभ किया है। इस वेबसाइट पर उपयोक्ता हिन्दी में अपनी कहानियां, कवितायें और कमेंट डाल सकते हैं साथ ही अपनी विचारधारा वाले लेखकों और हिन्दी भाषी लोगों से बहुत आसानी से जुड़ सकते हैं। इस वेबसाइट का लक्ष्य भारत के 65 करोड़ हिन्दीभाषी लोग हैं जो हिंदी में बोलते, लिखते और पढ़ते हैं।\n\n\n\n", "id": "678167", "title": "शब्दनगरी"}
{"url": "https://hi.wikipedia.org/wiki?curid=678171", "text": "प्रताप\n\n'प्रताप के निम्नलिखित आशय हो सकते हैं:\n\n\n", "id": "678171", "title": "प्रताप"}
{"url": "https://hi.wikipedia.org/wiki?curid=678256", "text": "देवीदास ठाकुर\n\nदेवीदास ठाकुर (9 दिसम्बर 1929 - 3 फरवरी 2007) एक राजनीतिज्ञ तथा असम के राज्यपाल थे। वे जम्मू और कश्मीर के उप मुख्यमंत्री तथा वित्त मंत्री भी रह चुके थे। यह जम्मू और कश्मीर उच्च न्यायालय के न्यायाधीश भी रहे है।\n", "id": "678256", "title": "देवीदास ठाकुर"}
{"url": "https://hi.wikipedia.org/wiki?curid=678267", "text": "नगेन्द्र सिंह\n\nडॉ॰ नगेन्द्र सिँह डूंगरपुर (18 मार्च 1914-11 दिसम्बर 1988) अन्तरराष्ट्रीय न्यायालय के पूर्व अध्यक्ष थे। वे भारत के पूर्व मुख्य चुनाव आयुक्त रह चुके थे।\n", "id": "678267", "title": "नगेन्द्र सिंह"}
{"url": "https://hi.wikipedia.org/wiki?curid=678286", "text": "रिंगटोन (फ़िल्म)\n\nरिंगटोन एक भारतीय मलयालम फ़िल्म है, जिसका निर्देशन अज्मल ने और निर्माण स्वामीनाथन, प्रभुकुमार व के॰ डी॰ श्रीकुमार ने किया है। जिसमें सुरेश गोपी, बाला और मेघा नैयर ने अभिनय किया है।\n\nकृष्णा (बाला) अपनी माँ को को लाठी चार्ज से बचाने के लिए पुलिस से भाग रहा है। वो एक ट्रक में यात्रा कर रहा है और वहाँ मीरा (मेगना नैयर) से मिलता है। ट्रक दुर्घटनाग्रस्त हो जाता है और वो ट्रक मालिक (राजन पी॰ देव) के अतिथि के रूप में रुकते हैं। निनान कोशी (सुरेश गोपी) इस मामले की जाँच के लिए पूछता है।\n", "id": "678286", "title": "रिंगटोन (फ़िल्म)"}
{"url": "https://hi.wikipedia.org/wiki?curid=678358", "text": "चंबल वन्य जीव अभयारण्य\n\nचंबल वन्य जीव अभयारण्य भारत देश में राजस्थान प्रान्त में सवाई माधोपुर , कोटा, बूँदी, धौलपुर एवं करौली जिलों के अंतर्गत आता है। इसका क्षेत्रफल २८० वर्ग किमी है। इसे राजस्थान राज्य सरकार ने 1983 ईस्वी में वन्य जीव अभयारण्य घोषित किया था। यह घड़ियालों के लिए मुख्य रूप से जाना जाता है। इसका वानिक मुख्यालय रणथम्भौर से संचालित होता है। इसकी प्रसाशन व्यवस्था तीन राज्य [[उत्तरप्रदेश[], [[मध्यप्रदेश]] और [[राजस्थान]] के हाथों में है। १९७९ में स्थापित इस अभयारण्य के कोर क्षेत्र में ४०० किमी लंबी चंबल नदी आती है।\n\n[[श्रेणी:धौलपुर]]\n[[श्रेणी:भारत के अभयारण्य]]", "id": "678358", "title": "चंबल वन्य जीव अभयारण्य"}
{"url": "https://hi.wikipedia.org/wiki?curid=678362", "text": "कैला देवी वन्य जीव अभयारण्य\n\nकैला देवी वन्य जीव अभयारण्य भारत देश में राजस्थान राज्य में सवाई माधोपुर एवं करौली जिले के अंतर्गत ३७६ वर्ग किलोमीटर क्षेत्र में स्थित है। इसे ईस्वी सन १९८३ में वन्य जीव अभयारण्य का दर्जा दिया गया था। इसमें मुख्य रूप से बघेरा,गोश, रीछ, सुअर, चिंकारा, सांभर, चीतल एवं लोमड़ी आदि वन्य जीव पाये जाते हैं। अभयारण्य राजस्थान और \nमध्यप्रदेश की सीमा को जोड़ता है। अभयारण्य के पश्चिमी किनारे पर बनास नदी और दक्षिण-पूर्व दिशा में चम्बल नदी का प्रवाह है।\nकैला देवी वन्यजीव अभयारण्य का नाम कैला देवी मंदिर के नाम से पड़ा है। \n", "id": "678362", "title": "कैला देवी वन्य जीव अभयारण्य"}
{"url": "https://hi.wikipedia.org/wiki?curid=678381", "text": "खारिया\n\nखारिया भारत के वृहद जन-जातीय समुदायों मे से एक है\n\nखारिया समुदाय तीन वर्गों में विभाजित है। दूध खारिया, ढेलकी खारिया व हिल खारिया। प्रथम दो जातियाँ औस्ट्रो-एसियाटिक खारिया भाषा बोलती है तथा हिल खारिया लोगो ने अपनी भाषा इंडो-आर्यन खारिया थार मे परिवर्तित कर दी है।\n\nदूध खारिया व ढेलकी खारिया सम्मिलित रूप से एक जन जाति हैं। इनके पूर्वज रूईदास पटना के निवासी थे। एक अहीर राजा द्वारा खारिया लोगों पर आक्रमण के फलस्वरूप वे भाग कर छोटा नागपुर में आ बसे थे।\n\nहिल खारिया भारत में अलग अलग राज्यों में पाये जाते हैं। उड़ीसा मे वे मयूरभंज जिले के जसीपुर व करंजिया भागों मे पाये जाते हैं। झारखंड मे वे पूर्वी सिंघभूम,गुमला, सिंदेगा जिलों में केन्द्रित है, जहाँ वे मुसबानी, दुमरिया व चकुलिया भागों मे बहुतायत में हैं। पश्चिम बंगाल के पश्चिम मिदनापुर, बांकुरा व पुरुलिया में उनका निवास है। पुरुलिया में वे बहुसंख्यक हैं।\n\nThe Hill Kharia are also called Pahari (meaning “Hill”) Kharia, Savara/Sabar, Kheria, Erenga, or Pahar. Outsiders call them Kharia but they call themselves as Sabar. They are called “Pahari (Hill) Kharia” because they live in the midst of forest and depend upon forest produces.\n\nThere are several gotras (clans) among the Hill Kharia such as Golgo, Bhunia, Sandi, Gidi, Dehuri, Pichria, Nago, Tolong, Suya, Dhar, Tesa, Kotal, Kharmoi, Digar, Laha, Saddar, Sikari, Rai, Khan, Dolai, Sal, Alkosi and Khiladi. Golgo seems to be dominant one because in every village that clan is spelt out first whenever their clans were asked.\n\nThey mainly inhabit Bihar, Madhya Pradesh, Odisha and West Bengal. A few families can be found in Assam and Andaman islands. According to 1981 census, their population in Bihar is 141,771, in Odisha it is 144,178, and in Madhya Pradesh it is 6892.\n\nThe Kharia who were under Zamindar during British rule are now land owning peasants in independent India. All Kharia speak their traditional dialect. The Language speken by them is a branch of Munda language. They are very close to the nature and culture of the tribe is influenced by its ecological and cultural surroundings.\n\nThe Hill Kharia have preserved their traditional dress pattern and rest of the Kharia have been influenced by the modern contacts and changed their dressing style. Traditionally, they wear Dhoti called Bhagwan. women wear saree falling up to the ankles. A part of the saree covers their bosom. The traditional dress is nowadays going out of use. Both men and women wear ornaments generally made of Brass, Nickel, Aluminium, Silver and rarely of Gold. Dudh Kharia women prefer Gold ornaments.\n\nDifferent levels of economic developments on sectional basis exist among Kharia. The Hill Kharia is a food gathering, hunting and labourer community. The Dhelkis are agricultural labourers and agriculturalists, while Dudh Kharia are exclusively agriculturists in their primary economy.\n\nKharia people are skilled in cottage industries.\n\nKharia are said to be the great dancers. Youth of both sexes dance together. sometimes they form two groups each of males and females and sing one after the other. It is like conversion is going on between boys and girls in the form of the song.\nThe following dance patterns are prevalent among Kharias-\nHario, Kinbhar, Halka, Kudhing and Jadhura.\n\n\n", "id": "678381", "title": "खारिया"}
{"url": "https://hi.wikipedia.org/wiki?curid=678405", "text": "भंवरी देवी\n\nभंवरी देवी (बवरी देवी) के नाम से भी जानी जाती हैं। भंवरी देवी भारत के राजस्थान राज्य के भटेरी गांव की निवासी और एक दलित सामाजिक कार्यकर्ता थीं। देवी ने १९९२ में बाल विवाह पर रोक लगाने की कोशिश की थी लेकिन कुछ उच्च वर्ग के लोगों ने सामूहिक दुष्कर्म किया था। \n", "id": "678405", "title": "भंवरी देवी"}
{"url": "https://hi.wikipedia.org/wiki?curid=678427", "text": "रामबन\n\nरामबन () भारत के जम्मू और कश्मीर प्रान्त का एक नगर है। यह रामबन ज़िले का मुख्यालय है।\n\n", "id": "678427", "title": "रामबन"}
{"url": "https://hi.wikipedia.org/wiki?curid=678447", "text": "कँवालजी आखेट निषिद्द क्षेत्र\n\nकँवालजी आखेट निषिद्द क्षेत्र भारत के राजस्थान प्रान्त में सवाई माधोपुर के सवाई मानसिंह अभयारण्य से सटा हुआ है, यहाँ पर शिकार करना प्रतिबंधित है। इस क्षेत्र के अंतर्गत भगवान शिव का पवित्र मंदिर स्थित है जो कि 'कमलेश्वर' या कँवालजी के नाम से जाना जाता है। कँवालजी आखेट निषिद्ध क्षेत्र का वानिक मुख्यालय सवाई माधोपुर जिले के रणथम्भौर नेशनल पार्क से संचालित होता है।\n", "id": "678447", "title": "कँवालजी आखेट निषिद्द क्षेत्र"}
{"url": "https://hi.wikipedia.org/wiki?curid=678481", "text": "जिनसेन\n\nजिनसेन आचार्य दिगम्बर परम्परा के एक प्रमुख आचार्य थे। वह महापुराण के रचयता है। उन्होंने धवला टीका पूरी की थी। जैन ग्रंथ हरिवंश-पुराण के रचियता अन्य जिनसेन थे यह नहीं। \n\nजिनसेन आचार्य, आचार्य वीरसेन के शिष्य थे। उन्होंने अपने गुरु द्वारा लिखी गयी कषायप्रभ्रिता की प्रख्यात टीका \"धवला\" को पूरा किया था। महापुराण के दो भाग उत्तरपुराण और आदिपुराण है। उनके शिष्य गुणभद्र ने उनके इस कार्य को पूरा किया था।\n\n", "id": "678481", "title": "जिनसेन"}
{"url": "https://hi.wikipedia.org/wiki?curid=678489", "text": "चेरुशेरी नम्बूतिरी\n\nचेरुशेरी नम्बूतिरी (१३७५-१४७५) कृष्ण गाधा के लेखक है। इस महाकाव्य को मलयालम महीने के दौरान कृष्ण की पूजा के एक अधिनियम के रूप में भारत में किया जाता है। \nचेरुशेरी नम्बूतिरी १३७५ और १४७५ ए.डी के बीच रहता करते है। चेरुशेरी उनका पैतृक इल्लम का नाम है।। उनका जन्म कन्नूर जिले उत्तर मलबार के कोलत्तुनाडु के कानत्तूर ग्राम में हुए। अनेक विद्वानों का राय यह है की वो पूनत्तिल नम्बूतिरी के अलावा अन्य कोई नही है। वह एक अदालत कवी और कोलत्तुनाडु की उदयवर्मा राजा के आश्रित थे।\n\nचेरुशेरी का सबसे बड़ा कृति \" कृष्ण गाधा \" एक महाकव्य है। यह मलयालम के पहले महाकाव्य है। राजा \" वीरस्रिम्कला\" और अन्य सम्मान के साथ उसे उपहार में दिया। कुछ विद्वानों का सोच है उन्होनें \"चेरुशेरी भारतम\" भी लिखा है। चेरुशेरी मलयालम में कविता लेखन के गाधा शैली के प्रवर्तक है। कृष्ण गाथा \" भागवत पुराण \" के दसवें सर्ग के आधार पर भगवान कृष्ण के बचपन शरारतों की कहानी है। यह कहा जाता है कि चेरुशेरी ने एक माँ अपने बच्छे को सोया करने के लिये गाया लोरी से प्रेरित थे। उन्होनें अपनी रचना के लिये इस छंद पद्ध्ति का इस्तेमाल किया। कृष्ण गाथा में, हम एक बोलने का ढंग देख सकते है, जो वर्तमान काल के समान है। विषय प्रभु श्री कृष्ण की कहानी से संबंधित है। इस कृति \" एरुत्तच्छन \" के \"आध्यात्म रामायण \" के समान केरल के लोगों द्वारा सम्मानित किया गया है।\" एरुत्तच्छन आधुनिक मलयालम साहित्य के पिता के रूप में जाना जाता है \"। यह माना जाता है की चेरुशेरी उत्तर केरल के कुम्ब्रनातु तालुक के पूनम में मलयालम कैलेंडर में वर्ष ६५० के आसपास रहते थे। इस कवी के जीवन के बारे में इतिहास में दर्ज कोई ज्यादा विवरण नही है। लेकिन अगर हम कृष्ण गाथा को ध्यान से अध्ययन करे पता चलता चेरुशेरी एक गहरी सौंदर्य बोध के कवि थे। कृष्ण गाथा \"मंजरी\" के रूप में जाना जाता एक मधुर छंद में लिखा है। इस कविता भर विशेषण के भव्य उपयोग के साथ लंबा सुंदर वर्णन भी है जो इस रचना काफी रोचक और मनोरंजक बना देता है। जुनून, भक्ति, हास्य और गर्मजोशी की भावनाओं सभी इस कविता में एक वरिष्ठ स्तर में खोज कर रहे है। भागवत पुराण के आधार पर भगवान श्री कृष्ण स्वर्ग की प्राप्त सहित के पूरे जीवन इस रचना में इतने भक्ती के साथ चर्चा की है कि कैसे अच्छी तरह से करने के लिये के रूप में अकथनीय है। \n\nभाषा में साहस के साथ नहीं लेकिन भाषा में नम्रता के साथ चेरुशेरी केरलवासियों का दिल जीत लिया और केरल का गौरव बन गया। श्री चिराक्कल बालकृष्णन नायर चेरुशेरी नंबूतिरी और अपने कृतियों के बारे में अनुसंधान कार्यों में बहुमूल्य योगदान दिया था। चिराक्कल बालकृष्णन नायर चेरुशेरी पर अध्ययन में एक आधिकारिक स्रोत के रूप में माना जाता है। चिराक्कल के लेख केरल साहित्य अकादमी, त्रिशूर द्वारा प्रकाशित किया है। चेरुशेरी केरल में रह चुके सभी महानतम कवियों में एक है। उनके ग्रंथों ने केरल राज्य की आबादी के लिये खुशी और गर्व लाया है।\n", "id": "678489", "title": "चेरुशेरी नम्बूतिरी"}
{"url": "https://hi.wikipedia.org/wiki?curid=678490", "text": "जैन ग्रंथ\n\nजैन ग्रंथ शब्द, जैन धर्म पर लिखे गए ग्रंथो के लिए प्रयोग किया जाता है। जैन धर्म के मूल ग्रंथो को आगम कहा जाता है। आगम का ज्ञान रखने वाले आचार्यों द्वारा लिखे गए ग्रंथ या टीका आदि को \"जैन ग्रंथ\" कहा जाता है।\n\nषट्खण्डागम, \nसमयसार, \nप्रवचनसार,\nरत्नकरण्ड श्रावकाचार,\nपुरुषार्थ सिद्धयुपाय, \nइष्टोपदेश, \nधवला टीका,\nमहाधवला टीका,\nकसायपाहुड,\nजयधवला टीका,\nयोगसार,\nपञ्चास्तिकायसार,\nबारसाणुवेक्खा,\nआप्तमीमांसा,\nअष्टशती टीका,\nअष्टसहस्री टीका,\nतत्त्वार्थराजवार्तिक टीका,\nतत्त्वार्थश्लोकवार्तिक टीका,\nसमाधितन्त्र,\nभगवती आराधना,\nमूलाचार,\nगोम्मटसार,\nद्रव्यसंग्रह,\nभद्रबाहु संहिता\n\n\nतत्त्वार्थ सूत्र, आचार्य उमास्वामी द्वारा रचित जैन ग्रन्थ है। इसे \"मोक्ष-शास्त्र\" भी कहते हैं।\n\n", "id": "678490", "title": "जैन ग्रंथ"}
{"url": "https://hi.wikipedia.org/wiki?curid=678498", "text": "गेरू\n\nगेरू या गैरिक (ochre) हलकी पीली से लेकर गहरी लाल, भूरी या बैंगनी रंग की मिट्टी है जो लोह आक्साइड से ढँकी रहती है। यह दो प्रकार की होती है। एक का आधार चिकनी मिट्टी होती है तथा दूसरे का खड़िया मिश्रित मिट्टी। दोनों जातियों में से प्रथम का रंग अधिक शुद्ध तथा दर्शनीय होता है। \n\nकुछ प्रकार के गेरू पीस लेने पर ही काम में लाने योग्य हो जाते हें, किंतु अन्य को निस्तापित करना (calcine) पड़ता है, जिससे उनके रंगों में परिवर्तन हो जाता है और तब वे काम के होते हैं। 'रोमन मृत्तिका' (Roman earth या Terra do siena) नामक प्रसिद्ध गेरू प्राकृतिक अवस्था में धूमिल रंग का होता है, किंतु निस्तापित करने पर यह कलाकारों को प्रिय, सुंदर भूरे रंग का हो जाता है। जिस गेरू में कार्बनिक पदार्थ अधिक होता है उसे निस्तापित करके वार्निश या तेल में मिलाने पर, शीघ्र सूखने का गुण बढ़ जाता है। बहुत सा गेरू कृत्रिम रीति से भी तैयार किया जाता है।\n\nगेरू का उपयोग सोने के आभूषणों पर ओप या चमक लाने तथा कपड़ा रँगने के विविध प्रकार के रंगों और तैलरंग तैयार करने में होता है।\n\n", "id": "678498", "title": "गेरू"}
{"url": "https://hi.wikipedia.org/wiki?curid=678508", "text": "परतदार पत्थर\n\nस्लेट (Slate) महीन कणों वाला रूपान्तरित शैल है। यह बेलबूटेदार (foliated) और समांगी (homogeneous) होती है। \n", "id": "678508", "title": "परतदार पत्थर"}
{"url": "https://hi.wikipedia.org/wiki?curid=678514", "text": "इवान अलेक्सँद्रोविच गोंचारोब\n\nइवान अलेक्सँद्रोविच गोंचारोब (रूसी: Ива́н Алекса́ндрович Гончаро́в, Ivan Aleksandrovich Goncharov; 18 जून 1812 – 27 सितम्बर 1891) प्रसिद्ध रूसी उपन्यासकार एवं लेखक थे। उनके 'अ कॉमन स्टोरी' (A Common Story (1847)) और ओब्लोमोव (1859) बहुत प्रसिद्ध हैं।\n\nइवान गोंचारोब का जन्म सिंबिर्स्क में तथा मृत्यु पेतेर्बुर्ग में हुई। उन्होने मॉस्को विश्वविद्यालय के सहित्य विभाग में शिक्षा प्राप्त की। साहित्यिक कार्य का आरंभ १८३५ में हुआ। समुद्री जहाज से भ्रमण करने पर गोंचारोव ने 'जहाज पल्लादा' नामक यात्रा साहित्य की प्रसिद्ध कृति लिखी। गोंचारोव ने तीन विख्यात उपन्यास लिखे - 'मामूली कहानी' (१८४७), \"ओब्लोमोव\" (१८५९) और 'खड़ी चट्टान' (१८६९)। इन कृतियों में तत्कालीन रूस के वर्णन हैं: समाज के दो पहलुओं के प्रतिनिधियों आलसी राजदरबारी जमींदारों और सक्रिय पूँजीवादियों के प्रतिबिंब हैं। उपन्यासों के नारी पात्रों में तत्कालीन रूसी समाज के प्रगतिशील विचारों का सजीव चित्रण मिलता है। गोंचारोव ने अनेक आलोचनात्मक कृतियाँ भी लिखीं जो ग्रिबोएदोव, बेलिंस्की आदि रूसी लेखकों से संबंधित हैं।\n", "id": "678514", "title": "इवान अलेक्सँद्रोविच गोंचारोब"}
{"url": "https://hi.wikipedia.org/wiki?curid=678516", "text": "मास्को राज्य विश्वविद्यालय\n\nलोमोनोसोव मास्को राज्य विश्वविद्यालय (रूसी : Московский государственный университет имени М. В. Ломоносова ; Lomonosov Moscow State University (MSU; ) रूस के मास्को नगर में स्थित एक सार्वजनिक अनुसंधान विश्वविद्यालय है। इसकी स्थापना मिखाइल लोमोनोसोव ने 25 जनवरी , 1755 को की थी। इसका वर्तमान नाम १९४० में इसके संस्थापक के नाम पर रखा गया।\n\nमास्को विश्व विद्यालय का जालस्थल\n", "id": "678516", "title": "मास्को राज्य विश्वविद्यालय"}
{"url": "https://hi.wikipedia.org/wiki?curid=678517", "text": "गोनन्द\n\nभारत के इतिहास में गोनन्द नाम के तीन राजा हुए जो प्राचीन काश्मीर के शासक थे। उन्हीं के लिये इस नाम का विशेष प्रयोग हुआ और कल्हण ने अपने काश्मीर के इतिहास राजतरंगिणी में उनका यथास्थान काफी वर्णन किया है। \n\nप्रथम गोनन्द तो प्रागैतिहासिक युग का राजा प्रतीत होता है और कल्हण ने उसे कलियुग के प्रारंभ होने के पूर्व का एक प्रतापी शासक माना है। उसके राज्य का विस्तार गंगा के उद्गमस्थान कैलाश पर्वत तक बताया गया है (\"काश्मीरेंद्र से गोनदो वेल्लगंगादुकूलया। दिशा कैलासहासिन्या प्रतापी पर्य्युपासत\" - राजतरंगिणी, १.५७)। यह गोनंद मगध के राजा जरासंध का संबंधी (भाई) था ओर वृष्णियों के विरुद्ध मथुरानगरी के पश्चिमी द्वार पर अवरोध किया था ताकि कृष्ण आदि उधर से भाग न निकलें। परंतु अंत में वह बलराम के हाथों संभवत: युद्ध करते मारा गया। \n\nद्वितीय गोनन्द उसके थोड़े दिन बाद शासक हुआ और कल्हण का कथन है कि उसी के समय महाभारत का युद्ध लड़ा गया। किंतु उस समय वह अभी बालक ही था और कौरवों पांडवों में किसी ने भी उससे महाभारत युद्ध में भाग लेने को नहीं कहा। उसकी माता का नाम यशोमति था, जिसकी कल्हण ने प्रशंसापूर्ण चर्चा की है। \n\nतृतीय गोनन्द काश्मीर के ऐतिहासिक युग का राजा प्रतीत होता है, परंतु उसका ठीक ठीक समय निश्चित कर सकना कठिन कार्य है। इतना निश्चित है कि व मौर्यवंशी अशोक और जालौक के बाद हुआ था। (अशोक और जालौक दोनों ही काश्मीर पर अधिकार बनाए रखने में सफल रहे थे।) वह परंपरागत वैदिक धर्म का माननेवाला था, क्योंकि उसके द्वारा बौद्धधर्मावलंबियों की कुरीतियों की समाप्ति, वैदिक आचरों की पुन: प्रतिष्ठा और दुष्ट (?) बौद्धों के अत्याचारों की समाप्ति की बात राजतंरगिणी में कल्हण ने कही है। यह भी वर्णन मिलता है कि उसके राज्य में सुखशांति की कमी नहीं थी और प्रजा धनधान्य से पूर्ण थी। स्पष्ट है कि वह शक्तिशाली और सुशासक था और प्रजा के हित की चिंता करता था। राजतंरगिणी के अनुसार उसने ३५ वर्षों तक राज्य किया। इतिहास की आधुनिक कृतियों में गोनंद नामधारी राजाओं की काश्मीर में बहुतायत के कारण उस प्रदेश के विशिष्ट राजवंश का नाम ही गोनंद वंश से अभिहित होता है।\n\nगोनंद कार्तिकेय के एक गण का नाम था। गोनंद अथवा गोनर्द सारस पक्षी को भी कहते हैं जो अपने ही शब्दों से प्रसन्न होता है और पानी में रहकर ही आनंद प्राप्त करता है। गोनंद को कभी कभी गोनदं देश से भी मिलाया जाता है, जिसे हेमचंद्र ने पतंजलि मुनि (पातंजलि 'योगसूत्र' और 'महाभाष्य' के रचयिता) का निवासस्थान बताया है। 'गोनर्द', उत्तर प्रदेश के गोंडा का प्राचीन नाम है।\n", "id": "678517", "title": "गोनन्द"}
{"url": "https://hi.wikipedia.org/wiki?curid=678541", "text": "बर्दिश चग्गर\n\nबर्दिश चग्गर (जन्म: 6 अप्रैल , 1980), एक भारतीय मूल की कनाडाई राजनीतिज्ञ हैं तथा वर्तमान में कनाड़ा सरकार में लघु उद्योग एवं पर्यटन मंत्री है। 19 अगस्त, 2016 को वे कनाडा के ‘हाउस ऑफ कामन्स’ में नई सरकार की सदन की नेता नामित हुईं। वे इस पद पर पहुंचने वाली पहली महिला हैं जो कि अल्पसंख्यक सिख समुदाय की सदस्य हैं। चग्गर ने सदन के नेता डोमिनिक लेब्लांक का स्थान लिया है। वे 19 भारतीयों में से एक हैं जिन्होंने गतवर्ष कनाडा में चुनाव जीते थे। वॉटरलू क्षेत्र में जन्मी और पली-बढ़ीं चग्गर ने युनिवर्सिटी ऑफ वॉटरलू से शिक्षा हासिल की है, जहां वह यंग लिबरल्स की अध्यक्ष भी रही थीं। उन्होने 2013 में टड्रो के चुनाव अभियान में स्वयंसेवक के रूप में भी काम किया था। \n", "id": "678541", "title": "बर्दिश चग्गर"}
{"url": "https://hi.wikipedia.org/wiki?curid=678542", "text": "नवदीप बैंस\n\nनवदीप बैंस एक कनाड़ाई राजनीतिज्ञ तथा वर्तमान में कनाड़ा सरकार में सांईस एवं इकॉनोमिक्स मंत्री है। वे भारतीय मूल के है।\n", "id": "678542", "title": "नवदीप बैंस"}
{"url": "https://hi.wikipedia.org/wiki?curid=678548", "text": "अमरजीत सोही\n\nअमरजीत सोही (जन्म ८ मार्च , १९६४) एक कनाड़ाई राजनीतिज्ञ तथा वर्तमान कनाड़ा सरकार में इन्फ्राटस्कर एवं कम्यूनीकल मंत्री है। वे भारतीय मूल के है। १९६४ में उनका जन्म भारत के पंजाब में हुआ था। उनके ज्येष्ठ भ्राता के कहने पर १९८१ में कनाड़ा गये थे। \n\n", "id": "678548", "title": "अमरजीत सोही"}
{"url": "https://hi.wikipedia.org/wiki?curid=678560", "text": "चार्ली के चक्कर में\n\nचार्ली के चक्कर में एक हिन्दी फिल्म है। यह फिल्म 6 नवम्बर 2015 को भारतीय सिनेमाघरों में प्रदर्शित हुई।\n\n\nइस फिल्म की शूटिंग अधिकतर मुम्बई में हुई। क्लायमैक्स द्रश्य के लिए मेकर्स के लिए कोई समुचित स्थान नहीं मिल रहा था इसलिए नसीरुद्दीन शाह ने अपना खुद का फार्महाउस आफर किया लिहाजा शूटिंग वहां पर भी हुई अतः आप इस फिल्म के क्लयमैक्स द्रश्य में फेमस अभिनेता नसीरुद्दीन शाह का फार्महाउस भी देख सकेंगे।\n\nइस फिल्म का प्रदर्शन भारतीय सिनेमाघरों में ६ नवम्बर २०१५ को हुआ।\n", "id": "678560", "title": "चार्ली के चक्कर में"}
{"url": "https://hi.wikipedia.org/wiki?curid=678585", "text": "जॉर्ज एनसोन\n\nजॉर्ज अनसन (अंग्रेजी :George Anson) (१३ अक्टूबर १७९७ – २७ मई १८५७) एक ब्रिटिश सेना के ऑफिसर थे तथा राजनीतिज्ञ भी थे। \n\n", "id": "678585", "title": "जॉर्ज एनसोन"}
{"url": "https://hi.wikipedia.org/wiki?curid=678597", "text": "लिंग (व्याकरण)\n\nव्याकरण के सन्दर्भ में लिंग से तात्पर्य भाषा के ऐसे प्रावधानों से है जो वाक्य के कर्ता के स्त्री/पुरुष/निर्जीव होने के अनुसार बदल जाते हैं। विश्व की लगभग एक चौथाई भाषाओं में किसी न किसी प्रकार की लिंग व्यवस्था है। हिन्दी में दो लिंग होते हैं (पुल्लिंग तथा स्त्रीलिंग) जबकि संस्कृत में तीन लिंग होते हैं- पुल्लिंग, स्त्रीलिंग तथा नपुंसक लिंग। फ़ारसी जैसे भाषाओं में लिंग होता नहीं, और भी अंग्रेज़ी में लिंग सिर्फ़ सर्वनाम में होता है।\n\n", "id": "678597", "title": "लिंग (व्याकरण)"}
{"url": "https://hi.wikipedia.org/wiki?curid=678602", "text": "झूम कृषि\n\nझूम कृषि (slash and burn farming) एक आदिम प्रकार की कृषि है जिसमें पहले वृक्षों तथा वनस्पतियों को काटकर उन्हें जला दिया जाता है और साफ की गई भूमि को पुराने उपकरणों (लकड़ी के हलों आदि) से जुताई करके बीज बो दिये जाते हैं। फसल पूर्णतः प्रकृति पर निर्भर होती है और उत्पादन बहुत कम हो पाता है। कुछ वर्षों तक (प्रायः दो या तीन वर्ष तक) जब तक मिट्टी में उर्वरता विद्यमान रहती है इस भूमि पर खेती की जाती है। इसके पश्चात् इस भूमि को छोड़ दिया जाता है जिस पर पुनः पेड़-पौधें उग आते हैं। अब अन्यत्र जंगली भूमि को साफ करके कृषि के लिए नई भूमि प्राप्त की जाती है और उस पर भी कुछ ही वर्ष तक खेती की जाती है। इस प्रकार यह एक स्थानानंतरणशील कृषि (shifting cultivation) है जिसमें थोड़े-थोड़े समय के अंतर पर खेत बदलते रहते हैं। भारत की पूर्वोत्तर पहाड़ियों में आदिम जातियों द्वारा की जाने वाली इस प्रकार की कृषि को झूम कृषि कहते हैं। इस प्रकार की स्थानांतरणशील कृषि को श्रीलंका में चेना, हिन्देसिया में लदांग और रोडेशिया में मिल्पा कहते हैं।\n\nयह खेती मुख्यतः उष्णकटिबंधीय वन प्रदेशों में की जाती है।\n\n", "id": "678602", "title": "झूम कृषि"}
{"url": "https://hi.wikipedia.org/wiki?curid=678608", "text": "नियमगिरि\n\nनियमगिरि ओड़िशा के कालाहान्डी और रायगढ़ा जिलों में स्थित एक पर्वतशृंखला है। इन पहाड़ियों पर डोंगरिया कोंध नामक आदिवासी रहते हैं। इन पहाड़ियों पर भारत के सबसे पुराने वन अवस्थित हैं।\n\n", "id": "678608", "title": "नियमगिरि"}
{"url": "https://hi.wikipedia.org/wiki?curid=678617", "text": "कोंध\n\nकोंध भारत के ओड़िशा राज्य का निवासी एक आदिवासी समूह है। ओड़िशा के रायगढ़ा, काशीपुर, कल्याणसिंहपुर, बिषम कटक और मुनिगुडा में इनकी संख्या अधिक है।\n", "id": "678617", "title": "कोंध"}
{"url": "https://hi.wikipedia.org/wiki?curid=678654", "text": "सीएसए चेक एयरलाइंस\n\nसीएसए चेक एयरलाइंस ऐ.एस (चेक: सीएसए ससके ऐरोलिनी, ऐ.एस) चेक गणराज्य की राष्ट्रीय ध्वजवाहक हैं। इसका मुख्यालय वक्लाव हवेल एयरपोर्ट प्राग रुजीने, प्राग में हैं। सीएसए विश्व की दूसरी एयरलाइन थी जिसने 1957 में जेट लाइनर सर्विसेज प्रांरभ किया था। वर्तमान में 48 देशों 92 गंतव्यों की उड़ान भरती हैं। जिसमे यूरोप के महत्वपूर्ण शहर एवं मध्य पूर्व एवं एशिया सम्मिलत है। यह चार्टर एवं कार्गो सेवाएं भी उपलब्ध कराती है। इस एयरलाइन्स के \"फ्रीक्वेंट फ्लायर\" कार्यक्रम का नाम \"ओके प्लस \" है। यह स्काई टीम समूह का एक सदस्य है। \n\nचेक एयरलाइन्स चेक एरोहोल्डिंगिस की एक सहायक कंपनी हैं जो एक कंपनियों का समूह है एवं हवाई यातायात एवं इससे जमीनी सेवाओं में सलंग्न हैं। चेक एरोहोल्डिंग की अन्य सहायक कंपनियों में प्राग एयरपोर्ट,चेक एयरलाइन्स टेक्निक्स एवं चेक एयरलाइन्स हैंडलिंग हैं। \n\nसीएसए की स्थापना 6 अक्टूबर 1923 को चेकोस्लोवाक सरकार के द्वारा क्स केसकोस्लोवेंस्की स्टाटनी ऐरोलिनी (चेकोस्लोवाक स्टेट एयरलाइन्स) के तौर पर की गयी थी। स्थापना के 23 दिनों के बाद इसने अपनी पहली परिवहन उड़ान प्राग एवं ब्राटिस्लावा के बीच भरकर की। शुरूआती दौर में ये सिर्फ घरेलु उड़ान भरी थी इसने अपनी पहली अन्तर्राष्ट्रीय उड़ान 1930 में प्राग से ब्राटिस्लावा एवं ज़ाग्रेब तक भरकर की। 1930 में जब चेकोस्लोवाकिया का विभाजन 3 हिस्सों में हो गया तब इस एयरलाइन्स को समाप्त कर दिया गया।\n\n1950 में सीएसए के 3 विमानों का अपहरण कर लिया गया था, यह विश्व की पहली ऐसी घटना थी। यह उन दिनों चल रहे शीत युद्ध का परिणाम था। जिसने सारे विश्व को अपने जकड़ में ले रखा था। इस प्रकरण पर एक फिल्म भी बनाई गयी थी जिसका नाम \"किडनैप टू एर्डिंग ” था। इसमे वो लोग जो अपहरण के बाद वापस लौटे थे और पूंजीवादी संस्कृति को ठुकराया था उन्हें हीरो के तौर पर दिखाया गया था, जिन्होंने। 1957 में जेट लाइनर का उपयोग करने वाली यह पहली विमानन कंपनी बन गयी। \n\n1960 के आखरी दशकों में यूरोप और अंतर महाद्वीपीय सेवाओं के लिए इसने सोवियत निर्मित विमानो एवं उनके परिस्कृत संस्करण का उपयोग किया। उस समय यह कुल 50 अन्तराष्टिय एवं 15 घरेलु उड़ाने भरता था।\n\nचेकोस्लोवाक संघ के टूटने के बाद इस एयरलाइन ने मई 1995 में अपने वर्तमान नाम को अपनाया।1990 के आखिरी दशकों में ज्यादातर सोवियत विमान या तो बेच दिए गए थे या उन्हें हटा दिया गया था (बहुत विमानों को सुरक्षित भी रखा गया हैं )। इनके बदले बोइंग 737 एवं एयरबस ए 310, ए 320 एवं कम दूरी वाले ए.टी.ऱ.एयरक्राफ्ट को पश्चिमी दुनिया से ख़रीदा गया। 18 अक्टूबर 2000 को यह स्काई टीम एयरलाइन्स का पूर्णकालिक सदस्य बना। मार्च 2007 तक इस एयरलाइन्स में चेक मिनिस्ट्री ऑफ़ फाइनेंस का 59.62% चेक कंसोलिडेशन एजेंसी का 34.59% एवं बाकी अन्य कज़ह समूहों का स्वामित्व था। इसके कर्मचारियों की संख्या 5400 हैं। \n\nवर्तमान में चेक एयरलाइन 45 देशों के 89 गंतव्यों की उड़ान भरता हैं। इसमें ये प्राग हवाईअड्डे से 32 मोनोपोली मार्गों पर उड़ान भरता हैं, जो इसके कुल उड़ान का 40% है।\n\nचेक एयरलाइंस (जुलाई 2014) ने निम्नलिखित एयरलाइनों के साथ कोड शेयर करार किया गया है।\n\nचेक एयरलाइंस के बेड़े में (जुलाई 2015) तक निम्नलिखित विमान थे:\n\nचेक एयरलाइंस ने अपने प्रधान कार्यालय एपीसी का निर्माण वाक्लाव हैवेल हवाई अड्डा प्राग, रजाईनएयरपोर्ट, प्राग जमीन पर किया है. ३० दिसंबर २००९ को सीएसए ने हवाई अड्डे के लिए अपने प्रधान कार्यालय को सीज़ेके ६०७,०००,००० बेचने की घोषणा की।\n", "id": "678654", "title": "सीएसए चेक एयरलाइंस"}
{"url": "https://hi.wikipedia.org/wiki?curid=678655", "text": "जेम्स जॉर्ज स्मिथ नील\n\nजेम्स जॉर्ज स्मिथ नील (अंग्रेजी :James George Smith Neill) (२७ मई १८१० – २५ सितम्बर १८५७) स्कॉटलैंड के मूल निवासी व ब्रिटिश भारत में ईस्ट इण्डिया कम्पनी के सैन्य अधिकारी थे। इन्होंने १८५७ के प्रथम भारतीय स्वतंत्रता संग्राम में कार्य किया था। . \n", "id": "678655", "title": "जेम्स जॉर्ज स्मिथ नील"}
{"url": "https://hi.wikipedia.org/wiki?curid=678656", "text": "मादकता\n\nमादक पदार्थों के सेवन से उत्पन्न स्थिति को दव्य मादकता (Substance intoxication) कहते हैं।\n\nव्यसन शब्द अंग्रेजी के ‘एडिक्ट‘ शब्द का रूपान्तरण है जिससे शारीरिक निर्भरता की स्थिति प्रकट हेती है। व्यसन का अभिप्राय शरीर संचालन के लिए मादक पदार्थ का नियमित प्रयोग करना है अन्यथा शरीर के संचालन में बाधा उत्पन्न होती है। व्यसन न केवल एक विचलित व्यवहार है अपितु एक गम्भीर सामाजिक समस्या भी है। तनावों, विशदों, चिन्ताओं एवं कुण्ठाओं से छुटकारा पाने के लिए व्यक्ति कई बार असामाजिक मार्ग अपनाकर नशों की और बढ़ने लगता है, जो कि उसे मात्र कुछ समय के लिए उसे आराम देते हैं। किसी प्रकार का व्यसन (नशा) न केवल व्यक्ति की कार्यक्षमता को कम करता है अपितु यह समाज और राष्ट्र दोनों के लिए हानिकारक है। नशीले पदार्थो की प्राप्ति हेतु व्यक्ति, घर, मित्र और पड़ोस तकमें चोरी एवं अपराधी क्रियाओं को अंजाम देने लगता है। स्वास्थ्य की दृष्टि से देखा जाए तो व्यसन विभिन्न बिमारियों को आमंत्रण देता है। राष्ट्रीय एवं अन्तर्राष्ट्रीय स्तर पर यह तस्करी, आतंकवाद एवं देशद्रोही गतिविधियों को बढ़ावा देता है। सामाजिक दृष्टि से जुआ, वेश्यावृति, आतंकवाद, डकैती, मारपीट, दंगे अनुशासनहीनता जैसी सामाजिक समस्याएँ व्यसन से ही संबंधित हैं। व्यसनी व्यक्ति दीर्घकालीन नशों की स्थिति में उन्मत्त रहता है तथा नशीले पदार्थ पर व्यक्ति मानसिक एवं शारीरिक तौर पर पूर्णतया आश्रित हो जाता है, जिसके हानिकारक प्रभाव केवल व्यक्ति ही नहीं अपितु उसके परिवार और समाज पर भी पड़ते हैं।\n\nमुख्य रूप से ६ प्रकार की मादक द्रव्य उपयोग किये जाते हैं-\n\n\nशराब का सेवन यदि कम या सीमित मात्रा में किया जाए तो इसे कई देशों में सामाजिक रूप से ठीक माना जाता है सामान्यतया इसका सेवन सुख, एक समाजिक क्रिया, प्रेरणा या उत्तेजना के रूप में किया जाता है। शराब के सेवन के पीछे कई सामाजिक, सांस्कृतिक कारक भी उत्तरदायी होते हैं जैसे उच्च वर्गों में सामाजिक रूप से इसके सेवन को मान्यता दी जाती है। बेरोजगारी, बचपन में माता पिता की मृत्यु, पति-पत्नी का कामकाजी होना, मित्रों का दबाव, फैशन, विज्ञापन आदि ऐसे कारक हैं जिससे व्यक्ति में शराब या मदिरापान की आदत विकसित होती है। व्यसन वर्तमान समाज की एक गंभीर समस्या है इसकी गम्भीरता को दो आधारों पर देखा जा सकता है : \nइसके सेवन का एक बड़ा कारण चिन्ताओं और तनावों से क्षणिक मुक्ति प्राप्त करना है। धीरे-धीरे यह उसे व्यसनी बना देती है। यह एक शान्तिकर पदार्थ है यद्यपि यह नसों को शान्त करते हुए तनाव को कम करती है। परन्तु साथ ही इसके अधिक सेवन से निर्णय क्षमता मन्द होने लगती है।\n\nव्यसन के इस प्रकार में शान्तिदायक या पीड़ाशामक मादक पदार्थ आते हैं। शामक या अवसादक पदार्थ केन्द्रीय नाड़ीमण्डल को अशक्त करते हुए नींद उत्पन्न करते हैं। अतः इसका प्रभाव शान्तिकारक होता है। इस श्रेणी में ट्रैक्विलाइजर (शांति प्रदान करने वाले द्रव्य) और बार्बिट्युरेट आते हैं। सामान्यतया इन द्रव्यों का प्रयोग शल्य चिकित्सा के पूर्व और बाद में रोगियों के आराम और शिथिलीकरण के लिए किया जाता है। इसी प्रकार से चिकित्सीय दृष्टि से उच्च रक्तचाप, अनिद्रा और मिरगी के रोगी को उपचार देने के लिए भी शमक द्रव्यों का उपयोग किया जाता है। कम मात्रा में लेने पर व्यक्ति को शिथिलता का अनुभव कराते हुए ये द्रव्य सांस की गति व दिल की धड़कन को धीमा कर व्यक्ति को आराम पहुँचाते हैं, लेकिन अधिक मात्रा में इन पदार्थों का प्रयोग व्यक्ति को चिड़चिड़ा, आलसी और निश्क्रीय बना देता है। शामक द्रव्यों का निर्धारित मात्रा से अधिक खुराक के रूप में प्रयोग व्यसनी के सोचने, काम करने, ध्यान देने की शक्ति को कम करते हुए भयावह स्थिति को उत्पन्न करता है।\n\nउत्तेजक द्रव्य अधिकांशतः मुख से लिए जाते हैं लेकिन कुछ पदार्थ जैसे मेथेड्रीन इंजेक्शान द्वारा भी लिए जाते हैं। इन पदार्थो का व्यसन करने वाले व्यक्तियों में शारीरिक निर्भरता की तुलना में मानसिक निर्भरता अधिक होती है अतः अचानक बन्द कर दिए जाने पर ये मानसिक अवसाद उत्पन्न करते है और व्यक्ति की स्थिति भयावह हो जाती है। उत्तेजक मादक पदार्थों का सेवन निद्रा और उदासी को दूर करते हुए व्यक्ति का चुस्त, सक्रिय और फुर्तीला बनाता है। डॅाक्टर द्वारा ऐम्फेटामाइन की मध्यम डोज थकान को नियंत्रित करती है इनमें कैफीन और कोकीन भी सम्मिलित है परन्तु ऐम्फेटामाइन का दीर्घकालिक भारी उपयोग बौद्धिक, भावनात्मक, सामाजिक और आर्थिक विकारों को उत्पन्न करता है। अपराध जगत में ऐम्फेटाइन ‘अपर्स' या 'पेपपिल्स ड्रग' के नाम से मशाहूर है। इन उत्तेजक पदार्थों को अचानक बन्द कर देने से मानसिक बिमारियां व आत्महत्या जन्य अवसाद उत्पन्न होते हैं।\n\nअफीम के विभिन्न रूप में उपलब्ध चरस, गांजा, भांग, हैरोइन (स्मैक, ब्राउन शुगर मारफीन, पैथेडीन) आदि व्यसन की नार्कोटिक श्रेणी में सम्मिलित हैं और प्रायः पौधों से प्राप्त होते हैं। व्यक्ति इन पदार्थों का व्यसनी चिन्ता, उदासी, और विवाद को दूर करने के प्रयास के कारण हो जाता हैं। तन्द्राकर पदार्थ शामक पदार्थों के समान ही नाड़ीमण्डल पर अवसादक प्रभाव उत्पन्न कर व्यसनी व्यक्ति में आनन्द, सामर्थ्य, हिम्मत, जैसी भावनाओं को उत्पन्न करते हैं। हैरोइन मार्फीन, पेथेडीन और कोकीन या तो कश के रूप में लिए जाते है या फिर तरल पदार्थ के रूप में इंजेक्शन द्वारा अफीम, गांजा, चरस आदि को व्यक्ति या तो नाक से खींचता है या चिलम का सहारा लेता है लेकिन इन सभी पदार्थों का अत्यधिक प्रयोग व्यक्ति की भूख कम करता है। नार्कोटिक पदार्थों का सेवन बन्द कर देने से अन्तिम डोज लेने के 8 से 12 घण्टे बाद कम्पन्न, पसीना आना, दस्त मिचलाहट पेट व टांगों में ऐंठन, मानसिक वेदना जैसे लक्षण प्रकट होने लगते हैं। इन सब अवस्थाओं से गुजरने पर व्यक्ति महसूस करता है कि जैसे वह जीते जी नरक भोगकर आया है।\n\nगांजे की अधिक मात्रा लती व्यक्ति को आनन्द की अपेक्षा आतंक महसूस कराता है तथा इसका सेवन बन्द कर देने पर व्यक्ति अचानक हिंसक हो उठता है या पागलों के समान सड़को पर दौड़ने लगता है। इस श्रेणी के सभी उत्पाद कोशिका की सारी कार्यवाही को अस्त-व्यस्त कर देते हैं। मस्तिष्क की कोशिकाओं के साथ ऐसा होने पर असाधारण संवेदनायें उभरने लगती हैं।\n\nइन पदार्थों में सर्वाधिक व्यसन एल.एस.डी. (LSD) का किया जाता है। यह एक कृत्रिम रासायनिक पदार्थ है। यह नशीला पदार्थ इतना शक्तिशाली है कि इसकी एक तोले से ही तीन लाख डोज बनाये जाते हैं। नमक के दाने से भी कम इसकी मात्रा मनुष्य में कई मनोरोगमय प्रतिक्रियाएँ उत्पन्न करता है। इस पदार्थ के सेवन के 8-10 घण्टे तक नींद आना लगभग असम्भव है। एल.एस.डी. लेने के पश्चात गांजे के समान ही फ्लैशबैक की घटना प्रारम्भ हो जाती है, व्यक्ति हिंसक होकर अपराध भी कर बैठता है तथा यह पूर्ण भ्रम की स्थिति उत्पन्न करते हैं। चिकित्सकों के द्वारा इन पदार्थों के सेवन की सलाह कभी नहीं दी जाती, ऐसे पदार्थों का सेवन बन्द कर देने पर अतिभय, अवसाद, स्थायी मानसिक असंयम पैदा हो जाता है।\n\nताम्रकूटी पदार्थों में सिगरेट, बीड़ी, सिगार, चुरूट, नास (Snuff) तम्बाकू सम्मिलित हैं। तम्बाकू की खेती की जाती है जिसके पत्ते चौड़े और कड़वे होते हैं। ताम्रकूटी पदार्थों का कोई चिकित्कीय उपयोग नहीं होता परन्तु शारीरिक निर्भरता का जोखिम रहता हैं। यह व्यसनी में शिथिलन पैदा कर केन्द्रीय नाड़ीमण्डल को उत्तेजित करती है तथा उबाऊपन को दूर करती है। तम्बाकू का अधिक सेवन दिल की बीमारी, फैंफड़े के कैंसर, श्वास नली जैसे रोग उत्पन्न करता है। इसका सेवन तीन प्रकार से किया जाता है :-\n\n\nपरन्तु लोग इसे नशा नहीं मानते क्योंकि इस पदार्थ को छोड़ने के कोई अपनयन लक्षण नहीं होने व अपराध का कारण नहीं बनने के कारण कानून भी इसे नशो की श्रेणी में नहीं रखता। विभिन्न शहरों में द्रव्य व्यसन की दर 17 से 25 प्रतिशत के बीच मिलती है। जिनमें तम्बाकू एवं शराब के लगभग 65 प्रतिशात से अधिक व्यसनी मिल जाते हैं।\n\nनशा विश्वभर की एक गम्भीर समस्या है अतः इस समस्या के लिए संयुक्त आक्रमण की आवश्यकता है जिसमें व्यसनियों का उपचार, सामाजिक उपाय, शिक्षा आदि सम्मिलित है। आधुनिक समाज में जनसंख्या की संरचना में होने वाले परिवर्तन एवं सामाजिक विकास से समाज के विभिन्न क्षेत्रों में प्रतियोगी प्रक्रियाऐं काफी तीव्र हो गई हैं जिसका स्पष्ट प्रभाव विभिन्न सामाजिक संस्थाओं पर दिखाई देता है। लोगों का अलगाव, तनाव और अवसाद से मानसिक संतुलन गड़बड़ाने लगा है, यही कारण है कि मादक पदार्थो के सेवन का प्रतिशत गांव, नगर, विद्यालय एवं महाविद्यालय और महिलाओं में बढ़ता जा रहा है। अतः सामाजिक विद्यटन को रोकने के लिए व्यसन की इस अनियंत्रित स्थिति पर नियंत्रण आवशयक है। \n\nसमाजशास्त्रीय दृष्टि से व्यसन की रोकथाम के लिए किये जाने वाले उपायों को मोटे तौर पर चार श्रेणियों में विभाजन किया जा सकता है - (1) शैक्षणिक उपाय (2) प्रवर्तक उपाय (मनाने वाले) (3) सुविधाजनक उपाय और (4) दण्डात्मक उपाय।\n\nइन उपायों में से अधिकांशतः शौक्षणिक उपायों में नशे के शारीर और मन पर पड़ने वाले प्रभाव के सम्बन्ध में ज्ञान प्रदान कर जागरूकता लाने का प्रयास किया जाता है ताकि नशीले पदार्थ के सेवन के प्रति भय उत्पन्न हो जाए। जबकि दण्डात्मक उपाय में नशा करने वालों का अलगाव या विसंबंधन किया जाता है। व्यसन की रोकथाम के लिए किए जाने वाले प्रमुख उपायों में निम्न बातों को ध्यान रखा जाना चाहिये। \n\nशौक्षणिक उपायों को अपनाते समय यह व्यक्ति को जो तथ्य, संकेत या निशान दिये जाते है वे भारतीय संस्कृति के सन्दर्भ में होने चाहिए। भारत में साक्षरता की दर कम होने के कारण लिखित जानकारी की अपेक्षा नुक्कड़ नाटक, पोस्टर, चलचित्रों एवं टीवी आदि के माध्यम से इससे होने वाले बुरे प्रभाव को प्रदर्शित किया जाना चाहिए, साथ ही नशा करने वाले व्यक्तियों की सामाजिक-आर्थिक स्थिति, लिंग, धार्मिक विश्वास, उपसंस्कृति एवं पारिवारिक समस्याओं को ध्यान में रखते हुए इन उपायों को अपनाया जाना चाहिये। शिक्षा देने के लक्षित समूहों में कॉलेज, विश्वविद्यालयों के युवा छात्रों, छात्रावासों में रहने वाले छात्रों, कच्ची बस्तियों में रहने वाले लोगों, औद्यौगिक श्रमिकों, ट्रक चालकों एवं रिक्शा चालकों को अधिक सम्मिलित किया जाना चाहिए।\n\nमादक पदार्थों के सेवन की रोकथम का एक महत्वपूर्ण उपाय वैधानिकप्रयास है। ब्रिटिशकाल में 1893 सर्वप्रथम रायल आयोग का गठन कर मादक पदार्थो के सेवन की समस्या की रोकथाम का कदम उठाया गया। सरकार द्वारा 1985 में मादक पदार्थो की तस्करी की रोकथम के लिए ‘द नारकोटिक, ड्रग्स व साइकोट्रापिक सब्सटसिज एक्ट’ बनाकर 14 नवम्बर 1985 से लागू किया गया। जिसके उलंघन पर कठोर कारावास एवं जुर्माना दोनों को निर्धारित किया गया है। इस कानून की सफलता के लिए नियमों का कठोरता से पालन करने के साथ मादक पदार्थों का व्यापार करने वाले व्यक्तियों तस्करों एवं षड़यंकारियों को पकड़नेमें जनता का सहयोग भी लिया जा सकता है। इस अंतर्राष्ट्रीय समस्या को बढ़ने से रोकने के लिए स्थानीय निकायों को मजबूत बनाना होगा एवं इसके क्रय विक्रय को पूर्ण रूप से रोकना अनिवार्य करना होगा। \n\nव्यसन को रोकने में चिकित्सकों की अहम् भूमिका होती है। बाजार में मिलने वाली नींद की दवाइयों, अवसाद विरोधी दवाइयों, दर्दनाक दवाइयों और खांसी की दवाइयों में पाये जाने वाले पदार्थ कुछ समय तक नियमित सेवन से व्यक्ति को लती बना देते है। अतः द्रव्यों के औशध निर्देश देने सम्बन्धी अभिवृतियाँ सकारात्मक होनी चाहिये, अर्थात् चिकित्सक को यह स्पष्ट रूप बताना चाहिये कि रोगी द्रव्यों के अतिरिक्त प्रभावों की अवहेलना नहीं करे एवं बिना चिकित्सकीय परामर्शा के दवा लेने में सतर्कता बरते।\n\nशिक्षा और चिकित्सा के समान व्यसन की रोकथाम में विभिन्न सामाजिक समूहों के सहयोग की अवहेलना नहीं की जा सकती। सामाजिक उपायों में परिवार नातेदार, मित्र और स्वैच्छिक संगठन सम्मिलित हैं। इस अध्याय में आपने जाना कि परिवार और मित्र समूह व्यक्ति के जीवन को इस दिशा में प्रभावित करने वाले प्राथमिक तत्व हैं। माता-पिता की उपेक्षा, अधिक विरोध व वैवाहिक असामंजस्य व्यक्ति को व्यसन की ओर ले जानेवाले प्रमुख कारण हैं। अतः माता-पिता को चाहिये कि वे पारिवारिक पर्यावर ण को अधिक सामंजस्यपूर्ण बनाए रखने का प्रयास करें जिससे कम से कम बच्चे घर के बाहर रहकर मादक पदार्थों के सेवन के लिए प्रेरित नहीं होंगे। माता-पिता को बच्चे के असामाजिक व्यवहार तथा विपथगामी व्यवहार जैसे अध्ययन व अभिरूचियों आदि क्रियाओं में कम रूचि, गैर जिम्मेदार व्यवहार, चिड़चिड़ापन, आवेगी व्यवहार, व्यग्रता, घबराहट की मुखाकृति आदि को देखकर कारणों का पता लगाना चाहिये। यदि माता-पिता सामाजिक और नैतिक प्रतिमानों की पालना करें तो बच्चा भी अवश्य करेगा। अतः सामाजिक सुरक्षा, परिवार के निर्णयों में शामिलकर सामाजिक पर्यावरण को स्नेहपूर्ण बनाकर भी व्यसन की स्थिति को रोका जा सकता है।\n\nमादक व्यसनी का पता लगाना ही अपने आप में एक कठिन कार्य नहीं है अपितु, व्यसनीयों का उपचार करना भी अत्यधिक कठिन है। व्यक्तिगत रूप से यह कार्य और भी ज्यादा मुश्किल है अर्थात ऐसे लोगों के उपचार में मादक द्रव्यों के सेवन पर पूर्ण नियंत्रण की आवश्यकता होती है, जो घर की अपेक्षा चिकित्सालय में अधिक सम्भव है।\n\nव्यसन एक मानसिक रोग है जिसका उपचार मनोचिकित्सकों एवं औषधियों से संभव है। इन व्यक्तियों का उपचार विभिन्न चिकित्सा केन्द्रों, मेडिकल कॉलेजों एवं नशा मुक्ति केन्द्रों पर निःशुल्क भी किया जाता है। व्यसन के उपचार के दौरान इन्हें लम्बे समय तक परामर्श की आवश्यकता होती है।\n\n", "id": "678656", "title": "मादकता"}
{"url": "https://hi.wikipedia.org/wiki?curid=678663", "text": "होटल पेंसिल्वेनिया\n\nहोटल पेन्सिलवेनिया, मैनहट्टन में 401 7 वीं एवेन्यू (15 पेन प्लाजा) पर स्थित एक होटल है जो न्यूयॉर्क शहर में पेन्सिलवेनिया स्टेशन और मैडिसन स्क्वायर गार्डन से सड़क पार स्थित हैं।\n\nहोटल पेन्सिलवेनिया, पेन्सिलवेनिया रेलरोड द्वारा बनाया गया था और एल्सवर्थ स्टाटलेर द्वारा संचालित किया गया था। यह 25 जनवरी 1919 को इसका उद्घाटन किया गया था। इसकी डिजाइनिंग मक्किम, मीड एंड व्हाइट फर्म के विलियम सीमस रिचर्डसन द्वारा की गयी थी। इनके ही द्वारा सड़क पार स्थित मूल पेन्सिलवेनिया स्टेशन भी डिज़ाइन किया गया था। (1963 में मैडिसन स्क्वायर गार्डन के लिए जगह बनाने के लिए पुराने पेन्सिलवेनिया स्टेशन को ढहा दिया गया था। \n\nस्टाटलेर होटल जिसने पेन्सिलवेनिया निर्माण के बाद से इसका प्रबनधन किया था। इसने 1948 में संपत्ति का संपूर्ण अधिग्रहण कर लिया और इसका नाम होटल स्टाटलेर कर दिया। 1954 में स्टाटलेर ग्रुप के सभी 17 स्टाटलेर होटल की बिक्री, कॉनराड हिल्टन को करने के बाद इसका नाम होटल स्टाटलेर हिल्टन हो गया। 1980 के दशक तक यह इसी नाम से संचालित होता रहा जबतक हिल्टन होटल ने इसने नहीं बेचा। बहुत थोड़े समय के लिए इसका नाम न्यूयॉर्क स्टाटलेर नाम था और यह डंफय होटल द्वारा संचालित किया गया था, जो एर लिंगस की एक शाखा थी।\n\nइस होटल के टूटने का भय 1997 में पहली बार उत्पन्न हुआ जब वोर्नाडो रियल्टी ट्रस्ट द्वारा यह होटल खरीदा गया था। वोर्नाडो होटल ने 2007 में घोषणा की यह एक नया कार्यालय भवन के बनाने के लिए इस होटल को ध्वस्त करेगी। \n\nइस होटल के फ़ोन नंबर को न्यूयॉर्क में किसी एक जगह तक के सबसे लम्बे समय तक का फ़ोन नंबर रहने की विशिष्टता प्राप्त हैं। नंबर पेंसिल्वेनिया 6-500 (२१२-७३६-५०००) को जेरी ग्रे ने अपने एक गाने का नाम रखा है (बाद में कार्ल सिग्मं ने इसमें कुछ पंक्तिया और जोड़ी थी)। इस गाने की सबसे प्रसिद्ध संस्करण को एंड्रू सिस्टर्स ने ग्लेन मिलर के साथ गाया था। इस होटल के डाइनिंग रूम में कई बड़े बड़े बैंड्स ने अपना परफॉरमेंस दिया हैं जिसमे शामिल हैं, कैफ़े रोगे, डोरेसी ब्रदर्स। नवंबर १९३९ की एक रात को इसी होटल में परफॉर्म करते हुए कैफ़े रोगे के बंद लीडर. आर्ति शॉ ने बीच परफॉरमेंस के दौरान बंद छोड़ने की घोषणा की थी। इस समाचार को न्यूयॉर्क टाइम्स ने अपने संपादकीय में जगह दी थी। १९४०-४२ के दौरान ग्लेन मिलर अपने बैंड के साथ यहाँ लगातार परफॉर्म करते रहे. मिलर ने इसी समय अपनी टीम में गैरे को सम्मिलित किया जिसने कभी न भूलने वाली धुन लिखी। इसी गाने ने इस होटल के टेलीफोन नंबर को अमर कर दिया। \n\nकई दशकों तक जब भी कोई इस होटल में फ़ोन करता था, तब ऑपरेटर के उठाने से पहले उसे यह धुन सुनाई पड़ती थी। लेकिन २०१२ में इसको बंद कर दिया गया।\n\n\n1986 की मूवी मैनहटन प्रोजेक्ट में इस होटल को दिखाया गया था।\n\nकिसी भी होटल में हम सामान्यता हम 13थ फ्लोर नहीं पाते हैं लेकिन प्रचलित विचारधारा के विपरीत इस होटल में फ्लोर नंबर 13 हैं।\n", "id": "678663", "title": "होटल पेंसिल्वेनिया"}
{"url": "https://hi.wikipedia.org/wiki?curid=678669", "text": "ग्राम काशीपुरम्\n\nकाशीपुरम् काशी परिक्षेत्र के डोभी ब्लाक में गंगा गोमती नदी के तट पर बसा गाँव है। जिसका नाम विगत वर्षों में अहिरौली हुआ करता था।\n", "id": "678669", "title": "ग्राम काशीपुरम्"}
{"url": "https://hi.wikipedia.org/wiki?curid=678672", "text": "अतीतावलोकन (मनोविज्ञान)\n\nअतीतावलोकन ( flashback या involuntary recurrent memory) एक मनोवैज्ञानिक परिघटना है जिसमें व्यक्ति अचानक अपने अतीत के अनुभवों को पुन्ः महशूश करने लगता है।\n", "id": "678672", "title": "अतीतावलोकन (मनोविज्ञान)"}
{"url": "https://hi.wikipedia.org/wiki?curid=678673", "text": "एमजीएम ग्रांड लास वेगास\n\n3799 लॉस वेगास बुलेवार्ड साउथ लॉस वेगास, नेवाडा 89109\nउद्घाटन की तारीख: 18 दिसंबर 1993\nमनोरंजन\n6852\nल'अटेलिएर दे जोएल रोबूचों \nहक्कासँ \nएमेरील'स \nमाइकल मीन'स पब 1842\nक्राफ्ट्सटाक \nवोल्फ़गांग पक \nफिअम्मा \nपर्ल \nशिबुया \n1996, 2005, 2012\nwww.mgmgrand.कॉम\n\nएमजीएम ग्रांड लास वेगस, एक कैसिनो होटल हैं जो लास वेगास, नेवाडा के पैराडाइस एरिया में स्थित हैं। कमरों की संख्या के आधार पर यह विश्व का तीसरा सबसे बड़ा एवं संयुक्त राज्य अमेरिका का सबसे बड़ा होटल रिसोर्ट है।\n\nइसके बाद ही “द विनीशियन” का नंबर आता हैं। 1993 में जब इस होटल का उद्घाटन किया था तब यह होटल दुनिया की सबसे बड़ी होटल थी।\n\nएमजीएम रिसॉर्ट्स इंटरनेशनल द्वारा खरीदी गयी एवं संचालित इस होटल में ३० फ्लोर हैं एवं यह २९३ फ़ीट (८९ मीटर) ऊंचा हैं इस होटल में 5 आउटडोर पूल, नदिया, झरने हैं एवं यह ६.६ एकड़ में फैला हुआ हैं। ३८०,००० वर्गमीटर का एक कन्वेंशन सेंटर, एमजीएम ग्रैंड गार्डन एरीना और ग्रैंड स्पा है।\n\nयह होटल लॉस वेगास के कैसिनो की दुनिया में एक अपना अलग ही स्थान रखता है।\n\n3805 लॉस वेगास बुलेवार्ड में स्थित 714 कमरे वाले मरीना होटल और कैसीनो को 1975 में खोला गया। 1989 में, किर्क केरकोरियन ने मरीना होटल और ट्रॉपिकाना कंट्री क्लब खरीदा जो बाद में एमजीएम ग्रांड का प्रारंभिक साइट बना। उस समय के दौरान यह एमजीएम-मरीना होटल के रूप में जाना जाता था। \n\nनई होटल कैसिनो काम्प्लेक्स की जगह बनाने के लिए इस होटल को 30 नवंबर 1990 को बंद कर दिया गया मरीना होटल की इमारत अभी भी मुख्य होटल की इमारत के पश्चिमी छोर के रूप में मौजूद हैं।\n\nजब वर्तमान एमजीएम ग्रैंड का उद्घाटन १९९३ में किया गया था तब यह एमजीएम ग्रैंड इंक स्वामित्व में था। उस समय यह विज़ार्ड ऑफ़ ओज़े की थीम पर आधारित था।इस कैसिनो में घुसते समय यह लगता था की आप ऑस्ट्रेलिया में हैं। डोरोथी, स्कैर क्रो, तीन मन एवं भयभीत शेर इसके प्रमुख आकर्षण थे। जब १९९६ में इस होटल ने अपना नवीनीकरण प्रक्रिया प्रारम्भ किया तब इसने एमराल्ड सिटी को पूर्ण रूप से तोड़ दिया एवं इसको नए शॉपिंग सेंटर में स्थान्तरित कर दिया गया।\n\n2000 में, ज्यादा \"परिपक्व\" ग्राहकों को आकर्षित करने की कोशिश में, होटल ने अपना पूर्ण नवीकरण किया एवं आस्ट्रेलिया से सम्बंधित सभी थीम को हटा दिया। अब इसका विषय क्लासिक हॉलीवुड हैं एवं यह होटल अपने आप को सिटी ऑफ़ एंटरटेनमेंट के तौर पर प्रस्तुत करता हैं। हाल के दिनों में यह “मैक्सिमम वेगास” शब्द का प्रयोग करती हैं जो एमजीएम ग्रैंड की साड़ी मनोरंजक गतिविधियों को प्रस्तुत करता हैं। जिन्हे इसके आगन्तक आनंद उठा सकते है। 26 अप्रैल 2000 को एमजीएम ने मैककार्रण अंतरराष्ट्रीय हवाई अड्डे पर एक नए सैटलाइट पंजीकरण / होटल चेक-इन सेंटर खोला। यह संयुक्त राज्य अमेरिका के हवाई अड्डे पर किसी भी होटल कंपनी द्वारा खोला गया पहला काउंटर था। हालांकि, इस हवाई अड्डे चेक-इन केंद्र 2013 के अंत में बंद कर दिया गया।\n\n", "id": "678673", "title": "एमजीएम ग्रांड लास वेगास"}
{"url": "https://hi.wikipedia.org/wiki?curid=678677", "text": "अंग्रेज शासकों की सूची\n\nइंग्लैण्ड रियासत में राजतंत्र की शुरुवात अल्फ्रेड महान और समाप्ति महारानी ऐन, ग्रेट ब्रिटेन की महारानी से हुई जब वो १७०७ में इंग्लैंड की राजशाही के स्कॉटलैंड की राजशाही से विलय के बाद बने ग्रेट ब्रिटेन राजशाही की महारानी बनीं। महारानी ऐन के बाद के शासकों के लिये देखें ब्रिटेन के शासक।\nहालांकि कुछ इतिहासकारा कुछ अन्य राजाओं को भी इंग्लैंड का पहला राजा मानने का तर्क देते हैं जो आंग्ल-सैक्सनों के राज्यों पर नियंत्रण रखने का माद्दा व चाहत रखते थे। उदाहरण के तौर पर, ओफ्फा, मर्सिया का राजा और वेसेक्स का राजा एग्बर्ट को कभी-२ प्रसिध लेखकों द्वारा इंग्लैंड के राजा के रूप में निरूपित किया जाता है। लेकिन हर इतिहासकार इससे सहमत भी नहीं हैं। आठवीं शताब्दी के पूर्वार्ध में ओफ़्फा ने दक्षिणी इंग्लैंड पर आधिपत्य हासिल कर अलिया था लेकिन ये राज ७९६ ई॰ में उसकी मृत्यु के पहले ही खत्म हो गया।८२९ ई॰ में एग्बर्ट ने मर्सिया पर अधिकार कर लिया लेकिन जल्द ही इसे गँवा भी दिया। नवीं शताब्दी के अंत तक वेसेक्स सबसे प्रभावशाली आंग्ल-सैक्सन साम्राज्य था। इसका राजा अल्फ्रेड महान पश्चिमी मर्सिया का एक शक्तिशाली सामंत था। वह अपने लिये आंग्ल और सैक्सनों का राजा की उपाधि का प्रयोग करता था लेकिन उसने कभी भी पूर्वी और उत्तरी इंग्लैंड पर शासन नहीं किया। उसके बेटे एडवर्ड द एल्डर ने पूर्वी डेनलॉ पर विजय हासिल की लेकिन एडवर्ड का बेटे ऍथेल्स्तन ९२७ ई में नॉर्थम्ब्रिया पर विजय हासिल करके पूरे इंग्लैंड पर शासन करने वाला पहला राजा बना। आधुनिक इतिहासकारों ऍथेल्स्तन को ही इंग्लैंड का पहला राजा मानते हैं।\n\nवेल्स की रियासत का इंग्लैंड के साम्राज्य में रुडलैन का स्टैचुएट के अंतर्गत १२८४ में विलय कर दिया गया और १३०१ में राजा एडवर्ड प्रथम ने अपने ज्येष्ठ पुत्र, भविष्य के राजा एडवर्ड द्वितीय को वेल्स का राजकुमार के तौर पर प्रतिष्ठित किया। तभी से एडवर्ड तृतीय के अलावा अंग्रेज अधीराटों के सभी बड़े बेटों ने यह पद हासिल किया है। १६०३ ई में एलिज़ाबेथ प्रथम की निसंतान मृत्यु के बाद इंग्लैंड और स्कॉटलैंड के सिंहासनों का स्कॉटलैंड का जेम्स ६ के शासन में एक निजी एकीकरण कर दिया गया। शाही ऐलान के साथ जेम्स ने स्वयं को \"ग्रेट ब्रिटेन का राजा\" घोषित कर दिया लेकिन ग्रेट ब्रिटेन जैसे किसी भी साम्राज्य का कानूनी तौर पर निर्माण १७०७ तक नहीं हुआ था। महारानी ऐन के शासन काल में १७०७ में हुए विलय के अधिनियमों के बाद इंग्लैंड कानूनी तौर पर स्कॉटलैंड के साथ जुड़ गया और इस तरह ग्रेट ब्रिटेन राजशाही का गठन हुआ। १८०१ में विलय के अधिनियम के तहत आयरलैंड राजशाही जो हेनरी द्वि॰ के समय से अंग्रेजी शासन के अधीन था \"ग्रेट ब्रिटेन और आयरलैंड की संयुक्त राजशाही\" में शामिल हो गया और १९२२ में आयरिश मुक्त राज्य के बनने तक इसका हिस्सा रहा। चूंकि उत्तरी आयरलैंड यूके के साथ रहा इसलिये इसके बाद से इस साम्राज्य को यूनाइटेड किंगडम ऑफ ग्रेट ब्रिटेन एंड नॉर्दर्न आयरलैंड के नाम से जानते हैं।\n\nविवादित दावेदार\n\nकुछ सबूत ९२४ ई॰ में अपने पिता और भाई ऍथेल्स्तन के शासन के बीच चार हफ्तों तक वेसेक्स के ऍल्फवीयर्ड ( के राजा होने की तरफ इशारा करते हैं। हालाँकि उसका राज्याभिषेक नहीं हुआ था। वैसे सभी इतिहासकार इसे नहीं मानते हैं। यह भी विवादित है कि ऍल्फ्वियर्ड को पूरे इंग्लैंड का राजा घोषित किया गया था या सिर्फ वेसेक्स का: सबूतों के अनुसार जब अल्फ्रेड की मृत्यु हो गई तब ऍल्फवीयर्ड को वेसेक्स में और ऍथेल्स्तन को मर्सिया में राजा घोषित किया गया था।\n\nऍथलरेड द अनरेडी के शासन के बाद इंग्लैंड डैनिश राजाओं के शासन में आ गया।\n\nस्वेय्न फोर्कबीयर्ड की मृत्यु के बाद ऍथलरेड द अनरेडी एकांतवास से वापस आ गया और उसे एक बार फिर 3 फरवरी 1014 को राजा घोषित कर दिया गया। आंग्ल-सैक्सनों के शासन को एक बार उखाड़ फेंकने की डैनिश राजाओं की तमाम कोशिशों के बावजूद लंदन के नागरिकों के द्वारा चुने जाने पर उसके बेटे ने उसका उत्तराधिकार संभाला।\n\nअसुन्दन के निर्णायक युद्ध के बाद 18 अक्टूबर 1016 को एडमंड आइरनसाइड ने कैनुट से एक संधि पर हस्ताक्षर किये जिसमें वेसेक्स को छोड़कर पूरा इंग्लैंड कैनुट के द्वारा शासित होना था। एडमंड की 30 नवम्बर को मृत्यु के बाद कैनुट ने पूरे साम्राज्य पर शासन किया।\n\nAfter Harthacanute, there was a brief Saxon Restoration between 1042 and 1066. \n\nसन् १०६६ में रोल्लो के वंशज, नॉर्मैंडी के ड्यूक और नॉर्मैंडी राजघराने के संस्थापक, फ्रांस के राजा के अधीन जागीदार और पापमोचक गुरू एडवर्ड के संबंधी विलियम प्रथम ने इंग्लैंड पर धावा बोला और जीत लिया और निवर्तमान राजधानी विन्चेस्टर से हटाकर लंदन में कर दी। राजा हैरॉल्ड द्वितीय की मृत्यु के बाद हुए एक निर्णायक हैस्टिंग युद्ध ने 14 अक्टूबर को आंग्ल-सैक्सन विट्नैगेमोट ने हैरॉल्ड के स्थान पर एड्गर द एथलिंग को राजा चुना लेकिन एडगर कभी भी शासन की रक्षा नहीं कर पाया और उसका राज्याभिषेक भी नहीं हुआ। १०६६ में क्रिसमस के दिन वेस्टमिंस्टर ऐबी में विलियम का इंग्लैंड के राजा विलियम प्रथम के रूप में राज्याभिषेक किया गया। विलियम को आज के युग में \"विलियम द कॉनकरर\" यानि \"विजयी विलियम\" या विलियम प्रथम या \"विलियम द बास्टर्ड\" यानि \"विलियम हरामी\" के नाम से भी जाना जाता है।\n\nविवादित दावेदार\n\nसाम्राज्ञी मटिल्डा को उनके भाई व्हाइट शिप की मृत्यु के बाद अपने पिता हेनरी प्रथम द्वारा अपना उत्तराधिकारी घोषित किया गया। हालांकि हेनरी की मृत्यु के बाद सिहांसन पर मटिल्डा के चचेरे भाई, ब्लोइस के स्टीफन ने कब्ज़ा कर लिया। परिणामस्वरूप देश में अराजकता फैल गई और ११४१ में कुछ महीनों के लिये मटिल्डा ही देश की वास्तविक और पहली महिला शासक रहीं लेकिन चूंकि कभी भी उनका राज्याभिषेक नहीं हो पाया इसलिये उन्हें इंग्लैंड के सम्राटों में नहीं गिना जाता है।\n\nबोलोग्न का काउंट युस्टेस चतुर्थ (c. 1130 – 17 अगस्त 1153) को पिता स्टीफन द्वारा ६ अप्रैल ११५२ को इंग्लैंड का सह-राजा नियुक्त किया गया। स्टीफन इंग्लैंड पर युस्टेस का उत्तराधिकार सुनिश्चित करना चाहता था। हालांकि पोप और गिरिजाघर इससे एकमत नहीं थे और युस्टेस का राज्याभिषेक नहीं हुआ। युस्टेस अपने पिता के शासनकाल के दौरान ही २२ वर्ष की उम्र में ही मर गया और कभी भी इंग्लैंड का राजा नहीं बन पाया।\n\nवैलिंगफोर्ड की संधि से स्टीफन ने नवम्बर 1153 में मटिल्डा के साथ एक करार किय जिसमें उसने मटिल्डा के पुत्र हेनरी २, इंग्लैंड का राजा। को अपने अगस्त में दिवंगत हुए अपने पुत्र के स्थान पर सिंहासन का उत्तराधिकारी स्वीकार कर लिया।\n\nऐंगेवियनों ने ऐंगेवियन साम्राज्य पर बारहवीं और तेरहवीं शताब्दी में राज किया था। यह साम्राज्य पाइरेनीज़ से आयरलैंड तक फैला हुआ था। इंग्लैंड के राजा जॉन के हाथों अपनी अधिकतर महाद्वीपीय जमीनी ताकत गंवाने से पहले तक ऐंगेवियाई इंग्लैंड को अपना प्राथमिक आवास नहीं मानते थे। ऐंगेवियाई राजवंश ज्यादा दिनों तक तो नहीं चला लेकिन हालांकि इनके पुरुष वंशजों में प्लैन्टैगेनेट का राजघराना, लंकास्टर और यॉर्क राजघराने शामिल थे।\n\nएंग्वियाईयों ने इंग्लैंड के उस शाही कुल-चिह्न की आधारशिला रखी जिनमें इनके या इनके वंशजों द्वारा विजित या दावेदारी किये हुए साम्राज्यों (आयरलैंड के अलावा) के चिह्न शामिल होते थे। एडवर्ड तृतीय के अपनाए जाने के बाद से \"डेउ एट मोन ड्रोएट\" अंग्रेज शासकों का ध्येय वाक्य होता था, लेकिन इसे पहली बार रिचर्ड प्रथम ११९८ ई. में सिंहनाद के रूप में गिसोर्स के युद्ध में तब इस्तेमाल किया गया था जब उसने फिलिप २ की सेनाओं को हरा दिया। इसके बाद से उसने इसे अपना ध्येय वाक्य बना लिया।\n\nविवादित दावेदार\n\nफ्राँस के लुईस अष्टम ने इंग्लैंड पर 1216 से 1217 तक राजा जॉन के खिलाफ़ लड़े गये बैरों के प्रथम युद्ध के बाद कुछ समय तक शासन किया। लंदन की ओर जाते हुए उसका विद्रोही अंग्रेज बैरों और नागरिकों द्वारा स्वागत किया गया और सेंट पॉल कैथेड्रल में राजा घोषित किया गया। हालांकि उसका राज्याभिषेक नहीं हुआ था। कई कुलीन लोग जिनमें स्कॉटलैंड के राजा एलेक्ज़ेंडर द्वितीय भी थे ने सिंहासन पर काबिज होने के इस समारोह में उसे आदर देने के लिये उपस्थित थे। हालांकि १२७७ ई॰ में लैम्बेथ की संधि पर हस्ताक्षर करने के बाद उसने यह मान लिया की वो कभी भी इंग्लैंड का जायज़ राजा नहीं था।\n\nप्लैन्टागेनेट का राजघराने की शुरुवात इंग्लैंड के हेनरी द्वितीय के शासनकाल से हुई थी। हालांकि कुछ इतिहासकार प्लैन्टागेनेटों को हेनरी तृतीय के समय से मानते हैं जब इन शासकों के व्यवहार में और अंग्रेजियत आ गई थी। लकांस्टर और यॉर्क के राजघराने इसी की शाखाएँ हैं।\n\nयह राजघराना एडवर्ड तृतीय के बचे हुए पुत्र गांट का जॉन, लंकास्टर का पहला ड्यूक से शुरु होता है। हेनरी चतुर्थ ने रिचर्ड द्वितीय से सत्ता छीन ली और उत्तराधिकार की पंक्ति में अगले एडमंड मोर्तीमर (उम्र ७) जो एडवर्ड तृतीय के दूसरे पुत्र एंटवर्प के लियोनेल का वंशज था को हटा दिया। \n\nयॉर्क राजघराने ने अपना नाम एडवर्ड तृतीय के जीवित बचे हुए पुत्र लैंग्ले का एडमंड, यॉर्क का पहला ड्यूक से लिया था, लेकिन उसे सिंहासन पर उत्तराधिकार एडवर्ड तृतीय के दूसरे जीवित बचे हुए पुत्र लॉयनेल से मिला।\n\nगुलाबों के युद्ध (1455–1485) से सिंहासन लंकास्टर और यॉर्क राजघरानों के बीचा आता जाता रहा।\n\nट्यूडर वंश, माँ के घर की ओर से जॉन बेउफोर्ट के वंशज थे जो कि एडवर्ड तृतीय के तीसरे बचे हुए बेटे गौंट के जॉन की एक नाजायज़ संतान था। उसकी माँ कैथरीन स्विनफोर्ड, गौंट की लंबे समय तक सेविका रही थीं। सामान्यत: अंग्रेज शासकों या उत्तराधिकारियों की नाजायज़ संतानों के वंशजों का अंग्रेजी सिंहासन पर कोई दावा नहीं हो सकता था। लेकिन यह परिस्थिति तब विकट हो गई जब गौंट और कैथरीन ने जॉन बेउफोर्ट के जन्म के पच्चीस साल बाद १३९६ ई॰ में शादी कर ली। इस विवाह के मद्देनज़र शीर्ष गिरिजाघर ने बेउफोर्ट को जायज़ घोषित कर दिया। उस समय गौंट के जॉन के जायज़ बेटे और उत्तराधिकारी राजा हेनरी चतुर्थ ने भी बेउफोर्ट को जायज़ स्वीकार कर लिया, लेकिन उसे या उसके वंशजों को सिंहासन पर उत्तराधिकार से वंचित घोषित किया। इस के बावजूद, बेउफोर्ट और उसके वंशज गौंट के अन्य वंशजों यानि शाही लंकास्टरों के करीबी रहे।\n\nजॉन बेउफोर्ट की पोती लेडी मार्गरेट बेउफोर्ट का विवाह एडमंड ट्यूडर से हुआ। ट्यूडर वेल्स दरबारी ओवैन ट्यूडर और लंकास्ट्रियाई राजा हेनरी पंचम की विधवा वैलोईस की कैथरीन का बेटा था। एडमंड ट्यूडर या तो नाज़ायज थे या तो फिर किसी गुप्त विवाह के परिणामस्वरूप उतपन्न हुए थे। उनका भाग्य उनके जायज सौतेले भाई इंग्लैंड के राजा हेनरी षष्टम के उनके प्रति व्यवहार पर निर्भर था। जब लंकास्टर राजघराना सत्ता से बाहर हो गया तो ट्यूडरों ने सिंहासन संभाल लिया। पंद्रहवीं सदी के अंत तक लंकास्टर समर्थकों के लिये ट्यूडर अंतिम उम्मीद थे। गुलाबों के युद्ध का १४८५ ई॰ अंत करते हुए बोस्वोर्थ फील्ड के युद्ध में रिचर्ड तृतीय को हराने के बाद एडमंड ट्यूडर का बेटा हेनरी सप्तम इंग्लैंड का राजा बना। नए राजा, हेनरी ने एडवर्ड चतुर्थ की बेटी यॉर्क की एलिज़ाबेथ से विवाह कर के लंकास्टरों और यॉर्कों के वंशवृक्ष को मिला दिया और ट्यूडर राजवंश की नींव पड़ी।\n\nहेनरी अष्टम के रोमन कैथोलिक गिरिजाघर से अलगाव के बाद इंग्लैंड का सम्राट आयरलैंड और इंग्लैंड के गिरिजाघर का सुप्रीम हेड हो गया। एलिज़ाबेथ प्रथम के समय से इस पद को इंग्लैंड के गिरिजाघर का सुप्रीम गवर्नर कहा जाने लगा।\n\nविवादित दावेदार\n\nसंसद द्वारा पारित तीसरा उत्तराधिकार कानून अमान्य करते हुए एडवर्ड VI ने लेडी जेन ग्रे को अपना प्रकल्पित उत्तराधिकारी घोषित कर दिया था। उसने संसद द्वारा पारित तीसरा उत्तराधिकार कानून अमान्य कर दिया। एडवर्ड की मृत्यु के चार दिन बाद 6 जुलाई 1553 को जेन को रानी घोषित कर दिया गया लेकिन इस घोषणा के नौ दिन बाद ही, 19 जुलाई को परामर्श समिति ने अपनी वफादारी बदलते हुए एडवर्ड की सौतेली बहन कैथोलिक विचारधारा वाली मैरी को रानी घोषित कर दिया। जेन को १६ वर्ष की उम्र में ही सन् १५५४ में मृत्युदंड दे दिया गया। कई इतिहासकार उसे इंग्लैंड की जायज़ रानी या शासक नहीं मानते हैं।\n\nनेपल्स का फ़िलिप I (15 जनवरी 1556 से फ्रांस के फ़िलिप द्वितीय) और रानी मैरी प्रथम की विवाह संधि के अनुसार जब तक दोनों विवाहित रहते, फ़िलिप को रानी की सभी उपाधियाँ साझा रूप से मिलनी थीं। संसद के कानूनों सहित सभी शाही दस्तावेज उन दोनों के नाम के साथ लिखे व हस्ताक्षरित होने थे। साथ ही संसद पर दोनों का एकसमान अधिकार होना था। संसद में पारित एक कानून ने उसे राजा की उपाधि दी और उसे साम्राज्य में रानी के साथ-साथ सह-शासन करने की अनुमति दी। चूंकि इंग्लैंड के नए राजा अंग्रेजी नहीं पढ सकते थे इसलिये सभी आधिकारिक दस्तावेजों की एक लैटिन या फ्रेंच प्रति बनाने की व्यवस्था की गई। राजमुद्रा के सिक्कों पर मैरी और फिलिप दोनों के सिर मुद्रित किये गये और दोनों का सह-शासन प्रदर्षित करने के लिये इंग्लैंड के कुल चिह्न पर दाहिनी तरफ फ़िलिप का कुल चिह्न मुद्रित किया गया।इंग्लैंड और आयरलैंड में फ़िलिप के शाही अधिकारों को चुनौती देने वाले किसी भी कार्य को उच्चतम देशद्रोह का दर्ज़ा देने वाला कानून पारित कर दिया गया। 1555 में, पोप पॉल चतुर्थ ने एक पैपल बुल (विज्ञप्ति) जारी करके फिलिप और मैरी को इंग्लैंड व आयरलैंड का जायज़ शासक घोषित कर दिया।\n\n१६०३ में एलिज़ाबेथ प्रथम के नि:संतान मृत्यु होने के बाद उनके रिश्ते के भाई व स्कॉटों के राजा जेम्स ६ ने मुकुटों की संधि के उपरान्त \"इंग्लैंड के जेम्स प्रथम\" ले रूप में अंग्रेजी सिंहासन की कमान संभाली। जेम्स ट्यूडरों के वंशज थे। हेनरी ८ की बड़ी बहन मार्गरेट ट्यूडर उनकी पर-नानी (नानी की सास) थीं। १६०४ में उन्होंने [\"King of Great Britain\"] \"ग्रेट ब्रिटेन का राजा\" नामक उपाधि धारण कर ली। हालांकि १७०७ में विलय का कानून पारित होने तक दोनों संसदें अलग -अलग कार्य करती रहीं।\n\nचार्ल्स १ की 1649 में हत्या के बाद से 1660 में चार्ल्स २ के पुनर्स्थापन तक इंग्लैंड पर किसी ने शासन नहीं किया। 1653 से निम्नलिखित लोगों ने \"लॉर्ड प्रोटेक्टर\" संरक्षक शासक की उपाधि के अंतर्गत राजकाज संभाला। इस काल को \"द प्रोटेक्टोरेट\" कहते हैं।\n\nहालांकि शासन 1660 में ही स्थापित हो गया था १६८८ के सुहावनी क्रांति (ग्लोरियस रिवोल्युशन) से पहले तक स्थिरिता नहीं आ पायी जब संसद ने रोमन कैथोलिकों के सत्ता ग्रहण करने पर प्रतिबंध लगा दिया।\n\nविलय के अधिनियमों १७०६-०७ में इंग्लैंड की संसद और स्कॉटलैंड की संसद द्वारा पारित हुए संसदीय अधिनियम का युगल या मिश्रण थे। इनके तहत 22 जुलाई 1706 से एकीकरण की संधि के प्रभावी होने को मान्यता दी गई थी। इन अहिनीयमों ने अंग्रेजी और स्कॉटियाई राजशाहियों, जो कि पहले अलग-अलग स्वतंत्र राज्य थे को अलग संसदीय व्यवस्था के साथ साथ एक ही शासक के अंतर्गत ग्रेट ब्रिटेन राजशाही के अंतर्गत ला दिया।\n\n१६०३ में हुए मुकुटों के एकीकरण जिसमें राजा जेम्स षष्ठम् ने एलिज़ाबेथ प्रथम के बाद अंग्रेजी व आयरिश शासन अपने नियंत्रण में ले लिया था, के बाद से इंग्लैंड, स्कॉटलैंड व आयरलैंड का १०० से भी ज्यादा वर्षों से एक ही शासक होता था। वैसे तो इसका नाम मुकुटों का एकीकरण था, लेकिन वास्तव में इंग्लैंड व स्कॉटलैंड दोनों के दो मुकुट होते थे जो एक ही शासक राजा पहनता था। १७०७ के बाद जा कर यह एक राज्य और एक मुकुट हुआ। इसके पहले स्कॉटलैंड व इंग्लैंड को एक करने के असफल प्रयास १६०६, १६६७, और १६८९ में संसदीय कानूनों के तहत हो चुके थे लेकिन ये सफल १७०७ में ही हुए जब दोनों ही संसदों ने सैद्धांतिक रूप में इसे अपनी मंजूरी दे दी।\n\n१७०७ के बाद के शासकों के लिये देखें, ब्रिटेन के शासक।\n\nऍथेल्स्तन से लेकर राजा जॉन तक सभी अंग्रेज शासकों की पुकार शैली \" (\"किंग ऑफ़ द इंग्लिश\") थी। इसके अलावा कई अन्य नॉर्मन पूर्व राजाओं की अन्य उपाधियाँ व शैलियाँ भी थीं। जैसे की:\n\nनॉर्मन युग में ' \"रेक्स ऐंग्लोरम\" मानक था और ' (\"किंग ऑफ़ इंग्लैंड\") को कभी-२ प्रयोग किया जाता था। साम्राज्ञी मटिल्डा ने स्वयं को \"\" (\"लेडी ऑफ़ द इंग्लिश\") की उपाधि दे रखी थी।\n\nराजा जॉन के बाद से ' या ' के साथ अन्य उपाधियाँ भी जुड़ीं।\n\n१६०४ में जेम्स प्रथम, जो पिछले साल ही अंग्रेजी सिंहासन पर आसीन हुआ था ने \"किंग ऑफ़ ग्रेट ब्रिटेन\" यानी ग्रेट ब्रिटेन का राजा की उपाधि धारण की। हांलाकि अंग्रेज व स्कॉटिश संसदों ने महारानी ऐन के अंतर्गत १७०७ के एकीकरण के कानून के अम्ल में आने से पहले तक इस उपाधि को मान्यता नहीं दी। \n\n\n", "id": "678677", "title": "अंग्रेज शासकों की सूची"}
{"url": "https://hi.wikipedia.org/wiki?curid=678680", "text": "संक्षीर\n\nसंक्षीर या लैटेक्स (latex), जलीय माध्यम में बहुलकी सूक्ष्मकणों का पायस (इमल्शन) है। \nवैसे तो संक्षीर मूलतः प्राकृतिक पदार्थ है किन्तु अब कृत्रिम लैटेक्स भी बनाये जाने लगे हैं। \n", "id": "678680", "title": "संक्षीर"}
{"url": "https://hi.wikipedia.org/wiki?curid=678708", "text": "पिलोदा\n\nपिलोदा अथवा पिलौदा भारतीय राज्य राजस्थान के सवाई माधोपुर जिले की गंगापुर सिटी तहसिल का एक गाँव है। यह गाँव जिले एक बड़े गाँवों में से एक है। गाँव की कुल जनसंख्या  6,038 से अधिक है जिसमें अधिकतर जनजातियाँ हैं। गाँव में  2,000 से अधिक घर हैं।\n\nयह गाँव भी राजस्थान के अन्य आदिवासी गाँवों के समान है। यह गाँव सड़क मार्ग एवं रेलमार्ग से अच्छी तरह से जुड़ा हुआ है। इस गाँव का ब्रोडगेज रेलवे स्टेशन श्री महावीरजी और गंगापुर रेलवे स्टेशन के मध्य स्थित है। गाँव श्री लहकोड़ देवी के तीर्थस्थल के रूप में प्रसिद्ध है। इसके पास का पवित्र तालाब, मुख्यतः अप्रैल माह में दुर्गाष्टमी और श्री राम नवमी के दिन श्रद्धालुओं की भीड़ के साथ देखा जा सकता है। इस दिन यहाँ स्थानीय मेला लगता है जिसका आयोजन अन्तर-ग्रामीण रेस्लिंग, कुश्ती, ऊँट दौड़, घुड़ दौड़, बैल दौड़, तैराकी और साइकलिंग के रूप में किया जाता है।\n", "id": "678708", "title": "पिलोदा"}
{"url": "https://hi.wikipedia.org/wiki?curid=678718", "text": "विट्ठल रामजी शिंदे\n\nमहर्षि विट्ठल रामजी शिन्दे ( 23 अप्रैल, \n1873 – 2 जनवरी, 1944) महाराष्ट्र के सबसे बड़े समाजसुधारकों में से थे। उनका सबसे बड़ा योगदान अस्पृश्यता को मिटाना तथा दलित वर्ग को बराबरी पर लाना था।\n", "id": "678718", "title": "विट्ठल रामजी शिंदे"}
{"url": "https://hi.wikipedia.org/wiki?curid=678757", "text": "खंडा\n\n\"खंडा\" शब्द का बोध इनमें से किसी भी विशयों से हो सकता है।\nअन्य समान वर्तनी वाले शब्द\n", "id": "678757", "title": "खंडा"}
{"url": "https://hi.wikipedia.org/wiki?curid=678773", "text": "वरदान (फ़िल्म)\n\nवरदान एक भारतीय हिन्दी फिल्म है, जिसका निर्देशन अरुण भट्ट ने किया था। इसमें मुख्य किरदार में विनोद मेहरा, रीना रॉय और महमूद ने अभिनय किया था। यह फ़िल्म 1975 में सिनेमाघरों में प्रदर्शित किया गया था।\n\n\n\n", "id": "678773", "title": "वरदान (फ़िल्म)"}
{"url": "https://hi.wikipedia.org/wiki?curid=678788", "text": "सुसनाह मुशट जॉन्स\n\nसुस्नाह् मुशट जोन्स (1899-2016) (जन्म ०६ जुलाई १८९९)) एक अमेरिकी महिला थीँ जिन्हें वर्तमान में सबसे अधिक वर्ष तक जीने वाला व्यक्ति माना जाता है। \n", "id": "678788", "title": "सुसनाह मुशट जॉन्स"}
{"url": "https://hi.wikipedia.org/wiki?curid=678817", "text": "बिहार संपर्क क्रांति सुपरफास्ट एक्सप्रेस\n\nबिहार संपर्क क्रांति सुपरफास्ट एक्सप्रेस दरभंगा जंक्शन से नई दिल्ली के बीच चलने वाले भारतीय रेलवे के दो सुपरफास्ट एक्सप्रेस ट्रेन से एक है। यह बिहार से नई दिल्ली जाने वाली महत्वपूर्ण गाड़ियों में से एक है। यह कई लोगों की जीवन रेखा का काम करती है। वास्तव में यह उतरी बिहार एवं नई दिल्ली को जोड़ती है एवं इसमें आरक्षण मिलना एक टेडी खीर साबित होती है। बिहार के सबसे महत्वपूर्ण पर्व छठ में इसमें आरक्षण मिलना स्वर्ण पदक जितने जैसा होता है। \n\nयह ट्रेन नंबर 12565 के रूप में दरभंगा जंक्शन से नई दिल्ली के लिए और विपरीत दिशा में ट्रेन नंबर 12566 के रूप में चल रही है। यह नई दिल्ली के लिए वैशाली एक्सप्रेस के साथ उत्तर बिहार में सबसे महत्वपूर्ण ट्रेन है। इस ट्रेन के अलावा 12561/12562 स्वतंत्र सैनानी सुपरफास्ट एक्सप्रेस है जो दोनों शहरों के बीच चलती हैं। \n\n12565/12566 बिहार संपर्क क्रांति सुपरफास्ट एक्सप्रेस वर्तमान में 2 एसी फर्स्ट क्लास सह एसी 2 टियर, एक एसी 2 टियर, 2 एसी 3 टियर, 12 स्लीपर क्लास, 6 सामान्य अनारक्षित कोच एवं एक पैंट्री कार हैं। जैसा की भारत में सबसे ट्रेन सेवाओं के साथ होता हैं कोच की सरंचना में परिवर्तन भारतीय रेल के विवेक पर किया जा सकता है और यह मांग के आधार पर निर्धारित होता है। \n\n12565 बिहार संपर्क क्रांति सुपरफास्ट एक्सप्रेस 1174 किलोमीटर की दूरी 21 घंटे में (56.13 किमी/घंटा) एवं 12566 बिहार संपर्क क्रांति सुपरफास्ट एक्सप्रेस 1172 किलोमीटर की दूरी को 21 घंटे 10 मिनट में पूरा करती है। इस ट्रेन की औसत गति 55 किमी/घंटा से अधिक है, अत इसके किराये में सुपरफास्ट सरचार्ज भी शामिल है।\n\n12565 बिहार संपर्क क्रांति सुपरफास्ट एक्सप्रेस हर दिन दरभंगा जंक्शन से हर दिन सबेरे 8.35 में खुलती हैं एवं अगले दिन सुबह के 05.35 मिनट पर नई दिल्ली पहुंचती है।\n\n12566 बिहार संपर्क क्रांति सुपरफास्ट एक्सप्रेस हर दिन नई दिल्ली से 14.15 मिनट पर खुलती हैं एवं अगले दिन 11.25 मिनट पर दरभंगा जंक्शन पहुंचती है।\n", "id": "678817", "title": "बिहार संपर्क क्रांति सुपरफास्ट एक्सप्रेस"}
{"url": "https://hi.wikipedia.org/wiki?curid=678841", "text": "उत्तर प्रदेश में पंचायती राज्य\n\nउत्तर प्रदेश 75 जिलों में विभाजित है और प्रत्येक जिले में जिला पंचायत का प्राविधान है। इसके मुख्य अंग हैं :\nजिला पंचायत के निर्वाचित सदस्यों में बहुमत प्राप्त दल के नेता को अध्यक्ष पद के लिए मनोनीत किया जाता है .\nयह राज्य सरकार का राजपत्रित अधिकारी है जो जिला पंचायत का पदेन सचिव होता है। \nयह सदस्य जनता द्वारा प्रत्यक्ष मतदान से निर्वाचित होते हैं।\n\nप्रत्येक जिला क्षेत्र पंचायतों में विभक्त है। उत्तर प्रदेश में वर्तमान में ८१७ ब्लॉकों में विभक्त है। इसके मुख्य अंग हैं :\nप्रत्यक्ष मतदान द्वारा निर्वाचित ब्लॉक के सदस्यों में बहुमत प्राप्त दल के नेता को ब्लॉक प्रमुख पद के लिए मनोनीत किया जाता है। \nयह राज पत्रित अधिकारी सरकारी प्रतिनिधि है जो क्षेत्र पंचायत का सचिव होता है.\nयह जनता द्वारा प्रत्यक्ष मतदान से निर्वाचित होते हैं। इन्हें बी डी सी सदस्य भी कहते हैं।\n\nप्रत्येक ब्लॉक ग्राम पंचायतों में विभक्त है. उत्तर प्रदेश में ५८९०९ ग्राम पंचायतें हैं। पंचायतों में नागरिक चार्टर निर्धारित है। \nइसके मुख्य अंग हैं :\nयह प्रत्यक्ष मतदान द्वारा ग्राम के मतदाताओं से निर्वाचित होता है। \nयह अराजपत्रित सरकारी कर्मचारी है जो ग्राम प्रधान का सचिव होता है। इसे पहले पंचायत सेवक कहते थे। बाद में सरकार ने पंचायत सेवक के नाम को बदल कर ग्राम पंचायत अधिकारी कर दिया।\n\nएक ग्राम वार्डों में विभक्त होता है जिसमे प्रयक्ष मतदान द्वारा एक सदस्य निर्वाचित होता है. मतदान में वार्ड के सदस्य ही भाग लेते हैं.\n", "id": "678841", "title": "उत्तर प्रदेश में पंचायती राज्य"}
{"url": "https://hi.wikipedia.org/wiki?curid=678859", "text": "निर्गुन्डी\n\nनिर्गुन्डी (वानस्पतिक नाम : Vitex negundo) एक औषधीय गुणों वाली क्षुप (झाड़ी) है। हिन्दी में इसे संभालू/सम्मालू, शिवारी, निसिन्दा शेफाली, तथा संस्कृत में इसे सिन्दुवार के नाम से जाना जाता है। इसके क्षुप १० फीट तक ऊंचे पाए जाते हैं। संस्कृत में इसे इन्द्राणी, नीलपुष्पा, श्वेत सुरसा, सुबाहा भी कहते हैं। राजस्थान में यह निनगंड नाम से जाना जाता है।\n\nइसकी पत्तियों के काढ़े का उपयोग जुकाम, सिरदर्द, आमवात विकारों तथा जोड़ों की सूजन में किया जाता है। यह बुद्धिप्रद, पचने में हल्का, केशों के लिए हितकर, नेत्र ज्योति बढ़ाने वाला तो होता ही है, साथ ही शूल, सूजन, आंव, वायु, पेट के कीड़े नष्ट करने, कोढ़, अरुचि व ज्वर आदि रोगाें की चिकित्सा में भी काम आता है। इसके पत्ते में रक्तशोधन का भी विशेष गुण होता है।\n\n\n", "id": "678859", "title": "निर्गुन्डी"}
{"url": "https://hi.wikipedia.org/wiki?curid=678864", "text": "क्षार (आयुर्वेद)\n\nक्षार एक आयुर्वेदिक औषधि है जिसका वर्णन कई आयुर्वेदिक ग्रन्थों में मिलता है। यह विभिन्न रोगों की चिकित्सा में प्रयुक्त \n\nकिया जाता है। 'क्षार' शब्द 'क्षर्' से व्युत्पन्न हुआ है जिसका अर्थ है- पिघलना या गलना (क्षर् स्यन्दने)। आचार्य सुश्रुत ने इसे दोषों को नष्ट करने वाले पदार्थ के रूप में परिभाषित किया है। \n", "id": "678864", "title": "क्षार (आयुर्वेद)"}
{"url": "https://hi.wikipedia.org/wiki?curid=678869", "text": "भैषज्य रत्नावली\n\nभैषज्य रत्नावली, आयुर्वेद का एक ग्रन्थ है। इसके रचयिता गोविन्ददास हैं। इसकी रचना कब और कहाँ हुई, यह ठीक-ठीक पता नहीं है। किन्तु इसका सबसे पहला यान्त्रिक प्रकाशन कोलकाता से १८७७ में हुआ।\n\n", "id": "678869", "title": "भैषज्य रत्नावली"}
{"url": "https://hi.wikipedia.org/wiki?curid=678876", "text": "अवक्षेपण\n\nअवक्षेपण (Precipitation) का अर्थ है - किसी ठोस पदार्थ का बनना। किसी द्रव विलयन में रासायनिक अभिक्रिया होने पर यदि कोई ठोस उत्पाद बनता है तो उसे ही 'अवक्षेप' (precipitate) कहते हैम।\n", "id": "678876", "title": "अवक्षेपण"}
{"url": "https://hi.wikipedia.org/wiki?curid=678885", "text": "भैषज्य कल्पना\n\nआयुर्वेद में भैषज्य कल्पना का अर्थ है औषधि के निर्माण की डिजाइन (योजना)। आयुर्वेद में रसशास्त्र का अर्थ 'औषध (भेषज) निर्माण' है और यह मुख्यतः खनिज मूल के औषधियों से सम्बन्धित है।रसशास्त्र और भैषज्य कल्पना मिलकर आयुर्वेद का महत्वपूर्ण अंग बनाते हैं।\n\n", "id": "678885", "title": "भैषज्य कल्पना"}
{"url": "https://hi.wikipedia.org/wiki?curid=678906", "text": "सुल्तान कोसेन\n\nसुल्तान कोसेन Sultan Kösen (; जन्म १० दिसम्बर १९८२) एक तुर्किश किसान है ये गिनीज़ वर्ल्ड रिकॉर्ड्स के अनुसार जीवित सबसे लम्बे आदमी है। इनकी लम्बाई है। .. अक्टूबर २०१३ में सुल्तान मर्व डिबो से विवाह किया था। \n", "id": "678906", "title": "सुल्तान कोसेन"}
{"url": "https://hi.wikipedia.org/wiki?curid=678912", "text": "२०१५ विधानसभा चुनाव\n\n", "id": "678912", "title": "२०१५ विधानसभा चुनाव"}
{"url": "https://hi.wikipedia.org/wiki?curid=678927", "text": "खंडा (सिख चिन्ह)\n\nखंडा चिन्ह() एक सिख धार्मिक, सांस्कृतिक, एवं ऐतिहासिक चिन्ह है जो कई सिख, धर्म एव वष्वदर्षण, सिद्धांतों को ज़ाहिर रूप से दर्शाता है। यह \"देगो-तेगो-फ़तेह\" के सिद्धान्त का प्रतीक है एवं इसे चिन्हात्मक रूप में पेश करता है। यह सिखों का फ़ौजी निशान भी है, विशिष्ट रूप से, इसे निशान साहब(सिखों का धार्मिक ध्वज) के केंद्र में देखा जा सकता है। इसमें चार शस्त्र अंकित होते हैं: एक खंडा, दो किर्पन और एक चक्र। खंडा की एक वेशेष पहचान यह भी है की वह धार्मिक सिद्धांतों के साथ-साथ शक्ती एवं सैन्य-ताक़त का भी प्रतीक है। इसी लिये इसे खाल्सा, सिख मिस्लें एवं सिख साम्राज्य के सैन्यध्वजों में भी इसे प्रदर्षित किया जाता था। एक दोधारी खंडे(तलवार) को निशान साहब ध्वज में ध्वजडंड के कलश(ध्वजकलश) की तरह भी इस्तमाल किया जाता है। \n\nखंडा निशान तीन चिन्हों का संयोजन है: \n\nइस चिन्ह को अकसर व्यक्तिगत वाहनों पर, कपड़ों पर और अन्य व्यक्तिगत वस्तुओं पर अंकित किया जाता है, एवं इसे प्रचलित रूप से पेंडन्ट के रूप में भी पहना जाता है। खंडा चिन्ह को अक्सर लोग ईरान के ध्वज पर बने निशान से उलझा देते हैं, जबकी इन चिन्हों का आपस् में कोई मेल नहीं है। यूनिकोड लीप्यावली में स्थानांक U+262C(☬) पर खंडा चिन्ह मौजूद है।\n\n\n=संदर्भ==\n", "id": "678927", "title": "खंडा (सिख चिन्ह)"}
{"url": "https://hi.wikipedia.org/wiki?curid=678950", "text": "भारतीय कृषि मंत्रालय\n\nभारतीय कृषि मंत्रालय भारत सरकार का एक कबिनेट मंत्रालय है।", "id": "678950", "title": "भारतीय कृषि मंत्रालय"}
{"url": "https://hi.wikipedia.org/wiki?curid=678956", "text": "रोल्ड डाहल\n\nरोल्ड डाहल, सउथ वेलस् के कार्डिफ शहर , १३ सितंबर १९१६, एक नॉरवे से आए परिवार में पैदा हुए थे। डाहल तीन साल के थे, जब उनकी साथ साल की बहन की मृत्यु हो गयी। और कुछ सप्ताह के बाद, उनके पिता भी चल बसे। इस हाद्से के बाद, उनकी माँ डाहल को अंग्रेजी स्कूलों में दाखिला दिलाकर उन्होने मृत पति की इच्छा का पालन किया। डाहल को लांडाल्फ नामक एक स्कूल में भरती करने के बाद, वाहाँ वे ज़्यादा दिन नहीं रहे, इसलिये क्यों कि वे वहाँ जाना पसन्द नहीं करते थे। तो, फिर से और कई बार स्कूल बदलते गये। रेपटन नामक जगह से अपनी शिक्षा पूरी की। डाहल ने दूसरे विश्व युध में अपनी हवाई जहाज़ उडाने की प्रतिभा दिखाकर, विंग कमांडर के पद को हासिल किया। उनको १९४० में एक लेखक के रूप में दुनिया ने देखा। डाहल ज़्यादातर बच्चों की कहनियाँ लिखते थे, लेकिन उनके जीवनकाल में उन्होने बच्चों से लेकर, बडों तक के आयु वर्गों के लिये किताबें लिखी हैं। बीसवी सदी के सबसे बडे लेखकों में से एक माना जाता है। साहित्य में उनके योगदान के लिए अन्य पुरस्कारों में; १९८३ में 'वोर्ल्ड फांटसी अवार्ड फार लाइफटाइम अचीवमेंट' पुरस्कार प्राप्त हुअ, और १९९० में, ब्रिटिश बुक अवार्डस् में, उनको उस वर्ष के सबसे उत्तम लेखक बताया। डाहल की लघु कहानियाँ उनकी अप्रत्याशित और अभावुक अंत के लिये जानी जाती हैं, और्र अक्सर अपनी पुस्तकों में हास्य रस का ज़्यादा उपयोग करके पाठकों का ध्यान बेहलाए रखने के लिये जाने जाते है। उनकी प्रसिद्ध लेखनाओं में 'जेम्स आंड द जाइंट पीच', 'मटिल्डा', 'चार्ली आंड द चोक्लेट फाक्टरी', 'द विचस', 'मै अंकल आस्वाल्ड' थोडे हैं। \n\nअगस्त १९३९, दूसरा विश्वयुद्ध का वक्त था, जब एक फाइटर पैलेट की ज़िम्मेदारी लेकर , दार-ए-सलाम पर कब्ज़ा किये हुए जर्मनी के सिपाहियों को, रोल्ड डाहल ने रोका। डाहल 'अस्कारिस' की एक पलटन और, 'अफ्रीकी राइफल्स' के लेफ्टिनेंट बनाये गये थे। नवम्बर १९३९ में, रोलड डाहल को रॉयल एर में काम मिला। छः महिनों की ट्रेनिंग, हॉकर हॉट्स में करने के बाद, उनको पैलट अफसर बनाया गया। डाहल को इस बीच, अपने काम में कीन्या के वन्य जीवन को देख कर, प्रेरना मिली। एक हादसे में वे बहुत घायल हो गये और उनको अस्पताल में भरती किया गया, जहाँ उनहोने अपने उस हादसे की कहानी लिखने का इरादा किया। लेकिन उनको वहाँ के तीव्र काम की वजह से अकसर तब्यत खराब होने लगी। इसलिये, उनको एक ट्रेनिंग कैंप में अफसर बनाकर भेज दिया गया। युध के अंत के बाद, १९५३ में उन्होने फिल्म अभिनेत्रि, पट्रीसिया नील से विवाह किया। नवम्बर, १९६२ में उनकी बेटी ओलिविया डाहल का देहांत हो गया। अपने जीवन में मौत को देखना, उनको निराशाजनक था। १९८२ की उनकी किताब \"बी एफ जी\" को अपनी बेटी को समर्पित किया। यहाँ से उन्होने धार्मिक बातों की ठोस आलोचना की। उनको इज़राइल देश की स्रुष्टि की वजह से देशों में बढती हुई अशांति की नपसंदगी व्यक्त की और, इज़राइल के निर्माण को उस वक्त की समस्याओं का मूल मानते थे। वैद्यकीय अनुसंधान का प्रोत्साहन करने के लिये, वे दान करते थे, और अनाथालयों में सुविधाओं का इंतज़ाम करवाते थे। \n\nडाहल के कई कहानियों में, आमतौर पर एक बच्चे की दृष्टि से लेखन किया गया है। उनकी कविताओं में, डाहल प्रसिद्ध नर्सरी गानों की एक विनोदी व्याख्या देते हैं। उनकी सबसे पहली किताब १९४२ में 'षाट ओवर लिब्या' नाम से प्रकाशित की गयी, जिसमे, उनकी युध के दिनों की कहानी है। उनकी पहली बाल साहित्य किताब, 'द ग्रेम्लिन्स' थी। उस के बाद उन्होने 'मटिल्डा', 'चार्ली आंड द चोक्लेट फाक्टरी', जैसी प्रसिध किताबों की रचना की। उनकी इन किताबों में कहानी का खलनायक, एक बच्चों के प्रति गुस्सा करनेवाला चरित्र है। 'द स्मोकर' किताब वयस्क दर्शकों के लिये लिखी, जिस पर कई चलचित्र बने हैं। उनको अपने साहित्य के योगदान के लिये, 'द मिस्ट्री राइटर्स ऑफ अमेरिका' संघटन से तीन एडगर अवार्ड दिये गये। उनका ये लिखने का अंदाज़ अपने बचपन के दिनों से मिला था, जब वे वीरों और महावीरों की कहानियाँ पढते थे। अपनी माँ की प्रशंसा करते हुए, उनको एक उत्तम बयान करने वाली बुलाया। रुड्यार्ड किप्लिंग, चार्ल्स डिकेन्स, विलियम ठाकेरे आदि महान लेखकों से प्रभाव लेते हैं। \n\n२३ नवम्बर, १९९० में रोल्ड डाहल कि एक रक्त रोग की वजह से मृत्यु हो गई। सेंट पाल चर्च, जो आज इंग्लैण्ड के बकिंगहाम्पशैर में है, वहाँ उनकी समाधि है। उनको चॉकलेट, पेनसिलों, के साथ दफनाया गया। कार्डिफ शहर में, उनके नाम से, वहाँ के मशहूर ओवल प्लाज़ा का नाम बदला गया। २००५, मिस्डन शहर में, उनके नाम का संग्रहालय बनाया गया। २००६ रॉयल सोसाइटी की सूची में, मशहूर लेखिका जे. के. रोलिंग 'चार्ली आंड द चोक्लेट फाक्टरी' को उनकी सबसे पसंदीदा किताब बताती हैं। हास्य किताबें लिखने वाले लेखकों को उनके नाम का प्रसिध पुरस्कार दिया जाता है। रोल्ड डाहल की किताबें इस सदी में भी बच्चे बडी उत्सुकता से पढते हैं। \n", "id": "678956", "title": "रोल्ड डाहल"}
{"url": "https://hi.wikipedia.org/wiki?curid=678965", "text": "वैश्लेषिक तुला\n\nवैश्लेषिक तुला या रासायनिक तुला (analytical balance या \"lab balance\") ऐसा तुला है जो १ मिलीग्राम से भी कम द्रव्यमान को माप सकता है। अतः इस तुला की संरचना में ऐसे विशेष उपाय किये गये होते हैं कि द्रव्यमान के मापन में अन्य किसी कारक (जैसे वायु की गति) का कोई प्रभाव न पड़े। उदाहरण के लिये, इसका मापने वाला पलड़ा (पैन) एक पारदर्शी दीवारों वाले कक्ष में होता है और दरवाजा बन्द करने की व्यवस्था होती है। \n", "id": "678965", "title": "वैश्लेषिक तुला"}
{"url": "https://hi.wikipedia.org/wiki?curid=678976", "text": "केम्पेगोडा प्रथम\n\nकेम्पेगोडा प्रथम विजयनगर साम्राज्य के एक सामन्त तथा बंगलुरू के संस्थापक थे। \n", "id": "678976", "title": "केम्पेगोडा प्रथम"}
{"url": "https://hi.wikipedia.org/wiki?curid=678983", "text": "बलबीर सिंह &quot;रंग&quot;\n\nबलबीर सिंह \"रंग\" एक भारतीय हिंदी कवि थे. वे अधिकतर कवितायेँ किसानों की स्थिति पर लिखा करते थे. उन्होंने अपनी कविताओं में भारतीय किसानो की स्थिति का सही वर्णन किया है.\nबलबीर सिंह रंग का प्रारंभिक जीवन उनके खुद के छोटे से गाँव नगला कटीला में व्यतीत हुआ. बलबीर सिंह रंग बचपन से ही कवितायेँ लिखने के शौकीन थे. वे अपने गाँव के जमींदार भी थे. \n", "id": "678983", "title": "बलबीर सिंह &quot;रंग&quot;"}
{"url": "https://hi.wikipedia.org/wiki?curid=678986", "text": "भारत के एकदिवसीय अंतर्राष्ट्रीय क्रिकेट के विकेटकीपरों की सूची\n\nयह सूची भारतीय वनडे क्रिकेट टीम के अबतक के विकेटकीपरों की सूची है । इनमें सबसे पहला विकेटकीपर फारुख इंजीनियर था तथा सबसे ज्यादा कैच और स्टम्पिंग का रेकॉर्ड महेंद्र सिंह धोनी के नाम है।\n", "id": "678986", "title": "भारत के एकदिवसीय अंतर्राष्ट्रीय क्रिकेट के विकेटकीपरों की सूची"}
{"url": "https://hi.wikipedia.org/wiki?curid=678987", "text": "बोलोना विश्वविद्यालय\n\nबोलोना विश्वविद्यालय (इतालवी : Università di Bologna, UNIBO), इटली के बोलोना (Bologna) में स्थित एक विश्वविद्यालय है। इसकी स्थापना १०८८ ई में हुई थी और आधुनिक अर्थ में यह विश्व का सबसे पुराना विश्वविद्यालय है। यह पहला शिक्षा संस्थान था जिसने अपने लिये 'यूनिवर्सितास' (universitas) शब्द का प्रयोग किया।\n", "id": "678987", "title": "बोलोना विश्वविद्यालय"}
{"url": "https://hi.wikipedia.org/wiki?curid=679030", "text": "अटलांटिस: द लॉस्ट एम्पायर\n\nअटलांटिस: द लॉस्ट एम्पायर  २००१ में वाल्ट डिज़्नी फ़ीचर अनिमेशन द्वारा निर्मित काल्पनिक  विज्ञान पर आधारित एनिमेटेड फ़िल्म है। यह डिज़्नी द्वारा निर्मित पहली काल्पनिक विज्ञान पर आधारित फ़िल्म व ४१वि एनिमेटेड फ़िल्म है। इसका लेखन टैब मर्फी, निर्देशन गैरी ट्रोउसडेल व कर्क वाईस, व निर्माण डॉन हाह्न ने किया है। फ़िल्म में माइकल जे फॉक्स, क्री समर, जेम्स गार्नर, लियोनार्ड निमॉय, डॉन नोवेल्लो और जिम वारने ने आवाज़ दी है। १९१४ में घटित यह फ़िल्म एक युवक की कहानी बयां करती है जिसे एक पवित्र पुस्तक मिलती है और उसे लगता है की वह उसे और उसके साथियों को खोए हुए शहर अटलांटिस तक ले जायेगी.\n", "id": "679030", "title": "अटलांटिस: द लॉस्ट एम्पायर"}
{"url": "https://hi.wikipedia.org/wiki?curid=679037", "text": "अलादीन\n\nअलादीन एक मध्य पूर्वी परी कथा है। यह \"द बुक ऑफ़ वन थौज़ंड एंड वन नाईट\" (\"द अरेबियन नाइट्स\") की कई कथाओं में से एक है व सबसे अधिक विख्यात है हालाँकि इसे संग्रह में १८वी शताब्दी में अंटोनी गलांड नामक एक फ़्रांसीसी ने समाविष्ट किया था।\n\nअलादीन चीनी शहर में रहने वाला एक आम गरीब लड़का है। एक दिन मगरेब से आया एक जादूगर स्वयं को उसके गुजरे हुए पिता मुस्तफ़ा दर्ज़ी का भाई बता कर अपन साथ नियुक्त कर लेता है जिस कारण उसकी माँ को यह प्रतीत होता है की वह आगे चलकर एक बहुत अमीर व्यापारी बनेगा। परन्तु जादूगर का असली मकसद अलादीन को बहला-फुसलाकर उससे जादुई चिराग हासिल करना है जो एक जादुई गुफा में मौजूद है। जादूगर अलादीन को धोका देने की कोशिश करता है जिससे अलादीन गुफ़ा में फंस जाता है। अच्छी किस्मत के चलते उसके पास उस समय एक जादुई अंगूठी होती है जो उसे जादूगर ने सुरक्षा क लिए दी थी। जब हताश होकर अलादीन अपने हाथ घिसता है तब अंजाने में उससे अंगूठी भी घिस जाती है और एक जिन्न प्रकट होता है जो उसे अपनी माँ के पास घर पहुंचा देता है। जब अलादीन की माँ बेटे ने लाया हुआ चिराग साफ करने की कोशिश करती है तब एक दूसरा शक्तिशाली जिन्न प्रकट होता है जो उस चिराग के मालिक का गुलाम होता है।\n\nचिराग से निकले जिन्न की सहायता से अलादीन बेहद आमिर व शक्तिशाली बन जाता है और राजकुमारी बद्र-उल-बुदूर से निकाह कर लेता है। हिंदी में बद्र-उल-बुदूर का अर्थ है, \nपूनम की चाँदों की पूनम. \n\nजिन्न अलादीन के लिए एक महल का निर्माण करता है जो शहंशाह के महल से भी कई गुना ज़्यादा भव्य होता है।\n\nएक दिन जादूगर पुराने चिरागों के बदले नए चिराग देने के बहाने अलादीन की बीवी (जिसे जादुई चिराग के बारे में कुछ नहीं पता) से जादुई चिराग हासिल कर लेता है। वह जिन को हुक्म देता है कि महल को उसके सरे साजो सामन सहत अपने घर मगरेब पहुंचा दे। किस्मत से अलादीन के पास तब भी जादुई अंगूठी होती है जिससे वह छोटे जिन्न को बुला लेता है। हालाँकि छोटा जिन्न चिराग के जिन्न द्वारा किया गया जादू उलट नहीं सकता पर वह अलादीन को मगरेब पहुंचा देता है जहाँ अलादीन लड़ाई में जादूगर को मार कर चिराग को पुनः हासिल कर लेता है व महल और राजकुमारी को पुनः अपनी जगह ले आता है।\n\nजादूगर का शक्तिशाली छोटा भाई अलादीन को मार कर अपने भाई का बदला लेने की कोशिश करता है और एक बूढी औरत का वेश धर लेता है जो अपनी रहस्यमई जादुई शक्तियों के लिए विख्यात है। बद्र-उल-बुदूर उसके इस झांसे में फंस जाती है अय्यार बुढिया को महल में रहने की अनुमति दे देती है। चिराग का जिन्न अलादीन को इस बारे में आगाह कर देता है और अलादीन बहरूपिये को मार देता है। सभी लोग आगे चलकर एक खुशहाल ज़िन्दगी जीते है और भविष्य में अलादीन शहंशाह बन जाता है।\n\nसभी रूपांतरण असली कहानी से कहीं न कहीं मेल खाते है. चीनी घटनाओं को अधिकांश समय अरेबियाई पृष्ठभूमि में बदल दिया जाता है\n\n\n", "id": "679037", "title": "अलादीन"}
{"url": "https://hi.wikipedia.org/wiki?curid=679055", "text": "उच्च पारक फिल्टर\n\nउच्च पार्क फ़िल्टर अथवा हाई पास फ़िल्टर एक इलेक्ट्रानिक फ़िल्टर है जो एक निश्चित कटऑफ़ से अधिक की फ़्रीक्वेंसी के संकेतों को निर्गमित होने देता है और इस कटऑफ़ से कम फ़्रीक्वेंसी के संकेतों को रोक लेता है। आमतौर पर इसे लो-कट फ़िल्टर अथवा बेस-कट फ़िल्टर भी कहा जाता है।\n\nबिम्ब कान्तिवर्धन (Image enhancement) की तकनीक के रूप में इसका प्रयोग किसी अंकीय बिम्ब में किनारों वाले तत्वों (edge features) को अधिक स्पष्ट रूप से दिखाने के लिये किया जाता है।\n", "id": "679055", "title": "उच्च पारक फिल्टर"}
{"url": "https://hi.wikipedia.org/wiki?curid=679068", "text": "शिक्षा का माध्यम\n\nकिसी शिक्षण संस्थान में जो भाषा शिक्षण के लिये प्रयोग की जाती है, उसे उस संस्थान की शिक्षा का माध्यम ( medium of instruction) कहते हैं। अधिकांश विकसित देशों में मातृभाषा ही प्राथमिक से लेकर उच्च शिक्षा तक का माध्यम है। किन्तु ब्रिटेन और फ्रांस के उपनिवेश रहे देशों में अभी भी मातृभाषा के बजाय अंग्रेजी या फ्रेंच शिक्षा के माध्यम हैं।\n\n\n", "id": "679068", "title": "शिक्षा का माध्यम"}
{"url": "https://hi.wikipedia.org/wiki?curid=679216", "text": "मोमबत्ती\n\nमोमबत्ती एक बत्ती मोम में है। वह रोशनी या ऊष्मा बनती है।\n\nहिन्दी भाषा में इस शब्द की व्युत्पत्ति इसके लिए उपयोग में लाये जाने वाले पदार्थ मोम और बत्ती से हुई। इसके निर्माण में केवल यही दो वस्तुओं की आवश्यकता होने के कारण इन्हें मिला कर मोमबत्ती शब्द बनाया गया। इस शब्द की व्युत्पत्ति लेटिन भाषा में केंडेला शब्द (जिसका अर्थ रोशनी से है।) से हुई। जिसका उपयोग अंग्रेज़ी और एंग्लो नॉर्मन भाषा में केंडल के नाम से किया जाता है।\n\nमोमबत्ती का पहली बार निर्माण और उपयोग चीन में हुआ। तब इसका निर्माण व्हेल के चर्बी से किया जाता था। उसके बाद यूरोप में प्राकृतिक वसा, तेल, और मोम से इसका निर्माण किया जाने लगा। रोम में मोम की अत्यधिक लागत के कारण तेल से इसका निर्माण होता था।\n", "id": "679216", "title": "मोमबत्ती"}
{"url": "https://hi.wikipedia.org/wiki?curid=679253", "text": "साइरस पलोनजी मिस्त्री\n\nसाइरस पलोनजी मिस्त्री (जन्म 4 जुलाई 1968) एक व्यापारी है जो 28 दिसंबर 2012 को टाटा समूह, एक भारतीय व्यापार संगठन, के अध्यक्ष बने हैं।वह समूह के छठे अध्यक्ष हैं और दोराबजी टाटा के बाद, \"टाटा  \"नाम नहीं पड़ने तक दूसरे हैं। \"दि इकॉनॉमिस्ट\" ने भारत और ब्रिटेन दोनों में \"सबसे महत्वपूर्ण उद्योगपति\" के रूप में उन्हें वर्णित किया गया है।\n\nवह भारतीय निर्माण थैलीशाह पालोनजी मिस्त्री के सबसे छोटे बेटे हैं।\n\nमिस्त्री ने मुंबई में कैथेड्रल एवं एंड जॉन कॉनन स्कूल में अध्ययन किया। उन्होंने सिविल इंजीनियरिंग में बी एस के साथ इंपीरियल कॉलेज, लंदन से स्नातक की उपाधि और लंदन बिजनेस स्कूल से प्रबंधन में विज्ञान में एक मास्टर डिग्री रखते है। वह सिविल इंजीनियर संस्थान के एक सदस्य है।\n\nसाइरस मिस्त्री पालोनजी मिस्त्री, एक शक्तिशाली उद्योगपति; और पैट्सी पेरिन दुबाश के सबसे छोटे बेटे है। \n\nमिस्त्री ने, वकील इकबाल छागला की बेटी और प्रसिद्ध विधिवेत्ता एम.सी. छागला की पोती, रोहिका छागला से शादी की। मिस्त्री और उनकी पत्नी के साथ में उनके दो बेटे हैं।\nमिस्त्री एक आयरिश नागरिक, और भारत के एक स्थायी निवासी है। एक आयरिश अखबार, The Independent, में एक खबर के मुताबिक, मिस्त्री खुद को एक वैश्विक नागरिक के रूप में देखते है और अपने पासपोर्ट के रंग को महत्वहीन सोचते है।\n\nमिस्त्री शापूरजी पालोनजी एंड कंपनी के प्रबंध निदेशक का काम कर रहे हैं, जो शापूरजी पालोनजी समूह का हिस्सा है। अपने पिता के सेवानिवृत्त होने से १ साल पहले, वह 1 सितंबर 2006 को टाटा संस के बोर्ड में शामिल हुए। \n\n2012 में, मिस्त्री टाटा संस के अध्यक्ष के रूप में नियुक्त किये गये था। \n", "id": "679253", "title": "साइरस पलोनजी मिस्त्री"}
{"url": "https://hi.wikipedia.org/wiki?curid=679288", "text": "पियर ट्रूडो\n\nजोसेफ फ़िलिप पियरे येव्स एलियट ट्रूडो, (; ; अक्टूबर 18, 1919 – सितम्बर 28, 2000), को सामान्यत: पियरे ट्रूडो या पियरे एलियट ट्रूडो, अप्रैल २०, १९६८ से ४ जून १९७९ तक और फिर ३ मार्च १९८० से ३० जून १९८४ तक कनाडा के 15वें प्रधानमंत्री थे।\n\nटूडो ने अपने राजनीतिक जीवन की शुरुवात अधिवक्ता, बुद्धिजीवी और कार्यकर्ता के तौर पर क़्युबेक की राजनीति में शुरुवात की। १९६० में वो कनाडा की लिबरल पार्टी के जरिये राष्ट्रीय राजनीति में शामिल हुए। उन्हें लेस्टर बी. पियरसन के संसदीय सचिव चुना गया और बाद में न्याय मंत्री चुने गये। ट्रूडो १९६८ में लिबरलों के नेता चुने गये। फिर १९६० से मध्य १९८० तक वो कनाडा की राजनीति में छाये रहे। आवेश से पहले तर्क ( \"Reason before passion\") उनका व्यक्तिगत ध्येय था। उन्होंने १९८४ में राजनीति से सन्यास ले लिया और उनके बाद जॉन टर्नर कनाडा के प्रधानमंत्री बने। उनके ज्येष्ठ पुत्र जस्टिन ट्रूडो वर्तमान में कनाडा के तेइसवें प्रधानमंत्री हैं।\n\nबुद्धिजीवी उनके प्रभावशाली व्यक्तित्व, बुद्धिमत्ता और राजनैतिक नेतृत्व क्षमता को क़्युबेक स्वतंत्रता संग्राम के दौरान राष्ट्रीय एकता को बचाए रखने, अक्टूबर समस्या (हिंसक विद्रोहों) का दमन करने, एक अखिल कनाडियाई पहचान को बढावा देने व कानूनी बहुभाषावाद को अनुमति दिलाने के लिये उन्हें सलाम करते हैं। आलोचक उन्हें घमंड, आर्थिक कुप्रबंध और क़्युबेक संस्कृति और कनाडियाई प्रेयरीओं की आर्थिक क्षमताओं को कुचलने के लिये कनाडा की निर्णय लेने की समिति को गैरकानूनी रूप से केंद्रीकृत करने के लिये उनकी आलोचना करते हैं। वैसे जनता के बीच तो उनकी प्रसिद्धि बंटी हुई है लेकिन शिक्षाविद व इतिहास के स्कॉलर उन्हें कनाडा के महानतम प्रधानमंत्रियों में गिनते हैं और उन्हें आधुनिक कनाडा का पितामह मानते हैं।\n", "id": "679288", "title": "पियर ट्रूडो"}
