{"url": "https://hi.wikipedia.org/wiki?curid=697611", "text": "मेसोथेरपि\n\nमेसोथेरपि () बिना शल्यक्रिया के औषधियों के द्वारा की जाने वाली एक कृत्रिम सौंदर्य चिकित्सा है। इस क्रिया के तहत त्वचा के निचले मांसल भाग मे इंजेक्शन के द्वारा कई तरह के फार्मसूटिकल, पौधें से निकालने वाली, और होम्योपैथिक दवाएँ दी जाती हैं।\n\nइन चिकित्स्किय उपचारों के कई सारे प्रकाशित अध्ययन भी मिलते हैं और युरोप और दक्षिणी अमेरका मे कई वषों से शरीर के उपर दवाइयों के इस मिश्रण के पड़ने वाले प्रभाव की विस्तृत विवेचना की गयी है। इस बात का कोई ठोस प्रमाण नही मिला है कि ये दवाएँ विशेष रूप से आडिपोस (वसा कोशिका) को टारगेट करतीं हैं। डियोकसिकेलिक के अपमार्जक प्रभाव के कारण होने वाला सेल लिसिस इसके नैदानिक प्रभाव का कारण हो सकता है। \n\n२०१२ मे एक फ़ांसीसी प्रयोगशाला ने मेसोथेरपि उपचार के लिए दी जाने वाली दवा को तरल पॉडलेट के माध्यम से देने का तरीका खोज निकाला। इस पॉडलेटको चेहरे पर भाप लगाने वाले उपकरण मे डाल दिया गया और फिर उपकरण से निकलने वाली भाप के द्वारा चेहरे के रोमकूपों मे दवा पहुचाई गयी। यह अपने तरह की पहली खोज थी जिसके कारण का उपचार लोगों के उनके घरों मे ही प्रदान किया जा सका। \n\nसर्वप्रथम माइकेल पीस्तोर (१९२४-२००३) ने वृहत नैदानिक शोध के उपरांत मेसोथेरपि की विधा की स्थापना की। १९४८ से १९५२ के मध्य अंतर्त्वचीय उपचार के क्षेत्र मे अंतरराष्ट्रीय स्तर पर शोध के अथक प्रयासो के बाद पीस्तोर की खोज को मानवीय मेसोथेरपि चिकित्सा प्रणाली के रूप मे लागू करने मे सफलता मिली। १९८७ मे फ्रांस के अकादमे नॅशनॅल्य दे मेडेसीने ने को एक विशिष्ट चिकित्सा प्रणाली के रूप मे मान्यता दी। यह ध्यान देने योग्य तथ्य है कि हालाँकि फ्रेंच समाज मे मेसोथेरपिको त्वचा के कई तरह के विकारो का उपचार करने वाली विधा के रूप मे मान्यता मिल चुकी है फिर भी इसे कहीं भी प्लास्टिक सर्जरी के तहत अथवा उसके विकल्प के रूप मे इस्तेमाल नही किया जाता। इसके बावजूद युरोप और दक्षिण अमेरिका के कई सारे देशों मे मेसोथेरपि एक सफल चिकित्सा प्रणाली मानी जाती है और दुनिया भर मे लगभग १८,००० चिकित्सक इसका उपयोग करते है।\n\nपाँच दशकों से मेसोथेरपि के लगातार प्रयोग के बाद भी कई सारे चिकित्सक मेसोथेरपि की उपयोगिता को संदिग्ध ही मानते है और उनका कहना है कि इस उपचार प्रणाली पर किए गये अध्ययन इसके प्रभावों के निर्धारण के लिए पर्याप्त नही है। यहाँ पर सबसे प्राथमिक समस्या यह है कि कृत्रिम सौंदर्य चिकित्सा के सन्दर्भ मे मेसोथेरपि की उपयोगिता के बारे मे किए गये नैदानिक प्रयोग \"उच्च गुणवत्ता वाले' नही माने जाते। हालाँकि इस विधा को कई सारे दर्द निवारक उपचारों - खास कर टेनडनिटिस, टेंडन कलिसिफिकसन, दंत चिकित्सा, आर्त्राइटिस और ल्यमफ़ेदेमा आदि में - के रूप मे मान्यता मिल चुकी है। साथ ही कई सारे केस स्टडी और नैदानिक शोधपत्र भी कृत्रिम सौंदर्य चिकित्सा के मामले मे मेसोथेरपि के तहत प्रयोग किए जाने वाले अवयवों का अध्ययन कर चूक हैं। \n\nअमेरिका के प्लास्टिक सर्जरी चिकित्सकों के संघ ने भी मेसोथेरपि को मान्यता देने से इनकार कर रखा है। परंतु इनके मान्यता न देने पर भी विवाद है क्यूंकी मेसोथेरपि शल्य चिकित्सा प्रणाली है ही नही और बिना चीरफाड़ के कृत्रिम सौंदर्य चिकित्सा की अपनी विशेषता के कारण एक तरह से यह प्लास्टिक सर्जरी के उपयोगकर्तायों के लिए एक चुनौती ही है। \n", "id": "697611", "title": "मेसोथेरपि"}
{"url": "https://hi.wikipedia.org/wiki?curid=697616", "text": "गुर्र\n\n प्राचीन काल में युद्ध कला में निपुण रहे गुर्जर मुख्य रूप से खेती और पशुपालन के व्यवसाय से जुड़े हुए हैं। गुर्जर अच्छे योद्धा माने जाते थे और इसीलिए भारतीय सेना में अभी भी इनकी अच्छी ख़ासी संख्या है।भारत मे गुर्जर की लगभग 5.5 करोड की जनसंख्या है, गुर्जर महाराष्ट्र (जलगाँव जिला), दिल्ली, राजस्थान, हरियाणा, मध्य प्रदेश, उत्तर प्रदेश, हिमाचल प्रदेश, जम्मू कश्मीर जैसे राज्यों में फैले हुए हैं। राजस्थान में सारे गुर्जर हिंदू हैं। सामान्यत: गुर्जर हिन्दू, सिख, मुस्लिम आदि सभी धर्मो मे देखे जा सकते हैं। मुस्लिम तथा सिख गुर्जर, हिन्दू गुर्जरो से ही परिवर्तित हुए थे। पाकिस्तान में गुजरावालां, फैसलाबाद और लाहौर के आसपास इनकी अच्छी ख़ासी संख्या है।\n", "id": "697616", "title": "गुर्र"}
{"url": "https://hi.wikipedia.org/wiki?curid=697663", "text": "बैण्ड अन्तराल\n\nठोस अवस्था भौतिकी में बैण्ड अन्तराल (band gap) इलेक्ट्रान की ऊर्जा की वह परास (रेंज) है जिसमें किसी भी इलेक्ट्रान अवस्था (electron states) का अस्तित्व नहीं होता। इसे 'ऊर्जा अन्तराल' (इनर्जी गैप) भी कहते हैं। ठोसों के इलेक्ट्रानिक बैण्ड संरचना के ग्राफ में सामान्यतः संयोजी बैण्ड (वैलेंस बैंड) की ऊपरी सीमा तथा चालन बैण्ड (कंडक्शन बैंड) की निचली सीमा के ऊर्जा के अन्तर को बैण्ड अन्तराल कहते हैं। (कुचालकों एवं अर्धचालकों में)\n", "id": "697663", "title": "बैण्ड अन्तराल"}
{"url": "https://hi.wikipedia.org/wiki?curid=697681", "text": "लखीराम अग्रवाल\n\nलखीराम अग्रवाल (13 फरवरी 1932 – 24 जनवरी 2009) भारत के एक राजनेता थे। वे १९९० से २००२ तक राज्यसभा के सदस्य रहे, पहले मध्य प्रदेश से और बाद में छत्तीसगढ़ से। १९९० से २०० तक वे मध्य प्रदेश भारतीय जनता पार्टी के अध्यक्ष रहे। छत्तीसगढ बनने के बाद वे छत्तीसगढ भाजपा के अध्यक्ष बने।\n\nभारतीय जनता पार्टी के वरिष्ठ नेता लखीराम अग्रवाल को याद करना सही मायने में राजनीति की उस परंपरा का स्मरण है जो आज के समय में दुर्लभ हो गयी है। वे सही मायने में हमारे समय के एक ऐसे नायक हैं जिसने अपने मन, वाणी और कर्म से जिस विचारधारा का साथ किया, उसे ताजिंदगी निभाया। यह प्रतिबद्धता भी आज के युग में असाधारण नहीं है।\n\nछत्तीसगढ़ में भाजपा के ‘पितृ पुरूष’ कहे जाने वाले श्री लखी राम अग्रवाल का जन्म खरसिया में श्री मनसा राम अग्रवाल रांव एवं श्रीमती रूक्मणी देवी अग्रवाल के परिवार में हुआ। इनका विवाह श्रीमती मरबन देवी से 1950 में हुआ। ये पाँच पुत्र और एक पुत्री के गौरवशाली पिता रहे। इनकी शिक्षा-दिक्षा नहरपाली विद्यालय खरसिया में हुई। वर्तमान में इनके पुत्र श्री अमर अग्रवाल जी छत्तीसगढ़ शासन में केबिनट मंत्री हैं।\n\nश्री अग्रवाल का सक्रिय राजनीति में आगमन 1960 में हुआ। वे 1964 से 1969 तक खरसिया नगर पालिका पद पर रहे तथा डिस्ट्रिक कार्पोरेटिव बैंक रायगढ़ के प्रमुख 1977 से 1980 तक रहे। साथ ही वे मध्यप्रदेश स्टेट मार्केटिक एसोशियेशन के उपाध्यक्ष भी रहे। 1977 में आपातकाल के दौरान उन्हे मीसा एक्ट के तहत बंदी बनाया गया।\n\nमध्यप्रदेश भाजपा के प्रदेश महासचिव के पद पर 1983 में लखीराम जी सुशोभित हुये। साथ ही वे 10 अप्रेल 1990 से 31 अक्टूबर 2000 तक मध्यप्रदेश राज्य सभा के अध्यक्ष रहें। पुनः 1 नवम्बर 2000 से 9 अप्रैल 2002 तक उन्होंने राज्य सभा में छत्तीसगढ़ का प्रतिनिधित्व किया। पृथक छत्तीसगढ़ राज्य निर्माण एवं छत्तीसगढ़ अस्मिता के निर्माण में लखीराम जी की भूमिका सबसे महत्वपूर्ण रही।\n\nश्री अग्रवाल जी का निधन 24 जनवरी 1909 को बिलासपुर के अपोलो अस्पताल में हुआ। उनका दाह संस्कार पूरे राजकीय सम्मान के साथ किया गया। उनकी स्मृति में 1913 में रायगढ़ में मेडिकल काॅलेज की स्थापना की गयी।\n\nलखीराम अग्रवाल सही मायने में राज्य भाजपा के अभिभावक होने के साथ छत्तीसगढ़ में एक नैतिक उपस्थिति भी थे। उनके पास जाकर किसी भी स्तर का कार्यकर्ता अपनी बात कह सकता था। वे परिवार के एक ऐसे मुखिया थे जिनके पास सबकी सुनने का धैर्य और सबको सुनाने का साहस था। वे अपने कद और परिवार की मुखिया की हैसियत से किसी को भी कोई आदेश दे सकने की स्थिति में थे। उनकी बात प्रायः टाली नहीं जाती थी। वे एक ऐसा कंधा थे जिसपर आप अपनी पीड़ाएं उड़ेल सकते थे। असहमतियों के बावजूद वे सबके साथ संवाद करने के लिए दरवाजा खुला रखते थे। रायपुर से दिल्ली तक उन्होंने जो रिश्ते बनाए उनमें कृत्रिमता और बनावट नहीं थी। वे हमेशा अपने जीवन और कर्म से केवल और केवल पार्टी की सोचते रहे। उनके पुत्र अमर अग्रवाल ने अपने गृहनगर खरसिया और रायगढ़ को छोड़कर छत्तीसगढ़ के एक अलग शहर बिलासपुर को अपना कार्यक्षेत्र बनाया, युवा मोर्चा के कार्यकर्ता के नाते काम प्रारंभ किया और वहां कांग्रेस की परंपरागत सीट पर चुनाव जीतकर अपनी जगह बनाई। आज वे छत्तीसगढ़ के सक्षम मंत्रियों में गिने जाते हैं। उनकी क्षमताओं पर किसी को संदेह नहीं है। ऐसे कठिन समय में जब राजनीति में मर्यादाविहीन आचरण के चिन्ह आम हैं। हर तरह का पतन राजनीतिक क्षेत्र में दिख रहा है। लखीराम अग्रवाल जैसे नायक की याद हमें प्रेरित करती है और बताती है कि कैसे व्यापार में रहकर भी शुचिता बनाए रखी जा सकती है। गृहस्थ होकर भी किस तरह से समाज के काम पूरा समय देकर किए जा सकते हैं। क्या आप इसे साहस नहीं मानेंगें कि किस तरह मप्र के सबसे कद्दावर मुख्यमंत्री रहे अर्जुन सिंह के खिलाप अपने क्षेत्र में व्यूह रचना तैयार करते और जिसके परिणामों की चिंता नहीं करते? अजीत जोगी जैसे ताकतवर मुख्यमंत्री के सामने तनकर खड़ा होते है और अपने दल की सरकार की स्थापना के लिए पूरा जोर लगा देते है। आज लखीराम अग्रवाल की याद बहुत स्वाभाविक और मार्मिक लगती है।\n\nलखीराम अग्रवाल ने छत्तीसगढ़ के एक छोटे से नगर खरसिया से जो यात्रा शुरू की वह उन्हें मध्य प्रदेश भाजपा के अध्यक्ष जैसे महत्वपूर्ण पद तक ले गयी। वे राज्यसभा के दो बार सदस्य भी रहे। लेकिन ये बातें बहुत मायने नहीं रखतीं। मायने रखते हैं वे संदर्भ और उनकी जीवन शैली जो उन्होंने पार्टी का काम करते समय लोगों को सिखायी। मध्य प्रदेश और छत्तीसगढ़ की भारतीय जनता पार्टी के लिए उनका योगदान किसी से छिपा नहीं है। वे अंततः एक कार्यकर्ता थे और उनका दिल संगठन के लिए ही धड़कता था। भाजपा दिग्गज कुशाभाऊ ठाकरे से उनकी मुलाकात ने सही मायने में लखीराम अग्रवाल को पूरी तरह रूपांतरित कर दिया। वे संगठन को जीने लगे। खरसिया नगर पालिका के अध्यक्ष के रूप में प्रारंभ हुयी उनकी राजनीतिक यात्रा में अनेक ऐसे पड़ाव हैं जो प्रेरित करते हैं और प्रोत्साहित करते हैं। वे यह भी बताते हैं कि कैसे एक साधारण परिवार का व्यक्ति भी एक असाधारण शख्सियत बन सकता है। लखीराम अग्रवाल के हिस्से बड़ी राजनीतिक सफलताएं नहीं हैं, खरसिया से वे विधानसभा का चुनाव नहीं जीत सके। उनका इलाका कांग्रेस का एक ऐसा गढ़ है जहां आजतक भाजपा का कमल नहीं खिल सका। किंतु अपनी इस कमजोरी को उन्होंने अपनी शक्ति बना लिया। वे छत्तीसगढ़ में कमल खिलाने के प्रयासों में लग गए। आज पूरे राज्य में कार्यकर्ताओं का पूरा तंत्र उनकी प्रेरणा से ही काम कर रहा है। वे कार्यकर्ता निर्माण की प्रक्रिया को समझते थे। उनके निर्माण और उनके व्यवस्थापन की चिंता करते थे। संगठन की यह समझ ही उन्हें अपने समकालीनों के बीच उंचाई देती है।\n\nआप देखें तो लखीराम अग्रवाल के पास ऐसा कुछ नहीं था जिसके आधार पर वे महत्वपूर्ण बनने की यात्रा शुरू कर सकें। खरसिया एक ऐसा इलाका था, जहां भाजपा का कोई आधार नहीं है। एक छोटा नगर जहां की राजनीतिक अहमियत भी बहुत नहीं है। इसके साथ ही लखीराम जी किसी विषय के गंभीर जानकार या अध्येता भी नहीं थे। किंतु उनमें संगठन शास्त्र की गहरी समझ थी। अपने निरंतर प्रवास और श्रम से उन्होंने सारी बाधाओं को पार किया। जशपुर के कुमार साहब दिलीप सिंह जूदेव, कवर्धा के एक डाक्टर रमन सिंह से लेकर तपकरा के एक नौजवान आदिवासी नेता नंदकुमार साय से लेकर आज की पीढ़ी के राजेश मूणत जैसे लोगों को साथ लेने और खड़ा करने का माद्दा उनमें था। छत्तीसगढ़ के हर शहर और क्षेत्र में उन्होंने ऐसे लोगों को खड़ा किया जो आज पार्टी की कमान संभाले हुए हैं। आलोचनाओं से अविचल रहकर उन्होंने सिर्फ बेहतर परिणाम दिए। खरसिया के उस उपचुनाव को याद कीजिए जिसमें कुमार दिलीप सिंह जूदेव को मध्य प्रदेश के कद्दावर मुख्यमंत्री अर्जुन सिंह के खिलाफ मैदान में उतारा गया था। वह उपचुनाव हारकर भी भाजपा ने छत्तीसगढ़ क्षेत्र में जो आत्मविश्वास अर्जित किया, वह एक इतिहास है। इसके बाद भाजपा ने छत्तीसगढ़ में पीछे मुड़कर नहीं देखा।\n\nछत्तीसगढ़ राज्य का गठन इस क्षेत्र के निवासियों का एक बड़ा सपना था। इसमें दिल्ली में भाजपा की सरकार बनना एक सुखद संयोग साबित हुआ। यह भी संयोग ही था कि दिल्ली में राज्यसभा के सदस्य के नाते ही नहीं, एक संगठनकर्ता के नाते लखीराम अग्रवाल अपनी एक साख पहचान बना चुके थे। उनके प्रभाव और क्षमताओं का पूरा दल लोहा मानने लगा था। राज्य गठन को लेकर उनकी पहल का भी एक खास असर था कि तत्कालीन गृहमंत्री लालकृष्ण आडवाणी छत्तीसगढ़ राज्य के गठन के लिए सहमत हो गए। इसके साथ ही छत्तीसगढ़ का अपना भूगोल प्राप्त हो गया। राज्य में कांग्रेस विधायकों की संख्या के आधार पर अजीत जोगी राज्य के प्रथम मुख्यमंत्री बने। उनकी कार्यशैली से भाजपा का संगठन हिल गया। भाजपा के 12 विधायकों का दलबदल करवाकर जोगी ने भाजपा की कमर तोड़ दी। ऐसे में संगठन के मुखिया के नाते लखीराम अग्रवाल के संयम, धैर्य और रणनीति ने भाजपा को सत्ता में लाने के लिए आधार तैयार किया। सरकारी आतंक के बीच भाजपा की वापसी साधारण नहीं थी। किंतु लखीराम अग्रवाल, डा. रमन सिंह, दिलीप सिंह जूदेव, नंदकुमार साय, रमेश बैस, बलीराम कश्यप, बृजमोहन अग्रवाल, वीरेंद्र पाण्डेय, बनवारीलाल अग्रवाल, प्रेमप्रकाश पाण्डेय जैसे नेताओं की एकजुटता और सतत श्रम ने भाजपा को अपनी सरकार बनने का मार्ग प्रशस्त कर दिया। यह विजय साधारण विजय नहीं थी। ऐसे कठिन समय में संगठन में प्राण फूंकने और उसे नया आत्मविश्वास देने के लिए लखीराम अग्रवाल और तत्कालीन संगठन मंत्री सौदान सिंह के योगदान के बिसराया नहीं जा सकता। यह वही समय था जब लोग राज्य में भाजपा के समाप्त होने की घोषणाएं कर रहे थे और भाजपा का मर्सिया पढ़ रहे थे। किंतु समय ने करवट ली और भाजपा ने डा. रमन सिंह के नेतृत्व में अपनी सरकार बनायी।\n\nमुख्यमंत्री रमन सिंह ने रायगढ़ में आयोजित विशाल स्वास्थ्य शिविर में कहा की-किसी गरीब को भटकना नहीं पड़ेगा। उम्मीद है रमन सिंह की बात सही साबित हो और जल्द ही ऐसा दिन आये की किसी गरीब को इलाज के लिए अथवा अपने किसी करीबी के इलाज के लिए किसी को भी भटकना न पड़े क्योंकि मुख्यमंत्री निवास में साप्ताहिक जनदर्शन कार्यक्रम में कई लोग अपने किसी करीबी के बेहतर इलाज के लिए सहायता की आस लेकर पहुचते है जो भारी भरकम खर्च वहन करने की स्थिति में नहीं होते वही दूसरी तरफ गरीब मजबूर और पहुच वाले रशुखदार के मध्य बड़े अंतर बताने वाली एक बात हाल फ़िलहाल ही हुई जो मैंने पढ़ी थी और शायद सही थी जब 108 पर सहायता के लिए बात हुई तो जवाब मिला था ऑटो से ले जाओ वही एक VIP को रातो रात बेहतर इलाज के हवाईजवाज पहुच जाता है।\nउदाहरण और भी बहुत से है जिन्हें गिनाया जा सकता है पर इतनी ही गुजारिश है मुख्यमंत्री महोदय से जो आपने कहा है वह जल्द से जल्द कर के दिखाए ताकि किसी गरीब की समुचित इलाज के आभाव में जान न जायें।-आजाद-।\n", "id": "697681", "title": "लखीराम अग्रवाल"}
{"url": "https://hi.wikipedia.org/wiki?curid=697687", "text": "गद्दोपुर\n\nगद्दोपुर उत्तर प्रदेश में स्थित एक स्थान है।\n", "id": "697687", "title": "गद्दोपुर"}
{"url": "https://hi.wikipedia.org/wiki?curid=697694", "text": "खरसिया\n\nखरसिया छत्तीसगढ़ के रायगढ़ जिले का एक कस्बा व नगरपालिका है।\n", "id": "697694", "title": "खरसिया"}
{"url": "https://hi.wikipedia.org/wiki?curid=697724", "text": "रवि त्रिपाठी\n\nरवि त्रिपाठी/रवि के त्रिपाठी (जन्म ४ फरवरी, १९७८) एक प्रख्यात भारतीय पार्श्वगायक, संगीतकार, संगीत निर्देशक, अभिनेता व टेलीविजन मेज़बान हैं। इन्हें सोनी एंटरटेनमेंट टेलीविजन के रियालिटी शो इंडियन आइडल (सीजन २) से ख्याति मिली। उन्होंनें दूरदर्शन के क्लोज-अप-परफॉर्मर जैसे कार्यक्रम की मेज़बानी की हैं।\n\nरवि त्रिपाठी का जन्म उत्तर प्रदेश में ४ फरवरी, सन १९७८ को हुआ। इनके पिता श्रीकृष्ण त्रिपाठी, प्रतापगढ़ जिला के लालगंज तहसील में भूमि एवं जल संरक्षण विभाग]में अधिकारी रहें है और माँ श्रीमती सुमित्रा त्रिपाठी एक गृहणी हैं। त्रिपाठी ने गायन की शुरुआत चार वर्ष की आयु से की। वे पटियाला घराने से आते हैं, और बेल्हा प्रतापगढ़ के पैत्रिक निवासी हैं।\n\nरवि लखनऊ विश्वविद्यालय सें स्नातक हैं। कुछ वर्ष तक भातखंडे संगीत विश्वविद्यालय से संगीत की शिक्षा प्राप्त की। बाद में वे प्रसिद्ध संगीतकार सुरेश वाडकर के संगीत के गुण सीखे।\n\nवर्ष १९९२ में रवि मुम्बई आए जहाँ पर उनकी मुलाकात महान संगीतकार रवीन्द्र जैन से हुई, उसके बाद वह सफलता के मुकाम पर पहुंचा तो मुम्बई की कई नामी-गिरामी सख्सियत से मुलाकात हुई, और रवि इण्डियन आइडल के साथ ही कई सीरियलों व रंग मंचों के माध्यम से देश के कोने-कोने में अपने आवाजों का जादू बिखेर दिया। वर्ष २००६ में इण्डियन आइडल के दूसरे सीजन में टॉप फाइनलिस्ट मे जगह बनाने के बाद रवि ने दूरदर्शन के संगीत रियालिटी शो क्लोज-अप-परफोर्मर की मेज़बानी की।\n\nअक्षय कुमार व दीपिका पादुकोण स्टारर फिल्म चाँदनी चौक टू चाइना से बॉलीवुड में फिल्मी कैरियर शुरूआत हुई, जिसमे रवि ने बप्पी लहरी के साथ 'इंडिया से आया तेरा दोस्त' गाना गाया। रवि के डेब्यूट एलबम 'बांते' को भी संगीत प्रेमियो द्वारा काफी सराहना मिली। टाइम्स म्यूजिक द्वारा प्रस्तुत एलबम बाते, जिसे जगजीत सिंह, सुरेश वाडकर, रविन्द्र जैन, निदा फ़ाज़ली की उपस्तिथी में गायक सोनू निगम द्वारा मुंबई में लॉन्च किया गया।\n\nत्रिपाठी ने सोनी टीवी, इमेजिन, स्टार प्लस, जी टीवी, ई टीवी, एवं लाइफ ओके जैसे कई टीवी वाहिकाओं के लिए संगीत किया। इन वाहिकाओं मे आने वाली सीरियल्स के लिए बैकग्राउंड गीत व सीरियल्स के टाइटल गीत भी गाएं।\n\nवर्ष २००९ में रवि त्रिपाठी ने एशियाई खेल के काउंटडाऊन शो में हॉलीवुड स्टार जैकी चैन के साथ परफॉर्म कर चीन में भारत का प्रतिनिधित्व किया। साथ ही एशियाई खेल के समापन समारोह मे भी उन्हें आमंत्रित किया गया, जहाँ उन्होंने ऑस्कर विजेता ए. आर. रहमान का जय हो गाना गाया। \n\nरवि वर्ष २०१६ की आगामी बॉलीवुड रेड सिग्नल में संगीत दे रहे है, जिसमे कैलाश खेर ने भी आवाज दिया है। बतौर संगीत निर्देशक यह रवि की पहली बॉलीवुड फिल्म हैं।\n\nवर्ष २०१६ में रवि निर्देशक रवि कश्यप की भोजपुरी फिल्म भौजी आई हमार अंगना में बतौर अभिनेता डेब्यू कर रहे है। इस फिल्म में रवि मुख्य किरदार निभा रहे है। साथ ही अभिनेत्री अंजना सिंह और अभिनेता विक्रम सिंह भी मुख्य किरदार में है।\n\n\n", "id": "697724", "title": "रवि त्रिपाठी"}
{"url": "https://hi.wikipedia.org/wiki?curid=697743", "text": "आशा पूरा\n\nआशा पूरा एक छोटा सा गांव है जो राजस्थान जोधपुर ज़िले की रक तहसील ओसियां तहसील का एक गांव है। गांव की जनसंख्या २०११ की जनगणना के अनुसार १३१३ है। \n", "id": "697743", "title": "आशा पूरा"}
{"url": "https://hi.wikipedia.org/wiki?curid=697764", "text": "बाना का बास\n\nबाना का बास भारत के राज्य राजस्थान तथा जोधपुर ज़िले में स्थित एक छोटा सा गांव है तथा यह ओसियां तहसील के अंतर्गत आता है। बाना का बास गांव की जनसंख्या २०११ की जनगणना के अनुसार २९५६ है। इनके नज़दीकी गांवों में चेराई ,खाबड़ा खुर्द तथा तिंवरी इत्यादि है। \n", "id": "697764", "title": "बाना का बास"}
{"url": "https://hi.wikipedia.org/wiki?curid=697765", "text": "बापिणी\n\nबापिणी एक छोटा सा गांव है जो जोधपुर ज़िले की ओसियां तहसील में स्थित है गांव का पिन कोड ३४२३११ है जिसका मुख्यालय आऊ है। बापिणी गांव की जनसंख्या २०११ की जनगणना के अनुसार ३४६७ है। \n", "id": "697765", "title": "बापिणी"}
{"url": "https://hi.wikipedia.org/wiki?curid=697766", "text": "बारां खुर्द\n\nबारां खुर्द एक ओसियां तहसील तथा राजस्थान जोधपुर ज़िले का एक गांव है जिनकी २०११ की जनगणना के अनुसार ३८४३ है।\n", "id": "697766", "title": "बारां खुर्द"}
{"url": "https://hi.wikipedia.org/wiki?curid=697776", "text": "डोन्गरक पहाड़ियाँ\n\nडोन्गरक पहाड़ियाँ (Scandinavian Mountains) दक्षिण-पूर्वी एशिया की एक पर्वतमाला है जो लाओस, थाईलैण्ड और कम्बोडिया देशों में स्थित है। इसके पहाड़ कम्बोडिया व थाईलैण्ड के कुछ भागों के बीच में एक प्राकृतिक अंतरराष्ट्रीय सीमा भी बनाते हैं। ख्मेर भाषा में डोन्गरक का अर्थ 'सामान उठाने वाला डंडा' होता है।\n\n", "id": "697776", "title": "डोन्गरक पहाड़ियाँ"}
{"url": "https://hi.wikipedia.org/wiki?curid=697804", "text": "नीले पहाड़ (जमैका)\n\nब्लू माउंटन्ज़ (Blue Mountains), अर्थात नीले पहाड़, कैरेबियाई सागर में स्थित जमैका द्वीप व देश की सबसे लम्बी पर्वतमाला है। जमैका का सबसे ऊँचा पर्वत, २२५६ मीटर लम्बा ब्लू माउंटन पर्वत भी इसी पर्वतमाला में शामिल है। यहाँ से द्वीप के उत्तरी व दक्षिणी तट दोनों दिखते हैं और साफ़ दिनों में दूर से क्यूबा द्वीप का किनारा भी नज़र आता है। इस पर्वतमाला में विश्वप्रसिद्ध ब्लू माउंटन कॉफ़ी भी उगती है, जो दुनिया की सबसे महंगी कॉफ़ी मानी जाती है।\n\n", "id": "697804", "title": "नीले पहाड़ (जमैका)"}
{"url": "https://hi.wikipedia.org/wiki?curid=697817", "text": "पाकाराइमा पहाड़ियाँ\n\nपाकाराइमा पहाड़ियाँ (अंग्रेज़ी: Pacaraima Mountains, स्पेनी: Sierra Pacaraima) दक्षिण अमेरिका के गयाना देश में स्थित एक पर्वतमाला है। यह पूर्व से पश्चिम ८०० किमी तक चलती है और २,८१० मीटर (९,२२० फ़ुट) लम्बा रोराइमा पर्वत (Mount Roraima) इसका सबसे ऊँचा पहाड़ है। यह गयाना की ब्राज़ील व वेनेज़ुएला के साथ लगी अंतरराष्ट्रीय सीमाओं के समीप हैं। पाकाराइमा पहाड़ियाँ की श्रेणियाँ अपने उत्तर में स्थित ओरिनोको नदी की घाटी को अपने से दक्षिण में स्थित आमेज़ोन नदी के क्षेत्र से बांटती हैं।\n\n", "id": "697817", "title": "पाकाराइमा पहाड़ियाँ"}
{"url": "https://hi.wikipedia.org/wiki?curid=697825", "text": "तुलनात्मक सुलाभ\n\nतुलनात्मक सुलाभ (comparative advantage) की संकल्पना के अनुसार, कुछ व्यक्ति, फर्म या राष्ट्र अन्य व्यक्तियों, फर्मों या राष्ट्रों की अपेक्षा कम मूल्य में उत्पादित कर सकते हैं। तुलनात्मक सुलाभ का सिद्धान्त (principle of comparative advantage) अन्तरराष्ट्रीय व्यापार की मूलभूत संकल्पना है जो कहती है कि राष्ट्र उन वस्तुओं के निर्माण और निर्यात में विशिष्टता प्राप्त करने की ओर अग्रसर होते हैं जिनको वे अन्य की अपेक्षा कम मूल्य पर उत्पन्न करने की क्षमता रखते हैं, तथा उन वस्तुओं का आयात करते हैं जिनका उत्पादन वे दूसरों की अपेक्षा अधिक मूल्य पर ही कर सकते हैं\n\nतुलनात्मक सुलाभ का सिद्धान्त, अंग्रेज अर्थशास्त्री डेविड रिकार्डो (David Ricardo) ने १८१७ में अपनी पुस्तक ' Principles of Political Economy and Taxation' में प्रतिपादित किया था। यह सिद्धान्त आदम स्मिथ के निरपेक्ष मूल्य सुलाभ (absolute cost advantage) सिद्धान्त का विस्तार या संशोधन कहा जा सकता है।\n", "id": "697825", "title": "तुलनात्मक सुलाभ"}
{"url": "https://hi.wikipedia.org/wiki?curid=697828", "text": "टोगो पहाड़ियाँ\n\nटोगो पहाड़ियाँ (Togo Mountains) अफ़्रीका के पश्चिमी भाग में स्थित टोगो देश में एक पर्वतमाला है जो उस देश के मध्य से गुज़रती है और पूर्व में बेनिन देश और पश्चिम में घाना देश में भी जाती हैं। घाना में यह पहाड़ियाँ अक्वापिम पहाड़ (Akwapim Hills) और बेनिन में आताकोरा पहाड़ (Atakora Mountains) के नाम से जानी जाती हैं। भूतकाल में अफ़्रीकी जंगली कुत्ता इस पर्वतमाला में रहता था लेकिन अब उसे इस भूभाग से खदेड़ा जा चुका है।\n\n", "id": "697828", "title": "टोगो पहाड़ियाँ"}
{"url": "https://hi.wikipedia.org/wiki?curid=697838", "text": "डेडपूल (फ़िल्म)\n\nडेडपूल (अंग्रेजी; Deadpool) वर्ष 2016 अमेरिकी सुपरहीरो फ़िल्म है जोकि मार्वल काॅमिक्स के ही कल्पित किरदार पर आधारित है। यह एक्स-मैन सिरिज फ़िल्म का ही आठवं संस्करण है। फ़िल्म का निर्देशन टिम मिलर ने किया है। पटकथा का लेखन रहेट रिज व पाॅल वेर्निक ने लिखा है, फ़िल्म में रिएन रेनाॅल्डस, माॅरेना बैकेरिन, एड स्करिन, टी. जे. मिलर, गीना कैरेनो, लेसली युगैम्स, ब्रिएना हिल्डब्रैंड और स्टीफन कैपिसिस ने अदाकारी की है। फ़िल्म डेडपूल में, वैड विल्सन उस शख्स के पीछे पड़ा है जिसने उसकी बीमारी ठीक कराने की बजाय उसे शारीरिक रूप को विकृत कर दिया। \n\nफरवरी 2004 में फ़िल्म डेडपूल का विकास न्यू लाइन सिनेमा के साथ ही हुआ था। हालाँकि, मार्च 2005 में, न्यू लाइन सिनेमा ने रुख बदल लिया था और इस परियोजना पर 20थ सेंचुरी फाॅक्स ने अपनी रुचि जताई। मई 2009 में, चुंकि रेनाॅल्डस लगभग यही किरदार में निभा चुके थे, फाॅक्स ने फ़िल्म के बारे में लेखकों को ठहरने को कहा, और अप्रैल 2011 में मिलर अपनी पहली निर्देशित फ़िल्म के लिए नियुक्त हुए। पर जुलाई 2014 को मिलर तथा रेनाॅल्डस द्वारा सीजीआई (कंप्यूटर जेनेरेटड इमेज) टेस्ट फुटेज मिडिया में लीक होने पर इसके उत्साहजनक परिणाम आए, और फाॅक्स के नेतृत्व में सितम्बर में इसे हरी झंडी दी गई। अतिरिक्त कास्टिंग की शुरुआत 2015 में हुई, और प्रमुख फोटोग्राफी के लिए मार्च से मई तक कनाडा के वैंकुएवर स्थित ब्रिटिश कोलंबिया में हुआ।\n\nविजुवल इफैक्टस आदि की व्यवस्था विभिन्न विक्रेता विभागों द्वारा की गई और वहीं खूनखराबे और मारकाट मचाने वाले दृश्य पूरी तरह इसी से रचे गए है जिनमें फ़िल्म का काल्पनिक किरदार काॅलोसुस भी कंप्यूटर जेनेरेटड आधारित है।\n\nडेडपूल का प्रिमियर पेरिस में फरवरी 8, 2016 को हुआ और उत्तरी अमेरिका में फरवरी 12, 2016 में आईमैक्स, डीएलपी, डी-बाॅक्स, और बाकी विशाल प्रिमियम फाॅर्मेट के साथ रिलीज हुई। फ़िल्म ने लगभग तक के कई बाॅक्स ऑफिस रिकॉर्ड तोड़ा है और सदी की \"आर\" श्रेणी (वयस्क सामाग्रियों वाली) की फ़िल्मों में सबसे अधिक कमाई करने के साथ, एक्स-मैन फ़िल्म में सबसे कामयाब और वर्ष 2016 की दूसरी सर्वाधिक कमाई वाली फ़िल्म में शुमार रही। फ़िल्म को समीक्षकों ने बहुत ही प्रशंसनीय प्रतिक्रिया दी, जिनमें रेनाॅल्डस को उनके परिहास भरे अभिनय और एक्शन दृश्यों की काफी सराहना की गई हालाँकि फ़िल्म की पटकथा चलताऊ फाॅर्मूला आधारित होने की भी आलोचना की गई। इसके अगले सिक्विल बनने की संभावना पर भी घोषणा हो चुकी है।\n\nवैड विल्सन एक पूर्व स्पेशल फाॅर्स ऑपरेटिव में सिपाही था जोकि न्यू याॅर्क सीटी में फिलहाल एक भाड़े के हत्यारे पर काम करता है। एक रोज स्थानीय बार में काम करनेवाली एस्काॅर्ट वेनेसा कार्लीस्ल से मिलता है जहाँ दोनों के बीच प्यार अतरंगी हो जाता है। एक साल बाद, वैड उससे शादी की बात इजहार कर देता है और वह मंजूर हो जाती है, पर अचानक उसे एक धक्का महसूस होता है। वैड को ईलाज के दौरान उसे कैंसर के बारे में मालूम होता है और उसे वैनेसा के बारे में फिक्र होती है क्योंकि वह उसके सामने इस तरह मरना नहीं चाहता।\n\nफिर एक गोपनीय प्रोग्राम की ओर से वैड को भर्ती होने का न्यौता मिलता है, जहाँ उसके कैंसर की रोकथाम के साथ उसे असीम शक्ति भी मिल सकती थी। हाँलाकि वैड शुरू में इंकार कर देता है, फिर वेनेसा को छोड़ने का फैसला लेता है और इस प्रक्रिया से गुजरने को राजी हो जाता है। फिर लैबाॅरैटाॅरी में, वैड की मुलाकात एजेक्स और एंजेल डस्ट से होती है, जिनको देख वह फौरन गुस्से में आ जाता है। एजेक्स एक विशेष सीरम वैड के शरीर में इंजेक्ट करता है ताकि उसकी मदद से कुछ सुप्त पड़े म्युटैंट जीन्स को जगा सकें, इसी तरह दिनों दिन वह कई तरह के यातनाओं से गुजरता रहा, बुरी तरह थकान व गुस्से के बीच और उससे वह म्युटैंशन निकालते रहे, पर कामयाबी नहीं मिलती। वैड को वहां एजेक्स का असल नाम, फ्रांसिस फ्रीमैन, होने का पता चलता है, जिसकी वजह से वह उसकी खिल्ली उड़ाता है। इस नतीजे पर, एजेक्स, वैड की पट्टियां खोलकर उसे एअरटाइट चैम्बर में डाल देता है जहाँ की ऑक्सीजन की मात्रा को लगातार बढ़ाने व घटाने से वैड को एस्फिज़िएशन (श्वास संबंधी परेशानी) की हद तक पहुँचा देते हैं - अभी हफ्ते भर भी उसे छुटकारा नहीं मिला होता जब तक एजेक्स का असल मकसद वैड के जरीए पूरा न होता : अब उसे एक सुपर गुलाम बनाकर उन रईस खरीदारों के हाथ बेचना था। वहीं बंद चैम्बर के अंदर भी, वैड अपनी तीव्र प्रतिरोधक क्षमता से कैंसर बीमारी को ठीक कर लेता है पर प्रक्रिया के दुष्प्रभाव से उसके पूरे शरीर पर जले के निशान बन पड़ते हैं। वह चैम्बर से भाग निकलता है और एजेक्स पर हमला कर देता है, पर उसे तब रुकना पड़ता है जब उसे कहा जाता है कि उसकी बदसूरती ठीक की जा सकती है। एजेक्स तब वैड अपनी को बातों में गुम कर, उसे सरीए से बींधकर फंसा देता है और प्रयोगशाला में लगी आग में उसे मरने को छोड़ देता है।\nवैड तब भी उस भयानक आग से जिंदा बच जाता है और वैनेसा के पास वापिस जाने की कोशिश करता है, लेकिन अपनी बदशक्ल हो चुकी पहचान को ठुकराए जाने के डर से वह उससे दूर रहने का मन बना लेता है। अपने भरोसेमंद दोस्त विज़ेल से सलाह-मशवरा करने बाद, वैड तय करता है कि वह एजेक्स को खोज निकालेगा और उसी से अपनी कुरूपता ठीक कराएगा। वह अपना खुफिया नक़ाब तैयार करता है, साथ अपनी दूसरी पहचान के लिए \"डेडपूल\" का नाम रखता है, और ब्लाइंड एल नाम की एक नेत्रहीन बुजुर्ग औरत के घर के घर आसरा लेता है। इन घटनाओं के सिरे से पीछा करते हुए, वैड एक्सप्रेसवे से गुजरती गाड़ियों के काफिले में एजेक्स को ढुंढ़ लेता है। फिर उसके कई गुर्गों में मार-काट मचाते हुए, वह एजेक्स को सड़क किनारे ले जाता है और अपनी बदसूरती ठीक कराने की धमकी देता है। तभी जल्द ही उसका सामना काॅलोसुस और नेगासाॅनिक टीनेज वाॅरहेड्स नाम के एक्स-मेन सदस्यों से होता है, जिनकी कोशिश वैड को एक्स-मेन में दाखिला दिलाने की रहती है। अपनी ओर से ध्यानभंग होने का फायदा उठाते हुए, एजेक्स वहां से भाग निकलता है। काॅलोसुस हथकड़ियां वैड की कलाईयों में बांध देता है और घसीटते हुए ले जाने की कोशिश करता है, ताकि एक्स-मैनसेन वापिस पहुँचकर उसे चार्ल्स ज़ेवियर/प्रोफेसर एक्स के सामने मुखातिब कर सकें। लेकिन वैड अपनी ही हाथों को काट डालकर, फरार हो जाता है। जहाँ रात गुजरने के साथ ही उसके हाथ भी दुबारा से उग आते हैं।\nएजेक्स भी तब विज़ेल के बार पहुँचता है और वैनेसा के बारे में पता लगाता है। विज़ेल काॅल करके वैड को वैनेसा के खतरे में होने की खबर देता है। वैड एक बदनाम स्ट्रीप क्लब पहुँचता है जहाँ वो काम करती है लेकिन उसका सामना करने से वह हिचकिचा जाता है। इसके नतीजे में, एजेक्स फिर वैनेसा को अगुवा कर लेता है। वह और एंजेल डस्ट से दुबारा मिलने के लिए वैड को बंद पड़े हैलीकैरियर के कबाड़खाने में आने को कहते हैं। वैड अब वापिस काॅलोसुस और नेगासाॅनिक से उसकी मदद की दरकार करता है, और फिर यह तीनों कैब (टैक्सी) पर सवार उस कबाड़खाने के यहां पहुँचते हैं। और फिर काॅलोसुस और नेगासाॅनिक एक ओर एंजेल डस्ट व उसके सिपाहियों से भिड़ जाते है, वैड अपने रास्ते में एजेक्स के गुर्गों से लड़ते हुए आखिरकार उसे धर लेता हैं। लेकिन यहीं पर एंजेल डस्ट के हाथों काॅलोसुस मात खाता है, नेगासाॅनिक उसपर हमला करती है, पर इस हादसे में उनपर लटका हैलीकैरियर का उपकरण तबाह हो जाता है। ज्यों ही वह हैलीकैरियर गिरता, काॅलोसुस कुदकर नेगासाॅनिक को उठाता है और एंजेल डस्ट को भी बचा लेता है, इस दौरान वैड भी वैनेसा को बचा लेता है। किसी तरह बचते-बचाते एजेक्स तब वैड पर हमला कर डालता है, लेकिन खुद फंस जाता है और आखिरी में वह कहता है कि वैड की विकृति का कोई इलाज नहीं है।\n\nकाॅलोसुस के एतराज के बावजूद, वैड अपने हाथों से एजेक्स को मार डालता है। वैनेसा भी इस बात पर वैड के चले जाने की नाराजगी जताती है, पर उससे वह तब भी प्यार करती है। वह वैड को चूमकर उसे अपना लेने की बात जाहिर कर देती है।\n\nआखिरी पोस्ट-क्रेडिट दृश्यों में, वैड दर्शकों से इस फ़िल्म के खत्म होने साथ इसकी आगामी सिक्विल की बनने की भी मुनादी करता है।\n\n", "id": "697838", "title": "डेडपूल (फ़िल्म)"}
{"url": "https://hi.wikipedia.org/wiki?curid=697845", "text": "मन्दारा पहाड़ियाँ\n\nमन्दारा पहाड़ियाँ (Mandara Mountains) पश्चिम अफ़्रीका में एक ज्वालामुखी पहाड़ों की पर्वतमाला है जो २०० किमी तक नाइजीरिया व कैमरून की अंतरराष्ट्रीय सीमा के उत्तरी भाग में फैली हुई है। इनका विस्तार दक्षिण में बेनुए नदी से लेकर उत्तर में कैमरून के मारुआ शहर तक है।\n\n", "id": "697845", "title": "मन्दारा पहाड़ियाँ"}
{"url": "https://hi.wikipedia.org/wiki?curid=697847", "text": "एडगर मिशेल\n\nएडगर मिशेल (अँग्रेजी: Edgar Dean Mitchell, 17 सितंबर 1930 - 4 फ़रवरी 2016) एक अमेरिकी अंतरिक्ष यात्री थे, जिनका 4 फरवरी, 2016 को वेस्ट पाम बीच, फ्लोरिडा में निधन हो गया। वे 1971 में चंद्रमा से जुड़े अपोलो-14 मिशन के सदस्य थे। उनके साथ अपोलो-14 मिशन में एलन बी. शेपर्ड जूनियर और ए.एटुअर्ट रोसा भी शमिल थे। एडगर चंद्रमा पर पहुंचने वाले छठे व्यक्ति थे। उन्होने एक पुस्तक ‘द वे ऑफ द एक्सप्लोरर’ (the way of the exploror) भी लिखी।\n", "id": "697847", "title": "एडगर मिशेल"}
{"url": "https://hi.wikipedia.org/wiki?curid=697862", "text": "कल मदो\n\nकल मदो (Cal Madow) या अल-मदो (علمدو‎, Al Mado) पूर्वोत्तरी सोमालिया में स्थित एक पर्वतमाला है। हालांकि सोमालिया एक शुष्क देश है, इस पहाड़ी क्षेत्र में ७००-८०० मीटर की ऊँचाई पर एक फैला हुआ जंगल है, जहाँ वर्षा और धुंध से पौधों को पानी मिलता रहता है। यहाँ के घने जंगल में कई पशु-पक्षी भी अपना घर बनाते हैं।\n\n", "id": "697862", "title": "कल मदो"}
{"url": "https://hi.wikipedia.org/wiki?curid=697872", "text": "मुंदोता दुर्ग और महल\n\nमुंदोता दुर्ग और महल लगभग १५५० में बनाया गया एक दुर्ग तथा महल है। यह दुर्ग राजपूती वास्तुकला तथा मुग़ल वास्तुकला में निर्मित है यह जयपुर के मुंदोता कस्बे में स्थित है। मुंदोता पर नथावत वंश के कच्छहवा राजवंश के शासकों ने शासन किया था। \nमहल लगभग १५५० में ठाकुर जसवंत सिंह ने बनवाया था। तब मुग़ल शासक अकबर का दमदबा था। \n\n", "id": "697872", "title": "मुंदोता दुर्ग और महल"}
{"url": "https://hi.wikipedia.org/wiki?curid=697884", "text": "तुलसीदास महाराज (जय गुरुदेव)\n\nजय गुरुदेव नाम तुलसीदास महाराज के लिए प्रयोग किया गया, ये उत्तर भारत के एक धर्मिक गुरु थे। ये १९७५ के आपातकाल के दौरन २० महिने जेल में रहें और दूरदर्शी पार्टी का गठन किया जो १९८० और १९९० के आम चुनाव में असफल रही। बाबा जय गुरुदेव का २०१२ में ११६ (असत्यापीत) वर्ष की उम्र में देहांत हुआ।\n\nबाबा जय गुरुदेव के प्रारंभिक जीवन और जन्म तिथि के बारे में कोई ठोस जानकारी नहीं है। बीबीए ने कहा था कि उनका जन्म उत्तर प्रदेश के एक छोटे से गाँव खितौरा ,जिला इटावा उत्तर प्रदेश में हुआ था। जब वे बच्चे थें तब उनके माता-पिता का देहांत हो गया। उनके पिता जमींदार थें। उनकी माँ मरते समय उनसे कहा कि वे इश्वर को खोज लें और शादी न करे।\n\nउन्होंने सात वर्ष की उम्र में अपना घर छोड़ दिया। वे इश्वर की खोज में मंदिर, मस्जिद और गिरिजाघर गए। उनके खोज क अंत उत्तर प्रदेश के अलीगढ़ जिले में चिरौली गाँव के संत घुरेलाल शर्मा कै मिलने पर हुआ।\n", "id": "697884", "title": "तुलसीदास महाराज (जय गुरुदेव)"}
{"url": "https://hi.wikipedia.org/wiki?curid=697886", "text": "डम्पी लेवल\n\nडम्पी लेवल (dumpy level), एक प्रकाशीय उपकरण है जिसका उपयोग समान क्षैतिज तल में बिन्दुओं को स्थापित करने या समान क्षैतिज तल में स्थित बिन्दुओं को जाँचने के लिये किया जाता है। इसको 'राजगीर का स्वचालित लेवल' या 'स्वचालित लेवल' भी कहते हैं। \n\n", "id": "697886", "title": "डम्पी लेवल"}
{"url": "https://hi.wikipedia.org/wiki?curid=697920", "text": "तेनाकुरु पहाड़\n\nतेनाकुरु पहाड़ (Mount Tenakourou) पश्चिमी अफ़्रीका में माली और बुर्कीना फ़ासो देशों की सीमा पर खड़ा एक पहाड़ है। यह बुर्कीना फ़ासो का सबसे ऊँचा बिन्दु भी है।\n\n", "id": "697920", "title": "तेनाकुरु पहाड़"}
{"url": "https://hi.wikipedia.org/wiki?curid=697980", "text": "सोलरेसोल\n\nसोलरेसोल एक कृत्रिम भाषा है, जो 1827 में बनाई हुई थी। \"फ्रेंकोइस सुड्रे\" इस पर आधारित पुस्तक इनकी मौत के बाद वर्ष 1866 में प्रकाशित हुआ था। लेकिन इसके कुछ वर्ष पश्चात ही अन्य भाषाओं ने इसकी जगह ले ली।\n", "id": "697980", "title": "सोलरेसोल"}
{"url": "https://hi.wikipedia.org/wiki?curid=697984", "text": "अहिंसा की मूर्ति\n\nअहिंसा की मूर्ति मांगीतुंगी, नासिक, महाराष्ट्र में स्थित हैं। मूर्ति की ऊंचाई १०८ फीट है।  मूर्ति ऋषभगिरी पहाड़ी पर स्थित है। मांगी तुंगी एक सिद्ध क्षेत्र है, यानि की यहाँ से कई मुनियों ने मोक्ष प्राप्त किया है। इसीलिए जैन धर्मावलम्बियों के लिए यह एक प्रमुख तीर्थ स्थल है। ऐसा माना जाता है की श्री राम और उनके सेनापति ने यहीं से मोक्ष प्राप्त किया था।\n", "id": "697984", "title": "अहिंसा की मूर्ति"}
{"url": "https://hi.wikipedia.org/wiki?curid=697986", "text": "मनेन्द्रगढ\n\nमहेन्द्रगढ़ भारतीय राज्य छत्तीसगढ़ के कोरीयो ज़िले का एक शहर है। \n", "id": "697986", "title": "मनेन्द्रगढ"}
{"url": "https://hi.wikipedia.org/wiki?curid=697987", "text": "फ़िजीयाई भाषा\n\nफ़िजीयाई भाषा () दक्षिण प्रशांत महासागर कें स्थित फ़िजी के द्वीपों पर बोली जाने वाली मलय-पोलेनीशियाई शाखा की एक ऑस्ट्रोनीशियाई भाषा है। फ़िजी की १९९६ की जनगणना के अनुसार इसे लगभग ३.५ लोग मातृभाषा के रूप में बोलते थे। फ़िजी के १९९७ के संविधान में फ़िजीयाई को फ़िजी हिन्दी व अंग्रेज़ी के साथ-साथ उस देश की राजभाषा होने का दर्जा मिला है।\n\n", "id": "697987", "title": "फ़िजीयाई भाषा"}
{"url": "https://hi.wikipedia.org/wiki?curid=697993", "text": "रातू\n\nरातू (Ratu) दक्षिणी प्रशांत महासागर के फ़िजी द्वीप समूह के मूल निवासियों में मुखिया का दर्जा रखने वाले पुरुषों की उपाधि है। इसी सामाजिक स्तर की महिलाओं को आँजी (लिखने में Adi, हालांकि उच्चारण आँजी) कहा जाता है। इन्डोनीशिया के जावा द्वीप पर भी मलय भाषा में भी पारम्परिक रूप से राजाओं व राजकुँवरों को 'रातू' कहा जाता है।\n\nफ़िजीयाई भाषा में 'तू' का अर्थ 'मुखिया' है और 'रा' कई उपाधियों में आगे लगाई जाने वाली ध्वनि है। मलय भाषा में भी यह शब्द इसलिये मिलता है क्योंकि मलय और फ़िजीयाई दोनों मलय-पोलेनीशियाई भाषाएँ हैं और इनमें कई सजातीय शब्द हैं।\n\n", "id": "697993", "title": "रातू"}
{"url": "https://hi.wikipedia.org/wiki?curid=697996", "text": "जांबाज सिंदबाद\n\nजांबाज सिंदबाद एक भारतीय काल्पनिक साहसिक धारावाहिक है जो ज़ी टीवी पर २७ दिसम्बर २०१६ से चल रहा है। कार्यक्रम सिंदबाद द सैलर पर आधारित है। इसके निर्माणकर्ता सागर पिक्चर्स है। \n\n\n", "id": "697996", "title": "जांबाज सिंदबाद"}
{"url": "https://hi.wikipedia.org/wiki?curid=697997", "text": "विति लेवु\n\nविति लेवु (Viti Levu), जिसका स्थानीय उच्चारण विचि लेवु (ˈβitʃi ˈleβu) है, दक्षिणी प्रशांत महासागर में स्थित फ़िजी देश व द्वीप समूह का सबसे बड़ा द्वीप है। फ़िजी की अधिकांश जनसंख्या (लगभग ७०%) इसी द्वीप पर रहती है और उस देश की राजधानी सूवा भी यहीं स्थित है। अधिकतर लोग तटवर्ती क्षेत्रों पर रहते हैं जबकि द्वीप के अंदरूनी इलाक़ों में जन-घनत्व कम है।\n\n", "id": "697997", "title": "विति लेवु"}
{"url": "https://hi.wikipedia.org/wiki?curid=697999", "text": "फ़्रीडम २५१\n\nफ़्रीडम २५१ एक भारतीय एंड्रॉइड मोबाइल फोन है। जो आजतक का सबसे सस्ता फोन है। फ़्रीडम २५१ मोबाइल को १७ फ़रवरी २०१६ को लॉन्च किया गया था जिसको ऑनलाइन ऑर्डर के लिए १८फ़रवरी सुबह ६बजे से २१ फ़रवरी तक रखा है। हालांकि ६ बजते ही वेबसाइट का खुलना बन्द हो गया था। समाचार पत्रों के अनुसार वेबसाइट क्रेश हो गई है तथा अब १९ फ़रवरी से ऑर्डर कर सकते है। \nयह फोन नोएडा की एक कम्पनी रिंगिंग बैल्स प्राइवेट लिमिटेड नामक कम्पनी है तथा यह फोन डिजिटल भारत तथा मेक इन इंडिया के तहत बनाया गया है। कुछ समाचार पत्रों ने बताया है कि यह मोबाइल भारत में नहीं बनाया गया है बल्कि चीन में बनाया गया है। पहले दिन मोबाइल को खरीदने के लिए काफी हलचल रही थी लेकिन वेबसाइट के क्रैश होने की वजह से १८ फ़रवरी को ऑर्डर रोकना पड़ा तथा फिर १९ फ़रवरी को चालू किया गया। १९ फ़रवरी २०१६ में फिर से ऑनलाइन ऑर्डर शुरू किये गए इसके सन्दर्भ में टाइम्स ऑफ़ इंडिया ने फ्रीडम २५१ की पूरी बडीखबर को बताया कि दूसरे दिन भी ३० हज़ार ऑर्डर होने बाद फिर से वेबसाइट क्रैश हो गई। \nअंततः फ़्रीडम २५१ ने १९ फ़रवरी को ही ऑनलाइन ऑर्डर लेना बन्द कर पड़ा। समाचार पोर्टल हिन्दुस्तान टाइम्स ने कहा है कि पहले दिन यानी १८ फ़रवरी २०१६ को लगभग २.८ करोड़ मोबाइल ऑर्डर किये गए। हिन्दुस्तान टाइम्स कहना है कि अंततः कुल ७.७५ करोड़ मोबाइल ऑर्डर किये गए फिर वेबसाइट से ऑर्डर करना बन्द कर दिया है जबकि फाइनेंसल बताया है कि कुल ५करोड़ मोबाइल ऑर्डर किये गए। \n\nफ़्रीडम २५१ को लेकर काफी विवाद चल रहा है कई नेताओं ने साफ - साफ कहा है कि यह कोई बड़ा घोटाला है , साथ ही अमर उजाला पत्रिका न्यूज़ तथा कई और समाचार पत्रों ने यही लिखा है कि २५१ में तो कोई अच्छा मोबाइल का कवर तक नहीं मिलता है वहीं यह मोबाइल खुद २५१ में मिल रहा है। तथा बीबीसी हिन्दी ने लिखा है कि २५१ में तो मैमरी कार्ड भी नहीं मिलती है। । \nअमर उजाला समाचार पत्र ने एक नया खुलासा किया है कि फ़्रीडम २५१ के मालिक मोहित गोयल पहले एक किराने की दुकान पर काम करते थे। \n\nअंततः कई विवादों के बाद फ़्रीडम २५१ के मालिक मोहित गोयल ने ०९ जुलाई २०१६ को यह ऐलान किया कि अब जल्द ही मोबाइल को ऑर्डर करने वालों तक पहुंचाया जायेगा।\nऔर ०९ जुलाई २०१६ को ऑर्डर देना आरम्भ भी कर दिया गया , ११ जुलाई २०१६ को दैनिक जागरण समाचार पत्र के अनुसार रिंगिंग बेल्स कम्पनी ने आखिरकार मोबाइलों को डिलीवरी करना शुरू कर ही दिया जिसमें २२४० मोबाइल आगे भेज दिया गया है जो जल्द ही ग्राहकों तक पहुंच जाएगा। रिंगिंग बेल्स कम्पनी के मालिक मोहित गोयल यह भी दावा किया है कि वो खुद घाटा खाकर इतना सस्ता फोन आगे दे रहे है।\n\nइनके अलावा कम्पनी ने यह भी दावा किया है कि वो जल्द ही एलईडी टीवी बाजार में उतारेंगे।\n", "id": "697999", "title": "फ़्रीडम २५१"}
{"url": "https://hi.wikipedia.org/wiki?curid=698027", "text": "सेर्रो पेरो\n\nसेर्रो पेरो (Cerro Peró) दक्षिण अमेरिका के पैराग्वे देश का सबसे ऊँचा पहाड़ व बिन्दु है। इसे गुआरानी भाषा में त्रेस कान्दू (Tres Kandu) कहा जाता है।\n\n", "id": "698027", "title": "सेर्रो पेरो"}
{"url": "https://hi.wikipedia.org/wiki?curid=698030", "text": "चाहताय उलुसोय\n\nचाहताय उलुसोय या चाग़ताई उलुसोय, (Çağatay Ulusoy; जन्म: 23 सितम्बर, 1990) तुर्की का एक मॉडल और अभिनेता है जिसने तुर्की भाषा के धारावाहिक फरीहा (तुर्की: Adını Feriha Koydum ) में निभाये गये अपने चरित्र \"एमिर साराफोग़्लु\" से प्रसिद्धि पाई है। फेरिहा के अलावा चाहताय ने एक अन्य लोकप्रिय धारावाहिक 'मेदजेज़िर' (Medcezir) में भी मुख्य भूमिका निभाई है।\n", "id": "698030", "title": "चाहताय उलुसोय"}
{"url": "https://hi.wikipedia.org/wiki?curid=698046", "text": "भारत की शिक्षा प्रणाली\n\nदेखें मुख्य लेख भारत में भूगोल शिक्षा\nभारत में भूगोल की शिक्षा भिन्न भिन्न स्तरों में दी जाती है। यहाँ के प्राय: सभी विश्वविद्यालयों में उत्तरस्नातक वर्ग की शिक्षा दी जाती है।\n\nभारत में भूगोल का अध्ययन बीसवीं सदी में ही विशेष रूप से प्रारंभ में हुआ और आज सैकड़ों भूगोलवेत्ता इसमें लगे हूए हैं। इनमें कुछ लोगों ने अपनी विद्वत्ता के कारण विश्व में ख्याति प्राप्त की है। अनेक विश्वविद्यालयों में इसके अध्ययन का आज समुचित प्रबंध है।\n\nअनेक संस्थाएँ भूगोल के अध्ययन और शोध के लिये स्थापित हुई है और अनेक उत्कृष्ट कोटि की पत्रपत्रिकाएँ देश के विभिन्न भागों से प्रकाशित हो रही है। भूगोल के संबंध में प्रति वर्ष विभिन्न विश्वविद्यालयों में सम्मेलन भी होते रहे हैं जिनमें उच्च कोटि के मौलिक निबंध पढ़े जाते है। भौगोलिक अनुसंधान में भारत अब अन्य देशों से पिछड़ा नहीं है। मीरा गुहा, जी0 एस0 गोशल, यू0 सिंह, पी0 के0 सरकार, इत्यादि ने अपने क्षेत्रों में अग्रिम एवं असाधारण शोध किया है।\n\n\n\n\n\n\n\n\n\n\n\n\n\nदेखें भारत के विश्वविद्यालय\n\nकिसी भी देश का शैक्षिक प्रशासन बहुधा उसके राष्ट्रीय हितों के अनुरूप सुनिर्देशित प्रयोजनों से संबद्ध होता है। ब्रिटिश शासन काल में भारत की शैक्षिक नीति एवं प्रशासन विदेशी सत्ता द्वारा संचालित होने के कारण राष्ट्रीय परंपराओं संस्कृति तथा देशवासियों की आवश्यकताओं के अनुकूल न था।\n\nभारत सरकार का शैक्षिक प्रशासन, १९१९ के अधिनियम से पूर्व पूर्णत: केंद्रीकृत था। इस अधिनियम से आंशिक प्रादेशिक स्वायता प्रदान की गई और तदुपरांत शिक्षा प्रादेशिक मंत्रालयों के अधीन एक अंतरित विषय बन गई। समुचित समन्वय के अभाव में वित्तीय कठिनाइयों के साथ ही इससे प्रादेशिकता की भावना जाग्रत हुई। महत्वपूर्ण विषयों पर सलाह देने के लिये एक केंद्रीय शिक्षा सलाहकार मंडल की स्थापना १९२१ में की गई, पर दो वर्ष उपरांत इसे भंग कर दिया गया। किंतु १९३५ में इसकी पुन: स्थापना हुई। भारतीय शैक्षिक सेवा में भर्ती १८९६ में प्रारंभ की गई थी किंतु १९२४ में इसे स्थगित कर दिया गया। भारत सरकार के १९३५ के अधिनियम ने राज्यों को अधिक स्वायत्तता प्रदान की और इसके फलस्वरूप भारतीय शिक्षा मंत्री अधिक अधिकार-संपन्न हो गए। १९४५ से भारत सरकार में शिक्षा के लिए पृथक् विभाग की स्थापना की गई और १९४७ में स्वतंत्रता प्राप्ति के उपरांत मौलाना अबुल कलाम अजाद के मंत्रित्व में केंद्रीय शिक्षा मंत्रालय की स्थापना हुई।\n\nभारतीय संविधान के निर्माण के समय सन् १९४४ से शिक्षा तथा विश्वविद्यालय राज्य सूची के अंतर्गत रखे गए। केंद्र की गतिविधियों का केंद्रीय विश्वविद्यालयों तथा राष्ट्रीय महत्व की वैज्ञानिक और प्राविधिक शिक्षण संस्थाओं के परस्पर समन्वय तथा उच्च शिक्षा अथवा अनुसंधान एवं वैज्ञानिक और प्राविधिक संस्थाओं के मानकों के संकल्प तक सीमित कर दिया गया। व्यावसायिक तथा श्रमिकों को प्राविधिक शिक्षण केंद्र तथा राज्यों की समवर्ती सूची में रखा गया।\n\nयह अनुभव किया जाता है कि इस नवीन प्रजातंत्र में शैक्षिक प्रशासन का मुख्य कार्य शिक्षा को मानवीय रूप देना एवं जनता को प्रजातांत्रिक विधियों एवं स्थितियों में प्रशिक्षित करना है। नए शिक्षकों तथा निरीक्षण अधिकारियों को ऐसी विशिष्ट दृष्टि से संपन्न करना है, जिससे कि वे सत्ता की धाक जमाए बिना ही शिक्षार्थियों को प्रेरित कर सकें। स्वतंत्रता प्राप्ति के उपरांत देश की परिवर्तित परिस्थतियों के अनुकूल शैक्षिक प्रशासन के सुधार की ओर अपेक्षित ध्यान नहीं दिया जा सका।\n\nवर्तमान काल में राज्यों में शिक्षा की व्यवस्था राज्य के शिक्षा निदेशक की अध्यक्षता में की जाती है, जिसके अधीन अनेक उपनिदेशक एवं सहायक होते हैं। राज्य अनेक मंडलों अथवा अंचलों में विभक्त होता है, प्रत्येक मंडल के अंतर्गत अनेक जिले होते हैं। प्रत्येक मंडल एक निरीक्षक के अधीन तथा हर जिला स्कूल निरीक्षक के अधीन होता है।\n\nइससे निम्न स्तर पर नागरिक तथा ग्रामीण क्षेत्रों में प्राय: प्राथमिक शिक्षा की व्यवस्था स्थानीय निकायों द्वारा की जाती है। पंचायती राज्य के प्रादुर्भाव तथा प्रजातांत्रिक विकेंद्रीकरण के कारण इन निकायों का विशेष महत्व है।\n\nविविध स्तरों पर शिक्षण संस्थाओं के नियंत्रण तथा प्रशासन में प्रवृत स्वैच्छिक अभिकरण भी इस प्रसंग में उल्लेखनीय हैं। सरकारी प्रशासन इन अभिकरणों को मान्यता प्रदान कर अथवा वित्तीय सहायता देकर इन पर नियंत्रण रखता है।\n\nकेंद्रीय शिक्षामंत्री राज्यों के शैक्षिक प्रशासन पर परोक्ष रूप से नियंत्रण रखता है। वह समन्वय स्थपना तथा स्तरों में सुधार के अतिरिक्त अन्य विषयों से संबंधित निर्देश नहीं देता। किंतु केंद्रीय शिक्षा सलाहकार बोर्ड तथा भारतीय प्राविधिक शिक्षा परिषद् तथा अन्य समानांतर निकायों के अध्यक्ष के नाते वह इन निकायों के राज्यप्रतिनिधि शिक्षा मंत्रियों को रष्ट्रीय शिक्षानीति में एकरूपता की स्थापना के लिये अवश्य प्रभावित करता है।\n\n\n", "id": "698046", "title": "भारत की शिक्षा प्रणाली"}
{"url": "https://hi.wikipedia.org/wiki?curid=698049", "text": "हिन्दी सेवा समिति\n\nहिन्दी सेवा समिति एक हिन्दी सेवी संस्था है जिसका उदेश्य हिन्दी भाषा का संरक्षण, संवर्धन एवं प्रचार करना है।\n\nसमिति का विचार है कि वर्तमान समय में सूचना तकनीकी समाज में अति प्रचलित एवं प्रभावशाली है, अतैव समिति इन पर भी सक्रिय रहने में कार्यरत है ताकि अल्प समय में अधिक से अधिक व्यक्तियों पर प्रभाव डाला जा सके। समिति हिन्दी भाषा के कवियों, लेखकों, साहित्यकारों, विधार्थियों एवं जन साधारण को हिन्दी भाषा से सम्बंधित किसी भी प्रकार की सहायता करने हेतु सदा तत्पर एवं सदैव प्रतिबद्ध होकर कार्यरत है।\n\nसमिति का यह भी विचार है कि हिन्दी भाषा की अस्मिता को बनाए रखने के लिए प्रत्येक नागरिक का उत्तरदायित्व बनता है। इसी दिशा में हिन्दी सेवा समिति समस्त राष्ट्रीय, क्षेत्रीय, शैक्षिक और सांस्कृतिक पक्षों को समन्वित और सक्रिय रूप देने के लिए दृढ़ संकल्पित है। हिन्दी के पठन-पाठन, अध्ययन-अनुशीलन में सम्पूर्ण भारतीय मनीषा की गरिमामयी परम्परा को अक्षुण्ण रूप से विकसित और परिवर्द्धित करने का सतत प्रयास हिन्दी सेवा समिति सदैव करती रहेगी।\n\n", "id": "698049", "title": "हिन्दी सेवा समिति"}
{"url": "https://hi.wikipedia.org/wiki?curid=698091", "text": "सेंगर\n\nसेंगर एक उपजाति है जो की ठाकुर से सम्बंधित है यह मुख्यतः हाथरस में पाए जाते हैं जो की उत्तर प्रदेश का एक जिला है", "id": "698091", "title": "सेंगर"}
{"url": "https://hi.wikipedia.org/wiki?curid=698098", "text": "विल्हेल्मीना पहाड़ियाँ\n\nविल्हेल्मीना पहाड़ियाँ (अंग्रेज़ी: Wilhelmina Mountains, डच: Wilhelminagebergte) दक्षिण अमेरिका के सूरीनाम देश की एक पर्वतमाला है जो मध्य सूरीनाम में पूर्व-से-पश्चिम ११३ किमी तक चलती है। यह पहाड़ियाँ जंगलों से घिरी हुई हैं और इनमें ३,००० वनस्त्पति जातियों के अलावा कई स्थानीय प्राणी भी रहते हैं। सूरीनाम का सबसे ऊँचा शिखर, १२८० मीटर लम्बा यूलियानाटोप (Julianatop, कुछ सूत्रों के अनुसार १२३० मीटर ऊँचा) भी इसी पहाड़ी शृंखला में स्थित है।\n\n", "id": "698098", "title": "विल्हेल्मीना पहाड़ियाँ"}
{"url": "https://hi.wikipedia.org/wiki?curid=698125", "text": "राजस्थान के महलों की सूची\n\nभारतीय राज्य राजस्थान में कई प्राचीन हवेलीयां ,महल दुर्ग इत्यादि है :\n\n\n\n\n\n", "id": "698125", "title": "राजस्थान के महलों की सूची"}
{"url": "https://hi.wikipedia.org/wiki?curid=698132", "text": "कोर्दिल्येरा देल कोन्दोर\n\nकोर्दिल्येरा देल कोन्दोर (स्पेनी व अंग्रेज़ी: Cordillera del Cóndor) दक्षिण अमेरिका की ऐन्डीज़ पर्वतमाला के पूर्वी भाग की एक उपशृंखला है जो ईक्वाडोर और पेरू देशों की सीमा पर खड़ी है। यह उत्तर-से-दक्षिण लगभग १५० किलोमीटर तक चलती है और इसका सबसे ऊँचा बिन्दु २,९०० मीटर (९,५०० फ़ुट) से ज़रा अधिक है।\n\nईक्वाडोर और पेरू के बीच में कोर्दिल्येरा देल कोन्दोर क्षेत्र में स्थित अंतरराष्ट्रीय सीमा को लेकर लगभग १६० वर्षों तक विवाद चला आ रहा था। सन् १९९५ में उनमें एक झड़प हुई जिसमें १५० के आसपास लोग मारे गये। यह सेनेपा युद्ध (Cenepa War, Guerra del Cenepa) के नाम से जाना जाता है और जनवरी २६ से फ़रवरी २८ (यानि लगभग एक महीने) तक चला। इसके उपरांत दोनों पक्षों के बीच बातचीत हुई और १९९८ में उन्होंने एक शांति संधि करी जिसमें अंतरराष्ट्रीय सीमा पर भी समझौता किया गया।\n\n", "id": "698132", "title": "कोर्दिल्येरा देल कोन्दोर"}
{"url": "https://hi.wikipedia.org/wiki?curid=698146", "text": "मेक्सिन बर्नस्टेन\n\nमेक्सिन बर्नस्टेन टाटा सामाजिक विज्ञान संस्थान हैदराबाद में व्याख्याता है। अपनी दोस्त जयनिबकर के साथ ,मेक्सिन बर्नस्टेन ने कई किताबे लिखी जो\nजो कि मराठी भाषा संबंधित व्याकरण और शब्द कोष लिखा है, जो की मराठी भाषा सिखने तथा पढने में काफी योगदान है। १९७८ में मेक्सिन बर्नस्टेन प्रगट शिक्षा संस्थान की स्थापना की।\n\nमेक्सिन बर्नस्टेन का जन्म जॉन बर्नस्टेन और आलिया बर्नस्टेन के संतान के रूप मिशिगन,संयुक्त राज्य अमेरिका में अक्टूबर 7, 1935 मे हुआ।", "id": "698146", "title": "मेक्सिन बर्नस्टेन"}
{"url": "https://hi.wikipedia.org/wiki?curid=698147", "text": "बेक्ड़ेल टेस्ट\n\nबेक्ड़ेल टेस्ट (/ˈbɛkdəl/ BEK-dəl) को अमरीकी व्यंगचित्रकार एलिसन बेक्ड़ेल का नाम दिया गया है। यह टेस्ट इस बात को प्रमाणित करता है की किसी काल्पनिक उपन्यास, फिल्म, इत्यादि में दो अथवा दो से अधिक महिला पात्र हैं, जो एक दुसरे से पुरुषों के अलावा किसी अन्य विषय के बारे में बात करती हैं।  इस टेस्ट की एक अपेक्षा यह भी होती है कि दो महिलाओं के नाम उल्लेखित किये जाएँ। \n\nउपभोगताओं द्वारा सम्पादित डेटाबेस एवं मीडिया इंडस्ट्री प्रेस के अनुसार केवल ५०% इन शर्तों को पूरा करती हैं। यह टेस्ट इस बात का प्रमाण है कि महिलाएं सक्रिय रूप से फिल्मों एवं अन्य रचनाओं में सम्मिलित हैं। इसका उपयोग लिंग असमानता एवं लिंगवाद की ओर संकेत करने में भी होता है।\n\nइस टेस्ट को बेक्ड़ेल -वॉलेस टेस्ट के नाम से भी जाना जाता है। बेक्ड़ेल टेस्ट का पहला उल्लेख एलिसन बेक्ड़ेल की कॉमिक Dykes to Watch Out For में १९८५ में किया गया। बेक्ड़ेल ने इस विचार का श्रेय अपनी मित्र लिज़ वॉलेस, और वर्जिनिया वुल्फ़ की रचनाओं को दिया। २१ वीं सदी में जब इस टेस्ट के बारे में चर्चा बढ़ने लगी, तो इस के सामान कई अन्य टेस्ट प्रयोग में लए जाने लगे। ण \n\nजो बातें वर्जिनिया वुल्फ़ ने १९२९ में लिखे अपने निबंध- अ रूम ऑफ़ वन्स ओन [A Room of One's Own] में कहीं, बेक्ड़ेल टेस्ट ने समान रूप से आधुनिक रचनाओं के बारे में टिप्पणी की।  \n\n१९५० और २००५ के बीच की ८५५ अमरीकी फिल्मों में लिंग चित्रण पर की गयी एक जांच में यह स्पष्ट हुआ औसत रूप से एक महिला पात्र की तुलना में दो पुरुष पात्र थे और यह अनुपात इतने वर्षों तक सामान रहा। महिला पात्रों को मैथुन क्रिया में पुरुषों से दो गुना ज़्यादा बार दर्शाया गया, और साथ ही ऐसे दृश्यों का अनुपात समय के साथ बढ़ता गया। महिला और पुरुष पात्रों में हिंसा का प्रदर्शन भी बढ़ता रहा। \n\nजीना डेविस इंस्टिट्यूट ऑन जेंडर एंड मीडिया द्वारा २०१४ में की गयी एक जांच के अनुसार विश्वभर में २०१० से २०१३ के बीच बनायी गयी १२० फिल्मों में केवल ३१% नामित पात्र महिलाएं थीं, केवल २३% फिल्मों में मुख्य किरदार एक महिला पात्र का था, एवं केवल ७% फिल्म निर्देशक महिलाएं थीं। एक अन्य जांच ने यह दर्शाया की २००७ से २०१४ के बीच ७०० सबसे अधिक कमाई करने वाली फिल्मों में केवल ३०% बात करने वाले पात्र महिलाओं के थे। \n\nजिन नियमों को अब बेक्ड़ेल टेस्ट के रूप से जाना जाता है, उन्हें पहली बार एलिसन बेक्ड़ेल की कॉमिक स्ट्रिप \"डाइक्स तो वॉच आउट फॉर \"[\"Dykes To Watch Out For] \"में दर्शाया गया।  \"द रूल [The Rule]\" नामक कॉमिक में दो महिलाओं को  (जो भविष्य में मो और जिंजर के किरदार बनीं), एक फिल्म के विषय में चर्चा करते हुए दिखाया गया है।  उनमे जो ब्लैक महिला है, वह समझाती है की वह फिल्म देखने तभी जाती है जब निम्नलिखित शर्तें पूरी हों : \nव्हाइट महिला कहती है की यह विचार सख्त है, परन्तु अच्छा भी है।  जब उन्हें यह समझ आता है की कोई भी फिल्में उनकी शर्तों पर खरी नहीं उतरतीं, तो वे साथ घर लौट जाती हैं।  \n\nवर्ष २०१२ में हास्य पुस्तक लेखिका कैली सू डीकॉंनिक ने एक अलग टेस्ट का प्रस्ताव रखा, जिसे सेक्सी लैंप टेस्ट का नाम दिया गया।  उनका कहना यह था की \"यदि महिला किरदार की जगह एक कामुक लैंप को खड़ा कर दिया जाए और कहानी तोह भी आगे बढ़ सकती हो, तो कथानक के पुनर्लेखन की आवश्यकता है। \"  \n\nवर्ष २०१५ में लंदन की स्फिंक्स थिएटर कंपनी ने 'नाटककारों को महिलाओं के लिए अधिक और अच्छे किरदार लिखने के लिए' प्रोत्साहित करने हेतु 'स्फिंक्स टेस्ट' का प्रस्ताव रखा।  यह प्रस्ताव इस लिए दिया गया था क्यूंकि एक शोध में यह पता लगा की वर्ष २०१४ में नाटकों में केवल ३७% रोल महिलाओं के लिए लिखे गए थे। इस टेस्ट में देखा जाता है की महिलाओं की अन्य पात्रों के साथ क्या बातचीत है, महिला पात्र कितने सक्रिय हैं, उन्हें कितने प्रतिक्रियाशील रूप में दर्शाया गया है, और उनके किरदार को किस हद तक रूढ़िबद्ध धारणा से देखा गया है। \n", "id": "698147", "title": "बेक्ड़ेल टेस्ट"}
{"url": "https://hi.wikipedia.org/wiki?curid=698153", "text": "हेब्रिडीज़\n\nहेब्रिडीज़ (Hebrides) ब्रिटेन की उत्तरी स्कॉटलैण्ड ईकाई के पश्चिमी छोर से आगे अटलांटिक महासागर में स्थित एक द्वीप समूह है। इसके दो मुख्य भाग हैं: भीतरी हेब्रिडीज़ (Inner Hebrides, जिसके द्वीप स्कॉटलैण्ड की मुख्यभूमि के तट के पास है) और बाहरी हेब्रिडीज़ (Outer Hebrides, जो मुख्यभूमि के तट से अधिक दूर है)। हेब्रिडीज़ के द्वीपों पर इस क्षेत्र में अग्रसर हुई कई ऐतिहासिक संस्कृतियों के निशान मिलते हैं, जिस कारणवश यहाँ के लोगों व स्थानीय नामों में केल्टी, नोर्स और अंग्रेज़ी के प्रभाव मिश्रित रूप से दिखते हैं।\n\n", "id": "698153", "title": "हेब्रिडीज़"}
{"url": "https://hi.wikipedia.org/wiki?curid=698174", "text": "विदारी नवप्रवर्तन\n\nवह नवप्रवर्तन जो नया बाजार और नया नेटवर्क निर्मित करता है और अन्ततः वर्तमान बाजार और नेटवर्क को छिन्न-भिन्न करके बाजार में स्थापित अग्रणी कम्पनियों को हटा देता है, उसे विदारी नवप्रवर्तन (disruptive innovation) या विदारी प्रौद्योगिकी (डिस्रप्टिव टेक्नॉलॉजी) कहते हैं।\n\nउदाहरण : \n", "id": "698174", "title": "विदारी नवप्रवर्तन"}
{"url": "https://hi.wikipedia.org/wiki?curid=698176", "text": "न्यू हेब्रिडीज़\n\nन्यू हेब्रिडीज़ (New Hebrides) दक्षिणी प्रशांत महासागर में स्थित एक देश था जो अब वानूआतू देश के नाम से जाना जाता है। यह मॅलानिशिया भूक्षेत्र का भाग है और यहाँ के स्थानीय निवासी मॅलानिशियाई लोग हैं। सन् १६०६ ईस्वी में, जब स्पेन के खोजयात्री यहाँ आ धमके, यहाँ पर मानवी बसेरा ३००० वर्ष से चला आ रहा था। १८वीं सदी में यहाँ ब्रिटेन और फ़्रांस ने यहाँ अपनी साम्राज्यवादी सत्ता जमा ली और यह विश्व के उन बहुत ही कम क्षेत्रों में थे जहाँ दो यूरोपीय ताक़तों ने संयुक्त रूप से राज किया। १९८० में यहाँ वानूआतू का राष्ट्र स्वतंत्र हो गया।\n\nन्यू हेब्रिडीज़ का नाम स्कॉटलैण्ड के हेब्रिडीज़ द्वीप समूह पर रखा गया था।\n\n", "id": "698176", "title": "न्यू हेब्रिडीज़"}
{"url": "https://hi.wikipedia.org/wiki?curid=698202", "text": "सैनिक मनोविज्ञान\n\nसैनिक अभियानों के लिये आवश्यक मित्र या शत्रु के सशस्त्र बलों के व्यवहार का अध्ययन, समझ और अनुमान लगाने के प्रयुक्त मनोविज्ञान को सैन्य मनोविज्ञान या सैनिक मनोविज्ञान (Military psychology) कहते हैं। सैनिक मनोविज्ञान का उपयोग सेना के लोगों को परामर्श देने, उनके तनाव एवं श्रांति (थकान) को कम करने तथा सैन्य अभियानों के कारण आये मानसिक अभिघात (trauma ) की चिकित्सा के लिये भी किया जाता है। सैन्य-मनोविज्ञान, एक सैनिक के संपूर्ण क्रियाकलाप का वैज्ञानिक पद्धति से अध्ययन करता है। वह सैनिक के उत्साह, साहस, अनुशासन, भय, नेतृत्व आदि के विषय में मनोवैज्ञानिक विश्लेषण प्रस्तुत करता है।\n\nआधुनिक युद्धों का प्रमुख उद्देश्य शुत्र को अपनी नीतियों मानने के लिए तथा आत्मसमर्पण करने के लिये विवश करना होता है। क्योंकि आधुनिक युद्धों की सफलता केवल सैनिक कार्यवाहियों पर ही निर्भर नहीं होती, बल्कि उसमें मनोवैज्ञानिक तत्वों का भी महत्वपूर्ण योगदान होता है। मनोवैज्ञानिक उपायों का उपयोग कर शत्रु के मनोबल को तोड़ दिया जाता है। सैन्य कार्यवाही केवल युद्धकाल तक ही सीमित होती हैं, जबकि मनोवैज्ञानिक युद्ध शांतिकाल में भी चलती रहती है।\n\nप्रथम विश्वयुद्ध के दौरान मानसिक तनाव की स्थिति में युद्धभूमि से पलायन कर रहे सैनिकों के मनोबल को पुनः स्थापित करने के लिये सैन्य मनोविज्ञान का उपयोग किया गया। द्वितीय विश्वयुद्ध के दौरान् सैनिकों के व्यक्तित्व परीक्षण एवम् अभिरूचि परीक्षण में सैन्य मनोविज्ञान की अहम् भूमिका रही थी। स्पष्ट है कि युद्ध और मनोविज्ञान का आपस में गहरा संबंध है और उन्हें अलग किया जाना संभव नहीं। आधुनिक सेना की रचना को देखते हुए यह अत्यंत आवश्यक प्रतीत होता है कि विभिन्न शाखाओं के संचालन हेतू अत्यधिक ज्ञान एवम् कुशलता की आवश्यकता है।\n\nमहर्षि शुक्राचार्य ने शुक्रनीति के अंतर्गत मनोवैज्ञानिक युद्ध के रूपों का उल्लेख किया है, यथा -\n\n\"मन के हारे हार है, मन के जीते जीत\"—शत्रु के मन पर विजय प्राप्त करने वाला सैनिक बिना लड़े युद्ध जीत जाता है और शत्रु साधन-संपन्न होने पर भी आत्म समर्पण के लिये बाध्य हो जाता है। सामान्यतया युद्ध में मनोवैज्ञानिक विधियों के माध्यम से शत्रु को कमजोर करने एवम् शत्रु द्वारा ऐसा करने से रोकने की मनोवैज्ञानिक विधियों के प्रयोग को ही मनोवैज्ञानिक युद्ध की संज्ञा दी जाती है।\n\n", "id": "698202", "title": "सैनिक मनोविज्ञान"}
{"url": "https://hi.wikipedia.org/wiki?curid=698203", "text": "मनोविकृति\n\nमनोविकृति (Psychopathy) एक व्यक्तित्व विकार है। इससे ग्रस्त व्यक्ति मनोविकृत (Psychopath) कहलाता है।\n", "id": "698203", "title": "मनोविकृति"}
{"url": "https://hi.wikipedia.org/wiki?curid=698216", "text": "भारतीय शास्त्रीय संगीत के रागों की सूची\n", "id": "698216", "title": "भारतीय शास्त्रीय संगीत के रागों की सूची"}
{"url": "https://hi.wikipedia.org/wiki?curid=698234", "text": "पृथ्वी प्रणाली विज्ञान\n\nपृथ्वी प्रणाली विज्ञान (Earth system science) के अंतर्गत पृथ्वी के विभिन्न घटकों, अर्थात वातावरण, समुद्रों, क्रायोस्फीयर, भूमंडल और जीवमंडल के बीच जटिल संबंधों की समझ शामिल है। पृथ्वी प्रणाली के बारे में जानकारी से, जलवायु, मौसम और प्राकृतिक खतरों की भविष्यवाणी में सुधार करने में मदद प्राप्त होती है।\n\nपृथ्वी प्रणाली विज्ञान संगठन (ईएसएसओ)\n", "id": "698234", "title": "पृथ्वी प्रणाली विज्ञान"}
{"url": "https://hi.wikipedia.org/wiki?curid=698260", "text": "हार्पर ली\n\nहार्पर ली (28 अप्रैल, 1926 - 19 फ़रवरी, 2016) एक अमरीकी उपन्यासकार थीं जो अपने उपन्यास \"टू किल अ मॉकिंगबर्ड\" () के लिए विख्यात हैं।\n", "id": "698260", "title": "हार्पर ली"}
{"url": "https://hi.wikipedia.org/wiki?curid=698301", "text": "एस्पिरितु सान्तो द्वीप\n\nएस्पिरितु सान्तो (Espiritu Santo) प्रशांत महासागर के दक्षिणी भाग में स्थित वानूआतू देश का सबसे बड़ा द्वीप है। यह प्रशांत महासागर के मॅलानिशिया क्षेत्र के न्यू हेब्रिडीज़ द्वीप समूह का भाग है। वानूआतू का दूसरा सबसे बड़ा शहर, लूगनविल (Luganville), इसी द्वीप पर बसा हुआ है।\n\n", "id": "698301", "title": "एस्पिरितु सान्तो द्वीप"}
{"url": "https://hi.wikipedia.org/wiki?curid=698330", "text": "परामर्श\n\nकिसी व्यक्ति की व्यक्तिगत समस्याओं एवं कठिनाइयों को दूर करने के लिये दी जाने वाली सहायता, सलाह और मार्गदर्शन, परामर्श (Counseling) कहलाता है। परामर्श देने वाले व्यक्ति को परामर्शदाता (काउन्सलर) कहते हैं। निर्देशन (गाइडेंस) के अन्तर्गत परामर्श एक आयोजित विशिष्ट सेवा है। यह एक सहयाेगी प्रक्रिया है। इसमें परामर्शदाता साक्षात्कार एवं प्रेक्षण के माध्यम से सेवार्थी के निकट जाता है उसे उसकी शक्ति व सीमाओं के बारे में उसे सही बोध कराता है।\n\nसभी समाजों में परामर्श देने और परामर्श प्राप्त करने की परम्परा पायी जाती है। चाहे दो विकल्पों में एक चयन की समस्या हो, किसी भी प्रकार के भ्रम की स्थिति हो, अथवा मानसिक तनाव हो, परामर्श आवश्यक और अपरिहार्य हो जाता है। परामर्श में कम से कम दो व्यक्तियों की लिप्तता अवश्य होती है, एक परामर्शक या परामर्श दाता और दूसरा परामर्श प्राप्त करने वाला।\n\nव्यक्ति अपनी निजी समस्याओं के समाधान के लिए परामर्श चाहता है। व्यक्तिगत समस्या शारीरिक, मानसिक, व्यवसाय सम्बन्धी तथा समाज सम्बन्धी हो सकती है जिसके लिए उसे परामर्शक की आवश्यकता होती है। परामर्श मूलतः पारस्परिक होता है। इसका आधार परम्परा विश्वास है। व्यक्ति परामर्श उसी से लेता है जिसमें उसका विश्वास होता है और यदि परामर्शक सच्चा, ईमानदार और सन्निष्ठ है तो वह उसी व्यक्ति को परामर्श देता है जिसे वह समझता है कि वह परामर्श को स्वीकार करेगा और यथा सम्भव इसका पालन करेगा। व्यावसायिक निर्देशन (प्रोफेशनल गाइडेंस) के क्षेत्र में प्रमुख योगदान करने वाले विख्यात लेखक ई॰ डब्ल्यू॰ मायस ने लिखा है कि परामर्श देना एक महान कला है इस प्रकार परामर्शक को बहुत ही सावधानी तथा सतर्कता से परामर्श देना चाहिए। परामर्शक को अनुभवी, सुधी, सजग और परिपक्व होना चाहिए जिसका लाभ प्रत्याशी को मिल सके।\n\nसमाज-गठन के आरम्भिक दिनों में परामर्श न तो व्यवस्थित था और न वैज्ञानिक। इसकी कोई प्रक्रिया नही थी। इसका कोई स्वरूप भी नही था। परामर्शक परामर्श देने के पूर्व किसी प्रकार की तैयारी भी नही करता था और न किसी निश्चित लक्ष्य को ध्यान में रख कर परामर्शेच्छु परामर्श की आकांक्षा करता था। समय के अनुसार परामर्श का स्वरूप भी बदलता गया। जिस प्रकार से विभिन्न शास्त्रों एवं विज्ञानों, में नवीन अवधारणा, प्रक्रिया तथा व्यवस्था का समावेश हुआ उसी प्रकार परामर्श भी उससे अछूता नहीं रहा है।\n\nहैरमिन के अनुसार- परामर्श मनोपचारात्मक सम्बन्ध है जिसमें एक प्रार्थी एक सलाहकार से प्रत्यक्ष सहायता प्राप्त करता है या नकारात्मक भावनाओं को कम करने का अवसर और व्यक्तित्व में सकारात्मक वृद्धि के लिये मार्ग प्रशस्त होता है। मायर्स ने लिखा है- परामर्श से अभिप्राय दो व्यक्तियों के बीच सम्बन्ध है जिसमें एक व्यक्ति दूसरे व्यक्ति को एक विशेष प्रकार की सहायता करता है। विलि एवं एण्ड्र ने कहा कि परामर्श पारस्परिक रूप से सीखने की प्रक्रिया है। इसमें दो व्यक्ति सम्मिलित होते है सहायता प्राप्त करने वाला और दूसरा प्रशिक्षित व्यक्ति जो प्रथम व्यक्ति की सहायता इस प्रकार करता है कि उसका अधिकतम विकास हो सकें। ब्रीवर ने परामर्श को बातचीत करना, विचार-विमर्श करना तथा मित्रतापूर्वक वार्तालाप करना बताया है। \n\n\n\n\n\n\n\n\n\n\nपरामर्श की सफलता इसकी मूलभूत अवधारणा से ही सम्बन्धित है। ए॰जे॰ जोन्स ने चार मूलभूत धारणाओं को ही इसकी सफलता के लिये आवश्यक बताया है।\n\n\n\n\n\nनिश्चित है कि परामर्शक अनुभवयुक्त तथा परामर्श की प्रक्रिया से अवगत रहता है। उसकी श्रेष्ठता परामर्शेच्छु अथवा सेवार्थी पर स्वतः सिद्ध होती है। इसी क्रम को आगे बढ़ाते हुए सन् 1954 ई॰ में वेलबर्ग ने परामर्श एवं साक्षात्कार में समानता सिद्ध करने का प्रयास किया और कहा कि परामर्श एक प्रकार का साक्षात्कार ही है जिसमें सेवार्थी को ऐसी सहायता दी जाती है कि वह अपने को अधिक से अधिक ढंग से समझ सके और अपनी कठिनाइयों से समायोजन स्थापित कर सके। मायर्स ने परामर्श के प्रत्यय को व्यापक बनाने का प्रयास किया है जिसका निहितार्थ यह है कि मात्र व्यवसाय के लिए नहीं वरन् जीवन की किसी भी समस्या के समाधान हेतु जो वैचारिक सहायता दी जाती है वह परामर्श होती है। \n\n", "id": "698330", "title": "परामर्श"}
{"url": "https://hi.wikipedia.org/wiki?curid=698339", "text": "तिर्यक आक्रमण\n\nतिर्यक आक्रमण (तिरछा आक्रमण / oblique order) एक सैन्य युक्ति (tactic) है जिसमें आक्रमणकारी सेनानायक किसी चुने हुए स्थान पर अपनी अधिकांश शक्ति झोंक देता है और शेष शक्ति को शेष स्थानों पर लगाता ताकि शत्रुसेना को रोका जा सके। ऐसा करके कमजोर या समान शक्ति वाला सेनानायक (भी) एक या कुछ स्थानों पर शत्रु सेना पर भारी पड़ जाता है। इसके बाद सेनानायक शत्रु को पूर्णतः पराजित करने का प्रयत्न करता है। इस विधि की मान्यता है कि अपनी शक्ति को केन्रित करके ही सफलता प्राप्त की जा सकती है, शक्ति को सब जगह समान रूप से बांटने से आप कमजोर बने रहते हैं।\n\nप्रशा के फ्रेड्रिक द्वितीय की सेना, आक्रमण की इस युक्ति का प्रयोग करने के लिये प्रसिद्ध थी।\n", "id": "698339", "title": "तिर्यक आक्रमण"}
{"url": "https://hi.wikipedia.org/wiki?curid=698354", "text": "मानसिक प्रक्रिया\n\nमस्तिष्क द्वारा किये जाने वाले कार्यों को मानसिक प्रक्रियायेँ (Mental process) या मानसिक कार्य (mental function) कहते हैं। मनोविज्ञान, व्यवहार और मानसिक प्रक्रियाओं का अध्ययन करता है।\n\nप्रमुख मानसिक प्रक्रियाएं ये हैं- संवेदन (perception), स्मृति, चिन्तन (कल्पना करना, विश्वास, तर्क करना आदि) संकल्प (volition), संवेग (emotion) आदि।\n\nव्यवहार का अधययन करते समय मनाेवैज्ञानिकाें के लिये उन प्रक्रियाआें काे समझना सबसे महत्वपूर्ण है, जाे सामूहिक रूप से किसी विशेष व्यवहार काे प्रभावित करती हैं। प्रमुख मनाेवैज्ञानिक प्रक्रियाएं निम्नलिखित हैं-\n\n\n", "id": "698354", "title": "मानसिक प्रक्रिया"}
{"url": "https://hi.wikipedia.org/wiki?curid=698361", "text": "संवेद\n\nसंवेद या इन्द्रियबोध (sense) उन शारीरिक क्षमताओं को कहते हैं जिनसे प्राप्त हुए ज्ञान से किसी जीव को अपने वातावरण का बोध होता है। मनुष्यों में पाँच प्रमुख संवेदी अंग (इन्द्रियाँ) हैं- देखना (आँखों से), सुनना (कानों से), छूना (त्वचा से), सूंघना (नाक से) और स्वाद लेना (जीभ से)। किन्तु मनुष्य में इनके अलावा भी बहुत से संवेदों को ग्रहण करने की क्षमता होती है, जैसे ताप आदि। अन्य जानवरों में अलग इन्द्रियबोध होते हैं, जिसे की कुछ मछलियों में पानी के दबाव के लिए इन्द्रियाँ होती है जिनसे वे आराम से बता पाती हैं के आसपास कोई अन्य मछली हिल रही है के नहीं। कुछ अन्य जानवर पानी में विद्युत् या चुम्बकीय क्षेत्रों में परिवर्तन को भांप लेते हैं - या शिकार करने के लिए बहुत लाभकारी होती है क्योंकि हर अन्य जीव अपने आसपास विद्युत् क्षेत्र पर प्रभाव डालता है।\n\nजैसे ही इन्द्रियाँ अपने वातावरण में किसी चीज के बारे में ज्ञान प्राप्त कर लेती हैं, उस वस्तु का शारीरिक रूप से \"इन्द्रियबोध\" हो जाता है। अभी मस्तिष्क ने इसका अर्थ नहीं निकाला होता। मस्तिष्क की कुछ ऐसी चोटें और रोग होतें हैं जिनमें किसी व्यक्ति को चीजें तो दिखती हैं लेकिन उनका बोध नहीं हो पाता। \"विज़ुअल ऐग्नोज़िया\" नाम के रोग में व्यक्ति चीज देखकर उसका विवरण दे सकता है लेकिन उसे पहचानता नहीं, जैसे एक घोड़ा देखकर उसकी सटीक चित्र हाथ से बनाने में सक्षम है लेकिन यह नहीं पहचान पता के यह एक घोड़ा है। कारण यह है कि इन व्यक्तियों में इन्द्रियबोध तो बिलकुल ठीक होता है लेकिन अवगम की प्रक्रिया में कुछ समस्या हुई होती है।\n\n", "id": "698361", "title": "संवेद"}
{"url": "https://hi.wikipedia.org/wiki?curid=698367", "text": "विल्हेम वुण्ट\n\nविल्हेम मैक्समिलियन वुण्ट (Wilhelm Maximilian Wundt ; 16 अगस्त, 1832 – 31 अगस्त, 1920) जर्मनी के चिकित्सक, दार्शनिक, प्राध्यापक थे जिन्हें आधुनिक मनोविज्ञान का जनक माना जाता है। वुण्ट ने मनोविज्ञान को विज्ञान माना और उन्होने ही सबसे पहले अपने आप को मनोवैज्ञानिक कहा। वे 'प्रायोगिक मनोविज्ञान के जनक' माने जाते हैं। सन 1879 में लिपजिग विश्वविद्यालय में मनोविज्ञान की प्रथम प्रयोगशाला स्थापित की। इसके बाद मनोविज्ञान को अध्ययन की एक स्वतन्त्र विधा माना जाने लगा।\n", "id": "698367", "title": "विल्हेम वुण्ट"}
{"url": "https://hi.wikipedia.org/wiki?curid=698393", "text": "अन्तःकालीन सरकार\n\nअन्तःकालीन सरकार (Provisional government) उस अन्तरिम सरकार को कहते हैं जो किसी राजनैतिक संक्रमण के समय निर्मित की जाती है ताकि स्थायी सरकार के आने तक वह व्यवस्था बनाये रखने का कार्य कर सके। ऐसा प्रायः नये राष्ट्रों के उदय के समय होता है।\n", "id": "698393", "title": "अन्तःकालीन सरकार"}
{"url": "https://hi.wikipedia.org/wiki?curid=698397", "text": "आचारांग\n\nआचारांग का द्वादशांग में प्रथम स्थान है। यह दो के श्रुतस्कन्धों में विभक्त है , इसमें श्रमण के आचार का वर्णन किया गया है। प्रथम श्रुतस्कन्ध के ९वे अध्ययन में भगवान महावीर की तपस्या का बड़ा मार्मिक वर्णन पाया जाता है। \n", "id": "698397", "title": "आचारांग"}
{"url": "https://hi.wikipedia.org/wiki?curid=698399", "text": "अफवाह\n\nसामाजिक विज्ञानों में ऐसे कथनों को अफवाह (rumor) कहते हैं जिसकी सत्यपरकता की शीघ्र या कभी भी न जाँची जा सके। कुछ विद्वान अफवाह को अधिप्रचार (प्रोपेगेण्डा) का ही एक रूप मानते हैं। \n", "id": "698399", "title": "अफवाह"}
{"url": "https://hi.wikipedia.org/wiki?curid=698400", "text": "दशवैकालिक\n\nदशवैकालिक आचार्य शय्यम्भव की निर्यूहणकृति है , वे श्रुतकेवली थे , उन्होंने विभिन्न पूर्वों से दशवैकालिक निर्यूहण किया। इसमें १० अध्याय हैं , इसकी रचना विकाल में पूर्ण हुई थी। \nदशवैकालिक में मुख्य रूप से धर्मका स्वरूप साधु की भिक्षाचर्या , श्रामण्य की पूर्व भूमिका भाषाशुद्धि , विनय समाधि आदि का सुंदर विवेचन हुआ है। \n\n", "id": "698400", "title": "दशवैकालिक"}
{"url": "https://hi.wikipedia.org/wiki?curid=698401", "text": "प्रवचनसार\n\nप्रवचनसार आचार्य कुन्दकुन्द की एक महत्वपूर्ण कृति मानी जाती है यह समयसार के बाद की रचना है तथा सीमंधर स्वामी के समवसरण से लौटने के पश्चात उनके प्रवचनों का सार के रूप में लिखी गई कृति है इसलिए इसका नाम भी प्रवचनसार रखा गया है यह तीन भागों में विभक्त है। \n", "id": "698401", "title": "प्रवचनसार"}
{"url": "https://hi.wikipedia.org/wiki?curid=698410", "text": "बहू हमारी रजनी कांत\n\nबहू हमारी रजनी_कांत भारतीय हिन्दी धारावाहिक है, जिसका प्रसारण लाइफ ओके में होता है। इसका प्रसारण 15 फरवरी 2016 से शुरू हुआ।\n\nयह कहानी रजनी (रिद्धिमा पंडित) की है, जो अपनी सासु माँ के उम्मीदों पर खरा उतरने की कोशिश करते रहती है। लेकिन उसकी सासु माँ को हमेशा उसमें कुछ कमी लगते रहता है।\n\n", "id": "698410", "title": "बहू हमारी रजनी कांत"}
{"url": "https://hi.wikipedia.org/wiki?curid=698417", "text": "बुसी\n\nबुसी (Charles Joseph Patissier, Marquis de Bussy-Castelnau ; १७१८-१७८५ ई.) फ्रांस का यशस्वी सेनानायक तथा सफल कूटनीतिज्ञ था। प्रथम कर्नाटक युद्ध के समय वह लाबूर्दने के साथ पुद्दुचेरी पहुँचा। अंबर के युद्ध (१७४८) में वह डूप्ले का विश्वासपात्र बना।\n\nडूप्ले की साम्राज्य-निर्माण-योजना कार्यान्वित करने में बुसी ने विशेष कौशल दिखाया। इससे भारत में फ्रांसीसियों की प्रतिष्ठा बढ़ी। १७५० में जिंजी की विजय बुसी की पहली सफलता थी। १७५१ में पाँडिचेरी से औरंगाबाद तक उसका प्रयाण तथा मार्ग में मुजफ्फरजंग की मृत्यु के बाद सलाबतजंग को निज़ाम घोषित करके आन्तरिक तथा बाह्य शत्रुओं से उसे सुरक्षित बनाना उसकी बड़ी सफलता थी। इससे दक्षिण भारत में फ्रांसीसियों की धाक जम गई; सैनिक खर्च के लिए उन्हें उत्तरी सरकार के जिले मिले; डूप्ले को कृष्णा नदी के दक्षिण के प्रदेश की सूबेदारी मिली; तथा अंग्रेजों की सभी चालें विफल हुईं।\n\nतृतीय कर्नाटक युद्ध के समय बुसी को हैदराबाद से वापस बुलाया गया। फलत: फ्रांसीसी प्रभाव वहाँ से जाता रहा तथा उत्तरी सरकार प्रदेश उनसे छिन गया। मद्रास के घेरे तथा वांडीवाश के युद्ध में बुसी ने लैली को हार्दिक सहायता दी। सन् १७६० ई में अंग्रेजों ने उसे बंदी बना लिया और संधि हो जाने पर फ्रांस भेज दिया।\n\nसन् १७८३ ई. में वह पुन: भारत आया और कुदालोर में उसने अंग्रेजों से रक्षात्मक युद्ध किया। युद्ध समाप्त होने पर उसे भारत में फ्रांसीसियों का भविष्य निराशाजनक प्रतीत हुआ। १७८५ में उसका देहान्त हो गया। \n", "id": "698417", "title": "बुसी"}
{"url": "https://hi.wikipedia.org/wiki?curid=698419", "text": "जेंजि\n\nजेञ्जि (Gingee) तमिलनाडु के दक्षिण अर्कोट जिले के विल्लुपुरम जिले का एक कस्बा है। \n", "id": "698419", "title": "जेंजि"}
{"url": "https://hi.wikipedia.org/wiki?curid=698422", "text": "हेरमान बूरहावे\n\nहेरमान बूरहावे (Hermann Boerhaave, सन् १६६८ - १७३८) पूरे यूरोप में प्रसिद्ध डेनमार्क का चिकित्साविद, वनस्पतिविज्ञानी, इसाई मानतावादी था। वह नैदानिक शिक्षा का संस्थापक तथा कभी-कभी आधुनिक शरीरक्रियाविज्ञान का जनक भी माना जाता है। (अपने शिष्य, अल्ब्रेट फॉन हालर, के साथ)। उसका सिद्धान्त था- 'सरलता सत्य की पहचान है।'\n\nहेरमान का जन्म लाइडन (Leiden) के निकट वूरहूट (Voorhout) में हुआ था। लाइडन में शरीरक्रिया विज्ञान और हार्डरविक में आपने चिकित्सा शास्त्र की शिक्षा प्राप्त की। लाइडन के विश्वविद्यालय में आप वनस्पति तथा चिकित्सा शास्त्रों के प्राध्यापक, विश्वविद्यालय के रेक्टर तथा व्यावहारिक चिकित्सा एवं रसायन विज्ञान के प्रोफेसर रहे।\n\n१७वीं शताब्दी तक चिकित्सा विज्ञान की पढ़ाई केवल पुस्तकों तक ही सीमित रहती थी। रोगी से उसका कोई संबंध नहीं रहता था। सन् १६३६ में लाइडन में प्रथम बार रोगी को शैय्या के पास खड़े होकर अध्ययन का प्रारंभ हुआ तथा बूरहावे का इस प्रकार के प्रथम महान् अध्यापक होने का श्रेय प्राप्त है। इन्होंने इस क्षेत्र में इतनी प्रसिद्धि प्राप्त की कि चीन के एक अधिकारी द्वारा लिखा पत्र, जिसपर पते के स्थान पर केवल 'सेवा में यशस्वी बूरहार्वे, यूरोप के चिकित्सक' लिखा था, भेजा गया और वह सीधे बूरहावे के पास जा पहुँचा। उनके शिष्यों में पीटर महान भी थे। चिकित्सा शास्त्र के अध्यापन के आधुनिक तरीकों का आरंभ बूरहावे से हुआ।\n\nये 'इंस्टिट्यूशोंस मेडिसि' (सन् १७०८), एफोरेज़्मी डी काग्नासेंडिस एट क्यूरंडिस (सन् १७०९), जिसपर जेरार्ड फॉन स्वीटेन ने पाँच खंडों में टीका लिखी थी, तथा अन्य महत्व की पुस्तकों के प्रणेता भी थे। \n", "id": "698422", "title": "हेरमान बूरहावे"}
{"url": "https://hi.wikipedia.org/wiki?curid=698423", "text": "आलब्रेख्ट थेर\n\nआलब्रेख्ट थेर (Albrecht Daniel Thaer ; सन् १७५२ - १८२८), जर्मनी के सुविख्यात कृषिवेत्ता, आचार्य एवं लेखक थे।\n\nआलब्रेख्ट का जन्म सेले (Celle) नामक स्थान में हुआ। १८ वर्ष की अवस्था में इन्होंने चिकित्सा की पढ़ाई के लिये गॉटिंजन विश्वविद्यालय में प्रवेश किया और परीक्षा के बाद सेले में ही रहने लगे। सन् १७७८ में सेले स्थित रॉयल ऐग्रिकल्चरल सोसायटी के सदस्य चुने गए तथा अपने अवकाश के क्षणों को कृषि संबंधी अनुसंधानों में लगाने लगे। सन् १८०२ में इन्होंने अपनी समस्त संपत्ति कृषि विद्यालय में लगा दी। यह अपनी कोटि का प्रथम विद्यालय था, जिसमें थेर कृषि पर व्याख्यान भी देते थे। सन् १८०४ में ये प्रिवी काउंसिलर, बर्लिन ऐकैडेमी ऑव सायंसेज़ के सदस्य तथा मोगलिन स्थित, नवीन स्टेट ऐग्रिकल्चरल इंस्टिट्यूट के प्रधान के पद पर नियुक्त हुए।\n\nइन्होंने कृषि रसायन पर जर्मन भाषा में एक पुस्तक 'खेती के सिद्धांत' लिखी। यह चार भागों में है। इनमें से द्वितीय भाग अत्यंत महत्वपूर्ण है, जिसमें फसलों के भोज्य पदार्थों से संबंधित सिद्धांतों का सविस्तार वर्णन है और यही थेर की ख्याति का मुख्य कारण है।\n\nथेर ने फसलों के हेर फेर द्वारा फसलों में आशातीत वृद्धि प्राप्त की और ऊन की प्राप्ति के लिये मरीना (merino) भेड़ों की नस्ल में सुधार किए। आचार्य एवं लेखक के रूप में भी थेर का नाम अमर रहेगा। ये नवनिर्मित बर्लिन विश्वविद्यालय के भी प्रोफेसर नियुक्त हुए और मोगलिन स्थित इनका कृषि विद्यालय रॉयल ऐकैडेमी बना दिया गया। एक ओर जहाँ इनकी शिक्षाओं से लाभ हुआ वहीं इनकी शिक्षाओं से एक हानि भी हुई। इनके द्वारा परंपरागत कतिपय रूढ़ियों को प्रधानता मिली, जिससे कृषिरसायन की उन्नति में बाधा पहुँची।\n", "id": "698423", "title": "आलब्रेख्ट थेर"}
{"url": "https://hi.wikipedia.org/wiki?curid=698425", "text": "राजशाही कॉलेज\n\nराजशाही कॉलेज बांग्लादेश में उच्च शिक्षा का तीसरा सबसे पुराना संस्थान है। राजशाही शहर में 1873 में स्थापित, यह कहा जाता है कि ढाका कॉलेज और कॉलेज के बाद चटगांव बांग्लादेश में यह तीसरा सबसे पुराना कॉलेज है।\n", "id": "698425", "title": "राजशाही कॉलेज"}
{"url": "https://hi.wikipedia.org/wiki?curid=698426", "text": "उत्तराखण्ड का राज्य-चिह्न\n\nउत्तराखण्ड का राज्य-चिह्न अथवा उत्तराखण्ड का प्रतीक-चिह्न, उत्तराखण्ड सरकार की राजकीय मोहर है, जिसका उपयोग राज्य द्वारा सभी प्रकार के प्रशासनिक एवं राजकीय क्रियाकलापों में उत्तराखण्ड राज्य का प्रतिनिधित्व करने के लिये किया जाता है। इसे उत्तराखण्ड राज्य की स्थापना के समय दिनाँक 9 नवम्बर 2000 को राज्य की नवगठित अन्तरिम सरकार द्वारा अधिकृत किया गया था।\n\nउत्तराखण्ड का राज्य-चिह्न श्वेत पृष्ठभूमि एवं नीली परिधि सहित चार जलधाराओं से युक्त हीरे के आकार वाला प्रतीक-चिह्न है, जिसे हिमालय पर्वत के शिखरों द्वारा सहारा देते हुये दर्शाया गया है।\nइसके ऊपरी भाग पर बनी कलग़ी में लाल पृष्ठभूमि युक्त भारत का राष्ट्रीय चिह्न, अशोक की लाट आकृत है, जिसके नीचे संस्कृत में भारत का राष्ट्रीय उद्घोष, सत्यमेव जयते संलग्न है।\nराज्य-चिह्न के निचले भाग पर नीले रंग में \"उत्तराखण्ड राज्य\" अंकित है।\n\nराज्य-चिह्न के ऊपरी भाग में दर्शायी गयी लाल रंग की पृष्ठभूमि, उत्तराखण्ड राज्य आन्दोलन के दौरान शहीद हुये राज्य आन्दोलनकारियों के रक्त की प्रतीक है।\nश्वेत रंग की पृष्ठभूमि शान्तिप्रिय प्रकृति वाले उत्तराखण्डवासियों की प्रतीक है।\nपर्वतशिखर हिमालयी राज्य की भौगोलिक एवं पारस्थितिक प्रकृति को दर्शाता है तथा चार जलधारायें राज्य की चार बड़ी नदियों; गंगा, यमुना, काली एवं रामगंगा को दर्शाती हैं।\nनीला रंग राज्य की पवित्र नदियों के शुद्ध जल का प्रतीक है।\n", "id": "698426", "title": "उत्तराखण्ड का राज्य-चिह्न"}
{"url": "https://hi.wikipedia.org/wiki?curid=698445", "text": "राजिम कुम्भ २०१६\n\n राजिम कुम्भ प्रतिवर्ष आयोजित होने वाला कुम्भ का मेला है, इस वर्ष राजिम कुम्भ मेला का आयोजन माघ पूर्णिमा २२ फ़रवरी से लेकर ०७ मार्च तक होने जा रहा है, राजिम कुम्भ का अपनी एक अलग ही तरह का पहचान है, राजिम कुम्भ में प्रतिवर्ष हजारो की संख्या में धर्मगुरु ,साधू, संत, महात्मा, मार्गदर्शक तथा विभिन्न पंथ के मुख्या सम्मिलित होते है, इनके अलावा अंचल से लाखो की संख्या में श्रद्धालु राजिम कुम्भ में सम्मलित होते है, राजिम कुम्भ में माघ पूर्णिमा से ही संगम पर स्नान प्रारंभ हो जाता है,\n राजिम कुम्भ में प्रतिदिन महानदी मैया की गंगा आरती का आयोजन होता है जिस देखने श्रद्धालु बड़ी संख्या में उपस्थित होते है, सांस्कृतिक संध्या के रूप में प्रतिदिन मुख्य मंच पर लोक रंग से संबंधित कार्यक्रम, भजन, सुगम संगीत आदि का भी आयोजन होता है, प्रतिवर्ष ७ दिनों का विरत संत समागम कभी आयोजन कुम्भ में होता है, जिसमे बड़ी संख्या में देश भर से साहू संत एकत्र होते है, मेले में मनोरंजन के लिए मीनाबाज़ार, सर्कस, झुला, तथा तरह तरह की दुकाने भी लगती है,\n\n राजिम में भगवान विष्णु के अवतार श्री राजीव लोचन जी महराज का भव्य मंदिर है, यह प्राचीन मंदिर अपने प्राचीनतम कलाओ के लिए भी प्रसिद्ध है, राजिम में संगम पर कुलेश्वर नाथ जी का मंदिर स्थित है, यह पास ही लोमश ऋषि का आश्रम भी स्थित है, इसके अलावा यह भगवान श्री राम जी का प्राचीन मंदिर स्थित है, ऐसी मान्यता है की स्वयं भगवान श्री राम ने १४ वर्ष के वन्वश में कुछ दिन यह बिताये है,\n", "id": "698445", "title": "राजिम कुम्भ २०१६"}
{"url": "https://hi.wikipedia.org/wiki?curid=698471", "text": "मोनेग्रोस रेगिस्तान\n\nमोनेग्रोस रेगिस्तान (स्पेनी: Desierto de los Monegros, अंग्रेज़ी: Monegros Desert) पूर्वोत्तरी स्पेन के [आरागोन]] क्षेत्र में स्थित एक अर्ध-मरुभूमि है। यह यूरोप के बहुत कम रेगिस्तानों में से एक है। प्रशासनिक रूप से यह स्पेन के ज़ारागोज़ा (Zaragoza) व उएस्का (Huesca) प्रान्तों में फैला हुआ है।\n\n", "id": "698471", "title": "मोनेग्रोस रेगिस्तान"}
{"url": "https://hi.wikipedia.org/wiki?curid=698495", "text": "टिस्का चोपड़ा\n\nटिस्का चोपड़ा (अंग्रेजी :Tisca Chopra) (जन्म टिस्का ज़रीन अरोड़ा; १ नवम्बर १९७३) एक भारतीय फ़िल्म तथा स्टेज अभिनेत्री है। इनकी पहली हिन्दी फ़िल्म प्लेटफ़ॉर्म फ़िल्म थी जो १९९३ में प्रदर्शित हुई थी उस फ़िल्म टिस्का अजय देवगन की ये विपरीत थी। २००४ में इन्होंने प्रकाश झा की फ़िल्म \"लोकनायक\" में प्रभावती देवी का किरदार निभाया था। २००७ में आमिर ख़ान के साथ तारे जमीन पर फ़िल्म में काम करने का मौका मिला था। २०११ में टिस्का को मधुर भंडारकर की फ़िल्म दिल तो बच्चा है जी में अभिनय करने का मौका मिला था। २०१६ में टिस्का चोपड़ाको दो लगातार फ़िल्मों में काम करने को मौका। पहले घायल वन्स अगैन तथा १९ फ़रवरी २०१६ को प्रदर्शित हुई लवशुदा फ़िल्म में भी मौका मिला। \n", "id": "698495", "title": "टिस्का चोपड़ा"}
{"url": "https://hi.wikipedia.org/wiki?curid=698525", "text": "नेगेव रेगिस्तान\n\nनेगेव रेगिस्तान (अंग्रेज़ी: Negev, इब्रानी: הַנֶּגֶב), जिसे अरबी भाषा में अन-नक़ब (النقب‎) कहा जाता है, दक्षिणी इज़राइल में स्थित एक रेगिस्तान व अर्ध-रेगिस्तान है। इस क्षेत्र का सबसे बड़ा शहर बियरशीबा है जो इस रेगिस्तान के उत्तरी छोर पर स्थित है, जबकि इस मरुभूमि के दक्षिण में अक़ाबा की खाड़ी और एइलात का शहर है।\n\n", "id": "698525", "title": "नेगेव रेगिस्तान"}
{"url": "https://hi.wikipedia.org/wiki?curid=698530", "text": "माफ़िन्गा पहाड़ियाँ\n\nमाफ़िन्गा पहाड़ियाँ (Mafinga Hills) अक़्रीका के दक्षिणी भाग में स्थित ज़ाम्बिया व मलावी देशों की सीमा पर विस्तृत एक पठार है जिसपर कई पहाड़ियाँ भी स्थित हैं। इस पठार का सबसे ऊँचा बिन्दु माफ़िन्गा सेन्ट्रल (Mafinga Central) कहलाता है और २,३३९ मीटर की ऊँचाई वाला यह स्थान ज़ाम्बिया का सबसे ऊँचा बिन्दु भी हो सकता है (हालांकि इसका कोई प्रमाणित सरकारी अध्ययन नहीं किया गया है)।\n\n", "id": "698530", "title": "माफ़िन्गा पहाड़ियाँ"}
{"url": "https://hi.wikipedia.org/wiki?curid=698549", "text": "चोलिस्तान\n\nचोलिस्तान, जिसे स्थानीय भाषा में रोही भी कहते हैं, पाकिस्तानी पंजाब और भारत व सिंध के कुछ पड़ोसी भागों में फैला हुआ एक रेगिस्तान व अर्ध-रेगिस्तानी क्षेत्र है। यह थर रेगिस्तान से जुड़ा हुआ है। यहाँ हकरा नदी का सुखा हुआ प्राचीन मार्ग है जिसके किनारे सिन्धु घाटी सभ्यता के बहुत से खंडहर मिलते हैं। ९वीं सदी में राय जज्जा भट्टी द्वारा बनाया गया देरावड़ क़िला भी चोलिस्तान के बहावलपुर क्षेत्र में खड़ा है।\n\n'चोल' का अर्थ कई तुर्की भाषाओं में 'मरुभुमि' होता है।\n\n", "id": "698549", "title": "चोलिस्तान"}
{"url": "https://hi.wikipedia.org/wiki?curid=698554", "text": "लगोरी\n\nलगोरी (अंग्रेजी :Lagori, dikori or lagoori) (राजस्थानी : सतोळ]] एक खेल है जो ज्यादातर १० से ज्यादा उम्र वाले ही खेलते है। लगोरी राजस्थान में तथा बैंगलोर ,चेन्नई में काफी प्रसिद्ध है। राजस्थानी भाषा में इसे सतोळ या सतोलिया के नाम से जाना जाता है। \n", "id": "698554", "title": "लगोरी"}
{"url": "https://hi.wikipedia.org/wiki?curid=698579", "text": "विरुंगा पहाड़ियाँ\n\nविरुंगा पहाड़ियाँ (Virunga Mountains), जो मुफ़ुमबीरो भी कहलाते हैं, पूर्वी अफ़्रीका में रुआण्डा, कांगो लोकतान्त्रिक गणराज्य और युगांडा की सीमाओं पर स्थित एक ज्वालामुखियों की शृंखला है। यह ऍड्वर्ड झील और कीवू झील के बीच में खड़ी हुई हैं। इनमें से लगभग सभी प्रसुप्त हैं सिवाय ३,४६२ मीटर ऊँचे न्यीरागोन्गो पर्वत (Mount Nyiragongo) और ३,०६३ मीटर ऊँचे न्यामूरागिरा पर्वत (Mount Nyamuragira) के जो सक्रीय हैं। यह दोनों सक्रीय ज्वालामुखी कांगो लोकतान्त्रिक गणराज्य में हैं और इनके २००६ और २०१० में विस्फोट हुए थे। विरुंगा पहाड़ियाँ पर्वतीय गोरिला का घर हैं जहाँ यह प्राणी विलुप्ति के ख़तरे में है, जिस वजह से यह एक महत्वपूर्ण संरक्षण क्षेत्र है।\n\n", "id": "698579", "title": "विरुंगा पहाड़ियाँ"}
{"url": "https://hi.wikipedia.org/wiki?curid=698617", "text": "मुरवास\n\nमुरवास,विदिशा जिले की तहसील लटेरी का एक गाँव है,तहसील के अंदर ये सबसे बड़ा गाँव हैं। इसकी जनसंख्या 2011 के अनुसार 4102 है ये अभी पंचायत के हिसाब से इसकी जनसंख्या 6500 है। मुरवास में सरकारी कार्यालयों में पंचायत है इस पंचायत के अंतर्गत सिर्फ एक ही गाँव आता है। और मुरवास में थाना व बैंक भी हैं,और शासकीय स्कूल भी हैं जिसमें प्राथमिक शालाएँ 2 ,माध्यमिक शालाएँ 1, एवं एक उ.मा.विध्यालय है। इस गाँव में 4 आँगनबड़ियाँ हैं। यहाँ गाँव के कुछ प्राचीन जगहों के नाम प्राचीन मंदिर कटारमल,श्रीराम जानकी मंदिर,पनया कुआ, पटपरा, चौकी हैं, यहाँ एक मदरसा भी है।", "id": "698617", "title": "मुरवास"}
{"url": "https://hi.wikipedia.org/wiki?curid=698622", "text": "वाइट स्टार लाइन\n\nव्हाइट स्टार लाइन या समुद्रीय स्टीम नेविगेशन कंपनी एक प्रमुख ब्रिटिश शिपिंग कंपनी थी।\n", "id": "698622", "title": "वाइट स्टार लाइन"}
{"url": "https://hi.wikipedia.org/wiki?curid=698690", "text": "तेनुमेर क्रेटर\n\nतेनुमेर क्रेटर (Tenoumer crater) पश्चिमी अफ़्रीका के मॉरीतानिया देश में स्थित एक प्रहार क्रेटर है। अनुमान है कि आज से २१,४०० ± ९,७०० वर्षों पूर्व अत्यंतनूतन (प्लाइस्टोसीन​) युग में कोई वस्तु अंतरिक्ष से आकर यहाँ गिरी। यह क्रेटर १.९ किलोमीटर का व्यास (डायामीटर) रखता है और सहारा रेगिस्तान के पश्चिमी छोर पर स्थित है।\n\n", "id": "698690", "title": "तेनुमेर क्रेटर"}
{"url": "https://hi.wikipedia.org/wiki?curid=698694", "text": "क्रिस्टल स्वभाव\n\nखनिज विज्ञान में क्रिस्टल स्वभाव (crystal habit) किसी खनिज के एक विषेश आकार से ही बनने या बढ़ने के लक्षण को कहते हैं। मसलन ऐस्बेस्टस बनाने वाले खनिज महीन रेशों के गुच्छे बनाने का स्वभाव रखते हैं जबकि हीरे में कार्बन आठ-मुखीय क्रिस्टल बनाने का स्वभाव रखता है।\n\n", "id": "698694", "title": "क्रिस्टल स्वभाव"}
{"url": "https://hi.wikipedia.org/wiki?curid=698703", "text": "रीताई लोग\n\nरीताई (Raeti, /ˈriːtaɪ/) प्राचीन यूरोप में बसने वाली एक मानव जाति थी। यह समझा जाता है कि शायद इनकी भाषा व संस्कृति प्राचीन इटली में बसने वाले इत्रस्की लोगों से उत्पन्न हुई थी या फिर उस से अन्य गहरा सम्बन्ध रखती थी। रीताई लोग मध्य यूरोप के ऐल्प्स क्षेत्र में रहते थे और उनकी मातृभूमि आधुनिक स्विट्ज़रलैण्ड के मध्य भाग, ऑस्ट्रिया के टायरोल नामक क्षेत्र और पूर्वोत्तरी इटली में विस्तृत थी।\n\nइनका क्षेत्र फैलते हुए रोमन साम्राज्य की चपेट में आ गया और सन् १५ ईसापूर्व तक वे और उनसे उत्तर में स्थित विन्देलिसाए (Vindelici) लोग (जो एक केल्टी भाषा बोलते थे), दोनों रोम के अधीन हो गये। रोमन साम्राज्य ने इन्हें \"रीतिया एत विन्देलिसिया\" (Raetia et Vindelicia) नामक प्रान्त में गठित कर दिया। रीताई क़बीलों ने रोमन अधीनता स्वीकार कर ली और रोम के वफ़ादार बन गये। कई रीताई सैनिक रोमन सैन्य टुकड़ियों में सम्मिलित हो गये। उनकी भाषा लुप्त होने लगी और ३०० ईसवी के बाद उसका प्रयोग ज्ञात नहीं है। स्विट्ज़रलैण्ड क्षेत्र में बसने वाले रीताई उस से भी पहले ३० ईसवी तक अपनी भाषा खोकर केल्टी भाषा बोलने लगे थे।\n\n", "id": "698703", "title": "रीताई लोग"}
{"url": "https://hi.wikipedia.org/wiki?curid=698712", "text": "इत्रस्की सभ्यता\n\nइत्रस्की सभ्यता (Etruscan civilization) प्राचीन इटली की एक सभ्यता थी जो पश्चिमोत्तरी इटली में सन् ८०० ईसापूर्व से आरम्भ हुई। लगभग २०० वर्षों तक इसका प्रभुत्व रहा और लगभग सन् ४०० ईसापूर्व के बाद इसके रोमन साम्राज्य में विलय हो जाने के संकेत मिलते हैं। इत्रस्की लोग स्वयं को रासेन्ना (Rasenna) बुलाते थे, जिसे रोमन लोग बदलकर 'रासना' या 'राशना' कहते थे। प्राचीन यूनान में इत्रस्कियों को 'तिरेनोई' (Τυρρηνοὶ, Tyrrhēnoi) बुलाया जाता था और यही इटली के प्रायद्वीप के पश्चिम में बहने वाले तिरहेनियन सागर के नाम का स्रोत है।\n\n", "id": "698712", "title": "इत्रस्की सभ्यता"}
{"url": "https://hi.wikipedia.org/wiki?curid=698737", "text": "हरोशियो वालपोल\n\nहरोशियो वालपोल (Horatio Walpole, 4th Earl of Orford ; १७१७ - १७९७ ई.) आंग्ल राजनीतिज्ञ, कला इतिहासकार, एवं साहित्यकार थे। इन्हें 'होरेस वालपोल' (Horace Walpole) भी कहा जाता है।\n\nवालपोल का जन्म २४ सितंबर, १७१७ को लन्दन में हुआ। इनकी शिक्षा ईटल और किंग्स कालेज, केंब्रिज में हुई। यहाँ पर इनकी मित्रता भावी साहित्यकार टामस ग्रे, रिचार्ड वेस्ट, टामस स्टर्न हेनरी, सैमूर कांन के और जार्ज आगस्टस सिलविन से हुई। ये मई, १७४१ में संसद् सदस्य निर्वाचित हुए, किंतु राजनीतिक जीवन की सफलता संतोषजनक न होने से इन्होंने संसद् से अवकाश ग्रहण कर लिया। अपने पिता के प्रभाव से इन्हें सरकारी नौकरी गई, जहाँ पर इन्होंने १७४५ से १७८४ तक कार्य किया। १७४७ में इन्होंने टामस नदी के किनारे 'विला ऑव स्टेवैरी हिल' क्रय किया, और यहाँ पर एक मुद्रणालय स्थापित किया, जिसका नाम \"अफीसीना आरब्बटीयना\" रखा। इस मुद्रणालय से इनकी बहुत सी रचनाओं के प्रथम संस्करण प्रकाशित हुए। यह आजीवन गठिया के रोग से पीड़ित रहे। २ मार्च, १७९७ को अविवाहित ही इनका देहान्त हो गया।\n\nइनकी प्रमुख रचनाएँ इस प्रकार हैं :\n\n\"कांसिल ऑव आंटरांटो\" (१७६४) एक प्रकार का रोमांचकारी उपन्यास है। \"हिस्टोरिक डाउट औन दी लाइफ ऐंड रेन ऑव किंग रिचर्ड दी थर्ड\" (१७६०) इनकी पहली कृति है, जिसमें अनुसंधान और ऐतिहासिक तथ्यों द्वारा राजा रिचार्ड के कुख्यात चरित्र को ठीक ठीक समझाया गया है। \"दी मिस्टीरियस मदर\" (१७६८) इनका दु:खांत उपन्यास है। \"एनैक्डोट्स ऑव पेंटिंग इन इंगलैंड\" (१७६२ से ७१ तक) आंग्ल चित्रकला की अभूतपूर्व पुस्तक है। ये अपनी दैनिकी में आंग्ल राजनीति की मुख्य घटनाएँ लिखा करते थे। उनका इनकी मृत्यु के पश्चात् संपादन हुआ। ये पत्रों के कुशल लेखक थे। इनकी गणना आंग्ल भाषा के स्वतंत्र पत्रलेखकों में होती है।\n", "id": "698737", "title": "हरोशियो वालपोल"}
{"url": "https://hi.wikipedia.org/wiki?curid=698758", "text": "लव शगुन\n\nलव शगुन (हिन्दी: प्रेम का शगुन) हिन्दी भाषा में बनी भारतीय फ़िल्म है। यह सिनेमाघरों में 26 फरवरी 2016 को प्रदर्शित होगा। इसमें मुख्य किरदार में अनुज सचदेवा और निधि सुब्बाइयाह हैं।\n\n\nयह कहानी एक लड़के जेडी की है, जो अपने लिए जीवन साथी की तलाश में रहता है। उसके सामने कई तरह की परेशानियों का आना जाना लगा रहता है। उसकी माँ उसके शादी के लिए ज़ोर डालते रहती है। वहीं उसके तीन दोस्त दीपक, सुमित और सेंडी उसके लिए लड़की देखते रहते हैं। जेडी कई तरह की परेशानी में पड़ जाता है जिसे वह हल नहीं कर पाता है।\n", "id": "698758", "title": "लव शगुन"}
{"url": "https://hi.wikipedia.org/wiki?curid=698767", "text": "द्विविधा\n\nद्विविधा (dilemma) तर्कशास्त्र में ऐसी दुविधा को कहते हैं जिसमें दो सम्भावित विकल्प हों, जिनमें से सरल रूप से कोई भी श्रेष्ठतर न हो। यानि ऐसी स्थिति जिसमें व्यक्ति असमंजस में पड़ जाये कि दोनो चारों या उत्तरों में से किसे चुना जाये। साधारण बोलचाल में द्विविधा को कई मुहावरों व लोकोक्तियों में कहा जाता है। मसलन अगर दो बुरे विकल्पों में से एक चुनना हो तो हिन्दी में कहा जाता है कि \"सामने अंधा कुआँ, पीछे गहरी खाई\"।\n\n", "id": "698767", "title": "द्विविधा"}
{"url": "https://hi.wikipedia.org/wiki?curid=698786", "text": "की एंड का\n\nकी एंड का (हिन्दी: की और का) एक भारतीय हिन्दी फिल्म है। इस फिल्म में करीना कपूर और अर्जुन कपूर मुख्य किरदार में हैं। यह फिल्म 1 अप्रैल 2016 को सिनेमाघरों में प्रदर्शित होगी।\n\n\nकीया (करीना कपूर) और कबीर (अर्जुन कपूर) दोनों एक दूसरे से प्यार करते रहते हैं। लेकिन विवाह के बाद दोनों भारतीय जनमानस के उलट, कीया एक काॅरपेरेट महिला की कामकाजी पारी संभालती हैं तो कबीर गृहस्थी की जिम्मेवारी संभालता हैं।\n\nइस फिल्म का नाम की और का रखने का विचार आर॰ बल्कि को हिन्दी भाषा के लड़की और लड़का शब्द से आया। इसमें लड़\"की\" करीना कपूर और लड़\"का\" अर्जुन कपूर हैं।\n\nफ़िल्म का संगीत मीत ब्रदर्स, मिथुन और इलैयाराजा ने दिया है।\n", "id": "698786", "title": "की एंड का"}
{"url": "https://hi.wikipedia.org/wiki?curid=698789", "text": "कोईमोई\n\nकोईमोई एक भारत की बॉलीवुड मनोरंजन की वेबसाइट है जिसमें बॉलीवुड की ख़बरें ,बॉक्स ऑफ़िस की रिपोर्ट तथा फ़िल्मों की समीक्षा उपलब्ध करवाता है। फ़रवरी २०१६ में भारत में इस वेबसाइट को ७३२ अलेक्सा रेंक है। \n\n", "id": "698789", "title": "कोईमोई"}
{"url": "https://hi.wikipedia.org/wiki?curid=698827", "text": "भारशिव राजभर क्षत्रिय\n", "id": "698827", "title": "भारशिव राजभर क्षत्रिय"}
{"url": "https://hi.wikipedia.org/wiki?curid=698830", "text": "रिशी खुम्ब\n\nरिशी खुम्ब (reishi mushroom) गैनोडर्मा प्रजाति का एक खुम्ब है। \n\n", "id": "698830", "title": "रिशी खुम्ब"}
{"url": "https://hi.wikipedia.org/wiki?curid=698832", "text": "गैनोडर्मा\n\nरिशी या गैनोडर्मा (Ganoderma) खुम्ब की एक जाति है जो लकड़ी पर उगती है। इसके अन्तर्गत लगभग ८० प्रजातियाँ हैं जिसमें से अधिकांश उष्णकटिबन्धीय क्षेत्रों में पैदा होतीं है। इनका उपयोग परम्परागत एशियायी चिकित्सा में होता है जिसके कारण ये आर्थिक रूप से अति महत्वपूर्ण हैं।\n\n\n", "id": "698832", "title": "गैनोडर्मा"}
{"url": "https://hi.wikipedia.org/wiki?curid=698844", "text": "बहुरूपता\n\nपदार्थ विज्ञान में बहुरूपता (polymorphism) किसी ठोस पदार्थ के एक से अधिक रूप या क्रिस्टल ढांचे में हो सकने की क्षमता को कहते हैं। उदाहरण के लिये कोयला, ग्रेफाइट और हीरा तीनों कार्बन के ही बहुरूप हैं। इसी तरह कैल्साइट और ऐरागोनाइट दोनों कैल्सियम कार्बोनेट के बहुरूप हैं। प्रकृति में बहुरूपता कई पदार्थों में देखी जाती है और रासायनिक तत्वों के स्तर पर यह अपरूपता (allotropy) से सम्बन्धित है।\n\n", "id": "698844", "title": "बहुरूपता"}
{"url": "https://hi.wikipedia.org/wiki?curid=698862", "text": "विश्वकर्मा (जाति)\n\nविश्वकर्मा जो एक हिन्दू भगवान है। विश्वकर्मा जाति आमतौर पर इसमें पांच जातियां गिनी जाती है - १. बढ़ई या सुथार ,२ लोहार ,३ कुम्भार ४ सोनार तथा ५ मूर्तिकार\n। इन जातियों के लोग विश्वकर्मा को अपना इष्टदेवता मानते हैं।\n", "id": "698862", "title": "विश्वकर्मा (जाति)"}
{"url": "https://hi.wikipedia.org/wiki?curid=698885", "text": "पराप्राकृतिक विश्वास का वैज्ञानिक अध्ययन\n\nपराप्राकृतिक विश्वास का वैज्ञानिक अध्ययन मानव जीवन और धर्म के मधुर सम्बंधों पर नयी खोजों का संक्षेप में परिचय है। वैज्ञानिकों का मानना है कि पराप्राकृतिक विश्वास का लोगों के जीवन में लम्बे समय से महत्त्व रहा है, शामन या ओझा के पुनःनिर्मित इतिहास के आधार पर यह अवधि ६५००० वर्ष होगी। सभ्यता के विकास के साथ-साथ पराप्राकृतिक विश्वास ने धर्म का रूप लिया, और साहित्य, कला तथा समाज को प्रभावित किया। अनुमान है कि पूरे विश्व में लगभग १०००० धर्म हैं, और प्रत्येक धर्म में अनेकों अलौकिक तत्व (देव और असुर)। वैज्ञानिकों की सोच है कि, अधिकतर देवी-देवता छोटे-छोटे समुदायों (गाँव) तक सीमित हैं, परन्तु कुछ देवता लगभग १२००० वर्ष पहले से बड़े धर्मों में विकसित होना शुरू हुए होंगे और विश्व में फ़ैल गए।\n\nपिछले कुछ दशकों में, पराप्राकृतिक विश्वास के जैविक और सांस्कृतिक उद्विकास पर नई खोजों में वैज्ञानिकों ने स्पष्ट किया कि उनका आशय किसी अलौकिक तत्व की भौतिक सत्ता से नहीं था, उन्होंने पाया कि देवी-देवताओं में विश्वास समूह के सदस्यों में सहयोग, मानसिक स्वास्थ्य तथा स्नेह की भावना के विकास में सहायक है। \n\nसाहित्य और कला में हुई खोज से पता चलता है कि इनके अन्दर भी पराप्राकृतिक विश्वास की गहरी पैठ है, और अलौकिक तत्वों का अनोखा समावेश है, जैसे, रसल की चायदानी, उड़न तश्तरी, स्पाइडर-मैन, आदि।\nदेवी-देवताओं में विश्वास पर हुए इन अध्ययनों के चार मुख्य पहलू ग्रामीण परिवेश, मानसिक स्वास्थ्य, सहयोग, और स्नेह की भावना हैं।\n\nपराप्राकृतिक विश्वास से जुड़े अनगिनत लेख इस पहलू में आते हैं और स्थानीय समूहों की जीवन शैली के परिचायक हैं। ऐसे परिचय विश्व, तथा क्षेत्रीय, जैसे पश्चिम हिमालय , स्तर पर, विस्तृत रूप में उपलब्ध हैं। इन में एक ग्रामीण देवता में अलौकिक, न्यायविद, चिकित्सक, महावीर, भविष्यवक्ता, आदि गुण बताये गए हैं। इनका विस्तृत वर्णन भी है, जैसे भारत में, हिमाचल प्रदेश के किन्नौर जिले के लोक देवता, और उनसे सम्बंधित, गीत, कथाएं, लोकोक्तियां, नाट्य, भाषा, तथा परम्पराएं, और इनके अभिप्राय। एक अन्य प्रयास में, किन्नौर के देवी-देवता वहां की मुख्य जीवन शैली, अरण्यक भेड़-बकरी पालन के प्रमुख अंग हैं। इन सब बातों को ध्यान में रखते हुए, एक इतिहासकार की राय है कि स्थानीय विकास के कार्यक्रमों में, लोक चेतना की निर्णय लेने में भूमिका हो। \n\nदूसरे पहलू के अन्तरगत वह अध्ययन हैं जिनमें पराप्राकृतिक विश्वास, अलौकिक तत्वों की विविधता, तथा इनमें होने वाले बदलाव को मानसिक स्वास्थ्य से जोड़कर देखा गया। अशिस नंदी के लेख में भारत के तैंतीस करोड़ देवी-देवता जो छोटे-छोटे समूहों की जीवन शैलियों के प्रतिबिंब हैं, जिनमें इस बदलाव के साक्ष्य इन देवी-देवताओं के बाहरी प्रतीकों और परम्पराओं, तथा जन मानस की गहराई में देखे गए। एक अन्य सन्दर्भ लेकर, सुधीर ककड़ झाड़-फूंक में लगे ओझाओं तथा मुक्ति का सन्देश देते अध्यात्म गुरूओं को खोज की परीधि में लाकर, भारत जैसे देश में, अलौकिक तत्वों की मानसिक स्वास्थ्य में भूमिका ही तय नहीं की, इनका मनोविश्लेषण की विचारधारा के अनुरूप सटीक अध्ययन भी किया। मन की अन्य विचारधाराओं, मनोचिकित्सा तथा नृविज्ञान , में हुए अध्ययन मानसिक स्वास्थ्य में अलौकिक तत्वों की सकारात्मक भूमिका के पक्षधर हैं।\n\nतीसरा पहलू पराप्राकृतिक विश्वास तथा स्थानीय परम्पराओं पर सामाजिक जीव-विज्ञान तथा उद्विकास मनोविज्ञान में हुई खोजों के परिपेक्ष में है। माधव गाडगिल और उनके साथियों द्वारा देव वन की प्रथा और इसका जैविक सम्पदा के संरक्षण में योगदान का अध्ययन, जैविक और सांस्कृतिक, दोनों पक्षों को जोड़ता है। अलौकिक तत्वों से जुड़े जटिल और महंगे अनुष्ठान वैज्ञानिक खोजों में सहयोग के उद्विकास में उपयोगी पाए गए। जाईगलातास और उसके साथियों ने, हिन्दुओं के थैपुसम त्यौहार में जटिल और मंहगे अनुश्ठान करने वाले कवाड़ी के भक्तों की तुलना साधारण भक्तों से की, कवाड़ियों में सहयोग की भावना ज्यादा थी। इनका विकास समूह चयन द्वारा संभव है, एक व्यक्ति नहीं, पूरा समूह (जिसमें ऐसे अनुष्ठानों की परम्परा है) फैलेगा या विलुप्त होगा।। दुनिया में लोगों के छोटे-छोटे समूह, जिनमें देवता की छवि व्यक्ति के मन में सर्वोच्च ज्ञानवान, दंड देने वाले, तथा मर्यदारक्षक के रूप में है, आपसी सहयोग में सहायक है। संक्षेप में, इन खोजों का मुख्य बिन्दु, पराप्राकृतिक विश्वास और समाज में आपसी मेल-जोल है।\n\nचौथा पहलू उन अध्ययनों पर केन्द्रित है जिनमें पराप्राकृतिक विश्वास और लोगों में आपसी स्नेह पर खोज हुई। मनोविज्ञान और इससे जुड़े दूसरे विषयों के संयुक्त प्रयास से, मन तथा व्यवहार पर देव आस्था का प्रभाव जानने के लिए ये नए प्रयोग हुए। इन मैंसे बहुत सी खोजों का मुख्य आधार, जॉन बाल्बी के स्नेह के सिद्धान्त को अलौकिक तत्वों के प्रति आस्था से जोड़ना है। स्नेह सिद्धान्त के चार संज्ञानात्मक या आतंरिक प्रारूप हैं, बच्चे का माँ, या भक्त का देवता, से निकट संबंध, इससे बिछुड़ने पर विरह वेदना, इसके सहारे परिसर की खोज, तथा, बाहरी भय से इसमें आसरा लेना। इन आतंरिक प्रारूपों को, मनोवैज्ञानिकों ने भक्त का उसके अराध्य देवता से प्रेम समझने के लिए, प्रयोगों का आधार बनाया, जिसके सकारात्मक परिणाम मिले। \n", "id": "698885", "title": "पराप्राकृतिक विश्वास का वैज्ञानिक अध्ययन"}
{"url": "https://hi.wikipedia.org/wiki?curid=698893", "text": "फ़ोर्थ का नदमुख\n\nफ़र्थ ऑफ फ़ोर्थ यानी फ़ोर्थ का नदमुख(गैलिक:\"Linne Foirthe\"), स्कॉटलैंड के फ़ोर्थ नदी का समुद्री मुख है। यहां से फोर्थ नदी उत्तरी सागर से मिलती है। इसके दोनों तटों पर: उत्तर की ओर फ़ाइफ़ और दक्षिण की ओर लोदियन क्षेत्र स्थित हैं। रोमन काल के समय इसे \"बोडोट्रिया\" के नाम से जाना जाता था। इसकी दक्षिणी तट पर ही एडिनबर्ग नगर भीस्थित है।\nभूगर्भ विज्ञान के अनुसार, यह भूरचना, एक जाॅर्ड है। इसकी रचना आखरी हिमनदीय काल में फ़ोर्थ ग्लेशियर(हिमनद) द्वारा हुआ था।\nइसके किनारों पर कई छोटे बड़े नगर, उपनगर व शहर बसते हैं। इनके अलावा, ग्रेंजमाउथ में, पेट्रोकेमिकल उद्योग के कॉन्प्लेक्स, लीथ में एक व्यापारिक बंदरगाह, मीथिल पर में ऑयलरिग निर्माण यार्ड एवं अन्य कुछ जहाज निर्माण जैसे समुद्र-संबंधित उद्योग स्थित हैं।\nइस भूरचना की का अंदरुनी हिस्सा जोकि किनकार्डिन और फोर्थ ब्रिजों के बीच में है, ने अपनी काफी जलक्षेत्र को, कृषि, उद्योग और रिहाइश के लिए जमीन भरे जाने कारण, खो दिया है। इसके किनारों पर कई ऐतिहासिक गांव भी स्थित हैं: उदाहरणस्वरुप- छठी शताब्दी का \"कलराॅस\"(\"Culross\") गांव, जहां संत कैंटिजर्न का जन्म हुआ था।\nपरिवहन के लिए, इस जलरचना पर मुख्य रूप से चार फुल हैं। इनमें किनकार्डिन ब्रिज, फोर्थ रोड ब्रिज और फोर्थ ब्रिज शामिल हैं, इनके अलावा, 2008 से एक नई पुल, क्लैकमैनेनशायर ब्रिज को भी परिवहन के लिए खोला गया है। साथ ही, क्वींसफ़ेरी क्रासिंग नमक एक नई पुल फोर्थ रोड ब्रिज के किनारे अभी निर्माणाधीन है। योजना अनुसार वर्ष 2016 तक इसके भी खुल जाने की संभावना है।\nजुलाई 2007 मैं एक नई होवरक्राफ़ट यात्री सेवा ने पोर्टोबेलो, एडिनबर्ग से कर्कैल्डी, फ़ाइफ़ के बीच अपनी दो-हफ़तों की परीक्षण अवधि को पूरा किया। इस सेवा को मूल रूप से, फोर्थ रोड बृज पर से यात्रियों की के बोझ को हल्का करने के लिए योजित करने की बात थी। योजनानुसार, इसके सफल होने से, प्रतिवर्ष करीब 877000 यात्रियों के बोझ को फूलों पर से कम होने का अनुमान था, परंतु किसी कारणवश, योजना को 2011 में स्थगित कर दिया गया।\n", "id": "698893", "title": "फ़ोर्थ का नदमुख"}
{"url": "https://hi.wikipedia.org/wiki?curid=698918", "text": "अकाल बोधन\n\nअकाल बोधन (बंगाली : অকাল বোধন) देवी के एक अवतार दुर्गा मां की पूजा की जाती है। यह मुख्यतः बंगाल में की जाती है। अकाल बोधन आश्विन माह में की जाती है। \n", "id": "698918", "title": "अकाल बोधन"}
{"url": "https://hi.wikipedia.org/wiki?curid=698965", "text": "नवाक्शूत\n\nनुआकशोत या नवाक्शूत (फ़्रांसीसी: Nouakchott, अरबी: نواكشوط‎) पश्चिमी अफ़्रीका के मॉरीतानिया देश की राजधानी व सबसे बड़ा शहर है। सन् २०१३ में मॉरीतानिया की ३५ लाख की कुल जनसंख्या में से १० लाख लोग नुआकशोत में बसे हुए थे। यह अटलांटिक महासागर के किनारे देश के दक्षिणी भाग में स्थित है और सहारा रेगिस्तान के सबसे बड़े शहरों में से एक गिना जाता है। १९५८ तक यह एक छोटा सा गाँव था। उस वर्ष यह मॉरीतानिया की राजधानी चुना गया और यहा १५,००० लोगों के बसने की व्यवस्था की गई। १९७० के बाद मॉरीतानिया के कई इलाकों में सूखा पड़ता रहा है और उन क्षेत्रों से विस्थापित लोग अक्सर नुआकशोत आ जाते हैं जिस से यहाँ भीड़ और धरों की कमी दोनों बढ़ी हैं। यह एक महत्वपूर्ण बंदरगाह है और नुआकशोत विश्वविद्यालय भी यहीं स्थित है।\n\nनुआकशोत बर्बर भाषाओं के 'नवाकशूत' शब्द से लिया गया है जिसका अर्थ है 'हवाओं वाली जगह'।\n\n", "id": "698965", "title": "नवाक्शूत"}
{"url": "https://hi.wikipedia.org/wiki?curid=698970", "text": "गगाड़ी\n\nगगाड़ी एक छोटासा गांव है जो राजस्थान के जोधपुर ज़िले तथा ओसियां तहसील के अंतर्गत आता है। नजदीकी गांवों में पांचला तथा बिराई सबसे नजदीकी गांव है। २०११ की जनगणना के अनुसार गांव की जनसंख्या ३५०० है। गगाड़ी को जेलू गगाड़ी के नाम से भी जाना जाता है। \n", "id": "698970", "title": "गगाड़ी"}
{"url": "https://hi.wikipedia.org/wiki?curid=699044", "text": "लोकेन्द्र बहादुर चन्द\n\nलोकेन्द्र बहादुर चन्द (अंग्रेजी : Lokendra Bahadur Chand) (जन्म : १५ फ़रवरी १९४०)\nएक नेपाल के भूतपूर्व प्रधानमंत्री हैं। वे कुल चार बार प्रधानमंत्री पद पर रह चुके हैं। \n", "id": "699044", "title": "लोकेन्द्र बहादुर चन्द"}
{"url": "https://hi.wikipedia.org/wiki?curid=699070", "text": "फ़ोर्थ नदी\n\nफोर्थ नदी(, जिसका अर्थ है काली नदी) स्कॉटलैंड के केंद्रीय हिस्से के पूर्वी भाग में बहने वाली एक नदी है। इसकी कुल लंबाई 47 किलोमीटर है। यह ट्राॅस्'सैश्कस्(\"Trossachs\") नमक पहाड़ी क्षेत्र के लाॅच आर्ड से उदित होकर पूरब की ओर उत्तरी सागर से एडिनबर्ग नगर के पास फ़र्थ ऑफ फ़ोर्थ मैं मिलती है। इस का उद्गम स्थान ऐतिहासिक नगर स्टर्लिंग से पश्चिम की ओर 30 किलोमीटर पर स्थित है। जहाँ से यह ऐबर्फ़ाॅयल से होते हुए समुद्र की ओर बढ़ती है, रास्ते में जहां यह \"डचरी वॉटर\" और \"केल्टी वाॅटर\" से फ़्लैन्डर्स माॅस के मैदानों में मिलती हुई, पूर्व की ओर \"स्टर्लिंग\" की ओर बढ़ती है। स्टर्लिंग पहुंचने से पहले यह टीथ नदी से भी मिलती है। यहाँ से फिर, धीरे-धीरे आगे बढ़ते हुए, इस नदी की गति बंद होती जाती है और अंततः यह फोर्थ के नदमुख के रूप में उत्तरी सागर में मिल जाती है।\n\nइसका स्रोत समुद्र-स्तर से 33 मीटर की अवनती पर स्थित एक छोटा सा सरोवर, लाॅच आर्ड है। यहाँ से उदीत होते हुए यह भूसंरचना की ढलान के बराबर चलते हुए पूर्व की ओर बढ़ती है, और \"फ़र्थ ऑफ़ फ़ोर्थ\" के रूप में उत्तरी सगर में मिल जाती है। स्रोत से मुख तक इसकी कुल लंबाई 47 किलोमीटर है। इसके रास्ते में पड़ने वाला प्रमुख नगर है स्टर्लिंग जो की एक ऐतिहासिक नगर है। स्टर्लिंग फ़ोर्थ के उद्गम से करीब 30 कीलोमीटर की दूरी पर स्थित है। गती कम होने की वजह से, यह नदी \"स्टर्लिंग\" के पहले से ही घुमावदार हो जाती है, और धीमी गति से आगे बढ़ते हुए किंकार्निज कस्बे के पास फ़र्थ ऑफ़ फ़ोर्थ(फ़ोर्थ का नदमुख) के रूप में समुद्र में खुल जाती है। \"फर्थ ऑफ फोर्थ\", मूल रूप से इस नदी का मुख है, जो की एस्चुआरी के रूप में है।\n\nमध्यकाल के दौरान, इस नदी पर समुद्र से स्टर्लिंग तक पोत लेकर जाना संभव था, और संभवतः उसके बाद के भी कुछ लंबे समय तक, यह संभव था। परंतु बाद में, नदी के तल में गाद(नदी की धारा से आई मिट्टी) जमने एवं पोतों का आकार बढ़ने के कारण, यह कठिन होता गया, और अब ज़्यादातर जहाज़ केवल लीथ तक आते हैं\n\nस्टर्लिंग से ऊपर, इसकी प्रवाह बहुत पतली है और किसी बड़े सेतु की आवश्यकता नहीं है। नदी के इस भाग में अनेक छोटी सेतु के हैं, जो नदी के आर-पार परिवहन के लिये सक्षम हैं। आगे धारानुकूल, टीथ और ऐलन नदियों से मिलन के पश्चात इसकी चढ़ाई किसी सार्थक पुल की आवश्यकता योग्य हो जाती है। इस हिस्से में, स्टर्लिंग में तेरवीं शताब्दी का एक पुल अभी भी है और 1936 में किंकार्डइन ब्रिज के खुलने से पहले तक, यह स्थान, इस नदी पर स्थित पूर्वतम् सेतु था। अलोआ और थ्रौस्क के बीच में एक स्विंगिंग रेल पुल 1885 से 1970 के बीच अस्तित्व में था, जिसे बाद में ध्वस्त कर दिया गया था। इसकी धातूइय स्तम्भें अभी भी नदी के बीच खड़ी देखी जा सकती हैं। इसके पश्चात पूर्व से पश्चिम की ओर क्रम में कुल चार फूल है: क्लैकमैननशायर ब्रिज(\"Clackmananshire Bridge\"), जिसे 19 नवम्बर 2008 में खोला गया था; किंकार्डिन ब्रिज, जिसे 1936 में खोला गया था; और इसके आगे, नाॅर्थ और साउथ क़वीन्स्फ़ेरी के बीच, विख्यात फ़ोर्थ ब्रिज है, जिसे 1890 में खोला गया था, एवं, इसके समानांतर ही फ़ोर्थ रोड ब्रिज है, जिसे 1964 में खोला गया था। इन चार पुलों के अलावा फ़ोर्थ रोड ब्रिज के पश्चिम में, क़वीन्स्फ़ेरी क्राॅसिंग का निर्माण भी 2011 में शुरू किया गया। 2016 तक इसे खोले जाने की योजना है।\n", "id": "699070", "title": "फ़ोर्थ नदी"}
{"url": "https://hi.wikipedia.org/wiki?curid=699074", "text": "मात्रिका प्रसाद कोइराला\n\nमात्रिका प्रसाद कोइराला वा मातृका प्रसाद कोईराला ( ( ; १ जनवरी १९१२ – ११ सितम्बर १९९७) एक नेपाल के प्रधानमंत्री थे , ये दो बार प्रधानमंत्री पद पर रहे थे जो (१६ नवम्बर १९५१ से १४ अगस्त १९५२) और १५ जून १९५३ से १४ अप्रैल १९५५) तक नेपाल के प्रधानमंत्री रह चूके है। इनका निधन १९९७ को नेपाल के विराटनगर में हुआ था।\n", "id": "699074", "title": "मात्रिका प्रसाद कोइराला"}
{"url": "https://hi.wikipedia.org/wiki?curid=699080", "text": "शाह जो रसालो\n\nशाह जो रसालो, सिन्ध के सूफी कवि शाह अब्दुल लतीफ की काव्य रचना है। \n\n", "id": "699080", "title": "शाह जो रसालो"}
{"url": "https://hi.wikipedia.org/wiki?curid=699088", "text": "अर्धनागरी\n\nअर्धनागरी एक भारतीय लिपि थी जो नागरी और सिद्धम लिपि का मिश्रित रूप थी। इसे 'भटाक्षरी' भी कहते हैं। यह मालवा में (विशेषतः, उज्जैन में) प्रयुक्त होती थी।\n", "id": "699088", "title": "अर्धनागरी"}
{"url": "https://hi.wikipedia.org/wiki?curid=699100", "text": "परिचय (गायक)\n\nपरिचय (जन्म २२ अगस्त) एक भारतीय - कनाडियन गायक ,संगीतकार तथा संगीत निर्माता है इन्होंने कई हिन्दी फ़िल्मों में गाने गाये हैं। १९ फ़रवरी २०१६ को प्रदर्शित हुई गिरीश कुमार तथा नवनीत कौर ढिल्लों अभिनीत लवशुदा फ़िल्म में इन्होंने ४ से ५ गाने लिखे है। \n", "id": "699100", "title": "परिचय (गायक)"}
{"url": "https://hi.wikipedia.org/wiki?curid=699114", "text": "निशिकांत कामत\n\nनिशिकांत कामत एक भारतीय फिल्म निर्देशक हैं।\n", "id": "699114", "title": "निशिकांत कामत"}
{"url": "https://hi.wikipedia.org/wiki?curid=699115", "text": "चार दिन की चांदनी\n\nचार दिन की चाँदनी भारतीय हिन्दी फिल्म है, जिसका निर्देशन और निर्माण समीर कर्णिक ने किया है। इस फिल्म में मुख्य किरदार में तुषार कपूर और कुलराज रंधावा थे। इसके अलावा अनुपम खैर, ओम पुरी और अनीता राज सहायक किरदार में थे। यह फिल्म 9 मार्च 2012 को सिनेमाघरों में प्रदर्शित हुई।\n\n\nइस फिल्म की समीक्षा करते हुए दीपक असीम ने कहा कि इसमें जबरन हास्य पैदा करने की कोशिश की गई है। जिससे कहानी पूरी तरह से चौपट हो गई। फिल्म में इतनी सारी खामियाँ हैं कि गिनना और गिनाना मुश्किल है।\n", "id": "699115", "title": "चार दिन की चांदनी"}
{"url": "https://hi.wikipedia.org/wiki?curid=699187", "text": "आनुवंशिक रूप से परिवर्तित जीव\n\nआनुवंशिक रूप से परिवर्तित जीव या जनुकीय परावर्तित जीव () एक ऐसे जीव को कहते हैं जिसके जीन जैनेटिक अभियांत्रिकी की मदद से बदल दिए गए हों। ये दवाइयों, आनुवंशिक रूप से परिवर्तित भोजन और वैज्ञानिक अनुसन्धान में प्रयोग किए जाते हैं। \n", "id": "699187", "title": "आनुवंशिक रूप से परिवर्तित जीव"}
{"url": "https://hi.wikipedia.org/wiki?curid=699197", "text": "जाट आरक्षण आंदोलन\n\nजाट आरक्षण आंदोलन जाट समुदाय द्वारा किए जा रहे प्रदर्शन हैं जिनमें वे अपने समुदाय के \nलिए अन्य पिछड़ा वर्ग (ओबीसी) का दर्जा मांग रहे हैं। \n", "id": "699197", "title": "जाट आरक्षण आंदोलन"}
{"url": "https://hi.wikipedia.org/wiki?curid=699236", "text": "सम आयन प्रभाव\n\nजब किसी विलयन में उपस्थित किसी आयन की मात्रा बढायी जाती है तो ला शातैलिए के सिद्धान्त के अनुसार उस विलयन में उपस्थित 'अतिरिक्त' आयन अपने से विपरीत आवेश वाले आयनों से संयुक्त हो जाते हैं ताकि आयनिक गुणफल का मान उत्पाद के विलेयता गुणफल के बराबर बना रहे। इसे ही सम आयन प्रभाव या उभयनिष्‍ठ आयन प्रभाव (common ion effect) कहते हैं। \n\nउदाहरण के लिये, कैल्सियम कार्बोनेट युक्त कठोर जल में सोडियम कार्बोनेट की थोड़ी सी मात्रा मिलाने पर कैल्सियम कार्बोनेट अवक्षेपित होकर नीचे बैठ जाता है। यह सम आयन प्रभाव के कारण होता है। यहाँ ध्यान देने योग्य है कि सोडियम कार्बोनेट अत्यन्त घुलनशील है जबकि कैल्सियम कार्बोनेट कम घुलनशील। इस कारण कठोर जल में सोडियम कार्बोनेट की बहुत कम मात्रा मिलाने पर भी बहुत सारे कार्बोनेट आयन पैदा होते हैं जो कैल्सियम कार्बोनेट के वियोजन से पैदा हुए कार्बोनेट आयनों को संयुक्त होकर कैल्सियम कार्बोनेट के रूप में अवक्षेपित होने के लिये बाध्य करते हैं।\n\n", "id": "699236", "title": "सम आयन प्रभाव"}
{"url": "https://hi.wikipedia.org/wiki?curid=699238", "text": "बफर विलयन\n\nउभय-प्रतिरोधी विलयन या बफर विलयन (buffer solution) किसी दुर्बल अम्ल तथा उसके संयुग्मी क्षारक अथवा किसी दुर्बल क्षारक एवं उसके संयुग्मी अम्ल का जलीय विलयन होता है। बफर बिलयन का मुख्य गुण यह है कि इसमें किसी प्रबल अम्ल या प्रबल क्षारक की थोड़ी मात्रा या मध्यम मात्रा मिलाने पर भी इसका पीएच बहुत कम बदलता है।\n\n", "id": "699238", "title": "बफर विलयन"}
{"url": "https://hi.wikipedia.org/wiki?curid=699250", "text": "बल्गेरियाई का रोमनीकरण\n\nबल्गेरियाई भाषा का रोमनीकरण के लिए सुव्यवस्थित प्रणाली गणित और 1995 में विज्ञान की बल्गेरियाई अकादमी, जो निम्न तालिका द्वारा परिभाषित किया गया है पर सूचना विज्ञान के संस्थान में एल इवानोव द्वारा बनाई बल्गेरियाई वर्णमाला के लिप्यंतरण की एक प्रणाली है:\n\nप्रणाली में संयुक्त राष्ट्र द्वारा बुल्गारिया (), और भी 2012 में से सरकारी उपयोग के लिए अपनाया गया था, और संयुक्त राज्य अमेरिका और ब्रिटेन द्वारा 2013. में।\n\nउदाहरण (मानव अधिकारों की सार्वभौम घोषणा के अनुच्छेद 1)\n", "id": "699250", "title": "बल्गेरियाई का रोमनीकरण"}
{"url": "https://hi.wikipedia.org/wiki?curid=699273", "text": "गौतम ऋषि महादेव (भुरीया बाबा)\n\nभुरीया बाबा मीणा जनजाति के इष्टदेव है।\n\nस्थिति\nगौतम ऋषि महादेव मन्दिर राजस्थान के सिरोही जिले में पाली की सीमा पर है। यह सिरोही जिले के पोसालिया गाव में आता है। यह अरावली की सुरम्मिय वादीयो में सुकडी नदी के किनारे पर स्थिती है।\n\nभुरीया बाबा का मेला\n\nइस स्थान मुख्य आकषृर्ण यहाँ पर भरने वाला मेला है। मेले का आयोजन हर वर्ष 13 से 15अर्पेल तक होता है।\nमेले में सभी जगह के मीणा समाज के लोग आते हैं।", "id": "699273", "title": "गौतम ऋषि महादेव (भुरीया बाबा)"}
{"url": "https://hi.wikipedia.org/wiki?curid=699304", "text": "सामाजिक भूगोल\n\n सास बहु सिरियल से लेकर शिक्षामन्त्रालय कि सफलता प्राप्त करने वालि अभिनेत्रि एवम नेत्रि स्म्रुति इरानि के जिवन के सबसे अहम पहलु विवाह पर नजर जाति हे तो उनके व्यक्तित्व का अलग हि रूप सामने आता हे | \n", "id": "699304", "title": "सामाजिक भूगोल"}
{"url": "https://hi.wikipedia.org/wiki?curid=699326", "text": "52 पत्तों का समूह (ताश)\n\n52 फ़्रांसीसी ताश सबसे सामान्य पत्तियाँ की समूह है आजकल। चार सूट्स है इस प्रकार का ताश में: चिड़ी (♣), ईंट (♦), पान (♥) और हुकुम (♠)। सभी सूट में है अंक के पत्ते, 1 से 12. अन्य पत्तों है शक्ल के पत्तों: राजा, रानी, और जैक। एक इक्का भी है सब सूट में। दो जोकर और होते हैं, परंतु यह उपयोग नहीं होते हैं।\n", "id": "699326", "title": "52 पत्तों का समूह (ताश)"}
{"url": "https://hi.wikipedia.org/wiki?curid=699340", "text": "ला-शातैलिए का नियम\n\nरसायन विज्ञान में ला-शतैलिए का नियम (Le Châtelier's principle) किसी रासायनिक साम्य से सम्बन्धित दशाओं को परिवर्तित करने पर उस साम्य पर पड़ने वाले प्रभाव का पूर्वानुमान लगाने में सहायक होता है। इसलिये इसे 'साम्य नियम' ((Equilibrium Law) भी कहते हैं। इस सिद्धान्त का प्रतिपादन फ्रान्स के वैज्ञानिक हेनरी लुई ला-शातैलिए (Henry Louis Le Châtelier) ने किया था किन्तु कार्ल फर्डिनाण्ड ब्राउन ने भी इसे स्वतन्त्र रूप से इसकी खोज की थी।\n\nयह नियम निम्नलिखित है-\n\nइसी को दूसरे तरह से इस प्रकार कह सकते हैं-\n", "id": "699340", "title": "ला-शातैलिए का नियम"}
{"url": "https://hi.wikipedia.org/wiki?curid=699343", "text": "इवान पावलोव\n\nइवान पावलोव एक रुसी फिजियोलॉजिस्ट थे। \n", "id": "699343", "title": "इवान पावलोव"}
{"url": "https://hi.wikipedia.org/wiki?curid=699347", "text": "विलेयता साम्य\n\nविलेयता साम्य (Solubility equilibrium) एक प्रकार का गतिक साम्य है। विलेयता साम्य की स्थिति वह स्थिति है जब कोई रासायनिक यौगिक ठोस रूप में अपने ही विलयन से साम्य की स्थिति में हो। \n", "id": "699347", "title": "विलेयता साम्य"}
{"url": "https://hi.wikipedia.org/wiki?curid=699356", "text": "कलिखो पुल\n\nकलिखो पुल (20 जुलाई 1969 – 9 अगस्त 2016) (अंग्रेजी: Kalikho Pul), एक भारतीय राजनेता व पूर्वोत्तर राज्य अरुणाचल प्रदेश के 8वें मुख्यमंत्री थे।\nये साढ़े चार महीने तक अरुणाचल प्रदेश के मुख्यमंत्री रहे। इन्होंने फरवरी 2016 से जुलाई 2016 तक मुख्यमंत्री का पदभार संभाला। 13 जुलाई को सुप्रीम कोर्ट के आदेश के बाद पुल को राज्य के मुख्यमंत्री का पद छोड़ना पड़ा था। 9 अगस्त 2016 को कथित तौर पर ईटानगर स्थित अपने सरकारी आवास में आत्महत्या करने के कारण इनकी मृत्यु हो गयी।\n\nकलिखो पुल अरुणाचल के कमान मिशमी जातीय समूह से थे। यह समूह भारत-चीन सीमा के दोनों तरफ पाया जाता है। कलिखो जब सिर्फ ढाई साल के थे, तभी इनकी मां चल बसीं। 5 साल की उम्र में इन्होंने अपने पिता को भी खो दिया। इनका बचपन बेहद गरीबी और अभाव में गुजरा। कलिखो ने बताया कि ये आंटी के घर में पले-बढ़े। जंगल से लकड़ी लेकर आते थे, तो एक वक्त का खाना मिलता था। कलिखो ने बढ़ई का भी काम किया। इनका शुरुआती वेतन रोजाना डेढ़ रुपये था। इन्होंने रात में चौकीदार का भी काम किया जिसमें इन्हें 212 रुपये महीने का मेहनताना मिलता था। इन्हें स्कूल की पढ़ाई के दौरान ही ठेके पर छोटे-मोटे काम करने लगे थे। 9वीं क्लास में आते-आते यह 4 पुराने (सेकंड हैंड) ट्रक खरीदने में कामयाब रहे। पुल ने बाद में पढ़ाई पूरी की। इंदिरा गांधी गवर्नमेंट कॉलेज से बीए किया। स्नातक के तीसरे साल तक कलिखो ने 2.73 लाख रुपये में अपना एक घर बनाया। कॉलेज के दिनों में ये छात्र राजनीति में आए, जहाँ कांग्रेस ने इन्हें विधानसभा का टिकट दिया।\n\nकलिखो वर्ष 2003 से लेकर 2007 तक मुख्यमंत्री गेगांग अपांग के मंत्रालय में राज्य वित्त मंत्री रहे थे। उल्लेखनीय है कि राज्य में राजनीतिक संकट की शुरूवात दिसंबर, 2015 में तब हुई जब कांग्रेस के 47 विधायकों में से 21 ने बगावत कर दी और नबाम टुकी की अगुवाई वाली कांग्रेस की सरकार अल्पमत में आ गई। 26 जनवरी, 2016 को राज्य में राष्ट्रपति शासन लगाया गया था। 16 फरवरी, 2016 को केंद्रीय मंत्रिमंडल ने राज्य से राष्ट्रपति शासन हटाने की सिफारिश के बाद राज्यपाल जे.पी. राजखोवा ने ईटानगर में राजभवन में आयोजित समारोह में उन्हें पद एवं गोपनीयता की शपथ दिलाई। मुख्यमंत्री कलिखो पुल के साथ कांग्रेस के 19 बागी, बीजेपी के 11 और दो निर्दलीय विधायक थे। \nकलिखो के नेतृत्व में गठित सरकार को कांग्रेस ने अवैध ठहराया था। इसके खिलाफ कांग्रेस उच्चतम न्यायालय पहुंची थी। कांग्रेस को हालांकि उच्चतम न्यायालय से उस समय कोई राहत नहीं मिली थी। इसके बाद जुलाई में अदालत की ओर से हरी झंडी मिलने के बाद नबाम तुकी को दोबारा मुख्यमंत्री पद मिल गया। उच्चतम न्यायालय ने प्रदेश में लगाए गए राष्ट्रपति शासन को अवैध करार दिया था। राज्य विधानसभा में कांग्रेस को अपना विश्वास मत हासिल करना था। भाजपा को एक ओर जहां कलिखो पुल और बागी विधायकों पर पूरा भरोसा था, वहीं आखिरी समय में कांग्रेस ने राजनैतिक दांव खेलते हुए नबाम तुकी को हटाकर पेमा खांडू को मुख्यमंत्री बना दिया। अधिकतर बागी विधायक चूंकि तुकी से असंतुष्ट थे, ऐसे में उन्हें हटाए जाने का फैसला कांग्रेस के पक्ष में गया और उसने सदन में बहुमत साबित कर दिया। इससे ना केवल भाजपा को, बल्कि कलिखो पुल को भी काफी बड़ा धक्का पहुंचा था।\n\nइन्होंने कथित तौर पर घर पर पंखे से लटककर आत्महत्या कर ली। वह सीएम आवास में ही रह रहे थे और यहीं उन्होंने फांसी लगाकर ख़ुदकुशी कर ली। कालिखो पुल कांग्रेस से बगावत कर भाजपा में शामिल हुए थे और मुख्यमंत्री बने थे। लेकिन सुप्रीम कोर्ट के निर्देश के बाद उन्हें मुख्यमंत्री की कुर्सी छोड़नी पड़ी थी। बताया जाता है कि सत्ता जाने के बाद वह मानसिक यंत्रणा के दौर से गुजर रहे थे। फ़रवरी २०१७ में उनकी पत्नी ने उच्चतम न्यायालय के मुख्य न्यायाधीश को पत्र लिख कर पुल के द्वारा लिखे गए सुसाइड नोट को प्रमाण मानते हुए उनकी मौत की सी.बी.आई जांच कराने की मांग की । ऐसा माना जाता है की सुसाइड नोट में पुल ने कांग्रेस और भारतीय जनता पार्टी के नेताओं और उच्चतम न्यायलय के न्यायधीशों के ऊपर उन्हें परेशान करने का आरोप लगाया है | \n\nअरुणाचल प्रदेश के पूर्व मुख्यमंत्री नबाम तुकी ने कलिखो की मौत की खबर पर अफसोस जताते हुए कहा, 'यह बेहद दुखद और दुर्भाग्यपूर्ण है कि कलिखो पुल जैसे युवा नेता अब हमारे साथ नहीं हैं।'\nअरुणाचल प्रदेश के भाजपा अध्यक्ष तापर गोअव ने कहा कि हमें दुख है, हमें खेद है। वह एक अच्छे नेता थे। आज के अरुणाचल के नेताओं की स्थिति के लिए दिल्ली के कांग्रेस नेता जिम्मेदार हैं। मैं कांग्रेस को आरोपित करता हूं। कैसे हुआ, क्यूं हुआ ऐसा, ये तो धीरे धीरे पता चलेगा।\n", "id": "699356", "title": "कलिखो पुल"}
{"url": "https://hi.wikipedia.org/wiki?curid=699363", "text": "टेस्ट क्रिकेट में सबसे ज्यादा शतक लगाने वालों की सूची\n\nटेस्ट क्रिकेट में अब तक भारत के पूर्व बल्लेबाज़ सचिन तेंदुलकर शीर्ष पर है उन्होंने कुल ५१ शतक लगाये। \n", "id": "699363", "title": "टेस्ट क्रिकेट में सबसे ज्यादा शतक लगाने वालों की सूची"}
{"url": "https://hi.wikipedia.org/wiki?curid=699377", "text": "दमित्रोव\n\nदमित्रोव एक रुसी नगर है। यह मास्को ओब्लास्ट की दिमित्रोव्सकी डिस्ट्रिक्ट, का प्रशासनिक केंद्र भी है। \n", "id": "699377", "title": "दमित्रोव"}
