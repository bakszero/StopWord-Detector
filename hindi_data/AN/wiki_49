{"url": "https://hi.wikipedia.org/wiki?curid=685855", "text": "लाभांश नीति\n\nलाभांश नीति (Dividend policy) से आशय लाभांश वितरित करने के सिद्धान्तों व योजनाओं से होता है। लाभांश नीति का अर्थ संचालकों के उस निर्णय से है जिसके द्वारा वे यह तय करते हैं कि लाभ का कितना भाग लाभांश के रूप में वितरित किया जाय और कितना प्रतिधारित किया जाय।\n\nएक व्यावसायिक संस्था का उद्देश्य लाभ कमाना है। यह अपने आप में एक महत्वपूर्ण वित्तीय निर्णय है कि अर्जित लाभ का प्रयोग किस प्रकार किया जाय। मुख्य प्रश्न यह उठता है कि लाभ का पूर्ण उपभोग स्वामियों द्वारा किया जाए या उसे व्यवसाय में ही प्रतिधारित करके पुनर्विनियोग किया जाये। एकल व्यापारी की दशा में इस प्रकार के निर्णय लेने में कोई भी समस्या खड़ी नहीं होती है। इसी प्रकार साझेदारी संस्था की दशा में साझेदारी संलेख में स्पष्ट रूप से उल्लेख किया गया है कि लाभ को साझेदारी/स्वामियों में किस प्रकार वितरित किया जाएगा। हाँ, कम्पनी संगठन स्वरूप की दशा में यह निर्णय कुछ जटिल अवश्य प्रतीत होता है। कम्पनी अधिनियम मे स्पष्ट उल्लेख किया गया है कि एक कम्पनी को अपने लाभ का कितना प्रतिशत अंशधारियों के बीच में वितरित करना एवं कितने प्रतिशत प्रतिधारित करना है जिससे कम्पनी अपनी भविष्य की योजना निर्धारित कर सके।\n\nकम्पनी एक 'कृत्रिम व्यक्ति' है और व्यवसाय के अंशधारी अधिक फैले हुए होते हैं। लाभ के प्रयोग सम्बन्धी निर्णय का भार कुछ व्यक्तियों के समूह पर ही होता है जिन्हें संचालक मण्डल कहते हैं। अन्य संगठन स्वरूपों की भॉंति कम्पनी के शुद्ध लाभ के बंटवारे की समस्या भी या तो लाभ को व्यवसाय में ही प्रतिधारित करने की या अंशधारियों को लाभांश के रूप में बांटने की होती है। अंशधारियों में विभाज्य लाभ के वितरण सम्बन्धी निर्णय महत्वपूर्ण होता है। इस सम्बन्ध में लिए गये निर्णय का मतलब अंशधारियों को अधिक आय, कम आय अथवा कुछ आय नहीं हो सकता है। विद्यमान अंशधारियों के रूख को प्रभावित करने के साथ-साथ लाभांश देने के निर्णय का प्रभाव भावी अंशधारियों, स्कन्ध विनिमय व वित्तीय संस्थाओं के रूख व व्यवहार (Mood and behaviour) पर भी पड़ सकता है, क्योंकि लाभांश का सम्बन्ध कम्पनी के मूल्य से होता है जो कम्पनी के अंशों के बाजार मूल्य को प्रभावित करता है। \n\nलाभांश के रूप में लाभ का वितरण विवाद का विषय बन सकता है क्योंकि विभिन्न पक्षों जैसे संचालक, कर्मचारी, अंशधारी, ऋणपत्रधारी, ऋण प्रदान करने वाली संस्था आदि का हित टकराव का होता है। जहाँ कोई पक्ष नियमित आय (लाभांश) के पक्ष में होता है, तो कोई पूंजी वृद्धि या पूंजीगत लाभ में रूचि रखता है इस प्रकार लाभांश नीति का निर्माण करना एक जटिल निर्णय है। अनेक बातों का सावधानीपूर्वक मनन करना पड़ता है परन्तु यह बात तय है कि कोई तदर्थ कदम उठाने के बजाय लाभांश के सम्बन्ध में एक यथोचित दीर्घकालीन नीति का पालन करना चाहिए। \n\nवित्तीय प्रबन्ध का मुख्य उद्देश्य संस्था के बाजार मूल्य का अधिकीकरण होता है। संस्था के सम अंशों का बाजार मूल्य इस नीति से प्रभावित होता है कि शुद्ध लाभ अथवा आधिक्य को लाभांश भुगतान(Payout) और पुनर्विनियोजन (Plough back) के बीच किस प्रकार आवंटित किया जाता है। प्रबन्धकों के सामने यह विकल्प नहीं होता है कि लाभांश बांटे या न बांटे। हाँ, यह प्रश्न अवश्य होता है कि कितना लाभांश बांटे? इसका उत्तर लाभांश नीति से मिलता है। लाभांश नीति का अर्थ लाभांश वितरित करने के सिद्धान्तों व योजना से होता है। वेस्टन एवं ब्राइगम ने लिखा है, \n\nअंशधारियों में लाभांश के रूप में अर्जन के वितरण के सम्बन्ध में प्रबन्ध द्वारा निर्मित नीति को ही लाभांश नीति कहते हैं। केवल एक विशेष सत्र में देय लाभांश से ही इसका सम्बन्ध नहीं होता है बल्कि कई वर्षों तक अपनाए जाने वाले कदमों से भी यह सम्बन्ध रखता है। \n\nलाभांश नीति निर्माण करने से पूर्व निम्नलिखित प्रश्नों के उत्तर ढूंढने होंगे -\n\n\nलाभ का वह भाग, जिसे विभाज्य लाभ कहते हैं, जो कम्पनी के सदस्यों को प्राप्त होता है, लाभांश कहलाता है। विभाज्य लाभ से आशय कम्पनी के उन लाभों से है जो वैधानिक तौर पर कम्पनी के अंशधारियों के बीच बांटे जा सकते हैं। कम्पनी (लाभांश पर अस्थाई प्रतिबन्ध) अधिनियम, 1974 संशोधित 1975 के अनुसार विभाज्य लाभ का अभिप्राय कम्पनी के शुद्ध लाभ का 1/3 भाग या कम्पनी के सम अंशों के अंकित मूल्य पर भुगतान योग्य 12 प्रतिशत लाभांश की राशि व पूर्वाधिकार अंशों पर देय लाभांश की राशि (मे से जो भी कम हो) से होता है। इस आशय के लिए शुद्ध लाभ वह लाभ होता है, जो कम्पनी अधिनियम, 1956 की धारा 394 के प्रावधानों के अनुसार हो और उसमें से आयकर की राशि घटा दी गयी हो तथा कम्पनी अधिनियम की धारा 205 के अनुसार ह्रास घटा दिया गया हो।\n\nलाभांश वस्तुतः कुल अर्जित आय में से समस्त व्ययों को घटाने के बाद व विशेष प्रकार के कोषों व करों के लिए प्रावधान करने के बाद बचे आधिक्य का ही एक भाग होता है। इस आधिक्य पर सम अंशधारियों का ही अधिकार होता है। हाँ पूर्वाधिकार अंशों की दशा में उन्हें इस आधिक्य पर सम अंशधारियों की तुलना में प्राथमिकता प्राप्त होती है। यद्यपि सम अंशधारियों का इस आधिक्य पर पूरा अधिकार होता है फिर भी कानूनी तौर पर अंशधारी इसके पूर्ण वितरण के लिए या तत्काल वितरण के लिए कम्पनी को बाध्य नहीं कर सकते हैं।\n\nलाभांश नीति को निर्धारित करने वाले तत्व निम्नलिखित हैं :-\n\nलाभांश का वितरण कम्पनी के वर्तमान व गत वर्ष के लाभों में से ही किया जा सकता है इसलिए लाभांश नीति को प्रभावित करने वाला सबसे प्रमुख तत्व कम्पनी का लाभ होता है। कम्पनी का लाभ, लाभांश की उच्चतम सीमा निर्धारित करने में सहायक होता है। इसी प्रकार स्थायी रूप से लाभ अर्जित करने वाली कम्पनियाँ उन कम्पनियों की अपेक्षा जिनके लाभ में उच्चावचन होता रहता है लाभ का अधिक भाग लाभांश के रूप में वितरित करती हैं।\n\nयदि कम्पनी के पास लाभांश की घोषणा के समय पर्याप्त नकद उपलब्ध हो तो नकद लाभांश का भुगतान उचित रहेगा। उधार शर्तों पर विक्रय करने वाली सस्थाओं में तरलता स्थिति कमजोर होने पर नकद लाभांश न देकर बोनस अंशों का निगर्मन किया जाता है इसलिए कम्पनी की तरलता स्थिति भी लाभांश निर्णय को प्रभावित करती है।\n\nविगत वर्ष की तुलना में अचानक लाभांश दर एकदम बढ़ा दी जाए तो बाजार में सट्टे की प्रवृत्ति पनपेगी। यथासम्भव लाभांश दर स्थिर रखने का प्रयास कम्पनी प्रबन्ध द्वारा किया जाता है। इसलिए लाभांश घोषित करते समय संचालकों को विगत वर्षों की लाभांश दरों को आधार बनाना चाहिये। \n\nअंशधारी जब अंश क्रय करते हैं तो वे लाभांश के बारे में कुछ अपेक्षाएं बना लेते हैं, उनका आदर संचालकों को करना चाहिए। वैधानिक दृष्टि से भी संचालक कम्पनी की आय को विभिन्न उद्देश्यों के लिए उपयोग में लाने के लिए स्वतंत्र होते हैं पर अंशधारियों के विचारों व आशाओं को वे भुला नहीं सकते, वरना भविष्य में अतिरिक्त पूंजी एकत्र करने में भारी कठिनाई आ सकती है।\n\nपुरानी कम्पनियां उदार लाभांश नीति अपना सकती हैं जबकि नव स्थापित कम्पनियों को अपनी आय का अधिकांश भाग विकास कार्यों में लगाना आवश्यक होता है। अतः वे अंशधारियों को कम दर से लाभांश देकर शेष आय का प्रतिधारण कर लिया करती है।\n\nउच्चावचनों अर्थात तेजी-मन्दी के साथ-साथ लाभांश नीति भी परिवर्तित हो जाती है। मन्दी के समय लाभ की मात्रा घट जाती है फलतः लाभांश दर में कमी करने के लिए कम्पनी बाध्य हो जाती है। अगर कम्पनी ने लाभांश समानीकरण कोष पर्याप्त मात्रा में रखा हो तो येन-केन प्रकारेण लाभांश की उचित दर बनाए रखने में सफल हो जाती हैं। तेजी के समय तो लाभ बढ़ने से कम्पनी जगत में लाभांश दर बढ़ाने की होड़ सी लग जाती है।\n\nसरकार की नीतियों में समय समय पर परिवर्तन होते रहते हैं जिससे कम्पनी के लाभों में कमी व वृद्धि होना अवश्यम्भावी हो जाता है। सरकार की औद्योगिक श्रम एवं प्रशुल्क नीतियों का लाभांश नीति पर प्रभाव पड़ता है। उदाहरण के लिए उदारीकरण के वर्तमान दौर में कम्पनी क्षेत्र के नियंत्रण व शुल्कों में कमी हो रही है। फलतः लाभ व लाभांश पर धनात्मक प्रभाव पड़ रहा है।\n\nकभी-कभी सरकार पूंजी निर्माण की गति तीव्र करने के उद्देश्य से लाभों को अधिकांश भाग को पुनर्विनियोजित करने वाली कम्पनियों को आय कर में सुविधाएं देती है। इसी प्रकार अधिक लाभांश वितरित करने वाली संस्थाओं पर अतिरिक्त कर लगाकर लाभों के पुनर्विनियोग को प्रोत्साहित किया जाता है। इसलिए लाभांश नीति पर कर नीति का प्रभाव पड़ता है।\n\nकिसी भी लोकतांत्रिक देश में जनमत तथा सार्वजनिक प्रतिक्रियाओं का व्यापक प्रभाव लाभांश नीति पर पड़ता है। अधिक लाभांश देने वाली कम्पनियाँ की जनता द्वारा आलोचना की जाती है। श्रमिक अपने वेतन और बोनस वृद्धि की और उपभोक्ता वस्तु मूल्य में कमी की मांग करने लगते हैं जिससे कम्पनी को कठोर लाभांश नीति अपनानी पड़ती है।\n\nलाभांश नीति को प्रभावित करने वाले कुछ अन्य तत्व अग्रलिखित हैं-\n\n", "id": "685855", "title": "लाभांश नीति"}
{"url": "https://hi.wikipedia.org/wiki?curid=685857", "text": "हिन्दी ग्रन्थ कार्यालय\n\nहिन्दी ग्रन्थ कार्यालय भारत का एक प्रकाशन गृह है जो हिन्दी, संस्कृत, अंग्रेजी, प्राकृत तथा अपभ्रंश में भारतविद्या तथा जैनविद्या से सम्बन्धित ग्रन्थ प्रकाशित करता है। इसकी स्थापना सन १९१२ में मुम्बई में नाथूराम प्रेमी ने की थी। \n\n", "id": "685857", "title": "हिन्दी ग्रन्थ कार्यालय"}
{"url": "https://hi.wikipedia.org/wiki?curid=685898", "text": "अंकित भारद्वाज\n\nअंकित भारद्वाज एक भारतीय फ़िल्म और टेलीविज़न अभिनेता है। इन्होंने अपनी पहली फ़िल्म में काम ड़िज़ायर्स ऑफ़ द हर्ट में किया था। अभी २०१५ में सोनी टीवी पर चलने वाले धारावाहिक \"भारत का वीर पुत्र – महाराणा प्रताप\" में चंद्रसेन का किरदार करने में मौका मिला। \n", "id": "685898", "title": "अंकित भारद्वाज"}
{"url": "https://hi.wikipedia.org/wiki?curid=685907", "text": "फ़ेन्नी केडियो\n\nफ़न्न्य कदेओ (जन्म 11 सितंबर 1970) एक इतालवी अभिनेत्री और फ़ैशन मॉडल हैं।\n", "id": "685907", "title": "फ़ेन्नी केडियो"}
{"url": "https://hi.wikipedia.org/wiki?curid=685926", "text": "कड़कड़ डूमा मेट्रो स्टेशन\n\nकड़कड़ डूमा मेट्रो स्टेशन दिल्ली मेट्रो की ब्लू लाइन पर स्थित एक ऊंचा स्टेशन है जिसे 6 जनवरी 2010 को खोला गया था। मौजूदा स्टेशन 14.5 मीटर की ऊंचाई पर है।\n\nइस क्षेत्र में कड़कड़डूमा न्यायालय परिसर में वर्ष 1997-98 में निर्मित, दिल्ली की जिला अदालत, कड़कड़डूमा जिला न्यायालय स्थित है।\n", "id": "685926", "title": "कड़कड़ डूमा मेट्रो स्टेशन"}
{"url": "https://hi.wikipedia.org/wiki?curid=685933", "text": "शैक्षिक समाजशास्त्र\n\nशैक्षिक समाजशास्त्र, समाजशास्त्र की वह शाखा है जो शिक्षा तथा समाजशास्त्र का समन्वित रूप है। शैक्षिक समाजशास्त्र इस बात पर बल देता है कि समाजशास्त्र के उद्देश्यों को शैक्षिक प्रक्रिया के द्वारा प्राप्त किया जाये। शैक्षिक समाजशास्त्र सामाजिक विकास और उन्नति के लिए उन सभी सामाजिक प्रतिक्रियाओं एवं सामाजिक अन्तः-प्रक्रियाओं का अध्ययन करता है, जिनको जाने बिना शिक्षा के स्वरूप एवं समस्याओं का समाधान नहीं किया जा सकता। संक्षेप में शैक्षिक समाजशास्त्र वह विज्ञान है, जो शिक्षा सम्बन्धी आवश्यकताओं की पूर्ति करने वाली प्रक्रियाओं, जन समूहों, संस्थाओं तथा समितियों का अध्यन करता है। \n\nजार्ज पेनी (E. George Payne) को शैक्षिक समाजशास्त्र का पिता कहा जाता है। इसने अपनी पुस्तक ‘दि प्रिन्सिपिल्स ऑफ एजूकेशनल सोशियोलाजी’ में कहा है कि शिक्षा का सामूहिक जीवन पर तथा सामूहिक जीवन का शिक्षा पर प्रभाव पड़ता है। उसने यह भी बताया कि व्यक्ति के सर्वांगीण विकास के लिए उस पर पड़ने वाली सामाजिक शक्तियों के प्रभाव का अध्ययन करना अति आवश्यक है। जार्ज पेनी के अलावा जॉन डीवी, मूर, फ्रेडरिक लीप्ले, डंकन, कोल, मैकाइवर, मेरिल, डेविस, डोलार्ड, दुूर्खीम, क्लार्क आदि विद्वानों ने शैक्षिक समाजशास्त्र के विकास में महत्वपूर्ण योगदान किया है। जान डीवी ने अपनी पुस्तक ‘स्कूल तथा समाज’ एवं ‘जनतन्त्र और शिक्षा’ में शैक्षिक समाजशास्त्र के महत्व को स्वीकार करते हुए शिक्षा को सामाजिक प्रक्रिया माना है।\n\nसमाजशास्त्री मुख्य रूप से शिक्षा पर सामाजिक परिस्थितियों के प्रभाव, शिक्षा की प्रकृति और सामाजिक परिवर्तनों में शिक्षा की भूमिका आदि पर प्रकाश डालते हैं। अन्य शब्दों में, समाज के कौन से पहलू (सामाजिक, आर्थिक, धार्मिक, राजनैतिक, सांस्कृतिक) शिक्षा की प्रक्रिया को प्रभावित करते हैं, का अध्ययन किया जाता है। असल में किसी भी समाज की संरचना, उसकी जरूरतें, उसमें उपलब्ध अलग-अलग तरह के स्रोत ही उस समाज की शिक्षा की नीति की आधारभूमि तय करते हैं।\n\nएस॰सी॰ दुबे ने 'शिक्षा और समाज का भविष्य' में लिखा है-\n\nशिक्षा को सामाजिक प्रक्रिया कहते हुए हम शिक्षा के सामाजिक आधार को निम्न बिन्दुओं में समझ सकते हैं-\n\n\n\n\n\n\n\n\nहेरिंगटन ने शैक्षिक समाजशास्त्र के निम्नलिखित उद्देश्यों को बताया है -\n\n(१) सामाजिक प्रगति के लिए शिक्षक एवं स्कूल के कार्यों का समाजिक संदर्भ में ज्ञान प्राप्त करना।\n\n(२) विद्यालय को प्रभावित करने वाले सामाजिक तत्वों का अध्ययन करना।\n\n(३) छात्रों पर पड़ने वाले सामाजिक तत्वों के प्रभाव का ज्ञान प्राप्त करना।\n\n(४) सामाजिक, आर्थिक एवं सांस्कृतिक पक्षों को ध्यान में रखकर सामाजिक दृष्टिसे शैक्षिक पाठ्यक्रम का निर्माण करना।\n\n(५) जनतांत्रिक विचारधाराओंं का ज्ञान प्राप्त करना।\n\n(६) शैक्षिक समाजशास्त्र के उद्देश्यों की पूर्ति हेतु विभिन्न अनुसंधान विधियों का प्रयोग करना।\n\nशैक्षिक समाजशास्त्र के अन्तर्गत निम्नलिखित बातों का अध्ययन किया जाता है -\n\n(१) शिक्षक एवं छात्रों का परस्पर सम्बन्ध\n\n(२) समाज में शिक्षक की स्थिति\n\n(३) सामाजिक आवश्यकताएं एवं समस्याएं\n\n(४) विभिन्न सामाजिक इकाइयों के परस्पर सम्बन्ध\n\n(५) बालक एवं विद्यालय पर सामाजिक जीवन का प्रभाव\n\n(६) सामाजिक प्रक्रिया में रेडियो, सिनेमा एवं प्रेस का मूल्यांकन\n\n(७) व्यक्ति एवं समाज की प्रगति हेतु पाठ्यक्रम में आवश्यक परिवर्तन\n\n(८) सामाजिक नियंत्रण एवं सामाजिक प्रगति के साधनों का मूल्यांकन। \n\nसमाजशास्त्र सें हमें ज्ञात होता है कि व्यक्ति समूह अर्थात समाज में रहता है। वह अपने साथियों के साथ जीवन यापन करता है। इसी कारण व्यक्ति को सामाजिक प्राणी कहा जाता है। दो या दो से अधिक व्यक्ति मिलकर समूह का निर्माण करते हैं। समूह की प्राथमिक इकाई परिवार होता है। परिवार का निर्माण माता पिता एवं बच्चों से होता है। समान विचार एवं समान पूर्वजों वाले परिवार से मिलकर कुल या गोत्र का निर्माण होता है। व्यक्ति अपना सामूहिक जीवन इसी में व्यतीत करता है। समूह में ही व्यक्ति अपने व्यक्तित्व का निर्माण एवं विकास करता है। समूह में रह कर ही व्यक्ति समूह के प्रति अपने कर्तव्यों को समझता है। व्यक्ति समाज में कई समूह होने के कारण व्यक्ति कई समूहों का सदस्य होता है। समाज में पाये जाने वाले विभिन्न समूहों में से कुछ समूह रक्त से सम्बन्धित होते हैं, तो कुछ व्यापार, व्यावसाय या अन्य उद्देश्यों के आधार पर बन जाते हैं। इन समूहों का प्रभाव व्यक्ति के व्यवहार पर तथा व्यक्ति के व्यवहार का प्रभाव इन समूहों पर पड़ता है। विद्यालय को भी समूह माना जाता है। जहाँ पर छात्र सामूहिक जीवन के विषय में ज्ञान प्राप्त करते हैं वहाँ का सामाजिक वातावरण छात्रों के व्यक्तित्व विकास में सहायक होता है। इसी प्रकार के समूहों में रह कर ही व्यक्ति सहयोग, भाई चारा, प्रतिद्वन्द्विता, प्रेम करना, दया करना, अनुकरण करना आदि सीखता है। नैतिकता का पालन करना भी समूह के द्वारा ही सीखते हैं। \n\n", "id": "685933", "title": "शैक्षिक समाजशास्त्र"}
{"url": "https://hi.wikipedia.org/wiki?curid=685971", "text": "निधिवन\n\nनिधिवन यमुना जी के किनारे चीर घाट के समीप एक बहुत ही रमणीक स्थान है। यहाँ पहुँच कर विशेष आनंद की अनुभूति होती है। यहाँ के कुंज आपस में एक दूसरे से इस भाँति मिले हुए हैं, जैसे एक दूसरे की बाहें पकड़े हों। यहाँ लगभग ५०० वर्ष पूर्व गोस्वामी हरी दास जी का आगमन हुआ था , जिन्होंने अपने गायन एवं अगाध भक्ति से बाँके बिहारी जी की नित्य लीला का रसास्वादन किया करते थे। कुछ समय उपरान्त आश्विन शुक्ल पक्ष पंचमी को गोस्वामी हरि दास जी को स्वप्न में आदेश हुआ, कि विशाखा कुंड से विग॒ह को निकाला जाए। स्वमी जी के माध्यम से निकाले गए इस श्याम वर्ण के मूर्ति को संसार में बाँकेबिहारी जी के नाम से जाना गया। बाद में बिहारी जी को स्वामी हरि दास जी के वंशजों द्वारा बनवाए गए बाँकेबिहारी मंदिर में स्थापित कर दिया गया। निधिवन में सायं काल से ही यहाँ के सभी मंदिर पूरी तरह से बंद कर दिये जाते हैं। एक मान्यता के अनुसार यहाँ नित्य राधा कृष्ण एवं गोपियों द्वारा रात्रि में महा रास किया जाता है। यहाँ के प्रमुख मंदिर बिहारी जी का उद्गम पीठ, किशोरी जू की सखी ललिता जी का मंदिर,राधा रानी का श्रींगार कक्ष मंदिर, ऐवं स्वामी हरिदास जी के साथ मुख्य रास मंदिर तथा विट्ठल देव का मंदिर विद्यमान है। जो असीम सौन्दर्य के प्रतीक हैं। \n\nश्री स्वामी हरिदास जी महाराज ललिता सखी के अवतार थे। और रसिक सन्त थे। श्री विट्ठल बिपुल देव जी महराज ने स्वामी से युगल के दर्शन की प्राथना की तो स्वयं श्री स्वामी जी विट्ठल विपुल जी को कुञ्ज का रास्ता दिखा दिया उस जगह श्री युगल की होरी चल रही थी अचानक विट्ठल बिपुल जी को देखकर श्री प्रियाजू श्री बिहारीजी के श्री अंगो से लिपट गई। और वो दोनों एक हो कर \nपत्थर के बन गए।", "id": "685971", "title": "निधिवन"}
{"url": "https://hi.wikipedia.org/wiki?curid=686014", "text": "अदृश्य स्याही\n\nअदृश्य स्याही, जिसे सुरक्षा स्याही एक ऐसा द्रव्य होता है जिससे लिखने के काम में लिया जाता है, जो लिखते समय अथवा उसके तुरन्त बाद अदृश्य हो जाता है और बाद में आवश्यकता पड़ने पर इसे किसी अन्य तरीके से दृश्य किया जाता है। अदृश्य स्याही एक प्रकार की स्टेग्नोग्राफ़ी है। इसका उपयोग मुख्यतः खुफिया सन्देश लिखने के लिए किया जाता है।\n", "id": "686014", "title": "अदृश्य स्याही"}
{"url": "https://hi.wikipedia.org/wiki?curid=686054", "text": "उनिके प्रिस्सिजा\n\nउनिके प्रिस्सिजा (जन्म उनिके प्रिस्सिजा मउरेता (); जन्म 21 सितंबर 1970) एक इंडोनेशियाई पैदाइश वाली भारतीय अभिनेत्री, और मॉडल हैं। वह 1985 में किशोर मॉडलिंग से अपनी करियर की शुरूवात की। \n\nवह 1996 में, पहली बार इंडोनेशियाई टेलीविजन श्रृंखला में एक अभिनेत्री के रूपमें काम किया। एक वर्ष के मुलाकात के बाद वो अभिनेता बुसेक डेप के साथ 6 जनवरी 2001 को जकार्ता में \"अनक मेन्तेन्ग\" श्रृंखला के सेट पर विवाह कर ली। \n\nउनकी शादी अलग मान्यताओं से हुवी और इससे एक लड़की अर्ला अइलनि मुच्तर का जन्म हुवा। लेकिन दुर्भाग्य से अविश्वास और सामंजस्य नहीं मिलने के कारण बुसेक ने जुलाई 2007 में तलाक दे दिया।बाद में उनिके ने व्यापारी अमिन्सर रिफ्क्ज सर्कोनि के साथ 2008 में दूसरी बार शादी कर ली।\n", "id": "686054", "title": "उनिके प्रिस्सिजा"}
{"url": "https://hi.wikipedia.org/wiki?curid=686086", "text": "सनसनीपरकता\n\nपत्रकारिता के सन्दर्भ में, सनसनीपरकता (Sensationalism) एक प्रकार का सम्पादकीय पक्षपात है जिसमें घटनाओं और मुद्दों को बहुत बढ़ाचढ़ाकर नाटकीय ढंग से प्रस्तुत किया जाता है जिससे सीधे-साधे लोग भ्रमित हो सकर असत्य रिपोर्टिंग को भी सत्य मान सकते हैं। महत्वहीन मामलों की बढ़ाचढ़ाकर प्रस्तुत करना तथा रिपोर्ट करने लायक महत्वपूर्ण घटनाओं की पक्षपातपूर्ण अति-अल्प प्रस्तुति- दोनों ही सनसनी के अन्दर सम्मिलित हैं।\n", "id": "686086", "title": "सनसनीपरकता"}
{"url": "https://hi.wikipedia.org/wiki?curid=686111", "text": "रघुपति राघव राजाराम\n\nरघुपति राघव राजा राम (कुछ समय के लिए राम धुन) के नाम से भी जाना जाता था। यह एक भारतीय प्रसिद्ध भजन है ,तथा राष्ट्रपिता महात्मा गांधी का सबसे पसंदिता भजन था। इसके गीत के शब्द \"श्री नम: रामायणम्\" से लिए गए है जो लक्ष्माचर्या ने लिखी थी। \nगीत:\n", "id": "686111", "title": "रघुपति राघव राजाराम"}
{"url": "https://hi.wikipedia.org/wiki?curid=686123", "text": "अखिलेश मिश्रा\n\nअखिलेश मिश्रा मालदीव में भारत के उच्चायुक्त हैं। वे 1989 बैच के भारतीय विदेश सेवा के अधिकारी हैं। इससे पूर्व वे टोरंटो में भारत के महावाणिज्यदूत थे। \n\n", "id": "686123", "title": "अखिलेश मिश्रा"}
{"url": "https://hi.wikipedia.org/wiki?curid=686152", "text": "लुडविग लाज़र ज़ामेनहोफ़\n\nलुडविग लाज़र ज़ामेनहोफ़ (15 दसंबर 1859 - 14 अप्रैल 1917) एक आँखों के डाक्टर थे पर वह अपने द्वारा बनाई गई एस्पेरांतो भाषा के लिए प्रसिद्ध हैं। उनका जन्म बिआलिस्तोक(अब पोलैंड) नाम के शहर में हुआ जो उस समें रूसी साम्राज्य का हिस्सा था।\n", "id": "686152", "title": "लुडविग लाज़र ज़ामेनहोफ़"}
{"url": "https://hi.wikipedia.org/wiki?curid=686181", "text": "शारे ज़ेडैक चिकित्सा केन्द्र\n\nशारे ज़ेडैक चिकित्सा केन्द्र (מרכז רפואי שערי צדק) इज़राइल के यरुशलम नगर का एक प्रमुख अस्पताल है। शारे ज़ेडैक का अर्थ हिब्रू भाषा में \"न्याय का द्वार\" होता है।\n\nशारे ज़ेडैक यरुशलम के पश्चिमी भाग में खुलने वाला पहला बड़ा अस्पताल था और वर्तमान में यह सबसे तेज़ी से वृद्धि करता अस्पताल है और यरुशलम के नगर केन्द्र एकमात्र बड़ा चिकित्सा केन्द्र है। 1890 में आटोमन तुर्कों द्वारा अनुमति दिए जाने के पश्चात और यूरोपीय दानकर्ताओं से प्राप्त निधि से यह अस्पताल पुराने नगर से तीन किलोमीटर दूर जाफ़ा सड़क पर बनाया गया। इसका उद्घाटन समारोह 27 जनवरी 1902 को किया गया था। डॉ मोशे वॉलिक 1947 तक इस अस्पताल के निदेशक थे। श्वैस्टर सॅल्मा ने इस अस्पताल में निवास किया था और परित्यक्त बच्चों की देखभाल की थी। बेइत वेगन में निर्मित भवन को 1980 में खोला गया था।\n\nदिसम्बर 2012 में, शारे ज़ेडैक अस्पताल ने बिकुर होलिम अस्पताल के परिचालन पर नियन्त्र ग्रहण कर लिया और उसकी बहुत सी गतिविधियों का विलय कर दिया। इस अस्पताल के तीस अस्पताल-भीतर विभागों में और सत्तर अस्पताल-बाहर की इकाइयों में प्रतिवर्ष 6,00,000 रोगियों का उपचार किया जाता है और यह अस्पताल एक अग्रणी शोध और शैक्षणिक संस्थान के रूप में एक सक्रिय अकादमिक सेवाएँ भी प्रदान करता है। शारे ज़ेडैक को एक सार्वजनिक/निजी अस्पताल के रूप में वर्गीकृत किया जाता है, जो एक अलाभकारी संस्था के रूप में कार्य करता है और धन-सम्बन्धी आवश्यकताओं के लिए दानकर्ताओं पर निर्भर है, और जो वृहद्तर यरुशलम-क्षेत्र के निवासियों को उन्नत चिकित्सा सेवा उपलब्ध कराने को कटिबद्ध है।\n\nशारे ज़ेडैक चिकित्सा केन्द्र दो प्रमुख परिसरों के आर-पार फैला हुआ है। मुख्य परिसर 11.5 एकड़ (47,000 वर्ग मीटर) के क्षेत्र में फैला हुआ है जो दक्षिण में बेइत वेगन और उत्तर में रमात हाकेरम क्षेत्रों के मध्य में स्थित है। डाउनटाउन परिसर जिसे पहले बिकुर चोलिम अस्पताल के नाम से जाना जाता था, यरुशलम के मध्य-भाग में वाणिज्यिक क्षेत्र में स्थित है।\n\nइस अस्पताल में 1,000 विस्तर हैं और यहाँ प्रतिवर्ष अस्पताल-भीतर और अस्पताल-बाहर की इकाइयों में छह लाख रोगियों का उपचार किया जाता है।\n\n", "id": "686181", "title": "शारे ज़ेडैक चिकित्सा केन्द्र"}
{"url": "https://hi.wikipedia.org/wiki?curid=686192", "text": "मानव तस्करी की घटनाओं के आधार पर भारत के राज्यों और संघ क्षेत्रों की सूची\n\nइस सूची में भारत के राज्य और केन्द्र-शासित प्रदेश 2012 में मानव तस्करी की घटनाओं के आधार पर क्रमित हैं, और अपराध-सिद्धि पर आधारित है। यह सूची भारत सरकार के राष्ट्रीय अपराध अभिलेख ब्यूरो द्वारा प्रकाशित 2012 भारत में अपराध प्रतिवेदन से संकलित की गई है।\n\nइस प्रतिवेदन के अनुसार मानव तस्करी की घटनाओं के मामले में तीन अग्रणी राज्य हैं उत्तर प्रदेश, तमिल नाडु और केरल।\n", "id": "686192", "title": "मानव तस्करी की घटनाओं के आधार पर भारत के राज्यों और संघ क्षेत्रों की सूची"}
{"url": "https://hi.wikipedia.org/wiki?curid=686195", "text": "जीवन प्रत्याशा के आधार पर भारत के राज्यों की सूची\n\nयह सूची जन्म के समय जीवन प्रत्याशा के आधार पर क्रमित है। इस सूची के आँकड़े 2011 में संयुक्त राष्ट्र विकास कार्यक्रम भारत द्वारा प्रकाशित मानव विकास सूचकांक प्रतिवेदन से लिए गए हैं। इस प्रतिवेदन के आँकड़े वर्ष 2002 से 2006 के लिए हैं।\n\n2004 में केरल की जन्म के समय जीवन प्रत्याशा सर्वाधिक थी। पूर्वोत्तर राज्यों के लिए आँकड़े अनुपलब्ध थे।\n", "id": "686195", "title": "जीवन प्रत्याशा के आधार पर भारत के राज्यों की सूची"}
{"url": "https://hi.wikipedia.org/wiki?curid=686229", "text": "बिग बैश लीग\n\nकेएफसी बिग बैश लीग या संक्षेप में बीबीएल, ऑस्ट्रेलियाई घरेलू ट्वेंटी-20 क्रिकेट टूर्नामेंट है, जिसे 2011 में स्थापित किया गया था।प्रतियोगिता वर्तमान में फास्ट फूड चिकन बाजार, केएफसी द्वारा प्रायोजित है।\n\n\n", "id": "686229", "title": "बिग बैश लीग"}
{"url": "https://hi.wikipedia.org/wiki?curid=686258", "text": "निर्धनता दर के आधार पर भारत के राज्यों की सूची\n\nयह सूची भारत के राज्यों और केन्द्र-शासित प्रदेशों को 16 सितम्बर 2013 की स्थिति तक निर्धनता की दर के आधार पर क्रमित करती है। यह सूची भारतीय रिज़र्व बैंक द्वारा प्रकाशित 2013 के वार्षिक प्रतिवेदन से संकलित की गई है। क्रम-स्थान प्रतिशत में निर्धनता सीमा से नीचे रह रहे लोगों की गणना अनुसार दिया गया है और ऍम.आर.पी. उपभोग पर आधारित है।\n\n", "id": "686258", "title": "निर्धनता दर के आधार पर भारत के राज्यों की सूची"}
{"url": "https://hi.wikipedia.org/wiki?curid=686297", "text": "महिला सुरक्षा के आधार पर भारत के राज्यों की सूची\n\nयह सूची भारत के राज्यों और केन्द्र शासित प्रदेशों को महिला सुरक्षा के मामले में 2012 की स्थिति अनुसार क्रमित करती है। यह सूची भारत सरकार के राष्ट्रीय अपराध रिकॉर्ड ब्यूरो द्वारा 2012 में प्रकाशित भारत में अपराध प्रतिवेदन से संकलित की गई है। रैंक महिलाओं पर हुए प्रहार की दर के आधार पर दी गई है। प्रहार दर प्रति एक लाख महिलाओं पर महिला की लाजभंग करने के इरादे से (भारतीय दण्ड संहिता की धारा 314) उस पर किए गए आरोपित प्रहारों की घटनाओं का प्रतिनिधित्व करता है। कम प्रहार दर वाले राज्य या केन्द्र-शासित प्रदेश को महिलाओं के अधिक सुरक्षित समझा जाता है।\n\nराष्ट्रीय अपराध रिकॉर्ड ब्यूरो के आँकड़ो के अनुसार जम्मू और कश्मीर, केरल, और उड़ीसा महिलाओं पर हुए प्रहारों की दर के आधार पर सबसे ऊपर है और पाँच सर्वाधिक सुरक्षित राज्य हैं बिहार, नागालैण्ड, झारखण्ड, गुजरात और पंजाब।\n\n", "id": "686297", "title": "महिला सुरक्षा के आधार पर भारत के राज्यों की सूची"}
{"url": "https://hi.wikipedia.org/wiki?curid=686328", "text": "चिष्तिया\n\nचिष्तिया सूफ़ीवाद का एक संप्रदाय है। यह सन 930 के आस-पास अफगानिस्तान के एक गाँव चिष्त में शुरू हुआ। यह संप्रदाय प्यार, सहनशीलता और खुलेपन पर अपने बल के कारण प्रसिद्ध है।\n", "id": "686328", "title": "चिष्तिया"}
{"url": "https://hi.wikipedia.org/wiki?curid=686333", "text": "कादिरी संप्रदाय\n\nकादरी संप्रदाय (अरबी: القادريه, फ़ारसी:قادریه, कादरी) सूफ़ियों का एक संप्रदाय है। इसका नाम अब्दुल क़ादिर जीलानी (1077–1166) के नाम पर रखा गया है जो गिलान के रहने वाले थे। यह संप्रदाय इस्लाम के मूलतत्व पर आधारित है।\n\nयह संप्रदाय अरबी बोलने वाले देशों के साथ-साथ तुर्की, इंडोनेशिया, अफ़ग़ानिस्तान, भारत, बांग्लादेश, पाकिस्तान, बाल्कन, रूस, फ़लस्तीन, इज़राइल, चीनी जनवादी गणराज्य, पूर्वी अफ्रीका और पश्चिमी अफ्रीका में प्रसिद्ध है।\n", "id": "686333", "title": "कादिरी संप्रदाय"}
{"url": "https://hi.wikipedia.org/wiki?curid=686385", "text": "पर्यावरण समझौते\n\nएक पर्यावरण प्रोटोकॉल अंतरराष्ट्रीय कानून का एक प्रकार है, \"को रोकने या प्राकृतिक संसाधनों पर मानव प्रभावों प्रबंधन के लिए एक प्राथमिक कहा उद्देश्य के साथ बंधन के रूप में कानूनी तौर पर इरादा एक अंतर-सरकारी दस्तावेज़।\" \nअंतरराष्ट्रीय पर्यावरण प्रोटोकॉल सीमा पार पर्यावरणीय समस्याओं को व्यापक रूप से 1960 के दशक में कथित बन बाद पर्यावरण शासन में सुविधा के लिए आया था। 1972 में स्टॉकहोम में अंतर सरकारी सम्मेलन के बाद अंतरराष्ट्रीय पर्यावरण समझौतों के सृजन में प्रचुर मात्रा में है। \n\nदुनिया की मौजूदा राजनीतिक व्यवस्था पर्यावरण प्रोटोकॉल के निर्माण के लिए बाधाओं को मुद्रा। सबसे पहले, संप्रभुता के रखरखाव के लिए कोई देश भाग लेने के लिए मजबूर किया जा सकता है कि इसका मतलब है, केवल ऐसा करने के लिए आग्रह किया। नतीजतन, फ्रेंच राज्यों के रूप में, \"अंतर्राष्ट्रीय कानून नैतिक दबाब, लेकिन कुछ असली दांत के बल दिया है।\" दूसरा, उत्तर-दक्षिण संघर्ष सहयोग को ब्लॉक कर सकते हैं: वैश्विक दक्षिण के देशों में आम तौर पर जरूरत के रूप में उत्तर के देशों को देखने पर्यावरण के क्षरण के लिए जिम्मेदारी लेने और उत्तरी उचित समझे न तो जो जीवन के उनके रास्ते में महत्वपूर्ण परिवर्तन करने के लिए।\n\nअंत में, देशों की वजह से अन्य हितों, विशेष रूप से आर्थिक समृद्धि के साथ संघर्ष करने के लिए अपने पर्यावरण नीतियों को बदलने के लिए प्रेरणा की कमी हो सकती है। पर्यावरण प्रोटोकॉल एक देश के लिए आर्थिक कठिनाइयों या नुकसान का कारण बन जाएगा तो अन्य देशों के लिए उन्हें का पालन करना है, यह एक क्लासिक मुफ्त सवार समस्या पैदा करने, प्रोटोकॉल भागना सकता है। इसके अतिरिक्त, पर्यावरण प्रोटोकॉल वैज्ञानिक अनिश्चितता के लिए आलोचना की है, या हो सकता है कि कम से कम करने के लिए इस्तेमाल किया जा सकता है, जो वैज्ञानिक जानकारी के संश्लेषण की कमी \"हितों को अवरुद्ध और शरारत कर रही है।\" \n\nइन बाधाओं को, पर्यावरण प्रोटोकॉल जैसे, (कारण सम्मेलन प्रोटोकॉल-अनुसमर्थन-लागू करने की प्रक्रिया के लिए) के लिए वांछित प्रभाव उत्पन्न करने के लिए धीमी गति से किया जा रहा है कम आम विभाजक के लिए प्रवृत्त है, और कमी की निगरानी और प्रवर्तन के रूप में कई आलोचनाओं के लिए एक स्पष्ट लक्ष्य बन कारण। उन्होंने यह भी टिकाऊ विकास के सिद्धांतों पर्यावरण की चिंता मुख्यधारा में किया जाना चाहिए सुझाव है कि जहां एक वृद्धिशील दृष्टिकोण लेने के लिए आलोचना की जा सकती है।\n\nप्रोटोकॉल प्रभावशीलता में सुधार करने के लिए लचीला दृष्टिकोण ले जा सकते हैं एक उदाहरण प्रतिबंधों का इस्तेमाल होता है। मॉन्ट्रियल प्रोटोकॉल के तहत, हस्ताक्षर करने वालों को किसी भी अप्रत्याशित लाभ रोकने के क्रम में, non signatories से क्लोरोफ्लोरोकार्बन खरीद करने के लिए मना किया गया था अनुदान भी इस्तेमाल किया गया है। उत्तर-दक्षिण संघर्ष से उबरने के लिए: मॉन्ट्रियल प्रोटोकॉल के सदस्यों के संक्रमण की लागत फिर से विभाजित करने के लिए $ 240,000,000 के एक कोष बनाया। यह भी व्यापक भागीदारी को प्रोत्साहित कर सकते हैं क्योटो प्रोटोकॉल के रूप में देखा विभेदक दायित्वों।\n\nप्रोटोकॉल \"सार्वजनिक भागीदारी के लिए अल्प प्रावधानों,\" रहा है, शासन के अंतिम ऊपर से नीचे मोड होना दिखाई देते हैं, वहीं यह व्यापक रूप से अंतरराष्ट्रीय नेटवर्क के प्रभाव चिंता के रूप में, सार्वजनिक राय प्रासंगिक है चाहिए बढ़ रहा है सोचा है कि। सरकारी संसाधनों की कार्रवाई और समर्पण का संकेत करने के लिए मौजूद गैर-सरकारी संगठनों को भी जानकारी एकत्र करने और समर्थन जुटाने के लिए नीतियों को तैयार करने से, कुछ भूमिकाओं को पूरा करना। सुस्स्किंद कभी कभी इस भूमिका अनिश्चितता, असहमति, और के उदय से कम है का दावा है कि हालांकि विज्ञान, एक महत्वपूर्ण भूमिका निभाता है \"विरोधी विज्ञान।\" व्यापार समुदाय के भी सकारात्मक परिणाम के साथ शामिल किया जा सकता है।\n\nहम कैसे प्रोटोकॉल की प्रभावशीलता हम उन लोगों से क्या उम्मीद पर निर्भर करता है देखने के लिए। छोटी प्रशासनिक बल या वास्तविक शक्ति के साथ, प्रोटोकॉल, सरकार की चिंता बढ़ती जा रही संविदात्मक पर्यावरण को बढ़ाने, और संपत्ति के हस्तांतरण के माध्यम से क्षमता heightening में सफल होते हैं। अभी तक के रूप में लंबे समय संप्रभुता अक्षुण्ण है, के रूप में पर्यावरण प्रोटोकॉल राज्य या जनता की उदासीनता के चेहरे में परिवर्तन को प्रभावित नहीं करेगा, राष्ट्रीय कार्य की गारंटी, या रात भर के अमल में लाना। वीनर धीमी लेकिन स्थिर कछुआ, जैसे, सुझाव के रूप में अंतरराष्ट्रीय पर्यावरण कानून की प्रगति की है, हो सकता है।", "id": "686385", "title": "पर्यावरण समझौते"}
{"url": "https://hi.wikipedia.org/wiki?curid=686403", "text": "भिरड़ाना (उत्खनन स्थल)\n\nभिर्दाना भारत के उत्तरी राज्य हरियाणा के फतेहाबाद जिले का एक छोटा सा गाँव है। भारतीय पुरातत्त्व सर्वेक्षण विभाग ने दिसम्बर २०१४ के शोध से पता चला है कि यह सिंधु घाटी सभ्यता का अबतक खोजा गया सबसे प्राचीन नगर है जिसकी स्थापना ७५७० ईसापूर्व में हुई थी।\n\n२००३-४ में किए गए उत्खनन में इस नगर की खोज हुई थी। मोहन जोदड़ो की कास्य की नर्तकी की नक़ल जो बर्तन पर उकेरी गयी थी यहाँ से प्राप्त हुई थी।\n\nनवपाषाण युग में भिड़ाना एक छोटा सा ग्राम था, ताम्र पाषाण युग में यहाँ नगर व्यवस्था आई, कांस्य युग के आते आते यह राखीगढ़ी, मोहनजोदड़ो, सुमेर आदि अपने सभी समकालीन महानगरो की तरह एक समृद्ध महानगर बना।\n", "id": "686403", "title": "भिरड़ाना (उत्खनन स्थल)"}
{"url": "https://hi.wikipedia.org/wiki?curid=686461", "text": "बर्डिया अमरा\n\nबर्डिया अमरा मध्य प्रदेश के मन्दसौर जिले के गरौठ तहसिल में स्थित है।यहाँ की जन्संख्या\nइस प्रकार है।\n\nPopulation distribution of village Bardiya Amra\nState Madhya Pradesh\nDistrict Mandsaur\nTahsil Garoth\nVillage Bardiya Amra\nMale Population 1474\nFemale Population 1412\nTotal Population 2886\nMap And Location of Bardiya Amra, Garoth, Mandsaur, Madhya Pradesh\n\nबर्डिया अमरा गाँव में सर्व सुविधा होने के कारण सरकार ने इसे स्मार्ट विलेज घोसित किया है\nइस गाँव में सेक्षणिक स्तर बहुत ऊचा है।यहाँ 4 स्कूल व 1 आंगनवाड़ी केंद्र है।", "id": "686461", "title": "बर्डिया अमरा"}
{"url": "https://hi.wikipedia.org/wiki?curid=686473", "text": "लदुना\n\nलदुना गाँव लदुना कितना खूबसूरत नाम हेना जितना खूबसूरत इसका नाम है उतना ही खूबसूरत ये गाँव है और उतने ही अच्छे लोग यहाँ निवास करते है।\nलदुना मध्यप्रदेश के मन्दसौर जिले के सीतामउ तहसील के अंतर्गत आता है लोकप्रियता की दृष्टि से कहे तो इस गाँव का कोई जवाब नही।\nइस गांव का की खुब्सुरती है यहाँ का तालाब इतिहास में चर्चित यह गाँव प्ताचिं से ही उन्नति की और है इसका प्रमाण है यहाँ का गढ़ क्यों की महान राजा रघुवीर सिंह यही के थे।\nइस दृष्टि से यहाँ पर्यटक घूमने भी आते है।।\nगाँव में हाईवे निकला हुआ है जो सीधा भोपाल की और जाता है।\nऔर गाँव का मनोहारी दर्शन सबको लुभाता है गाँव के चारों और मंदिर और शिवालय है जो हिंदुत्व की एकता का प्रमाण है।\nइस गाँव का संगठन भी बहुत सक्रिय है। \nइस गाँव की स्टेट बैंक भी बहुत पुरानी है जब सीतामउ में भी बैंक नही थी \nसर्व सुविधा युक्त है यह गाँव", "id": "686473", "title": "लदुना"}
{"url": "https://hi.wikipedia.org/wiki?curid=686514", "text": "तुरही\n\nतुरही एक वाद्य-यंत्र है। इसे सामान्यतः मांगलिक पर्वों पर बजाया जाता है।\n", "id": "686514", "title": "तुरही"}
{"url": "https://hi.wikipedia.org/wiki?curid=686534", "text": "चौधरी सरवन कुमार हिमाचल प्रदेश कृषि विश्वविद्यालय\n\nचौधरी सरवन कुमार हिमाचल प्रदेश कृषि विश्वविद्यालय , पालमपुर में स्थित एक कृषि विश्वविद्यालय है।इसकी स्थापना नवम्बर १९७८ में हुई थी। इस विश्वविद्यालय का ध्यानबिन्दु मुख्यतः पहाड़ी क्षेत्रों से सम्बन्धित कृषि पर है। यह विश्वविद्यालय भारतीय कृषि अनुसंधान परिषद तथा राष्ट्रीय प्रत्यायन बोर्ड (National Board of Accreditation) से मान्यताप्राप्त है।\n\n", "id": "686534", "title": "चौधरी सरवन कुमार हिमाचल प्रदेश कृषि विश्वविद्यालय"}
{"url": "https://hi.wikipedia.org/wiki?curid=686573", "text": "ताम्र पाषाण युग (चाल्कोलिथिक)\n\nताम्र पाषाण युग या तांबा युग (अंग्रेजी: चाल्कोलिथिक, यूनानी: χαλκός khalkós, \"ताम्र\" और λίθος líthos, \"पाषाण\") यह नवपाषाण युग के बाद शुरू होता है लगभग ५००० ईसापूर्व के आस पास साथ ही इसे कांस्य युग का ही एक भाग माना जाता है। इस काल में मनुष्य पत्थर के औजार से तांबे के औजार उपयोग करने लग गया था। \n\n", "id": "686573", "title": "ताम्र पाषाण युग (चाल्कोलिथिक)"}
{"url": "https://hi.wikipedia.org/wiki?curid=686598", "text": "मार्गरेट ट्रूडो\n\nमार्गरेट जॉन सिनक्लेयर (जन्म सितम्बर 10, 1948) का जन्म वैंकुअर, ब्रिटिश कोलंबिया में हुआ था। अपने उपनाम ट्रुडो से ज्यादा जानी जाने वाली एक लेखिका, अदाकारा, फोटोग्राफर, पूर्व टीवी प्रस्तोता, कनाडा के पंद्रहवें प्रधानमंत्री पियर ट्रूडो की पूर्व पत्नी व वर्तमान (तेइसवें) प्रधानमंत्री जस्टिन ट्रूडो की माँ हैं। सन् २०१३ में उन्हें पश्चिमी ओंटारियो के विश्वविद्यालय से मानसिक बीमारी से लड़ाई के लिये किए गए कार्यों के लिये उन्हें कानून में मानक उपाधि प्रदान दी गई।\n", "id": "686598", "title": "मार्गरेट ट्रूडो"}
{"url": "https://hi.wikipedia.org/wiki?curid=686648", "text": "गूगल वॉयस खोज\n\nगूगल वॉयस खोज या आवाज के आधार पर खोज एक गूगल उत्पाद है, जोकि उपयोगकर्ताओं को एक मोबाइल फोन या कंप्यूटर पर बोलकर गूगल खोज का उपयोग करने की अनुमति देता है।\n", "id": "686648", "title": "गूगल वॉयस खोज"}
{"url": "https://hi.wikipedia.org/wiki?curid=686650", "text": "नर्तकी (मोहन जोदड़ो)\n\nनर्तकी यह एक कांस्य मूर्ति है जो मोहनजोदड़ो से प्राप्त हुई थी जो सिन्धु घाटी की सभ्यता का एक स्थल है। माना जाता है की इसे २५०० ईसापूर्व के आसपास बनाया गया होगा। मोहनजोदड़ो के एक घर से एक और कांस्य मूर्ति प्राप्त हुई थी जो लगभग इसी की तरह है। भिर्दाना में एक मिटटी के बर्तन पर भी नर्तकी का भित्तिचित्र मिला है। इस मूर्ति की उंचाई १०.५ सेन्टीमीटर है। यह मोहनजोदड़ो के 'एच आर क्षेत्र' में १९२६ में अर्नेस्ट मैके को प्राप्त हुई थी। यद्यपि यह मूर्ति नृत्य मुद्रा में नहीं है फिर भी 'नर्तकी' इसलिये कहा गया क्योंकि इसकी सजावट से लगता है कि इसका व्यवसाय नृत्य होगा। इसके शरीर पर वस्त्र नहीं हैं किन्तु इसके एक हाथ में ऊपर तक चूड़ियाँ हैं।\n", "id": "686650", "title": "नर्तकी (मोहन जोदड़ो)"}
{"url": "https://hi.wikipedia.org/wiki?curid=686693", "text": "भारत में अधर्म\n\nअनीश्वरवाद और अज्ञेयवाद का भारत में लम्बा इतिहास है। बौध, जैन तथा हिन्दू धर्म के कुछ वर्ग अनीश्वरवाद को अपनी स्वीकृति प्रदान कर चुके हैं। भारत ने कई उल्लेखनीय नास्तिक राजनेता और समाज-सेवक पैदा किए हैं। \n\n2012 के डब्ल्यू-आई-एन गैलल धर्म और अनीश्वरवाद रिपोर्ट के अनुसार, 81% धार्मिक हैं, 13% धार्मिक नहीं हैं। 3% आश्वस्त रूप से नास्तिक हैं जबकि 3% ने उत्तर नहीं दिया।\n", "id": "686693", "title": "भारत में अधर्म"}
{"url": "https://hi.wikipedia.org/wiki?curid=686720", "text": "सैफ़ई\n\nसैफ़ई (अंग्रेजी: Saifai), उत्तर प्रदेश के इटावा जिले में स्थित एक गाँव है। यह इटावा जिले की एक तहसील और विकास खंड भी है। यह मुलायम सिंह यादव, समाजवादी पार्टी के संस्थापक अध्यक्ष, निवर्तमान रक्षा मंत्री और निवर्तमान मुख्यमंत्री, उत्तर प्रदेश का जन्मस्थान भी है।\n\nसैफ़ई, मैनपुरी और इटावा के बीच स्थित है। इसके और मैनपुरी के बीच की दूरी 33 किलोमीटर है और इटावा से इसकी दूरी 20 किलोमीटर है।\n\nसैफ़ई, उत्तर प्रदेश के इटावा जिले की एक तहसील और विकास खंड(ब्लॉक) भी है। सैफ़ई विकास खंड में लगभग 60 गाँव आते है। सैफई विकास खंड जसवंतनगर विधानसभा क्षेत्र और मैनपुरी लोक सभा निर्वाचन क्षेत्र के अंतर्गत आता है लेकिन यह इटावा जिले का एक हिस्सा है।\n\n\n\n\n2015 में अपनी तरह के पहले खेल विश्वविद्यालय की स्थापना का कार्य भी सैफई शुरू हुआ है।\n\n\n\n\n\n\nसैफई गाँव एक चार लेन के राज्य राजमार्ग (एसएच 83) द्वारा मैनपुरी और इटावा से जुड़ा हुआ है। प्रस्तावित आगरा-लखनऊ एक्सप्रेसवे जो सैफई से गुजर रहा है इसे दिल्ली, आगरा, फिरोजाबाद, कन्नौज और लखनऊ से कम समय मे जोड़ेगा।\n\nसैफई में एक हवाई पट्टी स्थित है। यहा से केवल चार्टर्ड उड़ानों का संचालन होता है।\n\n2015 में भारतीय वायु सेना के मिराज 2000 विमान ने एक युद्ध की तरह आपात स्थिति के मामले में इस हवाई अड्डे के संभावित विकास के लिए आधार का परीक्षण किया था।\nमैनपुरी और इटावा के मध्य रेलवे लाइन का निर्माण हो रहा है जो सैफई से गुजर रही है।\n\n2011 की जनगणना के अनुसार, सैफई कुल 1481 परिवारों के साथ इटावा जिले, उत्तर प्रदेश में स्थित एक बड़ा गांव है। जनगणना के अनुसार यहा की कुल आबादी 7141 है जिसमे से 3917 पुरुष तथा 3224 महिलाएं हैं।\n\nसैफई में उत्तर प्रदेश की तुलना में उच्च साक्षरता दर है। 2011 में, सैफई गांव की साक्षरता दर उत्तर प्रदेश के 67.68% की तुलना में 82.44% थी। महिला साक्षरता दर 74.00% थी, जबकि सैफई में पुरुष साक्षरता 89.27% है।\n\nसैफई मे हरियाणा के पहलवान चंदगी राम के नाम पर बना चंदगी राम खेल स्टेडियम, एक अंतरराष्ट्रीय स्तर के खेल परिसर है। 2006 में जब मुलायम सिंह यादव मुख्यमंत्री थे तब एक अंतरराष्ट्रीय क्रिकेट स्टेडियम का काम प्रारम्भ हुआ था। लेकिन इस परियोजना के पूरा नहीं किया जा सका और बाद में निर्माण कार्य कथित विसंगतियों मे फंस गया। सरकार ने अब इस परियोजना में नई जान डालने का फैसला किया है।\n\nसैफई महोत्सव एक वार्षिक विवादास्पद महोत्सव है। यह हिन्दी फिल्मो के सितारो के प्रतिभाग की वजह से अखबारो की सुर्ख़ियो मे रहता है।\n\n", "id": "686720", "title": "सैफ़ई"}
{"url": "https://hi.wikipedia.org/wiki?curid=686747", "text": "कनाडा की लिबरल पार्टी का नेतृत्व चुनाव, २०१३\n\nकनाडा की लिबरल पार्टी का नेतृत्व चुनाव २०१३ में तब लड़ा गया जब पूर्व अध्यक्ष माइकल इग्नैटिफ़ ने 3 मई 2011 को पार्टी के कनाडा के संघीय चुनावों में खराब प्रदर्शन के बाद इस्तीफ़े की पेशकश कर दी। 25 मई, 2011 को बॉब रे को अंतरिम अध्यक्ष चुना गया। अप्रैल 14, 2013 को ओटावा में पार्टी ने जस्टिन ट्रूडो को अपना नया नेता व अध्यक्ष चुना। पहले यह चुनाव २८-२९ अक्तूबर २०११ को ही होने वाला था लेकिन लिबरल दल के तमाम सांसद व नेता हाल ही में हुए चुनावों के बाद इतने जल्दी कोई चुनाव नही चाहते थे और किसी अंतरिम नेतृत्व के निर्देशन में दल को हार से उबारना चाहते थे। इसके बाद एक आंतरिक संविधान संसोधन करके चुनावों को १ मार्च से ३० जून २०१३ तक के लिये टाल दिया गया।\n\n<nowiki>*</nowiki>हर संघीय चुनावी जिले के 100 अंक होते हैं, जिनका निर्धारण जिले में निर्वाचकों (वोटरों) द्वारा किया जाता है।\n", "id": "686747", "title": "कनाडा की लिबरल पार्टी का नेतृत्व चुनाव, २०१३"}
{"url": "https://hi.wikipedia.org/wiki?curid=686768", "text": "सार्वजनिक क्षेत्रक उपक्रम (भारत)\n\nभारत में सरकारी उपक्रमों को सार्वजनिक क्षेत्रक उपक्रम (public sector undertaking (PSU) या public sector enterprise) कहते हैं। इन उपक्रमों का स्वामी भारत सरकार या कोई राज्य सरकार (जैसे उत्तर प्रदेश सरकार), या दोनों होते हैं। इसके लिये आवश्यक है कि आधे से अधिक अंश (शेयर) सरकार के पास हों। \n\nकेन्द्रीय सार्वजनिक क्षेत्रक उपक्रमों का प्रशासन भारत सरकार के भारी उद्योग एवं लोक उद्यम मंत्रालय द्वारा किया जाता है।\n\n\n", "id": "686768", "title": "सार्वजनिक क्षेत्रक उपक्रम (भारत)"}
{"url": "https://hi.wikipedia.org/wiki?curid=686776", "text": "भारत के सार्वजनिक क्षेत्रक बैंक\n\nभारत में उन बैंकों को सार्वजनिक क्षेत्रक बैंक (Public Sector Banks (PSBs)) कहते हैं जिनमें ५०% से अधिक अंश (शेयर) किसी सरकार (केन्द्र सरकार या राज्य सरकार) के पास हों। इन बैंकों के शेयर शेयर बाजार (stock exchanges) में लिस्टेड होते हैं। भारत में सार्वजनिक क्षेत्रक बैंकों की संख्या 27 है। (21 राष्ट्रीयकृत बैंक + 6 स्टेट बैंक समूह (SBI + 5 सहयोगी बैंक))\n\n", "id": "686776", "title": "भारत के सार्वजनिक क्षेत्रक बैंक"}
{"url": "https://hi.wikipedia.org/wiki?curid=686788", "text": "ग्रामगीता\n\nग्रामगीता, तुकडोजी महाराज द्वारा मराठी भाषा में रचित एक महाकाव्य है जिसमें भारतीय ग्राम्य जीवन के विविध पक्षों का चित्रण है। यह काव्य ग्रामीण समुदाय के विकास के लिये एक आदर्श सन्दर्भ ग्रन्थ है।\n\nतुकडोजी महाराज जानते थे कि भारत गांवों में बसता है, अतः उसको वह स्वर्ग बनाना चाहते थे। ऋग्वेद का ‘विश्वपुष्टे ग्रामे अस्मिन्ननातुराम्’ को उन्होंने प्रेरणा ही मान लिया था।\n\nग्रामगीता के कुछ अंश\n\n\n", "id": "686788", "title": "ग्रामगीता"}
{"url": "https://hi.wikipedia.org/wiki?curid=686795", "text": "स्पेस एक्स पुन: प्रयोज्य प्रक्षेपण प्रणाली\n\nस्पेस एक्स पुन: प्रयोज्य प्रक्षेपण प्रणाली स्पेस एक्स द्वारा विकसित की गई एक पुन: प्रयोज्य प्रक्षेपण प्रणाली है। 21 दिसंबर 2015 को स्पेस एक्स ने फाल्कन 9 प्रक्षेपण यान के पहले चरण के बूस्टर को प्रक्षेपण के बाद फिर से जमीन पर उतारा।\n", "id": "686795", "title": "स्पेस एक्स पुन: प्रयोज्य प्रक्षेपण प्रणाली"}
{"url": "https://hi.wikipedia.org/wiki?curid=686797", "text": "मिथिला के राजाओं की सूची\n\nभारतीय साहित्यिक स्रोतों में अत्यन्त प्राचीन काल तक के मिथिला के शासकों के नाम प्राप्त होते हैं। इनमें से विदेह (जनक) वंशीय राजाओं के लिए तो वाल्मीकीय रामायण एवं पुराणों पर निर्भर रहना पड़ता है, परन्तु इनके बाद के शासकों के विवरण के लिए बहुत-कुछ प्रामाणिक ऐतिहासिक स्रोत उपलब्ध हैं।\n\nवाल्मीकीय रामायण में जनक की वंश परम्परा दी गयी है। रामायण में सीरध्वज जनक स्वयं ही अपने पूर्वज राजाओं के नाम दशरथ को बताते हैं। वाल्मीकीय रामायण के अनुसार मिथिला पर रामायण काल तक निम्नलिखित राजाओं ने शासन किया-\n\n\nरामायण काल तक के विदेह (जनक) वंशीय राजाओं के नाम वाल्मीकीय रामायण में स्पष्टतया उल्लिखित रहने के कारण पुराणों की अपेक्षा वे नाम ही स्वीकार्य हैं, परन्तु सीरध्वज जनक के बाद के राजाओं के नाम स्वाभाविक रूप से वाल्मीकीय रामायण में न होने के कारण पुराणों का सहारा लेना पड़ता है। इनमें सर्वाधिक प्राचीन पुराणों में से एक तथा अपेक्षाकृत सुसंगत श्रीविष्णु पुराण का आधार अधिक उपयुक्त है। सीरध्वज के पुत्र भानुमान् से लेकर कृति (अन्तिम) तक कुल 32 राजाओं के नाम श्रीविष्णु पुराण में दिये गये हैं और उन्हें स्पष्ट रूप से 'मैथिल' (इत्येते मैथिला:) कहा गया है।\n\n1.भानुमान्\n\n2.शतद्युम्न\n\n3.शुचि\n\n4.ऊर्जनामा\n\n5.शतध्वज\n\n6.कृति\n\n7.अञ्जन\n\n8.कुरुजित्\n\n9.अरिष्टनेमि\n\n10.श्रुतायु\n\n11.सुपार्श्व\n\n12.सृञ्जय\n\n13.क्षेमावी\n\n14.अनेना\n\n15.भौमरथ\n\n16.सत्यरथ\n\n17.उपगु\n\n18.उपगुप्त\n\n19.स्वागत\n\n20.स्वानन्द\n\n21.सुवर्चा\n\n22.सुपार्श्व\n\n23.सुभाष\n\n24.सुश्रुत\n\n25.जय\n\n26.विजय\n\n27.ऋत\n\n28.सुनय\n\n29.वीतहव्य\n\n30.धृति\n\n31.बहुलाश्व\n\n32.कृति\n\n(लगभग 1080 ई. से 1324 ई. तक)\n\nविदेह राजतंत्र तथा बज्जि महासंघ के विघटन के समय से लेकर कर्णाट वंश के प्रतिष्ठाकाल से पहले तक मिथिला का इतिहास निरन्तर पराजय तथा दासता का इतिहास रहा। कर्णाट वंश, जिसे 'सिमराँव राजवंश' के नाम से भी जाना जाता है, की स्थापना के रूप में उस नवयुग का सूत्रपात हुआ जो राज्य-निर्माण, महान् उपलब्धि तथा गौरव-गाथा का युग साबित हुआ।\n\n1.नान्यदेव (पूर्व राजधानी - नान्यपुर। बाद में 'सिमराँव' में राजधानी। 'सिमराँव' में निर्मित किला पर अंकित तिथि 18 जुलाई 1097 ई. सिद्ध होती है। स्पष्ट है कि शासन इससे पहले भी रहा होगा।)\n\n2.मल्लदेव (अल्पकालिक शासन। राजधानी - 'भीठ भगवानपुर'।)\n\n3.गंगदेव - 1147 ई. से 1187 ई. तक। इन्होंने वर्तमान मधुबनी जिले के अंधराठाढ़ी में विशाल गढ़ बनवाया था।\n\n4.नरसिंह देव - 1187 ई. से 1225 ई. तक।\n\n5.रामसिंह देव - 1225 ई. से 1276 ई. तक।\n\n6.शक्ति (शक्र) सिंह देव - 1276 ई. से 1296 ई. तक। इनके बाद युवराज के अवयस्क होने से उनके नाम पर 1303 ई. तक मंत्रिपरिषद का शासन रहा।\n\n7.हरिसिंह देव - 1303 ई. से 1324 ई. तक। मुसलमानी आक्रमण से नेपाल पलायन।\n\n(लगभग 1353 ई. से 1526 ई. तक)\n\nकर्णाटवंशी अंतिम मिथिलेश हरिसिंह देव के नेपाल पलायन के बाद करीब 30 वर्ष तक मिथिला के राजनीतिक मंच पर अराजकता तथा नृशंसता का ताण्डव होते रहा। सुल्तान फिरोजशाह तुगलक के प्रथम बंगाल आक्रमण के समय ओइनवार ब्राह्मण (ठाकुर) राजवंश के कामेश्वर ठाकुर को मिथिला (तिरहुत) का शासनाधिकार दे दिया गया।\n\n1.कामेश्वर ठाकुर - 1354 ई., अल्पकाल। आरंभिक समय में राजधानी 'ओइनी' (अब 'बैनी') गाँव।\n\n2.भोगीश्वर (भोगेश्वर) ठाकुर - 1354 ई. से 1360 ई. तक।\n\n3.ज्ञानेश्वर (गणेश्वर) ठाकुर - 1360-1371.\n\n4.कीर्तिसिंह देव - 1402 ई. से 1410 ई. तक। इनके समय तक मिथिला राज्य विभाजित था। दूसरे भाग पर भवसिंह का शासन था।\n5.भवसिंह देव (भवेश) - 1410 ई., अल्पकाल। ये अविभाजित मिथिला के प्रथम ओइनवार शासक हुए। इस रूप में इनका शासन अल्पकाल के लिए ही रहा। इन्होंने अपने नामपर भवग्राम (वर्तमान मधुबनी जिले में) बसाया था। (इनके समय में मिथिला के किंवदंती पुरुष बन चुके गोनू झा विद्यमान थे। महान् दार्शनिक गंगेश उपाध्याय भी इसी समय के रत्न थे।)\n\n6.देव सिंह - 1410-1413 [इन्होंने ओइनी तथा भवग्राम को छोड़कर अपने नाम पर दरभंगा के निकट वाग्मती किनारे 'देवकुली' (देकुली) गाँव बसाकर वहाँ राजधानी स्थापित किया।]\n\n7.शिवसिंह देव (विरुद 'रूपनारायण)- 1413 से 1416 तक। (मात्र 3 वर्ष 9 महीने) इन्होंने अपनी राजधानी 'देकुली' से हटाकर 'गजरथपुर'/ शिवसिंह पुर में स्थापित किया, जो दरभंगा से 4-5 मील दूर दक्षिण-पूर्व में है। दरभंगा में भी वाग्मती किनारे इन्होंने किला बनवाया था। उस स्थान को आज भी लोग किलाघाट कहते हैं। 1416 ई.(पूर्वोक्त मत से 1406 ई.) में जौनपुर के सुलतान इब्राहिम शाह की सेना गयास बेग के नेतृत्व में मिथिला पर टूट पड़ी थी। दूरदर्शी महाराज शिवसिंह ने अपने मित्रवत् कविवर विद्यापति के संरक्षण में अपने परिवार को नेपाल-तराई में स्थित राजबनौली के राजा पुरादित्य 'गिरिनारायण' के पास भेज दिया। स्वयं भीषण संग्राम में कूद पड़े। मिथिला की धरती खून से लाल हो गयी। शिवसिंह का कुछ पता नहीं चल पाया। उनकी प्रतीक्षा में 12 वर्ष तक लखिमा देवी येन-केन प्रकारेण शासन सँभालती रही।\n\n8.लखिमा रानी - 1416-17 से 1428-29 तक। (अत्यन्त दुःखद समय के बावजूद कविवर विद्यापति के सहयोग से शासन-प्राप्ति एवं संचालन।)\n\n9.पद्म सिंह - 1429-1430 .\n\n10.रानी विश्वास देवी - 1430-1442. (राजधानी- विसौली)\n\n11.हरसिंह देव( शिवसिंह तथा पद्म सिंह के चाचा) - 1443 से 1444 तक।\n\n12.नरसिंह देव - 1444 से 1460/62 तक।\n\n13.धीर सिंह - 1460/62 से । इनके बाद इनके भाई भैरव सिंह राजा हुए।\n\n14.भैरव सिंह - उपशासन धीर सिंह के समय से ही। मुख्य शासन संभवतः 1480 के लगभग से। (उपनाम - रूपनारायण। बाद में 'हरिनारायण' विरुद धारण किया।) इन्होंने अपनी राजधानी वर्तमान मधुबनी जिले के बछौर परगने के 'बरुआर' गाँव में स्थापित किया था। वहाँ अभी भी मिथिला में अति प्रसिद्ध 'रजोखर' तालाब है, जिसके बारे में मिथिला में लोकोक्ति प्रसिद्ध है :-\n\"पोखरि रजोखरि और सब पोखरा।\nराजा शिवसिंह और सब छोकरा।।\"\n\n15.रामभद्रसिंह देव - 1488/90 से 1510 तक। इन्होंने अपनी राजधानी पुनः अपने पूर्वज शिवसिंह देव की राजधानी से करीब 2 मील पूरब में अपने नाम पर बसाये गये 'रामभद्र पुर' में स्थानान्तरित किया। अब इसके पास रेलवे स्टेशन है।\n\n16.लक्ष्मीनाथसिंह देव - 1510 से 1525 तक। इनका उपनाम कंसनारायण था। ये अपने पूर्वजों के विपरीत दुर्गुणी थे। इनके साथ ही इस राजवंश के शासन का भी अंत हो गया।\n\nराजा पृथ्वीनारायण सिंह देव (1436-37 ई., चम्पारण में)\n\nराजा शक्तिसिंह देव\n\nराजा मदनसिंह देव\n\nनृप नारायण-सुत नृप अमर सिंह (1500 ई. के आसपास)\n\nउग्रसेन सिंह\n\nगज सिंह (इन्हें शाहजहाँ ने 'राजा' की उपाधि दी थी। इनके पूर्ववर्ती सात पीढ़ियों के नाम मालूम हैं, परन्तु शासन की स्थापना इनके पिता ने ही की थी।)\n\nदिलीप सिंह\n\nध्रुव सिंह\n\nयुगलकिशोर सिंह - 1773 ई. में।\n\nवीरकेश्वर सिंह\n\nआनन्दकेश्वर सिंह - 1816 में। (विलियम बेंटिक ने इन्हें 'महाराजा बहादुर' का विरुद दिया था।)\n\nनवलकेश्वर सिंह\n\nराजेन्द्रकेश्वर सिंह - 1855 में। सन् 1857 के विद्रोह में इन्होंने शाहाबाद के वीर कुअँर सिंह के विपरीत अंग्रेजों का साथ दिया। इसके पुरस्कारस्वरूप अंग्रेजों ने इन्हें और इनके पुत्र को भी 'महाराजा बहादुर' का विरुद दिया।\n\nहरेन्द्रकेश्वर सिंह (मृत्यु 1893 ई. में) इनकी बड़ी रानी की 1896 में मृत्यु के बाद राज 'कोर्ट ऑफ वार्ड्स' के अधीन चला गया।\n\n\n1.महेश ठाकुर - 1556-1569 ई. तक। इनकी राजधानी वर्तमान मधुबनी जिले के भउर (भौर) ग्राम में थी, जो मधुबनी से करीब 10 मील पूरब लोहट चीनी मिल के पास है।\n\n2.गोपाल ठाकुर - 1569-1581 तक। इनके काशी-वास ले लेने के कारण इनके अनुज परमानन्द ठाकुर गद्दी पर बैठे।\n\n3.परमानन्द ठाकुर - (इनके पश्चात इनके सौतेले भाई शुभंकर ठाकुर सिंहासन पर बैठे।)\n\n4.शुभंकर ठाकुर - (इन्होंने अपने नाम पर दरभंगा के निकट शुभंकरपुर नामक ग्राम बसाया।) इन्होंने अपनी राजधानी को मधुबनी के निकट भउआरा (भौआरा) में स्थानान्तरित किया।\n\n5.पुरुषोत्तम ठाकुर - (शुभंकर ठाकुर के पुत्र) - 1617-1641 तक।\n\n6.सुन्दर ठाकुर (शुभंकर ठाकुर के सातवें पुत्र) - 1641-1668 तक।\n\n7.महिनाथ ठाकुर - 1668-1690 तक। ये पराक्रमी योद्धा थे। इन्होंने मिथिला की प्राचीन राजधानी सिमराओं परगने के अधीश्वर सुगाओं-नरेश गजसिंह पर आक्रमण कर हराया था।\n\n8.नरपति ठाकुर (महिनाथ ठाकुर के भाई) - 1690-1700 तक।\n\n9.राजा राघव सिंह - 1700-1739 तक। (इन्होंने 'सिंह' की उपाधि धारण की।) इन्होंने अपने प्रिय खवास वीरू कुर्मी को कोशी अंचल की व्यवस्था सौंप दी थी। शासन-मद में उसने अपने इस महाराज के प्रति ही विद्रोह कर दिया। महाराज ने वीरतापूर्वक विद्रोह का शमन किया तथा नेपाल तराई के पँचमहाल परगने के उपद्रवी राजा भूपसिंह को भी रण में मार डाला। इनके ही कुल के एक कुमार एकनाथ ठाकुर के द्वेषवश उभाड़ने से बंगाल-बिहार के नवाब अलीवर्दी खाँ इन्हें सपरिवार बन्दी बनाकर पटना ले गया तथा बाद में भाद्रपद शुक्ल चतुर्थी को कर निर्धारित कर मुक्त कर दिया। माना गया है कि इसी कारण मिथिला में यह तिथि पर्व-तिथि बन गयी और इस तिथि को कलंकित होने के बावजूद चन्द्रमा की पूजा होने लगी। मिथिला के अतिरिक्त भारत में अन्यत्र कहीं चौठ-चन्द्र नहीं मनाया जाता है। यदि कहीं है तो मिथिलावासी ही वहाँ रहने के कारण मनाते हैं।\n\n10.राजा विसुन(विष्णु) सिंह - 1739-1743 तक।\n\n11.राजा नरेन्द्र सिंह (राघव सिंह के द्वितीय पुत्र) - 1743-1770 तक। इनके द्वारा निश्चित समय पर राजस्व नहीं चुकाने के कारण अलीवर्दी खाँ ने पहले पटना के सूबेदार रामनारायण से आक्रमण करवाया। यह युद्ध रामपट्टी से चलकर गंगदुआर घाट होते हुए झंझारपुर के पास कंदर्पी घाट के पास हुआ था। बाद में नवाब की सेना ने भी आक्रमण किया। तब नरहण राज्य के द्रोणवार ब्राह्मण-वंशज राजा अजित नारायण ने महाराजा का साथ दिया था तथा लोमहर्षक युद्ध किया था। इन युद्धों में महाराज विजयी हुए पर आक्रमण फिर हुए।\n\n12.रानी पद्मावती - 1770-1778 तक।\n\n13.राजा प्रताप सिंह (नरेन्द्र सिंह का दत्तक पुत्र) - 1778-1785 तक। इन्होंने अपनी राजधानी को भौआरा से झंझारपुर में स्थानान्तरित किया।\n\n14.राजा माधव सिंह (प्रताप सिंह का विमाता-पुत्र) - 1785-1807 तक। इन्होंने अपनी राजधानी झंझारपुर से हटाकर दरभंगा में स्थापित की। लार्ड कार्नवालिस ने इनके शासनकाल में जमीन की दमामी बन्दोबस्ती करवायी थी।\n\n15.महाराजा छत्र सिंह - 1807-1839 तक। इन्होंने 1814-15 के नेपाल-युद्ध में अंग्रेजों की सहायता की थी। हेस्टिंग्स ने इन्हें 'महाराजा' की उपाधि दी थी।\n\n16.महाराजा रुद्र सिंह - 1839-1850 तक।\n\n17.महाराजा महेश्वर सिंह - 1850-1860 तक। इनकी मृत्यु के पश्चात् कुमार लक्ष्मीश्वर सिंह के अवयस्क होने के कारण दरभंगा राज को कोर्ट ऑफ वार्ड्स के तहत ले लिया गया। जब कुमार लक्ष्मीश्वर सिंह बालिग हुए तब अपने पैतृक सिंहासन पर आसीन हुए।\n\n18.महाराजा लक्ष्मीश्वर सिंह - 1880-1898 तक। ये काफी उदार, लोक-हितैषी, विद्या एवं कलाओं के प्रेमी एवं प्रश्रय दाता थे। रमेश्वर सिंह इनके अनुज थे।\n\n19.महाराजाधिराज रमेश्वर सिंह - 1898-1929 तक। इन्हें ब्रिटिश सरकार की ओर से 'महाराजाधिराज' का विरुद दिया गया तथा और भी अनेक उपाधियाँ मिलीं। अपने अग्रज की भाँति ये भी विद्वानों के संरक्षक, कलाओं के पोषक एवं निर्माण-प्रिय अति उदार नरेन्द्र थे। इन्होंने भारत के अनेक नगरों में अपने भवन बनवाये तथा अनेक मन्दिरों का निर्माण करवाया। वर्तमान मधुबनी जिले के राजनगर में इन्होंने विशाल एवं भव्य राजप्रासाद तथा अनेक मन्दिरों का निर्माण करवाया था। यहाँ का सबसे भव्य भवन (नौलखा) 1926 ई. में बनकर तैयार हुआ था, जिसके आर्चिटेक डाॅ. एम.ए.कोर्नी (Dr. M.A. KORNI) थे। ये अपनी राजधानी दरभंगा से राजनगर लाना चाहते थे लेकिन कुछ कारणों से ऐसा न हो सका, जिसमें कमला नदी में भीषण बाढ़ से कटाई भी एक मुख्य कारण था। जून 1929 में इनकी मृत्यु हो गयी। ये भगवती के परम भक्त एवं तंत्र-विद्या के ज्ञाता थे।\n\n20.महाराजाधिराज कामेश्वर सिंह - पिता के निधन के बाद ये गद्दी पर बैठे। इन्होंने अपने भाई राजा बहादुर विश्वेश्वर सिंह को अपने पूज्य पिता द्वारा निर्मित राजनगर का विशाल एवं दर्शनीय राजप्रासाद देकर उस अंचल का राज्य-भार सौंपा था। 1934 के भीषण भूकम्प में अपने निर्माण का एक दशक भी पूरा होते न होते राजनगर के वे अद्भुत नक्काशीदार वैभवशाली भवन क्षतिग्रस्त हो गये।\n\n\n1.HISTORY OF MITHILA - Upendra Thakur; Mithika Institute, Darbhanga; Second Edition-1988.\n\n2.मिथिलाक इतिहास - उपेन्द्र ठाकुर; मैथिली अकादमी, पटना; द्वितीय संस्करण-1992.\n\n3.मिथिला का इतिहास - डाॅ. रामप्रकाश शर्मा, कामेश्वर सिंह संस्कृत वि.वि.दरभंगा; तृतीय संस्करण-2016.\n\n4.मिथिलाभाषामय-इतिहास - म.म. मुकुन्द झा बख्शी ; विद्याविलास प्रेस, बनारस ; प्रथम संस्करण।\n\n5.ऐतिहासिक स्थानावली - विजयेन्द्र कुमार माथुर; राजस्थान हिन्दी ग्रन्थ अकादमी, जयपुर; द्वितीय संस्करण-1990.\n\n6.विद्यापति पदावली (प्रथम खण्ड) की भूमिका - शशिनाथ झा ; बिहार राष्ट्रभाषा परिषद, पटना; द्वितीय संस्करण-1972.", "id": "686797", "title": "मिथिला के राजाओं की सूची"}
{"url": "https://hi.wikipedia.org/wiki?curid=686799", "text": "महेंद्रगढ़ (छत्तीसगढ़)\n\nमहेन्द्रगढ़, छत्तीसगढ़ के कोरिया जिले की एक नगरपालिका है। यह छत्तीसगढ़ और मध्य प्रदेश की सीमा पर स्थित है।\n", "id": "686799", "title": "महेंद्रगढ़ (छत्तीसगढ़)"}
{"url": "https://hi.wikipedia.org/wiki?curid=686818", "text": "लोकसभा सीटों के आधार पर भारत के राज्यों और संघ क्षेत्रों की सूची\n\nयह सूची भारत के राज्यों और केन्द्र-शासित प्रदेशों को लोकसभा सीटों के आधार पर क्रमित करती है। इस सूची में निर्वाचन क्षेत्रों के प्रकार परिसीमन आदेश 2008 के आधार पर विभाजित हैं।\n\n", "id": "686818", "title": "लोकसभा सीटों के आधार पर भारत के राज्यों और संघ क्षेत्रों की सूची"}
{"url": "https://hi.wikipedia.org/wiki?curid=686821", "text": "कोल्हापुर रियासत\n\nकोल्हापुर रियासत (१७०७ से १९४९) एक ब्रिटिश भारत के समय भारतीय मराठा राजकीय रियासत थीं। जो कि दक्कन विभाग के अंतर्गत आती थी। यह मराठा साम्राज्य का चौथी सबसे महत्वपूर्ण रियासत थी। इनके अलावा ये\nरियासतें थी - बड़ोदा रियासत ,ग्वालियर रियासत और इंदौर रियासत। इस रियासत में भोंसले राजवंश के शासक १९ तोपों की सलामी के हकदार थे। इस प्रकार कोल्हापुर भी एक १९ तोपों के राज्य के रूप में जाना जाता था। कोल्हापुर रियासत के राज्य का झंडा एक निगल पूंछ नारंगी पताका था।\n", "id": "686821", "title": "कोल्हापुर रियासत"}
{"url": "https://hi.wikipedia.org/wiki?curid=686832", "text": "ज़ूटोपिआ\n\nज़ूटोपिआ (अंग्रेज़ी: \"Zootopia\"; यूरोप में ज़ूट्रोपोलिस, \"Zootropolis\") एक अमेरिकी ३डी कंप्यूटर एनिमेटेड एक्शन-कॉमेडी फ़िल्म है। 2016 में जारी होने वाली यह फ़िल्म वॉल्ट डिज्नी एनिमेशन स्टूडियो द्वारा निर्मित की गई ५५वीं एनिमेटेड फ़िल्म है।\n\nफ़िल्म के निर्देशक बायरन हावर्ड हैं। रिच मूर सहायक निर्देशक हैं - इस रूप में यह उनकी पहली फ़िल्म है। जेनिफ़र गुडविन और जेसन बेटमैन ने पात्रों को आवाज़ प्रदान की है। यह फ़िल्म उत्तरी अमेरिका में ४ मार्च २०१६ को वॉल्ट डिज्नी पिक्चर्स द्वारा जारी की जाने वाली है। इस वर्ष वॉल्ट डिज्नी एनिमेशन स्टूडियो की एक और फ़िल्म - \"मोआना\" - भी जारी की जाएगी। 2002 के उपरान्त ऐसा पहली बार हो रहा है की डिज्नी एक ही साल में दो फ़िल्में जारी कर रहा है।\n\nफिल्म बड़े पैमाने पर आलोचकों की प्रशंसा के साथ संयुक्त राज्य अमेरिका में मुलाकात की थी स्तुति के साथ इसके लिए आवाज अभिनय, एनीमेशन, लेखन, हास्य और समय पर विषयों और पूर्वाग्रह और रूढ़ियों के बारे में संदेश। नतीजतन, इस फिल्म के कई देशों में तोड़ने के बॉक्स ऑफिस पर सफलता के रिकॉर्ड करने के लिए खोला गया। \n\n\nपहला टीज़र ट्रेलर ११ जून, २०१५ पर वॉल्ट डिज्नी एनिमेशन स्टूडियो यूट्यूब पेज पर ऑनलाइन जारी किया गया था, और नाट्यरूप साथ पिक्सर के इनसाइड आउट। एक दूसरा टीज़र ट्रेलर, २३ नवंबर, २०१५, को वॉल्ट डिज्नी एनिमेशन स्टूडियो 'यूट्यूब पेज पर ऑनलाइन फिर से जारी किया गया था (और नाट्यरूप साथ पिक्सर के द गुड डायनासोर) फिल्म में जहां मुख्य पात्रों स्तनपायी वाहन (DMV के आधार पर) का एक विभाग मुठभेड़ के एक दृश्य की विशेषता स्लोथ्स द्वारा पूरी तरह से चला रहे हैं। आंकड़े जुडी होप्प्स और निक वाइल्ड की के लिए जारी किए गए थे डिज्नी इन्फिनिटी 3.0 पर १ मार्च, २०१६। \n\nएक डिजिटल विपणन कंपनी, मित्र देशों की एकीकृत मीडिया, डिज्नी द्वारा अनुबंधित किया गया था मेेतुप पर फररी फैनडोम के सदस्यों को बाहर तक पहुँचने के लिए, खुद की तस्वीरें, फिल्म हैशटैग के साथ, फिल्म के लिए वायरल विपणन के एक फार्म के रूप में सोशल मीडिया पर उनकी फुरसुइट्स में पोस्ट करने के लिए उन्हें प्रोत्साहित।\n\n", "id": "686832", "title": "ज़ूटोपिआ"}
{"url": "https://hi.wikipedia.org/wiki?curid=686910", "text": "ऐटॉपिक रोग\n\nऐटॉपिक रोग (Atopy या atopic syndrome) कुछ अतिसंवेदनशील एलर्जी होने की एक पूर्वानुकूलता (predisposition) है। \n", "id": "686910", "title": "ऐटॉपिक रोग"}
{"url": "https://hi.wikipedia.org/wiki?curid=686917", "text": "पूर्वी समय मंडल\n\n\"'पूर्वी समय मंडल\" () संयुक्त राज्य अमेरिका के सत्रह पूर्वी राज्यों, पूर्वी कनाडा के कुछ हिस्सों और मेक्सिको के क़्विनताना रू राज्य, मध्य अमेरिका में पनामा और कैरिबियाई द्वीपों में इस्तेमाल होने वाला समय मंडल है।\n\nवो क्षेत्र जो पूर्वी मानक समय (EST) का इस्तेमाल करते हैं यूटीसी से होते हैं। \n\nपूर्वी दिवालोक समय (EDT), जब बसंत ऋतु और गर्मियों में दिवालोक बचत समय का इस्तेमाल करते हैं तब यूटीसी से होते हैं।\n\n१९६६ के अमेरिकी एकसमान समय कानून के अनुसार दिवालोक बचत समय की शुरुवात अप्रैल के अंतिम रविवार से होनी थी औराक्तूबर के अंतिम रविवार तक चलनी थी। १९८७ में इस कानून में परिब्वर्तन करके दिबस की शुरुवात अप्रैल के पहले रविवार से कर दी गई।\n\nकनाडा के निम्नलिखित प्रान्त और क्षेत्र पूर्वी समय मंडल का हिस्सा हैं।\n\nकोलम्बिया जिला और सत्रह अन्य राज्य पूर्वी समय मंडल में स्थित हैं।\n\n\nछ: राज्य मध्य और पूर्वी समय मंडलों में बंटे हुए हैं।\n\nराजधानी वाशिंगटन डीसी और न्यूयॉर्क जैसे बड़े व राजनीतिक तथा आर्थिक रूप से महत्वपूर्ण शहरों के इस समय मंडल में होने की वजह से अमेरिका में किसी भी घटना के वर्णन के लिये इस समय को बहुत इस्तेमाल किया जाता है।\n\n\nबाहामास, केमन द्वीपसमूह और हैती आधिकारिक तौर पर सर्दियों में पूर्वी मानक समय और गर्मियों में पूर्वी दिवालोक बचत समय का इस्तेमाल करते हैं। क्यूबा भी अक्सर ऐसा ही करता है। तुर्क और कैकस द्वीपसमूह भी पहले इसी समय मंडल का इस्तेमाल करते थे लेकिन २०१५ में उन्होंने अटलांटिक समय मंडल अपना लिया।\n\nमध्य अमेरिका में पनामा भी पूर्वी मानक समय का पूरे वर्ष इस्तेमाल करता है।\n\n", "id": "686917", "title": "पूर्वी समय मंडल"}
{"url": "https://hi.wikipedia.org/wiki?curid=686942", "text": "ओटावा नागरिक अस्पताल\n\nओटावा नागरिक अस्पताल या The Ottawa Hospital, या L'Hôpital d'Ottawa ओटावा कनाडा में स्थित एक गैर लाभकारी जन विश्वविद्यालय व अस्पताल है। यह अस्पताल पहले के ग्रेस अस्पताल, रिवरसाइड अस्पताल, ओटावा जनरल अस्पताल व ओटावा नागरिक अस्पताल को मिलाकर बना है। १११७ बिस्तरों वाला और स्वास्थय विज्ञान संबंधि शिक्षा प्रदान करने वाला यह अस्पताल ओटावा का विश्वविद्यालय से मान्यता प्राप्त है। यहाँ पूर्वी ओंटारियो के दो में से एक ट्रॉमा केन्द्र भी है। \n", "id": "686942", "title": "ओटावा नागरिक अस्पताल"}
{"url": "https://hi.wikipedia.org/wiki?curid=686956", "text": "बहुमत की सरकार\n\nकिसी संसदीय व्यवस्था मे संसद या विधानसभा में सबसे ज्यादा सदस्यों वाले दल के द्वारा पूर्ण बहुमत जुटाकर बनाई गई सरकार को बहुमत की सरकार कहते हैं। बहुमत के लिये जरूरी आंकणों के होने की वजह से किसी अल्पमत की सरकार की तुलना में ये सरकार ज्यादा स्थायी होती है।\n\nबहुमत की सरकार के पास अपने प्रस्ताव पारित कराने के सबसे ज्यादा संभावनाएँ होती हैं, और इनके विधेयक कभी कभार ही सदन में हारते हैं। इसकी तुलना में एक अल्पमत की सरकार को अपने विधेयक पारित कराने और अपनी बात मनवाने के लिये लगातार साथी और विरोधी दलों से मोल-भाव करते रहना पड़ता है। ऐसे में भ्रष्टाचार की संभावनाएँ बलवती हो जाती हैं।\n\nशब्द \"बहुमत की सरकार\" किसी सदन में एक से अधिक समान विचार वाले दलों के गठबंधन वाली स्थायी सरकार को भी कह सकते हैं जहाँ किसी एक के समर्थन खींचने की संभावना नगण्य हो। ऐसा उदाहरण भारत में भाजपा और शिव सेना का है जो लगभग समान विचारधारा वाले दल हैं और दशकों से विभिन्न कार्यपालिकाओं में सम्मिलित सरकार चलाते हैं। फ़िलहाल २०१४ से २०१९ के लिये भारत में नरेंद्र मोदी के नेतृत्व वाले राष्ट्रीय जनतांत्रिक गठबंधन को बहुमत मिला है और २८२ की तुलना में इनके पास लोकसभा में ३३० से ज्यादा सीटें हैं।\n\nअन्य उदाहरण २०१०-१५ के दौरान यूनाइटेड किंगडम में मिलता है जहाँ कंज़र्वेटिव व लिबरल डेमोक्रैट दलों ने मिलकर बहुमत की सरकार चलायी। कंज़रवेटिवों ने २०१० के चुनावों में सबसे ज्यादा सीटें हासिल कीं लेकिन बहुमत की संख्या से पीछे रह गये। ऐसे में लिबरल डेमोक्रैट्स के साथ मिलकर उन्होंने हाउस ऑफ कॉमन्स में एक ठोस बहुमत की सरकार बना ली जो पांच साल की पूरी अवधि तक काम करती रही।\n\nपोलैंडः दक्षिणपंथी पार्टी को 'पूर्ण बहुमत'\nकश्मीरः बड़ी कठिन है डगर बहुमत की\n", "id": "686956", "title": "बहुमत की सरकार"}
{"url": "https://hi.wikipedia.org/wiki?curid=686969", "text": "वैंकूवर दक्षिण\n\nवैंकूवर दक्षिण () कनाडा के ब्रिटिश कोलम्बिया प्रांत में स्थित एक निर्वाचन क्षेत्र है जो 1917 से 1997 और फिर 2004 से हाउस ऑफ़ कॉमन्स, कनाडा के लिये सांसद चुनता है। संसद में यह वैंकूवर के दक्षिणी क्षेत्र का प्रतिनिधित्व करता है।\n\nइस चुनावी क्षेत्र (राइडिंग) में अप्रवासियों की संख्या सबसे ज्यादा है। अप्रवासियों व उनके बच्चों को मिलाकर ये समूह यहाँ की कुल जनसंख्या ११८९०५ का ७५ प्रतिशत हैं। २००६ की जनगणनाके अनुसार लगभग एक तिहाई निवासी चीन के हैं और पंद्रह प्रतिशत भारत या पाकिस्तान से संबंधित हैं। शहर का पंजाबी बाज़ार और समूहों में रहने वाली पंज़ाबी सिखों की बिरादरी का इस क्षेत्र पर दबदबा है। सेवा क्षेत्र, खुदरा व्यापार, निर्माण उद्योग यहाँ की आपदनी और रोजगार का मुख्य स्रोत हैं। २५ से ज्यादा उम्र के लगभग ३० % लोगों के पास विश्वविद्यालय की डिग्रियाँ हैं। औसत पारिवारिक आय ७१ हज़ार कनाडियाई डॉलर है। \n", "id": "686969", "title": "वैंकूवर दक्षिण"}
{"url": "https://hi.wikipedia.org/wiki?curid=686987", "text": "भटनी\n\nभटनी बाजार उत्तर प्रदेश के देवरिया जिले में स्थित एक कस्बा एवं रेलवे स्टेशन (जंक्शन) है। \n\nयहाँ का पिन कोड २७४७०१ है। भटनी में जालपा माई का मंदिर बहुत प्रसिद्ध है।\n", "id": "686987", "title": "भटनी"}
{"url": "https://hi.wikipedia.org/wiki?curid=687017", "text": "आर्थिक नीति\n\nआर्थिक नीति (Economic policy) से आशय उन सरकारी नीतियों से होता है जिनके द्वारा किसी देश के आर्थिक क्रियाकलापों का नियमन होता है। आर्थिक नीति का सम्बन्ध आर्थिक मामलों से सम्बन्धित कुछ निर्धारित परिणामों की प्राप्ति हेतु अपनाई गई कार्यविधि से होता है। आर्थिक नीति एक व्यापक नीति है और इसमें अनेक नीतियों का समावेश किया जाता है।\n\nसामाजिक विज्ञान के विश्वकोष के अनुसार, ‘‘आर्थिक नीति शब्द का प्रयोग आर्थिक क्षेत्र में सरकार की उन सभी क्रियाओं में सम्मिलित किया जा सकता है, जिनका सम्बन्ध उत्पादन, वितरण एवं उपयोग में जानबूझकर अथवा अधिक सरकारी हस्तक्षेप से होता है।’’ इस प्रकार आर्थिक नीति किसी सरकार का वह आर्थिक दर्शन और व्यापक शब्द है जिसके अन्तर्गत विभिन्न नीतियाँ, जैसे - कृषि नीति, औद्योगिक नीति, वाणिज्य नीति, राजकोषीय नीति, मौद्रिक नीति, नियोजन नीति, आय नीति, रोजगार नीति, परिवहन नीति एवं जनसंख्या नीति आदि सम्मिलित हैं, में समन्वय कर निर्धारित लक्ष्यों एवं उद्देश्यों को पूरा करने के लिए वह कदम उठाती है।\n\nआर्थिक नीति के महत्त्व को इस प्रकार स्पष्ट किया जा सकता हैः\n\n\n\nआर्थिक नीति में निम्नलिखित विशेषताएँ देखी सकती हैः\n\nआर्थिक दर्शन : आर्थिक नीति किसी सरकार का एक आर्थिक दर्शन या विस्तृत विचारधारा है, जिसके माध्यम से वह अपने निर्धारित लक्ष्यों को पूरा करने का प्रयास करती है।\n\nमार्गदर्शक सूत्र : आर्थिक नीतियाँ, आर्थिक उद्देश्यों की प्राप्ति के लिये व्यापार, वाणिज्य एवं उद्योग में अपनाये जाने वाली कार्यविधि या मार्गदर्शक सूत्र है। अर्थात् आर्थिक नीति में सरकार की उन सभी आर्थिक क्रियाओं एवं क्रियाकलापों सहनियमन को सम्मिलित किया जाता है, जिनका सम्बन्ध उत्पादन, आय एवं सम्पत्ति का वितरण तथा उपयोग, संसाधनों का प्रयोग, विनियोग (निर्यात-आयात) तथा सामाजिक कल्याण में वृद्धि आदि में जानबूझकर अथवा अधिक सरकारी हस्तक्षेप से होता हैं।\n\nव्यापक शब्द : आर्थिक नीति एक व्यापक शब्द है क्योंकि इसमें विभिन्न नीतियाँ सम्मिलित की जाती है, जैसे - कृषि नीति, औद्योगिक नीति, वाणिज्यिक नीति, राजकोषिय नीति, मौद्रिक नीति, नियोजन नीति, आय नीति, रोजगार नीति, परिवहन नीति एवं जनसंख्या नीति आदि।\n\nविभिन्न नीतियों में समन्वय : देश की विभिन्न आर्थिक नीतियों में समन्वय स्थापित कर निर्धारित लक्ष्यों एवं उद्देश्यों को पूरा करने का कदम उठाया जाता है। यही नहीं, आर्थिक नीति में विभिन्न विरोधी लक्ष्यों के मध्य भी समन्वय स्थापित किया जाता है।\n\nआर्थिक उद्देश्यों को प्राप्त करने के एक साधन के रूप में : आर्थिक नीतियों को राज्य द्वारा अपने आर्थिक उद्देश्यों को प्राप्त करने के साधन के रूप में प्रयोग किया जाता है।\n\nएक सुविचारित नीति : आर्थिक नीति किसी देश की सरकार द्वारा अपनायी गयी एक सुविचारित नीति है जो अर्थव्यवस्था के प्रबन्ध, नियमन एवं नियंत्रण को सरल बनाती है।\n\nप्रशासन तन्त्र का मार्गदर्शन : आर्थिक नियोजन में सरकार उद्देश्य निर्धारित करती है, जिन्हें प्राप्त करने के लिए आर्थिक नीतियाँ बनाती है। आर्थिक नीतियाँ प्रशासन तन्त्र का मार्गदर्शन करती है परिणामस्वरूप आर्थिक उद्देश्यों को प्राप्त किया जा सके।\n\nविशिष्ट उद्देश्य एवं निश्चित कार्यक्रम में सम्बन्ध : आर्थिक नीति में सरकार विशिष्ट उद्देश्य को प्राप्त करने के लिए कुछ निश्चित कार्यक्रम अपना सकती है।\n\nक्रियाओं को प्रोत्साहित, नियमित एवं नियंत्रित करना : जब सरकार उद्देश्य को प्राप्त करने के लिए निश्चित कार्यक्रम तैयार करती है तो कुछ क्रियाओं को प्रोत्साहित करती है तो कुछ को नियमित एवं नियंत्रित भी करती है।\n\nसामाजिक एवं राजनीतिक नीतियों से प्रभावित : आर्थिक नीतियाँ सामान्य रूप से सामाजिक एवं राजनीतिक नीतियों से प्रभावित होती है। हमारा उद्देश्य जनता का जीवन-स्तर ऊँचा करना, समाजिक सुरक्षा प्रदान करना, देश में शान्ति बनाये रखना एवं राजनीतिक स्थिरता हो तो आर्थिक नीति का इनके अनुकूल होना आवश्यक है।\n\nआर्थिक नीति का मुख्य उद्देश्य देश में आर्थिक विकास की दर में वृद्धि करना है। इस उद्देश्य की प्राप्ति हेतु आर्थिक नीति के अन्य उद्देश्य निम्नलिखित हैः\n\nआर्थिक नीति, बहु-आयामी नीति है क्योंकि आर्थिक नीति के अनुरूप ही देश की अर्थव्यवस्था के अन्य क्षेत्रों की नीति तैयार की जाती है। यदि विभिन्न नीतियाँ आर्थिक नीति के अनुरूप नहीं बनायी जाती है तो आर्थिक नीति के उद्देश्यों को प्राप्त करने में कठिनाई आयेगी। आर्थिक नीति एक व्यापक नीति है और इसमें अनेक नीतियों का समावेश किया जाता है। इसलिए भी आर्थिक नीति एक बहु-आयामी नीति है।\n\nविभिन्न आर्थिक नीतियों के सफलतापूर्वक क्रियान्वयन के लिए कुछ उपकरणों (इन्स्ट्रुमेण्ट्स) की आवश्यकता होती है। आर्थिक नीति के सन्दर्भ में जिन उपकरणों को प्रयुक्त किया जाता है वे निम्नांकित हैः\n\nआर्थिक नीति के राजकोषीय उपकरण (Fiscal Instruments) के अन्तर्गत सरकार द्वारा वित्त एकत्रित करने एवं उसको व्यय करने से सम्बन्धित क्रियाओं का अध्ययन किया जाता है। आर्थिक विकास, सामाजिक कल्याण में वृद्धि हेतु सरकार को नवीन सुविधाओं के विकास एवं विस्तार के लिए धन की आवश्यकता पड़ती है, जिसकी पूर्ति निम्न साधनों से की जाती है :\n\n1. करारोपण : कर राजकीय आय का एक महत्वपूर्ण स्रोत है। करारोपण का उद्देश्य आय प्राप्त करना एवं वितरण व्यवस्था को न्यायोचित बनाना होता है।\n\n2. सार्वजनिक ऋण : सार्वजनिक ऋण का आशय सरकार द्वारा प्राप्त किया जाने वाले सरकारी ऋण से है।\n\n3. हीनार्थ प्रबन्धन : हीनार्थ प्रबन्धन अथवा घाटे की वित्त व्यवस्था का राष्ट्र के वित्तीय साधनों में महत्वपूर्ण योगदान होता है।\n\nमौद्रिक उपकरणों (Monetary instruments) का प्रयोग अर्थव्यवस्था में मुद्रा व साख की मात्रा को नियन्त्रित करने के उद्देश्य से किया जाता है।\n\nआर्थिक नीति के संचालन एवं सफलता के लिए जिन प्रमुख मौद्रिक उपकरणों को प्रयुक्त किया जाता है वे निम्नांकित है :\n\n1. साख नियन्त्रण : इसका आशय साख की मात्रा को देश की आवश्यकताओं के अनुरूप समायोजित करना है।\n\n2. ब्याज दर : विकासशील देशों में मौद्रिक नीति की सफलता के लिए बैंक विभिन्न प्रकार के निक्षेपों तथा ऋणों के लिए भिन्न-भिन्न ब्याज की दरों को निर्धारित करती है जिसका उद्देश्य जमाओं अथवा ऋणों को प्रोत्साहित या निरूत्साहित करना होता है।\n\n3. विनिमय दर : मौद्रिक नीति का मुख्य उद्देश्य विनिमय दर में स्थिरता बनाये रखना है।\n\n4. बैंकिग विकास : आर्थिक नीतियों के क्रियान्वयन में बैंक महत्वपूर्ण माध्यम सिद्ध हुए हैं।\n\n5. बचतों को प्रोत्साहन : बैंकिग विकास की उपयुक्त नीति अपना कर समाज की अतिरिक्त आय को बचत के रूप में बैंको में जमा कर आर्थिक नीति के निर्धारित उद्देश्यों के अनुरूप धन की प्राप्ति की जा सकती है।\n\nआर्थिक नीति में व्यापारिक उपकरणों की भूमिका को निम्न प्रकार से स्पष्ट किया जा सकता है :\n\n1. मुक्त एवं प्रतिबन्धित व्यापार : वर्तमान में नियन्त्रित व्यापार को अधिक महत्व प्रदान किया गया है। सुव्यवस्थित आर्थिक विकास हेतु प्रतिबन्धित व्यापार का विशेष महत्व होता है।\n\n2. राष्ट्रानुसार प्राथमिकताएँ : आर्थिक नीति में व्यापारिक नियन्त्रणों की सफलता हेतु विदेशी व्यापार में राष्ट्रनुसार प्राथमिकता की नीति को अपनाया जाता है।\n\n3. वस्तुनुसार प्राथमिकता : आर्थिक नीति की सफलता उपयुक्त वस्तुनुसार प्राथमिकता पर भी निर्भर करती है।\n\nआधुनिक अर्थव्यवस्थाओं में आर्थिक नियन्त्रणों का विशेष महत्व है।\n\n1. निवेश नियन्त्रण : तीव्र उद्योगीकरण तथा पूर्ण रोजगार की प्राप्ति के लिए पूँजी निवेश नियन्त्रण का विशेष महत्व है।\n\n2. मूल्य नियन्त्रण : आर्थिक नीति के मूल्य नियन्त्रण सम्बन्धी उपकरणों का मुख्य उद्देश्य उपभोक्ता के हितों की रक्षा करना होता है।\n\n3. सार्वजनिक वितरण व्यवस्था : सार्वजनिक वितरण प्रणाली का आशय अत्यधिक उपभोग की वस्तुओं के वितरण की सरकारी स्तर पर व्यवस्था से है।\n\n4. लाइसेंसिग व्यवस्था : इस व्यवस्था द्वारा उत्पादित वस्तुओं, लागत साधनों तथा पद्धति पर नियन्त्रण रखा जाता है। लाइसेंसिग नीति आर्थिक नीति का एक महत्वपूर्ण उपकरण है, जिसकी सहायता से उत्पादन को नियन्त्रित किया जा सकता है।\n\nराष्ट्र की आर्थिक नीति की सफलता उसके संघटको (कम्पोनेन्ट्स) पर आश्रित होती है। सामान्यतः निम्न नीतियों का प्रयोग आर्थिक नीति के संघटकों के रूप में किया जाता है :\n\n1. प्राकृतिक संसाधन नीति : आर्थिक नीति के लक्ष्यों के अनुरूप प्राकृतिक संसाधनों का प्रयोग एवं विदोहन करना उपयुक्त होता है। खेती, वनो के विकास करने के लिए, सिंचाई आदी क्षेत्रों में विनियोग पर बल देना चाहिए।\n\n2. आर्थिक नियोजन : नियोजन का सम्बन्ध अर्थव्यवस्था के सभी क्षेत्रों से होता है। इसलिए नियोजन नीति का निर्माण आर्थिक नीति के लक्ष्यों के अनुरूप होना आवश्यक है।\n\n3. जनसंख्या नीति : किसी देश के आर्थिक विकास में मानवीय संसाधनों का महत्त्वपूर्ण योगदान होता है। लेकिन देश की जनसंख्या में अधिक वृद्धि, उसके गुणात्मक पहलू में कमी आदि से देश के आर्थिक विकास में बाधा उत्पन्न होती है। औद्योगिक नीति की सहायक नीति के रूप में जनसंख्या नीति तैयार की जाती है।\n\n4. कृषि नीति\n\n5. औद्योगिक नीति\n\n6. व्यापारिक नीति : व्यापारिक नीति के अन्तर्गत प्रमुख रूप से आयात-निर्यात, अभ्यंश, दिशा व स्वभाव, स्वदेशी उद्योगों का संरक्षण एवं उनका स्वभाव विदेशी मुद्रा व सहायता, व्यापारिक समझौते व भुगतान सन्तुलन आदि समस्याओं को सम्मिलित किया गया है।\n\n7. परिवहन एवं संचार नीति : देश में आधारभूत संरचना के निर्माण में परिवहन एवं संचार के साधनों की महत्त्वपूर्ण भूमिका है। इन साधनों से देश के विभिन्न क्षेत्र एक-दूसरे से जुड़ जाते हैं और भौगोलिक दूरियाँ कम हो जाती है।\n\n8. कीमत नीति : कीमत नीति द्वारा अर्थव्यवस्था में कीमतों का नियंत्रण एवं नियमन किया जाता है ताकि कीमतों में उच्चावचन न हो।\n\n9. मौद्रिक एवं साख नीति : मौद्रिक कठिनाईयों को दूर करने तथा साख नियन्त्रण हेतु राष्ट्र की मौद्रिक नीति महत्वपूर्ण उपकरण है। भारत में रिजर्व बैंक द्वारा प्रति छः माह बाद मौद्रिक एवं साख नीति की घोषणा एवं परिवर्तित की जाती है।\n\n10. प्रशुल्क नीति : प्रशुल्क नीति का ऋण एवं व्यय के वितरण, अर्थव्यवस्था की कार्यविधि को स्थित एवं सुव्यवस्थित आधार प्रदान करने हेतु प्रयोग किया जाता है। प्रशुल्क नीति का प्रमुख कार्य पूँजी निर्माण को प्रोत्साहित करना होता है।\n", "id": "687017", "title": "आर्थिक नीति"}
{"url": "https://hi.wikipedia.org/wiki?curid=687051", "text": "यसी\n\nयसी (उच्चारण \"फिर मिलेंगे\") एक नि: शुल्क वितरित की खोज इंजन है, सहकर्मी से सहकर्मी के सिद्धांतों पर बनाया गया (पी 2 पी) नेटवर्क। इसकी मुख्य जावा में लिखा एक कंप्यूटर प्रोग्राम ,सौ कई कंप्यूटरों पर वितरित किया जाता है, as of September 2006,  यसी - साथियों के तथाकथित। प्रत्येक यसी सहकर्मी स्वतंत्र रूप से विश्लेषण करती है और अनुक्रमित पी 2 पी नेटवर्क के सिद्धांतों का उपयोग अन्य  यसी - साथियों के साथ साझा किया जाता है, जो एक आम डेटाबेस (तथाकथित सूचकांक) में परिणाम अनुक्रमण वेब पेज, और भंडार पाया गया है, इंटरनेट के माध्यम से।\n\nअर्द्ध वितरित खोज इंजन की तुलना में,  यसी-नेटवर्क एक विकेन्द्रीकृत वास्तुकला है। सभी यसी-साथियों के बराबर हैं और कोई केंद्रीय से मौजूद है। यह उसके कंप्यूटर पर यसी चल रहे व्यक्ति ने दौरा किया वेब पृष्ठों का अनुक्रमण, एक रेंगने मोड में या एक स्थानीय प्रॉक्सी सर्वर के रूप में या तो चलाया जा सकता है। (कई तंत्र उपयोगकर्ता की गोपनीयता की रक्षा के लिए प्रदान की जाती हैं)।\n\nखोज कार्यों के लिए उपयोग खोज शब्दों दर्ज करने के लिए एक खोज बॉक्स प्रदान करता है, और अन्य लोकप्रिय सर्च इंजन के लिए एक समान स्वरूप में खोज परिणाम देता है जो एक स्थानीय स्तर पर चल वेब सर्वर द्वारा किया जाता है।.\n\n\nयसी खोज इंजन चार तत्वों पर आधारित है:\n\n\n एक एकीकृत यसी खोज इंजन उपकरण विजेट के साथ एक खुला स्रोत वेब ब्राउज़र।\n", "id": "687051", "title": "यसी"}
{"url": "https://hi.wikipedia.org/wiki?curid=687095", "text": "यूटीसी-०६:००\n\nयूटीसी-०६:०० या UTC−06:00 एक समय मंडल है जो यूटीसी से ६ घंटे पीछे रहता है। यानी जब ग्रीनविच में दिनके १२ बज रहे होते हैं तो यूटीसी-०६:०० वाले क्षेत्रों में सुबह के ६ बज रहे होते हैं।\nउत्तरी अमेरिका में इसे मध्य समय मंडल के तौर पर मानक समय और पर्वतीय समय मंडल के तौर पे अन्य आठ महीनों (दिवालोक बचत समय) में समय नापने के लिये इस्तेमाल किया जाता है। कुछ लातिन अमेरिकी देश इसे पूरे वर्ष इस्तेमाल करते हैं।\n\nउत्तरी गोलार्ध की सर्दियों में\nसीएसटी ग्रीनविच के पश्चिम में छठे समय मंडल का मानक समय है, यह नब्बेवें मेरीडियन पर स्थित है। इसे उत्तरी अमेरिका में इस्तेमाल किया जाता है।\n\n\n\nउत्तरी गोलार्ध की गर्मियों में\n\n\n\nमानक समय के तौर पर पूरे वर्ष निम्न लिखित जगहों पर इस्तेमाल होता है।\n\n\n", "id": "687095", "title": "यूटीसी-०६:००"}
{"url": "https://hi.wikipedia.org/wiki?curid=687102", "text": "सैन्य नीति\n\nअन्तरराष्ट्रीय सुरक्षा तथा सेना से सम्बन्धित सार्वजनिक नीति को सैन्य नीति (Military policy या defence policy) कहते हैं। सैन्य नीति यह सुनिश्चित करने के लिये बनायी जाती है कि शत्रुओं द्वारा पैदा की गयी कठिनाइयों को दूर करते हुए स्वतन्त्र बने रहें और विकास करते रहें। 'शत्रु' के अन्तर्गत राज्य, अर्ध-राज्य (quasi-state) समूह, गैर-राज्य समूह आदि सभी आते हैं। सैन्य नीति में शान्ति बनाये रखने से लेकर, विवादों के निपटान के लिये, संकट के परबन्धन, और शत्रुओं से युद्ध आदि से सम्बन्धित सभी नीतियों का समावेश होता है। \n\nसैन्य नीति के अन्तर्गत वे सभी उच्चस्तरीय विकल्प और सिद्धान्त आते हैं जो सरकारें अपनी रक्षा के लिये अपनातीं हैं-\n\nसैन्य नीति, राज्य के विदेश नीति की अविभाज्य अंग है। समुचित सैन्य नीति के विकास के लिये भावी भूराजनीति, जनसांख्यिकी, अर्थशास्त्र, विज्ञान तथा प्रौद्योगिकी का ज्ञान आवश्यक है ताकि देश पर आने वाले खतरों, देश की शक्ति, देश की कमजोरियाँ, तथा देश के समक्ष आने वाले सुअवसरों का अनुमान लगाया जा सके। \n\n", "id": "687102", "title": "सैन्य नीति"}
{"url": "https://hi.wikipedia.org/wiki?curid=687106", "text": "इशान किशन\n\nइशान किशन (जन्म 18 जुलाई 1998) एक भारतीय प्रथम श्रेणी के क्रिकेटर जो झारखंड के लिए खेलतें है। 22 दिसंबर 2015 को उन्हें 2016 अंडर 19 क्रिकेट विश्व कप के लिए भारत की टीम के कप्तान के रूप में नामित किया गया था। इशान एक बाएं हाथ के बल्लेबाज और विकेटकीपर है।\n\nइशान का जन्म पटना, बिहार में हुआ था। नके पिता प्रणव पांडे पेशे से बिल्डर है। इशान के भाई राज ने, उसे क्रिकेट को अपने कैरियर के रूप में आगे बढ़ाने में उसका समर्थन किया। इशान के कोच संतोष कुमार के अनुसार, उसकी प्रतिभा मौजूदा भारतीय टीम के कप्तान एम एस धोनी और ऑस्ट्रेलिया के पूर्व विकेटकीपर बल्लेबाज एडम गिलक्रिस्ट जैसे है।\n", "id": "687106", "title": "इशान किशन"}
{"url": "https://hi.wikipedia.org/wiki?curid=687108", "text": "पेगासस एयरलाइन्स\n\nपेगासस एयरलाइन्स टर्की की एक कम-लागत वाली एयरलाइन्स है जिसका मुख्य कार्यालय पेंद्रिक, इस्तांबुल शहर के कुर्तक क्षेत्र मे है। पूर्व मे एयर लिंगस के साथ चार्टर विमान सेवा के रूप मे कार्यरत यह एयरलाइन्स अब पूर्ण रूप से एसस होल्डिंग्स के स्वामित्व मे है। \n\nइस विमान सेवा का आरंभ १ दिसंबर १९९० को नेट और सिलकर नाम के दो व्यावसायिक घरानों के द्वारा एयर लिंगस के साथ पेगासस एयरलाइन्स के नाम से एक चार्टर विमान सेवा शुरू किए जाने के करार से हुई और दो बोइंग ७३७-४०० विमानों के साथ इसकी सेवाएँ १५ एप्रिल १९९० से शुरू की गयीं। परंतु इसके गठन के चार महीने बाद ही इराक़-कुवैत युद्ध एवम् इसके परिणाम स्वरूप छिड़े सामरिक संघर्ष ने टर्की के पर्यटन पर गहरा असर डाला और इससे पेगासस एयरलाइन्स की भी सेवाएँ भी बुरी तरह प्रभावित हुईं।\n\nसंकट की समाप्ति के बाद ११९२ से तुर्की मे फिर से पर्यटक लौटने लगे और पेगासस एयरलाइन्स ने भी अपने बेड़े मे एक और बोइंग ७३७-४०० शामिल कर लिया। गर्मी के मौसम की बढ़ती माँग को पूरा करने के लिए ने दो और एयरबस ३२०ए भी पट्टे पर लिए। \n\nदो सकारात्मक परिणाम वाले वर्षों के बाद १९९४ मे इर लिंगस और नेट ने अपनी हिस्सेदारी इस्तांबुल-स्थित यपि क्रेडितबांक को बेच दी और \nस तरह पेगासस एयरलाइन्स एक शुद्ध रूप से तुर्क कंपनी बन गयी। \n\n४ सितंबर १९९७ को पेगासस एयरलाइन्स ने एक बोइंग ७३७-४०० और एक बोइंग ७३७-८०० विमान खरीदने के लिए बोइंग कमर्शियल एरप्लन्स के पास ऑर्डर किया और इस तरह यह बोइंग ७३७ नेक्स्ट जेनरेशन विमान खरीदने वाली पहली तुर्क एयरलाइन कंपनी बन गयी। साथ ही ने और १० बोइंग ७३७-८०० पट्टे पर लेने के लिए आई. एल. एफ. सी. के साथ एक करार भी किया। \n\nजनवरी २००८ मे एसस होल्डिंग्स ने पेगासस एयरलाइन्स को खरीद लिया और अली सबंसी को इसका चेयरमैन बना दिया। दो महीने बाद ही कंपनी ने पेगासस एयरलाइन्स को चार्टर एयरलाइन्स से बदल कर कम-लागत वाली एयरलाइन्स का रूप दे दिया। नवंबर २००५ मे और १२ नये बोइंग ७३७-८०० खरीदने का फ़ैसला किया और नवेंबर २००८ मे १२ और बोइंग ७३७-८०० खरीदे गये। २००८ से सौदे मे यह भी शामिल किया गया के बाजार के माँग को देखते हुए इस ऑर्डर को १४९-सीट वाले बोइंग ७३७-७०० अथवा २१५ सीट वाले बोइंग ७३७-९०० मे भी बदला जा सकता है। \n\nमुख्य आलेख :- पेगासस एयरलाइन्स के गंतव्य\nकोड साझेदारी समझौते \n\n• एयर बर्लिन\n\n• आज़रबाइजान एरलाइन्स\n\n• आई जेड एयर \n\n• केएलएम\n\nजून२०१५ की ताज़ा जानकारी के अनुसार पेगासस एयरलाइन्स के विमान दस्ते मे निम्नांकित विमान शामिल थे.\n\nपेगासस एयरलाइन्स सभी विमानो के सभी दर्जों मे एक जैसी आंतरिक संरचना के साथ कार्य करता है और सभी विमानों मे \"फ्लाइयिंग केफे' उपलब्ध होता है। जहाँ यात्री अतरिक्त भुगतान कर के गर्मागर्म भोजंन प्राप्त कर सकते हैं। पेगासस एयरलाइन्स अपने विमाओं मे उड़ान के दौरान मनोरंजन सुविधा उपलब्ध कराने पर भी विचार कर रहा है। जिसमे यात्रियों को हेड फोन के लिए अलग से पैसा देना होगा।\n", "id": "687108", "title": "पेगासस एयरलाइन्स"}
{"url": "https://hi.wikipedia.org/wiki?curid=687113", "text": "पन्हाला दुर्ग\n\nपन्हाला दुर्ग जो कि इन नामों से (पन्हालगढ़ ,पनाला ,पहाला) भी जाना जाता है। जो भारतीय राज्य महाराष्ट्र के कोल्हापुर ज़िले से दक्षिण पूर्व से २० किलोमीटर की दूरी पर स्थित है। \n\nपन्हाला दुर्ग का निर्माण ११७८ में किया था इनके साथ १५ और दुर्गों का निर्माण भी किया था। .\n", "id": "687113", "title": "पन्हाला दुर्ग"}
{"url": "https://hi.wikipedia.org/wiki?curid=687116", "text": "क्लेरियन होटेल, लिमरिक\n\nक्लेरियन होटेल, लिमरिक इस शहर के स्टीमबोट क़्वे क्षेत्र में शॅनन नदी के किनारे बसा एक १७ मंज़िला होटेल है। यह क्लेरियन होटेल समूह के क्लेरियन ब्रांड का एक अंग है। इसे २००२ मे €२० मिलियन की लागत से बनाया गया थ। विख्यात रग्बी स्टेडियम थमोंड पार्क के निकट बसा होने के कारण सभी टीम्स जो इस स्टेडियम में मन्सटर लीग के दौरान खेलती हैं, इसी होटेल मे ठहरना पसंद करती हैं। एक प्रकार से क्लेरियन होटेल लिमरिक मन्सटर रग्बी के घर जैसा है। \n\nक्लेरियन होटेल लिमरिक एक चार-सितारा होटेल है एवं वर्तमान मे यह आइयर्लॅंड का सबसे उँचा होटेल है। १८७ फीट के उँचाई के साथ यह रिवरपाइंट के बाद लिमरिक शहर की दूसरी और आइयर्लॅंड की १३वीं सबसे उँची इमारत है। इस होटेल मे नदी के ओर बसे १५८ वातानुकूलित कमरे, ३ सूयीट ओर १ पेंटहाउस है. होटेल की सबसे उँची मंज़िल पर बने पेंटहाउस से पूरे शहर का विहंगम दृश्य देखने को मिलता है। इसके रेस्तराँ का नाम सिनेरगई है. वाहन खड़े करें की सुविधा सड़क के दूसरी तरफ अतिरिक्त भुगतान के साथ उपलब्ध है।\n\nक्लेरियन होटेल के सभी क्मरों मे ३२इंच का टीवी, असीमित १०० एमबीपीएश की स्पीड वाली मुफ़्त वाई फ़ाई सुविधा और २४ घंटे उपल्बध खानपान सेवा होती है। मई २०१५ से ही क्लेरियन होटेल एक धुम्रपान रहित होटेल बन गया है और इसके सभी बेडरूम धुम्रपान रहित हैं।\n\nइस होटेल मे स्थित सिनर्गी रेस्टोरेंट लिमरिक के सबसे अच्छे रेस्तरां में से एक माना जाता और यहाँ रोमांचक जायके के साथ ताजा, स्थानीय, मौसमी उत्पादन वाले व्यंजन उपलब्ध होते हैं जो कि अपने विशिष्ट स्वाद के लिए जाने जाते हैं।\n\nकूडोस बार मे एक आरामदेह वातावरण के साथ एशियन खानपान और चुने हुए युरोपियन व्यंजनों का भी मज़ा लिया जा सकता है. यहाँ दुनिया भर के प्रसिद्ध शराब और बियर ब्रॅंड्स भी उपलब्ध होते हैं। होटेल मे ठहरने वाले अतिथि कई तरह की अन्य सुविधेयों का भी लाभ उठा सकते हैं. जैसे की सभी अतिथियों के लिए सेवेन्थ हेवेन डे स्पा (जो की होटेल से १० मिनिट की दूरी पर है) में १०% की छूट उपलब्ध है। होटेल के सामने ही स्थित बेल्लीशसीमो हेर एंड ब्यूटी भी १०% की छूट देता है। \n\nयह होटेल जेम्स केसी वॉक के सामने स्टीमबोट क़्वे पर स्थित है. शॅनन हवाई अड्डे से १५ मिनट के दूरी पर बसा यह होटेल लिमरिक शहर के ठीक मध्य मे अवस्थित है। शहर के तीन प्रमुख ऐतिहासिक स्थल - किंग जॉन'स कॅसल, हंट म्यूज़ीयम और बूनरत्ती कॅसल एवम् फोक पार्क इस होटेल के इर्द गिर्द ही स्थित हैं।\n", "id": "687116", "title": "क्लेरियन होटेल, लिमरिक"}
{"url": "https://hi.wikipedia.org/wiki?curid=687118", "text": "ट्रायक\n\nट्रायक (TRIAC) तीन सिरों (टर्मिनल) वाली एक इलेक्क्त्रानिक युक्ति है जो ट्रिगर किये जाने पर दोनों दिशाओं में (आगे और पीछे) धारा को प्रवाहित होने देती है। इसका 'ट्रायोड' नाम 'ट्रायोड फॉर अल्टरनेटिंग करेण्ट' के लिये दिया गया है। पार्श्व चित्र में ट्रायोड का संकेत दिया गया है जिसमें A1 एनोड१ है, A2 एनोड२ है तथा G गेट है जो 'ट्रिगर' करने के काम आता है। प्रायः एनोड१ और एनोड२ को मुख्य टर्मिनल १ (MT1) तथा मुख्य टर्मिनल २ (MT2) कहा जाता है।\n\nचूंकि यह दोनों दिशाओं में धारा बहने देता है, अतः एक ट्रायोड दो एस सी आर के समतुल्य है जो एन्टी-पैरेलेल जुड़े हों। \n\n", "id": "687118", "title": "ट्रायक"}
{"url": "https://hi.wikipedia.org/wiki?curid=687153", "text": "पाकिस्तान में हिन्दी\n\nपाकिस्तान की राष्ट्रीय भाषा उर्दू है जो कि हिन्दी ही के समान समझे जाने की योग्यता रखती है। भारत और पाकिस्तान में भाषीय और संस्कृतिक समानताओं के कारण पाकिस्तान में हिन्दी का बहुत प्रभाव देखनो को मिलता है। इसी कारण पाकिस्तान की कई संस्थायों में हिन्दी पढ़ाई जाती है।\n\nबॉलीवुड फिल्मों और भारती टीवी सीरियलों के कारण पाकिस्तान में हिन्दी का बहुत प्रभाव है। कई हिन्दी शब्द पाकिस्तान की आम बोल-चाल में शामिल हो गए हैं जैसे कि \"विश्वास\", आशीर्वाद, चर्चा, पत्नी, शांति और इसके अलावा कई और शब्द शामिल हैं। कई विशेषग्य इसको विश्विकर्ण की एक उदारहण मानते हैं, जबकि कुछ का कहना है के यह एक सांस्कृतिक हमला है यां फिर हिन्दी-उर्दू विवाद \nको फिर से शुरू करने की कोशिश है। पाकिस्तानी लोगों के अनुसार हिन्दी सीखने से उन्हें हिन्दी मिडिया देखना का अवसर मिलता है और इसके साथ ही वह भारत में चल रही सरगर्मियों के बारे में जान लेते हैं। कुछ पहली पीढ़ी के लोग, जो स्वतंत्रता के उपरंत पाकिस्तान में गए थे, वे भी हिन्दी जानते हैं। ब्रिटिश भारत में भी मौजूदा पाकिस्तान के क्षेत्र में हिन्दी बोली जाती थी।\n", "id": "687153", "title": "पाकिस्तान में हिन्दी"}
{"url": "https://hi.wikipedia.org/wiki?curid=687164", "text": "नाहानी नदी\n\nदक्षिण नाहानी नदी () लिआर्ड नदी की एक बड़ी सहायक नदी है जो कनाडा के येलोनाईफ से ५०० किलोमीटर पश्चिम में स्थित है। यह नाहानी राष्ट्रीय उद्यान के मध्य से होकर गुजरती है। यह पश्चिम में मैकेन्ज़ी पर्वत और सेल्विन पर्वत से होकर बहती है और पूर्व में वर्जीनिया जलप्रपात की तरफ़ बधते हुए चौड़ी होती जाती है और अंतत: लिआर्ड नदी में मिल जाती है। नाहानी नदी का एक अनोखा भूगर्भीय इतिहास है। यह तब बनी थी जब यह क्षेत्र एक विस्तृत सपाट भूमि था। जैसे जैसे पर्वत ऊँचे उठे नदी ने अपनी विचित्र व विपथगामी प्रवाह को बनाए रखते हुए चट्टानों में चार गहरी घाटियाँ बना दीं।\n\nडेन लोग और उनके पूर्वज नाहानी नदी के क्षेत्रों में हजारों सालों से रहते आए हैं। उन्नीसवीं सदी के उत्तरार्द्ध में यूरोपीय लोग यहां सोने की खोज में आए। १९५० में आर एम पैटरसन के डैङरस रिवर के प्राकशन के बाद से इस नदी को प्रचार मिला और यह आधुनिक दुनिया में ही जाने जानी लगी। तभी से नाहानी कनाडा की प्रमुख जंगली नदियों में से जानी जाती है और हर वर्ष हज़ारों पर्यटकों और जोखिम भरे खेल खेलने वाले नौसिखियों व अनुभवियों दोनों के लिये ही महत्वपूर्ण पड़ाव है।\n\nनहानी नदी मैकेन्ज़ी के पहाड़ों पर माउंट क्रिस्टी के पश्चिमी ढ़लानों पर की ऊँचाई पर निकलती है। यह दक्षिण में युकोन-उत्तरपश्चिम प्रदेश की सीमा पर की दूरी तय करती है, और फिर उत्तरपश्चिम प्रदेश में मूज़ तालाबों के पास दक्षिण पूर्व की ओर मुड़ जाती है। यह सिल्विन पर्वतों में बहती है जहाँ इससे छोटी नाहानी नदी मिल जाती है।\n\nबोलोना रिज़ के पूर्व में यह पश्चिम की तरफ मुड़ जाती है, और फिर दक्षिण-पूर्व की तरफ बढ़ जाती है। वैम्पायर चोटी के पूर्व में इसमें ब्रोकेन स्कल नदी का पानी मिलता है। नहानी राष्ट्रीय उद्यान में प्रवेश करने पर इसमें रैबिटकेटल नदी का पानी मिल जाता है। पूरे उद्यान में बहते हुए ये पूर्वी सीमा पर यह लिआर्ड के क्षेत्र और घुमावादार पर्वतों के बीच से गुजरती है। जैकफिश नदी का पानी लेने के बाद यह नाहानी बुट में फोर्ट लिआर्ड के उत्तर में की ऊँचाई पर लिआर्ड नदी में समा जाती है।\n\nइसकी सहायक नदियाँ निम्नलिखित हैं।\n\nक्षेत्र का इतिहास में एक उष्णकटिबंधीय समुद्र के नीचे 550 मिलियन साल पहले शुरू हुआ। यहाँ बलुआ पत्थर और चूना पत्थर समुद्र द्वारा लगाए गए शक्तिशाली दबाव से गठित की एक तलछटी परत बन गई। अंततः यह समुद्र सूख गया, और यहाँ पर एक विस्तृत मैदान बना जिस पर नाहानी नदी प्रवाहित हुई।\n\nनाहानी पहाड़ी नदियों के बीच में अद्वितीय है। यह नदी पर्वतों से बनने से पहले से मौजूद है इसलिये इसका बहाव भी पर्वतों के उठने के हिसाब से बदलता रहा है और मैदानी नदियों के जैसा है। पहाडों के उठने से नदी ने इनमें और आसपास गहरी घाटियाँ बना दी हैं।\nजब यहां पहली बार यूरोपीय लोग आए तो उन्हें नदी तट पर डेन लोग रहते मिले। शुरुवाती 1823 में, हडसन बे कम्पनी के अलेक्ज़ेंडर मैक्लिऑड ने नदी के निचले क्षेत्र का अन्वेषण किया। कम्पनी की इस क्षेत्र में रूचि तब समाप्त हो गयी जब उसे लगा कि नदी किनारे बहुत भारी संख्या में मूल निवासी नही रहते हैं, क्योंकि ये इतनी बड़ी जनसंख्या की मूलभूत आवश्यकताएँ पूरी नहीं कर सकती थी। साथ ही यहाँ से पश्चिम की तरफ जाने के लिये कोई बहुत अच्छा व छोटा रास्ता भी नहीं था।\n\n1972 में उनके अंतिम अन्वेष्ण के दौरान प्रधानमंत्री पियर ट्रूडो यहाँ जीन पोइरेल के साथ इस क्षेत्र को और अच्छे से समझने आये। अपनी यात्रा पूरी होने के बाद उन्होंने नाहानी को कनाडा के लिये एक राष्ट्रीय उद्यान घोषित कर दिया। \n\n1978 में यह उद्यान यूनेस्को का पहला विश्व विरासत उद्यान बना।\n\nदक्षिण नहानी नदी पर निम्नलिखित हवाईअड्डे हैं: \n\n\n\n", "id": "687164", "title": "नाहानी नदी"}
{"url": "https://hi.wikipedia.org/wiki?curid=687207", "text": "नारोमुरार\n\nनारोमुरार (Naromurar) वारिसलीगंज प्रखण्ड के प्रशाशानिक क्षेत्र के अंतर्गत राष्ट्रीय राजमार्ग 31 से 10 KM और बिहार राजमार्ग 59 से 8 KM दूर बसा एकमात्र गाँव है जो बिहार के नवादा और नालंदा दोनों जिलों से सुगमता से अभिगम्य है। \nवस्तुतः \"नार\" का शाब्दिक अर्थ पानी और \"मुरार\" का शाब्दिक अर्थ कृष्ण, जिनका जन्म गरुड़ पुराण के अनुसार विष्णु के 8वें अवतार के रूप में द्वापर युग में हुआ,\nअर्थात नारोमुरार का शाब्दिक अर्थ विष्णुगृह - क्षीरसागर है। \n\nप्रकृति की गोद में बसा नारोमुरार गाँव, अपने अंदर असीम संस्कृति और परंपरा को समेटे हुए है। यह भारत के उन प्राचीनतम गांवो में से एक है जहाँ 400 वर्ष पूर्व निर्मित मर्यादा पुरुषोत्तम राम व् परमेश्वर शिव को समर्पित एक ठाकुर वाड़ी के साथ 1920 इसवी, भारत की स्वतंत्रता से 27 वर्ष पूर्व निर्मित राजकीयकृत मध्य विद्यालय और सन 1956 में निर्मित एक जनता पुस्तकालय भी है। पुस्तकालय का उद्घाटन श्रीकृष्ण सिंह के समय बिहार के शिक्षा मंत्री द्वारा की गयी थी।\n\nब्लैक डेथ मानव इतिहास में सबसे विनाशकारी महामारी में से एक था। ब्लैक डेथ मध्य एशिया के टार्टरी मैदान से उत्पन्न माना जाता है, जो सिल्क रुट और समुद्री व्यापर मार्ग से होते हुए मुग़ल सैनिक व् व्यापारियों के साथ पुरे चीन, भारत में फैलते हुए 1346 ईसवी में यूरोप के बंदरगाह तक पहुँच गयी। ऐसा माना जाता है की यूरोप में प्रवेश के पूर्व इस महामारी के कारण लगभग 2.5 करोड़ चीनी व् अन्य एशियाई की मृत्यु हो गयी थी। इस महामारी से यूरोप की कुल आबादी का 30 से 60% के मारे जाने का अनुमान है।\n\n1340 इसवी में यह महामारी पूर्वी भारत से विस्तरित होते हुए पण्डारक, एक गाँव जो वर्तमान में बिहार के पटना जिले में है, पहुँच गयी। महामारी से अपनी जान बचाने के लिए कुछ लोग या तो अफ़सर या आंती गाँव स्थानांतरित हो गए, जो वर्तमान में नवादा जिले के अंतर्गत है। समयानुसार एक जन समूह अफसर से नारोमुरार स्थानांतरित हो गए।\n\nवस्तुतः \"नार\" का शाब्दिक अर्थ पानी और \"मुरार\" का शाब्दिक अर्थ कृष्ण है, अर्थात नारोमुरार का शाब्दिक अर्थ विष्णुगृह यानि क्षीरसागर है। ऐसा माना जाता है की 1352 इसवी में नारो सिंह व् मुरार सिंह नामक दो भाई पहले प्रवासी थे जो सपरिवार यहाँ बसे, समयानुसार यह स्थान फल-फूल कर इन्ही दो भाईयों के नाम पर \"नारोमुरार\" गाँव के रूप में विकसित हुआ।\n\nनारोमुरार मुख्यत: एक हिन्दू गाँव है। गाँव के पवित्र नाम से प्रेरित होकर तथा ईश्वर के प्रति असीम श्रद्धा व् धार्मिक विश्वास की साधना के लिए ग्रामवासियों ने गाँव के सभी दिशाओं में समयानुसार हिन्दू देवी - देवताओं के मंदिरों की स्थापना की - दक्षिण में देवी स्थान, उत्तर में ठाकुर स्थान, पूर्व में दुर्गा स्थान, पश्चिम में शिव मंदिर, केंद्र में शिवालय के साथ गाँव के पास ठाकुर वाड़ी, मथुराधाम सूर्यमंदिर व् विष्णु मंदिर की स्थापना की गयी। गाँव के सभी दिशाओं में देवालय व ग्रामवासियों में असीम श्रद्धा को देखते हुए, इसे मिनी भुवनेश्वर के नाम से भी जाना जाता है। \n\n1352 इसवी में जब नारो सिंह व् मुरार सिंह के द्वारा गाँव की स्थापना की गयी तब भगवन के प्रति आस्था व् धार्मिक विश्वास की साधना के लिए एक देवी स्थान का भी निर्माण किया गया था, देवीस्थान गाँव की प्राचीनतम मंदिर है। बिभिन्न हिन्दू देवी - देवताओं की प्राचीन मूर्तियों से घिरी देवी की अर्धगोलाकार प्रतिमा देवीस्थान के मध्य में प्रस्थापित है। देवीस्थान गाँव ही नहीं बल्कि निकटतम गांवो के लिए भी पवित्र स्थानों में से एक जानी जाती है। आस-पास के ग्रामवासी भी यहाँ चर्मरोग व् अन्य रोगों के पारंपरिक आयुर्वेदिक शैली से निवारण हेतु आते हैं।\n\nठाकुर स्थान परमेश्वर शिव को समर्पित गाँव की उत्तर पूर्व दिशा में प्रतिस्थापित दूसरी प्राचीनतम मंदिर है। समयांतराल ठाकुर स्थान परिसर में एक पार्वती मंदिर की भी स्थापना की गयी।\nकरीब 400 वर्ष पूर्व गाँव के दक्षिण-पश्चिम दिशा में एक विशाल व् भव्य ठाकुर वाड़ी का निर्माण किया गया। प्राचीनतम वास्तु कला से निर्मित इस ठाकुर वाड़ी परिसर में जगह-जगह पारंपरिक कुएं आज भी देखे जा सकते है, जो ठाकुर वाड़ी को पेय जल उपलब्ध कराने व् उद्यानों की सिचाईं के लिए बनायीं गयी थी।\n\nठाकुर वाड़ी में मर्यादा पुरुषोत्तम राम व परम परमेश्वर शिव को समर्पित दो मंदिर हैं। ठाकुर वाड़ी के परवरिश व् देख-रेख के लिए 2 बीघा में निर्मित परिसर के अलावा तत्कालीन महंत के नाम गाँव की 10 बीघा जमीन भी आवंटित है। महंत के साथ एक संत समूह भी परिसर की सेवा के लिए नियुक्त किये जाते हैं। ठाकुर वाड़ी परंपरा के अनुसार एक संत का नाम नये महंत के रूप में घोषित होने के बाद उन्हें एक नयी उपाधि \"दास\" के द्वारा प्रतिष्ठित किया जाता है। \n\nआदि पराशक्ति माँ दुर्गा स्थान, गांव के कचहरी परिसर में है। दुर्गा पूजा के भव्य आयोजन के लिए आदर्श नाट्यकला परिषद नामक एक समर्पित सांस्कृतिक संगठन है। माँ दुर्गा के नौ रूपों की पूजा के साथ साथ पुरे नवरात्र में भांति-भांति के सांस्कृतिक कार्यक्रम पुरे गांव में होते हैं। आदर्श नाट्यकला परिषद के द्वारा आयोजित जागरण से एकादशी की रात्रि तक पंच दिवसीय नाट्यकला की श्रृंखला वारिसलीगंज क्षेत्र के साथ साथ आस-पास के ग्रामीण इलाको में भी सुप्रसिद्ध और अद्वितीय मानी जाती है। \n\nभगवान शिव पार्वती व् रामभक्त हनुमान को समर्पित तीन मंदिर का निर्माण भी गाँव की कचहरी परिसर में समयांतराल किया गया है। एक सामुदायिक सभागार भी हिन्दू पर्व होली व् रामनवमी के अवसर पे सांस्कृतिक कार्यक्रम हेतु मंदिर परिसर से संलग्न है। \n\nसन 2002 इसवी में गाँव के दक्षिण-पूर्व दिशा में श्यामदेव सिंह के द्वारा एक सूर्यमंदिर का निर्माण किया गया। ग्रामवासियों के द्वारा श्यामदेव सिंह के पिता मथुरा सिंह के सम्मान में मंदिर का नाम मथुराधाम सूर्यमंदिर रखा गया। पवित्र हिन्दू पर्व छठ पुजा मनाने हेतु परिसर में एक श्यामकुण्ड की भी निर्माण की गयी। 2002 इसवी में एक शिव मंदिर की भी स्थापना चन्देश्वर सिंह द्वारा की गयी।\nगाँव के पश्चिम दिशा में भगवान शिव पार्वती व् लक्ष्मी को समर्पित तीन मंदिर हैं। शिव मंदिर का निर्माण अजय सिंह के द्वारा 2006 इसवी, पार्वती मंदिर का निर्माण गायत्री देवी द्वारा 2014 इसवी में और लक्ष्मी मंदिर का निर्माण 2015 इसवी में प्रवीण सिंह के द्वारा की गयी है। लक्ष्मी पुजा के अवसर पे मंदिर की सुन्दरता पुरे गाँव व् आस-पास के ग्रामीण क्षेत्रवासियों को आकर्षित करती है। गाँव में भव्य लक्ष्मी पुजा के लिए एक समर्पित सांस्कृतिक संगठन तरुण लक्ष्मी पुजा समिति है जो हर वर्ष पुरे गाँव में लक्ष्मी पुजा का आयोजन करती है।\n\nसन 1947 इसवी के स्वतन्त्रता आगमन के पूर्व, बिहार, ब्रिटिश राज के अधीन प्रान्तों में से एक था। बेहतर शाशन व्यवस्था के लिए एक प्रान्त कई हिस्सों में विभाजित थी, प्रत्येक भाग का शाशन किसी न किसी जमींदार के अधिकार क्षेत्र में दे दिया गया, नारोमुरार, टिकारी महाराज के अधिकार क्षेत्र में आने वाले दक्षिणी बिहार के 2046 गांवो में से एक था।\n1764 इसवी में बक्सर जो तब बंगाल प्रेसीडेंसी के अंतर्गत था, में संयुक्त बंगाल के नवाब-मुग़ल व् अवध नवाब के साथ हुए बक्सर के युद्ध में ईस्ट इंडिया कंपनी की निर्णायक जीत के बाद 1973 इसवी में ईस्ट इंडिया कंपनी और बंगाली जमींदारों के बीच परमानेंट सेटलमेंट एक्ट नामक, भूमि से आने वाले राजश्व को सुनिश्चित करने हेतु एक समझौता हुआ। इस समझौते से पूर्व बंगाल, बिहार व् ओडिशा के जमींदारों के पदाधिकारी मुग़लों की ओर से आधिकारिक तौर पर राजश्व वसूली किया करते थे। \nपारंपरिक कचहरी में सामन्यतः चार लोग थे जिनका पद व् अधिकार इस तरह था - \n\nगाँव के मध्य पीपल का एक विशाल वृक्ष हुआ करता था, जमींदार की ओर से एक प्रतिनिधि मंडल नियमित रूप से इस पीपल वृक्ष के नीचे नारोमुरार कचहरी के अधिकार क्षेत्र में आने वाले गांवों से आधिकारिक रूप से कर वसूली का काम किया करते थे। गाँव का यह स्थान आज भी कचहरी (court) के नाम से जाना जाता है, स्वंतंत्रता के उपरांत कचहरी परिसर में कई हिन्दू देवी- देवताओं के मंदिर का निर्माण किया गया पर पीपल का विशाल वृक्ष आज भी देखा जा सकता है जो हमें आज भी ज़मींदारी प्रथा का स्मरण कराती है।\nनारोमुरार कचहरी के अधिकार क्षेत्र में नारोमुरार के अलावा 9 और गाँव थे जिसके ग्रामीण, कर भुगतान के लिए नारोमुरार आते थे, नारोमुरार कचहरी के आधिकार क्षेत्र में आने वाले गाँव - \n\"नारोमुरार, खिरभोजना, कुटरी, रामपुर, तुल्ला पुर, गोडा पर, पैंगरी, मसलखामा, शंकर बीघा और बासोचक\"\n\nनारोमुरार वारिसलीगंज प्रखंड, नवादा जिला के प्रशाशनिक क्षेत्र के अंतर्गत आने वाले 75 गांवों में से एक है। गिरिराज सिंह नवादा लोकसभा क्षेत्र के वर्तमान सांसद व् अरुणा देवी वारिसलीगंज विधानसभा क्षेत्र की विधायिका हैं।\n\nवारिसलीगंज नवादा जिला परिषद् के अंतर्गत आने वाली 16 पंचायत समितियों में से एक है। वारिसलीगंज पंचायत समिति को बेहतर शाशन व्यवस्था हेतु 16 ग्राम पंचायतों में विभाजित किया गया है, नारोमुरार गाँव वारिसलीगंज पंचायत समिति के कुटरी ग्राम पंचायत के अंतर्गत है।\nनारोमुरार में चार वार्ड हैं, वर्तमान वार्ड के नाम - \nशत्रुघ्न कुमार \nरामाशीष मोची \nवीणा देवी \nबुनी देवी\n\nनारोमुरार सेवक संघ गाँव की सर्वांगीण उन्नति के लिए नयी पीढ़ी के एक ग्रामीण समूह द्वारा एक गैर सरकारी व् बिना फायदे के उद्देश्य से स्थापित की हुई, बिना किसी उम्मीद के हर संभव गाँव की सेवा में समर्पित एक संस्था है। वर्तमान में संस्था का अधिकार क्षेत्र नारोमुरार गाँव तक सिमित है, सेवक संघ का उद्देश्य गाँव के विशेषाधिकृत नागरिकों की तमाम कुशलता से गाँव का उत्थान करना है। संस्था के सह- संस्थापक आश्विन माह के पवित्र विजयादशमी, 20 OCT 2015 के दिन राजकीयकृत मध्य विद्यालय परिसर में गाँव की सर्वांगीण सेवा के सामान उदेश्य से मिले थे।\n\nनारोमुरार, नवादा जिले के वारिसलीगंज प्रखंड अंतर्गत 290 परिवारों का एक गाँव है। जनगणना -2011 के अनुसार, नारोमुरार की कुल जनसँख्या 2035 है, जिसमे 1047 पुरुष व् 988 महिला हैं!\nनारोमुरार में शुन्य से छः वर्ष की आयु के बच्चों की संख्या 377, कुल जनसँख्या का 16.5 प्रतिशत है। नारोमुरार का औसतन लिंगानुपात 944 है, जो की बिहार राज्य के औसतन लिंगानुपात 918 से अधिक है। जनगणना-2011 के अनुसार गाँव के बच्चों का लिंगानुपात 764, बिहार के औसतन 918 से कम है।\nनारोमुरार गाँव की साक्षरता दर बिहार की तुलना में उच्चतर है। 2011 में, बिहार की 61.80 की तुलना में 73.20 थी! गाँव में पुरुषों की साक्षरता दर 84.81 प्रतिशत जबकि महिलाओं की साक्षरता दर 61.40 प्रतिशत है।\nनारोमुरार की कुल जनसँख्या में से 685, व्यावसायिक गतिविधियों में संलग्न हैं। कुल कामगारों में से 45.55% ने इसे अपना प्रमुख व्यवसाय (6 माह से अधिक दिनों से कार्यरत) बताया है जबकि 54.45% ने अपनी कार्यावधि 6 माह से कम बताई हैं। 210 लोगों का व्यवसाय खेती (स्वामी या सह-स्वामी) है, जबकि 49 कृषि से सम्बंधित श्रमिक हैं।\nग्रामवासियों का प्रमुख व्यवसाय कृषि और पशुपालन है, चावल व् गेंहू प्रमुख फसलों में से एक है। गाँव की खेतों के बीच से एक नहर गुजरती है, जो मिट्टी को कृषि के लिए और उपजाऊ बनाने का काम करती है। ग्रामवासी फलों के राजा आम के बहुत शौक़ीन है और अपनी दिलचस्पी के लिए गाँव के आस-पास कई आम के बगीचे भी लगाये है, जो गाँव में चार चाँद लगाने का काम करती है। \nकई ग्रामीण भारतीय सशस्‍त्र सेनाएँ, पब्लिक सेक्टर अंडरटेकिंग्स, सरकारी महाविद्यालयों व् बहुराष्ट्रीय कम्पनीयों में भी क्रमशः सशस्त्र सेना, मैनेजर, प्रोफेसर व् इंजिनीयर्स के पदों पे कार्यरत है। कुछ ग्रामीण भारत के विख्यात शिक्षण संस्थानों जैसे - राष्ट्रीय प्रौद्योगिकी संस्थान, दिल्ली विश्‍वविद्यालय, मगध विश्वविद्यालय, VIT विश्वविद्यालय, KIIT विश्वविद्यालय, पंजाब विश्वविद्यालय, अन्नामलाई विश्वविद्यालय से भी शिक्षा ग्रहण कर चुके हैं।\n\nस्कूल कोड : 10361403401\nइतिहास\n\nविद्यालय की स्थापना सन 1920 इसवी में शिक्षा विभाग के द्वारा की गयी थी।\n\nविद्यालय पृष्ठभूमि\nविद्यालय में कक्षा प्रथम से कक्षा अष्टम तक की शिक्षा दी जाती है। शिक्षा निर्देशन का माध्यम हिंदी है। वर्तमान में विद्यालय आवासीय नहीं है व् विद्यालय के परिचालन का समय 9 पूर्वाहन से 3 अपराहण तक है। विद्यालय की शैक्षणिक सत्र अप्रैल माह में प्रारंभ होती है।\nसुविधाएँ\nविद्यालय परिचालन के लिए एक सरकारी भवन है, जिसमे शिक्षण सम्बंधित निर्देशन के लिए आठ कक्षाएं हैं। पेयजल के स्रोत के लिए विद्यालय में एक चापाकल है जो क्रियाशील है। विद्यालय में पुरुष व् महिला के लिए दो अलग अलग शौचालय है और दोनों क्रियाशील है। विद्यालय परिसर में 900 पुस्तकों की एक पुस्तकालय भी है। विद्याथियों के लिए साल में एक बार चिकित्सा जाँच की भी व्यवस्था की जाती है। दिव्यांग विद्याथियों को कक्षा के उपयोग हेतु विद्यालय को रैंप की आवश्यकता नहीं है। विद्यालय परिसर में विद्यार्थियों के लिए नियमित रूप से मध्याहन भोजन की भी व्यवस्था की जाती है।\n\nवर्तमान शिक्षकों की सूची\nवर्तमान में विद्यालय में प्रधानाध्यापक का पद रिक्त है, सन 2008 से 2012 तक रामानुज सिन्हा विद्यालय के प्रधानाध्यापक के तौर पे कार्यरत थे। वर्तमान में दो महिला शिक्षक सहित विद्यालय में कुल 5 नियमित शिक्षक है। संक्षेप में, सभी कार्यरत शिक्षकों की स्नातक या इस से अधिक की योग्यता है। दूसरी ओर, सभी शिक्षकों को पेशेवर प्रमाणीकरण या डिग्री है। स्कूल के अध्यापक-छात्र अनुपात (पीटीआर) 71:1 और कक्षा-छात्र अनुपात (एससीआर), 44:1 है। वर्तमान कार्यरत शिक्षक - मणि देवी, मनोज कुमार, मीना कुमारी, संतोष कुमार सिन्हा और सारंगधर कुमार हैं|\n\nसन 1956 में निर्मित एक जनता पुस्तकालय का उद्घाटन श्रीकृष्ण सिंह के समय बिहार के शिक्षा मंत्री द्वारा की गयी थी। नारोमुरार सेवक संघ द्वारा जनता पुस्तकालय को दीवाली के पावन पर्व के दिन 12 NOV को विधायिका अरुणा देवी व् कृष्णनंदन सिंह की उपस्थिति में पुनः प्रारंभ किया गया। पुस्तकालय सभी ग्रामीणों के लिए दिन भर खुला रहता है, पुस्तकालय में सभी आयु वर्ग के लिए, ऋग वेद से मनोहर पोथी और प्रतियोगिता दर्पण से लेकर सुमन सौरभ तक सारी पुस्तकें उपलब्ध हैं। \n\nपवित्र हिन्दू पर्व छठ की संध्या 21 NOV 2015 को नारोमुरार सेवक संघ द्वारा दीर्घकालिक परियोजना के तहत , संस्था की दूसरी इकाई \"सेवक संघ गुरुकुल\" की उद्घाटन की गयी।\n\nसेवक संघ गुरुकुल के उद्देश्य\n\nगुरुकुल की कार्यप्रणाली\nगुरुकुल में अध्ययन की शुल्क 20 रुपये प्रति माह है। वर्तमान में गुरुकुल में शून्य वर्ग से दशमी कक्षा तक के सभी विद्यार्थियों को शिक्षा दी जाती है। आर्थिक रूप से वंचित छात्रों को जनता पुस्तकालय से एक शैक्षिक वर्ष के लिए निः शुल्क पुस्तक दी जाती है। एक \"गुरुकुल इन्वेस्टर्स नेटवर्क\" का गठन गुरुकुल को हर प्रकार की आर्थिक सहायता के लिए किया गया है, नेटवर्क के सदस्यों की संख्या, सदस्य व् उनके योगदान का निर्णय गुरुकुल की वर्तमान स्थिति के अनुसार हर चार माह के बाद एक बार होती है, जो गुरुकुल के आने वाले चार माह के लिए बीते चार माह के अनुसार अपना अपेक्षित वित्तीय योगदान करते है। विद्यार्थियों की शैक्षिक योग्यता, संख्या व् गुणवत्ता के अनुसार वर्तमान में गुरुकुल को चार अनुभागों में विभाजित किया गया है, गणेश श्रेणी - शुन्य वर्ग से द्वितीय वर्ग, विद्यापति श्रेणी - तृतीय व् चुतर्थ वर्ग, आर्यभट्ट श्रेणी - पंचम व् षष्टम वर्ग, चाणक्य श्रेणी - सप्तम से दशम वर्ग तक। प्रत्येक अनुभाग के लिए एक नियमित अध्यापक हैं, साथ ही \"गुरुकुल टीचर्स नेटवर्क\" से एक सहायक शिक्षक भी। भविष्य में सेवक संघ गुरुकुल की नवोदय विद्यालय में प्रवेश के इच्छुक क्षमतावान विद्यार्थियों के लिए एक समर्पित एकलव्य श्रेणी अनुभाग भी प्रारंभ करने की योजना है।\n\nगुरुकुल सरस्वती विनती, ऋग वेद, दशम मंडल में उल्लखित सरस्वती सूक्ति का देवनारायण भरद्वाज के द्वारा की गयी भावार्थ से ली गयी है। \nसरस्वतीं देवयन्तो हवन्ते सरस्वतीमध्वरे तायमाने | \nसरस्वतीं सुक्र्तो अह्वयन्त सरस्वती दाशुषे वार्यं दात || \n\nसरस्वति या सरथं ययथ सवधाभिर्देवि पित्र्भिर्मदन्ती | \nआसद्यास्मिन बर्हिषि मादयस्वानमीवा इष आधेह्यस्मे || \n\nसरस्वतीं यां पितरो हवन्ते दक्षिणा यज्ञमभिनक्षमाणाः | \nसहस्रार्घमिळो अत्र भागं रायस्पोषं यजमानेषु धेहि ||\n\nसरस्वती विनती के उपरांत गुरुकुल में भारतीय संविधान की उद्देशिका का पाठ भी नियमित रूप से किया जाता है| \n\nइसकी स्थापना अशोक सिंह, अनंत सिंह व् रामनिवास सिंह के द्वारा गाँव में भव्य दुर्गा पुजा के आयोजन के उद्देश्य से की गयी थी। शुरुआती समय में संस्था का कार्यालय दामोदर सिंह के दालान में स्थित थी। माँ दुर्गा के नौ रूपों की पूजा के साथ साथ पुरे नवरात्र में भांति-भांति के सांस्कृतिक कार्यक्रम पुरे गांव के कण-कण को ऊर्जा व् खुशीयों से भर देते है। आदर्श नाट्यकला परिषद के द्वारा आयोजित जागरण से एकादशी की रात्रि तक पंच दिवसीय नाट्यकला की श्रृंखला वारिसलीगंज क्षेत्र के साथ साथ आस-पास के ग्रामीण इलाको में भी सुप्रसिद्ध और अद्वितीय मानी जाती है। \n\nइस सांस्कृतिक संसथान की स्थापना सन 2011 इसवी में कौशलेन्द्र सिंह, नवीन कुमार, सिनोद सिंह, उमेश सिंह व् प्रवीण सिंह क द्वारा की गयी। लक्ष्मी पुजा के अवसर पे मंदिर की सुन्दरता पुरे गाँव व् आस-पास के ग्रामीण क्षेत्रवासियों को आकर्षित करती है। गाँव में भव्य लक्ष्मी पुजा का आयोजन हर वर्ष तरुण लक्ष्मी पुजा समिति के द्वारा की जाती है।\n\nसरकार के द्वारा गाँव में एक डाक घर की भी स्थापना की गयी है जो आस-पास के आधिकारिक क्षेत्रों में डाक सुविधाएँ प्रदान करती है। आधिकार क्षेत्र - कुटरी ग्राम पंचायत पता : नारोमुरार डाक घर, नारोमुरार ग्राम, वारिसलीगंज, नवादा, बिहार, भारत, पिन - 805130\n\nकुटरी ग्राम पंचायत का गोदाम नारोमुरार गाँव में स्थित है। इसके वर्तमान प्रमुख कृष्णनंदन सिंह है। सरकार की सार्वजानिक वितरण प्रणाली के अंतर्गत आने वाली सारी सुविधाएँ नारोमुरार गोदाम के द्वारा पुरे ग्राम पंचायत में वितरित की जाती है।\n\nग्रामीणों की प्राथमिक स्वास्थ्य सुविधाएँ प्रदान करने हेतु गाँव में एक प्राथमिक स्वास्थ्य केंद्र है।\nकेंद्र सरकार द्वारा गाँव में एक आंगनवाड़ी केंद्र की स्थापना, छः वर्ष के शिशु व् माता को मुलभुत स्वास्थ्य सेवाएं उपलब्ध करने के उदेश्य से की गयी है।\n\nरेल नेटवर्क\nरोड नेटवर्क\n", "id": "687207", "title": "नारोमुरार"}
{"url": "https://hi.wikipedia.org/wiki?curid=687220", "text": "विदेश्वरस्थान\n\nविदेश्वरस्थान बिहार राज्य के मधुबनी जिला के अन्तर्गत झंझारपुर प्रखंड का एक अतिप्राचीन तीर्थस्थान है। यह मंडन मिश्र रेलवे हाल्ट से २ किलोमीटर उत्तर दिशा में स्थित है। विदेश्वरस्थान राष्ट्रीय राजमार्ग 57, लोहना चौक से 1.5 किलोमीटर दक्षिण दिशा में स्थित है। यह मंदिर झंझारपुर से 5 किलोमीटर पश्चिम मे स्थित है। विदेश्वरस्थान में प्रतिवर्ष होने वाले मकर एवं शिवरात्री का मेला प्रार्ंभ से ही विशिष्टता के लिये प्रसिद्ध है। शिव भक्त हजारों लाखों की संख्या में पूजा -आराधना करते है।\n\nमिथिला में सृष्टि के प्रारंभ से ही शिव-शक्ति की कृपा बनी रही है। मिथिला हिमालय की गोद में अवस्थित है और हिमालय पर्वत पर अनादि अनन्त आशुतोष भगवान शिव विराजमान हैं। देवाधिदेव भगवान शिव के हिमालय पर विराजमान होने से संपूर्ण हिमालय पर एक अदभुत अदॄश्य उर्जा फैली है जिसे अनुभव किया जा सकता है। हिमालय पर्वत संपूर्ण मिथिला को अपने उर्जावान एव्ं तेजस्वी प्रभाव से आच्छादित किया है। यहाँ के कण-कण में शिव-शक्ति का एक अद्भुत उर्जा प्रवाहित हो रही है जिससे मन प्रशन्न हो जाता है और आत्मा पवित्र् एवं शुद्ध हो जाती है। जिससे मिथिला का प्रत्येक व्यक्ति अपने आपको उर्जावान एवं तेजस्वी अनुभव करते हैं। भगवान शिव की कृपा दॄष्टि से मिथिला में शिव-शक्ति की ओज से युक्त अनेक शिवलिंगों का प्रादुर्भाव हुआ है जो अपने आप में अद्वितीय है ऐसे अनेक शिवलिंगों मे से एक शिवलिंग है विदेश्वरनाथ शिवलिंग ।विदेश्वरस्थान शिव लिंग के संबन्ध में पौराणिक प्रमाण भी उपलब्ध है। मनुस्मृति ६२वाँ परिच्छेद का मिथिला तीर्थ खंण्ड में देवालय सब का जो परिचय दिया गया है, जिसमें स्पष्ट उल्लेख है कि कपिलमुनि का आश्रम कपिलेश्वर स्थान से पाँच गव्य भूमि अग्नि कोण में लोहिनी देवी के श्मसान क्षेत्र में विदेश्वरनाथ नाम का एक विशिष्ट शिवलिंग है। एवं स्कन्द पुराण के नागर-खण्ड में १०० अध्याय का मिथिला-खण्ड है, जिसमें उल्लेख है कि कपिलेश्वर स्थान से \"गव्यूति\"(चार गव्य = १ योजन) आग्नेय कोण में लक्ष्मणा नदी के पूर्वी तट पर लोहिनी देवी एव्ं विदेश्वरनाथ शिवलिंग अवस्थित है।पुराणों में वर्णन किया गया है कि यह शिवलिंग हिमालय से ही प्रकट हुआ है,इनके चरण हिमाच्छादित हैं। सभी इनकी स्तुति करते हैं। इनकी पूजा, आराधना करने से मन शान्त और प्रशन्न हो जाता है।\n\n", "id": "687220", "title": "विदेश्वरस्थान"}
{"url": "https://hi.wikipedia.org/wiki?curid=687223", "text": "सैम नील\n\nसेम नील (अंग्रेजी :Sam Neill) जन्म १४ सितम्बर १९४७ एक न्यूज़ीलैंड के फ़िल्म अभिनेता तथा टेलीविज़न अभिनेता है। इन्होंने जुरासिक पार्क III सुपर ह्यूमन पर आधारित फ़िल्मों में कार्य किया है। साथ ही इन्होंने जुरासिक पार्क जैसी फ़िल्मों में भी अभिनय किया है। \n", "id": "687223", "title": "सैम नील"}
{"url": "https://hi.wikipedia.org/wiki?curid=687230", "text": "2016 अंडर 19 क्रिकेट विश्व कप\n\n2016 आईसीसी अंडर 19 क्रिकेट विश्व कप 22 जनवरी 2016 से 14 फ़रवरी तक बांग्लादेश में आयोजित होने वाले एक अंतरराष्ट्रीय सीमित ओवरों का क्रिकेट टूर्नामेंट है। 2004 के खेल के बाद, यह अंडर -19 क्रिकेट विश्व कप का ग्यारहवाँ, और बांग्लादेश में आयोजित होने वाला दूसरा संस्करण होगा।\n\nप्रत्येक टीम ने टूर्नामेंट के लिए 15 सदस्यीय टीम का चयन किया है।\n\n3. आईसीसी टी -20 विश्व कप 2016", "id": "687230", "title": "2016 अंडर 19 क्रिकेट विश्व कप"}
{"url": "https://hi.wikipedia.org/wiki?curid=687263", "text": "गन्ना कारखाना\n\nगन्ने से कच्ची चीनी या सफेद चीनी बनाने वाले कारखानों को गन्ना कारखाना कहते हैं। गन्ने को पेरकर उससे रस निकालने वाले यन्त्रों भी 'गन्ना मिल' कहा जाता है।\n\n\n", "id": "687263", "title": "गन्ना कारखाना"}
{"url": "https://hi.wikipedia.org/wiki?curid=687264", "text": "रोगजनक\n\nरोगजनक (pathogen) उन्हें कहा जाता है, जिनके कारण कई तरह के बीमारियों का जन्म होता है। इसमें विषाणु, जीवाणु, कवक, परजीवी आदि आते हैं। यह किसी भी जीव, पेड़-पौधे या अन्य सूक्ष्म जीवों को बीमार कर सकते हैं। मानव में जीवों के कारण होने वाले रोग को भी रोगजनक रोगों के रूप में जाना जाता है।\n\nइन रोगजनकों के कारण चेचक, इनफ्लुएंजा, गलसुआ, खसरा, इबोला और रूबेला आदि रोग हो सकते हैं। समान्यतः इसकी लंबाई 20-300 नैनोमीटर के मध्य होती है।\n", "id": "687264", "title": "रोगजनक"}
{"url": "https://hi.wikipedia.org/wiki?curid=687268", "text": "आईपैड प्रो\n\nआईपैड प्रो एक टैबलेट कम्प्यूटर है, जिसका निर्माण एप्पल ने किया है। 9 सितम्बर 2015 को इसके बारे में बताया गया और 11 नवम्बर 2015 को इसे बाजार में उतारा गया। यह 12.9इंच के स्क्रीन के साथ उपलब्ध है।\n", "id": "687268", "title": "आईपैड प्रो"}
{"url": "https://hi.wikipedia.org/wiki?curid=687287", "text": "शिक्षा नीति\n\nशिक्षा प्रणाली को नियन्त्रित करने वाले सभी सिद्धान्तों एवं नियम-कानूनों के समुच्चय को शिक्षा नीति (Education policy) कहा जाता है। \n\n", "id": "687287", "title": "शिक्षा नीति"}
{"url": "https://hi.wikipedia.org/wiki?curid=687289", "text": "वेलकम मेट्रो स्टेशन\n\nवेलकम मेट्रो स्टेशन दिल्ली मेट्रो की रेड लाइन पर स्थित है।\n\nफेज III के तहत, वेलकम स्टेशन इनर रिंग रोड लाइन के साथ एक इंटरचेंज बनने के लिए प्रस्तावित है।\nउसी के लिए काम शुरू किया गया है।\n", "id": "687289", "title": "वेलकम मेट्रो स्टेशन"}
{"url": "https://hi.wikipedia.org/wiki?curid=687298", "text": "विशाल दादलानी\n\nविशाल दादलानी एक भारतीय गायक ,म्यूज़िक रिकॉर्ड निर्माता , रचनाकार है। अब तक विशाल दादलानी लगभग ३०० से ४०० गाने जा चुके है। इनका जन्म मुम्बई में सन २८ जून १९७३ को हुआ था। इन्हें बचपन से ही संगीत से विशेष लगाव था इस कारण इनके माता-पिता भी बहुत प्रेम करते थे। विशाल का जन्म एक सिंधी परिवार में हुआ था जो मुम्बई महाराष्ट्र में रहते थे। ये एक स्वयं सीखे संगीतकार है और ये रॉक ,इलेक्ट्रॉनिका तथा हिप-हॉप शैली में गायन करते हैं। इन्होंने अपनी शिक्षा हिल ग्रेंज हाई स्कूल से शुरू की थी \n", "id": "687298", "title": "विशाल दादलानी"}
{"url": "https://hi.wikipedia.org/wiki?curid=687312", "text": "सार्थक अंक\n\nकिसी दी हुई संख्या के सन्दर्भ में सार्थक अंक (significant figures) उन अंकों (डिजिट्स) को कहते हैं जिनका कुछ 'अर्थ' हो और वे मापन के विभेदन ( resolution) की जानकारी देते हों। निम्नलिखित अंकों को छोड़कर सभी अंक सार्थक माने जाते हैं-\n\n\n", "id": "687312", "title": "सार्थक अंक"}
{"url": "https://hi.wikipedia.org/wiki?curid=687321", "text": "तंदूर\n\nतंदूर भोजन बनाने का एक उपकरण है जिसका प्रयोग केंद्री, दक्षिण और पश्चिमी एशिया के साथ-साथ कॉकस में किया जाता है। इससे मिली-जुली विधियां मध्य-एशिया, अफगानिस्तान और पाकिस्तान में भी प्रचलित हैं. इस विधि का खाना तंदूरी चूल्हे में बनाया जाता है, जो मिट्टी का बना होता है।\n", "id": "687321", "title": "तंदूर"}
{"url": "https://hi.wikipedia.org/wiki?curid=687336", "text": "महालक्ष्मी अय्यर\n\nमहालक्ष्मी अय्यर एक भारतीय हिन्दी तथा तमिल की पार्श्वगायक है। \nइन्होंने कई हिन्दी ,तमिल के अलावा बंगाली तेलुगु इत्यादि भाषाओं में गीत गाये है। \n", "id": "687336", "title": "महालक्ष्मी अय्यर"}
{"url": "https://hi.wikipedia.org/wiki?curid=687376", "text": "अपराध जांच विभाग (भारत)\n\nअपराध जांच विभाग (अंग्रेजी :Crime Investigation Department) (सीआईडी) एक भारतीय पुलिस की जांच और खुफिया शाखा है। इस संस्था की स्थापना ब्रिटिश सरकार ने सन १९०२ में की थी। \nसीआईडी भारतीय धारावाहिक\n", "id": "687376", "title": "अपराध जांच विभाग (भारत)"}
{"url": "https://hi.wikipedia.org/wiki?curid=687397", "text": "मृदा प्रदूषण\n\nमृदा प्रदूषण मृदा में होने वाले प्रदूषण को कहते हैं। यह मुख्यतः कृषि में अत्यधिक कीटनाशक का उपयोग करने या ऐसे पदार्थ जिसे मृदा में नहीं होना चाहिए, उसके मिलने पर होता है। जिससे मृदा की उपज क्षमता में भी बहुत प्रभाव पड़ता है। इसी के साथ उससे जल प्रदूषण भी हो जाता है।\n\nखनन से निकलने वाले मलबे को पास ही के किसी जगह में डाल दिया जाता है। जिससे मलबे के विशाल गर्त बन जाते हैं। इमारती पत्थर, लौह, अयस्क, अभ्रक, ताँबा, आदि खनिजों के उत्खनन से निकलने वाले मलबे मृदा की उर्वरा शक्ति को समाप्त कर देते हैं। वर्षा के समय जल के साथ मिल कर यह मलबे दूर दूर तक जा कर मृदा को प्रदूषित करते हैं।\nउद्योगों में रासायनिक या अन्य प्रकार के कई कचरे होते हैं, जिसे आसपास या दूर किसी स्थान पर डाल दिया जाता है। इससे उतने हिस्से में मृदा प्रदूषित हो जाता है और उतने भाग में पेड़-पौधे भी उग नहीं पाते हैं।\n\nइसका प्रभाव मुख्यतः पेड़-पौधों पर पड़ता है। इससे आसपास कोई भी पेड़-पौधे जीवित नहीं रह पाते हैं। इसके अलावा उस पर यदि कोई वृक्ष होने पर भी वह खाने योग्य नहीं होता है या उसे अन्य जीव जन्तु द्वारा खाने पर उससे वह बीमार हो जाते हैं। पेड़-पौधे की कमी से जीवों के भोजन में भी कमी आ जाती है। अर्थात आस पास के सभी जीवन चक्र पर इसका प्रभाव पड़ता है।\n\nमनुष्यों के भोजन हेतु कृषि अनिवार्य है, लेकिन मृदा प्रदूषण से उस स्थान पर कृषि नहीं किया जा सकता है। इसके अलावा इसका प्रभाव मनुष्यों के स्वास्थ्य पर भी पड़ता है।\n", "id": "687397", "title": "मृदा प्रदूषण"}
