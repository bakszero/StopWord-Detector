{"url": "https://hi.wikipedia.org/wiki?curid=694537", "text": "समुद्री सर्प\n\nहाइड्रोफ़ीनाए (Hydrophiinae), जिन्हें समुद्री सर्प (sea snakes) भी कहते हैं, इलापिडाए सर्प कुल की एक उपशाखा है जिसके सदस्य विषैले और अपना अधिकांश जीवन समुद्र व अन्य जलीय स्थानों पर व्यतीत करने वाले होते हैं। इन में से ज़्यादातर का शरीर समुद्री जीवन के अनुकूल होता है और वे धरती पर अधिक समय नहीं रह पाते हालांकि लातिकाउडा (Laticauda) वंश के सर्प कुछ हद तक धरती पर चलने में सक्षम हैं। इनकी पूँछ का अंतिम भाग चपटा होता है, जो उन्हें तैरने में सहायक होता है। समुद्री सर्प हिन्द महासागर से लेकर प्रशांत महासागर के गरम जलीय क्षेत्रों में पाये जाते हैं। आनुवंशिकी (जेनेटिक) दृष्टि से समुद्री साँप औस्ट्रेलिया के विषैले सर्पों से सम्बन्धित हैं।\n\nसमुद्री सर्पों का ज़हर बहुत ही ख़तरनाक होता है, और कुछ का विष नाग के विष से १००० गुना अधिक पाया गया है। फिर भी समुद्री सर्पों के काटने से बहुत ही कम लोगों की जाने जाती हैं। इसका पहला कारण है कि अधिकतर समुद्री सर्प शर्मीले स्वभाव के होते हैं। अगर उनका मनुष्य से सामना हो तो वे लगभग हमेशा ही भागने की चेष्टा करते हैं। यदी वे ग़लती से पकड़ में भी आ जाये तो भी छोड़े जाने पर उनकी कोशिश अक्सर भाग निकलने की ही होती है। दूसरा कारण है कि उनका मुँह अधिकतर बहुत छोटा होता है। यह मछलियों को काटने के लिये तो पर्याप्त है लेकिन मानवों को काटना उनके लिये कठिन होता है। अक्सर अगर वे काट भी लें तो विष का प्रवाह नहीं करते। फिर भी उनके विष के कारण वैज्ञानिक यह सलाह देते हैं कि समुद्री सर्पों के साथ बहुत ही सावधानी बर्ती जाये। कुछ समुद्री सर्प ऐसे भी हैं जो क्रोधित होकर डसने की कोशिश करें।\n\nसभी सरीसृपों (रेप्टाइलों) की तरह समुद्री सर्पों के भी फेफड़े होते हैं और उन्हें साँस लेने के लिये समुद्र की सतह पर आना पड़ता है। लेकिन उनके फेफड़े उनके शरीरों के हिसाब से बहुत बड़े होते हैं और वे एक से दो घंटों के लिये साँस रोक सकते हैं। कुछ तो साँस भरकर समुद्र के फ़र्श पर जाकर सो भी जाते हैं। कई समुद्री सर्पों में कुछ हद तक अपनी त्वचा से पानी में घुले हुए आक्सीजन को खीचने की क्षमता होती है जो उन्हें अधिक देर तक श्वास रोकने देती है।\n\n", "id": "694537", "title": "समुद्री सर्प"}
{"url": "https://hi.wikipedia.org/wiki?curid=694560", "text": "पेलामिस प्लातूरा\n\nपेलामिस प्लातूरा (Pelamis platura) या पीतोदर समुद्री सर्प (yellow-bellied sea snake) एक विषैला समुद्री सर्प है जो अटलांटिक महासागर छोड़कर विश्व के हर अन्य समुद्री क्षेत्र के गरम भागों में पाया जाता है। इसका जन्म व रहन-सहन पूरी तरह खुले समुद्र में होता है और इसे धरती पर आने की न तो कोई आवश्यकता होती है और न ही इसका शरीर किसी भी तरह धरती पर रहने के लिये अनुकूल है।\n\nपेलामिस प्लातूरा साँपों के रंग भिन्न होते हैं लेकिन एक साँप हमेशा दो रंगों का होता है। शरीर का ऊपरी भाग काला और निचला भाग पीला या भूरा होता है। नरों की लम्बाई ७२ सेमी (२८ इंच) तक और मादाओं की ८८ सेमी (३५ इंच) तक होती है। इनके बच्चे कम-गहराई के क्षेत्रों में जन्मतें हैं। यह साँप अपनी पूरी ज़िन्दगी समुद्र में व्यतीत करता है और धरती पर लाचार हो जाता है। हालांकि यह सर्प विषौला है और मछलियों का शिकार उन्हें डस कर करता है, फिर भी यह मनुष्यों से कतराता है और आज तक इनके डसे जाने के कारण किसी भी व्यक्ति की मौत की जानकारी नहीं है।\n\n", "id": "694560", "title": "पेलामिस प्लातूरा"}
{"url": "https://hi.wikipedia.org/wiki?curid=694563", "text": "जर्मनी में संस्कृत\n\nजर्मनी में वर्ष 1800 में विलियम जोस ने प्राचीन भारत के प्रसिद्ध कवि कालीदास द्वारा लिखित अभिज्ञान शाकुंतलम का जर्मन भाषा में अनुवाद किया था। तब से वहाँ के लोगों में संस्कृत भाषा के प्रति रुचि बढ़ी है। जर्मन भाषाविद इस बात से भी संस्कृत सीखने के लिए प्रोत्साहित हुए हैं कि लातिन भाषा और संस्कृत में कई समानताएँ पाई गई हैं और यह शोध का विषय है।\n\nजर्मनी में कई दशकों से निम्न निखित शिक्षा संस्थाओं में संस्कृत का अध्ययन हो रहा है:\n\nजर्मनी में संस्कृत पढ़ने वाले सभी छात्र मूल रूप से जर्मन हैं। छात्रों की संख्या की कुल संख्या चालीस के आसपास है। हाल के वर्षों में जर्मनी हिन्दी भाषा सीखने वालों की संख्या बढ़ी है जबकि संस्कृत पढ़ने में लोगी की रुचि में कमी देखी गई है। किसी समय पर यह संस्कृत छात्रों की संख्या सौ के आसपास हुआ करती थी।\n\n", "id": "694563", "title": "जर्मनी में संस्कृत"}
{"url": "https://hi.wikipedia.org/wiki?curid=694593", "text": "अस्तोला द्वीप\n\nअस्तोला (استولا) या सतदीप (अर्थ: सात पहाड़ियों वाला द्वीप) या हफ़्त तलार (ہفت تلار) पाकिस्तान के बलोचिस्तान प्रान्त के मकरान तट से २५ किमी (१६ मील) दूर अरब सागर में स्थित एक द्वीप है। इस पर कोई स्थाई आबादी नहीं है और यह पास के पसनी नामक क़स्बे व बंदरगाह से लगभग ५ घंटों में पहुँचा जा सकता है। प्रशासनिक नज़र से यह बलोचिस्तान के ग्वादर ज़िले में पड़ता है। आबादी न होने के कारण यहाँ प्रकृति का राज है और कई पक्षी व जानवर यहाँ रहते हैं।\n\nअस्तोला द्वीप एक ढलान वाले पठार का बना हुआ है जिसपर सात पहाड़ी टीले हैं। वातावरण शुष्क होने के कारण पौधे व पेड़ कम हैं। द्वीप का दक्षिणी छोर धीमी ढलान से समुद्र-तल तक आता है जबकि उत्तरी छोर पर अचानक गहरी खाई के बाद समुद्र है। अस्तोला पाकिस्तान का सबसे बड़ा समुद्री द्वीप है। यह ६.७ किमी (४.२ मील) लम्बा और २.३ किमी (१.४ मील) चौड़ा है। इसका क्षेत्रफल लगभग ६.७ वर्ग किमी (२.६ वर्ग मील) है।\n\nअस्तोला को प्राचीन काल में सतद्वीप बुलाया जाता था जो इसके सात टिलों पर आधारित नाम है। यहाँ काली का एक प्राचीन मंदिर है जो हिन्दुओं के लिए तीर्थ है लेकिन वर्तमान काल में यह खंडहर बन चुका है। द्वीप पर एक छोटी मस्जिद भी है जिसे अनुकूल मौसम में यहाँ पसनी से मछली पकड़ने आये मछुआरे प्रयोग करते हैं।\n\n", "id": "694593", "title": "अस्तोला द्वीप"}
{"url": "https://hi.wikipedia.org/wiki?curid=694602", "text": "बिग बॉस 2\n\nबिग बॉस 2 भारतीय वास्तविक कार्यक्रम है जो बिग बॉस का दूसरा संस्करण है। इसका प्रसारण 21 अगस्त 2008 से कलर्स चैनल पर शुरू हुआ। इसके प्रस्तोता अरशद वारसी थे। इसमें कुल 14 प्रतिभागी इसके घर में गए थे। इसमें उन्हें कुल 98 दिन रहना होता है।\n\n30 दिन के बाद बिग बॉस के घर में 15वें व्यक्ति डायना हेडन का प्रवेश होता है। यह कार्यक्रम कुल 98 दिन तक चलता है और 22 नवम्बर 2008 को समाप्त हो जाता है। इसमें आशुतोष कौशिक विजेता घोषित किए जाते हैं और उन्हें उपहार स्वरूप ₹1 करोड़ रूपये दिये जाते हैं। इसके दूसरे स्थान में राजा चौधरी आते हैं। राहुल महाजन को इस कार्यक्रम में बड़ा दिलवाला चुना जाता है और उन्हें एक कार मिलता है।\n", "id": "694602", "title": "बिग बॉस 2"}
{"url": "https://hi.wikipedia.org/wiki?curid=694612", "text": "बिग बॉस 3\n\nबिग बॉस 3 भारतीय वास्तविक कार्यक्रम है, जो बिग बॉस का तीसरा संस्करण है और इसका प्रसारण 4 अक्टूबर 2009 से कलर्स पर शुरू हुआ। इसके प्रस्तोता अमिताभ बच्चन थे। यह कुल 84 दिन तक चला और 26 दिसम्बर 2009 को समाप्त हुआ। इसमें विन्दु दारा सिंह विजेता बने और प्रवेश राणा दूसरे स्थान पर रहे। वहीं पूनम ढिल्लों तीसरे स्थान पर रहीं। विन्दु को इनाम में ₹1 करोड़ रुपये मिले।\n\n", "id": "694612", "title": "बिग बॉस 3"}
{"url": "https://hi.wikipedia.org/wiki?curid=694614", "text": "बिग बॉस 4\n\nबिग बॉस 4 भारतीय वास्तविक कार्यक्रम है, जो बिग बॉस का चौथा संस्करण है। इसका प्रसारण 3 अक्टूबर 2010 से कलर्स पर शुरू हुआ। यह इसके पिछले तीन संस्करणों में सबसे अधिक समय तक चला और 8 जनवरी 2011 को समाप्त हुआ। इसके प्रस्तोता सलमान खान थे।\n\nइसमें कुल 14 प्रतिभागियों ने हिस्सा लिया था। जो मुंबई के पूर्व में 100 किलोमीटर दूर एक घर में रह रहे थे। यह कुल 96 दिन तक घर में कुल 32 कैमरे के देख रेख में थे। इसमें से अश्मित पटेल, डॉली बिंद्रा, श्वेता तिवारी और द ग्रेट खली ही अंतिम तक पहुँच पाये। इसमें श्वेता तिवारी विजेता चुनी गई और उन्हें इनाम में ₹1 करोड़ रुपये मिले। उनके साथ द ग्रेट खली दूसरे स्थान पर रहे।\n\n", "id": "694614", "title": "बिग बॉस 4"}
{"url": "https://hi.wikipedia.org/wiki?curid=694619", "text": "बिग बॉस 6\n\nबिग बॉस 6 भारतीय वास्तविक कार्यक्रम है, जो बिग बॉस का छठवाँ संस्करण है। इसका प्रसारण 7 अक्टूबर 2012 से कलर्स पर शुरू हुआ। इसमें सलमान खान प्रस्तोता थे। इसमें इनाम की राशि ₹1 करोड़ से घट कर ₹50 लाख हो गई। इसमें उर्वशी ढोलकिया को 12 जनवरी 2013 को विजेता घोषित कर दिया गया। इमाम सिद्दीकी इसमें दूसरे स्थान पर रहे।\n\nनिरहुआ \n", "id": "694619", "title": "बिग बॉस 6"}
{"url": "https://hi.wikipedia.org/wiki?curid=694622", "text": "बिग बॉस 7\n\nबिग बॉस 7 भारतीय वास्तविक कार्यक्रम है, जो बिग बॉस का 7वां संस्करण है। यह 15 सितम्बर 2013 से कलर्स पर शुरू हुआ। इसमें सलमान खान प्रस्तोता थे। वे इससे पहले भी बिग बॉस के पिछले तीन संस्करण में प्रस्तोता रह चुके हैं। यह कार्यक्रम कुल 15 सप्ताह (104 दिन) तक चला और 28 दिसम्बर 2013 को समाप्त हुआ। यह कार्यक्रम 15 सितम्बर से हर दिन रात को 9 बजे प्रसारित होता था।\n\nइसमें गौहर खान को विजेता घोषित किया गया और तनिशा मुखर्जी दूसरे स्थान पर रहीं।\n\nबिग बॉस का यह घर दो अलग अलग विषय में बना हुआ है। जिसमें एक भाग को स्वर्ग और दूसरे भाग को नर्क कहते हैं। स्वर्ग वाला हिस्सा बहुत अच्छा होता है और बहुत आराम से रहने लायक होता है। वहीं नर्क में बहता हुआ पानी और कई तरह की परेशानी होती है। इसके बारे में घर के रहने वालों को शुरुवात के ही रात को पता चलता है। इसमें किसी भी सीमा के उस पार जाने की अनुमति नहीं होती है और केवल खाना आदि सामान ही एक दूसरे को वे लोग भेज सकते हैं। 31 दिन के बाद नर्क वाला हिस्सा हटा दिया गया और सभी घर के लोग स्वर्ग वाले हिस्से में आ गए।\n\nइसका प्रसारण भारत में कलर्स पर 15 सितम्बर 2013 से शुरू हुआ। वहीं इसका प्रसारण पाकिस्तान में अरे डिजिटल पर 21 सितम्बर 2013 व ब्रिटेन में इसका प्रसारण 15 सितम्बर 2013 से शुरू हुआ।\n", "id": "694622", "title": "बिग बॉस 7"}
{"url": "https://hi.wikipedia.org/wiki?curid=694628", "text": "हवन (धारावाहिक)\n\nहवन भारतीय हिन्दी धारावाहिक है, जिसका प्रसारण कलर्स पर 26 सितम्बर 2011 से शुरू हुआ और 30 मार्च 2012 तक चला। यह सोमवार से शुक्रवार शाम को प्रसारित होता था। इसका निर्माण राजन शाही ने किया है।\n\n", "id": "694628", "title": "हवन (धारावाहिक)"}
{"url": "https://hi.wikipedia.org/wiki?curid=694635", "text": "ऐसे करो ना विदा\n\nऐसे करो ना विदा भारतीय हिन्दी धारावाहिक है, जिसका प्रसारण कलर्स पर 15 फरवरी 2010 से 1 अक्टूबर 2010 तक हुआ। इसमें मुख्य भूमिका में आस्था चौधरी और अनस राशिद हैं।\n\nरेवा एक गाँव की सीधी साधी लड़की रहती है, जिसकी कुछ दिनों में शादी होने वाली रहती है। लेकिन राजकुमार आर्यमान उसका बलात्कार कर लेता है। जब इस बात का पता रानी को चलता है तो वह अपने बड़े पुत्र राजकुमार यशवर्धन से रेवा का विवाह करा देती है। रेवा उस परिवार में रहने की कोशिश करती है और यशवर्धन भी अपनी पत्नी में अपने लिए प्यार जगाने और उसका विश्वास जीतने का प्रयास करता है।\n", "id": "694635", "title": "ऐसे करो ना विदा"}
{"url": "https://hi.wikipedia.org/wiki?curid=694641", "text": "अग्निपरीक्षा जीवन की - गंगा\n\nअग्निपरीक्षा जीवन की - गंगा भारतीय हिन्दी धारावाहिक है, जिसका प्रसारण 15 फरवरी 2010 से 3 सितम्बर 2010 तक कलर्स पर हुआ। इसका निर्देशन यश चौहान ने किया है। इसमें मुख्य किरदार में जयश्री सोनी और विवियन डीसेना हैं।\n\n", "id": "694641", "title": "अग्निपरीक्षा जीवन की - गंगा"}
{"url": "https://hi.wikipedia.org/wiki?curid=694646", "text": "कॉमेडी नाइट्स लाइव\n\nकॉमेडी नाइट्स लाइव भारतीय हिन्दी हास्य कार्यक्रम है, जिसका प्रसारण 31 जनवरी 2016 से कलर्स पर शुरू हुआ है। यह इससे पहले दे रहे कार्यक्रम कॉमेडी नाइट्स विद कपिल के कार्यक्रम के स्थान पर केवल नाम बदल कर दिखाया जा रहा है। इससे पहले कपिल शर्मा कलर्स द्वारा इस तरह के कार्यक्रम \"कॉमेडी नाइट्स बचाओ\" को शुरू करने के कारण और बन्द न करने के कारण अपने कार्यक्रम को बन्द करने का निर्णय लिया।\n", "id": "694646", "title": "कॉमेडी नाइट्स लाइव"}
{"url": "https://hi.wikipedia.org/wiki?curid=694654", "text": "एक खिलाड़ी एक हसीना\n\nएक खिलाड़ी एक हसीना के शीर्षक से निम्न लेख हैं।\n", "id": "694654", "title": "एक खिलाड़ी एक हसीना"}
{"url": "https://hi.wikipedia.org/wiki?curid=694656", "text": "एक खिलाड़ी एक हसीना (फ़िल्म)\n\nएक खिलाड़ी एक हसीना भारतीय हिन्दी फिल्म है, जिसका निर्देशन सुपर्ण वर्मा ने किया है। इसका प्रदर्शन 18 नवम्बर 2005 को सिनेमाघरों में किया गया था।\n\nएक खिलाड़ी एक हसीना दो लोगों अर्जुन और उसके दोस्त रोहित पर आधारित है। सिकंदर डॉन के करोड़ों रुपयों को ले कर भाग जाता है। उससे पहले वह रोहित को मार देता है। अर्जुन दूसरे शहर भाग जाता है। इसके बाद अर्जुन अपना एक दल तैयार करता है। पहले अर्जुन का यह योजना पैसे के लिए लग रहा था। पर बाद में पता चलता है कि यह उसके दोस्त रोहित का बदला लेने के लिए था। जिसे जहाँगीर का व्यक्ति मार देता है। इस फिल्म के अंत में यह दिखाया जाता है कि जहाँगीर के पास एक रिमोट है जो अर्जुन और उसके दोस्तों के विमान में लगे बम का है। लेकिन यह नहीं दिखाया जाता है कि वह विमान को उड़ाया या नहीं।\n\n", "id": "694656", "title": "एक खिलाड़ी एक हसीना (फ़िल्म)"}
{"url": "https://hi.wikipedia.org/wiki?curid=694659", "text": "महामाया मंदिर\n\nमहामाया मन्दिर, कई स्थानों पर हैं, जिनमें से प्रमुख हैं-\n\n", "id": "694659", "title": "महामाया मंदिर"}
{"url": "https://hi.wikipedia.org/wiki?curid=694661", "text": "महामाया मंदिर अम्बिकापुर\n\nसरगुजा जिले के मुख्यालय अम्बिकापुर के पूर्वी पहाडी पर प्राचिन महामाया देवी का मंदिर स्थित है। इन्ही महामाया या अम्बिका देवी के नाम पर जिला मुख्यालय का नामकरण अम्बिकापुर हुआ। एक मान्यता के अनुसार अम्बिकापुर स्थित महामाया मन्दिर में महामाया देवी का धड़ स्थित है। इनका सिर बिलासपुर जिले के रतनपुर के महामाया मन्दिर में है। इस मन्दिर का निर्माण महामाया रघुनाथ शरण सिंह देव ने कराया था। चैत्र व शारदीय नवरात्र में विशेष रूप अनगिनत भक्त इस मंदिर में जाकर पूजा अर्चना करते है। \n", "id": "694661", "title": "महामाया मंदिर अम्बिकापुर"}
{"url": "https://hi.wikipedia.org/wiki?curid=694675", "text": "चेन्नकेशव मन्दिर\n\nचिन्नकेशव मन्दिर, कर्नाटक के बेलूर (बेलुरु]] में स्थित है। \n", "id": "694675", "title": "चेन्नकेशव मन्दिर"}
{"url": "https://hi.wikipedia.org/wiki?curid=694678", "text": "राष्ट्रीय प्रोद्योगिकी संस्थान, मणिपुर\n\nराष्ट्रीय प्रोद्योगिकी संस्थान, मणिपुर इम्फाल में स्थित राष्ट्रीय महत्व का संस्थान है। यह भारत के 30 राष्ट्रीय प्रौद्योगिकी संस्थानों में से एक है। इसे 'एनआईटी मणिपुर' के नाम से भी जाना जाता है। इस संस्थान में शिक्षण कार्य सन २०१० से शासकीय पॉलीटेक्निक के कैम्पस में आरम्भ हुआ।\n\nयह भारत के 30 एनआईटी संस्थान में से एक है। इसके लिए पैसा मानव संसाधन विकास मंत्रालय देता है। इसका निर्माण 2010 में मानव संसाधन विकास मंत्रालय ने किया था।\n", "id": "694678", "title": "राष्ट्रीय प्रोद्योगिकी संस्थान, मणिपुर"}
{"url": "https://hi.wikipedia.org/wiki?curid=694679", "text": "माहिष्मती\n\nमाहिष्मती (अंग्रेजी; Mahishmati) प्राचीन भारत की एक नगरी थी जिसका उल्लेख महाभारत तथा दीर्घनिकाय सहित अनेक ग्रन्थों में हुआ है। अवन्ति महाजनपद के दक्षिणी भाग में यह सबसे महत्वपूर्ण नगरी थी। बाद में यह अनूप महाजनपद की राजधानी भी रही। यह नगरी वर्तमान समय के मध्य प्रदेश में नर्मदा नदी के तट पर स्थित थी किन्तु इसकी सही-सही स्थिति का पता नहीं चल सका है।\n\nभारतीय प्राचीन साहित्य में माहिष्मति नगर के बारे में कई सन्दर्भ दिये गये हैं, लेकिन इसकी सही स्थिति ज्ञात नहीं है। माहिष्मती नगर के बारे में कुछ धारणाएं निम्नलिखित हैं।\n\n\n2015 व 2017 में आयी फ़िल्में तथा में इस नगर की ही कहानी दर्शाई गयी है।\n\nगाथा ईसा पूर्व 230 ईस्वी में प्रारंभ होती है. सम्राट अशोक की मृत्यु के बाद सातवाहन वंश के महाराज सिमूक ने मगध संधि को अमान्य करते हुए ईपू 230 में सातवाहन ब्राह्मण वंश शुरू किया. उस समय नर्मदा क्षेत्र को ‘अनूपा’ के नाम से जाना जाता था. उस वास्तविक बाहुबली का नाम गौतमी पुत्र शतकर्णी था. जैसा कि फिल्म में दर्शाया गया है कि नारी इस राजवंश में बहुत शक्तिशाली होती थी, वैसे ही सातवाहन राजवंश एक मातृसत्तात्मक राजवंश था. इसमें नारी पुरुष से कहीं अधिक शक्तिशाली हुआ करती थी. \n\nआज यदि गौतमी पुत्र शतकर्णी का नाम इतिहास के पन्नों से निकलकर हमारे सामने आ गया है तो इसका श्रेय बाहुबली फिल्म के निर्देशक एस.राजामौली को जाता है. हम ये नहीं कहते कि बाहुबली की कथा अक्षरश सत्य है लेकिन उस कथा में आप सातवाहन राजवंश के बारे में, उनकी परंपराओं और प्रथाओं के बारे में जान सकते हैं. सबसे बढ़कर अमरेंद्र बाहुबली का चरित्र हूबहू गौतमी पुत्र शतकर्णी के प्रभावशाली चरित्र से मेल खाता है. गौतमी पुत्र शतकर्णी ने लगभग 25 साल तक एकछत्र राज्य किया. उस दौर में पूरा मध्यभारत उसके अधीन हुआ करता था. \n\nआगे इस कहानी के किरदारों के बारे में विस्तार से बताया जाएगा और आज मौजूद सातवाहन वंश के अवशेषों की बात भी करेंगे. आगे वाली कड़ियों में ये भी बताया जाएगा कि क्यों हमारे इतिहासकारों ने गौतमी पुत्र की प्रतिष्ठा धूमिल करने की चेष्टा की. सातवाहन वंश की सबसे प्रभावशाली माँ गौतमी बालाश्री की बात भी की जाएगी. बालाश्री के चरित्र की एक झलक आपने बाहुबली की शिवगामी में देख ही ली होगी. \n\nफोटो में दिखाए दे रहे नंदी गौतमी पुत्र के बनाए एक शिव मंदिर में विराजमान है. इनकी बनावट देखकर ही आप समझ जाएंगे कि माहिष्मती साम्राज्य कितना ऐश्वर्यशाली और कला सरंक्षक रहा होगा. ये पहला प्रमाण है जो बताता है कि माहिष्मती कोई काल्पनिक जगह नहीं है.\n\nये पहली सदी  की बात है. प्राचीन भारत के  महान शक्तिशाली मौर्य साम्राज्य की शक्ति अब क्षीण पड़ने लगी थी. 185 ईसा पूर्व में इस वंश के अंतिम शासक  बृहद्रथ मौर्य की उसके सेनापति पुष्यमित्र शुंग ने हत्या कर डाली.\n\nशक्तिशाली मौर्य साम्राज्य के पतन के बाद कण्ववंश ने सत्ता संभाली लेकिन सैन्य रूप से कमजोर कण्ववंश ज्यादा टिक नहीं पाया. राजा श्रीमुख  ने इसके बाद महान सातवाहन साम्राज्य की नींव रखी. ये समय लगभग 60 ईसा पूर्व का माना जाता है. इसके बाद सातवाहनों ने लगभग 250 साल तक शासन किया.\n\nहालांकि सातवाहन वंश के प्रथम राजा श्रीमुख के बाद उसके पुत्र कान्हा के शासनकाल में सातवाहन साम्राज्य फिर कमज़ोर होने लगा था. इसके बाद गाथा में उस वीर प्रतापी योद्धा का आगमन होता है, जिसने एक के बाद एक युद्ध जीतते हुए भारत को एक सूत्र में बांधने में सफलता प्राप्त की.\n\nकान्हा के पुत्र गौतमीपुत्र शतकर्णी के शासनकाल (106-130 ई.) में ही ‘माहिष्मती (आज का महेश्वर) की स्थापना हुई. उस समय नर्मदा प्रदेश को ‘अनूप’ कहा जाता था. गौतमी पुत्र ने ये क्षेत्र युद्ध में शकों से जीता था.\n\nएक सवाल मन में आता है कि महाराणा प्रताप, शिवाजी, पृथ्वीराज चौहान जैसे वीर योद्धाओं में गौतमीपुत्र का नाम शामिल क्यों नहीं है. क्यों वे बाकी नायकों की तरह कोर्स की किताबों में बच्चों को नहीं पढ़ाए जा रहे हैं.\n\nआपको भी हैरानी हुई होगी कि आठ प्रदेशों पर राज करने वाले योद्धा को वर्तमान पीढ़ी याद क्यों नहीं करती. क्यों कुछ इतिहासकारों ने गौतमी पुत्र की प्रतिष्ठा पर लांछन लगाने का काम किया. क्यों उसकी महान गाथा के बारे में आप कुछ नहीं जानते. जिसके घोड़े तीन समुद्रों का पानी पीते थे, ऐसे योद्धा को क्यों भूला दिया गया है.\n\nये कैसे सम्भव है कि देश का वामपंथी धड़ा एक काल्पनिक कथा को दिखाए जाने पर इतना शोर मचाए. बात जैसी नज़र आ रही है, वैसी नहीं है. जिन लोगों ने हमारे समृद्ध इतिहास को षड्यंत्रपूर्वक बदला है, वे दरअसल इस बात से भयभीत है कि बाहुबली फिल्म के जरिये प्राचीन भारत के एक विलक्षण नायक का सत्य  जान ले.\n\nवे इस बात से भयभीत हैं कि कहीं गौतमी शतकर्णी का नाम उछलते ही इतिहास की किताबे फिर न खोदी जाने लगे. वे इस बात से भयभीत हैं कि कहीं लोग ये न जान जाए कि उनके एक महाप्रतापी पूर्वज को हमने किताबों में एक हत्यारा भी लिख दिया है.\n\nइसे लेख समझने की भूल न करें. ये एक अभियान है, जिसमें दक्षिणपंथी और उन लोगों की मदद की दरकार है, जो हमारे इतिहास पर पड़ी झूठ की परते उठाना चाहते हैं. वो शासक जिसने देश में दक्षिणपंथ को मजबूत किया. समाज को बेहतर जीवन देने के लिए कई सामाजिक कार्य किये. कुओं, नदियों और तालाबों के लिए वैज्ञानिक दृष्टिकोण विकसित किया. आगे हम जानेंगे कि गौतमीपुत्र शतकर्णी उर्फ़ अमरेंद्र बाहुबली की चारित्रिक विशेषताएं क्या-क्या थी. आखिर उसमें ऐसी क्या बात थी कि प्रजा में वह बहुत लोकप्रिय था. उसकी सेना कैसी थी.\n\nचित्र में जो चबूतरा दिखाई दे रहा है, ठीक इसके पीछे माहिष्मती के अवशेष आज भी काँटों के जंगल में दबे पड़े हैं. इस चबूतरे के बारे में कहा जाता है कि यहाँ महेश्वर के तत्कालीन राजा मंडन मिश्र और आदि शंकराचार्य के बीच शास्त्रार्थ हुआ था. सम्भव है ये चबूतरा प्राचीन माहिष्मती के वैभव को वर्षों तक निहारा करता होगा.\n\nजारी रहेगा…..\n", "id": "694679", "title": "माहिष्मती"}
{"url": "https://hi.wikipedia.org/wiki?curid=694682", "text": "देव जोशी\n\nदेव जोशी एक भारतीय बाल कलाकार अभिनेता है जिनका जन्म गुजरात ,भारत में २८ नवम्बर २००० को हुआ था। इनके पिता दुष्यन्त जोशी है जबकि माता का नाम देवांगना जोशी है। \n\nये मुख्यतः सब टीवी पर चलने वाले बाल वीर धारावाहिक के लिए जाने जाते है। इन्होने अब तक लगभग २० गुजरती फिल्मों में तथा कई विज्ञापनों में भी काम किया है।\n", "id": "694682", "title": "देव जोशी"}
{"url": "https://hi.wikipedia.org/wiki?curid=694726", "text": "उषस्\n\nउषस् (उषा) एक वैदिक देवी हैं। संस्कृत में, उषस् का मतलब \"उदय\" है। ऋग्वेद में, वह एक युवा स्त्री है जो स्वर्णिम रथ से आकाशमार्ग पर यात्रा करती है।\n\n", "id": "694726", "title": "उषस्"}
{"url": "https://hi.wikipedia.org/wiki?curid=694739", "text": "दल्हेड़ी\n\nदल्हेड़ी भारत के उत्तरप्रदेश राज्य के सहारनपुर ज़िले का एक गांव है। 2011 की जनगणना के अनुसार दल्हेड़ी की जनसंख्या ४८४० है। जानकारी के रूप में दल्हेड़ी गांव का पिनकोड २४७४५२ है।\n\nदल्हेड़ी गांव बाबा मोहन सिंह पुंडीर जी के द्वारा लगभग ५०० साल पहले बसाया गया था। श्री मोहन सिंह जी श्री महेश सिंह पुंडीर (गांव महेशपुर) के छोटे भाई थे। बाबा मोहन सिंह पुंडीर जी ने सभी आवश्यक सुविधाओ के साथ गांव की स्थापना की थी। उन्होंने अलग अलग जाती के लोगो को हर सुविधा के साथ गांव में बसाया। गांव चार कालोनी भोजा, फुंसिया, ख़ांडू, और चूहड़ में विभाजित है। जो चार भाई और बाबा मोहन सिंह पुंडीर जी के पुत्र थे।\n\nसहारनपुर से गांव ३३ किमी दुरी पर है। मुजफ्फरनगर से ४४ किमी और शामली से ४८ किमी दुरी पर है। हरयाणा के नजदीकी जिले करनाल और यमुनानगर क्रमस ७७ किमी और ६५ किमी दुरी पर है। देहरादून और हरिद्वार १०२ किमी और ८० किमी पर है। राजधानी दिल्ली से गांव १५६ किमी दुरी पर पड़ता है। अन्य महानगर चंडीगढ़ १६५ किमी , मुम्बई १५८६ किमी , कोलकत्ता १६१५ किमी , चेन्नई २३१७ किमी दुरी पर है। गांव दो राष्टीय राजमार्ग जिनके बिच की दुरी २.५ किमी जहां पर गांव बसा हुआ है। इसलिए यातायात की सुविधा भी अच्छी है। गांव से ननोता रेलवे स्टेसन ७ किमी पर रामपुर मनिहारान रेलवे स्टेसन १० किमी पर और देववृंद रेलवे स्टेसन १८ किमी दुरी पर है। हवाई यातायात सरसावा ४९ किमी और देहरादून से है।\n\nगांव में लगभग सभी जाती के लोग निवास करते हैं। गांव में पुंडीर राजपूत बहुताय में है जो जनसंख्या का लगभग ५०% है जिनका सभी जाती के लोगो से प्रेम भाव है। गांव के कुछ परिवार औसत से बहुत आमिर है, लेकिन ज्यादातर परिवार मध्यम वर्गीय है।\n\nगांव दल्हेड़ी ७६३ परिवार का बड़ा गांव है। गांव में हिन्दू (९५%) और मुस्लिम (५%) दोनों धर्म के लोग रहते हैं। दल्हेड़ी गांव की जनसंख्या २०११ की जनगणना के अनुसार ४८५० है, जिनमें से २,५६७ पुरुष और २,२८४ महिलाएं हैं।\n\n0-६ साल की उम्र के बच्चों की जनसंख्या ६८३ जो गांव की कुल आबादी का १४.०८% है। गांव की औसत लिंग अनुपात ८९० है , जो उत्तर प्रदेश राज्य के औसत ९१२ से कम है, जनगणना के अनुसार दल्हेड़ी गांव का बाल लिंग अनुपात ७८३, उत्तर प्रदेश के औसत ९०२ से कम है। अनुसूचित जाति (एससी) गांव में कुल आबादी का २३.६५% है।\n\nहिंदी भाषा मुख्य भाषा है। संस्कृत, पंजाबी और उर्दू भी अल्पतम में बोली जाती है।\n\nगांव के मुख्य त्यौहार होली, दीपावली, दशहरा, रक्षा बंधन, भैया दूज है। कुछ त्यौहार जैसे होइ अष्टमी, शिव रात्रि, रविदास जयंती, आदि अन्य त्यौहार हैं।\n\nमुख्य रूप से कृषि, शिक्षण, खुद के व्यवसाय पर निर्भर है। लोग सरकारी, अर्ध सरकारी और गैर सरकारी क्षेत्र में भी बहुतायत में है।\nलेकिन मुख्य व्यवसाय कृषि है।\n\nदल्हेड़ी गांव की उच्च साक्षरता दर है। जो २०११ की जनगणना के अनुसार उत्तेर प्रदेश की साक्षरता दर ६७.६८% की तुलना में ७३.३९% थी। दल्हेड़ी में पुरुष साक्षरता ८१.६३% थी, जबकि महिला साक्षरता दर ६४.२६ थी।\n\nगांव में एक इण्टर कालेज एक जूनियर हाई स्कुल और दो गुरुकुल है।\n\nशिव मंदिर, काली माता मंदिर, भुमिया खेड़ा, गोगा जी महड़ी, बाबा बिसम्बर नाथ मंदिर, गोरा मंदिर, गुरु रविदास मंदिर, गुरुकुल आदि।\n\n", "id": "694739", "title": "दल्हेड़ी"}
{"url": "https://hi.wikipedia.org/wiki?curid=694740", "text": "वीर दास\n\nवीर दास (जन्म ३१ मई १९७९) में हुआ था ये एक भारतीय बॉलीवुड फ़िल्म अभिनेता है। इन्होंने अपने फ़िल्मी कैरियर की शुरुआत २००७ में की थी। \nवीर दास एक \"मंच पर कॉमेडी करने वाले हास्य कलाकार\" है। साल २०१३ में गो गोआ गोन २०१४ में शादी के साइड इफेक्ट जैसी फ़िल्मों में काम किया है। इनके अलावा ये टेलीविजन कार्यक्रमों में भी काम कर चूके है। \nसाल २०१६ में इन्होंने वयस्क एवं हास्य फ़िल्म मस्तीज़ादे फ़िल्म में भी अभिनय किया है फ़िल्म में तुषार कपूर एवं सन्नी लियोन भी है। \n\nवीर दास का जन्म १९७९ में देहरादून उत्तराखण्ड में हुआ था। और फिर ये अफ्रीका में रहने लगे थे , इन्होंने अपनी शिक्षा \"इंडियन लैंग्वेज स्कूल\" से की थी। इन्होंने बैचलर की डिग्री नोक्स कॉलेज इल्लीनोज़ से अर्थशास्त्र में प्राप्त की थी। इसके बाद इन्होंने हरवाद विश्वविद्यालय जॉइन करदी थी। इन्होंने अक्टूबर २०१४ में \"शिवानी माथुर\" से विवाह कर दिया था।\n", "id": "694740", "title": "वीर दास"}
{"url": "https://hi.wikipedia.org/wiki?curid=694765", "text": "राष्ट्रीय लोकतांत्रिक संघ\n\nराष्ट्रीय लोकतांत्रिक संघ (बर्मी भाषा : အမျိုးသား ဒီမိုကရေစီ အဖွဲ့ချုပ် / अम्योसा दीमोकरेची अफ्वैंख्युप् ; IPA: [ʔəmjóðá dìmòkəɹèsì ʔəpʰwḛdʑoʊʔ]; NLD) म्यांमार का एक राजनैतिक दल है जो अभी सत्ता में है। iइसकी स्थापना २७ सितम्बर १९८८ को हुई थी। इस दल के राजनैतिक दर्शन का झुकाव लोकतांत्रिक समाजवाद तथा उदार लोकतन्त्र की तरफ है। नोबेल शांति पुरस्कार विजेता आंग सान सू की इसकी अध्यक्षा हैं।\n", "id": "694765", "title": "राष्ट्रीय लोकतांत्रिक संघ"}
{"url": "https://hi.wikipedia.org/wiki?curid=694777", "text": "परावर्तन (भौतिकी)\n\nदो माध्यमों के मिलान तल पर पहुंचकर किसी तरंग का पुनः उसी माध्याम में पीछे लौट जाना परावर्तन कहलाता है। उदाहरण के लिये, जल की तरंगों, ध्वनि, प्रकाश तथा अन्य विद्युतचुम्बकीय तरंगों का परावर्तन। दर्पण में हम अपना जो प्रतिबिम्ब देखते हैं वह परावर्तन के कारण ही बना होता है। \n\nध्वनिविज्ञान में, ध्वनि के परावर्तन के कारण प्रतिध्वनि सुनाई पड़ती है जो सोनार में उपयोग में लायी जाती है। भूविज्ञान में भूकम्प तरंगों के अध्ययन में परावर्तन उपयोगी है। रेडियो प्रसारण तथा राडार के लिये अत्युच्च आवृत्ति (VHF) एवं इससे भी अधिक आवृत्तियों का परावर्तन महत्वपूर्ण है।\n\n", "id": "694777", "title": "परावर्तन (भौतिकी)"}
{"url": "https://hi.wikipedia.org/wiki?curid=694780", "text": "चन्द्रकान्त बक्षी\n\nचन्द्रकान्त केशवलाल बक्षी (१९३२ - २००६) गुजराती साहित्यकार थे। \n", "id": "694780", "title": "चन्द्रकान्त बक्षी"}
{"url": "https://hi.wikipedia.org/wiki?curid=694787", "text": "जिका विषाणु\n\nजिका विषाणु फ्लाविविरिडए विषाणु परिवार से है। जो दिन के समय सक्रिय रहते हैं। इन्सानों में यह मामूली बीमारी के रूप में जाना जाता है, जिसे जिका बुखार, जिका या जिका बीमारी कहते हैं। 1947 के दशक से इस बीमारी का पता चला। यह अफ्रीका से एशिया तक फैला हुआ है। यह 2014 में प्रशांत महासागर से फ्रेंच पॉलीनेशिया तक और उसके बाद 2015 में यह मेक्सिको, मध्य अमेरिका तक भी पहुँच गया।\n\nवर्ष 1947 में पीले बुखार का शोध कर रहे पूर्वी अफ्रीकी विषाणु अनुसंधान संस्थान के वैज्ञानिकों को जिका के जंगल में \"रीसस मकाक\" (एक प्रकार का लंगूर) को पिंजरे में रख कर अपना शोध कर रहे थे। उस बंदर को बुखार हो जाता है। 1952 में उसके संक्रामक घटक को जिका विषाणु नाम से बताया गया। यह इसके बाद नाइजीरिया में वर्ष 1954 में एक मानव से निकाला गया था। इसके 2007 में खोज होने से पहले इससे संक्रमण के मामले अफ्रीका और दक्षिण पूर्व एशिया में बहुत कम थे।\n\nअप्रैल 2007 में इसका प्रभाव पहली बार अफ्रीका और एशिया के बाहर देखने को मिला। यप नामक एक द्वीप में लाल चकत्ते, नेत्रश्लेष्मलाशोथ, और जोड़ों के दर्द के रूप में इसका असर दिखा, जिसे सामान्यतः डेंगू या चिकनगुनिया समझा जा रहा था। लेकिन जब बीमार लोगों के रक्त का परीक्षण किया गया तो उनके रक्त में जिका विषाणु का आरएनए पाया गया। अब तक इसके 49 मामलों की पुष्टि हो चुकी है और जबकि 59 मामले की पुष्टि नहीं हुई और किसी के भी मरने की या अस्पताल में रखने की जानकारी नहीं है।\n\nजिका बुखार, जिसे जिका वायरस रोग, के नाम से भी जाना जाता है, एक रुग्णता है जो जिका वायरस के कारण उत्पन्न होती है। लक्षण डेंगू बुखार की ही तरह होते हैं। अधिकांश मामलों (60 - 80 %) में कोई लक्षण नहीं दिखते। यदि कुछ लक्षण दिखते हैं तो वे लक्षण अमूमन इस प्रकार के हो सकते हैं - बुखार, लाल आँखें, जोड़ों में दर्द, सिरदर्द लाल चकत्ते। आम तौर पर लक्षण हल्के और 7 दिनों से भी कम रहते हैं। वर्ष 2015 में इस आरंभिक संक्रमण से कोई मृत्यु नहीं हुई है। संक्रमण को ग़ीयान-बारे संलक्षण Guillain–Barré सिंड्रोम से लिंक किया गया है।\n\nजिका बुखार मुख्यतया \"एडीज\" प्रकार के मच्छर के काटने से फैलता है। शारीरिक संबंध बनाने और खून चढ़ाने से भी इसके फैलने की संभावना रहती है। यह रोग गर्भवती माँ से गर्भस्थ शिशु में जा सकता है वर्टिकली ट्रांसमिटेड इंफेक्शन और शिशु के सिर के अपूर्ण विकास की वजह बन सकता है। इस रोग की पहचान के लिए होने वाली जाँचों में रक्त, मूत्र या लार संबंधी परीक्षण शामिल हैं, जो बीमार व्यक्ति में इस वायरस के आरएनए के होने का पता लगाने के लिए की जाती हैं।\n\nरोकथाम में मच्छरों से बचाव शामिल है ताकि जिन क्षेत्रों में इस रोग के होने की संभावना है वहाँ मच्छरों द्वारा काटे जाने से बचा जा सके। इनमें मच्छर भगाने वाले उपाय अमल में लाना, कपड़ों से शरीर का अधिकतम भाग ढँककर रखना, मच्छरदानी का प्रयोग, मच्छर पुनर्जनन रोकने हेतु ठहरे पानी को हटाना जैसी बातें शामिल होती हैं। इसका कोई कारगर टीका नहीं है। ब्राजील के स्वास्थ्य अधिकारियों ने 2015 में प्रकोप के कारण दंपत्तियों को गर्भधारण से बचने की सलाह दी थी, और गर्भवती महिलाओं को उन इलाकों में यात्रा करने से बचने की सलाह दी जहां प्रकोप फैला हो। यद्यपि इसका कोई विशिष्ट उपचार नहीं है, तथापि पैरासिटामॉल (एसिटामिनोफेन) इन लक्षणों में मददगार हो सकती है। अस्पताल में भर्ती होने की शायद ही कभी जरूरत पड़ती है।\n\nइस तरह के कई विषाणु हेतु प्रभावी टीके उपलब्ध है। डेंगू बुखार, जापानी \"इन्सेफेलाइटिस\" आदि बीमारी हेतु टीके का विकास 1930 के दशक में शुरू हुआ था। जबकि केवल डेंगू बुखार के लिए ही टीका 2010 के दशक के मध्य उपलब्ध हो पाया।\n\n", "id": "694787", "title": "जिका विषाणु"}
{"url": "https://hi.wikipedia.org/wiki?curid=694805", "text": "तबलीग़ी जमात\n\nतबलीगी जमाअत (Urdu: تبلیغی جماعت‎, \"Tablīghī Jamā‘at\"; Arabic: جماعة التبليغ‎, \"Jamā‘at at-Tablīgh\"; Bengali: তাবলীগ জামাত; Hindi: तबलीग़ी जमात; English: Society for spreading faith) विश्व की सतह पर सुन्नी इस्लामी धर्म प्रचार आंदोलन है, जो मुसलमानों को मूल इस्लामी पद्दतियों की तरफ़ बुलाता है।  खास तौर पर धार्मिक तरीके, वेशाभूश, वैयक्तिक गति विधियां। \nमाना जाता है कि इस चिन्तन वाले लोगों की संख्या बारह  और 150 मिलियन है। (दक्षिण एशिया में इनकी संख्या अधिक है), और 150 से 213 देशों में हैं।\n\nइस आंदोलन 1927 को मुहम्मद इलियास अल-कांधलवी ने भारत में शुरू किया था।  इस का मूल उद्देश्य आध्यात्मिक इसलाम को मुसलमानों तक पहुंचाना और फैलाना।  इस जमाअत के मुख्य उद्देश्य \"छ: उसूल\"  (कलिमा, सलात, इल्म, इक्राम-ए-मुस्लिम, इख्लास-ए-निय्यत, दावत-ओ-तबलीग) हैं। यह एक धर्म प्रचार आंदोलन माना गया।\n", "id": "694805", "title": "तबलीग़ी जमात"}
{"url": "https://hi.wikipedia.org/wiki?curid=694808", "text": "द मिराज, लास वेगास\n\nद मिराज ३०४४ कमरों वाला पोलेनएसियन शैली मे बना एक कसीनो-रिज़ॉर्ट है जो कि संयुक्त राज्य अमेरिका के नेवादा मे राज्य पॅरडाइस शहर के लास वेगास स्ट्रीप मे स्थित है। इस रिज़ॉर्ट का निर्माण स्टीव विन द्वारा किया गया और वर्तमान मे यह एम जी एम रिज़ॉर्ट्स इंटरनॅशनल की परिसम्पति है जो इसका संचालन भी करता है।\n\nइस रिज़ॉर्ट के सामने स्थित मार्की साइन दुनिया भर का सबसे बड़ा मार्की साइन है। यह रिज़ॉर्ट एक फ्री ट्राम सेवा के द्वारा होटेल के उत्तर मे स्थित ट्रेजर आइलॅंड होटेल एंड कसीनो से जुड़ा हुआ है। \n\nस्टीव विन के इस रिज़ॉर्ट को जोवल बर्ग्मन द्वारा डिज़ाइन किया गया था। इसका उद्घाटन २२ नवंबर १९८९ को किया गया और यह अपनी तरह का पहला कसीनो- रिज़ॉर्ट था जिसके निर्माण के लिए वॉल स्ट्रीट मे जारी किए गये जंक बॉंड्स के ज़रिए पैसा जुटाया गया। जिस जगह पर यह बना हुआ है वहाँ पहले भी कास्टवेस और रेड रूसटर नाइट क्लब जैसे मशहूर मनोरंजन क्लब चलाये जा चुके थे।\n\nद मिराज अपने समय का सबसे अधिक निर्माण लागत (६३० मिलियन डालर)से बना हुआ कसीनो - रिज़ॉर्ट है। इसकी विशिष्ट पहचान वाले सुनहले खिड़कियों मे असली सोने के कण लगाए गये हैं।\n\nइस रिज़ॉर्ट का निर्माण इस कारण से भी उल्\n\nलेखनीय है क्यूंकी इसके द्वारा स्टीव विन ने लास वेगास के रिज़ॉर्ट का एक नया मानदंड स्थापित किया और इसी कारण से उन्हे आधुनिक लास वेगास का पिता भी माना जाता है। द मिराज के उद्घाटन के समय लास वेगास एक बुरे दौर से गुजर रहा था और पर्यटकों की संख्या कम होती जा रही थी। इसका एक बड़ा कारण था न्यू जेर्सी राज्य द्वारा जुए को वैधानिक मान्यता देना| इस कदम के बाद पर्यटकों (खास तौर पर पूर्वी तट के) का झुकाव अट्लॅंटिक सिटी के कसीनो की तरफ बढ़ने लगा था। उस समय लास वेगास की छवि इस कदर खराब हो चुकी थी कि पर्यटक यहाँ आना फॅशन्ब्ल नहीं मानते थे। इस लिए समय की माँग थी कि कसीनो उद्योग के बदतर हालत को सुधारने के लिए नये चमक दमक वाले कसीनो बनाया जाएँ और द मिराज इस का बेहतरीन नमूना है। जिस समय यह शुरू हुआ उस समय यह सभी टेबल गेम्स की हर वक्त निगरानी के लिए तैनात कैमरों वाला पहला कसीनो था। \n\n\n", "id": "694808", "title": "द मिराज, लास वेगास"}
{"url": "https://hi.wikipedia.org/wiki?curid=694824", "text": "सोनार\n\nसोना (स्वर्ण) तथा अन्य बहुमूल्य धातुओं से आभूषण आदि बनाने का कार्य करने वाले लोगों को सोनार कहते हैं। \n", "id": "694824", "title": "सोनार"}
{"url": "https://hi.wikipedia.org/wiki?curid=694827", "text": "सोनार (तकनीक)\n\nसोनार (Sonar) एक तकनीक है जो नौचालन, जल के अन्दर संचार करने तथा जल के अन्दर या सतह पर वस्तुओं का पता करने के लिये ध्वनि संचरण का उपयोग करती है। अंग्रेजी का 'सोनार' शब्द मूलतः SOund Navigation And Ranging का संक्षिप्त रूप है। \n", "id": "694827", "title": "सोनार (तकनीक)"}
{"url": "https://hi.wikipedia.org/wiki?curid=694830", "text": "नेल्सन स्मारक, एडिनबर्ग\n\nनेल्सन स्मारक या नेल्सन्स् माॅन्युमेन्ट() एडिनबर्ग के नज़दीक काॅल्टन पहाड़ी पर स्थित एक टावर है जिसे एक ब्रिटिश नौसेना अधिकारी वाइस ऐडमिरल होराशियो नेल्सन की यादगार के तौर पर वर्ष १८०७ से १८१५ के बीच, नेल्सन की ट्रफ़ालगर की लड़ाई में स्पेनियाई और फ़्रान्सिसी सेनाओं पर वजय प्रापती की खुशी के स्मरण में, बनाया गया था। इसी लड़ाई में नेल्सन की मृत्यू भी हो गई थी। यह टावर काॅल्टन पहाड़ के सबसे ऊंचे स्थान पर स्थित है और इसे लीथ बंदर्गाह के किसी भी कोने से साफ़-साफ़ देखा जा सकता है। इसके पास में ही स्काॅटलैन्ड का अधनिर्मित राष्ट्रीय स्मारक भी स्थित है। इस पर एक टाइम बाॅल(कालगेंद) है, जो आज भी हर रोज़ ठीक १ बजे अपने मानक स्थान से गिरता है। हर ट्रफ़ालगर डेऽ(ट्रफ़ालगर दिवस) पर शाही नौसेना के सफेद पर्चम को इस पर से फ़हराया जाता है, जिसपर नेल्सन के प्रसिद्ध संदेश \"\"इंगलेन्ड एक्सपेक्ट्स् दैट एव़्री मैन व़िल डू हिज़ ड्यूटी\"\"(\"इंगलैंड उम्मीद करती है की हर व्यक्ती अपने करतव्य का पालन करेगा\") अंकित होता है। २००९ में अंतिम बार इसकी मरम्मत की गई थी।\n\nवाइस ऐडमियल होराटियो नेल्सन, फ़र्स्ट वास्काँन्ट नेल्सन की याद में बने इस स्मारक को अंग्रेज़ी में नेल्सन माॅन्युमेन्ट(\"Nelson Monument\") कहा जाता है, जिसे हिंदी में नेल्सन स्मारक कहा जा सकता है। अंग्रेज़ी में माॅन्युमेन्ट(\"Monument\") का अर्थ होता है स्मारक।\n\n३२ मीटर ऊंचा यह स्मारक काॅल्टन पहाड़ी पर मान समुद्र स्तर से १७१ मीटर की अवनती पर स्थित है। यह मूलतः एक दांतेदार मिनार नुमा संरचना है, जिसे इसके वास्तुकार राॅबर्ट बऱ्न ने बड़ी बारीकी से, एक उलटे रखे टेलिस्कोप(दूरदर्शी) के आकार का बनाया है(एक ऐसी वस्तू जो नेल्सन की ज़िन्दगी से काफ़ी हद तक जुड़ी हुई थी)। इसके टावर के नीचे एक पंचकोणाकार दांतेदार वेदिका वाली ईमारत है जो इस मिनारनुमा संरचना के आधार के कार्य करती है। यह पूरी संरचना मूलरूप से एक ईंट-निर्मित भवन है एवं इस्का आवरण भी स्मान्य ईंटों की बनावट की है। इस ५-मंज़िला टावर पर बड़ी गोलाकार छत वाली खिड़कियां भी हर तल पर देखी जा सकती हैं। उपर पांचवे तल पर एक दर्शण पटल है जिस पर से नीचे के शहर एवं समुद्र का एक बेहद खूबसूरत नज़ारा देखा जा सकता है। इस मिनार में कुल १४३ सीढ़ियां हैं जो आगंतुकों को ऊपर बारजा तक ले जाती हैं। इसके ऊपर सैन जोज़ेफ़ नामक एक जहाज़ की छोटी नकल बनाई गई है, जिस पर नेल्सन ने सेन्ट विन्सेन्ट की लड़ाई में कब्ज़ा कर लिया था। इसकी छत पर एक टाइम बाॅल(कालगेंद) भी है, जसे पहले समुद्री जहाज़ों को सटीक समय का संकेत देने के लिये उपयोग किया जाता था।\n\nमौजूदा स्मारक को एक पुराने टावर रूपी ढाँचे के स्थान पर बनाया गया था जिसे समंदर में पोतों को निर्देश या संकेत देने के लिये इस्तमाल किया जाता था। इसे पूरी तरह सार्वडनिक भागीदारी व सार्वजनिक सदस्यता द्वारा वित्त्यित किया गया था। इसकी प्राथमिक योजना को ऐलेक्ज़ैन्डर नैस्मिथ ने तईयार किया था। उनके स्तूप-रूपी परियोजना को अधिक खर्चीला होने के कारण वास्तवीकरण के लिये अनुप्युक्त समझा गया। मौजूदा उलटे टेलीस्कोप वाले डिज़ाइन को राॅबर्ट बॅऱ्न ने तईयार किया था। इसपर काम 1807 में शुरू किया गया, और लगभग पूरा कर भी लिया गया था जब पैसे खतम हो गए। साथ ही बॅऱ्न की 1815 में मृत्यू हो गई। इसके नीचे की दांतेदार वेदिका वाले पंचकोणीय भवन को थाॅमस बोनार ने 1814 से 1816 के बीच पूरा किया था। \nइसे मूलतः जहाजों को संकेत देने के लिये बनाया गया था। नीचे वाले कमरों को उस समय नाविकों के सहन-सहन के लिये इस्तमाल कियाजाता था। बाद में इनहें भवन के केयरटेकर के रहन के लिये इस्तमाल किया जाने लगा। 2009 में इसे पुनःनवीनिकरण किया गया और आज यह यूके का एक \"ए श्रेणी की सूची\" में आता है। \n\nनेल्सन स्मारक पर लगी कालगेंद को १८५३ में लगाया गया था। इसे मूलरूप से लीथ बंदर्गाह पर जहाज़ों को सही समय का संकेत देने के लिये लगाया गया था, ताकी वे अमनी समुद्री कालमापियों को सटीक रूपसे निर्देशित कर सकें। इस समय गेंद का तंत्र(मेकैनिज़म), लैम्बेथ के, मौडस्ले, संस एंड फील्ड नामक कंपनी का काम था, जिन्होंने पहले ग्रीनविच की शाही वेधशाला के लिए भी समय गेंद तंत्र का निर्माण किया था। इसे जेम्स रिची ऐंड सन्स् (क्लाॅकमास्टर्स) लिमिटेड नामक कंपनी द्वारा अपनी जगह पर स्थापित किया गया था, जिन्हें अभी भी एडिनबर्ग सिटी काउन्सिल(एडिनबर्ग नगर परिशद) द्वारा इस समय गेंद के संचालन एवं रख-रखाव करने के लिए बरकरार रखा गया है। यह कलगेन्द स्काॅटलैन्ड के शाही खगोलशास्त्री चार्ल्स पियाज़्ज़ी स्मिथ का मनसज था, जिसे मूलतः पास मे स्थित सिटी ऑब्ज़र्वेटॅरी(नगर वेधशाला) से भूतलीय तारों द्वारी संचालित किया जाता था।\nइसकी गेंद ज़िंक की परत-चढ़ी लकड़ी से बनी है, इसका कुल वज़न ७६२ कीलो है। इसे पहले सिटी ऑब्जर्वेटरी द्वारा निर्देशित समयनुसार ठीक दोपहर १ बजे गिराया जाता था। १८६१ में एडिनबर्ग कासल में कुहासे की दिनों के लिये एक बजे की बन्दूक को चलाना शुरू किया गया।\nइसे लगातार कुल १५० वर्षों तक चलाया गया, जबतक २००७ में एक तूफ़ान के कारण यह टूट गया। २००९ में हुई मरम्मत-कार्य के दौरान इसे हटा दिया गया और पुनः ठीक कर के २४ सितंबर २००९ में फिर से आपनी जगह पर लगा दिया गया। इसके बाद से, इसे एक बजे की बन्दूक के आधार पर हास्तसंचालित किया जाता है।\n", "id": "694830", "title": "नेल्सन स्मारक, एडिनबर्ग"}
{"url": "https://hi.wikipedia.org/wiki?curid=694831", "text": "सोमेश्वर (बहुविकल्पी)\n\nSomeshwara or its variant spellings \"Someshwar\", \"Someshvara\" and \"Someshvar\" may refer to:\n\n\nव्यक्ति\n\n\nमंदिर\n\n\nस्थान\n\n\n", "id": "694831", "title": "सोमेश्वर (बहुविकल्पी)"}
{"url": "https://hi.wikipedia.org/wiki?curid=694848", "text": "पीत विषाणु\n\nपीत विषाणु () फ़्लैविविरिडेई विषाणु परिवार \"\" के विषाणुओं की एक जाति है। इस प्राजाति में पश्चिमी नील विषाणु (), डेंगी विषाणु, टिक-बॉर्न मेनिनगो इंसेफ़लाइटिस विषाणु (), पीत जवर विषाणु, ज़ीका विषाणु और कई अन्य विषाणु होते हैं जो इंसेफ़लाईटिस, दिमागी बुखार जैसी खतरनाक बीमारियों का कारण बनते हैं। \n\nपीत विषाणु का नाम पीलिया या पीत ज्वर के विषाणू के नाम से पडा है जो कि इसी विषाणू परिवार का सदस्य है। पीत का संस्कृत में अर्थ \"पीला\" होता है। लैटिन भाषा में \"फ़्लैवी\" का अर्थ पीला होता है। इसी नाम से इसका जैविक नाम फ़्लैविवायरस पडा। इसका नाम पीले रंग से इसलिये जुडा हुआ है क्योंकि इसके शिकार पीली जान्डिस से पीडित होते हैं। \n\nफ़्लैवीवायरस में कई प्रकार की समानताएँ होती हैं: समान आकार (40–65 नैमी), समरूपता (घिरे हुए, विंशतिफलक न्युक्लियोकैप्सिड), न्यूक्लीक एसिड (पॉजिटिव सेन्स, एकल फँसा हुआ आरएनए लगभग 10,000–11,000 क्षार), और माइक्रोस्कोप में दृष्यता। \n\nइनमें से अधिकांश विषाणु संक्रमित संधिपादों (\"arthropod\") जैसे मच्छर इत्यादि के काटने से फैलती हैं। संधिपादों से फ़ैलने के कारण इन विषाणुओं को संधिविषाणु (\"arboviruses\") भी कहते हैं। अर्थ्रोपॉड यूनानी भाषा का शब्द है जो \"अर्थ्रो\" (अर्थात संधि या जोड़) और \"पॉड\" यानि पैर से मिलकर बना है। अर्बोवायरस का अर्थ है अर्थ्रोपॉड जनित विषाणु जो कि इस परिभाषा के शब्दों के प्रथम अक्षरों से मिलकर बना है। (arthro borne viruses)\n\nइस विषाणु से संक्रमण का एक और जरिया है संक्रमित जानवरों व उनकी लाशों को छूना, संक्रमित खून से संपर्क, संक्रमित माँ से नवजात बच्चे को, संक्रमित जानवर के दूध पीने से इत्यादि। हालांकि ये विषाणु मानवों में सबसे ज्यादा संधिपादों के काटने से फैलते हैं।\n\nसमूह: ssRNA(+)\nपीतविषाणु लगभग ५० नैनोमीटर के व्यास के खोल या कवच में घिरा होता है। आकार में यह विंशतिफलक या गोलाकार होता है। जीनोम लंबाई में १०-११केबी के रेखीय और अखण्ड होते हैं। \n\nपीत ज्वर का सबसे सफ़लतम टीका या दवाई पीत ज्वर 17डी टीका, 1937 में बनाया गया था। इस दवा ने महामारी को रोकने में महत्वपूर्ण भूमिका निभाई। जापानी इंसेफ़लाइटिस और अष्टपाद-जनित इंसेफ़लाइटिस विषाणु को मारने की प्रभावकारी दवा/टीका बीसवीं शताब्दी के मध्य तक बना ली गई थी। पहले की दवा के दुष्प्रभावों की वजह से दूसरे पीढी की जापानी इंसेफ़लाइटिस की दवा बनाई गई जो ज्यादा सफल रही। इनका एशिया के विशाल जनसंख्या का इस खतरनाक बीमारी से निपटने में व्यापक इस्तेमाल किया जाता है। 95 प्रतिशत लोगों में टीकाकरण के 10 दिन के बाद इसका असर शुरू होता है और कम से कम 10 वर्ष तक रहता है (81 प्रतिशत मरीज़ों में प्रतिरक्षा 30 साल के बाद तक भी रही)। डब्‍ल्‍यूएचओ स्‍थानिक क्षेत्रों में लोगों को जन्‍म के 9वें और 12 महीनें के बीच नित्‍य टीकाकरण की सिफारिश करता है। 2013 में विश्‍व स्‍वास्‍थ्‍य संगठन ने कहा था ‘पीत ज्‍वर रोग के खिलाफ आजीवन प्रतिरक्षा के लिए टीकाकरण की एक खुराक ही काफी होती है’। विश्वभर में घूमने वाले एडीज मच्छरों की वजह से सालाना लाखों लोग खतरनाक डेंगू के शिकार हो जाते हैं। चूंकि मच्छरों की अनगिनत संख्या पर नियंत्रण मुश्किल है इसलिये डेंगू से बचाव की विभिन्न दवाएँ अपने विकास के विभिन्न चरणों में हैं।\n", "id": "694848", "title": "पीत विषाणु"}
{"url": "https://hi.wikipedia.org/wiki?curid=694855", "text": "गणेश वासुदेव जोशी\n\nगणेश वासुदेव जोशी (जुलाई २०, १८२८ - जुलाई २५, १८८०) महाराष्ट्र के समाजसुधारक तथा सामाजिक कार्यकर्ता थे। उनके द्वारा किए गए सार्वजनिक कार्यों के कारण उनको 'सार्वजनिक काका' ही कहा जाने लगा था। भारत में 'स्वदेशी' का विचार सबसे पहले उन्होने ही प्रस्तुत किया था। न्यायमूर्ति रानडे के साथ मंत्रणा कर सार्वजनिक काका ने 1872 में स्वदेशी आंदोलन का श्रीगणेश किया था। \n\nउन्होंने 'देशी व्यापारोत्तेजक मंडल\" की स्थापना कर स्याही, साबुन, मोमबत्ती, छाते आदि स्वदेशी वस्तुओं का उत्पादन करने को प्रोत्साहन दिया था। इसके लिए स्वयं आर्थिक हानि भी सही थी। इस स्वदेशी माल की बिक्री के लिए सहकारिता के सिद्धांत पर आधारित पुणे, सातारा, नागपूर, मुंबई, सुरत आदि स्थानों पर दुकाने प्रारंभ करने के लिए प्रोत्साहित किया था। स्वदेशी वस्तुओं की प्रदर्शनियां भी आयोजित की। उन्हीं के प्रयत्नों से आगरा में कॉटन मिल शुरु की गई थी। \n\n१२ जनवरी १८७२ को उन्होंने खादी उपयोग में लाने की शपथ ली थी और उसे आजीवन निभाया। खादी का उपयोग कर उसका प्रचार-प्रसार करनेवाले वे पहले द्रष्टा देशभक्त थे।\n", "id": "694855", "title": "गणेश वासुदेव जोशी"}
{"url": "https://hi.wikipedia.org/wiki?curid=694858", "text": "छाता\n\nछाता धूप एवं वर्षा से बचने के लिये प्रयोग किया जाता है।\n", "id": "694858", "title": "छाता"}
{"url": "https://hi.wikipedia.org/wiki?curid=694860", "text": "भालजी पेंढारकर\n\nभालचंद्र गोपाल पेंढारकर (२ मई, १८९८ - २६ नवम्बर, १९९४) मराठी चित्रपट दिग्दर्शक, निर्माता, पटकथालेखक, संवादलेखक थे।\n", "id": "694860", "title": "भालजी पेंढारकर"}
{"url": "https://hi.wikipedia.org/wiki?curid=694871", "text": "उड़नेवाला स्पघेटी दानव\n\nउड़नेवाला स्पघेटी दानव () पास्ताफ़ारी धर्म (पास्ता और रस्ताफ़ारी शब्दों का जोड़) का ईश्वर है। इसे अमेरिका के सरकारी विद्यालयों में इंटेलिजेंट डिज़ाइन और क्रिएशनिस्म () पढ़ाने का विरोध करने के लिए सन् 2005 में बनाया गया था। इसके माध्यम से ये दर्शाया जाता है कि दर्शनशास्त्रिय सबूत का बोझ उस व्यक्ति पर है जो वैज्ञानिक दृष्टि से झूठाया न जा सकने वाला दावा कर रहा हो, बजाय उस व्यक्ति के जो उस दावे को अस्वीकार कर रहा हो। हालांकि इस धर्म के अनुयायी इसे एक असली धर्म बताते हैं, पर मीडिया में इसे एक व्यंग्य धर्म की तरह देखा जाता है।\n\nउड़नेवाले स्पैगेट्टी दानव का पहला वर्णन 2005 में बॉबी हेंडरसन द्वारा अमेरिका के केन्सास राज्य के शिक्षा बोर्ड को लिखी गई एक व्यंगपूर्ण चिट्ठी में मिलता है। इस चिट्ठी से वे बोर्ड द्वारा विज्ञान की कक्षाओं में क्रम-विकास के स्थान पर इंटेलिजेंट डिज़ाइन पढ़ाने की अनुमति दिए जाने का विरोध कर रहे थे। चिट्ठी में वे स्पघेटी और मीटबॉल की तरह दिखने वाले देवता और ब्रह्माण्ड के सृजनकर्ता में अपनी आस्था जटा कर क्रिएशनिस्म का व्यंग्य करते हैं। वे तर्क करते हैं कि उनकी धारणाएँ इंटेलिजेंट डिज़ाइन की धारणाओं के जितनी वैध हैं, और कहते हैं कि इसलिए उनकी धारणाओं को विज्ञान की कक्षाओं में क्रम-विकास और इंटेलिजेंट डिज़ाइन के बराबर समय मिलना चाहिए।\n\nअपनी लोकप्रियता और पहुँच के कारण उड़नेवाले स्पघेटी दानव को अक्सर रसल की चायदानी के समकालीन रूपांतर की तरह प्रयोग किया जाता है। इसके माध्यम से ये दर्शाया जाता है कि दर्शनशास्त्रिय सबूत का बोझ उस व्यक्ति पर है जो वैज्ञानिक दृष्टि से झूठाया न जा सकने वाला दावा कर रहा हो, बजाय उस व्यक्ति के जो उस दावे को अस्वीकार कर रहा हो।\n\nहालांकि हेंडरसन ने कहा है कि \"पास्ताफ़ारी धर्म में एक ही धर्म मान्यता की अनुमति है – धर्म मान्यताओं की नामंजूरी\", फिर भी पास्ताफ़ारी लोग कुछ मान्यताएँ रखते हैं।\nपास्ताफ़ारी सृजन मिथक के अनुसार एक अदृश्य और अनभिज्ञेय उड़नेवाले स्पैगेट्टी दानव ने बहुत ज्यादा शराब पीने के बाद ब्रह्माण्ड की रचना दस हजार वर्ष पहले की थी। इन मान्यताओं के अनुसार पृथ्वी के त्रुटिपूर्ण होने का कारण इस दानव का सृजन के दौरान नशे में चूर होना है। पास्ताफ़ारी ये भी मानते हैं कि क्रम-विकास के सभी सबूत पास्ताफ़ारियों की श्रद्धा जांचने के लिए स्वयं उड़नेवाले स्पैगेट्टी दानव ने रखे थे। जब रेडियोकार्बन डेटिंग जैसे वैज्ञानिक माप लिए जाते हैं, तब उड़नेवाला स्पैगेट्टी दानव आंकड़ो को बदल देता है ताकि वैज्ञानिक समझें कि पृथ्वी अरबों वर्ष पुरानी है।\nपस्ताफ़ारी धर्म की स्वर्ग की संकल्पना में एक बियर ज्वालामुखी और नग्न नर्तकियाँ बनाने वाला कारखाना शामिल है।। पस्ताफ़ारी नर्क भी ऐसा ही है, पर बियर बासी है और नर्तकियों को यौन संचारित रोग हैं।\n\nपस्ताफ़ारी मान्यताओं के अनुसार समुद्री लुटेरे वास्तविकता में दिव्य प्राणी और मूल पस्ताफ़ारी हैं। पस्ताफ़ारी मानते हैं कि समुद्री लुटेरों के \"चोर और बहिष्कृत\" होने की धारणा मध्ययुग में ईसाई धर्मशास्त्रियों द्वारा और आज अंतर्राष्ट्रीय कृष्णभावनामृत संघ द्वारा फैलाई जा रही झूठी सूचना का नतीजा है। इनके अनुसार, वास्तविकता में समुद्री लुटेरे \"शांति-प्रिय खोज यात्री और सद्भाव के प्रसारक\" थे जो बच्चों को मिठाइयाँ बांटते थे। ये कहते हैं कि आज के समुद्री लुटेरों का \"प्राचीन जिन्दादिल समुद्री लुटर्रों\" से कोई सम्बन्ध नहीं है। इसके अतिरिक्त, बरमूडा त्रिभुज से समुद्री और हवाई जहाजों के रहस्‍यपूर्ण ढंग से गायब होने के लिए पस्ताफ़ारी समुद्री लुटेरों के भूतों को ज़िम्मेदार मानते हैं। पस्ताफ़ारी हर वर्ष 19 सितंबर को \"समुद्री लुटेरों की तरह बोलो का अंतर्राष्ट्रीय दिवस\" मनाते हैं।\n\n", "id": "694871", "title": "उड़नेवाला स्पघेटी दानव"}
{"url": "https://hi.wikipedia.org/wiki?curid=694884", "text": "डिकेथलॉन\n\nडिकेथलॉन (Decathlon) समूह खेलकूद के लिए वस्त्र और उपादान सामग्री बनाने वाले कई ब्रांडों का समूह है। इसकी स्थापना फ़्रांस में १९७६ में हुई थी। १९९० के दशक में यूरोप के अन्य हिस्सों में इसका विस्तार हुआ। चीन में २००३ में तथा भारत में २००९ में आया। \n\nये जिम, एथेलेटिक्स, क्रिकेट, टेनिस, फुटबॉल, साईकलिंग, पर्वतारोहण आदि के लिए कपड़े, जूते, आदि बनाता है। इन कपड़ो में हल्का होना और पसीने को आसानी से निजात पाना एक महत्वपूर्ण ज़रूरत हैं। इसके आलावे कपड़ों और जूतों आदि का दीर्घकाल तक चलना भी ग्राहकों को आकर्षित करता है। इसलिए इनके उत्पादों में पॉलीमर का प्रयोग बहुत होता है - नाईलॉन और पॉलीएस्टर जैसे पॉलीमर का। \n\nइसके प्रमुख brands में - Artengo (Racquets and tennis equipments), Domyos (टी-शर्ट्स आदि) और Quechua हैं। \n", "id": "694884", "title": "डिकेथलॉन"}
{"url": "https://hi.wikipedia.org/wiki?curid=694890", "text": "रस्ताफ़ारी\n\nरस्ताफ़ारी एक इब्राहीमी धर्म है जो 1930 के दशक में जमैका में विकसित हुआ था।\n", "id": "694890", "title": "रस्ताफ़ारी"}
{"url": "https://hi.wikipedia.org/wiki?curid=694896", "text": "सन्त सिंगाजी\n\nसन्त सिंगाजी भारत में मध्य प्रदेश के नीमार के एक मशहूर संत थे। उन्हे पशु रक्षक देव के रूप में पूजा जाता है।\n\nसिंगाजी के जन्मस्थान (खजूरी ग्राम) का नामकरण उन्ही के नाम पर किया गया है। सिंगाजी मध्य प्रदेश में खांडवा से 28 मील उत्तर पूर्व में हरसूद तहसील का एक छोटा गाँव है। हरसूद का निर्माण हर्षवर्धन द्वारा किया गया था। इसी गाँव में सिंगाजी एक सामान्य गोपाल या अहीर परिवार में जन्मे थे। 16वीं शताब्दी में सिंगाजी की प्रतिभा से प्रेरित होकर गाँव के जमींदार ने उन्हें अपना सरदार नियुक्त कर दिया था। सिंगाजी ने बारह साल जमींदार की सेवा की तथा अपनी आध्यात्मिक करामाती शक्तियों से जमींदार के लिए कई लड़ाइयों में विजय भी प्राप्त की। कुछ स्रोतों के अनुसार उन्होने भामागढ़ के राजा के पत्रवाहक का कार्य भी किया था। परंतु कालांतर में उन्होने सन्यास ले लिया व तपस्वी बन गए। 40 वर्ष की आयु में उनकी मृत्यु हो गयी।\n\nसंत सिंगाजी को 16वीं या 17वीं शताब्दी के काल का माना जाता है। कहा जाता है कि सिंगाजी एक कवि व करामाती संत थे। समूचे मध्य प्रदेश में अनेकों स्थानों पर सिंगाजी के डेरे व समाधियाँ बनी हुयी हैं जहां पर मेलों का आयोजन भी किया जाता है। कवि संत सिंगाजी के आध्यात्मिक गीत आज तक गए जाते हैं।\n\nनर्मदा जलविद्युत विकास निगम द्वारा नर्मदा नदी परi विकसित की गयी नर्मदा सागर परियोजना में संत सिंगाजी जलाशय भी परियोजना का भाग है जी 913 वर्ग मीटर में फैला है। यह भारत का सबसे बड़ा व एशिया का दूसरा सबसे बड़ा जलाशय है। यहाँ पर सिंगाजी की पावन समाधि का भी निर्माण किया गया है।सिंगाजी परियोजना की अनुमानित लागत 5 करोड़ है।\n", "id": "694896", "title": "सन्त सिंगाजी"}
{"url": "https://hi.wikipedia.org/wiki?curid=694900", "text": "नौभार पंथ\n\nनौभार पंथ मॅलानिशियाई और ओशिआनिया के अन्य द्वीपों का तकनीक में अग्रसर उपनिवेशवादीयों के साथ आमना-सामना होने पर विकसित हुए कुछ धर्मों को कहते हैं। ये धर्म इस आस्था पर आधारित हैं कि कुछ धार्मिक अनुष्ठान करने से उनके द्वीप पर नौभार भेज दिया जाएगा।\n", "id": "694900", "title": "नौभार पंथ"}
{"url": "https://hi.wikipedia.org/wiki?curid=694927", "text": "बोको हराम\n\nबोको हराम: इस संगठन को। इस्लामिक स्टेट्स वेस्ट अफ्रीका प्रांर्विस. (आइएसडब्लूएपी) के नाम से भी जाना जाता है नाइजीरिया स्थित इस इस संगठन का आतंक उत्तरी अफ्रीका के देशों में है। चाड और कैमरुन भी इसके निशाने पर आ चुके है\nवर्ष 2014 में इस संगठन ने अपने हमलो में दोगनी वृध्दी की इसकी बढ़ती शक्ति का आंकडा इसी से लगाया जा सकता है कि आतंकी घटनाओँ में मरने वाले लोगो की संख्या के लिहाज से वर्ष 2013 में नाइजीरिया पांचवें स्थान पर था, लेकिन वर्ष 2014 में यह दूसरे स्थान पर पहुंच गया। अन्य आंतकी संगठनो से प्रशिक्षण मिलने के बाद समूह ने विस्फोटको और बमोँ का इस्तेमाल भी शुरु कर दिया, बैसे मशीनगनो के इस्तेमाल से सामूहिक कत्लेआम इसकी विशिष्ट पहचान रही है।\nइंस्टीट्युट फार इकोनामिक एंड पीस द्वारा जारी वैश्विक आतंवाद सुचकांक के आनुसार वर्ष 2014 में आईएसआईएस ने 11.872 लोग हताहत किये जबकी दुसरे स्थाध पर रहा बोको हराम संगठन ने 8386 लोगो की हत्या की जिसमें बच्चे तथा वृध्द और युवा सम्मिलित है\n", "id": "694927", "title": "बोको हराम"}
{"url": "https://hi.wikipedia.org/wiki?curid=694953", "text": "पोलैंड में संस्कृत\n\nपोलैंड में 2002 से 2014 के बीच नौ संस्कृत भाषा की 9 कार्यशालाएँ आयोजित की गई हैं जो कि सफल रही हैं।\n\nसंस्कृत भाषा से रुचि और इसके ठीक तौर पर अध्ययन के लिए पोलैंड के विद्यार्थी भारत के शिक्षा संस्थाओं में प्रवेश प्राप्त कर रहे हैं।\n\nपोलैंड के नागरिकों की संस्कृत भाषा में रुचि का मुख्य कारण कई शब्दों का पोलिश भाषा और संस्कृत में समान होना है।\n", "id": "694953", "title": "पोलैंड में संस्कृत"}
{"url": "https://hi.wikipedia.org/wiki?curid=694954", "text": "जगन्मोहन मंडल\n\nजगन्मोहन मंडल, काशी के भारतेन्दु मंडल की तर्ज में बनी एक हिन्दी साहित्यिक संस्था थी। ठाकुर जगमोहन सिंह ने छत्तीसगढ़ के बिखरे साहित्यकारों का यह मंडल बनाकर एक सूत्र में पिरोया और उन्हें लेखन की सही दिशा भी दी। इसके माध्यम से छत्तीसगढ़ के साहित्यकार शिवरीनारायण में आकर साहित्य साधना करने लगे। इनमें रायगढ़ के पं॰ अनंतराम पांडेय, रायगढ़-परसापाली के पं॰ मेदिनीप्रसाद पांडेय, बलौदा के पं॰ वेदनाथ श्‍वर्मा, बालपुर के मालगुजार पं॰ पुरूसोत्तम प्रसाद पांडेय, बिलासपुर के जगन्नाथ प्रसाद भानु, धमतरी के काव्योपाध्याय हीरालाल, बिलाईगढ़ के पं॰ पृथ्वीपाल तिवारी और उनके अनुज पं॰ गणेश तिवारी और शिवरीनारायण के पं॰ मालिकराम भोगहा, पं॰ हीराराम त्रिपाठी, गोविंदसाव, महंत अर्जुनदास, महंत गौतमदास, पं॰ विश्‍वेस्‍वर वर्मा, पं॰ ऋषि श्‍वर्मा और दीनानाथ पांडेय आदि प्रमुख थे।\n\n", "id": "694954", "title": "जगन्मोहन मंडल"}
{"url": "https://hi.wikipedia.org/wiki?curid=694963", "text": "नीलचक्री ऑक्टोपस\n\nनीलचक्री ऑक्टोपस (Blue-ringed octopus) तीन या चार ऑक्टोपस (अष्टबाहु) जातियों का एक समूह है जो हिन्द व प्रशांत महासागर में रहते हैं। इनके शरीर पर पीली त्वचा पर काले और नीले रंग के छल्ले बने होते हैं जिनके बीच भूरा रंग होता है। उत्तेजित होने पर बीच का भूरा रंग गाढ़ा हो जाता है और छल्ले जगमगाते हुए लगते हैं। नीलचक्री ऑक्टोपस १२ से २० सेमी (५ से ८ इंच) के आकार के होते हैं। अपने छोटे आकार और निर्मल स्वभाव के बावजूद यह बहुत ही विषैले होते हैं और मनुष्यों को इनसे बहुत ही सावधानी बरतने की चेतावनी दी जाती है। इनका प्रमुख ग्रास केकड़े और झींगे होते हैं।\n\n", "id": "694963", "title": "नीलचक्री ऑक्टोपस"}
{"url": "https://hi.wikipedia.org/wiki?curid=694970", "text": "भारतीय नदी अन्तराबन्धन\n\nनदी जोड़ो परियोजना एक बड़े पैमाने पर प्रस्तावित सिविल इंजीनियरिंग परियोजना है, जिसका उद्देश्य भारतीय नदियों को जलाशयों और नहरों के माध्यम से आपस में जोड़ना है। जिससे भारत के कुछ हिस्सों में लगातार बाढ़ या पानी की कमी की समस्या को दूर किया जा सकता है।\n\nइस परियोजना को तीन भागों में विभाजित किया गया है: उत्तर हिमालयी नदी जोडो घटक; दक्षिणी प्रायद्वीपीय घटक और 2005 से शुरू, अंतरराज्यीय नदी जोडो घटक। परियोजना को जल संसाधन मंत्रालय के अन्तर्गत भारत के राष्ट्रीय जल विकास प्राधिकरण (एनडब्ल्यूडीए) द्वारा प्रबंधित किया जा रहा है। एनडब्ल्यूडीए ने हिमालयी घटक की 14 परियोजनाओं, प्रायद्वीपीय घटक की 16 परियोजनाएं, और 37 अंतरराज्यीय नदी जोड़ने परियोजनाओं पर अध्ययन कर रिपोर्ट तैयार किया है।\n\nभारत में औसत वर्षा करीब 4,000 अरब घन मीटर है, लेकिन भारत की अधिकांश वर्षा 4 महीने की अवधि - जून से सितंबर (मानसून) के बीच होती है। हलाकि, देश भर में वर्षण समान नहीं है, पूर्व और उत्तरी में अधिक बारिश होती है, जबकि पश्चिम और दक्षिण में कम बारिश होती है। भारत में कई बार अतिरिक्त मानसून और बाढ़ के वर्ष, और इसके बाद औसत या देर से मॉनसून के साथ सूखा कि स्थिति भी देखने को मिलती है। इस भौगोलिक और समय के विचरण में प्राकृतिक पानी की उपलब्धता बनाम सिंचाई, पेय और औद्योगिक गतिविधि हेतु जल की वार्षिक मांग के बीच, मांग-आपूर्ति की एक बडी खाई बनी हुई है, जोकि भारत की बढ़ती आबादी के साथ और बिगड़ते जा रही है।\n", "id": "694970", "title": "भारतीय नदी अन्तराबन्धन"}
{"url": "https://hi.wikipedia.org/wiki?curid=694976", "text": "जिहादी जॉन\n\nजिहादी जॉन (17 अगस्त 1988 – 12 नवंबर 2015) एक आतंकवादी था जोे इस्लामिक स्टेट द्वारा बनाई गई कई वीडियो में बंदियों का सर काटते नज़र आता था।", "id": "694976", "title": "जिहादी जॉन"}
{"url": "https://hi.wikipedia.org/wiki?curid=694985", "text": "यूरोपीय शरणार्थी संकट\n\nयूरोपीय शरणार्थी संकट सन् 2015 में शुरू हुआ जब बहुत बड़ी संख्या में रिफ्यूजी यूरोप आने लगे।\n", "id": "694985", "title": "यूरोपीय शरणार्थी संकट"}
{"url": "https://hi.wikipedia.org/wiki?curid=694989", "text": "यांत्रिक तरंग\n\nयांत्रिक तरंग (मेकैनिकल वेव) वह तरंग है जो पदार्थ के कम्पन के कारण होती है। यांत्रिक तरंगों के संचरण के लिये माध्यम की आवश्यकता होती है। उदाहरण : ध्वनि, जल की तरंगें, पराश्रव्य तरंगें, तनी हुई डोरी का कम्पन आदि।\n", "id": "694989", "title": "यांत्रिक तरंग"}
{"url": "https://hi.wikipedia.org/wiki?curid=694993", "text": "अनुदैर्घ्य तरंग\n\nअनुदैर्घ्य तरंगे (Longitudinal waves) वे तरंगें हैं जिनमें माध्यम के कणों का विस्थापन तरंग की गति की दिशा या उसके विपरीत दिशा में ही होता है। इन्हें \"l तरंगें\" भी कहते हैं। यांत्रिक अनुदैर्घ्य तरंगों को संपीडन तरंगें (compressional waves) भी कहते हैं क्योंकि इन तरंगों के संचरण के कारण माध्यम के अन्दर संपीडन (compression) और विरलन (rarefaction) का निर्माण होता है।\n\nअनुप्रस्थ तरंगें (transverse wave) इससे अलग प्रकार की तरंगें हैं जिनमें कणों के कम्पन की गति, तरंग के संचरण की गति के लम्बवत होती है।\n", "id": "694993", "title": "अनुदैर्घ्य तरंग"}
{"url": "https://hi.wikipedia.org/wiki?curid=695020", "text": "ददरी मेला (बलिया)\n\nबलिया का ददरी मेला हर वर्ष कार्तिक पूर्णिमा से आरम्भ होता है। इसमें मुख्यतः पशुओं का क्रय-विक्रय किया जाता है। मेले की ऐतिहासिकता इस मेले की ऐतिहासिकता का अंदाजा इसी बात से लगाया जा सकता है कि चीनी यात्री फाह्यान तक ने इस मेले का अपनी पुस्तक में जिक्र किया है। गुलाम भारत की बदहाली को लेकर भारतेंदु हरिश्चंद्र ने एक बेहद मार्मिक निबंध लिखा है- \"भारतवर्षोन्नति कैसे हो सकती है\"- इस निबंध को उन्होंने पहली बार बलिया के इसी ददरी मेले के मंच पर १८८४ में पेश किया था।\n\n\n", "id": "695020", "title": "ददरी मेला (बलिया)"}
{"url": "https://hi.wikipedia.org/wiki?curid=695026", "text": "आरणमुल कनाटी\n\nआरणमुल कनाटी (मलयालम: ആറന്മുളക്കണ്ണാടി / आऱन्मुळक्कण्णाटि , अर्थ \"आरणमुल आईना\") केरल के आरणमुल नामक गाँव में हाथों के साथ बनाया जाने वाला एक विशेष दर्पण है जिसे बनाने के लिए धातुओं के घोल का प्रयोग किया जाता है। धातुओं के मिश्रण के साथ बने होने के कारण यह साधारण शीशों से अलग है। इसे बनाने में प्रयुक्त धातुओं के मिश्रण के बारे में पूरे तौर पर कोई जानकारी नहीं मिलती और इसे विश्वकर्मा (मलयालम വിശ്വകർമ്മജർ) परिवार के रहस्य के तौर पर बचा कर रखा जा रहा है। धातुविज्ञानियों का कहना है कि इसमें तांबे और टिन के मिश्रण का प्रयोग किया गया है। इसके बाद इसको कई दिन पालिश करने के बाद चमकाया जाता है। यह ८ प्रमुख्य वस्तुओं \"अष्टमंगल्यम\" में से एक है जो केरल में एक दुल्हन के लिए शुभ मानी जाती हैं।\n", "id": "695026", "title": "आरणमुल कनाटी"}
{"url": "https://hi.wikipedia.org/wiki?curid=695029", "text": "जैवहाइड्रोजन\n\nजीवों द्वारा उत्पन्न हाइड्रोजन, जैवहाइड्रोजन (Biohydrogen) कहलाती है। कुछ शैवाल (algae), जीवाणु (bacteria) और आर्किया (archaeon) हाइड्रोजन पैदा करते हैं। जैवहाइड्रोजन एक संभाव्य जैवईंधन है जिसकी खेती भी की जाती है और जो कचरा जैविक पदार्थों से भी प्राप्त होती है।\n", "id": "695029", "title": "जैवहाइड्रोजन"}
{"url": "https://hi.wikipedia.org/wiki?curid=695033", "text": "जैवनिम्‍नन\n\nजीवाणु, कवक या अन्य जीवों के द्वारा पदार्थों का रासायनिक विघटन, जैवनिम्नन (Biodegradation) कहलाता है।जीवों के माध्यम से जिन पदार्थों का रासायनिक विघटन सम्भव है, उन्हें जैवनिम्ननीय (बायोडिग्रेडेबल) कहते हैं।\n\nजैविक पदार्थ (Organic material) या तो आक्सीजन की उपस्थिति में अपघटित किये जा सकते हैं, या आक्सीजन की अनुपस्थिति में। \n\n", "id": "695033", "title": "जैवनिम्‍नन"}
{"url": "https://hi.wikipedia.org/wiki?curid=695037", "text": "इंदिरा सागर बाँध\n\nइंदिरा सागर बाँध मध्य प्रदेश में नर्मदा नदी पर खण्डवा जिले में नर्मदानगर स्थान पर निर्मित बाँध है। यह एक बहूद्देशीय परियोजना है। इस बाँध की नींव २३ अक्टूबर १९८४ में भारत की तत्कालीन प्रधानमंत्री इंदिरा गांधी ने रखी थी। मुख्य बाँध का निर्माण १९९२ में आरम्भ हुआ। इसके आगे नर्मदा नदी पर ओंकारेश्वर, माहेश्वर और सरदार सरोवर परियोजनाओं के अन्तर्गत बाँध बनाये गये हैं।\n\n", "id": "695037", "title": "इंदिरा सागर बाँध"}
{"url": "https://hi.wikipedia.org/wiki?curid=695041", "text": "आर्कीअन\n\nआर्कीअन (Archean Eon या Archaean) एक भूवैज्ञानिक इओन (eon) है जिसकी अवधि 4,000 से 2,500 मिलियन वर्ष पूर्व तक है। इस इओन में पृथ्वी की पर्पटी (crust) एवं स्तर अभी-अभी निर्मित हुए थे। \n", "id": "695041", "title": "आर्कीअन"}
{"url": "https://hi.wikipedia.org/wiki?curid=695048", "text": "गोविन्द सदाशिव घुर्ये\n\nगोविन्द सदाशिव घुर्ये (12 दिसम्बर, 1893 – 28 दिसम्बर, 1983) भारत के एक समाजविज्ञानी थे। सन १९२४ में मुम्बई विश्वविद्यालय के समाजशास्त्र विभाग के विभागाध्यक्ष बनने वाले वे द्वितीय व्यक्ति थे। \n", "id": "695048", "title": "गोविन्द सदाशिव घुर्ये"}
{"url": "https://hi.wikipedia.org/wiki?curid=695080", "text": "आप की क्रांति\n\nआन्दोलन से उपजी aam aadmi party आम आदमी पार्टी जब आन्दोलन से पार्टी के रूप में रूपांतरित हो रही थी तो राजनीतिक दबावों के चलते मुख्यधारा का मीडिया पार्टी को पूरी तरह नज़रंदाज़ करने का प्रयास कर रहा था. उसी दौर में पार्टी के संस्थापक अरविंद केजरीवाल ने 'आप की क्रांति' aap ki kranti की नीव रखी..", "id": "695080", "title": "आप की क्रांति"}
{"url": "https://hi.wikipedia.org/wiki?curid=695088", "text": "समुद्रफेनी\n\nसमुद्रफेनी (Cuttlefish) सेपाइडा जीववैज्ञानिक गण के समुद्री प्राणी होते हैं। ओक्टोपस, स्क्विड और नौटिलस के साथ समुद्रफेनियाँ शीर्षपाद (सेफ़ैलोपोड) जीववैज्ञानिक वर्ग के सदस्य हैं। समुद्रफेनियों की यह विषेशता है कि उनका शंख उनके शरीर के बाहर होने कि बजाये उनके शरीर के अंदर होता है। ऐरागोनाइट से बना यह भीतरी शंख खोखला होता है और समुद्रफेनी के शरीर को ढांचा प्रदान करने के साथ-साथ इसमें गैस भरकर समुद्रफेनी सहजता से समुद्र में ऊपर-नीचे की गहराईयों में जाने में सक्षम है।\n\nसमुद्रफेनियों की आँख का भीतरी काला भाग W-आकार का होता है। ओक्टोपसों की तरह इनकी भी आठ भुजाएँ होती हैं और दो लम्बें टेंटेकल भुजाएँ होती हैं जिनसे यह अपने ग्रास को पकड़ सकते हैं। इनके मस्तिष्क और व्यवहार से यह अनुमान लगाया गया है कि यह सबसे बुद्धिमान अकशेरुकी (बिना रीढ़ वाले) प्राणियों में से एक हैं।\n\n", "id": "695088", "title": "समुद्रफेनी"}
{"url": "https://hi.wikipedia.org/wiki?curid=695108", "text": "नौटिलस\n\nनौटिलस (Nautilus) नौटिलिडाए जीववैज्ञानिक गण के समुद्री प्राणी होते हैं। ओक्टोपस, स्क्विड और समुद्रफेनी के साथ नौटिलस शीर्षपाद (सेफ़ैलोपोड) जीववैज्ञानिक वर्ग के सदस्य हैं। इन की दो गणों में कुल मिलाकर छह जीववैज्ञानिक जातियाँ अस्तित्व में है, हालांकि इन की अन्य जातियाँ भी हुआ करती थी जो अब विलुप्त हो चुकी हैं। इनके विषेश शंख आसानी से पहचाने जा सकते हैं और नौटिलस करोड़ों वर्षों से पृथ्वी के समुद्रों में बिना बदले रह रहे हैं। इस कारणवश इन्हें कभी-कभी 'जीवित जीवाश्म' (living fossils) भी कहा जाता है।\n\nनौटिलस अकेला सेफ़ैलोपोड है जिसका पूरा शरीर शंख से ढका हो। यह शंख काफ़ी कठोर होते हैं और ८०० मीटर (२६०० फ़ुट) तक के पानी के दबाव को सह लेते हैं। उस से अधिक गहराई पर यह फटकर कुचले जाते हैं। ख़तरा होने पर वह अपना पूरा बदन इस शंख में छुपाकर शंख के मूँह को दो चमड़े के परदों जैसे बने दो विषेश टेन्टेकल से बंद कर लेते हैं। अगर शंख की रचना देखी जाये तो उसकी दो प्रमुख परते होती हैं: बाहरी परत और एक अंदरूनी मोती-सी चमकती परत।\n\nनौटिलस के शंख के खुले मूँह के पास लगभग ९० टेन्टेकल (\"भुजाएँ\") होते हैं जिनसे यह अपना ग्रास पकड़ते हैं। इनकी पकड़ बहुत ही शक्तिशाली होती है और किसी नौटिलस से यदि पकड़ा हुआ ग्रास बहुत ही ज़ोर से खींचा जाये तो कभी-कभी उनके टेन्टेकल ही उखड़ जाते हैं लेकिन ग्रास को जकड़े रहते हैं। चार टेन्टेकल बाक़ी टेन्टेकल से अलग होते हैं और उन्हें नौटिलस जल में रसायनिक तत्वों को परखने के काम लाता है, जो कि मनुष्यों के सूँघने के बराबर है।\n\n", "id": "695108", "title": "नौटिलस"}
{"url": "https://hi.wikipedia.org/wiki?curid=695156", "text": "भारतीय सेना की आर्मर्ड कोर\n\nआर्मर्ड (बख्तरबंद) कोर भारतीय सेना के लड़ाकू हथियारों में से एक है। इसे ब्रिटिश राज के भारतीय बख्तरबंद कोर की दो-तिहाई संपत्ति और कर्मियों से 1947 में बनाया गया। वर्तमान में राष्ट्रपति के अंगरक्षकों सहित इसमें 63 बख्तरबंद रेजिमेंटों हैं। रेजिमेंटों के नामकरण भिन्न हैं। \"कैवेलरी\", \"हॉर्स\" और \"लांसर्स\" शब्द ,आजादी के बाद ली गयी इकाइयों में तिरस्कृत कर दिये गये। आर्मड कोर स्कूल और केंद्र अहमदनगर में है। परंपरा के रूप में, प्रत्येक बख्तरबंद रेजिमेंट का अपना \"रेजिमेंट कर्नल\" होता है जो रेजिमेंट की इकाई के मुद्दों की देखरेख करता है।\n\n\n\n", "id": "695156", "title": "भारतीय सेना की आर्मर्ड कोर"}
{"url": "https://hi.wikipedia.org/wiki?curid=695162", "text": "सम्मिलित रक्षा सेवा परीक्षा\n\nसम्मिलित रक्षा सेवा परीक्षा (Combined Defence Services Examination (CDS)) का आयोजन संघ लोक सेवा आयोग द्वारा वर्ष में दो बार किया जाता है। इस परीक्षा के माध्यम से भारतीय सैन्य अकादमी, अधिकारी प्रशिक्षण अकादमी, भारतीय नौसेना अकादमी, तथा भारतीय वायु सेना अकादमी में अधिकारियों की भर्ती की जाती है। \n", "id": "695162", "title": "सम्मिलित रक्षा सेवा परीक्षा"}
{"url": "https://hi.wikipedia.org/wiki?curid=695177", "text": "राजभाषा गौरव पुरस्कार\n\nराजभाषा गौरव पुरस्कार हिन्दी दिवस पर उन लोगों को दिया जाता है। हिन्दी भाषा में भारत के किसी भी नागरिक द्वारा ज्ञान-विज्ञान के मौलिक पुस्तक लिखने पर और केन्द्र सरकार के कर्मियों (सेवानिवृत्त सहित) द्वारा पुस्तक या उत्कृष्ट लेख लिखने हेतु मिलता है। यह पुरस्कार तकनीकी / विज्ञान से जुड़े हिन्दी भाषा के पुस्तक लेखन को प्रोत्साहित करने के लिए दिया जाता है। इसमें उन पुस्तकों को लिया जाता है, जो प्रथम बार प्रकाशित हुई हो। किसी अन्य पुस्तक का अनुवाद न हो।\n\nप्रथम, द्वितीय व तृतीय पुरस्कार एक-एक व्यक्ति को दिया जाता है, जबकि प्रोत्साहन पुरस्कार 10 लोगों को दिया जाता है। पुरस्कार के साथ स्मृति चिन्ह सभी 13 पुरस्कार प्राप्त करने वालों को दिया जाता है।\n\n", "id": "695177", "title": "राजभाषा गौरव पुरस्कार"}
{"url": "https://hi.wikipedia.org/wiki?curid=695179", "text": "राजभाषा कीर्ति पुरस्कार\n\nराजभाषा कीर्ति पुरस्कार हिन्दी दिवस के दिन दिया जाता है। इस पुरस्कार योजना के तहत कुल 39 पुरस्कार दिये जाते हैं। इस पुरस्कार को किसी विभाग, मण्डल, समिति आदि को दिया जाता है। वे संस्था जो हिन्दी भाषा में अपने कार्यों को कर अच्छी प्रगति हासिल करती है, उसे यह पुरस्कार दिया जाता है।\n\n", "id": "695179", "title": "राजभाषा कीर्ति पुरस्कार"}
{"url": "https://hi.wikipedia.org/wiki?curid=695180", "text": "सरकार एक्स्प्रेस\n\nसरकार एक्सप्रेस, भारतीय रेलवे की एक प्रतिदिन चलने वाली ट्रेन हैं ट्रेन हैं जो चेन्नई (तमिलनाडु ) के एग्मोर रेलवे स्टेशन से काकीनाडा पोर्ट रेलवे स्टेशन विजयवाड़ा (आंध्र प्रदेश ) के बीच चलती हैं। यह ट्रेन नेल्लोर, चिराला, विजयवाड़ा,राजहमुन्द्र्य एवं काकीनाडा इत्यादि नगरों से होते हुए गुजरती है। प्रतिदिन चलने वाली यह ट्रेन यात्रा के दौरान 702 किलो मीटर की दूरी तय करती है। चेन्नई एग्मोर से काकीनाडा पोर्ट के बीच चलने वाली ट्रेन का नंबर 17643 हैं एवं इसके बिपरीत दिशा में चलनेवाली ट्रेन का नंबर 17644 है।\n\nचेन्नई एग्मोर से काकीनाडा पोर्ट के बीच चलने वाली ट्रेन का नंबर 17643 प्रत्येक दिन 17.20 मिनट पर चेन्नई एग्मोर से खुलती हैं एवं दुसरे दिन सबेरे 9.40 मिनट पर काकीनाडा पोर्ट में पहुँचती हैं।\n\nकाकीनाडा पोर्ट से चेन्नई एग्मोर के बीच चलने वाली ट्रेन नंबर 17644 प्रत्येक दिन 14.40 मिनट पर काकीनाडा पोर्ट से खुलती हैं एवं दुसरे दिन 6.30 बजे चेन्नई एग्मोर पहुँचती है।\n\nयह ट्रेन काचेगुडा चेन्नई एग्मोर एक्सप्रेस (17652/17651) के साथ रेक शेयरिंग करती हैं।\n\nसरकार एक्सप्रेस टिकट के किराए का विवरण। \n", "id": "695180", "title": "सरकार एक्स्प्रेस"}
{"url": "https://hi.wikipedia.org/wiki?curid=695197", "text": "मॉरिशस में हिन्दी\n\nमॉरिशस में हिन्दी के अलावा अन्य कई भाषाएँ बोली जाती है। यहाँ कोई आधिकारिक भाषा नहीं है, लेकिन विधानसभा और यातायात के निशानों में अंग्रेज़ी का उपयोग किया जाता है। जब भारत अंग्रेजों का गुलाम था, तब अंग्रेजों ने कई भारतीय लोगों को भारत से मॉरिशस मजदूरी के कार्य हेतु ले आए। भारत के आजादी के बाद भी यह लोग वहीं रहने लगे।\n\nवर्ष 1970 में हिन्दी भाषी संग ने हिन्दू महा सभा इमारत में एक विद्यालय की स्थापना की थी। यहाँ छः शिक्षकों द्वारा हर रविवार को हिन्दी और संस्कृत पढ़ाया जाना शुरू किया गया। वर्ष 1976 में वहाँ की सरकार ने 3 नए विद्यालय बना कर वहाँ निःशुल्क हिन्दी शिक्षा शुरू की। वहाँ 250, 200 और 700 विद्यार्थी प्रति शनिवार विद्यालय आते हैं।\n", "id": "695197", "title": "मॉरिशस में हिन्दी"}
{"url": "https://hi.wikipedia.org/wiki?curid=695242", "text": "बद्रीनारायण चौधरी 'प्रेमघन'\n\nनंददुलारे वाजपेयी\nचित्र:Nand Dulare Bajpai.jpg\nनंददुलारे वाजपेयी\nनन्ददुलारे वाजपेयी (१९०६ - १९६७) हिन्दी के साहित्यकार, पत्रकार, संपादक, समीक्षक और अंत में प्रशासक भी रहे। वे कुछ समय तक \"भारत\", के संपादक रहे। उन्होंने काशी नागरीप्रचारिणी सभा में \"सूरसागर\" का तथा बाद में गीता प्रेस, गोरखपुर में रामचरितमानस का संपादन किया। वाजपेयी जी कुछ समय तक काशी हिंदू विश्वविद्यालय के हिंदीविभाग में अध्यापक तथा कई वर्षों तक सागर विश्वविद्यालय के हिंदीविभाग के अध्यक्ष रहे। मृत्यु के समय वे विक्रम विश्वविद्यालय, उज्जैन के उपकुलपति थे। 21 अगस्त 1967 को उज्जैन में हिंदी के वरिष्ठ आलोचक आचार्य वाजपेयी जी का अचानक निधन हो गया जिससे हिंदी संसार की दुर्भाग्यपूर्ण क्षति हुई है।\n\nजीवनी संपादित करें\n\nनंददुलारे वाजपेयी का जन्म उन्नाव जिले के मगरायल नामक ग्राम में सन् 1906 ई. में हुआ था। उनकी प्रारंभिक शिक्षा हजारीबाग में संपन्न हुई। उन्होंने विश्वविद्यालय परीक्षा काशी हिंदू विश्वविद्यालय से उत्तीर्ण की।\n\nशुक्लोत्तर समीक्षा को नया संबल देनेवाले स्वच्छंदतावादी समीक्षक आचार्य वाजपेयी का आगमन छायावाद के उन्नायक के रूप में हुआ था। उन्होंने छायावाद द्वारा हिंदीकाव्य में आए नवोन्मेष का, नवीन सौंदर्य का स्वागत एवं सहृदय मूल्याकंन किया। अपने गुरु आचार्य शुक्ल से बहुत दूर तक प्रभावित होते हुए भी उन्होंने भारतीय काव्यशास्त्र की आधारभूत मान्यताओं के माध्यम से युग की संवेदनाओं को ग्रहण करते हुए, कवियों, लेखकों या कृतियों की वस्तुपरक आलोचनाएँ प्रस्तुत कीं। वे भाषा को साध्य न मानकर साधन मानते थे।\n\nकृतियाँ संपादित करें\n\nवाजपेयी जी ने अनेक आलोचनात्मक ग्रंथों की रचना की है जिनमें प्रमुख हैं -\n\nजयशंकर प्रसाद,\nआधुनिक साहित्य,\nहिंदी साहित्य : बीसवीं शताब्दी,\nनया साहित्य : नए प्रश्न,\nसाहित्य : एक अनुशीलन,\nप्रेमचंद : एक साहित्यिक विवेचन,\nप्रकीर्णिका,\nमहाकवि सूरदास,\nमहाकवि निराला\nइसके अतिरिक्त उन्होंने अनेक ग्रंथों का संपादन किया है। इन संपादित ग्रंथों की भूमिका मात्र से उनकी सूक्ष्म एवं तार्किक दृष्टि का सहज ही ज्ञान प्राप्त हो जाता है। समग्रत: छायावाद युग आचार्य वाजपेयी के समग्र व्यक्तित्व की संश्लिष्टि है, उसमें उनकी क्रांतदर्शी प्रज्ञा तथा अतलभेदिनी अंतर्दृष्टि विद्यमान है।", "id": "695242", "title": "बद्रीनारायण चौधरी 'प्रेमघन'"}
{"url": "https://hi.wikipedia.org/wiki?curid=695273", "text": "अबू हनीफ़ा\n\nनोमान इब्न साइत इब्न ज़ौता इब्न मरज़ुबान ( फारसी : ابوحنیفه, अरबी : نعمان بن ثابت بن زوطا بن مرزبان), जो अबू हनीफ़ा (हनीफ़ा के पिता) के नाम से मशहूर हैं और इन्हें इसी नाम से भी जाना जाता है (जन्म : 699 ई. मृत्यु 767 ई / 80-150 हिजरी साल),  अबू हनीफ़ा सुन्नी \"हनफ़ी मसलक\" (हनफ़ी स्कूल) इसलामी न्यायशास्त्र के संस्थापक थे। यह एक प्रसिद्ध इस्लामी विद्वान थे। ज़ैदी शिया मुसलमानों में इन्हें प्रसिद्ध विद्वान के रूप में माना जाता है। <nowiki>\"'</nowiki>  उन्हें अक्सर \"महान इमाम\" (ألإمام الأعظم, अल इमाम अल आज़म) कहा और माना जाता है। \n\nअबू हनीफा इराक के शहर कूफ़ा में पैदा हुए थे। वे खलीफ़ा उमय्यद खलीफा अब्द अल मलिक इब्न मरवान के समकालीन थे।  उनके पिता, थबित बिन ज़ूता एक व्यापारी थे, जो मूल रूप से काबुल, अफगानिस्तान से थे।\n\nखलीफ़ा अल-मनसूर 763 ई. में मुस्लिम दुनिया के खलीफ़ा थे। इन की राजधानी इराक़ का शहर बागदाद था। मुख्य न्यायाधीश स्वर्गवासी होने के कारण वह पद खाली हुआ, उसे भरती करने के लिये, खलीफ़ा ने अबू हनीफ़ा को इस पद के लिये पेशकश की, लैकिन अबू हनीफ़ा स्वतंत्र रहना पसंद करते थे, इस लिये इस प्रस्ताव और पेशकश को ठुकरा दिया। इस पद को अरबी भाशा में \"क़ादि-उल-क़ुज़्ज़ात\" कहते हैं। इस पद पर उनके छात्र अबू यूसुफ नियुक्त किया गया।\n\nखलीफ़ा अल-मनसूर और दीगर लोगों को यह बात अच्छी नहीं लगी कि, अबू हनीफ़ा इस पद को इनकार किया। चूं कि, अबू हनीफा इस क़ाबिल थे, और उनहें क़ाबिल समझा गया, इसी लिये उन्हें पेशकश की गयी, जिस को अबू हनीफ़ा ने खुद को क़ाबिल न बताते हुवे ठुकरा दिया। इस बात पर खलीफ़ा ने कहा कि तुम झूठ बोल रहे हो। तब अबू हनीफ़ा ने कहा कि अगर वह झूठ बोल रहे हैं तो ऐसे झूठे को ऐसे ऊंचे पद की पेश कश नहीं करना चाहिये। इस बात पर नाराज़ खलीफ़ा ने अबू हनीफ़ा को गिरफ़्तार कर जैल में बंद करवा दिया। कुछ महीनों बाद अबू हनीफ़ा जेल ही में मर गये। \n\nशाह इस्माइल की सफ़वी साम्राज्य 1508 ई. में अबू हनीफा और अब्दुल कादिर गिलानी की क़बरों को सरकार द्वारा नष्ट कर दिया गया. 1533 में, तुर्क साम्राज्य ने इराक और अबू हनीफा और अन्य सुन्नी स्थलों के मक़बरों का पुनर्निर्माण किया।\n\nयह भी माना जाता है कि अबू हनीफ़ा ताबईन जो सहाबा के बाद के दौर के थे, में से थे। सहाबा, मुहम्मद साहब के अनुयाईयों को कहा जाता है।. कुछ और का कहना है कि अबू हनीफ़ा ने करीब छः सहाबियों को देखा है। कम \n\n\n\n", "id": "695273", "title": "अबू हनीफ़ा"}
{"url": "https://hi.wikipedia.org/wiki?curid=695276", "text": "पुरानी काॅल्टन क़ब्रगाह\n\nपुरानी काॅल्टन क़ब्रगाह या ओल्ड काॅल्टन ब्यूरियल ग्राउण्ड() एडिनबर्ग के काॅल्टन हिल पर स्थित एक शवाधान भूमी है, जिसे १७१८ में ख़ोला गया था। यह कई नामचीन स्काॅटियाई हस्तियों का \"\"अंत्यत विश्राम स्थान\"\" भी है, जिनमें डेविड ह्यूम, वैज्ञानिक जाॅन प्लेफ़ेयर, प्रसारक व़िलियम ब्लैकवुड एवं आर्क़िबाॅल्ड काॅन्स्टेबल भी शामिल हैं। साथ ही इसके परिसर में पोलिटिकल माॅर्टर्स्एज़ माॅन्युमेन्ट(राजनैतिक शहीदों का स्मारक) एवं साकाॅटलैन्ड के अमरीकी गृहयुद्ध स्मृतिका भी स्थित है। 1891 में वाॅटरलू पैलॅस के निर्माण के कारण इसमें कुछ परिवर्तन भी किया था।\nएडिनबर्ग के अन्य ऐतिहासिक क़ब्रगाहों की तरह ही इसे भी एडिनबर्ग की नगर परिशद द्वारा ही प्रबंधित किया जाता है। यह यूके की \"ए श्रेणी\"(\"Category-A\") के धरोहरों की सुची में अंकित है।\nइस शवाधान भूमी के बनने से पहले, कैल्टन गाँव(या काॅल्टन गाँव; ) के निवासियों को, मृलकों को दफनाने के लिये \"साउथ लीथ पैरिश चर्च\" तक जाना पड़ता था। यह काम इतने तनावपूर्ण था की १७१८ में काॅल्टन की व्यापारी समीती ने £१०१३ की राशी चुका कर लाॅर्ड बाल्मरीनो नामक ज़मीनदार(फ़यूडल लाॅर्ड) से आधी एकड़ भूमी मृतकी को दफनाने के लिये कब्रगाह बनाने हेतू खरीद ली। बाड में वहां तक एक सड़क बनाने की अनुमती प्राप्त कर ली गई। आज इस सड़क को जहां \"कैल्टन हिल\" के नाम से ही जाना जाता है, वहीं पहले इसे \"हाई कैल्टन\"के नाम से जाना जाता था।\n\nइसके बाद भी कई बर इसके क्षेत्र का विस्तार किया गया। १८६९ तक यहां दफ़नाना बंद करना पड़ा, परंतू समीती फिर भी १८८८ तक कब्रिस्तान की देखरेख के नियंत्रणकरता थी। वाॅटरलू की युद्ध में ब्रिटेन की जीत के पश्चात, १८१४ में एक नई सड़क, \"वाॅटरलू प्लेस\"(\"\") को अनुमती दे दी गई और इसे १८१५ और १८१८ को बीच निर्मित किया गया। यह सड़क मोजूदा कब्रिस्तान के बीच से गुज़रती थी। इसी करणवश शवों का निष्कासन अति आवश्यक हो गया। उस समय के हिसाब से यह अटपटा सा था, परंतू हड्डियों को बड़े ध्यान से संजो कर नए स्थल पर दफ़नाया गया जहां नई काॅल्टन क़ब्रगाह बनाई गई थी। नया स्थल पुरानेवाले से ०.५ किलोमीटर पूर्व की ओर स्थित है। इसी कारणवश नए कब्रगाह की कई पत्थरें कब्रिस्तान को पूर्वतिथ कर्ती हैं।\n\nडेविड ऐलन, (१७४४-१७९६) बचपन से एक विशिश्ठ चित्रकार, इन्होंने ऐलन रैमसेऽ और राॅबर्ट बॅऱ्न के कई कामों का चित्रण किया था। इन्हें \"स्काॅटलैन्ड का व़िलियम हौगार्थ\" भी कहा जाता था। इनके क़ब्र पर स्मृतीशिला १८७४ में लगाई गई थी।\n\nडेविड ह्यूम, (१७११-१७७६) एक स्काॅट इतिहास्कार और तर्कश्स्त्री, यह नामचीन हस्ती १८वीं शताब्दी में युरोप भर में \"घर-घर-का-नाम\" हुआ करता था। इन्होंने \"ट्रिटाइज़ ऑफ़ ह्यूमन नेचर\" लिखी थी और स्काॅटिश प्रबुद्धता के महत्वपूर्ण चेहरा भी थे। इस सब ख्यती के बावजूद उनकी मृत्यू के समय, उनकी नास्तिक दृश्टि और विचारधारा के कारण उनके खिलाफ़ आई भारी जनाक्रोश के कारण उनके कब्र को ८ दिनों तक पहरेदारी के अंदर रखना पड़ा था। उनकी वसीहत में व्याख्यित उनकी इच्छानुसार, आम प्रचलन के विरुद्ध, उनके कब्र पर केवल उनका नाम एवं जन्म और निधन की तथी लिखी गई थी, क्योंकी वे चाहते थे की \"\"भावी पीढ़ी अपने अनुसार आगे की बात लिखे\"।\"\n\nयह एक शिल्पयुक्त शिला है जिसे कैप्टन जाॅन ग्रेऽ ने अपने माता-पिता की याद में खड़ा किया था इस पर उनके नाम के साथ विभिन्न प्रतीकात्मक रूपांकनें शिल्पित हैं। इसपर एक जहाज़ी लंगर बना है, जिस्के नीचे तीन मस्तूलों वाला एक जहाज़ बना है जिस्पर पर्चम देखा जा सकता है नीचे बाईं ओर एक हैट पहना दाढ़ीगार आदमी है(उनके पिता की आकृती) और दाईं ओर एक टोपी पहनी औरत के रूप में उनली माँ की आकृती बनी है साथ ही दो रिबनों से दोनों आकृतियों को मृत्यू के चिन्ह से जोड़ा गया है।\n\nजाॅन लींश्मन मॅकडोगल (१८४०-१८६९) एक ब्रिटिश सैनिक थे जिन्हें द्वितीय चीन युद्ध के दौरान, ताकु क़िलों में घुसपैठ करने के लिये बहुमूल्य, विक्टोरिया क्राॅस(ब्रिटेन का सबसे उच्चतम नागरिक पुरस्कार; भारत में भारत रत्न का जोड़िदार) से नवाज़ा गया था।\n\nचार्ल्स मैकेऽ (मृत्यू १८५७) एक हास्य कलाकार एवं अभिनेता थे, जिन्हें वाॅल्टर स्काॅट के आविश्कारों की भूमिकाओं के हास्यास्पक चित्रण के लिये जाना जाता था। थियेटर राॅयल की दस्तावेज़ों के हवाले से यह पता चलता है की वे १८३० में \"२३ डबलिन स्ट्रीट\" के पते पर रहते थे।\nअभिनेता व़िलियम व़ुड्स, जो किसी समय (१७७२ से १८०२ के बीच) एडिनबर्ग के रंगमंच की दुनिया के पसंदीदा एवं प्रमुख सितारा हुआ करते थे, को भी यहीं विश्राम अवस्था में लिटाया गया था। असल स्मरण पट्टिका पूरी तरह अपठ्नीय हो गयी है, एक नयी पट्टिक को १८६५ में कुछ सज्जनों द्वारा लगाया गया था।\n\nस्कॉटियाई आसवक(शराब निर्माता) जॉन हैग भी यहां, \"हैग व्हिस्की परिवार\" के कई सदस्यों के साथ, दफ़न हैं। हैग एडिनबर्ग के बहुत बड़े मदिरा उत्पादक और सफल व्यापारी थे।\nउन्होंने १९वीं सदी में, एडिनबर्ग के शराब और ब्रैंडी के बाजारों की विफलता पर, व़िस्की के उद्यमी को बढ़ावा देने में महत्वपूर्ण भूमिका निभाई थी। इस मुहिम के रूप में उन्होंने प्रभावी ढंग से मिश्रित व़िस्की(\"ब्लेन्डेड व्हिस्की\") का आविष्कार किया और स्काॅच व़िस्की को एक \"\"बेचारे\"\" स्थानीय जरूरतों की आपूर्ती करने वाले धन्धे से, एक सच्चे बजाय उद्योग में बदल दिया। यह पारिवारिक व्यापार बाद में युनाईटेड डिस्टिलर्स बन गया। फ़ील्ड मार्शल लाॅर्ड डोगलस हैग, जाॅन हैग के ही पुत्र हैं।\n\nडाॅ० राॅबर्ट स्मिथ कैन्ड्लिश (१८०६-१८७३) स्काॅटिश चर्च से जुड़े हुए एक पादरी(क्लर्जीमैन) थे, जिन्होंने १८४३ में \"स्काॅटिश चर्च\" के विधटन(कार्य भंग होना) का नेत्रित्व किया था जब चर्च के कार्यों पर मनमुटाव के कारण ४७० मंत्रि महासभा से बीच में ही उठ गए थे और सदा के लिये महासभा का बहिश्कार कर दिया था। उन्होंने १८४३ में थाॅमस क़्लैमर्स के साथ फ़्री चर्च आॅफ़ स्काॅटलैन्ड(स्काॅटलैन्ड का मुक्त गिर्जा) की स्थापना की थी। वे कई धार्मिक प्स्तकों के लखक भी थे। उनके पिता जेम्स कैन्ड्लिश, जो एडिनबर्ग वष्वविद्यालय में आयुर्विज्ञान के व्याख्याता(\"मेडिकल साइन्स\" के लेक्चरर) थे, भी यहीं दफ़न हैं।\n\nथाॅमस हैभिल्टन (१७८४-१८५८) एक वस्तुकार थे, जिन्होंने \"राॅयल हाई स्कूल\" (शाही उच्चविद्यालय), \"बैंक आॅफ़ड स्काॅटलैन्ड\", \"फ़िज़ीशियन हाॅल\" एवं एडिनबर्ग और ऐरिशायर की कई मान्य बिल्डिंगों का नकशा तईयार किया था। उन्हें \"राॅयल स्काॅटिश अकैडमी\" की स्थापना भी की थी। उन्हें यहां पुर्वतह एक नामहीन कब्र में दफनाया गया था परंतू अब उनकी कब्र पर एक रजत पट्टिका है जिसपर उनकी आकृती बनी हुई है, जिसे अकैडमी के छात्रों द्वारा स्कूल की शतकजयन्ती पर लगाया गया था। मज़ेदार बात यहां यह भी है की उनके कब्र से कुछ यार्ड की दूरी पर स्थित पोलिटिकल मार्टर्स माॅन्युमेन्ट भी उन्ही का काम है।\n\nडैनियल स्टीवार्ट (१७४१-१८१४) \"डैनियल स्टीवार्ट हाॅस्पिटल\" के संस्थापक, जो बाद में जा कर \"स्टीवार्ट्स मेल्विल काॅलेज\" बन गया।\n\nव़िलियम ब्लैकव़ुड (१७७६–१८३४), मैजिस्ट्रेट और प्रसारक थे जिन्होंने एडिनबर्ग ज्ञानकोश(\"एडिनबर्ग एन्साईक्लोपीडिया\") एवं \"ब्लैव़ुड्स एडिनबर्ग मैगज़ीन\" की संस्थापना की थी। इनकी समाधी लोहे की दर्वाज़ों से बंद एक बंद कक्ष है।\n\nपुस्तक संयोजक एवं प्रसारक आर्क़िबाल्ड काॅन्स्टेबल (१७७४-१८२७) ब्लैकवुड के प्रतिद्वंदी, उन्होंने \"फ़ार्मर्स मैगज़ीन\" और \"एडनबर्ग रीव्यू\" की संस्थापना की और \"स्काॅटस मैगज़ीन\" को खरीद लिया था।\n\nराॅबर्ट बॅऱ्न (मृत्यू:१८१५) एक प्रसिद्ध वास्तूकार थे, उनके प्रमुख कामों में, पास के ही काॅलटन पहाड़ी पर स्थित, होराशियो नेल्सन का स्मृतीप्रतीक, \"नेल्सन माॅन्युमेन्ट\" भी शामिल है। उनके पुत्र विलियम और जाॅन, दोनो ही प्रसिद्ध वास्तुकार थे।\n\nप्रो० जाॅन प्लेफ़ेयर (१७४८-१८१९) अपने काल के महत्वपूर्ण वैज्ञानिकों और गणितश्स्त्रीयों में गिने जाते थे। वे वास्तूकार जेम्स प्लेफ़ेयर और इन्जीनियर विलियम प्लेफ़ेयर के भाई थें।\n\nपीटर व़िलियमसन (१७३०–१७९९), जिसे प्रचलित रूप से मीडिया में \"इन्डियन पीटर\" कहा जाता था, को १३ साल की ही उम्र में अधवा कर के बंधी के रूप में बेच दिया गया था। इसकी कहानी श्वेन दास व्यापार की गिनी-चुनी प्रलेखित कहाधियों में से एक है। इसे \"\"इन्डियन\"\" इस लिये कहा जाने लगा क्योंकी भागने के बाद वह कुछ सालों तक मूल अमरीकीयों के साथ रहता था, और अमरीका में मूल अमरीकियों(नेटिव अमेरिकन्स) को \"इन्डियन\" भी कहा जाता है। \n\nसर जाॅन स्टील (१८०४-१८९१) एक वख्यात स्काटिश शिल्पकार भी यही दफ़्न हैं।\n\nइसके अलावा अन्य महत्वपूर्ण कब्रें हैं जाने-मेने गीनकार जेम्स लम्स्डेन(१८३६-१८९९), वास्तुकार रिचर्ड डिकसन (१७४०-१८१८), प्रो० ज्याॅर्ज व़िल्सन (१८१८-१८५९), जो जीवनीकार एवं लेखक थे। साथ ही बेट्टी मोर्टन एवं जाॅन और डेविड पेटॅन(मृ० १८३०) के स्मारक भी यहां स्थित हैं, जिन्होंने एडिनबर्ग के न्यू टाउन का ज़्यादातर हिस्सा बनाया था। पेटॅल के प्रतिद्वंदी व़िलियम लॅन्न भी यहीं दफ़रॅ हैं। साथ ही जर्मन नाइट और स्काॅलर जूलियस वौन येलिन(मृ० १८२६) भी यहीं दफ़न हैं, जो सर वाॅल्टर स्काॅट से भेंट करने आए थे परंतू मुलाकात से पहले ही उनका नधन हो गया। इसके बाद स्काॅट और उनकी पहली \"\"मुलाकात\"\" जूलियस की बर्सी पर हुई।\n\nइसके अलावा एडिनबर्ग के १८वीं सदी के अन्य कई रईस व्यापारियों की कब्रें और स्मारकें यहां देखी जा सकती हैं। इनमें से सबसे भव्य स्मारक है जाॅन मोर्टॅन का, जोकी १८वीं सदी के एक व्यापारी थे, उनकी मृत्यू १७२८ में हुई थी। इस तरह की कई स्मारकें हैं, जिनपर मृत्यू से संबंधित विभिन्न रूपांकनें एवं चिन्ह शिल्पित देखे जा सकते हैं। जहां कई स्मारक केवल एक सामान्य से कब्र के रूप में हैं वहीं, कईयों को, और भी भव्य रूप के मकबरे के रूप में बनाया गया है।\n\n", "id": "695276", "title": "पुरानी काॅल्टन क़ब्रगाह"}
{"url": "https://hi.wikipedia.org/wiki?curid=695280", "text": "कछुआ\n\nकछुए (Turtles) या कर्म टेस्टूडनीज़ नामक सरीसृपों के जीववैज्ञानिक गण के सदस्य होते हैं जो उनके शरीरों के मुख्य भाग को उनकी पसलियों से विकसित हुए ढाल-जैसे कवच से पहचाने जाते हैं। विश्व में स्थलीय कछुओं और जलीय कछुओं दोनों की कई जातियाँ हैं। कछुओं की सबसे पहली जातियाँ आज से १५.७ करोड़ वर्ष पहले उत्पन्न हुई थीं, जो की सर्वप्रथम सर्पों व मगरमच्छों से भी पहले था। इसलिये वैज्ञानिक उन्हें प्राचीनतम सरीसृपों में से एक मानते हैं। कछुओं की कई जातियाँ विलुप्त हो चुकी हैं लेकिन ३२७ आज भी अस्तित्व में हैं। इनमें से कई जातियाँ ख़तरे में हैं और उनका संरक्षण करना एक चिंता का विषय है। इसकी उम्र 300 साल से अधिक होती है \n\nकछुओं के रेटिना में असामान्य रूप से बड़ी संख्या में कोशिकाओं के होने से ये आसानी से रात के अंधेरे में देख लेते हैं। यह रंगों को देख सकते हैं और पराबैंगनी किरणों से लेकर लाल रंग तक को देख सकते हैं। कुछ भूमि में पाये जाने वाले कछुओं में तेजी की बहुत कमी देखने को मिलती है, इस तरह की कमी ज्यादातर शिकारियों में होती है, जो अचानक तेजी से शिकार को शिकार बना लेते हैं। हालांकि कुछ मांसाहारी कछुए अपने सिर को तेजी से स्थानांतरित करने में सक्षम हैं। \n", "id": "695280", "title": "कछुआ"}
{"url": "https://hi.wikipedia.org/wiki?curid=695290", "text": "फोर्ड मॉडल ए (१९२७–३१)\n\nद फोर्ड मॉडल ए (इसे आम बोलचाल की भाषा में ए-मॉडल फोर्ड अथवा द ए, और ए-बोन आदि कहा जाता है।), फोर्ड मोटर कंपनी की दूसरी सबसे बड़ी सफलता था। इससे पूर्व की सबसे सफल गाडी मॉडल टी थी। इसका पहली बार निर्माण अक्टूबर २०, १९२७ में किया गया और दिसम्बर २, को इसे इसकी पूर्ववर्ती मॉडल टी का प्रतिस्थापन कर दिया गया। मॉडल टी का निर्माण १८ वर्षों तक हुआ था। यह नया मॉडल ए (समान नाम पहले भी १९०३–०४ में काम में लिया गया था।) को वर्ष १९२८ में निर्दिष्ट किया गया और चार रंगों में उपलब्ध था।\n\n४ फ़रवरी १९२९ को तक इसे १० लाख मॉडल विक्रय किये गये तथा २४ जुलाई तक २० लाख मॉडल विक्रय हुये। मार्च १९३० में, मॉडल ए की ३० लाख गाडियाँ विक्रय हो चुकी थी और इसकी ९ बनावट शैलियाँ उपलब्ध थी।\n\nमॉडल ए का निर्माण मार्च १९३२ में बन्द हुआ तब तक इसकी सभी बनावट शैलियों की ४,८५८,६४४ गाड़ियाँ बनायी जा चुकी थी। इसके बाद इसका स्थान मॉडल बी ने लिया, जिसमें उन्नत ४-बेलन इंजन का में लिया गया था।\n", "id": "695290", "title": "फोर्ड मॉडल ए (१९२७–३१)"}
{"url": "https://hi.wikipedia.org/wiki?curid=695306", "text": "२०१४ आईसीसी विश्व ट्वेन्टी २०\n\n२०१४ आईसीसी विश्व ट्वेन्टी २० आईसीसी विश्व ट्वेन्टी २० का पांचवा संस्करण था। जिसे बांग्लादेश ने आयोजित किया था। इसकी शुरुआत १६ मार्च को हुई थी तथा ०६ अप्रैल २०१४ को खेला गया था जिसमें श्रीलंका ने जीत दर्ज की थी। यह बांग्लादेश के आठ शहरों में खेला गया था — ढाका ,चिटगांव ,रंगपुर ,खुलना ,बरिसाल ,कोक्स बाजार ,नारायणगंज और साइलेट थे। आईसीसी ने २०१० में ही यह फैसला कर दिया था कि २०१४ का विश्व कप बांग्लादेश ही खेला जाएगा। \n", "id": "695306", "title": "२०१४ आईसीसी विश्व ट्वेन्टी २०"}
{"url": "https://hi.wikipedia.org/wiki?curid=695320", "text": "आदत\n\nआदत (habit) किसी प्राणी के उस व्यवहार को कहते हैं जो बिना अधिक सोच के बार-बार दोहराया जाये। मानवों में धूम्रपान एक आदत का उदाहरण है। जानवरों में भी आदतें बहुत देखी जाती हैं, मसलन किसी कुत्तें को घंटी बजते ही दुम हिलाने की आदत पड़ सकती है क्योंकि उसका मालिक घर आकर घंटी बजाता है। सम्भव है कि यह टेलीविज़न पर भी अगर घंटी की आवाज़ सुने तो दुम हिलाये।\n\n", "id": "695320", "title": "आदत"}
{"url": "https://hi.wikipedia.org/wiki?curid=695333", "text": "राम नाथ शास्त्री\n\nराम नाथ शास्त्री (15 अप्रैल, 1914 - 8 मार्च, 2009) डोगरी कवि, नाटककार, कोशकार, निबन्धकार, शिक्षाशास्त्री, अनुवादक तथा सम्पादक थे। उन्होने डोगरी भाषा के उत्थान और विकास में महत्वपूर्ण भूमिका निभायी। उन्हें 'डोगरी का जनक' कहा जाता है।\n\nसन २००१ में उन्हें साहित्य अकादमी फेलोशिप प्रदान किया गया था।\n\nप्रो. शास्त्री ने डोगरी भाषा की अस्मिता की रक्षा के लिए आंदोलन शुरू किया और सन १९४४ में जम्मू में डोगरी संस्था की नींव रखी। उसके बाद उन्होंने पीछे नहीं देखा और अपना पूरा जीवन डोगरी के लिए अर्पित कर दिया। सन १९५३ में उन्होंने डोगरी मैगजीन 'नमीं चेतना' को शुरू की। जम्मू विश्वविद्यालय में डोगरी रिसर्च सेंटर गठित किया गया जिसका श्रेय भी प्रो. शास्‍त्री को जाता है। यही सेंटर बाद में डोगरी विभाग में बदला। उनके विशेष योगदान के लिए साहित्य अकादमी ने सन १९७६ में लघु कहानियों के लिए किताब ‘बदनामी दा चन्न’ और सन १९८९ में अनुवाद (मिट्टी दी गड्डी) के लिए साहित्य अकादमी पुरस्कार से सम्मानित किया। २४ मार्च १९९० में उनको पद्मश्री से सम्मानित किया गया था। प्रो. शास्त्री को साहित्य अकादमी की फैलोशिप भी मिली है। \n\nजमींदारी प्रथा के खिलाफ आवाज उठाने वाले डुग्गर के महानायक किसान बाबा जित्तो के जीवन से ज्यादा से ज्यादा किसानों को प्ररेणा मिले, इसके लिए प्रो. शास्‍त्री के लिखे नाटक बाबा जित्तो का मंचन १९४८ में उधमपुर के टिकरी क्षेत्र में आयोजित किसान सभा में किया गया।\n\n", "id": "695333", "title": "राम नाथ शास्त्री"}
{"url": "https://hi.wikipedia.org/wiki?curid=695334", "text": "दर्शनशास्त्र का स्टैनफोर्ड ज्ञानकोष\n\nदर्शनशास्त्र का स्टैनफोर्ड ज्ञानकोष स्टैनफोर्ड विश्वविद्यालय द्वारा प्रकाशित दर्शनशास्त्र का एक पीयर रिव्युड ज्ञानकोष है, जो मूल शोध प्रकाशित करता है।\n", "id": "695334", "title": "दर्शनशास्त्र का स्टैनफोर्ड ज्ञानकोष"}
{"url": "https://hi.wikipedia.org/wiki?curid=695350", "text": "अढ़ाई दिन का झोंपड़ा\n\nअढ़ाई दिन का झोंपड़ा, राजस्थान के अजमेर नगर में स्थित एक एक मस्जिद है। इसका निर्माण मुहम्मद गोरी के आदेश पर कुतुब-उद-दीन ऐबक ने वर्ष 1192 में शुरू करवाया था। यह वर्ष 1199 में बन कर तैयार हो गया। इसका निर्माण संस्कृत महाविद्यालय के स्थान पर हुआ।\n\nइस स्थान पर पहले संस्कृत महाविद्यालय था, जिसका निर्माण वीसलदेव विग्रहराजा ने किया था।\n", "id": "695350", "title": "अढ़ाई दिन का झोंपड़ा"}
{"url": "https://hi.wikipedia.org/wiki?curid=695358", "text": "वोटर पहचान पत्र\n\nभारतीय चुनाव आयोग (ईसीआई) के राष्ट्रीय पहचान पत्र निर्वाचन शाखा से प्रदान किया गया प्रारूप पत्र\n", "id": "695358", "title": "वोटर पहचान पत्र"}
{"url": "https://hi.wikipedia.org/wiki?curid=695399", "text": "चौपाये\n\nचौपाये (Tetrapod) या चतुरपाद उन प्राणियों का महावर्ग है जो पृथ्वी पर चार पैरों पर चलने वाले सर्वप्रथम कशेरुकी (यानि रीढ़-वाले) प्राणियों के वंशज हैं। इसमें सारे वर्तमान और विलुप्त उभयचर (ऐम्फ़िबियन), सरीसृप (रेप्टाइल), स्तनधारी (मैमल), पक्षी और कुछ विलुप्त मछलियाँ शामिल हैं। यह सभी आज से लगभग ३९ करोड़ वर्ष पूर्व पृथ्वी के डिवोनी कल्प में उत्पन्न हुई कुछ समुद्री लोब-फ़िन मछलियों से क्रम-विकसित हुए थे। चौपाये सब से पहले कब समुद्र से निकल कर ज़मीन पर फैलने लगे, इस बात को लेकर अनुसंधान व बहस जीवाश्मशास्त्रियों में जारी है।\n\nहालांकि वर्तमान में अधिकतर चौपाई जातियाँ धरती पर रहती हैं, पृथ्वी की पहली चौपाई जातियाँ सभी समुद्री थीं। उभयचर अभी-भी अर्ध-जलीय जीवन व्यतीत करते हैं और उनका आरम्भ पूर्णतः जल में रहने वाले मछली-रूपी बच्चें से होता है। लगभग ३४ करोड़ वर्ष पूर्व ऐम्नीओट (Amniotes) उत्पन्न हुये, जिनके शिशुओं का पोषण अंडों में या मादा के गर्भ में होता है। इन ऐम्नीओटों के वंशजों ने पानी में अंडे छोड़ने-वाले उभयचरों की अधिकतर जातियों को विलुप्त कर दिया हालांकि कुछ वर्तमान में भी अस्तित्व में हैं। आगे चलकर यह ऐम्नीओट भी दो मुख्य शाखाओं में बंट गये। एक शाखा में छिपकलियाँ, डायनासोर, पक्षी और उनके सम्बन्धी उत्पन्न हुए, जबकि दूसरी शाखा में स्तनधारी और उनके अब-विलुप्त सम्बन्धी विकसित हुए। जहाँ मछलियों में क्रम-विकास से चार-पाऊँ बनकर चौपाये बने थे, वहीं सर्प जैसे कुछ चौपायों में क्रम-विकास से ही यह पाऊँ ग़ायब हो गये। कुछ ऐसे भी चौपाये थे जो वापस समुद्री जीवन में चले गये, जिनमें ह्वेल शामिल है। फिर-भी जीववैज्ञानिक दृष्टि से चौपायों के सभी वंशज चौपाये ही समझे जाते हैं, चाहें उनके पाँव हो या नहीं और चाहे वे समुद्र में रहें या धरती पर।\n\n", "id": "695399", "title": "चौपाये"}
{"url": "https://hi.wikipedia.org/wiki?curid=695409", "text": "कोटवालिया\n\nकोटवालिया गुजरात की एक जनजाति है को भील जनजाति की एक शाखा है। इस जनजाति का सम्बन्ध बांस के कार्य करने वाले से जोड़ा जाता है तथा विटोलिया, बरोडिया और बंसफोड़िया को भी कोटवालिया का ही भाग माना जाता है। भील जनजाति मुख्यतः दो संवर्गो में बंटी है- उजले भील और मैले भील। मैले भील बड़वी, बसावा, गामीत, कोटवालिया, चौधरी तथा काथुड़ गोत्र समूहों में विभक्त हैं। गोत्रों समूहों के नाम मिथकों, स्थान, व्यवसाय आदि के आधार पर उद्भुत है। पुनः कोटवालिया जनजाति पांच गोत्रों में विभक्त हैं- कोटवालिया, बरंगिया, बरोड़िया, बंसफोड़िया तथा वीटोलिया। ये गोत्र वंशों में और वंश कई परिवारों में विभक्त हैं। ये वर्तमान समय में गोत्र अंतर्विवाह तथा परिवार व वंश वहिर्विवाह के नियम का अनुपालन करते हैं।\n\n", "id": "695409", "title": "कोटवालिया"}
{"url": "https://hi.wikipedia.org/wiki?curid=695425", "text": "मोंटी हॉल पहेली\n\nमोंटी हॉल पहेली इस पहेली को कहते हैं:\n\nमान लीजिए कि आप एक गेम शो में हैं, और आपको तीन दरवाजों में से एक चुनने के लिए कहा जाता है। एक दरवाजे के पीछे गाड़ी है, और बाकि दो के पीछे बकरियाँ। आप दरवाजा नंबर 1 चुनते हैं। होस्ट (जो जनता है कि दरवाजों के पीछे क्या है) दरवाजा नंबर 3 खोलता है, और उसके पीछे से बकरी निकलती है। वो आपसे पूछता है \"क्या आप दरवाजा नंबर 2 चुनना चाहते हैं?\" क्या दरवाजा नंबर 2 चुनने से आपके जितने की सम्भावना बढ़ जाएगी?\n\nइस स्थिति में दरवाजा बदलने से गाड़ी जीतने की सम्भावना 2/3 हो जाती है, जबकि दरवाजा न बदलने से जीतने की सम्भावना 1/3 रहती है। इसलिए दरवाजा बदलने से प्रतियोगी को लाभ होता है।\n", "id": "695425", "title": "मोंटी हॉल पहेली"}
{"url": "https://hi.wikipedia.org/wiki?curid=695431", "text": "हादसा\n\n१) अप्रशिक्षित चालक(untrained driver)- भारत में आये दिन हो रही सड़क दुर्घटनाओं का मुख्य कारण यह भी हैं की यहाँ वास्तव में ही बिना किसी परीक्षा पास किये ही ज्यादातर शहरों,कस्बों और गावों में लोगों को लाइसेंस दे दिया जाता, सच तो यहाँ तक हैं की कभी-कभी जो आर.टी.ओ.(R.T.O.) के दलाल हैं वोह लोगों को कह देते हैं की आपको वहाँ जाना भी नहीं पड़ेगा और हम सब कुछ करवा देंगे आपको लाइसेंस आपके घर पर दे जाएंगे ज्यादातर यह भारत में महिलाओं के साथ हो रहा हैं वैसे पुरुष भी इस मामले में बहुत ज्यादा पीछे नहीं हैं, लेकिन भारत सरकार के ट्रांसपोर्ट मंत्रालय ने लाइसेंस देने की प्रक्रिया को काफी मजबूती दी हुई हैं, विभाग के अनुसार जब तक आप स्वयं जा कर अपना पेपर नहीं देंगे और आपको ट्रायल भी देना पड़ेगा तब तक आपको ड्राविंग लाइसेंस नहीं दिया जाएगा, लेकिन यह सब केवल मंत्रालय के कागजों और कार्यालयों के अंदर ही होता हैं, वास्तव में आर.टी.ओ.(R.T.O.)के ऑफिस में जहाँ पर यह पूरी प्रक्रिया होती हैं वहां पर यह सब काम केवल आर.टी.ओ.(R.T.O.) के सिपाही ही करते हैं वही आपकी परीक्षा देते हैं, वही बाकी की प्रक्रिया करते हैं आप अगर गए हैं तो बुत बनके बैठे रहिये बस, तो यहाँ भी जिम्मेदारी सरकार की ही निकल के आती हैं..\n\n२) शराब -:\nदुर्घटनाओं का दूसरा सबसे बड़ा कारण शराब पीकर गाडी चलाना, हमारे देश में ज्यादातर ड्राइवर(गाडी चालक) शराब के नशे में गाडी चलाते हैं उसका मुख्य कारण उनकी चौबीस घंटे की ड्यूटी होती हैं, उनका मानना होता हैं की अगर हम नशा कर लेते हैं तो हमें नींद नहीं आएगी जो की बिलकुल गलत होता हैं, नशा करने के बाद उनका शरीर तो जगा हुआ रहता हैं लेकिन नशा करने के बाद ब्यक्ति का दिमाग अपने आप शो जाता हैं और तभी हादशे(हत्या) हो जाती हैं, इसमें भी सरकार ने बहुत अच्छा नियम बना दिया हैं, शराब पीकर या फिर नशे में गाडी चलाने वाले ब्यक्ति को सजा का प्रावधान किया गया हैं लेकिन यह सजा ज्यादातर लोगों को मिलती नहीं हैं क्यू की पकड़ें जाने पर यह पुलिस को कुछ न कुछ ले देकर निकल जाते हैं, तो यहाँ पर लापरवाही सरकार की निकल कर ही आई।\n\n३) क्षमता से अधिक सामान का होना -:\nभारत में हो रही सड़क दुर्घटनाओं का एक यह भी मुख्य कारण हैं की वाहन के अंदर उसकी क्षमता से दो गुना तीन गुना चार-चार गुना अधिक सामान लाद दिया जाता हैं जिसके कारण उन मालवाहक वाहनों के टायर फट जाते हैं और दुर्घटनाये हो जाती हैं जिससे सामान और ब्यक्ति यानी की जन और धन दोनों का ही नुकशान होता हैं, अब सवाल यह उठता हैं की जब हर किसी को पता हैं तो लोग ऐसा क्यू करते हैं, क्यू मोटर मालिक या फिर ड्राइवर अपनी जान और माल दोनों का नुकशान उठाने के लिए तैयार हो जाते हैं, इसके मुख्य कारण निम्न हैं\n१) पुलिस- हमारे देश की पुलिस यहाँ पर उत्तरदायी इसलिए हैं क्यू की यह ज्यादातर मामलों रक्षक (हीरो) नहीं बल्कि भक्षक(गुंडों) की तरह काम करती हैं,आप अपनी गाडी को लेकर जिस सड़क जिस शहर से गुजरेंगे हर मोड़, हर टोल नाके या फिर कही भी जहाँ भी पुलिस आपको मिल जायेगी आपको कुछ न कुछ देना ही पड़ेगा नहीं तो बिना मतलब के भी पुलिस आपको कुछ न कुछ देर के लिए परेशान करेगी, इस से बचने के लिए लोग पुलिस को पैसा देते हैं और ओवर लोडिंग में गाडी चलाते हैं उस पैसे की बराबरी करने के लिए, यहाँ भी जिम्मेदार प्रशासन ही हैं\nड्राइवर की तनख्वाह का कम होना –\nपहले ही दिन से जब से मैंने इस ड्राइवरों और मोटर की दुनिया को समझने की कोशिस की हैं तब से मैंने केवल एक बात देखी हैं की मोटर मालिकों को एक बात लगती हैं की ड्राइवर के पास एक्स्ट्रा इनकम होती हैं इसलिए इन्हे तनख्वाह कम दी जाए, मालिक यह सोचकर तनख्वाह कम देते हैं और ड्राइवर इसकी भरपाई के लिए फिर एक्स्ट्रा माल गाड़ी में लोड करवाते हैं जिसे बेचकर वोह अपना पैसा बराबर करते हैं, जिसकी वजह से भी दुर्घटनाओं का जन्म होता हैं।\n४) लचीली कानून ब्यवस्था -:\nहमारे देश का संविधान भले ही लिखित तौर पर दुनिया का सबसे बड़ा और आदर्श संविधान हैं लेकिन वास्तव में यह बहुत ही लचीला या फिर यूँ कहें तो जर्जर कानून हैं, हमारे यहाँ हर किसी को पता हैं की अगर हमारे पास लाइसेंस हैं और गाडी का बीमा हैं तो किसी को भी ठोक दो भले ही वोह भारत का राष्ट्रपति ही क्यू न हो कोई फर्क नहीं पड़ेगा 7 दिन के अंदर आपको जमानत मिल जाएगी और फिर लड़ते रहो मुकदमा आजीवन और जो बाकी का नुकशान हैं वोह बीमा कंपनी भरेगी ही, तो कही भी ड्राइवर या फिर मोटर मालिक को कोई फर्क ही नहीं पड़ता दुर्घटनाओं से वोह आराम से रहते हैं और अपने प्रतिदिन की ही तरह जीवन चलता हैं उनका फर्क केवल किसी को पड़ता हैं तो उसमें उस पार्टी को जिसे क्षति पहुचती हैं, इसके अलावा इस पूरे मामले में हमारी दूसरी पार्टी भी जिम्मेदार कही न कही होती हैं क्यू की दुर्घटना होने के बाद यह दंड के तौर पर काफी मामलों में पैसा लेकर मामले को रफा-दफा कर देते हैं और बाद में कहते हैं की जिसको जाना था वोह तो चला गया अब और क्या कर सकते हैं कम से कम पैसा मिल रहा हैं यही ठीक हैं और अंततः जिसने गलती की हैं वोह बरी, आज़ाद हो जाता हैं और जिन्दा मौत बन कर सड़क पर फिर से घूमने लगता हैं।\n\n५) खराब सड़कें –\nहमारे देश में हो रही सड़क दुर्घटनाओं का एक यह भी अहम कारण हैं की हमारे यहाँ की सड़कें हद से ज्यादा ख़राब हैं, सड़क ख़राब होने से मेरा मतलब केवल सड़क पर गड्ढे होने से नहीं हैं सड़क का डिजाइन भी सड़क ख़राब होने में अहम भूमिका निभाता हैं और सड़क ख़राब होने का मुख्य कारण हैं ठेकेदारी प्रथा, हमारे देश में ज्यादातर सड़कें या फिर यूँ कहे तो हर सड़क सरकार नहीं बल्कि रसूक दार लोग या फिर इस विभाग से जुडी हुई प्राइवेट कंपनिया बनाती हैं, वोह अपना डिजाइन तैयार करके भारत सरकार से अप्रूवल ले लेते हैं या फिर उन्हें डिजाइन मिल जाता हैं और सड़क बनाने का ठेका मिल जाता हैं और फिर उसके बाद वोह अपना काम सुरु कर देते हैं, उनको कोई फर्क नहीं पड़ता की वोह सड़क दस दिन चलेगी या फिर पंद्रह दिन कोई मतलब नहीं होता उनका उनका काम केवल तब तक का होता हैं जब तक की उनको पैसा नहीं मिल जाता, सबसे घटिया सामान प्रयोग किया जाता हैं और सड़क का पैसा पास करवाने के लिए विभाग के मंत्री से लेकर चपरासी तक को ठेकेदार लोग पैसा खिलाते हैं, उसके बाद हम उस सड़क पर चलते हैं तो सड़क तो खराब होगी ही, क्यू की हमारे देश में सड़क लोगों के आवागमन और ब्यापार के लिए नहीं बल्कि पैसा कमाने के लिए बनाई जाती हैं।\n\n ", "id": "695431", "title": "हादसा"}
{"url": "https://hi.wikipedia.org/wiki?curid=695457", "text": "ऐम्नीओट\n\nउल्बीय प्राणी या ऐम्नीओट (Amniotes) ऐसे कशेरुकी (रीढ़-वाले) चौपाये प्राणियों का क्लेड (समूह) है जो या तो अपने अंडे धरती पर देते हैं या जन्म तक अपने शिशु का आरम्भिक पोषण मादा के गर्भ के अंदर ही करते हैं। सरीसृप (रेप्टाइल), स्तनधारी (मैमल) और पक्षी तीनों ऐम्नीओटों की श्रेणी में आते हैं। इसके विपरीत उभयचर (ऐम्फ़िबियन) और मछलियाँ ग़ैर-ऐम्नीओट या अनैम्निओट (anamniotes) होते हैं जो अधिकतर अपने अंडे जल में देते हैं।\n\nऐम्नीओट चौपाये होते हैं (चार-पाँव और रीढ़ वाले प्राणियों के वंशज) और इनके अंडों में उल्ब (amniotic fluid, द्रव) भरा होता है - चाहे वे किसी छिलके में मादा से बाहर हो या फिर मादा के गर्भ के भीतर पनप रहें हो। इस उल्ब के कारण ऐम्नीओटों को बच्चे जनने के लिये किसी भी समुद्री या अन्य जलीय स्थान जाने की कोई आवश्यकता नहीं। इसके विपरीत ग़ैर-ऐम्नीओटों को अपने अंडे किसी जल-युक्त स्थान पर या सीधा समुद्र में ही देने की ज़रूरत होती है। यह अंतर क्रम-विकास (इवोल्यूशन) में एक बड़ा पड़ाव था जिस कारण से चौपाये समुद्र से निकलकर पृथ्वी के ज़मीनी क्षेत्रों पर फैल पाये।\n\nचौपायों में सबसे प्रथम ऐम्नियोट छिपकली जैसे दिखते थे और जीववैज्ञानिकों को उनके ३१.२ करोड़ वर्ष पुराने जीवाश्म (फ़ोसिल) मिले हैं, जो ऐम्नीओटों की सर्वप्रथम उत्पत्ति की तिथि भी मानी जाती है। इनके अंडे पानी से बाहर जीवित रहने में सक्षम थे और खुली वायु में \"श्वास\" ले सकते थे। आगे चलकर यह ऐम्नीओट दो शाखाओं में बंट गये। एक तो पक्षिओं, सरीसृपों और डायनासोरों वाली सौरोपसिड (sauropsid) थी और दूसरी स्तनधारी व उनके विलुप्त सम्बन्धियों वाली सानैपसिड (synapsid) थी।\n\n", "id": "695457", "title": "ऐम्नीओट"}
{"url": "https://hi.wikipedia.org/wiki?curid=695485", "text": "डी मोइन\n\nडी मोइन (अंग्रेजी: Des Moines) संयुक्त राज्य अमेरिका के आयोवा प्रदेश की राजधानी है। डी मोइन आयोवा का सबसे बड़ा नगर एवं पोक काउंटी (Polk County) का मुख्यालय भी है। यहाँ की कुल आबादी लगभग २०९,२२० है <http://quickfacts.census.gov/qfd/states/19/1921000.html. Retrieved on February 3, 2016/>", "id": "695485", "title": "डी मोइन"}
{"url": "https://hi.wikipedia.org/wiki?curid=695486", "text": "तुकाराम ओम्बले\n\nतुकाराम ओम्बले जो कि भारत के महाराष्ट्र मुम्बई में मुंबई पुलिस कार्यरत एक सहायक पुलिस इंस्पेक्टर थे। जिसकी मृत्यु आतंकवादी से लड़ते हुए २६ नवम्बर को २००८ के मुम्बई हमले में हुई थी , इन्होंने अजमल कसाब को जीवित पकड़ने में सफलता प्राप्त की थी लेकिन उसी वक़्त अजमल कसाब ने उन्हें गोलियों से भून दिया था इस कारण तुकाराम की मौके पर ही मौत हो गई थी। ओम्बले एक इस साहसपूर्ण कार्य के लिए भारत सरकार ने वीरता के लिए अशोक चक्र से नवाजा गया। \n\nओम्बले मुम्बई पुलिस में एक सहायक उप के पद पर एक इंस्पेक्टर था। इन्होंने २००८ के मुंबई हमले में अजमल कसाब को जीवित पकड़ा था लेकिन कसाब ने उनपर गोलियां दाग दी और मौके पर ही मृत्यु हो गई थी। .\nओम्बले के इस सरहानीय कार्य के लिए मरणोप्रांत अशोक चक्र से सम्मानित किया गया। The Government of India awarded Tukaram Omble with the Ashoka Chakra, India's highest peacetime gallantry award.\n\n\n", "id": "695486", "title": "तुकाराम ओम्बले"}
{"url": "https://hi.wikipedia.org/wiki?curid=695524", "text": "दारुहरिद्रा\n\nदारुहरिद्रा (वानस्पतिक नाम:\"Berberis aristata\"), एक औषधीय पौधा है। यह पादप भारत और नेपाल के पर्वतीय हिमालयी क्षेत्रों का देशज वृक्ष है। यह श्रीलंका में भी पाया जाता है। यह मधुमेह की चिकित्सा में बहुत उपयोगी है।\n", "id": "695524", "title": "दारुहरिद्रा"}
{"url": "https://hi.wikipedia.org/wiki?curid=695543", "text": "विजयसार\n\nविजयसार (वान्स्पतिक नाम: \"Pterocarpus marsupium\") मध्य ऊँचाई से लेकर अधिक ऊँचाई वाला वृक्ष है। यह एक पर्णपाती वृक्ष है जिसकी ऊँचाई ३० मीटर तक हो सकती है। यह भारत, नेपाल और श्रीलंका का देशज है। भारत में यह पश्चिमी घाट तथा मध्य भारत के वनों में पैदा होता है। \n", "id": "695543", "title": "विजयसार"}
{"url": "https://hi.wikipedia.org/wiki?curid=695544", "text": "मजीठ\n\nमजीठ (संस्कृत]]: मंजिष्ठा ; वानस्पतिक नाम:\"Rubia cordifolia\") एक पुष्पित होने वाला औषधीय पादप है। इसकी जड़ों से लाग रंजक निकाला जाता है। यह भारत के पर्वतीय क्षेत्रों में पायी जाती है। इसकी जड़ें जमीन में दूर-दूर तक फैलीं होतीं हैं। \n\n", "id": "695544", "title": "मजीठ"}
{"url": "https://hi.wikipedia.org/wiki?curid=695571", "text": "नेपाल में हिन्दी\n\nनेपाल में हिन्दी देश के अधिकांश क्षेत्र में स्थानीय नेपाली भाषा की तरह बोली जाती है और बहुसंख्य लोग हिन्दी बोल या समझ सकते है। यही कारण है कि भारत से नेपाल जा रहे लोगों को बोल-चाल में अधिक समस्या नहीं होती है।\n\nनेपाल की लगभग 49% जनसंख्या नेपाली का अपनी मातृभाषा के रूप में प्रयोग करती है जबकि 0.47% लोग हिन्दी को अपनी मातृभाषा मानते हैं। परन्तु अधिकांश लोग हिन्दी भाषा को बोल और समझ सकते हैं। इसका एक मुख्य कारण भारतीय टेलिविज़न और सिनेमा की नेपाल में लोकप्रियता है।\n\nनेपाल के पूर्व उप-राष्ट्रपति परमानन्द झा ने जुलाई 2008 में अपने पद का शपथ-ग्रहण हिन्दी में लिया था। इसके कारण नेपाल की सड़कों पर पाँच दिनों तक विरोध प्रदर्शन हुए थे और उनके पुतले जलाए गए थे। नेपाल के उच्चतम न्यायालय ने 2009 में फ़ैसला सुनाया कि हिन्दी में शपथ अवैध है। अन्ततः: परमानन्द झा ने नेपाली और अपनी मातृभाषा मैथिली में 7 फ़रवरी 2010 को शपथ लेकर इस विवाद को समाप्त किया।\n\nपरमानन्द झा ने ही जनवरी 2015 में माँग की कि हिन्दी को संयुक्त राष्ट्र की छः आधिकारिक भाषाओं में से एक भाषा का दर्जा मिलना चाहिए।\n\nआम तौर से समझा जाता है कि नेपाली और हिन्दी भाषाएँ समान हैं, परन्तु ऐसा नहीं है। इन भाषाओं में केवल देवनागरी लिपि की समानता है। उदाहरण के लिए यह साधारण बातचीत के वाक्य देखे जा सकते हैं:\n\nनेपाल के पूर्व प्रधानमंत्री और साहित्यकार लोकेन्द्र बहादुर चन्द ने कहा कि नेपाल में हिन्दी भाषा को बढ़ावा दिया जाना चाहिए। नेपाल में हिन्दी काफी समय से प्रचलित है। हिन्दी और नेपाली दोनों भाषाओं को समान रूप से प्रोत्साहित करने की जरूरत है।\n\n", "id": "695571", "title": "नेपाल में हिन्दी"}
{"url": "https://hi.wikipedia.org/wiki?curid=695579", "text": "अर्ध-अभिक्रिया\n\nकिसी रेडॉक्स अभिक्रिया के केवल आक्सीकरण या केवल अपचयन वाली अभिक्रिया को अर्ध-अभिक्रिया (half reaction) कहते हैं। यह ध्यान रखने योग्य है कि आक्सीकरण या अपचयन अकेले नहीं होते बल्कि साथ-साथ होते हैं, और इसीलिये इसे 'रेडॉक्स अभिक्रिया' कहते हैं।\n\nConsider the Galvanic cell shown in the image to the right: it is constructed with a piece of zinc (Zn) submerged in a solution of zinc sulfate (ZnSO) and a piece of copper (Cu) submerged in a solution of copper(II) sulfate (CuSO). The overall reaction is:\n\nAt the Zn anode, oxidation takes place (the metal loses electrons). This is represented in the following oxidation half-reaction (note that the electrons are on the products side):\n\nAt the Cu cathode, reduction takes place (electrons are accepted). This is represented in the following reduction half-reaction (note that the electrons are on the reactants side):\n", "id": "695579", "title": "अर्ध-अभिक्रिया"}
{"url": "https://hi.wikipedia.org/wiki?curid=695656", "text": "नेशनल प्रोग्राम ऑन टेक्नोलॉजी इनहैंस्ड लर्निंग\n\nनेशनल प्रोग्राम ऑन टेक्नोलॉजी इनहैंस्ड लर्निंग (एनपीटेल) भारत सरकार के मानव संसाधन मंत्रालय द्वारा वित्तपोषित एक परियोजना है जो अभियांत्रिकी, विज्ञान, प्रौद्योगिकी, प्रबंधन और मानविकी में वेब और वीडियो कोर्स प्रदान करती है।\n", "id": "695656", "title": "नेशनल प्रोग्राम ऑन टेक्नोलॉजी इनहैंस्ड लर्निंग"}
{"url": "https://hi.wikipedia.org/wiki?curid=695658", "text": "चेन्नई गणितीय संस्थान\n\nचेन्नई गणितीय संस्थान भारत के चेन्नई शहर में स्थित एक शिक्षण और अनुसन्धान संस्थान है।\n", "id": "695658", "title": "चेन्नई गणितीय संस्थान"}
{"url": "https://hi.wikipedia.org/wiki?curid=695663", "text": "कोर्सेरा\n\nकोर्सेरा एक वेंचर समर्थित शैक्षिक प्रौद्योगिकी कंपनी है जो बड़े पैमाने पर मुक्त ऑनलाइन कोर्स प्रदान करती है।\n", "id": "695663", "title": "कोर्सेरा"}
{"url": "https://hi.wikipedia.org/wiki?curid=695685", "text": "अलीगढ नगर निगम\n\nअलीगढ़ नगर निगम 1996 में नगर पालिका से नगर निगम बना। ये तीन मंजिल बना हुआ है भूतल पर गृहकर ,स्वास्त्य, विभाग है प्रथम तल पर मुख्य कार्यालय एवं लेखाधिकारी कार्यालय बने हुए हैं धोती तल पर निर्माण विभाग का कार्यालय बना हुआ है एवं संपत्ति कार्यालय नजूल कार्यालय वह डिमांड कार्यालय व फोटोस्टेट कराने के लिए फोटो मशीन कार्यालय बना हुआ है एवं न्याय विभाग भी बना हुआ है वह रिस्टोर विभाग में संचालित किया जा रहा है तृतीय तल पर लाइसेंस विभाग कार्यालय ऑडिट कार्यालय जलकल विभाग वह स्वास्थ्य विभाग कार्यालय ही बना हुआ है इन सभी कार्यालयों की देखरेख एवं नगर निगम के मुखिया नगर आयुक्त करते हैं एवं शहर की मुखिया मेयर भी करते हैं\n", "id": "695685", "title": "अलीगढ नगर निगम"}
{"url": "https://hi.wikipedia.org/wiki?curid=695692", "text": "स्टेगोसोरस\n\nस्टेगोसोरस (Stegosaurus) डायनासोरों का एक वंश था जिनके आज से १५ से १५.५ करोड़ पुराने जीवाश्म (फ़ोसिल) मिले हैं। यह एक भारी और बड़े आकार के शाकाहारी डायनासोर थे जो अपने कवच-वाले शरीर, पीठ पर स्थित खड़े हुए तख़्तों की क़तार और पूँछ पर लगी बड़ी नोकदार कीलों के लिये जाने जाते हैं। स्टेगोसोरों के शरीरों में इन तख़्तों के उद्देश्य को लेकर वैज्ञानिकों में मतभेद है लेकिन कीलों का प्रयोग स्टेगोसोर अपनी रक्षा के लिये करते थे। आज तक लगभग ८० स्टेगोसोरों के जीवाश्म मिल चुके हैं जिन के आधार पर इस वंश की तीन अलग जीववैज्ञानिक जातियाँ ज्ञात हैं।\n\n", "id": "695692", "title": "स्टेगोसोरस"}
{"url": "https://hi.wikipedia.org/wiki?curid=695703", "text": "ब्रैकियोसोरस\n\nब्रैकियोसोरस (Brachiosaurus) डायनासोरों की एक जाति थी। यह सौरोपोडा उपगण का सदस्य था जो अपनी बहुत ही लम्बी गर्दन, छोटे सिरों, लम्बी पूँछ और बड़े आकारों के लिये जाने जाते हैं। आधुनिक जिराफ़ों की तरह यह ऊँचे वनस्पतियों को खाने में सक्षम थे, हालांकि जहाँ जिराफ़ ५.७ मीटर (१८.७ फ़ुट) लम्बे होते हैं वहाँ ब्रैकियोसोरस इस से लगभग दुगनी ऊँचाई (९ मीटर या ३० फ़ुट) तक पहुँच जाते थे।\n\n", "id": "695703", "title": "ब्रैकियोसोरस"}
{"url": "https://hi.wikipedia.org/wiki?curid=695707", "text": "ट्राइसेराटोप्स\n\nट्राइसेराटोप्स (Triceratops) डायनासोरों का एक वंश था। यह आज से ६.८ करोड़ वर्ष पहले उत्पन्न हुए और आज से ६.६ करोड़ वर्ष पहले क्रीटेशस-पैलियोजीन विलुप्ति घटना में सभी अन्य डायनासोरों के साथ इनकी भी विलुप्ति हो गई। यूनानी भाषा में 'ट्राइसेराटोप्स' का अर्थ 'तीन सींगों वाला मुख' होता है। अपनी आकृति और सींग-युक्त सिर के कारण यह आधुनिक गेंडे से मिलते-जुलते थे हालांकि इन दोनों का आनुवंशिकी (जेनेटिक) नज़र से कोई निकट सम्बन्ध नहीं था।\n\n", "id": "695707", "title": "ट्राइसेराटोप्स"}
{"url": "https://hi.wikipedia.org/wiki?curid=695723", "text": "अर्चना रामासुंदरम\n\nअर्चना रामासुंदरम भारत के सशस्त्र सीमा बल की महानिदेशक हैं। वे किसी अर्धसैनिक बल का नेतृत्व करने वाली पहली महिला अधिकारी हैं। इसके पूर्व वे राष्‍ट्रीय अपराध रिकॉर्ड ब्‍यूरो की निदेशक थीं। \nअर्चना रामासुंदरम के पिता निवासी कामता प्रसाद मिश्र उत्तर प्रदेश में बलिया जनपद के मूल निवासी हैं, जो राजस्थान न्यायिक सेवा में जज थे। कामता प्रसाद मिश्र का जन्म बलिया जनपद के नरही थानान्तर्गत कोट मझरिया गांव में हुआ था। अर्चना की शिक्षा-दीक्षा राजस्थान में ही हुई। राजस्थान विश्वविद्यालय से अर्थशास्त्र में एम.ए। करने के बाद उन्होंने कुछ समय तक बतौर प्रवक्ता राजस्थान विश्वविद्यालय में अपनी सेवाएं दीं। जिसके बाद सन् 1980 में भारतीय पुलिस सेवा (आईपीएस) में उनका चयन हो गया। अखिल भारतीय स्तर पर उनको 16वां रैंक मिला। अर्चना रामासुंदरम् तमिलनाडु कैडर की आईपीएस हैं जबकि उनके पति एस। रामासुंदरम् तमिलनाडु कैडर में बतौर आईएएस अधिकारी अपनी सेवाएं देने के बाद सेवानिवृत हो चुके हैं।\n", "id": "695723", "title": "अर्चना रामासुंदरम"}
{"url": "https://hi.wikipedia.org/wiki?curid=695732", "text": "के. के. शर्मा\n\nके॰ के॰ शर्मा भारत के सीमा सुरक्षा बल के महानिदेशक हैं। इसके पूर्व वे सीमा सुरक्षा बल में अतिरिक्त महानिदेशक के पद पर कार्यरत थे। \n", "id": "695732", "title": "के. के. शर्मा"}
{"url": "https://hi.wikipedia.org/wiki?curid=695735", "text": "के. दुर्गा प्रसाद\n\nके॰ दुर्गा प्रसाद भारत के केंद्रीय रिज़र्व पुलिस बल के महानिदेशक हैं। इसके पूर्व वे केंद्रीय रिजर्व पुलिस बल में अतिरिक्त महानिदेशक के पद पर कार्यरत थे। वे वर्ष 1981 बैच के तेलंगाना कैडर के आईपीएस अधिकारी हैं। \n", "id": "695735", "title": "के. दुर्गा प्रसाद"}
{"url": "https://hi.wikipedia.org/wiki?curid=695745", "text": "नई काॅल्टन क़ब्रगाह\n\nनई काॅल्टन क़ब्रगाह या न्यू काॅल्टन ब्यूरियल ग्राउण्ड() एडिनबर्ग के कैल्टन पहाड़ी के पास स्थित एक शवाधान भूमी(क़ब्रिस्तान) है। इसे पुरानी कैल्टन क़ब्रगाह के फ़ैलाव और कार्यात्मक प्रतिस्थापन के रूप में बनाया गया था। यह पुराने कब्रगाह से \"रीजेन्ट रोड\" पर करीब आधी मील की दूरी पर पूर्व दिशा कि ओर स्थित है। यह ऊंची ज़मीन पर स्थित है और यहां से हाॅलीरूड पैलस और स्काॅटिश संसद भवन क् विहंग नज़ारा देखा जा सकता है। इस कब्रिस्तान की भूमी में दफ़्न सारे लोगों में से विशेश उल्लेख राॅबर्ट लूइस स्टिफ़ेनसन के परिवार के सदस्यों का किया जा सकता है।\n\nपुरानी कब्रिस्तान के बननेए से पहले कैल्टन गाँव(या काॅल्टन गाँव; अंग्रेज़ी: \"Calton\") के निवासियों को, मृलकों को दफनाने के लिये \"साउथ लीथ पैरिश चर्च\" तक जाना पड़ता था। यह काम इतने तनावपूर्ण था की १७१८ में काॅल्टन की व्यापारी समीती ने एक जमीनदार से अधी एकड़ भूमी खरीथ कर एक कब्रिस्तान बनाया, जिसे आज पुरानी कैल्टन कब्र्गाह कहा जाता है। बाद में वहां तक एक सड़क बनाने की अनुमती प्राप्त कर ली गई।\nइसके बाद भी कई बर इसके क्षेत्र का विस्तार किया गया। १८६९ तक यहां दफ़नाना बंद करना पड़ा, परन्तु समीती फिर भी १८८८ तक कब्रिस्तान की देखरेख की नियंत्रणकरता थी। नई कब्रगाह बनाने की ज़रूरत तब पड़ी जब वाॅटरलू की युद्ध में ब्रिटेन की जीत के पश्चात, १८१४ में, \"वाॅटरलू प्लेस\"(\"Waterloo Place\") को बनाने की योजना तईयार की गई। इसे १८१५ और १८१८ के बीच निर्मित किया गया। यह सड़क मौजूदा कब्रिस्तान के बीच से गुज़रती थी। इसी करणवश शवों का निष्कासन(एक जगह से दूसरी जगह ले जाना) अति आवश्यक हो गया। उस समय के हिसाब से यह अटपटा सा था, परन्तु हड्डियों को बड़े ध्यान से संजो कर नए स्थल पर दफ़नाया गया था, जहां नई काॅल्टन क़ब्रगाह बनाई गई थी। नया स्थल पुरानेवाले से ०.५ किलोमीटर पूर्व की ओर स्थित है। इसी कारणवश नए कब्रगाह की कई पत्थरें कब्रिस्तान को पूर्वतिथ कर्ती हैं। इस नए स्थल के नकशे को थाॅमस बोनार ने तईयार किया था। उस समय इसे पुराने कब्रिस्तान से अच्छा-खासा बड़ा बनाया गया था ताकी पुराना शवों के साथ साथ नए मृतकों की बढ़ती संख्या की ज़रूरतों की आपूर्ती भी की जा सके।\n\nकुछ सूत्रों के हवाले से यह माना जाता है कि कब्रों का निष्कासन एवं इस नए स्थल पर कब्रों के अभिन्यास को थाॅमस ब्राउन, सुप्रिन्टेन्डेन्ट आॅफ वर्क्स(कार्य उच्चाधिकारी) की देखरेख में हुआ था।\nसारी पुरानी कब्रों को सबसे उत्तरतम कोने में रखा गया था, कई समय पूरी की पूरी समाधी को पुनर्निर्मित किया गया था।\nकब्रों को पूरव से पश्चिम की रेखा के दिशा में कतारों में अभिन्यासित किया गया है।\n\nकब्रिस्तान के उपरी कोने में एक \"वाॅच टावर\"(निगरानी मिनार) बनाया गया था, ताकी कब्रों को लुटेरों से बचाया जा सके। अपने इतिहास में ज्यादातर समय इसे कासी ना किसी के रहन के लिये ही इस्तमाल किया गया है। एक किस्से के मुताबिक डेविड ब्राइस भी यहां ठहर चुके हैं, परन्तू इस्की कोई पुश्टी नहीं है।\n\n\nअन्य विशिश्ठ उल्लेखन:\n\"काॅमनवेल्थ वाॅर ग्रेव\"(रष्ट्रमंडलीय युद्ध समाधी) पांच नाविक व्यापारियों को समर्पित एक समाधी, जिनके शवों को समुद्र से, \"एमवी ऐथेल्टेम्प्लर\" पर हमने के पश्चात, बरामद किया गया था।\n\n", "id": "695745", "title": "नई काॅल्टन क़ब्रगाह"}
{"url": "https://hi.wikipedia.org/wiki?curid=695748", "text": "२०१६ सेलिब्रिटी क्रिकेट लीग\n\n२०१६ सेलिब्रिटी क्रिकेट लीग सेलिब्रिटी क्रिकेट लीग का छठवां संस्करण है जिनकी अभी खेलने की तारीख तय नहीं हुई है। यह \"सीसीएल ६\" के नाम से भी जाना जाता है। इसकी शुरुआत भारत में सन २०११ में हुई थी। इसमें आठ अलग - अलग फ़िल्म उद्योग के अभिनेताओं की टीमें हिस्सा ले रही है। \n", "id": "695748", "title": "२०१६ सेलिब्रिटी क्रिकेट लीग"}
{"url": "https://hi.wikipedia.org/wiki?curid=695778", "text": "तिरुमला\n\nतिरुमला भारत के राज्य आंध्रप्रदेश के जिला चितूर का एक पहाडी टौन है, जो तिरूपती रूरल मंडल और तिरुपती रेवेन्यू क्षेत्र में आता है। इस पहाडी गांव में तिरुमला वेंकटेश्वर मन्दिर है, जो श्री वेंकटेश्वरा का मन्दिर है।\nतिरुमला दो शब्दें से बना है। तिरु और मला। तिरु का अर्थ श्रे, पवित्र और लक्ष्मी के हैं, और मला का अर्थ मलय, पहाड या पर्वत के हैं। अर्थात तिरुमला का अर्थ, श्री पर्वत, पवित्र पर्वत या लक्ष्मी पर्वत के हैं।\n", "id": "695778", "title": "तिरुमला"}
