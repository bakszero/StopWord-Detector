{"url": "https://hi.wikipedia.org/wiki?curid=671136", "text": "श्रीवास ठाकुर\n\nश्रीवास ठाकुर, चैतन्य महाप्रभु के निकटतम सहयोगी तथा 'पंचतत्त्व' में से एक हैं।\n\nश्रीवास ठाकुर के माता-पिता श्रीहद से नवद्वीप में आ बसे थे। यहीं संवत् १५१० में इनका जन्म हुआ। ये आरंभ में निष्ठुर, नास्तिक तथा दंभी थे पर स्वप्न में प्रेरणा प्राप्त कर भक्त हो गए। श्री गौरांग ने इन्हें तथा इनके परिवार को प्रत्यक्ष अवतारी महाभावावेश का दर्शन दिया था और एक वर्ष इनके गृह पर रहकर भक्ति का प्रचार किया। श्री गौरांग के कृष्णलीलाभिनय में इन्होंने नारद जी की भूमिका ग्रहण की थी। श्री गौरांग के पुरी चले जाने पर यह श्रीहद चले गए और वहाँ भक्तिकीर्तन का प्रचार किया। १५९० में श्रीगौर के अंतर्धान होने पर यह भी अंतर्हित हो गए।\n", "id": "671136", "title": "श्रीवास ठाकुर"}
{"url": "https://hi.wikipedia.org/wiki?curid=671145", "text": "पार्चमेंट पत्र\n\nचर्म पत्र या पार्चमेण्ट पत्र (Parchment paper) एक सेलूलोज-आधारित कागज होता है जिसका उपयोग बेकिंग में न चिपकने वाले कागज के रूप में की जाती है और बाद में फेंक दिया जाता है। \n", "id": "671145", "title": "पार्चमेंट पत्र"}
{"url": "https://hi.wikipedia.org/wiki?curid=671148", "text": "एरोजेल\n\nएरोजेल (Aerogel) एक अत्यन्त हल्का कृत्रिम पदार्थ है। \n", "id": "671148", "title": "एरोजेल"}
{"url": "https://hi.wikipedia.org/wiki?curid=671151", "text": "जस्तिन\n\nजस्तिन (मार्कस जस्तिनियनस, जस्तिनस) लातिनी इतिहासकार था। यह रोम में लगभग दूसरी-तीसरी शताब्दी में रहा। इसने आगुस्तस के समकालीन त्रागस पांपियस द्वारा लिखित प्राचीन काल के इतिहास का संक्षिप्त रूप प्रस्तुत किया। उस समय तक त्रागस पांपियस का लिखा साहित्य अप्राप्य था। यद्यपि जुस्तिन द्वारा प्रस्तुत वह प्राचीन इतिहास वैज्ञानिकदृष्टि से पूरा सही नहीं कहा जा सकता तथापि अप्राप्य इतिहास का अकेला साधन होने के कारण इसका यथेष्ट महत्व है। गोल्डिंग द्वारा इसका प्रथम अंग्रेजी अनुवाद १५७४ में प्रकाशित हुआ।\n", "id": "671151", "title": "जस्तिन"}
{"url": "https://hi.wikipedia.org/wiki?curid=671154", "text": "जुस्तिनियन प्रथम\n\nजुस्तिनियन प्रथम (Justinian I ; ४८३ - ५६५) बाइजैण्टाइन साम्राज्य (पूर्वी रोमन साम्राज्य) का 527 से 565 तक शासक था। उसे 'जुस्तिनियन महान' और 'सन्त जुस्तिनियन' भी कहते हैं।\n\nसम्राट् जुस्तिनिअन का जन्म ११ मई सन् ४८३ को हुआ। इसका पहला नाम 'उप्रादा' था, परन्तु कुस्तुनतुनियाँ में शिक्षा प्राप्त करने और उसके चाचा जुस्तिन द्वारा उसे गोद लिए जाने के पश्चात् उसने अपना नाम बदल कर जुस्तिनिअन कर लिया। सन् ५२७ में चाचा की मृत्यु के बाद वह सिंहासनारूढ़ हुआ और सन् ५६५ में अपनी मृत्यु तक शासन करता रहा।\n\nशासनारूड़ होने के बाद जुस्तिनिअन ने अपना ध्यान अंतर्राष्ट्रीय मामलों पर लगाया। उसकी सेना को विदेशों से अनेक युद्ध लड़ने पड़े। सन् ५२९ से लेकर ५३२ तक फारस के साथ उसका युद्ध होता रहा। इन युद्धों में उसके सेनापति बोलिसारियस को महत्वपूर्ण सफलताएँ मिलीं लेकिन इन सफलताओं से जुस्तिनिअन का कोई विशेष लाभ नहीं हुआ। उसने फारस के साथ संघर्ष से बचने के लिये उससे शांतिसंधि कर ली और उसे वार्षिक रूप से एक निश्चित धनराशि देने लगा। ५३३ में बोलिसारियस बंडालों को जीतकर सिसली होता हुआ इटली पहुँचा और उसे साम्राज्य में मिला लिया। परंतु अपनी सैनिक दुर्बलता के कारण जुस्तिनिअन इटली पर स्थायी प्रभुत्व नहीं स्थापित कर सका। स्पेन को भी विजय करने का उसका प्रयत्न सफल नहीं रहा। उसके शासन काल में डेन्यूब तट की बर्बर जातियाँ भी उसके लिये सिर दर्द बनी रहीं। ५५९ में कुस्तुनतुनियाँ की रक्षा के लिये सेवानिवृत्त बोलिसारियस को बुलाने के लिये भी उसे बाध्य होना पड़ा था।\n\nजुस्तिनिअन प्रमुखत: 'रोमन ला' को व्यवस्थित बनाने के लिये प्रसिद्ध है। इस कार्य के लिये सभी रोमन सम्राटों की राजाज्ञा और आज्ञापत्र का पर्यवेक्षण कर, पुनरावृत्ति को बचाकर उनका एक कोड बनाया गया जो ५२९ में प्रकाशित हुआ। न्यायायिकों के मत और मान्यताओं का भी संग्रह किया गया जिसके परिणामस्वरूप 'डाइजेस्ट' जैसे विशाल ग्रंथ का प्रकाशन हुआ जिसमें प्रसिद्ध विधि-विशेषज्ञों की लगभग १०,००० मान्यताओं का संग्रह है। अंत में जुस्तिनिअन ने 'रोमन ला' की एक पाठ्यपुस्तक तैयार करने का आदेश दिया और 'इंस्टीट्यूट्स' नामक ग्रंथ तैयार हुआ। बाद में इन सबको मिलाकर दस खंडों का प्रसिद्ध 'कार्पस जूरिस सिविलस' प्रकाशित किया गया। यही रोमन ला का मुख्य स्रोत है।\n\nजुस्तिनिअन की महानता के संबंध में कोई संदेह नहीं लेकिन यह तथ्य भुलाया नहीं जा सकता कि उसे बहुत ही योग्य सहायकों का सहयोग प्राप्त था। बेलिसारियस महान् सेनाध्यक्ष और त्रिबोनियन योग्य न्यायाधीश था। इसके अतिरिक्त राजकुमारी थिओदोस ने उसके शासन में सक्रिय रुचि लेकर उसमें हाथ बँटाया। जुस्तिनिअन के चरित्र की पवित्रता और उसकी नैतिकता का परिचय इससे मिलता है कि उसका धर्मशास्त्र में विश्वास था और उसने धार्मिक पाखंडों को दूर करने का बहुत प्रयत्न किया। उसने कई चर्च बनवाए जिनमें कुस्तुनतुनियाँ के सैंट सोफिया चर्च की तो संसार की अद्भुत वस्तुओं में गणना होती है।\n\nयद्यपि जुस्तिनिअन में महान् शासक की सूझ बूझ, दूरदर्शिता और प्रतिभा का अभाव था फिर भी वह एक योग्य और परिश्रमी शासक था, इसमें संदेह नहीं।\n", "id": "671154", "title": "जुस्तिनियन प्रथम"}
{"url": "https://hi.wikipedia.org/wiki?curid=671157", "text": "जुस्तिनियन द्वितीय\n\nजुस्तिनिअन द्वितीय (Justinian II ; 669 – 11 दिसम्बर 711) बाइजेण्टाइन साम्राज्य (पूर्वी रोमन साम्राज्य) का अन्तिम शासक था जिसने 685 से 695 तथा पुनः 705 से 711 तक शासन किया।\n\nजुस्तिनियन द्वितीय अपने पिता, कांसटेनटाइन चतुर्थ की मृत्यु के बाद सन् ६८५ में वह सिंहासनारूढ़ हुआ। उसने अरबों पर सफलतापूर्वक आक्रमण किया किंतु बाद में उनसे संधि कर ली। अनेक कूर कृत्यों के कारण तथा खर्चीले शासन के लिये प्रजा से धन वसूल करने में सख्ती करने से विद्रोह की आग भड़क उठी, जिससे ६९५ में उसके सेनापति लियोनटिअस ने उसे गद्दी से उतार दिया। १५ हजार अश्वारोही सेना इकट्ठी कर सन् ७०४ में उसने कुस्तुनतुनियाँ पर हमला किया और पुन: सिंहासनारूढ़ हो गया। उसकी क्रूरताओं के कारण एक बार फिर जनता में तथा सामान्य वर्ग में असंतोष व्याप्त हो गया और फिलिपिकस बार्डेस द्वारा उसका वध कर दिया गया।\n", "id": "671157", "title": "जुस्तिनियन द्वितीय"}
{"url": "https://hi.wikipedia.org/wiki?curid=671170", "text": "भारत की अंतःकालीन सरकार\n\nभारत की अंतःकालीन सरकार (Provisional Government of India) भारतीय राष्ट्रवादियों द्वारा १ दिसम्बर १९१५ को काबुल में अस्थायी रूप से स्थापित एक सरकार थी। \n\n", "id": "671170", "title": "भारत की अंतःकालीन सरकार"}
{"url": "https://hi.wikipedia.org/wiki?curid=671172", "text": "लिन डान\n\nलिन डान (जन्म अक्टूबर 14, 1983 लोंग्यान, फुजिआन) चीन से एक पेशेवर बैडमिंटन खिलाड़ी हैं। वह दो बार के ओलम्पिक स्वर्ण पदक विजेता हैं, पांच बार के विश्व विजेता हैं, और पांच बार के ऑल इंग्लैंड विजेता हैं। कई लोगों द्वारा सर्वकालिक महान एकल बैडमिंटन खिलाडी के रूप में पहचाने गये, 28 वर्ष की ही उम्र में लिन ने बैडमिंटन जगत के सभी ९ मुख्य खिताब जीतकर \"सुपर ग्रैंड स्लैम\" जीत लिया था। ओलम्पिक खेल, विश्व प्रतियोगिताएँ, विश्व कप, थॉमस कप, सुदिरमान कप, सुपर सीरीज़ मास्टर्स फ़ाइनल्स, ऑल इंग्लैंड ओपेन, एशियाई खेल, और एशियाई प्रतियोगिताएँ जीतकर ऐसा करने वाले वो पहले और एकमात्र खिलाड़ी बने हुए हैं। वह पहले पुरुष बैडमिंटन खिलाडी भी हैं जिन्होंने ओलम्पिक पुरुष एकल का स्वर्ण पदक लगातार दो बार पहले 2008 और बाद में 2012 में जीता है।\n\n२००४ में ऑल इंग्लैंड ओपेन जीतने पर लिन डान को प्रतिद्वंदी पीटर गेड ने \"सुपर डान\" के नाम से नवाज़ा। इसके बाद से ही यह नाम उनके लिये उनके प्रशंसकों व मीडिया द्वारा उन्हें पुकारने या पहचानने के लिये किया जाता है।\n\n\n ", "id": "671172", "title": "लिन डान"}
{"url": "https://hi.wikipedia.org/wiki?curid=671208", "text": "नेल्लै कण्णन\n\nएन कण्णन एक प्रसिद्द तमिळ लेखक हैं जो प्रसिद्ध कांग्रेसी नेता कुमारस्वामी कामराज से प्रभावित हैं। इनका जन्म १७ जनवरी १९४५ को हुआ था। राम सेतु को तोड़ने के फ़ैसले के विरोधी सुरों में वो एक प्रमुख तमिळ लेखक थे (2009)।\n", "id": "671208", "title": "नेल्लै कण्णन"}
{"url": "https://hi.wikipedia.org/wiki?curid=671212", "text": "चविंडह\n\nचविंडह (Chawinda) पाकिस्तान के पंजाब प्रांत के शहर है जो जिला सियालकोट में स्थित है। 1965 के भारत-पाक युद्ध में चविंडह के मोर्चे पर बड़ी संख्या में टैंक के विनाश के कारण उसे \"टैंकों का कब्रिस्तान\" भी कहा जाता है। इस पसरूर के उत्तर और सियालकोट के दक्षिण पूर्व में स्थित है।\n", "id": "671212", "title": "चविंडह"}
{"url": "https://hi.wikipedia.org/wiki?curid=671228", "text": "गौरीगंज\n\nगौरीगंज उत्तर प्रदेश के अमेठी जिले का जिला मुख्यालय एवं एक प्रमुख तहसील है। अमेठी जिले के रूप में गठन से पूर्व यह सुल्तानपुर जिले का भाग था।\n", "id": "671228", "title": "गौरीगंज"}
{"url": "https://hi.wikipedia.org/wiki?curid=671241", "text": "स्टार वार्स: एपिसोड VII - द फोर्स अवेकन्स\n\nस्टार वॉर्स: द फ़ोर्स अवेकंस २०१५ में निर्मित अमरीकी विज्ञान पर आधारित फ़िल्म है जिसका निर्देशन, सह-निर्माण व लेखन जे. जे. अब्राम्स द्वारा किया गया है. यह स्टार वॉर्स श्रुंखला की सातवी फ़िल्म है.\n\n", "id": "671241", "title": "स्टार वार्स: एपिसोड VII - द फोर्स अवेकन्स"}
{"url": "https://hi.wikipedia.org/wiki?curid=671259", "text": "लघुभास्करीय\n\nलघुभास्करीय भास्कर प्रथम द्वारा रचित गणित एवं ज्योतिष का ग्रन्थ है। शंकरनारायण ने इस पर 'लघुभास्करीयविवरण' नामक भाष्य लिखा है। उदयदिवाकर ने इसकी (लघुभास्करीय की) सुन्दरी नामक टीका लिखी है।\n\nमहाभास्करीय की तरह लघुभास्करीय में भी ८ अध्याय हैं। \n\n", "id": "671259", "title": "लघुभास्करीय"}
{"url": "https://hi.wikipedia.org/wiki?curid=671271", "text": "जैन ध्वज\n\nजैन ध्वज पाँच रंगो से मिलकर बना एक ध्वज है। इसके पाँच रंग है: लाल, पीला, सफ़ेद, हरा और नीला/काला। \n\nजैन धर्म में पाँच पदों को सबसे सर्वश्रेष्ठ माना गया है। इन्हें पंचपरमेष्ठी कहते है ध्वज के पाँच रंग 'पंचपरमेष्ठी' के प्रतीक है:\n\nध्वज के मध्य में बना स्वस्तिक चार गतियों का प्रतीक है:\n\nस्वस्तिक के ऊपर बने तीन बिंदु रतंत्रय के प्रतीक है:\n\nइसका अर्थ है रतंत्रय धारण कर जीव चार गतियों में जनम मरण से मुक्ति पा सकता है। \n\nइन बिंदुओं के ऊपर सिद्धशिला, जी लोक के अग्र भाग में है, उसकी आकृति बनी है।\n\n", "id": "671271", "title": "जैन ध्वज"}
{"url": "https://hi.wikipedia.org/wiki?curid=671281", "text": "जातक पारिजात\n\nजातक पारिजात एक ज्योतिष ग्रन्थ है जिसकी गणना वृहत पाराशर होराशास्त्र (पाराशर मुनि), वृहत् जातक (वराहमिहिर) तथा फलदीपिका (मंत्रेश्वर) के समकक्ष होती है। जातक पारिजात के रचयिता वैद्यनाथ दीक्षित हैं जो १४२५ से १४५० के आसपास जन्मे थे। \n", "id": "671281", "title": "जातक पारिजात"}
{"url": "https://hi.wikipedia.org/wiki?curid=671285", "text": "डोरा द एक्सप्लोरर\n\nडोरा द एक्सप्लोरर (हिन्दी अनुवाद : डोरा एक खोजकर्ता) अमेरिकी कार्टून धारावाहिक है। जिसका निर्माण चिरिस गिफ़्फ़ोर्ड, वालेरी वाल्श और एरिक वेनर ने किया है। यह धारावाहिक वर्ष 2000 से प्रतिदिन देने लगा था। यह सीबीएस पर सितम्बर 2006 तक चला था। यह अंग्रेज़ी भाषा में बनी लेकिन हिन्दी और अनेक भाषाओं में अनुवादित की गई है।\n\nयह कई भाषाओं में अनुवाद हुआ है। जिसमें हिन्दी भी एक भाषा है। लेकिन हिन्दी संस्करण में भी डोरा केवल अंग्रेज़ी का ही ज्ञान देती है। अर्थात केवल अंग्रेज़ी के अक्षरों और संख्याओं को ही दिखाती है।\n\n", "id": "671285", "title": "डोरा द एक्सप्लोरर"}
{"url": "https://hi.wikipedia.org/wiki?curid=671288", "text": "ड्रैगन बॉल ज़ी\n\nड्रैगन बॉल ज़ी (Dragon Ball Z) एक जापानी कार्टून धारावाहिक है। जिसका निर्माण \"टोए एनिमेशन\" ने किया था। यह ड्रैगन बॉल पर आधारित है, जो अकीरा तोरियामा ने बनाया था। उसका ही एक भाग है। इसमें 519 भाग में से 325 भाग को लेकर इस धारावाहिक का निर्माण किया गया है। यह जापान में फ़ूजी पर 25 अप्रैल 1989 से 31 जनवरी 1996 तक प्रसारित हुआ था। उसके बाद यह कई देशों में अलग अलग भाषाओं में अनुवादित होकर प्रसारित हो रहा है। इसमें भारत, ऑस्ट्रेलिया, लेटिन अमेरिका, सयुंक्त राष्ट्र, यूरोप शामिल है।\n\nड्रैगन बॉल ज़ी 5 वर्षों के पश्चात दिखाया जाता है, जिसमें गोकु अब बड़ा हो चुका होता है और उसका एक छोटा बेटा गोहान भी होता है। एक मानव कि तरह दिखने वाला परग्रही रेडिट्ज़ धरती पर अपने अन्तरिक्ष यान के द्वरा आता है और गोकु का पता ज्ञात करता है। उसे बताता है कि वह उसका बड़ा भाई है और वह सइयान नामक एक प्रतियोगिता का सदस्य है। गोकु को (काकरोट) धरती पर इस छोटे से ग्रह को जीतने के लिए भेजा गया था। लेकिन कुछ दिमागी चोट के कारण तुम अपनी सारी स्मृति खो चुके हो। गोकु रेडिट्ज़ को उसके इस लक्ष्य हेतु साथ देने से मना कर देता है। इसके परिणाम स्वरूप रेडिट्ज़ उसके बेटे गोहान का अपहरण कर लेता है। गोकु अब एक दल के रूप में रेडिट्ज़ का मुक़ाबला करने का सोचता है। वह अपने जीवन को किंग टाई से सीखने में लगा देता है जब तक कि उसे ड्रैगन बॉल नहीं मिल जाता है। अंत में गोकु उसे हरा देता है।\n\nइसके नाम \"ड्रैगन बॉल ज़ी\" को अकीरा तोरियामा ने चुना था। इसके अंत में जो ज़ी है उसे चुनने का कारण यह है कि अकीरा को कोई भी नाम का सुझाव या विचार नहीं आ रहा था। लेकिन वह इस धारावाहिक को समाप्त करने हेतु कोई विचार सोच रही थी। तब वह अक्षर ज़ी को चुन लेती है। सामान्यतः ज़ी का उपयोग जापान में केवल गोकु के बचपन और बड़े होने के कहानी को अलग करने हेतु बनाया गया था। यह ड्रैगन बॉल से ली गई है। यह वहाँ साप्ताहिक रूप से छपती थी। जो शोनेन में 1988 से 1995 तक चार रहा था। इसे जापान में फ़ूजी पर 26 अप्रैल 1989 से प्रसारित किया गया। इसके 31 जनवरी 1996 तक केवल 291 प्रकरण ही दिखाये गए।\n\nअकीरा ने इसके निर्माण के समय इसके कहानी को लिखा था। इस कारण यह एक नई सामग्री था, जिसे और भी अलग से सामग्री जोड़ कर नए दृश्य, लड़ाई और पात्र को जोड़ा गया था।\n", "id": "671288", "title": "ड्रैगन बॉल ज़ी"}
{"url": "https://hi.wikipedia.org/wiki?curid=671300", "text": "उम्मेद सिँह (राजनीतिज्ञ)\n\nउम्मेद सिँह बाड़मेर के रावल तथा भारतीय राजनेता है। वे पूर्व राजस्थान विधानसभा में बाड़मेर, शिव, डीडवाना से विधायक थे।\n", "id": "671300", "title": "उम्मेद सिँह (राजनीतिज्ञ)"}
{"url": "https://hi.wikipedia.org/wiki?curid=671334", "text": "दुबे\n\nदुबे एक भारतीय उपनाम है। यह उपनाम मुख्यत: उत्तर भारत के सरयूपारीण हिंदू ब्राह्मण इस्तेमाल करते हैं।\n", "id": "671334", "title": "दुबे"}
{"url": "https://hi.wikipedia.org/wiki?curid=671352", "text": "बरॉक (बहुविकल्पी)\n\n", "id": "671352", "title": "बरॉक (बहुविकल्पी)"}
{"url": "https://hi.wikipedia.org/wiki?curid=671386", "text": "सुभाष नीरव\n\nसुभाष नीरव एक हिंदी कथाकार, कवि और लेखक है। \n\nसुभाष नीरव का जन्म उत्तर प्रदेश के एक बेहद छोटे शहर मुराद नगर में 27 दिसम्बर 1953 को हुआ। \n", "id": "671386", "title": "सुभाष नीरव"}
{"url": "https://hi.wikipedia.org/wiki?curid=671396", "text": "बिल और मेलिंडा गेट्स संस्थान\n\nबिल और मेलिंडा गेट्स संस्थान जिसे गेट्स संस्थान भी कहा जाता है। वर्ष 2000 में बिल गेट्स और मेलिण्डा गेट्स ने इसकी शुरुआत की थी। इसका मुख्य लक्ष्य अमेरिका में स्वास्थ्य के क्षेत्र में सुधार करना था। जिसे बाद में शिक्षा के क्षेत्र में भी बढ़ा दिया गया। यह विश्व के कुछ सबसे बड़े निजी संस्थाओं में से एक है।\n\n1997 में यह विलियम गेट्स संस्थान स्थापित किए। इस समय वह 2 बिलियन डॉलर (₹1,000 करोड़ रुपये) इस संस्थान को उस वर्ष दिया था। 15 जून 2006 को गेट्स ने कहा कि वे धीरे धीरे अब माइक्रोसॉफ़्ट से हटेंगे। 31 जुलाई 2008 को वह संस्थान को और भी समय देने लगे। बिल और मेलिंडा को वर्ष 2005 में उनके दान के कारण 2005 वर्ष का व्यक्ति के रूप में नाम दिया गया।\n", "id": "671396", "title": "बिल और मेलिंडा गेट्स संस्थान"}
{"url": "https://hi.wikipedia.org/wiki?curid=671444", "text": "जानकारी की इकाई\n\nकंप्यूटिंग और दूरसंचार में जानकारी की एक इकाई अन्य प्रणालियों और चैनलों की क्षमता को मापने के लिए इस्तेमाल किया कुछ मानक डाटा संग्रहण प्रणाली या संचार चैनल की क्षमता है।\n", "id": "671444", "title": "जानकारी की इकाई"}
{"url": "https://hi.wikipedia.org/wiki?curid=671445", "text": "गोविन्दस्वामी (गणितज्ञ)\n\nगोविन्दस्वामी ( 800 ई – 860 ई) भारत के गणितज्ञ एवं खगोलशास्त्री (ज्योतिषी) थे। उन्होने भास्कर प्रथम के ग्रन्थ महाभास्करीय पर एक भाष्य की रचना की (लगभग ८३० ई)। इस भाष्य में स्थानीय मान के प्रयोग के लिये कई उदाहरण दिये हैं और ज्या सारणी (साइन टेबल) के निर्माण की विधि दी हुई है। \n\nउनकी एक कृति 'गोविन्दकृति' थी जो 'आर्यभटीय' के क्रम में रचित गणितीय ग्रन्थ था। किन्तु अब यह अप्राप्य है। शंकरनारायण (८६९ ई) , उदयदिवाकर (१०७३ ई) तथा नीलकण्ठ सोमयाजि ने गोविन्दस्वामी को अनेक बार उद्धृत किया है। \n\n\n\nजिसे आज द्वितीय कोटि (सेकेण्ड आर्डर) का 'न्यूटन-गाउस अन्तर्वेशन सूत्र' (Newton-Gauss interpolation formula) कहते हैं वह मूलतः गोविन्दस्वामिन का ही दिया हुआ है।\n\n\n", "id": "671445", "title": "गोविन्दस्वामी (गणितज्ञ)"}
{"url": "https://hi.wikipedia.org/wiki?curid=671452", "text": "उदयदिवाकर\n\nउदयदिवाकर (१०७३ ई) भारतीय गणितज्य। उन्होने भास्कर प्रथम के लघुभास्करीय पर 'सुन्दरी' नामक भाष्य रचा। \n", "id": "671452", "title": "उदयदिवाकर"}
{"url": "https://hi.wikipedia.org/wiki?curid=671474", "text": "साइट्रस\n\nसाइट्रस रुटेसी परिवार का एक जीनस है।\nनवीनतम अनुसंधानों से पता चला है कि इसका मूल ऑस्ट्रेलिया, न्यू कैडेलोनिया और न्यू गिनी में हो सकता है। कुछ अनुसंधानकर्ताओं का मानना है कि इसका उद्भव उत्तर पूर्वी भारत से सटे दक्षिण पूर्व एशिया के क्षेत्रों, म्यांमार और चीन के युन्नान प्रान्त", "id": "671474", "title": "साइट्रस"}
{"url": "https://hi.wikipedia.org/wiki?curid=671475", "text": "रुचि राम साहनी\n\nरुचि राम साहनी (5 अप्रैल, 1863 – 3 जून, 1948) पंजाब के स्वतंत्रता संग्राम सेनानी थे जिनका अविभाजित पंजाब के शिक्षा-व्यवस्था और वैज्ञानिक-सोच पर गहरा प्रभाव था। वे एक वैज्ञानिक, शिक्षाविद, नवाचारी, तेजस्वी राष्ट्रभक्त, समर्पित सामाजिक कार्यकर्ता तथा पंजाब में विज्ञान शिक्षा के प्रसार में उत्प्रेरक की तरह थे। वे सुप्रसिद्ध पुरावनस्पतिविज्ञानी बीरबल साहनी के पिता थे।\n\nरुचि राम साहनी का जन्म 5 अप्रैल 1863 को डेरा इस्माइल खान (अब पंजाब, पाकिस्तान में) हुआ था। उनके पिता का नाम करम चन्द साहनी और माता का नाम श्रीमती गुलाब देवी था। उनका परिवार थोक एवं रुपयों के लेन-देन का व्यवसाय करता था। साहनी वंश मूलतः सैनिकों का वंश था और 'सेनानी' कहलाता था। बालक रुचि राम की शिक्षा 5-6 वर्ष की आयु में प्रारंभ हुई। शिक्षक घर पर आता था, जिसे पंडा कहते थे। एक पहाड़ा याद करवाने पर उसे चार आने (एक आना = 6 पैसे) मिलते थे। 9 वर्ष की आयु में, बालक रुचि राम ने सेठ कल्याण दास के यहां कुछ महीने काम किया। बाद में वे पिता के थोक कारोबार और रुपयों के लेन-देन व्यवसाय में हाथ बंटाते रहे। उन्होंने 11 वर्ष की आयु तक पिता के साथ काम किया। उनकी स्कूली षिक्षा चर्च मिशन ब्रांच स्कूल, डेरा इस्माइल खान में हुई। उन्होंने सन् 1878 में धर्म प्रकाश स्कूल (जो बाद में 'सिटी स्कूल' बना) से मिडल परीक्षा पास की और प्रांत में पहला स्थान प्राप्त किया। इसी दौरान उनके पिता की मृत्यु हो गई। जिसके बाद उनके परिवार को डेरा इस्माइल खान में रहना मुश्किल हो गया। वहां उनकी गिनती कुलीन परिवारों में होती थी। परिवार ने भेड़ा में बसने की सोची।\n\nरुचि राम डेरा इस्माइल खान से आदिबल (पाकिस्तान के पश्चिम पंजाब में झंग के पास एक कस्बा) चले गए। डेरा इस्माइल खान से आदिबल के 240 किलोमीटर का फासला बालक रुचि राम ने अपना बस्ता पीठ पर उठा कर पैदल तय किया। लेकिन, वहां वे अधिक दिन नहीं टिक पाए और लाहौर चले गए।\n\nउन्होंने लाहौर से कलकत्ता बोर्ड की रुचि राम साहनी-संक्षिप्त परिचय मैट्रिक परीक्षा पास की। मैरिट लिस्ट में उनका छठा स्थान था। बोर्ड परीक्षा के पश्चात, उन्होंने गवर्नमेंट कॉलेज में प्रवेश लिया और सन् 1881 में इंटरमीडिएट पास किया और मैरिट लिस्ट में दूसरे स्थान पर रहे। सन् 1884 में रुचि राम ने बी.ए. पास किसा और मैरिट लिस्ट में प्रथम स्थान पर रहे।\n\nबी.ए. के बाद उन्होंने एम.ए. की पढ़ाई शुरू की। इस बीच उन्हें “पंजाब शिक्षा सेवा” में स्थान मिल गया। एम.ए. की पढ़ाई अभी समाप्त नहीं हुई थी कि उन्हें 10.01.1885 से मौसम विभाग, कलकत्ता, में भेज दिया गया, जहां कुछ मास बिताने के बाद उन्हें मौसम विभाग के मुख्यालय, शिमला, में “दूसरा सहायक मौसम रिपोर्टर” नियुक्त किया गया। वहां दो साल काम करने के बाद सन् 1887 में वे गवर्नमेंट कॉलेज में प्राध्यापक बने और लाहौर आ गए।\n", "id": "671475", "title": "रुचि राम साहनी"}
{"url": "https://hi.wikipedia.org/wiki?curid=671476", "text": "पुली (2015 फ़िल्म)\n\nपुली (शेर) एक भारतीय तमिल फ़िल्म है, जिसका निर्देशन और लेखन का कार्य चिम्बू देवन ने किया है। इस फ़िल्म में मुख्य किरदार में विजय हैं। यह दो अलग अलग किरदार निभा रहे हैं। इनके साथ सुदीप, श्रीदेवी, श्रुति हासन, हंसिका मोटवानी, प्रभु गणेशन और नन्दिता स्वेथा हैं। इसका निर्माण सेलवाकुमार ने किया है। यह हिन्दी और तेलुगू में अनुवादित की गई है। यह फ़िल्म 1 अक्टूबर 2015 को सिनेमा घरों में प्रदर्शित हुई।\n\nयह कहानी तब शुरू होती है, जब पुली (विजय) की प्रेमिका (श्रुति हासन) को एक शैतान ले जाता है। उसे बचाने के लिए पुली ‘वेधाला कोटाई’ नाम के राज्य में जाता है। वहाँ उसकी मुलाक़ात एक राजकुमारी (हंसिका मोटवानी) से होती है। वह रानी (श्रीदेवी) की एक इकलौती बेटी है। उसे बाद में यह पता चलता है कि सेनापति जलथरंगन (सुदीप) उसे जादू से चुड़ैल बना दिया है। अब उसका लक्ष्य रानी को उसके जाल से बचना होता है।\n\nवह जलथरंगन से लड़ाई करता है और उसे हरा देता है। उसके मरने से पूर्व ही वह उसके हाथ से अंगूठी निकाल लेता है और सारे दुष्ट शक्तियों को बाहर कर देता है। जिससे जलथरंगन मरने के पश्चात भी उस जगह को अपने नियंत्रण में न ले सके। मारू धीरन को यह पता लगता है कि रानी तभी अपने वास्तविक रूप में आ सकती है, जब उसकी जादुई छड़ी नष्ट हो जाये। वह रानी से लड़ाई करता है और उसकी छड़ी को नष्ट कर देता है। उसके इस कार्य के कारण यावनारनी उसे वेधलपुरम के सिंहासन का वारिस बना देता है।\n\nजनवरी 2011 में चिम्बू देवन ने बताया कि वह एक काल्पनिक फ़िल्म के निर्माण में लगे हुए हैं। मारीसन नामक इस फ़िल्म में धनुष मुख्य किरदार के रूप में चुने गए थे। साथ ही प्रकाश कुमार और कथिर को भी इसके लिए चुन लिया गया था। जब इस फ़िल्म के दल का चुनाव हो गया तब 2011 के अंत में इसका निर्माण शुरू हुआ। तब इस फ़िल्म के लिए जेनेलिया और हंसिका मोटवानी को इस फ़िल्म के मुख्य किरदार के लिए चुना गया। उसी दौरान वादिवेलु भी इसके पात्रों में शामिल हुए। लेकिन अक्टूबर 2011 को यूटीवी मोशन ने इस फ़िल्म के निर्माता बनने से मना कर दिया और उसकी जगह आस्कर ने ले ली। लेकिन यह परियोजना विफल रही और इसके अभिनेता और निर्देशक अन्य परियोजनाओं में लग गए। ओरु कन्नीयूम मूणु कलवानीकलूम (2014) के निर्माण के दौरान 2013 के अंत में चिम्बू देवन ने पुनः उस परियोजना को शुरू किया। इसमें विजय की ध्वनि से इसकी कहानी शुरू होती है। विजय ने इस परियोजना में हिस्सा लेने हेतु अपनी दिलचस्पी दिखाई थी। तभी इस परियोजना को एक निर्माता मिल गया। सेलवाकुमार इस के निर्माता बन गए। यह विजय के कई फ़िल्म का निर्माण और वितरण कर चुके हैं। यह दोनों निर्माता मिल कर एसकेटी नामक एक निर्माता कंपनी बनाई। यह इस फ़िल्म के निर्माण का कार्य मुरुगड़ोस कथ्थि के तुरंत बाद शुरू कर दिया।\n\nइसके बाद सूत्रों द्वारा ए आर रहमान का नाम इस फ़िल्म के संगीत निर्माण हेतु दिया गया। लेकिन बाद में दल ने देवी श्री प्रसाद को इसके लिए चुन लिया। नटराजन सुब्रमणियम इस फ़िल्म के छायाकार के रूप में कार्य करते रहे। यह सथुरंगा वेट्टई (2014) में अपने अभिनय के सफलता के बावजूद यह फ़िल्म के दल के रूप में कार्य करने को उत्साहित थे। इस दल ने पाँच पोशाक बनाने वालों को अभिनेताओं के कपड़े बनाने का कार्य दिया। यह मनीष मल्होत्रा, दीपाली नूर, चैतन्य राव, सिवा और साई थे। इसमें करतब के दृश्य हेतु चार लोगों को चुना गया। यह सांग लिन और प्रदित सीलुएम हैं। साथ ही सुनली रोड्रिगुएस और दिलीप सुब्बरयन भी इसमें शामिल हैं। विशेष प्रभाव और कार्टून हेतु मकुटा को चुना गया। चिम्बू देवन इस फ़िल्म के लेखन को जनवरी और अगस्त 2014 के मध्य ही पूरा किया। अगस्त 2014 को यह केरल में इसका फिल्माना शुरू कर दिया।\n\nअप्रैल 2014 में सूत्रों द्वारा कन्नड़ अभिनेता सुदीप को इस फ़िल्म में समान मुख्य किरदार हेतु सुझाव दिया गया था। सूत्रों पर ध्यान देने के बाद उसे मुख्य शत्रु का किरदार दिया गया। बाद में सुदीप ने यह बताया कि वह इस फ़िल्म में कार्य कर रहे हैं। दल ने सफलता पूर्वक श्रीदेवी को राजकुमारी के सहायक किरदार के रूप में चुन लिया। यह 29 वर्ष बाद पहली बार तमिल फ़िल्म में कार्य किया। इसके साथ ही प्रभु को भी इस फ़िल्म के एक किरदार हेतु चुन लिया गया।\n\nचिम्बू देवन ने यह बताया कि वह विजय के साथ दो मुख्य स्त्री किरदार भी जोड़ रहे हैं। वह प्रियंका चोपड़ा और दीपिका पादुकोण को इस फ़िल्म हेतु चुन रहे थे, लेकिन उनके भारी भरकम पारिश्रमिक के कारण उन्हें नहीं जोड़ते हैं। जुलाई 2014 को श्रुति हासन ने फ़िल्म में कार्य करने कि पुष्टि की। यह तीन फिल्मों के बाद 2 वर्षों बाद तमिल फ़िल्म में कार्य कर रही हैं। हंसिका मोटवानी भी इस फ़िल्म में एक महत्व पूर्ण किरदार के रूप में जुड़ गई। वह श्री देवी कि बेटी का किरदार निभा रहीं हैं। इसी के साथ थम्बी रमाइयाह और विद्युल्लेखा रमन भी इस फ़िल्म के किरदार के रूप में जुड़ गए। इसके बाद हास्यकार सथ्यन, रोबो शंकर और इम्मान अन्नचि भी इस फ़िल्म से जुड़ गए। जनवरी 2015 के एक सूचना के अनुसार नारेन, विजय कुमार, अली, करुणास और जो मल्लोरी भी इससे जुड़ गए हैं। अप्रैल 2015 को नन्दिता इस से जुड़ गई जब भावना ने इससे किनारा कर लिया था। गायत्री रमन इस फ़िल्म में श्रुति हासन के माँ के रूप में अभिनय कर रही हैं।\n\nइस फ़िल्म का फिल्माने का कार्य 10 नवम्बर 2014 को चेन्नई के पूर्वी तट के सड़क के पास आदित्यराम स्टुडियो में विजय और हंसिका मोटवानी के साथ एक नकली पहाड़ पर शुरू हुई। इसका निर्माण कला निर्देशक टी॰ मुथुराज ने किया था। इसके लिए दल को 45 दिन का समय लगा था। साथ ही इसके निर्माण हेतु आस पास के जगह से 100 तकनीकी लोगों को लाया गया था। इस फ़िल्म का दूसरा हिस्सा दिसम्बर में बनना शुरू हुआ। तब इस फ़िल्म का 20 प्रतिशत हिस्सा बन चुका था। इसके बाद जनवरी 2015 को शहर से बाहर इसका निर्माण होता रहा, जब तक कि जनवरी का मध्य नहीं हुआ था। एक सूत्र के अनुसार मैसूर में होने वाले एक हिस्से को निर्माताओं ने मना कर दिया।\n\nजब इसका निर्माण हो रहा था, तब इसका नाम विजय 58 के अलावा गरुड़, मारीसन, मारू धीरण और पोर वाल नाम से निर्माता ने पंजीकृत किया था। लेकिन इस के शीर्षक को चुनते समय जनवरी 2015 को इसका नाम पुलि रखा गया। जिसका अधिकार इसके निर्देशक एस॰ जे॰ सूर्या ने खरीद लिया था।\n\nहिन्दी दैनिक समाचार-पत्र दैनिक भास्कर के समीक्षा के अनुसार इस फिल्म में केवल विजय और दृश्य प्रभाव पर ही ध्यान दिया गया है। इस फिल्म में काफी ज्यादा गाने हैं, जो हिन्दी दर्शकों को पसंद न आए। यदि आप बाहुबली को ध्यान में रखकर यह फिल्म देखने जा रहे हैं तो आपको निराशा ही मिलेगी। क्योंकि बाहुबली इससे कई भागों में काफी आगे थी। हालांकि यह विजय के अभिनय और श्रीदेवी के इतने वर्षों बाद फिल्मों से जुडने के कारण देखने जा सकते हैं। मनोरंजन समाचार जालस्थल \"बिहाइंडवूड\" ने इसके निर्माण कला और दृश्य प्रभाव की सराहना की लेकिन इसके पटकथा की आलोचना की। \"डीएनए\" के लथा श्रीनिवासन ने इसे पाँच सितारों से केवल आधे ही दिये। इसने भी दृश्य प्रभाव की सराहना की और पटकथा पर निराशाजनक बताया। इस शैली की कहानी में कुछ नया नहीं है। इसकी कहानी बहुत धीमी गति से आगे बढ़ती है, जिससे कोई भी उबासी लेने को मजबूर हो जाएगा। छायांकन, दृश्य प्रभाव और कलाकारों के प्रदर्शन प्रशंसा योग्य है। \"हिन्दुस्तान टाईम्स\" के गौतमन भास्करन ने इसे पाँच में से एक सितारा ही दिया। \"द हिन्दू\" के भारद्वाज रंगन और \"रेडिफ\" के एस॰ सरस्वती ने इस पर नकारात्मक समीक्षा दी है। दोनों का कहना है कि इसके कुछ संवाद राजनीति के दृष्टिकोण से बनाए गए हैं। रंगन ने चिम्बू देवन पर टिप्पणी करते हुए कहा कि वे बड़ों के लिए इसको बनाना भूल गए हैं। यदि इसे बाहुबली एक और इतिहास से जुड़ी काल्पनिक फिल्म से तुलना करें तो उसमें जिस तरह से कहानी में सतत प्रतिबद्धता देखने को मिली वह पुली में नहीं है।\n", "id": "671476", "title": "पुली (2015 फ़िल्म)"}
{"url": "https://hi.wikipedia.org/wiki?curid=671477", "text": "महाभास्करीय\n\nमहाभास्करीय, भास्कर प्रथम द्वारा रचित गणित एवं खगोल से सम्बन्धित ग्रन्थ है। गोविन्दस्वामी ने इसकी टीका लिखी है जिसमें अन्तर्वेशन का वही सूत्र है जिसे आजकल 'न्यूटन-गाउस अन्तर्वेशन फॉर्मूला' कहते हैं। \n\n\n", "id": "671477", "title": "महाभास्करीय"}
{"url": "https://hi.wikipedia.org/wiki?curid=671481", "text": "लक्ष्मेश्वर\n\nलक्ष्मेश्वर कर्नाटक के गडग जिले के शिराहट्टी तालुक का एक नगर है। यह हुबली से ५५ किमी की दूरी पर स्थित है। यहाँ पर कृषि उत्पादों का व्यापार होता है।\n", "id": "671481", "title": "लक्ष्मेश्वर"}
{"url": "https://hi.wikipedia.org/wiki?curid=671510", "text": "संत्रास\n\nसंत्रास, आतंक, खलबली या पैनिक (Panic) की स्थिति में व्यक्ति अचानक डर से ग्रसित हो जाता है। डर की यह अनुभूति इतनी तीव्र होती है कि तर्कपूर्ण सोच कहीं पीछे छूट जाती है।\n\nसंत्रास यानी पैनिक का आक्रमण अचानक होता है। आपके मन में अकारण ही भय की एक लहर व्याप जाती है। लगभग दो प्रतिशत स्त्री-पुरूष इस विकार से पी ड़त होते हैं। यह बार-बार उभरता है और भय से उन्हें जकड़ लेता है। ऐसे में या तो इसे चुपचाप झेला जा सकता है अथवा इससे निज़ात पाने के लिए किसी उपचार का सहारा भी लिया जा सकता है। संत्रास से बचने के लिए आसान औषधियां उपलब्ध हैं, जिनसे व्यग्रता कम होती है और दो-तीन दिन में उस पर काबू पाया जा सकता है। साथ ही मनोचिकित्सा तथा शिथिलीकरण तकनीकों की मदद से रोग को जड़ से उखाड़ फैकना भी संभव है।\n\nसंत्रास कभी भी उभर सकता है। बिना किसी पूर्व कारण अथवा तालमेल के व्यक्ति का अंतःकरण अचानक भय से भर जाता है। व्यक्ति की चेतना पर अनजाने ही आतंक और गहरी आशंका का दौरा छा जाता है। जी मिचलाने लगता है, खुद पर बस नहीं रहता, कुछ लोगों को तो ऐसा भी लगता है जैसे वे पगला गए हों या फिर बस मौत सिर पर खड़ी है। प्रतिवर्ष दुनिया भर में लाखों लोग इस तरह के अनुभवों से गुजरते हैं। बहुतों को तो ऐसा लगता है कि उन्हें दिल का दौरा पड़ गया है और वे अस्पताल भागते हैं। कुछ लोग ऐसे होते हैं जो चरम भय का अनुभव करने पर भी उसे नकारना चाहते हैं। लेकिन, दास्तान सबकी लगभग एक ही जैसी होती है। असलियत में वे सभी संत्रास के दौरों के शिकार हो जाते हैं जिसे आप चाहें तो संत्रास विकार भी कह सकते हैं। \n\nसंत्रास के दौरों को कभी ‘उत्तेजना’ या तनाव कह कर हाशिये पर डाल दिया जाता था, लेकिन आज इसे एक ऐसी स्थिति माना जाता है जो व्यक्ति को हर तरह से पंगु बना देती है। किंतु इसका इलाज भी संभव है। इसका दौरा अमूमन कुछ सैकंड से लेकर कई घंटों तक बना रहता है। हां, अधिकांश दौरे शुरूआती दस मिनटों में चरम अवस्था तक पहुंच जाते है और 20-30 मिनट में शांत भी हो जाते हैं। साथ ही मरीज को अजीब सी थकान से पस्त कर देते हैं। ये दौरे दुबारा कभी भी हो सकते हैं और यह अनिश्चिय व्यक्ति को लगातार व्यग्र बनाए रखता है। मन में भय घर कर जाता है और आदमी को समाज ही नहीं आता कि आखिर क्या किया जाए? कुछ लोग तो इतने आतंकित हो जाते हैं कि डर के मारे घर से बाहर कदम भी नहीं रखते।\n\nयह विकार काफी आम है। जीवन भर में दो प्रतिशत लोग इसका अनुभव अवश्य करते हैं जिनमें महिलाओं की संख्या पुरूषों के मुकाबले दुगुनी होती है। ऐसे दौरे अमूमन किशोरावस्था और यौवन की दहलीज पर शुरू होकर जीवन भर कष्ट देते रहते हैं। कुछ लोग इन्हें बार-बार अनुभव करते हैं, लगभग रोज या हर सप्ताह और कुछ ऐसे भी हैं जिन्हें कभी- कभार ही इन्हें झेलना पड़ता है।\n\nयह विकार परिवारों में पीढ़ी-दर-पीढ़ी चलता है। संभवतः इसका कोई आनुवंशिक कारण हो। यदि किसी व्यक्ति में इस विकार की पहचान हो जाती है तो बहुत संभव है, उसके रक्त संबंधियों में से लगभग 18 प्रतिशत भी इससे पीड़ित हों। समरूप जुड़वां भाई-बहनों पर किए गए अध्ययनों से भी इस तथ्य की पुष्टि होती है। उनमें से किसी एक में ऐसा विकार रहने पर दूसरे को भी होने की आशंका बनी रहती है। दूसरी ओर जो जुड़वां समरूप नहीं होते उनमें यह खतरा कम देखा गया है।\n\nसंत्रास का दौरा मानवदेह की स्वाभाविक सजगता का प्रतीक है जिसे खतरा होने पर ‘लड़ो या मरो’ की आदिम प्रतिक्रिया कहा जा सकता है। उदाहरण के लिए, आपके पीछे अगर बिगड़ैल सांड पड़ जाए तो शरीर तुरंत बचाव के लिए सजग हो जाएगा। जान का खतरा भांप कर दिल तेजी से धड़कने लगेगा और सांस भी तेज हो जाएगी। संत्रास के दौरे में भी लगभग यही हालत हो जाती है। तनाव का कोई स्पष्ट कारण नहीं होता पर कोई चीज शरीर का अलार्म चालू कर देती है। दौरे से उत्पन्न भय अक्सर इतना अधिक होता है कि जीवन की गुणवत्ता प्रभावित होने लगती है और आदमी अपने रोजमर्रा के कामकाज में भी अक्षम हो जाता है।\n\nसंत्रासग्रस्त लोग दूसरी परेशानियों में भी उलझ सकते हैं। वे शराब के आदी हो जाते हैं और नशीली दवाएं लेने लगते हैं। इनके अध्ययनों से स्पष्ट हुआ है कि ऐसे लोगो में अवसाद (डिप्रेशन) और आत्महत्या की प्रवृत्ति भी अधिक दिखाई देती है।\n\nक्या आपको लगता है कि आप संत्रास के दौरे से ग्रस्त रहे हैं? क्या आपने चरम भय का अनुभव किया है? क्या कुछ पलों के लिए आपका दिलो-दिमाग सुन्न हो गया था? यदि हां तो जांच कीजिए, क्या आप वास्तव में संत्रास के दौरे का शिकार हुए थे?\n\nमाना जाता है कि संत्रास का दौरा अचानक, अनपेक्षित रूप में उभरने वाले भय और गहरी आशंकाओं से युक्त होता है जिसके कुछ विचित्रा लक्षण होते हैं। ये लक्षण अकस्मात उभरते हैं और 10 मिनट में ही चरम स्थिति तक पहुंच जाते हैं। नीचे दिए गए लक्षणों में से उन पर निशान लगाइए जिन्हें कभी आपने महसूस किया हो :\n\n\nयदि ऊपर दी गई स्थितियों में से आपने चार-पांच पर निशान लगा दिया है तो आपके साथ समस्या है। निदान हेतु अवश्य सहायता लें।\n\nसंत्रास विकारों के संबंध में नवीनतम सोच यह है कि ऐसी स्थितियां अनेक प्रकार की जैविक तथा मनोवैज्ञानिक कारणों से उपजती हैं। प्रमुख प्रभावी कारण कोई आनुवंशिक अतिसंवेदनशीलता मानी जा सकती है जो शारीरिक रूग्णता का कारण बनती है। समय के साथ संत्रास दौरे कतिपय पर्यावरण जनित प्रसंगों से भी जुड़ जाते हैं जो तनाव और व्यग्रता बढ़ाते हैं। ऐसा भय की अनुभूति का कारण विगत या वर्तमान के अनुभव अथवा मनोवैज्ञानिक द्वंद्व भी हो सकता है। ऐसी खास अंतर्द्वंद्व की स्थितियां मन में दबे भूत एवं वर्तमान के दुखद विचारों, संवेगों या आकांक्षाओं से जन्म लेती हैं। कभी-कभी तो कोई स्पष्ट कारण भी नहीं होता और व्यक्ति सिर्फ तनाव की प्रतिक्रिया के रूप में संत्रास अनुभव करता है। इस प्रकार संत्रास की प्रतिक्रिया अपनी आंतरिक क्षमता को सक्रि बनाने और स्वयं पर हुए किसी बाहरी आघात अथवा आशंका का सामना करने की स्थिति है।\n\nकुछ मनोवैज्ञानिकों का यह भी मानना है कि बचपन के शुरूआती दौर में खास लोगों जैसे माता-पिता से बिछोह के कारण बाद में संत्रास के विकार से पीड़ित होने की संभावना बढ़ जाती है।\n\nसंत्रास के विकार का प्रभावी उपचार उपलब्ध है। अधिकांश व्यक्ति औषधि, उपचार विशेषज्ञ द्वारा की गई मनोचिकित्सा अथवा दोनों के संयुक्त उपचार से लाभांवित होते हैं। पहली कोशिश यही रहती है कि औषधियों द्वारा दौरों को रोका जाए। ऐसे अनेक विकल्प उपलब्ध हैं किंतु एंजायोलाइटिक्स (व्यग्रता कम करने वाली औषधियां) खासतौर पर एल्प्राजोलम इस लिहाज से अच्छी औषधि है। अधिक मात्रा में औषधि देने पर शीघ्र आराम मिलता है। एक दो दिन में ही व्यक्ति सहज महसूस करने लगता है। इसके कुछ अनुषंगी शारीरिक प्रभाव पड़ सकते हैं जैसे दवा की आदत पड़ सकती है। लंबे समय तक औषधि लेने पर दिमाग पर असर पड़ सकता है, एकाग्रता में कमी और याददाश्त कमजोर पड़ जाने की आशंका रहती है।\n\nअवसादरोधी औषधियां भी इस दृष्टि से अच्छी रहती हैं। इन्हें लेने पर संत्रास के लक्षण दूर होते हैं और 80 से 90 प्रतिशत स्थितियों में आराम मिल जाता है। ट्राइसाइक्लिक अवसादरोधी औषधियां एमिट्रिप्टलाइन तथा क्लॉमिप्रामाइन भी लाभ पहुंचाती हैं किंतु इन्हें कम से कम चार से छह सप्ताह तक लेना जरूरी है। इनके अनुषंगी प्रभाव जैसे मुंह सूखना, कब्ज, नजर का धुंधलाना, सिर चकराना या तंद्रा की अवस्था भी संभव है। सेलेक्टिव सेरोटोनिन री-अपटेक इनहिबिटरों (एसएसआरआई) जिनमें पैरोक्जेटाइन तथा फ्लुवोक्जामाइन शामिल हैं, के अनुषंगी प्रभाव अपेक्षाकृत कम होते हैं। ये दवाइयां काफी असरदार हैं। उपचार के साथ सबसे बड़ी दिक्कत यह होती है कि दवा छोड़ने पर दुबारा दौरा पड़ने का ख़तरा बना रहता है।\n\nखासतौर पर बोधपरक व्यावहारिक उपचार द्वारा संत्रास के दौरों पर काबू पाने में मदद मिलती है। इस उपचार विधि में चिकित्सक व्यक्ति को संत्रांस दौरे के दौरान अनुभव किए गए शारीरिक लक्षणों को दोहराने के लिए प्रेरित करता है और रोगी की स्थितियों को तार्किक दृष्टि से समझने में मदद करता है। इस तरह की आठ-दस बैठकों से ही लोग राहत महसूस करने लगते हैं।\n\nशारीरिक विश्रांति की तकनीकों, जैसे गहरी सांस लेना, योग और पेशियों का शिथिलीकरण से भी तनाव कम किया जा सकता है। इनसे व्यक्ति को संत्रास के दौरों से निपटने के लिए सक्षम बनाने में भी मदद मिलती है।\n", "id": "671510", "title": "संत्रास"}
{"url": "https://hi.wikipedia.org/wiki?curid=671514", "text": "प्रशांत समय क्षेत्र\n\nप्रशांत समय क्षेत्र समन्वित सार्वत्रिक समय (यूटीसी-8) से आठ घंटे घटाकर मानक समय देखने पर मिलती है। इस क्षेत्र में मानक समय ग्रीनविच वेधशाला के 120 वें मध्याह्न पश्चिम सौर समय पर आधारित है। अमेरिका और कनाडा में इसे सामान्यतः प्रशांत समय क्षेत्र कहते हैं। लेकिन कभी कभी इसे प्रशांत मानक समय भी कहते हैं।\n\nवर्ष 2006 में इसके स्थानीय समय को सुबह के रोशनी के समय (यूटीएफ़-7) अप्रैल के पहले रविवार को 02:00 (स्थानीय मानक समय) से 03:00 (स्था॰ मा॰ स॰) बदल गया। जो अक्टूबर के अन्तिम रविवार को वापस 02:00 से 01:00 में आ जाता है।\n\n2005 की ऊर्जा नीति अधिनियम के कारण अमेरिका में यह 2007 में प्रभाव में आया।\n", "id": "671514", "title": "प्रशांत समय क्षेत्र"}
{"url": "https://hi.wikipedia.org/wiki?curid=671520", "text": "उदरीय श्वसन\n\nगभीर श्वसन या उदरीय श्वसन (abdominal breathing या Diaphragmatic breathing या belly breathing या deep breathing) उस श्वसन को कहते हैं जो डायाफ्राम को संकुचित करके किया जाता है। इस प्रकार के श्वसन में फेफड़ों में हवा घुसती है तथा पेट फैलता है। \n", "id": "671520", "title": "उदरीय श्वसन"}
{"url": "https://hi.wikipedia.org/wiki?curid=671532", "text": "केंद्रीय हिन्दू विद्यालय, वाराणसी\n\nकेन्द्रीय हिन्दू विद्यालय (Central Hindu School) वाराणसी में स्थित एक विद्यालय है जो भारत के सबसे विशाल विद्यालयों में से एक है। यह केंद्रीय माध्यमिक शिक्षा बोर्ड (CBSE) से सम्बद्ध है। \nइसकी स्थापना एनी बेसेन्ट ने की थी।\n", "id": "671532", "title": "केंद्रीय हिन्दू विद्यालय, वाराणसी"}
{"url": "https://hi.wikipedia.org/wiki?curid=671536", "text": "बैडमिंटन विश्व कप\n\nबैडमिंटन का विश्व कप अंतरराष्ट्रीय प्रबंधन समूह द्वारा वार्षिक तौर पर आयोजित होने वाली एक विश्व स्तरीय प्रतियोगिता थी। यह 1981 से 1997 तक आयोजित हुई थी। इसके बाद यह प्रतियोगिता ७ वर्षों तक नहीं हुई। विश्व बैडमिंटन संघ ने इसे २००५ से फिर से सिर्फ़ आमंत्रण के आधार पर शुरू करने का निर्णय लिया। लेकिन २००६ के बाद यह भी खत्म हो गया। \n\n\n", "id": "671536", "title": "बैडमिंटन विश्व कप"}
{"url": "https://hi.wikipedia.org/wiki?curid=671541", "text": "जाँनिसारी सेना\n\nजाँनिसारी सेना (Janissaries) टर्की की पैदल सेना का नाम था। सुलतान ओरखान ने सर्वप्रथम इसका संगठन १३३० में किया था। मुराद प्रथम ने इसकी उन्नति की और १३६२ में इसके सैनिकों की संख्या १०,००० हो गई। यह सेना, अपने रणकौशल और वीरतापूर्ण दक्षता के लिये प्रसिद्ध है। सैनिकों का यह दावा था कि वे युद्ध से कभी विचलित नहीं हुए। यह टर्की की बहुत बड़ी शक्ति थी। वैतनिक स्थायी सैनिकों की संख्या एक समय ६०,००० के लगभग थी। बाद में यह संख्या घटाकर २५,००० कर दी गई। इनके रहने के लिये कांस्टैंटिनोपिल तथा अन्य नगरों में बैरक बने हुए थे। अस्थायी सैनिकों की संख्या ३,००,००० से ४,००,००० तक रहती थी। ये सैनिक राज्य के सभी नगरों में बिखरे हुए थे और शांति के समय पुलिस का कार्य करते थे। सुलतान की अंगरक्षता में रहनेवाले जॉनिसारी धीरे-धीरे इनते उग्र हो गए कि वे कभी कभी विद्रोह भी करने लगे। किंतु इन विद्रोहों का दमन भी किया जाता रहा। १८२६ में जॉनिसारी सैनिकों ने नई राष्ट्रीय सेना की स्थापना के प्रस्ताव पर विद्रोह कर दिया। इसपर महमूद द्वितीय ने जॉनिसारी कमांडर-इन-चीफ की सहायता लेकर इन्हें बुरी तरह पराजित किया और उनकी बैरकें जला दीं। उसी समय एक शाही घोषणा के अनुसार यह सेना समाप्त कर दी गई। उसके लगभग १५,००० सैनिकों को मृत्युदंड दिया गया और २०,०० देश से निकाल दिए गए।\n", "id": "671541", "title": "जाँनिसारी सेना"}
{"url": "https://hi.wikipedia.org/wiki?curid=671559", "text": "वेस्ट्मिन्स्टर ऍबी\n\nवेस्ट्मिन्स्टर ऍबी, (, सामान्य वर्तनी: वेस्टमिंस्टर ऐबी), जिसे पहले आधिकारिक रूप से अंग्रेज़ी में कॉलेजिएट चर्च ऑफ़ सेण्ट पीटर ऍट् वेस्ट्मिन्स्टर(वेस्टमिंस्टर में स्थित संत पीटर का कॉलेजिएट चर्च) का नाम दिया गया था, वेस्टमिंस्टर शहर, लंदन में स्थित एक विशाल, मुख्यत: गोथिक मठ व गिरिजाघर है। यह वेस्टमिंस्टर महल से पश्चिम में स्थित है। यह यूनाइटेड किंगडम के सबसे माननीय पूजा स्थलों में से एक है व ग्रेट ब्रिटेन के शाही परिवार के राज्याभिषेक का परम्परागत स्थल है। 1540 से 1556 तक इस मठ को कैथेड्रल का महत्व हासिल था। हालांकि 1560 से यह भवन मठ या कैथेड्रल नहीं रह गयी और सिर्फ़ शाही निजी संपत्ति ही कही जाती थी। \"शाही निजी संपत्ति\" – वो संपत्तियाँ थीं जो सीधे सम्राट के प्रति जवाबदेह थीं और सम्राट की जिम्मेदारी थीं। यह भवन वास्तविक मठ व गिरिजाघर है।\n\n1080 में पहली बार सुलकार्ड द्वारा बताई गई परंपरा के अनुसार लंदन के थोर्नी द्वीप पर सातवीं शताब्दी में लंदन के पादरी मेलिटस के जमाने में एक गिरिजाघर का निर्माण हुआ था। वर्तमान गिरिजाघर का निर्माण सन् 1245 में हेनरी अष्टम के आदेश पर शुरु हुआ था।\n\n1066 में जब हैरॉल्ड गॉडविन्सन और विजेता विलियम ने यहाँ पहली बार मुकुट पहना तब से अंग्रेज और ब्रिटिश सम्राटों का राज्याभिषेक यहाँ होना शुरु हुआ। 1100 के बाद से इस मठ में कम से कम १६ शाही शादियाँ हो चुकी हैं। दो उस समय के वर्तमान शासकों (हेनरी प्रथम और रिचर्ड २), के विवाह यहीं हुए। हालांकि 1919 से पहले लगभग 500 वर्षों तक यहां कोई शाही विवाह नहीं हुआ।\n\nमठ के बारे में सुनी हुई सर्वप्रथम बातों के अनुसार ऐसा माना जाता है थेम्स नदी के तट पर \"आल्ड्रिक\" नामक एक युवा मछुआरे ने इस स्थान के पास संत पीटर की छवि देखी। संभवत: ऐसा उद्धरण थेम्स के मछुआरों द्वारा इस मठ को आगामी वर्षों में उपहार स्वरूप सालमन मछलियों के दिये जाने की घटना को सिद्ध करने के लिये दिया जाता है। वर्तमान युग में भी स्थानीय मछुआरों की कम्पनी \"वर्शिपफ़ुल कंपनी ऑफ़ फिशमॉंगर्स\" सालाना यहाँ एक सालमन मछली चढावे में देती है। साबित तथ्यों के अनुसार 960 या शुरुवाती 970 ई० में संत डंस्टन ने राजा एडगर के साथ मिलकर यहाँ पर बेनेडिक्टाइन महंतो व सन्यासियों के एक संप्रदाय की स्थापना की थी।\n\n1042 से 1052 के बीच राजा पापमोचक गुरु एडवर्ड ने अपने शाही कब्रिस्तान के लिए सेंट पीटर्स मठ का पुनर्निर्माण शुरु करवाया। रोमनिस्क़ शैली में बना यह इंग्लैंड का पहला गिरिजाघर था। भवन का निर्माण 1090 तक पूरा हुआ लेकिन इसे 5 जनवरी 1066 को एडवर्ड की मृत्यु से एक हफ्ते पहले 28 दिसम्बर 1065 को ही प्रतिष्ठित कर दिया गया था। एक हफ्ते बाद उन्हें गिरिजाघर में दफना दिया गया और नौ वर्षों बाद उनकी पत्नी एडिथ को उनके बगल में दफना दिया गया। उनके उत्तराधिकारी, हैरॉल्ड II, का संभवत: इसी मठ में राज्याभिषेक हुआ था। हालांकि पहला लिखित प्रमाण बाद में उसी वर्ष विजयी विलियम के राज्याभिषेक का है।\n\nवेस्टमिंस्टर महल के साथ एडवर्ड के मठ का एकमात्र वर्णन बेउक्स टैपेस्ट्री में मिलता है। मठ के शयनागार के कुछ निचले हिस्से जो कि दक्षिण के अनुप्रस्थ भाग के फैलाव में थे महान विद्यालय के नॉर्मन हिस्से में बचे हुए हैं। बढते हुए धर्मार्थ दान ने डन्स्टन के वास्तविक मठ में मठाधीष एक दर्ज़न साधुओं की संख्याँ को बढ़ाकर अस्सी तक पहुंचाने में महत्वपूर्ण भूमिका निभाई।\n\nवर्तमान गिरिजाघर का निर्माण 1245 में हेनरी अष्टम के आदेश पर शुरु हुआ जिसने इस स्थान को अपनी कब्र के रूप में भी चुना था।\n\nमहन्त और साधु, वेस्टमिंस्टर महल जो कि १२वीं शताब्दी से सरकारी भवन था के पास में, नॉर्मन विजय के शताब्दियों बाद सबसे ज्यादा शक्तिशाली हो गये। ये मठाधीष अक्सर शाही सेवा में नियुक्त होते थे जिनका बाद में हाउस ऑफ लॉर्ड्स ने ले लिया। मध्य दसवीं शताब्दी के बाद आध्यात्मिक जिम्मेदारियों जो कि अब पुनर्निर्मित क्लुनिअक आंदोलन से मुक्त होने पर बेनेडिक्टों ने अपने समय के धर्मनिर्पेक्ष जीवन व विशेष रूप से उच्च श्रेणी के जीवन में एक महत्वपूर्ण व उल्लेखनीय स्थान हासिल किया।\n\nमठ नॉर्मन राजाओं के राज्याभिषेक का स्थान बना रहा और हेनरी अष्टम के पहले तक किसी को भी यहाँ दफनाया नहीं गया। हेनरी ने इसे पापमोचक गुरु व राजा एडवर्ड को सम्मान देने के लिये उनकी समाधि के रूप में गोथिक वास्तुकला के अनुसार दुबारा बनवाया। पापमोचक गुरू की इस समाधि ने बाद में उन्हें संत की उपाधि दिलाने में महती भूमिका निभाई। कार्य 1245 से 1517 तक चलता रहा और मुख्यत: रिचर्ड २ के समय में हेनरी येवेले द्वारा खत्म किया गया। \n\nहेनरी सप्तम ने इसमें 1503 में एक लम्बवत्त शैली का प्रार्थनाघर बनवाया जो ईसा मसीह की माँ मदर मैरी को समर्पित था। इसे हेनरी सप्तम का प्रार्थनाघर या लेडी प्रार्थनाघर भी कहा जाता था। इसके लिये अधिकतर पत्थर फ्रांस में केन, पोर्टलैंड के आइल और फ्रांस के ही लोइर घाटी से आये। \n\n1535 में मठ की वार्षिक आय £2400–2800 (£ to £ as of 2017), थी। मठों की विघटन समिति के सर्वेक्षण में इसे ग्लैस्टनबरी एबे के बाद दूसरा सर्वाधिक कमाई वाला मठ बताया गया था।\n\nहेनरी अष्टम ने 1539 ई. में सीधा शाही नियंत्रण ले लिया था 1540 के एक घोषणापत्र में इस मठ को प्रधान गिरिजाघर का दर्जा दे दिया। मठ को प्रधान गिरिजाघर का दर्जा देकर हेनरी ने इसे अन्य अंग्रेजी मठों की तरह विघटित या नष्ट होने से बचा लिया था। उसके शासनकाल में तमाम मठों को तोड़ा जा रहा था।\n\nWestminster diocese was dissolved in 1550, but the abbey was recognised (in 1552, retroactively to 1550) as a second cathedral of the Diocese of London until 1556. The already-old expression \"robbing Peter to pay Paul\" may have been given a new lease of life when money meant for the abbey, which is dedicated to Saint Peter, was diverted to the treasury of St Paul's Cathedral.\nThe abbey was restored to the Benedictines under the Catholic Mary I of England, but they were again ejected under Elizabeth I in 1559. In 1560, Elizabeth re-established Westminster as a \"Royal Peculiar\" – a church responsible directly to the Sovereign, rather than to a diocesan bishop – and made it the Collegiate Church of St Peter (that is, a church with an attached chapter of canons, headed by a dean.) The last of Mary's abbots was made the first dean.\n\nIt suffered damage during the turbulent 1640s, when it was attacked by Puritan iconoclasts, but was again protected by its close ties to the state during the Commonwealth period. Oliver Cromwell was given an elaborate funeral there in 1658, only to be disinterred in January 1661 and posthumously hanged from a gibbet at Tyburn.\n\nमठ की दो पश्चिमी मीनारों का निर्माण 1722 और 1745 में निकोलस हॉक्समूर के द्वारा पोर्टलैंड के पत्थरों से गोथिक पुनरुत्थान कला के तौर पर हुआ था। दीवारों व फ़र्श के लिए पुर्बेक संगमर्मर का उपयोग किया गया। जबकि तमाम कब्रों पर लगे पत्थर अन्य प्रकार के संगमरमरों के थे। इसके बाद उन्नीसवीं शताब्दी में जॉर्ज़ गिल्बर्ट की देखरेख में आगे का विक्टोरियाई पुनरुत्थान हुआ।\n\nअब मीनारों के निर्माण से पहले की मठ की तस्वीरें दुर्लभ हैं। उन्नीसवीं सदी से पहले तक ऑक्स्फ़ोर्ड व कैम्ब्रिज विश्वविद्यालय के बाद वेस्टमिंस्टर इंग्लैंड में तीसरा बड़ा विद्यालय था। यहीं पर किंग जेम्स बाइबिल, ओल्ड टेस्टामेंट के प्रथम तीन भाग व न्यु टेस्टामेंट का अंतिम आधे भाग का अनुवाद किया गया था।\nनई अंग्रेजी बाइबिल को भी यहीं पर बीसवीं शताब्दी में संग्रहित किया गया। वेस्टमिंस्टर को 15 नवम्बर 1940 को हुए ब्लिट्ज़ के दौरान मामूली नुकसान हुआ।\n\n6 सितम्बर 1997 को एलिज़ाबेथ द्वितीय की बहु व वेल्स की राजकुमारी, डायना स्पेंसर का अंतिम संस्कार इसी मठ में किया गया था। 17 सितम्बर 2010 को पोप बेनेडिक्ट १६ इस मठ में आने वाले पहले पोप थे।\n\n\n", "id": "671559", "title": "वेस्ट्मिन्स्टर ऍबी"}
{"url": "https://hi.wikipedia.org/wiki?curid=671598", "text": "पंथी गीत\n\nपंथी गीत और इस गीत के साथ किया जाने वाला पंथी नृत्य छत्तीसगढ़ में के सतनामी जाति के लोगो के द्वारा ईश्वर (सतनाम पिता) की स्तुति में और संत गुरूघासी बाबा के जीवन चरित्र का वर्णन किया जाता है। यह निर्गुण भक्ति धारा से प्रेरित गीत और नृत्य हैं जिसमे गुरु घासीदास के द्वारा दिए गए उपदेश को गीत और नृत्य के माध्यम से मंच पर प्रस्तुत किया जाता है।\n\nइसके साथ प्रमुख वाद्य यंत्र के रूप में झांझ मंजीरा और मांदर तथा ढोलक का उपयोग किया जाता है। इसे छत्तीसगढ़ की खास पहचान के रूप में भी देखा जाता है।\n\nइस नृत्य के नर्तकों में स्वर्गीय देवदास बंजारे का नाम उल्लेखनीय है।\n", "id": "671598", "title": "पंथी गीत"}
{"url": "https://hi.wikipedia.org/wiki?curid=671692", "text": "भूपेन्द्र सिंह (अभिनेता)\n\nभूपेन्द्र सिंह एक फिल्म अभिनेता हैं. और उन्होंने फ़िल्में बनाने के लिए एक प्रोडक्शन हाउस भी बनाया है जिसका नाम सुसेन फिल्म प्रोडक्शन हाउस है.\n", "id": "671692", "title": "भूपेन्द्र सिंह (अभिनेता)"}
{"url": "https://hi.wikipedia.org/wiki?curid=671696", "text": "लाजवंती (धारावाहिक)\n\nलाजवंती एक भारतीय हिन्दी धारावाहिक है, जिसका प्रसारण ज़ी टीवी पर 28 सितम्बर 2015 से सोमवार से शुक्रवार रात 10:30 बजे होता है। यह कहानी राजिंदर सिंह बेदी के लाजवंती नामक समान शीर्षक वाले पुस्तक पर बनी है। इसका निर्माण \"ट्रिलोजी\" ने किया है। \n\n\n", "id": "671696", "title": "लाजवंती (धारावाहिक)"}
{"url": "https://hi.wikipedia.org/wiki?curid=671700", "text": "राजिंदर सिंह बेदी\n\nराजिंदर सिंह बेदी एक हिन्दी और उर्दू उपन्यासकार, निर्देशक, पटकथा लेखक, नाटककार थे। इनका जन्म 1 सितम्बर 1915 को सियालकोट, पंजाब, ब्रिटिश भारत में हुआ था। यह पहले अखिल भारतीय प्रगतिशील लेखक संघ के उर्दू लेखक थे। जो बाद में हिन्दी फ़िल्म निर्देशक, पटकथा लेखक, संवाद लेखक बन गए। यह पटकथा और संवाद में ऋषिकेश मुखर्जी की फ़िल्म अभिमान, अनुपमा और सत्यकाम; और बिमल रॉय की मधुमती के कारण जाने जाते हैं। यह निर्देशक के रूप में दस्तक (1970) की फ़िल्म जिसमें संजीव कुमार और रेहना सुल्तान थे, के कारण जानते जाते हैं।\n\nइनका जन्म 1 सितम्बर 1915 को सियालकोट, पंजाब, ब्रिटिश भारत में हीरा सिंह बेदी और सेवा दाई के घर में हुआ था। यह कई वर्षों तक उर्दू में शिक्षा ग्रहण करते रहे। लेकिन यह महाविद्यालय की शिक्षा प्राप्त नहीं कर पाये। उसके बाद 1947 में उनका परिवार फाजिल्का, पंजाब, भारत में आ गया।\n\nउनके याद में पंजाब सरकार ने राजिंदर सिंह बेदी पुरस्कार नाम रखा। जिसे उर्दू साहित्य में अपना योगदान देने वाले को यह पुरस्कार दिया जाता है।\n", "id": "671700", "title": "राजिंदर सिंह बेदी"}
{"url": "https://hi.wikipedia.org/wiki?curid=671780", "text": "कवि मृगेश\n\nगुरु प्रसाद सिंह 'मृगेश' (1910 -1985), अवधी भाषा के कवि थे।\n\n'मृगेश' का जन्म उत्तर प्रदेश के बाराबंकी जिले के रामनगर में 12 जनवरी 1910 को हुआ था। इनके पिता का नाम गुलाब सिंह था। यह क्षत्रिय (रैकवार) परिवार से थे। अवधी भाषा की कविताओं में उल्लेखनीय योगदान के कारण इन्हें कवि गुरु मृगेश भी कहा जाता है। मृगेश जी की कविताओं में तत्कालीन सामाजिक समस्याओं के अतिरिक्त परिहास एवं ठिठोलियों को भी महत्वपूर्ण स्थान मिला है।\n\nआपने 1938 से लेकर 1953 तक लखनऊ के आकाशवाणी केंद्र पर अवधी कार्यक्रमों से सम्बद्ध रहकर भाषा के विकास एवं प्रचार प्रसार में योगदान दिया।\n\nआपके समकालीन कवियों में वंशीधर शुक्ल और चंद्रभूषण त्रिवेदी रमई काका का नाम आता है।\n\nमृगेश ने लगभग १५ पुस्तकों की रचना की जिनमें से इनकी प्रमुख रचनायें निम्नवत हैं\n\nआपकी प्रमुख अवधी रचनाओं मे जब बिछुलि परे तौ हर गंगा और बुढ़उनू जुग बदला आदि सरल कविताएं शामिल हैं।\n\n\n\n\nमृगेश जी को सम्मान देते हुए यूनियन इण्टर कालेज रामनगर मे कवि गुरु मृगेश स्मारक पुस्तकालय बनाया गया है।\n", "id": "671780", "title": "कवि मृगेश"}
{"url": "https://hi.wikipedia.org/wiki?curid=671805", "text": "पाकिस्तान सुपर लीग\n\nपाकिस्तान सुपर लीग पाकिस्तान क्रिकेट बोर्ड द्वारा संचालित ट्वेन्टी ट्वेन्टी प्रतियोगिता है। इसका मुख्यालय लाहौर में स्थापित है लेकिन मैच संयुक्त अरब अमीरात में खेले जाएगे।\n", "id": "671805", "title": "पाकिस्तान सुपर लीग"}
{"url": "https://hi.wikipedia.org/wiki?curid=671808", "text": "भरत चक्रवर्ती\n\nभरत चक्रवर्ती, प्रथम तीर्थंकर ऋषभदेव के ज्येष्ठ पुत्र थे। जैन और हिन्दू पुराणों के अनुसार वह चक्रवर्ती सम्राट थे और उन्ही के नाम पर भारत का नाम \"भारतवर्ष\" पड़ा।\n\nहिन्दू ग्रन्थ, स्कन्द पुराण (अध्याय ३७) के अनुसार: \"ऋषभदेव नाभिराज के पुत्र थे, ऋषभ के पुत्र भरत थे, और इनके ही नाम पर इस देश का नाम \"भारतवर्ष\" पड़ा\"|\n\n<poem>\nऋषभो मरुदेव्याश्च ऋषभात भरतो भवेत्\nभरताद भारतं वर्षं, भरतात सुमतिस्त्वभूत्\n— विष्णु पुराण (2, 1, 31)\n\nततश्च भारतं वर्षमेतल्लोकेषुगीयते\nभरताय यत: पित्रा दत्तं प्रतिष्ठिता वनम\n- विष्णु पुराण (2, 1, 32)\n</poem>\n\n१० वी सदी में लिखे गए आदिपुराण में ऋषभदेव, भरत और बाहुबली के दस जन्मों के बारे में बताया गया है। \n\nभरत के जन्म से पूर्व उनकी माता ने ६ स्वप्न देखे। ऋषभदेव ने उन्हें इनका अर्थ समझाया और बताया कि बालक प्रथम चक्रवर्ती बनेगा। भरत की बहन हुई ब्राह्मी। भरत को मुख्य रूप से न्याय की शिक्षा मिली।\n\nजैन कालचक्र के अनुसार हर काल में ६३ सलाकापुरुष जन्म लेते है। इनमे से १२ चक्रवर्ती होते है, जो सम्पूर्ण विश्व पर राज करते है। चक्रवर्ती सबके आदर्श माने जाते है। भरत अवसर्पिणी (वर्तमान काल) के प्रथम चक्रवर्ती थे।\n\nजैन ग्रंथों के अनुसार चक्रवर्ती के पास सात रत्न होते है- \n\nजब ऋषभदेव ने मुनि बनने का निश्य किया, तब उन्होंने अपना साम्राज्य अपने १०० पुत्रों में बाँट दिया | इसके पश्चात् भरत ने विश्व विजेता बनने का निश्य किया। सम्पूर्ण विश्व पर विजय करने के पश्चात् चक्रवर्ती बनने के लिए उन्होंने अपने भाइयों से अधीनता स्वीकारने को कहा। ९८ भाइयों ने अपने पुत्रों को राज्य सौंप कर जैनेश्वरी दीक्षा ले ली, परंतु बाहुबली ने उन्हें युद्ध के लिए ललकारा।\nझगड़ा सुलझाने के लिए तीन तरह के युद्ध हुए:\nबाहुबली युद्ध में जीत गए पर उन्हें संसार से वैराग्य हो गया और वह मुनि बन गए।\n\nभरत ने कर्म युग में नीति राज की शुरुआत की। उन्होंने चार तरह के दंड निश्चित किए। आदिपुराण के अनुसार उन्होंने ब्राह्मण वर्ण की शुरुआत की, पर यह ब्राह्मण जाती आज की ब्राह्मण जाती से बहुत भिन्न थी। भरत के पास पास अवधि ज्ञान था| सभी चक्रवर्तियों की तरह भरत भी संसार की आसारता जान मुनि बन गए और अंत में मोक्ष गए।\n\nश्रवणबेलगोला में भरत का एक मंदिर है।\nइरिंजालकूदा (कूदलमणिचकाम) भरत मन्दिर असल में एक जैन मन्दिर था जिसके मूलनायक सिद्ध भरत थे।\n\n\n", "id": "671808", "title": "भरत चक्रवर्ती"}
{"url": "https://hi.wikipedia.org/wiki?curid=671822", "text": "स्तुति नारायण कक्कड़\n\nस्तुति नारायण कक्कड़ वर्ष 1978 बैच के भारतीय प्रशासनिक अधिकारी हैं। वर्तमान में वे राष्ट्रीय बाल अधिकार संरक्षण आयोग की अध्यक्ष हैं। इसके पूर्व वे सामाजिक न्याय एवं आधिकारिता मंत्रालय के निःशक्तता मामलों के विभाग की सचिव रही हैं।\n", "id": "671822", "title": "स्तुति नारायण कक्कड़"}
{"url": "https://hi.wikipedia.org/wiki?curid=671891", "text": "ब्राह्मणवाड़ा\n\nब्राह्मणवाड़ा भारत के गुजरात राज्य के महसाणा जिला में ऊंजा तहसील का कस्बा है। ये भारत के प्रधानमंत्री नरेन्द्र मोदी की पत्नी जसोदाबेन मोदी जन्म स्थान है।\n", "id": "671891", "title": "ब्राह्मणवाड़ा"}
{"url": "https://hi.wikipedia.org/wiki?curid=671970", "text": "लेश्या\n\nजैन दर्शन में लेश्या कषायोदय योग परिणाम अर्थात् कषाय के उदय अथवा योगजनक शरीर नाम कर्म के उदय का परिणाम है।\n\nउत्तराध्ययनसूत्र में छः लेश्याओं का वर्णन है जो छः वर्णों से निरूपित की गयीं हैं- कृष्ण (काला), कापोत (धूसर), तेज: (लाल), पद्म (पीला), नील और शुक्ल (सफेद)।\n", "id": "671970", "title": "लेश्या"}
{"url": "https://hi.wikipedia.org/wiki?curid=671985", "text": "लोमश\n\nलोमश रामकथा के वक्ताओं में से एक महर्षि थे। शरीर पर रोएँ अधिक होने से इन्हें यह नाम मिला था। कथा है कि सौ वर्षों तक कमलपुष्पों से इन्होंने शिव जी की पूजा की थी, इसी से इन्हें यह वरदान मिला था कि कल्पांत होने पर इनके शरीर का केवल एक बाल झड़ा करेगा। ये सदा तीर्थाटन किया करते थे और बड़े धर्मात्मा थे। तीर्थाटन के समय युधिष्ठिर ने इनसे अनेक आख्यान सुने थे। इन्होंने दुर्दम राजा को देवी भागवत की कथा पाँच बार सुनाई थी जिससे रवत नामक पुत्र की प्राप्ति हुई थी। इन्होंने नर्मदा स्नान का निर्देश कर पिशाचयोनि में प्रविष्ट गंधर्वकन्याओं आदि का उद्धार किया था। इनके लिखे ये दो ग्रंथ बताए जाते हैं - लोमशसंहिता तथा लोमशशिक्षा। इनके नाम पर एक 'लोमाश रामायण' भी प्राप्त है।\n", "id": "671985", "title": "लोमश"}
{"url": "https://hi.wikipedia.org/wiki?curid=671993", "text": "शशांक मनोहर\n\nशशांक व्यंकटेश मनोहर' एक भारतीय वकील हैं और यह 25 सितम्बर 2008 से 19 सितम्बर 2011 के मध्य बीसीसीआई के 29वें अध्यक्ष चुने गए थे। जब वे बीसीसीआई के अध्यक्ष चुने गए। इस दौरान भारत ने श्रीलंका को अंतिम मैच में 6 विकेट से हरा कर 2011 का विश्व कप अपने नाम किया था। 12 मई, 2016 को वे निर्विरोध अंतरराष्ट्रीय क्रिकेट परिषद (ICC) के पहले स्वतंत्र अध्यक्ष चुने गए। इस पद पर चुने जाने के लिए उन्होंने 10 मई, 2016 को बीसीसीआई के अध्यक्ष पद से इस्तीफा दे दिया था। \n", "id": "671993", "title": "शशांक मनोहर"}
{"url": "https://hi.wikipedia.org/wiki?curid=671994", "text": "अलफांजो लेग्रोस\n\nअलफांजो लेग्रोस (Alphonse Legros ; 8 मई 1837 – 8 दिसम्बर 1911) फ्रांस का चित्रकार एवं मूर्तिकार था। \n\nइसके चित्रों का प्रथम प्रदर्शन १८५७ में हुआ लेकिन इसे प्रोत्साहन नहीं मिला। परिणामस्वरूप वह लन्दन चला आया। १८७० में युनिवर्सिटी कालेज में प्राध्यापक बना और १७ वर्ष तक रहा। इसके अधिकांश चित्रों का विषय फ्रांसीसी ग्राम्य जीवन है। इसकी कतिपय प्रसिद्ध रचनाएँ हैं - तीर्थयात्री, समुद्र का आशीर्वाद, बपतिस्मा, मृत ईसा तथा उपासिका। \n", "id": "671994", "title": "अलफांजो लेग्रोस"}
{"url": "https://hi.wikipedia.org/wiki?curid=672001", "text": "लोलिम्बराज\n\nलोलिंबराज दक्षिण के हरिहर नामक नरेश की सभा के प्रतिष्ठित कवि एवं विद्वान् थे। आयुर्वेद, गांधर्ववेद, तथा काव्यकला में इन्हें विशिष्ट नैपुण्य प्राप्त हुआ। ये धारा के प्रसिद्ध परमारवंशी नरेश भोज के समकालिक थे। भोज के समकालिक होने के कारण लोलिंबराज का भी समय ईसा की एकादश शताब्दी निश्चित रूप से कहा जा सकता है।\n\nइनके पिता का नाम दिवाकर सूनु था। लोलिंबराज के अग्रज नि:संतान थे। उन्होंने इनका पुत्रवत् लालन पालन किया। फलत: यौवनागम तक ये निरक्षर ही रहे। आवारों की भाँति दिन भर इधर उधर घूमते रहते, केवल भोजनवेला में घर पर आते। एक बार जब बड़े भाई वृत्ति उपार्जन के लिए परदेश गए हुए थे, इन्होंने अपनी भाभी के हाथ से झपटकर भोजनपात्र छीन लिया। पतिवियोग से संतप्त भाभी ने लोलिम्ब की इस अविनयपूर्ण अशिष्टता से क्रुद्ध होकर इन्हें दुत्कारा, जिससे लोलिंब के हृदय पर गहरा धक्का लगा। तुरंत सभी विषयों से विमुख हो इन्होंने 'सप्तशृंग' नामक पर्वत पर विराजमान अष्टादश भुजाओंवाली भगवती महिषासुरमर्दिनी, की पूर्ण विश्वास के साथ सेवा की, और स्वल्प समय में ही जगदंबा की प्रसन्नता का वर प्राप्त कर लिया। फलत: एक घड़ी में सौ उत्तम श्लोकों की रचना की सामर्थ्य प्राप्त कर ली। इसका उल्लेख उन्होंने स्वयं इस प्रकार किया है :\n\nइनकी अनुपम काव्यप्रतिभा से पूर्ण दो वैद्यक ग्रंथ मिलते हैं, 'वैद्यजीवन' तथा 'वैद्यावतंस' और पाँच सर्गों का एक अतिशय मधुर काव्य 'हरिविलास', जिसमें श्रीकृष्णभगवान् की नंदगृह में स्थिति से कंसवध तक की लीला का वर्णन हुआ है। इस काव्य की रचना लोलिंब ने अपने आश्रयदाता श्री सूर्यपुत्र हरि (या हरिहर) नरेश के अनुरोध से की थी-\n\nकाव्यकला की दृष्टि से इस काव्य में कोई वैशिष्ट्य नहीं प्रतीत होता है। रीति वैदर्भी तथा कहीं-कहीं यमक एवं अनुप्रास की छटा अवश्य देखने को मिलती है।\n\nपूर्ववर्ती कवियों में कालिदास तथा भारवि का प्रभाव अत्यधिक प्रतीत होता है। उदाहरणार्थ, रघुवंश के प्रसिद्ध श्लोक 'कुसुमजन्म ततो नवपल्लवास्तदनु षट्पदकोकिलकूजितम्' की छाया इन पंक्तियों में स्पष्ट दिखाई पड़ती है-'पुष्पाणि प्रथमं तत: प्रकटिता, स्वान्तोत्सवा:पल्लवा:। पश्चादुन्मदकोकिलालिललना कोलाहला: कोमला' आदि। कहीं कहीं कुछ अपाणिनीय प्रयोग भी मिलते हैं, जैसे-\n\n'प्रिय इति पतिनोक्ता सा सुखाब्धौ ममज्ज (ह. वि. ४.२७) में पतिशब्द का, 'पतिना' तृतीयान्त प्रयोग।\n\n", "id": "672001", "title": "लोलिम्बराज"}
{"url": "https://hi.wikipedia.org/wiki?curid=672026", "text": "यूटीसी+५:४०\n\nयूटीसी+५:४० या समन्वयित विश्वव्यापी समय +5:40 एक ऐतिहासिक समय है, जो 1986 तक नेपाल के काठमाण्डू में उपयोग किया जाता रहा। जो कि 85°19'E या 5:41:16 है। लेकिन 1986 के बाद यहाँ यूटीसी +5:45 का उपयोग होने लगा।\n", "id": "672026", "title": "यूटीसी+५:४०"}
{"url": "https://hi.wikipedia.org/wiki?curid=672027", "text": "यूटीसी+०५:४५\n\nयूटीसी+५:४५ () या समन्वयित विश्वव्यापी समय +5:45 एक समय क्षेत्र है जिसका उपयोग केवल नेपाल में होता है। इससे पहले 1986 तक नेपाल में केवल +5:40 का उपयोग किया जाता था। इसे नेपाल मानक समय या नेपाल समय भी कहते हैं। इस समय मंडल का पूरे वर्ष उपयोग होता है।\nआईएसओ मानकों के अनुरूप इसे कुछ यूँ लिखा जाता है। इस समय मंडल में वर्तमान समय हो रहा है : -\n", "id": "672027", "title": "यूटीसी+०५:४५"}
{"url": "https://hi.wikipedia.org/wiki?curid=672031", "text": "समोसिर\n\nसमोसिर उत्तरी सुमात्रा में स्थित बृहत तोबा झील के अंदर स्थित द्वीप है। यह झील के लगभग बीच में बना बड़ा द्वीप है जो आकार में सिंगापुर के इतना बड़ा है (७०० वर्ग किमी)। इसके चारो ओर झील का पानी कोई ४०० मीटर गहरा है। यहाँ बताक जनजाति रहती है। \n\nद्वीप पर पर्यटन का विकास हुआ है और तट पर कई कॉटेज हैं, वैसे द्वीप का अधिकांश हिस्सा पहाड़ी है। \n", "id": "672031", "title": "समोसिर"}
{"url": "https://hi.wikipedia.org/wiki?curid=672069", "text": "धारी, धारी तहसील\n\nअमरेली जिला पंचायत जालस्थल\n", "id": "672069", "title": "धारी, धारी तहसील"}
{"url": "https://hi.wikipedia.org/wiki?curid=672107", "text": "अमाल मलिक\n\nअमाल मलिक का जन्म एक संगीत परिवार के रहने वाले हिंदी फ़िल्म उद्योग में एक संगीतकार है। ये सरदार मलिक के पोते, दबू मलिक के बेटे और संगीतकार अनु मलिक के भतीजे है। अमाल ८ साल की उम्र में संगीत सीखना शुरू कर दिया था। इन्होंने अपने फ़िल्मी कैरियर की शुरुआत सलमान ख़ान की जय हो के साथ २०१४ में शुरू किया फिर मलिक ने २०१५ की कई बॉलीवुड फिल्में जैसे की रॉय, एक पहेली लीला, ऑल इज़ वैल, कैलेंडर गर्ल्स, हीरो, हेट स्टोरी 3 के लिए संगीत दिया। \n\nमलिक ने ये गाने एकल रूप में रचित किये जिसमें कम्पनी टी-सीरीज़ रही। तथा निर्माता भूषण कुमार रहे।\n", "id": "672107", "title": "अमाल मलिक"}
{"url": "https://hi.wikipedia.org/wiki?curid=672141", "text": "भारती भवन\n\nभारती भवन एक शैक्षणिक प्रकाशन संस्थान है जिसकी शुरुआत पटना में सन् १९४३ में हुई थी। इस समूह ने विद्यालयों और प्रतियोगिताओं के लिए कई पुस्तकें छापी हैं। आज इसके कार्यालय पटना के अलावे दिल्ली, राँची, बेंगलुरु जैसी जगहों पर हैं। प्रसिद्ध प्रोफ़ेसर एच सी वर्मा की 'कॉन्सेप्ट्स ऑफ फिजिक्स' इस प्रकाशन की सबसे प्रसिद्ध पुस्तकों में से एक है। इनकी पुस्कें अंग्रेज़ी और हिन्दी में होती हैं। पंडित तोताराम सनाढ्य की पुस्तक फिजी द्वीप में मेरे इक्कीश वर्ष भारती भवन द्वारा प्रकाशित कराकर भवन की ख्याति को बढाया। जिनका जन्म 1876 में हिरनगाँव फ़िरोज़ाबाद में हुआ था।\n\n\n", "id": "672141", "title": "भारती भवन"}
{"url": "https://hi.wikipedia.org/wiki?curid=672142", "text": "एच सी वर्मा\n\nहरीश चन्द्र वर्मा (जन्म १९५२), भारतीय प्रौद्योगिकी संस्थान कानपुर में कार्यरत एक भौतिकविज्ञानी एवं प्राध्यापक हैं। इसके पूर्व उन्होने पटना के विज्ञान महाविद्यालय में अध्यापन किया। उनके कार्य का क्षेत्र नाभिकीय भौतिकी है। उन्होने अनेक पुस्तकों की रचना की है जिनमें 'कॉन्सेप्ट्स ऑफ फिजिक्स' अत्यन्त लोकप्रिय है।\nइनका जन्म दरभंगा में १९५२ इस्वी में हुआ था। अपनी पुस्तकों में इन्होने अपने माता-पिता और भारतीय संस्कृति को अपने जीवन में सर्वाधिक महत्वपूर्ण बताया है। इनके पिता एक शिक्षक थे।\n", "id": "672142", "title": "एच सी वर्मा"}
{"url": "https://hi.wikipedia.org/wiki?curid=672146", "text": "बगसरा\n\nअमरेली जिला पंचायत का जालस्थल\n", "id": "672146", "title": "बगसरा"}
{"url": "https://hi.wikipedia.org/wiki?curid=672159", "text": "भारती भवन पुस्तकालय\n\nभारती भवन पुस्तकालय इलाहाबाद स्थित हिन्दी और उर्दू का पुस्तकालय है। इसकी स्थापना पण्डित मदन मोहन मालवीय और बालकृष्ण भट्ट ने की थी। पंडित तोताराम सनाढ्य की पुस्तक फिजी द्वीप में मेरे इक्कीश वर्ष भारती भवन द्वारा प्रकाशित कराकर भवन की ख्याति को बढाया। जिनका जन्म 1876 में हिरनगाँव फ़िरोज़ाबाद में हुआ था। \n", "id": "672159", "title": "भारती भवन पुस्तकालय"}
{"url": "https://hi.wikipedia.org/wiki?curid=672165", "text": "गठबन्धन\n\nगठबन्धन एक समान कारण के हेतु एक साथ कुछ लोगों या समूहों के एक साथ संयुक्त सहयोग दे कर कोई कार्य करना गठबन्धन कहलाता है। यह गठबन्धन अस्थाई या सुविधा अनुसार भी हो सकता है। इनके कार्य मुख्यतः या सामान्यतः एक प्रकार के होते हैं अथवा यह किसी अन्य प्रकार के हित हेतु गठबन्धन में बन्ध जाते हैं। \n\nगठबंधन सरकार, एक संसदीय प्रणाली में, पार्टियों के गठबंधन से बना एक सरकार है। ऑस्ट्रेलिया में, गठबंधन भी 1922 के बाद से तीन दलों (उदारवादी, नागरिकों और देश उदारवादी) संघीय राजनीति में मौजूदा एक गठबंधन (गठबंधन समझौते) का उल्लेख किया जाता है - यह एक संसदीय गठबंधन का गठन है। पार्टियों के गठबंधन को भी एक चुनावी संलयन कहा जाता है। कैंब्रिज शब्दकोश इसे \"आम तौर पर एक सीमित समय के लिए, किसी विशेष प्रयोजन के लिए विभिन्न राजनीतिक दलों या समूहों के मिलन को\" गठबंधन के रूप में परिभाषित करता है।\n\nअर्थशास्त्र में गठबंधन ग्राहकों में विश्वास बढ़ाने हेतु कई नामी कंपनी एक दूसरे को सहयोग कर एक गठबंधन तैयार करती है। इसके कारण ग्राहकों का उस कंपनी के ऊपर विश्वास बढ़ जाता है और वही विश्वास से कंपनी अधिक लाभ कमाने में सफल हो जाती हैं। उदाहरण के लिए यदि किसी दो कंपनी में एक ग्राहक का विश्वास एक कंपनी के ऊपर हो और दूसरे का दूसरे के ऊपर हो तो जब वह दोनों कंपनी गठबंधन कर लेती हैं तो दोनों ग्राहक का विश्वास उस गठबंधन पर हो जाता है।\n\nदो या दो से अधिक सैन्य बलों के मध्य किसी अभियान हेतु गठबंधन बनाया जाता है, जिसमें सभी एक ही बात सभी मानते हैं।\nएक अनुसंधान से पता चला है कि सामाजिक समूह किस प्रकार के गठबंधन को अपना लेता है।\n", "id": "672165", "title": "गठबन्धन"}
{"url": "https://hi.wikipedia.org/wiki?curid=672196", "text": "वांग यिहान\n\n\"वांग यिहान\"' (Wang Yihan) (जन्म जनवरी 18, 1988 शंघाई) चीन की एक पेशेवर महिला बैडमिंटन खिलाड़ी हैं और भूतपूर्व महिला एकल विश्व विजेता भी हैं। वांग ने अपने बैडमिंटन सफर की शुरुआत मात्र ९ वर्ष की उम्र में अपने प्रशिक्षक वांग पेंग्रेन की देखरेख में शुरु की। उन्हें चीन की कनिष्ठ टीम के लिए २००४ में चुना गया और २००६ में वरिष्ठ टीम में चुने जाने के बाद वह विश्व बैडमिंटन पटल पर छा गयीं। अक्टूबर २००९ तक वह शीर्ष महिला एकल बैडमिंटन खिलाड़ी बन चुकी थीं। वर्तमान में वह पूर्व ओलम्पिक स्वर्ण विजेता झांग निंग से प्रशिक्षण ले रही हैं।\n\nवांग ने २००६ में आयोजित हुए एशियाई कनिष्ठ और विश्व कनिष्ठ बैडमिंटन प्रतियोगिता दोनों ही प्रतियोगिताएँ जीतीं। अंतरराष्ट्रीय ओपेन बैडमिंटन प्रतियोगिताओं में उन्होंने २००६ में बैडमिंटन विश्व कप, बिटबर्गर और २००७ में रसियन ओपेन प्रतियोगिताएँ जीतीं। २००६ में १८ वर्ष की आयु में अपनी टीम की ही झांग निंग को बैडमिंटन विश्व कप में हराकर और शी शिंगफैंग को फ़ाइनल में हराकर उन्होंने सबका ध्यान अपनी ओर खींचा। सितमबर २००८ में उन्होंने झोउ मी को जापान ओपेन के फाइनल में हराया। \n२००९ में उन्होंने योनेक्स जर्मन ओपेन का खिताब जीता। फ़ाइनल में उन्होंने अपनी ही देशवासी झु लिन को हराया और एक हफ़्ते बाद ही २१ वर्ष कि उम्र में ऑल इंग्लैंड प्रतियोगिता में डेनमार्क की टिन रासमुसेन को हराया। इसके बाद वांग ने विल्सन स्विस ओपेन देशवासी जिआंग यांजिआओ को (21–17, 17–21, 21–13) अंकों से हरा कर जीता। अगस्त २००९ में उन्होंने मकाउ ओपेन में जिआंग यांजिआओ को (16–21, 22–20, 21–12) अंकों से एक बार फिर हराया। सितम्बर २००९ में वांग ने अपने कैरियर का दूसरा जापान ओपेन वांग शिन को (21–8, 21–9) अंकों से हराकर जीता। वांग ने फिर नवंबर में फ्रेंच सुपर सीरीज़ जीती जब उन्होंने निवर्तमान विजेता वांग लिन को (21–9, 21–12) से हरा दिया। वांग ने अपना लगातार दूसरा खिताब जीता और योनेक्स सनराइज़ हांग कांग ओपेन में जिआंग यांजिआओ को (21–13, 21–15) से हराकर साल की पाँचवीं बीडबल्युएफ सुपर सीरीज प्रतियोगिता भी जीती। २००९ में उनका यह सातवां खिताब था। वांग अभी भी प्रतियोगिताएँ जीतने के मामले में सर्वाधिक सफल महिला एकल बैडमिंटन खिलाड़ी हैं। आजतक उन्होंने ३० एकल खिताब जीते हैं जिनमें चार सुपर सीरीज़ प्रीमियर खिताब, पंद्रह सुपर सीरीज़ खिताब, और एक सुपर सीरीज़ फ़ाइनल्स खिताब है।\n\nवांग अपने बैडमिंटन सफ़र के लिये अपनी माता को श्रेय देती हैं जिनकी वो एकलौती औलाद हैं। वांग की माँ उनके साथ बचपन में घर के बाहर ही बैडमिंटन खेला करती थीं। वांग की बैडमिंटन के प्रति लगन व शक्ति देख कर उन्होंने वांग को एक बैडमिंटन अकादमी भेजने का निर्णय लिया जिसने वांग को एक विश्व प्रसिद्ध बैडमिंटन खिलाड़ी बनने में बड़ी भूमिका निभाई। अपनी लंबाई की वजह से उनके शिक्षकों ने उन्हें वॉलीबॉल खेलने की भी प्रेरणा दी, लेकिन उन्होंने बैडमिंटन पर ही ध्यान लगाया।\n\nवांग को सबसे कमसिन महिला बैडमिंटन खिलाड़ियों में से एक माना जाता है। वांग कहती हैं कि वो फ़िलहाल किसी प्रेम प्रसंग में नहीं हैं और सिर्फ अपने कैरियर पर ध्यान दे रहीं हैं। वांग अपने टीम की अन्य खिलाड़ियों जैसे ली झुइरुई , तिआन क़्विंग , फु हाईफेंग , लिन डान आदि से बहुत अच्छा बर्ताव रखती हैं व सभी की अच्छी मित्र हैं।\n\nओलम्पिक के क़्वार्टर फ़ाइनल, सेमी-फ़ाइनल, विश्व प्रतियोगिताओं के सेमी फ़ाइनल, सुपर सीरीज़ के फाइनलिस्टों व ओलम्पिक खेलों में सभी विरिधियों के खिलाफ़ प्रदर्शन।\n\n", "id": "672196", "title": "वांग यिहान"}
{"url": "https://hi.wikipedia.org/wiki?curid=672244", "text": "मारिया क्रिस्टीन युलिआंती\n\nमारिया क्रिस्टीन युलिआंती (जन्म जून 2, 1985 तुबान) इंडोनेशिया के लिए खेलने वाली एक महिला एकल बैडमिंटन खिलाडी हैं।\n\n", "id": "672244", "title": "मारिया क्रिस्टीन युलिआंती"}
{"url": "https://hi.wikipedia.org/wiki?curid=672248", "text": "सिरेनेइका\n\nसिरेनेइका (Cyrenaica) लीबिया के पूर्वी भाग में स्थित एक प्रदेश है। भूमध्यसागर तट पर स्थित इस प्रदेश के पूर्व में मिस्र, पश्चिम में ट्रिपोलीटेनिया एवं दक्षिण में चाड गणतंत्र है। इसमें कूफा मरुद्यान भी सम्मिलित है। तटीय भाग की जलवायु भूमध्यसागरीय है। गर्मी की ऋतु उष्ण एवं शुष्क होती है। भीतरी भागों में वर्षा की मात्रा कम होती है तथा तट से १२५ किमी की दूरी पर मरुस्थलीय दशाएं पायी जाती हैं। तटीय क्षेत्र में बेनगाजी और डेरना के बीच में तथा गेबल-एल-अखदार (Gebel-el-Akhdar) पठार में जनसंख्या केंद्रित है जहां वार्षिक वर्षा १६ इंच के आसपास हो जाती है। जौ, गेहूं, जैतून एवं अंगूर मुख्य कृषि उपज हैं। कफ्रू एवं जिआलो नामक मरुद्यानों से खजूर की प्रचुर मात्रा में प्राप्ति होती है। खानाबदोश पशुचारियों ने भेड़, बकरे और ऊँट पर्याप्त मात्रा में पाल रखे हैं। यहाँ से भेड़, बकरा, पशु, ऊन, चमड़ा, मछली तथा स्पंज का निर्यात मुख्यत: ग्रीस और मिस्र को होता है।\n\nउपजाऊ भूमि का अधिकांश भाग चरागाह के लिए ही उपयुक्त है। विकसित सिंचाई के साधनों द्वारा तरकारी की उपज की जा सकती है। फिर भी पशुपालन एवं बागवानी खेती प्रधान उद्योग रहेंगे। यहाँ २,७२,००० एकड़ में प्राकृतिक वन हैं। खनिज तेल भी पाया जाता है। मुख्य नगर तोब्रक, डेरना, सिरएन, बार्स और बेनगाजी हैं जो तटीय सड़क मार्ग द्वारा एक-दूसरे से संबद्ध हैं। १५० किमी लंबा रेलमार्ग है। वायु मार्ग द्वारा त्रिपोली, काहिरा, रोम, माल्टा, ट्यूनिस, नैरोबी, एथेंस और लंदन यहाँ की राजधानी बेनगाजी से संबद्ध हैं।\n", "id": "672248", "title": "सिरेनेइका"}
{"url": "https://hi.wikipedia.org/wiki?curid=672262", "text": "मलेशिया ओपेन (बैडमिंटन)\n\nमलेशिया ओपेन १९३७ से चली आ रही एक वार्षिक बैडमिंटन प्रतियोगिता है। इसका आयोजन विभिन्न स्थानों पर हुआ है जैसे जोहोर बाहरु, कोटा किनाबालु, कुचिंग, पेनांग, सेलङोर, और कुआंतान.\n\nदूसरे विश्व युद्ध की वजह से यह १९४४-४६ में नही हो पायी। 1969 से 1982 के बीच में भी यह सालाना नहीं हो पायी। इसे बाद में २००७ से बीडबल्युएफ सुपर सीरीज प्रतियोगिताओं में शुमार कर लिया गया। इसे अब मलेशिया सुपर सीरीज़ के नाम से भी जाना जाता है।\n\nमेबैंक मलेशिया ओपेन ३१ मार्च से ५ अप्रैल २०१५ तक आयोजित की गयी।\n\n\n\nबीडब्ल्युएफ विश्व प्रतियोगिताएँ\n", "id": "672262", "title": "मलेशिया ओपेन (बैडमिंटन)"}
{"url": "https://hi.wikipedia.org/wiki?curid=672264", "text": "राष्ट्रीय सिद्ध संस्थान\n\nराष्ट्रीय सिद्ध संस्थान (National Institute of Siddha), चेन्नई में तम्बरम में स्थित सिद्ध चिकित्सा का प्रमुख संस्थान है। इस संस्थान का मुख्य उद्देश्य सिद्ध चिकित्सा प्रणाली के लिए अनुसंधान और उच्च अध्ययन की सुविधा उपलब्ध कराना तथा इस प्रणाली के लिए वैश्विक मान्यता प्राप्त करने में सहायता करना है। यह संस्थान उन सात शीर्ष राष्ट्र स्तरीय शिक्षा संस्थाओं में से एक है, जो भारतीय चिकित्सा पद्धतियों में उत्कृष्टता को बढ़ावा देती हैं। सिद्ध चिकित्सा में अनुसंधान की एकमात्र संस्था - केन्द्रीय सिद्ध अनुसंधान परिषद (सीसीआरएस) का राष्ट्रीय मुख्यालय भी यहां पर स्थित है।\n\n2010 में भारतीय पुरातत्व सर्वेक्षण ने इस संस्थान को संरक्षित स्मारक घोषित कर दिया, जिसके परिणाम स्वरूप वहां स्थित मौजूदा भवनों की मरम्मत या नवीकरण पर राष्ट्रीय स्मारक प्राधिकरण ने प्रतिबंध लगा दिया।\n\nकेन्द्रीय आयुर्वेद और सिद्ध अनुसंधान परिषद (सीसीआरएएस), नई दिल्ली के अंतर्गत 1978 में स्थापित सिद्धावास अनुसंधान परिषद, 2010 तक रही। मार्च, 2010 में केन्द्रीय स्वास्थ्य मंत्रालय के आयुष विभाग ने सिद्ध चिकित्सा में अनुसंधान के लिए केन्द्रीय सिद्ध अनुसंधान परिषद (सीसीआरएस) की स्थापना की, जिसके लिए तमिलनाडु और अन्य स्थानों के सिद्ध समुदाय ने काफी समय से दबाव डाल रहे थे। नई परिषद का मुख्यालय चेन्नई में बना और परिषद का अधिकृत रूप से गठन सितंबर, 2010 में हुआ। \n\n\n", "id": "672264", "title": "राष्ट्रीय सिद्ध संस्थान"}
{"url": "https://hi.wikipedia.org/wiki?curid=672267", "text": "मनःकायिक औषधि\n\nमनःकायिक औषधि (Psychosomatic medicine) एक अन्तरविषयी चिकित्सा का क्षेत्र है जिसमें शारीरिक प्रक्रियाओं एवं जीवन की गुणवत्ता पर सामाजिक, मानसिक तथा व्यवहारात्मक कारकों के प्रभाव का अध्ययन किया जाता है।\n", "id": "672267", "title": "मनःकायिक औषधि"}
{"url": "https://hi.wikipedia.org/wiki?curid=672281", "text": "रणबीर दण्ड संहिता\n\nजम्मू एवं कश्मीर राज्य रणबीर दंड संहिता(साधारण शब्दों में रणबीर दंड संहिता या रणबीर आचार संहिता) भारत के जम्मू एवं कश्मीर राज्य में लागू अपराध एवं दंड संहिता है। भारतीय संविधान की धारा ३७० की बिंदुओं के तहत भारतीय दंड संहिता(आईपीसी) जम्मू-कश्मीर राज्य पर आधिपत्य नहीं की जा सकती। आन्य भारत के उलट जम्मू-कश्मीर पर भारतीय दंड संहिता नहीं रणबीर दंड संहिता आव्रत है। रह जम्मू-कश्मीर में ब्रिटीश काल के समय से लागू है, अर्थात् तब, जब जम्मू कश्मीर एक स्वतंत्र रियासत था। इसका कार्यान्वयन १९३२ में हुआ था और यह अभी भी लागू है। इस प्रक्रिया को तब अवगत कराया गया था जब यहाँ डोगरा राजवंश का शासन था और महाराज रणबीर सिंह शासक थे। रणबीर आचार संहिता आईपीसी के पदों के आधार पर ही बनाया गया है जिसे थॉमस बैबिंटन मैकाॅले ने रचित किया था।\n\n\n\n", "id": "672281", "title": "रणबीर दण्ड संहिता"}
{"url": "https://hi.wikipedia.org/wiki?curid=672291", "text": "द मार्शियन (फ़िल्म)\n\nद मार्शियन (हिन्दी: मंगल ग्रह का वासी The Martian) वर्ष 2015 की अमेरिकी साइंस-फिक्शन आधारित फिल्म है जिसे रिड्ली स्काॅट ने निर्देशित किया है और अभिनेता मैट डैमन ने मुख्य भूमिका की है।\n\nफिल्म 2011 को एण्डी विएर की उपन्यास के नाम का समानारूपांतरण है, जिसके आधार पर ड्रयु गोडेर्ड ने पटकथा लिखी है। डैमन एक एस्ट्राॅनाॅट की भूमिका में हैं, जिनके मंगल अभियान में दुर्घटनावश मृत मान लिया था। पर जल्द ही बचने के जद्दोजहद नजर आने पर, उन्हें वापस लाने की कोशिशें की जाती हैं। फिल्म में उनके सहयोगी अदाकारों में जेसिका चेसटेन, क्रिस्टन वीग, जेफ़ डेनियल्स, माइकल पेऩा, केट मारा, सिन बिन, स्बेस्चियन स्टेन, एक्सेल हेऩी, डाॅनाल्ड ग्लोवर, मैक़ेन्ज़ी डेविस और च्वेटेल इज़्योफाॅर आदि शामिल हैं। निर्माता सिमाॅन किनबर्ग, 20th सेंचुरी फाॅक्स द्वारा मार्च 2013 में उपन्यास के विकल्प चुनाव के बाद ही इसके विकास में जुट चुके थे। ड्रयु गोडेर्ड ने मूल उपन्यास को पटकथा में रुपांतरण करने बाद फिल्म निर्देशन करना चाहते थे, पर इससे आगे कोई बात नहीं बढ़ी। स्काॅट को गोडेर्ड के जिम्मे पर स्थानांतरित किया गया और डेमन को मुख्य भूमिका में जगह दी गई, जिससे निर्माण के कार्य को हरी झंडी मिल गई। नवंबर 2014 को फिल्मांकन का शुरू किया गया कार्य, आखिर के 70 दिनों बाद संपन्न हुआ। हंगरी देश के बुडापेस्ट राज्य में, तकरीबन 20 बड़े विश्वस्तरीय साउन्ड स्टुडियो तैयार किए गए। वहीं व्यावहारिक पृष्ठभूमि के लिए जाॅर्डन के \"वादी रम\" को चुना गया।\n\nफिल्म का प्रिमियर 2015 को टोरांटो अंतर्राष्ट्रीय फिल्म फेस्टिवल में सितम्बर 11, 2015 में किया गया। फिर 20th सेंचुरी फाॅक्स द्वारा अक्टूबर 2, 2015 को संयुक्त राष्ट्र के थियटरों में प्रदर्शित किया गया। फिल्म को 2D, 3D , IMAX 3D और 4DX वर्जन में रिलीज किया गया। [5] फ़िल्म को काफी सकारात्मक प्रतिक्रिया मिली और वैश्विक तौर पर $624 करोड़ का कारोबार कर, स्काॅट की अब तक सबसे ज्यादा कमाई करनेवाली फ़िल्म के रूप में जानी गई, तो वहीं यह साल 2015 की सर्वाधिक कमाई वाली फ़िल्म की कतार में 10वें पायदान पर रही। फ़िल्म को काफी सारे पुरस्कारों, जिनमें गोल्डन ग्लोब अवार्ड की ओर से सर्वश्रेष्ठ मोशन पिक्चर - संगीतमय और हास्यप्रधान के खिताब से नवाजे जाने साथ और अकादमी अवार्ड की ओर से अन्य सात श्रेणियों में भी नामांकित रही, जिनमें सर्वश्रेष्ठ पिक्चर और गोडेर्ड की सर्वश्रेष्ठ रूपांतरित पटकथा शामिल रही। अभिनेता मैट डेमन भी कई पुरस्कारों के लिए नामांकित रहे, जिनमें सर्वश्रेष्ठ अभिनेता के लिए अकादमी अवार्ड, सर्वश्रेष्ठ अभिनेता के लिए बाफ्टा अवार्ड, सर्वश्रेष्ठ अभिनेता के लिए क्रिटिक च्वाइस अवार्ड और फिर उन्हें गोल्डन ग्लोब की ओर से सर्वश्रेष्ठ संगीतमय एवं हास्यप्रधान अभिनेता की उपाधि से नवाजा गया।\n\nसन 2035 में, मंगल ग्रह के एसीडालिया पठार पर एरिस तृतीय के मानव अभियान जो 31-सोल दिन तक (मंगल का सौर दिन) के 18वें सोल के रोज इस अन्वेषण अभियान को जारी रहती है। एक जबरदस्त धुलभरी तुफान की वजह से मिशन रोकते हुए उनको वापिस मंगल की कक्षा में विचरते हर्मिस जाने की योजना बनानी पड़ती है। इस निष्क्रमण के दौरान, एस्ट्राॅनाॅट मार्क वाॅटनी उड़ते मलबों में फंसकर तुफान में गुम हो जाते हैं; उस आखिरी संदेश में उनके सूट से जीवन के कोई संकेत नहीं मिलते हैं। इससे पहले की दल उसे बचाने का जोखिम लेती, मिशन कमांडर मेलिसा लेविस उन सभी को मार्क के बगैर ही मैव (MAV - मार्स एस्सेंट वेहिक्ल / मंगल की कक्षा तक पहुँचाने वाला एक राॅकेट यान) पर जाने का आदेश देती है।\n\nतुफान थमने पर, सूट में ऑक्सीजन की मात्रा कम पड़ने की चेतावनी पर जागते हुए ज़ख्मी मार्क, अपने बेस क्वार्टर \"हैब\" को लौटता है, जो विशेषकर उनके समूह के मंगल अभियान के लिए रखा गया था। वाॅटनी उस एंटीना के नुकीले सिरे को बाहर निकलता है, जो उसके बायोमाॅनिटर सूट को चीरते हुए उसके पेट में घंस गया था। इसी टुटे एंटीने और खून के थक्के ने ही सूट में हुए छेद पर अस्थायी सील द्वारा उसका जीवन किसी तरह बचा लिया, जिसे बतौर सबूत वह विडियो डायरी में रिकॉर्ड करता है। अपनी जान बचाने की एक मात्र संभावनाओं पर वह अनुमान करता है कि यदि एरिस चतुर्थ बचाव करने लौटी भी तो वह चार साल बाद उसके बेस से 3,200 किमी दूर शियापैरेली क्रेटर पर उतरेगा। अपने सीमित राशन के हिसाब से वह 300 सोल (तकरीबन 309 दिन) जितना जीवित रह सकता है, एक बाॅटानिस्ट की विशेषज्ञता होने के नाते, वाॅटनी, मंगल की मिट्टी में फसल लगाने के लिए पहले खाद के रूप में वह बंद वैक्युम-पैकेट में मौजूद मल का उपयोग करता है, पानी की उपलब्धता अन्य राॅकेट ईंधन में इस्तेमाल होने वाले हाइड्रोजन को निकाल ऑक्सीजन से जलाकर संघनित करता है, फसल के नाम पर वह रसद में शामिल आलूओं को रोपण करता है। फिर एकमात्र क्रियाशील राॅवर वाहन की मरम्मत करते हैं ताकि मंगल की विशाल भू-भाग में लंबे सफर के लिए उन्हें जरूरत भर की क्षमता मिल सकें।\n\nवहीं मंगल ग्रह की ताजातरीन सैटेलाइट तस्वीरें देख, मिशन डायरेक्टर विंसेंट कपूर और सैटेलाइट प्लेनर माइंडी पार्क को एहसास होता है कि वाॅटनी अब भी जिंदा है। लेकिन हर्मिस के फ्लाइट डाइरेक्टर मिच हेन्डेर्सन की समझ से परे, नासा के डाइरेक्टर टैडी सेंडर्स, ये फैसला करते हैं कि वे एरिस तृतीय के बाकी सदस्यों को वाॅटनी के जिंदा बचने की सूचना नहीं देंगे, अन्यथा मिशन से भटककर वे खुद को जोखिम में डाल देंगे।\n\nवाॅटनी, रोवर पर सवार होकर पैथफाइंडर प्राॅब ढूँढ निकालता है, जिसे 1997 के बाद से निष्क्रिय कर दिया गया था। लैंडर के घुमनेवाले स्टिल कैमरे की मदद से, वाॅटनी और जेपीएल टीम के बीच अब पेचीदे किस्म के मौलिक संवादों के संपर्क स्थापित होते हैं। नासा टीम की निर्देशों पर वाॅटनी अब पैथफाइंडर को राॅवर से लिंक अप करता है, ताकि वे लोग टाईप टेक्सड संदेशों में आपसी संवाद रख सकें। वाॅटनी इस बात पर काफी नाराज होता है कि टीम को उनके जिंदा बचने की खबर नहीं दी गई है, और तब सैंडर्स की मिली इजाजत पर हेन्डेर्सन यह सूचना टीम तक पहुँचाते हैं।\n\nहेन्डेर्सन और जेपीएल (जेट प्रोप्लसन लैब) के डायरेक्टर ब्रुस एनजी मंगल तक एक स्पेस प्राॅब पहुँचाने की योजना बनाते हैं, ताकि एरिस चतुर्थ भेजने तक वाॅटनी के यहां जरूरी राशन मुहैया हो सके। लेकिन हैब के एअरलाॅक सिस्टम में वायुदाब की गड़बड़ी से धमाका हो जाता है, वाॅटनी की लगाई फसल तबाह हो जाती है, वहीं सेंडर्स के जल्दबाजी में दिए आदेश से टीम इस सप्लाई मिशन (आपूर्ति अभियान) को बिना निरिक्षण किए लांच करते हैं। नतीजतन प्राॅब उड़ान भरने के दौरान ही नष्ट हो जाता है।\n\nलेकिन सौभाग्य से नासा को चीन की नेशनल स्पेस एडमिनिस्ट्रेशन द्वारा ताईएंग शेन, नाम की तैयार क्लासिफाइड बुस्टर मिलता है, जो मंगल तक सामान पहुँचाने में सक्षम है। इस बीच, जेपीएल के एस्ट्राॅडायनेमिस्ट रिच पर्नेल, एक प्रक्षेपथ योजना को अंकित करवाता है, जिसमें मंगल तक प्राॅब को जल्द पहुँच सके। इसके लिए चाईनीज बूस्टर के द्वारा ज़रूरी आपूर्ति सामानों को हर्मिस के साथ भेजकर, अंतरिक्ष में और 18 महीने का वक्त तक निकाल सकते हैं। लेकिन सेंडर्स इसे सिरे से खारिज करते हैं, क्योंकि वह हर्मिस के सदस्य किसी जोखिम में नहीं डाल सकते, लेकिन हेंडेर्सन गुपचुप रूप से यह जानकारी हर्मिस तक भेज देते हैं। कमांडर लेविस और उनके दल इस बचाव योजना के चुनाव पर सर्वसम्मति देते हैं, और नासा के नियमों के विरुद्ध - हर्मिस पर सामान लदवाकर पृथ्वी के गुरुत्वाकर्षण के बल पर उसकी कक्षा पर परिक्रमा करते हुए मंगल की ओर रवाना होते हैं।\n\n461 सोल दिन गुजरने बाद, वाॅटनी 90-सोल दिन के सफर पर शियापैरेली क्रेटर की ओर निकाल पड़ता है, जहाँ पर एरिस IV मिशन तक के लिए एक मैव (MAV) पर उसे सवार होना है। लेकिन हर्मिस तक की निश्चित उड़ान भरने के लिए, वाॅटनी को रफ्तार बढ़ाने के वास्ते यान का अतिरिक्त वजन भी घटाने के लिए, यान के अनावश्यक इक्विप्मेंट, उनकी खिड़कियां, नोजकाॅन (यान की छत) और एक्सटेरियर पैनलों को हटाना पड़ता है। अब वाॅटनी लगभग खाली हो चुके मैव पर सवार, हर्मिस उसे रिमोटतरंगों द्वारा संचालित कर लांच करते है, मगर योजनानुरूप उसकी गति और दूरी पर नियंत्रण नहीं रहता। इसके समाधान के लिए, वे हर्मिस में आंतरिक विस्फोट के धमाके से यान में मौजुद वायुदाब को फेंककर इसकी गति बढ़ा देते हैं। कमांडर लेविस MMU में मौजूद नाइट्रोजन गैस के बल पर मार्क के यान तक पहुँचने की कोशिश करती हैं, लेकिन वो नाकाम रहती हैं। वाॅटनी अपने प्रेशरसूट के दस्ताने को काटकर कैप्सुल से बाहर आ जाते हैं, और इस मिनिएचर थ्रस्टर की निकलती तेज हवा की मदद से वे लेविस तक पहुँच जाते हैं। सभी दल के लोग इस मिलन पर काफी भावुक हो जाते हैं, इस खबर पर बाकी की दुनिया भी उत्साह मनाते हैं।\n\nवापिस पृथ्वी पर, वाॅटनी अपने जीवन के \"पहले दिन\" की शुरुआत करते है, और बतौर सर्वाईवल इंस्ट्रक्टर वह इस एस्ट्राॅनाॅट ट्रेनिंग कार्यक्रम में नए अभ्यार्थियों को, चरम परिस्थितियों में समस्या-समाधान करने और रचनात्मक इंजीनियरिंग जैसे अनुभवों को साझा करते हैं। पाँच साल बाद एरिस V (पाँच) की लाॅन्चिंग की जाती है, जब वाॅटनी के बचाव अभियान की शुरुआत हुई थी और अब वे नए लोग इस मिशन पर चल पड़ते हैं।\n\n\nचेसटेन ने अपनी भूमिका की पूर्वाभ्यास के लिए जेट प्रोप्लसन लेबाॅरेटाॅरी में कार्यरत अंतरिक्ष-यात्रियों तथा वैज्ञानिकों और लिंडन बी. जाॅनसन स्पेस सेंटर में साक्षात्कार किया था। एस्ट्राॅनाॅट ट्रेसी केडवेल डायसन से प्रेरित चेसटेन के अनुसार,\" उनका नजरिए को समझे तो वह काफी स्पष्टवक्ता है। अपने निभाए किरदार में मेरे समूह का सदस्य पीछे छुट जाये तो इसका अफसोस होता हैं, लेकिन उनके मुताबिक वह उन बाकी बचे सभी पांचों सदस्यों की जिम्मेदारी तबभी निभाती। अपनी भूमिका निभाते वक्त भी मैंने ट्रेसी के नजरिए को अपनाने की कोशिश की।\" हाँलाकि डैमन ने चेसटेन की तरह तैयारी नहीं की, उनके मुताबिक, \"मेरे रिहर्सल की प्रकिया तो रिड्ली के साथ बैठकर ही पूरी हुई जिनके लाइन दर लाइन निर्देश और स्क्रिप्ट के पल दर पल अनुभव के कारण ही उस सीन में प्रभाव डाल सकें जिन्हें हम दर्शाना चाहते थे।\" \nद मिडिया एक्शन नेटवर्क ने फ़िल्म की इस एशियाई-अमेरिकी कास्टिंग पर समालोचना करते हुए यह दावा पेश किया कि श्वेत अभिनेत्री मैकेन्ज़ी डेविस ने जिस माइंडी पार्क की भूमिका की, असल में वह एक कोरियाई-अमेरिकी पात्र है। इस ग्रुप ने विंसेंट कपूर की भूमिका करनेवाले च्वेटेल इज़्योफाॅर पर भी निशाना साधा, मेना के अनुसार, यह भी एक एशियाई-भारतीय का पात्र है। मूल उपन्यास में, इस किरदार का असल नाम वेंकट कपूर था, जिसने धार्मिक तौर पर अपनी पहचान एक हिन्दु के तौर पर की थी। ग्रुप ने इस कास्टिंग में सिर्फ श्वेतलोगों का ही प्रावधान कहा है, जहाँ एशियाई अदाकारों का हाॅलीवुड में उनके साथ हमेशा भेदभाव की वजह से, उन्हें अपने अभिनय अवसरों से वंचित होना पड़ता है।[6] मूल लेखक एण्डी विएर ने अक्टूबर 2015 के साक्षात्कार में कहा वे समझते हैं की माइंडी पार्क एक कोरियाई है लेकिन उन्होंने यह साफतौर पर नहीं लिखा था कि वह वाकई में कोरियाई हैं। उन्होंने कास्टिंग में इज़्योफाॅर के निभाए किरदार कपूर पर आलोचना को खारिज करते हुए कहा, \"वह एक अमेरिकी है। और अमेरिकी लोगों के आने का कहीं से भी जरिया हो सकता है। आप भी चाहे तो वेंकट कपूर या किसी अश्वेत की भूमिका कर सकते हैं।\" [7] मूल उपन्यासकार विएर ने अपनी किताब के पात्रों के ऐसे किसी भी उनके वास्तविक रूप की मौजूदगी से साफ इंकार किया है। [7]\n\nद मार्शियन का निर्देशन रिड्ली स्काॅट ने किया है तथा फ़िल्म की पटकथा ड्रयु गाॅडेर्ड ने एंडी विएर की 2011 में प्रकाशित उपन्यास \"द मार्शियन\" पर आधारित रूपांतरण किया। फ़िल्म स्टुडियो 20एंथ सेंचुरी फाॅक्स ने इस उपन्यास पर मार्च 2013 में फ़िल्म बनाने की घोषणा की थी, तथा निर्माता सिमाॅन किनबर्ग को उपन्यास को फ़िल्म में रूपांतरित करने के लिए संलग्नित किया गया था। मई के दौरान, गोडेर्ड ने स्टुडियो के इस वार्ता में फ़िल्म \"द मार्शियन\" पर पटकथा लिखने और निर्देशन की इच्छा जाहिर की। गोडेर्ड तब तक फ़िल्म की पटकथा लिख चुके थे, और मैट डैमन ने भी गोडेर्ड के निर्देशन में फ़िल्म करने की रुचि जतायी। लेकिन तब गोडेर्ड अन्य फ़िल्म सिनिस्टर सिक्स को निर्देशन करने में\nव्यस्त हो गए, यह एक काॅमिक्स पुस्तक प्रधान फ़िल्म थी जिन्हें सुपरविलैन की टीम पर आधारित किया गया था। किनबर्ग ने तब किताब का ध्यानाकर्षण रिड्ली स्काॅट पर लगाया। मई 2014 को, स्काॅट दुबारा से स्टुडियो की वार्ता बैठक में फ़िल्म निर्देशित करने की बात रखी और कहा की डैमन फ़िल्म की घटना हिसाब से असहाय एस्ट्राॅनाॅट की भूमिका करेंगे। बकौल स्काॅट के अनुसार उन्हें इसमें विज्ञान के विषय को प्रमुखता देने की वजह से ही ध्यानाकर्षित हुए थे और यह विचार किया कि वह इसे मनोरंजन और कुछ सीखने लायक तौर पर पेश करके रहेंगे। डैमन भी उपन्यास से आकर्षित होने साथ फ़िल्म की पटकथा और स्काॅट के साथ काम करने का अवसर मिलने पर भी काफी कुछ कहा। स्काॅट ने अपनी वचनबद्धता निभाते हुए, इस परियोजना को बेहद सुनियोजित गति से पूर्ण किया और जल्द अनुमोदित किया। वहीं गोडेर्ड भी यही व्यक्त करते रहें कि स्काॅट ने वाकई उम्दा फ़िल्म बनाई है जैसा कि वह इसे निर्देशित करना चाहते थे, इसके रचनात्मक पटकथा के बारे में वह बताते हैं, \"जब तक यहां रिड्ली स्काॅट रहें, तो उनके सहयोग से यह सब आसान हुआ क्योंकि मैं तब तक उनसे फिक्र सता रही थी। हर दिन मैं सिर्फ काम जायजा लेने पहुँचता और सोचता, 'क्या वाकई में रिड्ली स्काॅट वहां मेज पर मौजूद है? यह क्षण काफी रोमांचक रहा!\" \n\nकोर्दा स्टुडियोज (हंगेरियन में : कोर्दा फ़िल्मस्टुडियो) 26 किमी बुदापेस्त के पश्चिम में, जहाँ हंगरी में वाइन बनाने वाले गाँव एटीक को \"द मार्शियन\" के आंतरिक फ़िल्मांकन के लिए चयनित किया गया। जिसके उपरांत यह विश्व की सबसे बड़े साउंड स्टेज अनुकूल जगह बन सकी। हंगरी में फ़िल्मांकन की शुरुआत नवंबर 24, 2014 से हुई। निर्देशक रिड्ली स्काॅट चाहते थे कि फ़िल्म \"द मार्शियन\" की शूटिंग थ्रीडी कैमरों के जरीए की जाए। \"द मार्शियन\" के लिए लगभग 20 जितने निर्माण किए गए (इससे पूर्व में रिड्ली स्काॅट अपनी फ़िल्म के लिए 70 और अमेरिकन गैंगस्टर के लिए 100 सेट्स बना चुके हैं)। वहीं वास्तविक आलूओं की फसल का फ़िल्मांकन भी इन्हीं साउंड स्टेज के लिए उपयोग किया गया। उन्हें लगभग भिन्न-भिन्न समय में उगाया गया ताकि फ़िल्म के क्रमवार दृश्य अनुसार उन्हें विभिन्न अवस्थाओं में दर्शाया जाए। वहीं छह लोगों की टीम ने फ़िल्म के लिए विशेष स्पेससूट डिजाइन किए। मंगल के बाह्य व्यवहारिक दृश्य के फ़िल्मांकन के लिए वादी रम चुना गया, जिसे युनेस्को ने जाॅर्डन में बसे इस क्षेत्र को विश्व धरोहर करार दिया है। [21][24] वादी रम में अब तक और अन्य फ़िल्मों के लिए मंगल का वातावरण दिखाने के लिए सेट लगाया जा चुका है, जिनमें मिशन टू मार्स (2000), रेड प्लेनेट (2000), और द लास्ट डे ऑन मार्स (2013) जैसी फ़िल्में शामिल हैं।[25] फ़िल्मांकन का कार्य तकरीबन 70 दिनों के अंदर पूरा हुआ। यहां एक विशेष मार्स राॅवर माॅडल के फ़िल्मांकन के लिए निर्माण किया गया; फ़िल्म की कास्ट एवं टीम ने जाॅर्डन को बतौर उनके आवभगत के लिए यह राॅवर माॅडल पेश किया। अब यह राॅवर जाॅर्डन के राॅयल ऑटोमोबाइल संग्रहालय में प्रदर्शनी के लिए रखा गया है।[26][27]\nएण्डी विएर इस बात को लिखने से इंकारते हैं कि वाॅटनी उनकी उपन्यास के मुताबिक अकेले और हताश बताते हैं। हालाँकि फ़िल्म में वाॅटनी के हास्य परिहास को काफी हद तक रोका गया है, स्काॅट के वर्णन अनुसार यह किरदार मंगल की विशाल और निर्जन जैसी धुलभरी जगह बेहद-बेहद एकाकी हैं।\nएक समीक्षक लिखते हैं : \"वापिस पृथ्वी पर दिखाई गई तेजी से बढ़ती, घनी होती आबादी भी \"द मार्शियन\" की तुलना में ना के बराबर थी, जिसकी वजह जाॅर्डन के वादी रम आस-पास में विशाल एवं भव्य तरीके से फ़िल्माए गए शाॅट को श्रेय दिया जाता है।\" [citation needed] डेमन बताते है वे और स्काॅट दरअसल 2003 की डाॅक्युमेंट्री फ़िल्म टचिंग द वाॅइड से काफी प्रभावित थे, जिनमें कुछ पर्वतारोही इन्हीं मुश्किलों के बीच फंस जाते हैं।[28] स्काॅट की यही अपेक्षा थी कि उनका यह फ़िल्म किरदार वाॅटनी एक राॅबिनसन क्रुसो की तरह लगे, एक ऐसी भूमिका जो पूरी तरह अलगाव हो चुका हो, लेकिन फ़िल्म में गौर करें तो वाॅटनी का किरदार अलग महसूस होगा जहाँ अपने व्यवहार के स्व-नियंत्रण के लिए अपने ही कई मिशन कैमरों के जरीए निगरानी रखता है।[23]\nनिर्देशक रिड्ली स्काॅट के मुताबिक, फ़िल्म की पहली कट 2 घंटे और 45 मिनट से ज्यादा अवधि की है।[29] स्काॅट इस पर पुष्टि करते हैं जल्द ही फ़िल्म के बाकी विस्तृत कट भी होम विडियो के साथ जारी होंगे। [30]\n\n", "id": "672291", "title": "द मार्शियन (फ़िल्म)"}
{"url": "https://hi.wikipedia.org/wiki?curid=672298", "text": "महाराज रणबीर सिंह\n\nरणबीर सिंह(अगस्त १८३० ;१२ सितम्बर १८८५), महाराज गुलाब सिंह के पुत्र थे। वे जम्मू और कश्मीर रियासत के महाराज एवं जामवल राजपूत वंश के मुखिया भी थे।\n\nउनके शासनकाल के दौरान जम्मू-कश्मीर ने गिलगिट, आस्तोर और हुंज़ा-नगर पहाड़ी प्रदेशों पर कब्ज़ा किया था एवं उनका जम्मू-कश्मीर में वलय हुआ था। वे शस्त्रीय फ़ारसी के आध्येता एवं छात्रावृत विद्वान भी थे। साथ ही उन्होंने आफ़्रीकी भाषाएं, स्वीडिश् एवं अंग्रेज़ी का भी अध्ययन किया था। यह इन्हीं की शासनकाल में हुआ था जब जम्मू और कश्मीर रियासत में रणबीर दण्ड संहिता लागू की गई थी जो अब भी भारत गणराज्य के जम्मू और कश्मीर राज्य में लागू है। \n\nमहाराज रणबीर सिंह ने पांच बार विवाह किया था उनकी छे सन्तान थीं, जिनमें चार पुत्र और दो पुत्री थीं।\n\n\n", "id": "672298", "title": "महाराज रणबीर सिंह"}
{"url": "https://hi.wikipedia.org/wiki?curid=672322", "text": "जाफराबाद\n\nजाफराबाद भारत देश में गुजरात प्रान्त के सौराष्ट्र एवम काठियावाड़ प्रदेश में स्थित अमरेली जीले में जाफराबाद तहसील का वहीवटी मुख्यालय है। भारत का प्रतिष्ठित बंदरगाह पीपावाव ये तहसील में है। पीपावाव में भारत का सब से बडा संरक्षण शिपयार्ड भी है जहां युद्धपोत का निर्माण होता है। ये तहसील के विस्तार में अरबी समुद्र फैला हुआ है। ये तहसील में एक द्रीप भी है, जो पौराणिक काल में सिंहलद्रीप के नाम से प्रसिद्ध था। अभी शियालबेट के नाम से जाना जाता है। ये प्रवासीओ के लीए आकर्षन का केन्द्र है। \n\nअमरेली जिला पंचायत जालस्थल\n", "id": "672322", "title": "जाफराबाद"}
{"url": "https://hi.wikipedia.org/wiki?curid=672326", "text": "विनाइल क्लोराइड\n\nविनाइल क्लोराईड (Vinyl chloride) एक ऑर्गैनोक्लोराइड है जिसका अणु सूत्र HC=CHCl है। इसे विनाइल क्लोराइड मोनोमर (VCM) और क्लोरोइथेन भी कहते हैं। यह एक रंगहीन यौगिक है। यह एक बहुत महत्वपूर्ण औद्योगिक रसायन है जो मुख्यतः पॉलीविनाइल क्लोराइड (PVC) नामक बहुलक के उत्पादन में प्रयुक्त होता है। इसका वार्षिक उत्पादन लगभग 13 बिलियन किलोग्राम है। इसकी गिनती विश्व में सर्वाधिक उत्पादित २० शैल-रसायनों में होती है।\n\nविनाइल क्लोराइड एक गैस है जिसकी गन्ध मीठी होती है। यह अत्यन्त विषैली, ज्वलनशील और कैंसरजनी (carcinogenic) है। पेट्रोलियम से प्राप्त होने वाला यह रसायन पहले बेहोशी की दवा आदि में प्रयोग किया जाता था।\n", "id": "672326", "title": "विनाइल क्लोराइड"}
{"url": "https://hi.wikipedia.org/wiki?curid=672328", "text": "कोरकू भाषा\n\nकोरकू (Korku) भारत के मध्य प्रदेश व महाराष्ट्र राज्यों में बोली जाने वाली ऑस्ट्रो-एशियाई भाषा-परिवार की मुण्डा शाखा की एक भाषा है। इसे कोरकू समुदाय के लोग बोलते हैं, जो भारतीय संविधान के तहत एक अनुसूचित जनताति हैं। कोरकूभाषियों के आसपास गोंडी भाषा बोलने वाले बसते हैं, जिनकी संख्या अधिक है। ऐतिहासिक रूप से कोरकू लोगों का निहाली भाषा बोलने वालों के साथ सम्बन्ध रहा है, जो कोरकू बोलने वालों के गावों के भीतर ही विशेष हिस्सों में रहते हैं।\n\n\"कोरो\" का अर्थ \"मनुष्य\" होता है और \"कोर-कू\" का अर्थ \"मनुष्यों वाली (बोली)\"।\n\nकोरकू मध्य भारत के इन भागों में बोली जाती है:\n\n\n", "id": "672328", "title": "कोरकू भाषा"}
{"url": "https://hi.wikipedia.org/wiki?curid=672334", "text": "पुरातात्विक कालनिर्धारण\n\nकालनिर्धारण (Dating) से आशय प्राचीन वस्तुओं की आयु का आकलन करना है।\n\n", "id": "672334", "title": "पुरातात्विक कालनिर्धारण"}
{"url": "https://hi.wikipedia.org/wiki?curid=672336", "text": "भूकालानुक्रम\n\nशैलों, जीवाश्मों, तथा अवसादों की आयु निर्धारित करने वाला विज्ञान भूकालानुक्रम (Geochronology) कहलाता है।\n\n", "id": "672336", "title": "भूकालानुक्रम"}
{"url": "https://hi.wikipedia.org/wiki?curid=672339", "text": "कुंकावाव\n\nकुंकावाव भारत देश में गुजरात प्रान्त में सौराष्ट्र एवम काठियावाड़ विस्तार में स्थित अमरेली जिले का एक महत्वपूर्ण तहसील है। जीस का मुख्यालय वडीया में है। \n\n", "id": "672339", "title": "कुंकावाव"}
{"url": "https://hi.wikipedia.org/wiki?curid=672354", "text": "केन्द्रीय तापन\n\nकेन्द्रीय तापन (सेण्ट्रल हीटिंग) प्रणाली में एक स्थान पर तरल को गरम किया जाता है और पूरे भवन के सभी आन्तरिक भागों को गरम किया जाता है। केन्द्रीय तापन को कुछ अन्य प्रणालियों के साथ मिलाकर जब भवन की जलवायु को नियंत्रित किया जाता है तो इसे तापन, संवातन तथा वातानुकूलन (HVAC) कहते हैं।\n", "id": "672354", "title": "केन्द्रीय तापन"}
{"url": "https://hi.wikipedia.org/wiki?curid=672373", "text": "लाहौर विश्वविद्यालय\n\nलाहौर विश्वविद्यालय वर्ष 1999 में इबादत शैक्षिक \"ट्रस्ट\" द्वारा स्थापित किया गया था। यह वर्ष 2002 से उपाधि प्रदान करने लगा। इसके तीन परिसर लाहौर, दो इस्लामाबाद और एक सरगोधा में स्थित है।\n", "id": "672373", "title": "लाहौर विश्वविद्यालय"}
{"url": "https://hi.wikipedia.org/wiki?curid=672376", "text": "यूयू तु\n\nयूयू तु (; जन्म 30 दिसम्बर 1930) एक चीनी चिकित्सा वैज्ञानिक, औषधि रसायनज्ञ और शिक्षक हैं। उन्हें मुख्यतः आर्टिमीसिनिन और डाईहाइड्रोआर्टमिसिनीन (जिसे मलेरिया के इलाज के काम में लिया जाता है) की खोज के लिए जाना जाता है। यह \"चाइना एकेडेमी ऑफ़ ट्रेडिशनल चाइनीज़ मेडिसिन\" में प्रोफेसर हैं। इन्हें वर्ष २०१५ का चिकित्सा नोबल पुरस्कार प्राप्त हुआ है। ,\n\nइन्हें पैरासाइट (परजीवीयों) से होने वाली बीमारियों के इलाज की खोजों के लिए चुना गया। यह पुरस्कार संयुक्त रूप से तीन वैज्ञानिकों को दिया गया। उसमें से चीनी परंपरागत दवाइयों से मलेरिया की कारगर दवा बनाने के लिये ८४ वर्षीया यूयू को पुरस्कार का आधा हिस्सा मिलेगा। \n\n\nइन्होंने मलेरिया की नई दवा आर्टमिसाइनिन की खोज की। क्लोरोक्विन और क्विनॉइन के नाकाम होने पर यह दवा मच्छर के काटने से होने वाली बीमारी में कारगर साबित हुई है। तु को मलेरियरोधी दवा आर्टमिसाइनिन और डाई हाइड्रो मिसाइनिन की खोज के लिए जाना जाता है। यह दवा चीनी हर्बल औषधि से तैयार की गयी है \n", "id": "672376", "title": "यूयू तु"}
{"url": "https://hi.wikipedia.org/wiki?curid=672380", "text": "बीडब्ल्युएफ ग्रैंड प्रिक्स गोल्ड व ग्रैंड प्रिक्स\n\nबीडब्ल्युएफ ग्रैंड प्रिक्स गोल्ड व ग्रैंड प्रिक्स विश्व बैडमिंटन संघ द्वारा मान्यता प्राप्त बैडमिंटन प्रतियोगिताओं की एक श्रृंखला है। यह 2007 से चली आ रही है।\n\nएक ग्रैंड प्रिक्स गोल्ड प्रतियोगिता न्यूनतम $120,000 पुरस्कार राशि में बाँटती है। जबकि एक ग्रैंड प्रिक्स प्रतियोगिता $50,000 पुरस्कार में बाँटती है। पुरस्कार राशि के बाँटने का सूत्र बीडबल्युएफ सुपर सीरीज के तरीके जैसा ही होता है।\n\nबीडब्ल्युएफ ग्रैंड प्रिक्स गोल्ड व ग्रैंड प्रिक्स श्रृंखलाएँ बीडब्ल्युएफ प्रतियोगिताओं से मिलने वाले अंको का एक तिहाई अंक वरीयता के लिये उपलब्ध कराती हैं।\n\n", "id": "672380", "title": "बीडब्ल्युएफ ग्रैंड प्रिक्स गोल्ड व ग्रैंड प्रिक्स"}
{"url": "https://hi.wikipedia.org/wiki?curid=672385", "text": "क्वानटीको\n\nक्वानटीको एक अमेरिकी धारावाहिक है। जिसका निर्माण जशुया सफ्रन ने किया है। इसका प्रसारण अमेरिका में एबीसी पर 27 सितम्बर 2015 से शुरू हुआ है। जिसमें एलेक्स पेरिश का मुख्य किरदार प्रियंका चोपड़ा निभा रहीं हैं। जो एक आतंकवादी हमले की मुख्य आरोपी है।\n\nएक समूह जो क्वानटीको नामक जगह में एफ़बीआई अकादमी में जुड़ता है। सभी की अलग अलग अभिलाषा होती है। लेकिन यह सभी एक बहुत बड़े आतंकवादी हमले के मुख्य आरोपी बन जाते हैं। वही हमला जो 11 सितम्बर 2001 को न्यूयॉर्क शहर में हुआ था।\n\nइसके बारे में \"एबीसी स्टुडियो\" ने 17 सितम्बर 2014 को खुलासा किया था कि वह \"जोशुआ सफ्रन\" द्वारा लिखी गई कहानी द्वारा बनाए जा रहे धारावाहिक को खरीदेगी। जिसका निर्माण \"मार्क गॉर्डन कंपनी\" कर रही है।\n\n", "id": "672385", "title": "क्वानटीको"}
{"url": "https://hi.wikipedia.org/wiki?curid=672392", "text": "बीडब्ल्युएफ सुपर सीरीज़ मास्टर्स फाइनल्स\n\nबीडब्ल्युएफ सुपर सीरीज़ फाइनल्स एक वार्षिक बैडमिंटन प्रतियोगिता है जो कि साल के अंत में खेली जाती है। इसमें उस वर्ष के सभी १२ बीडब्ल्युएफ सुपर सीरीज़ मुकाबलों से अर्जित सर्वाधिक अंकों के आधार पर शीर्ष खिलाड़ी हिस्सा लेते हैं और कम से कम $500,000 की पुरस्कार राशि के लिये खेलते हैं।\n\nसुपर सीरीज़ फाइनल्स प्रायोजन की कमी की वजह से 2007 में बंद कर दी गयी थी। 2008 की प्रतियोगिता जो उस समय बीडब्ल्युएफ सुपर सीरीज़ मास्टर्स फाइनल्स 2008 - के नाम से जानी गयी थी इस श्रृंखला की पहली प्रतियोगिता थी और साबाह मलेशिया के कोटा किनाबालु में दिसम्बर 18 से दिसम्बर 21, 2008 तक आयोजित की गयी थी। \n\nसुपर सीरीज़ वरीयता अंकों के आधार पर सिर्फ़ शीर्ष ८ खिलाड़ी या जोड़े मास्टर्स फ़ाइनल्स में खेलते हैं। हालाँकि हर सदस्य परिसंघ से सिर्फ दो खिलाड़ी ही हिस्सा ले सकते हैं। यह ८ खिलाड़ी ४-४ के दो समूहों में विभाजित किये जाते हैं और शीर्ष २ सेमी फ़ाइनल में पहुँचते हैं। \n\n2014 में कुल पुरस्कार राशि १० लाख डॉलर हो गयी थी।\n\nविश्व बैडमिंटन प्रतियोगिताएँ\n", "id": "672392", "title": "बीडब्ल्युएफ सुपर सीरीज़ मास्टर्स फाइनल्स"}
{"url": "https://hi.wikipedia.org/wiki?curid=672425", "text": "क्रम-विकास से परिचय\n\nक्रम-विकास किसी जैविक आबादी के आनुवंशिक लक्षणों के पीढ़ियों के साथ परिवर्तन को कहते हैं। जैविक आबादियों में जैनेटिक परिवर्तन के कारण अवलोकन योग्य लक्षणों में परिवर्तन होता है। जैसे-जैसे जैनेटिक विविधता पीढ़ियों के साथ बदलती है, प्राकृतिक वरण से वो लक्षण ज्यादा सामान्य हो जाते हैं जो उत्तरजीवन और प्रजनन में ज्यादा सफलता प्रदान करते हैं।\n\nपृथ्वी की उम्र लगभग ४.५४ अरब वर्ष है।\nजीवन के सबसे पुराने निर्विवादित सबूत ३.५ अरब वर्ष पुराने हैं।\nये सबूत पश्चिमी ऑस्ट्रेलिया में ३.५ वर्ष पुराने बलुआ पत्थर में मिले माइक्रोबियल चटाई के जीवाश्म हैं।\nजीवन के इस से पुराने, पर विवादित सबूत ये हैं: १) ग्रीनलैंड में मिला ३.७ अरब वर्ष पुराना ग्रेफाइट, जो की एक बायोजेनिक पदार्थ है\nऔर २) २०१५ में पश्चिमी ऑस्ट्रेलिया में ४.१ अरब वर्ष पुराने पत्थरों में मिले \"बायोटिक जीवन के अवशेष\"।\n\nक्रम-विकास जीवन की उत्पत्ति को समझाने की कोशिश नहीं करता है (इसे अबायोजेनेसिस समझाता है)। पर क्रम-विकास यह समझाता है कि प्राचीन सरल जीवन से आज का जटिल जीवन कैसे विकसित हुआ है।\nआज की सभी जातियों के बीच समानता देख कर यह कहा जा सकता है कि पृथ्वी के सभी जीवों का एक साझा पूर्वज है। इसे \"अंतिम सार्वजानिक पूर्वज\" कहते हैं। आज की सभी जातियाँ क्रम-विकास की प्रक्रिया के द्वारा इस से उत्पन्न हुई हैं।\nसभी शख़्सों के पास जीन्स के रूप में आनुवांशिक पदार्थ होता है। सभी शख़्स इसे अपने माता-पिता से ग्रहण करते हैं और अपनी संतान को देते हैं। संतानों के जीन्स में थोड़ी भिन्नता होती है। इसका कारण उत्परिवर्तन (यादृच्छिक परिवर्तनों के माध्यम से नए जीन्स का प्रतिस्थापन) और लैंगिक जनन के दौरान मौजूदा जीन्स में फेरबदल है।\nइसके कारण संताने माता-पिता और एक दूसरे से थोड़ी भिन्न होती हैं। अगर वो भिन्नताएँ उपयोगी होती हैं तो संतान के जीवित रहने और प्रजनन करने की संभावना ज्यादा होती है। इसके कारण अगली पीढ़ी के विभिन्न शख्सों के जीवित रहने और प्रजनन करने की संभावना समान नहीं होती है। फलस्वरूप जो लक्षण जीवों को अपनी परिस्थितियों के ज्यादा अनुकूलित बनाते हैं, अगली पीढ़ियों में वो ज्यादा सामान्य हो जाते हैं।\nये भिन्नताएँ धीरे-धीरे बढ़ती रहती हैं। आज देखी जाने वाली जीव विविधता के लिए यही प्रक्रिया जिम्मेदार है।\n\nअधिकांश जैनेटिक उत्परिवर्तन शख़्सों को न कोई सहायता प्रदान करते हैं, न उनकी दिखावट को बदलते हैं और न ही उन्हें कोई हानि पहुँचाते हैं। जैनेटिक ड्रिफ्ट के माध्यम से ये निष्पक्ष जैनेटिक उत्परिवर्तन केवल संयोग से आबादियों में स्थापित हो जाते हैं और बहुत पीढ़ियों तक जीवित रहते हैं। इसके विपरीत, प्राकृतिक वरण एक यादृच्छिक प्रक्रिया नहीं है क्योंकि यह उन लक्षणों को बचाती है जो जीवित रहने और प्रजनन करने के लिए जरुरी हैं।\nप्राकृतिक वरण और जैनेटिक ड्रिफ्ट जीवन के नित्य और गतिशील अंग हैं। अरबों वर्षों में इन प्रक्रियाओं ने जीवन के वंश वृक्ष की शाखाओं की रचना की है।\n\nक्रम-विकास की आधुनिक सोच १८५९ में प्रकाशित चार्ल्स डार्विन की किताब \"जीवजातियों का उद्भव\" से शुरू हुई। इसके साथ ग्रेगर मेंडल द्वारा पादपों पर किये गए अध्ययन ने अनुवांशिकी को समझने में मदद की।\nजीवाश्मों की खोज, जनसंख्या आनुवांशिकी में प्रगति और वैज्ञानिक अनुसंधान के वैश्विक नैटवर्क ने क्रम-विकास की क्रियाविधि की और अधिक विस्तृत जानकारी प्रदान की है। वैज्ञानिकों को अब नयी जातियों के उद्गम (प्रजातीकरण) की ज्यादा समझ है और उन्होंने अब प्रजातीकरण की प्रक्रिया का अवलोकन प्रयोगशाला और प्रकृति में कर लिया है। क्रम-विकास वह मूल वैज्ञानिक सिद्धांत है जिसे जीववैज्ञानिक जीवन को समझने के लिए प्रयोग करते हैं। यह कई विषयों में प्रयोग होता है जैसे आयुर्विज्ञान, मानस शास्त्र, जैव संरक्षण, मानवशास्त्र, फॉरेंसिक विज्ञान, कृषि और अन्य सामाजिक-सांस्कृतिक विषय।\n\nक्रम-विकास के मुख्य विचार संक्षेप में निम्नलिखित हैं:\n\n१९ वीं शताब्दी में प्राकृतिक इतिहास के संग्रहालय काफ़ी लोकप्रिय थे। इस दौरान यूरोपीय खोजयात्राएँ और नौसेना के अभियान बड़े संग्रहालयों के प्राकृतिक वैज्ञानिकों और संग्रहाध्यक्षों को साथ ले जाते थे। चार्ल्स डार्विन एक ग्रेजुएट थे जो प्राकृतिक इतिहास विज्ञान के विषय में शिक्षित और प्रशिक्षित थे। उनके जैसे प्राकृतिक इतिहासकार संग्रहालयों के लिए नमूनों को इकट्ठा करते थे, उनकी सूचि बनाते थे, उनका वर्णन और अध्ययन करते थे। डार्विन एचएमएस बीगल नामक जहाज पर प्राकृतिक वैज्ञानिक का काम कर रहे थे। उन्हें दुनिया भर की पाँच वर्ष की अनुसंधान यात्रा का काम सौंपा गया था। अपनी यात्राओं के दौरान उन्होंने बहुत से जीवों के नमूने एकत्रित किए और उनका निरिक्षण किया। उन्हें दक्षिणी अमरीका के तटों और नज़दीकी गैलापागोस द्वीपसमूह के विविध जीवों में ख़ास दिलचस्पी थी।\n\nडार्विन को दूर-दूर के स्थानों से नमूने एकत्रित करने और उनका अध्ययन करने से व्यापक अनुभव प्राप्त हुआ। अपने इन अध्ययनों से उन्होंने यह विचार पेश किया कि हर जाति अपने जैसे लक्षणों वाले पूर्वजों से विकसित हुई है। १९३८ में उन्होंने समझाया कि यह एक प्राकृतिक प्रक्रिया से कैसे हो सकता है। उन्होंने इस प्राकृतिक प्रक्रिया को प्राकृतिक वरण का नाम दिया।\n\nकिसी आबादी का आकार उसके परिवेश में मौजूद संसाधनों की मात्रा पर निर्भर करता है। वर्षों तक आबादी का आकार स्थिर बना रहने के लिए आबादी के आकार और उपलब्ध संसाधनों में संतुलन बना रहना जरुरी है। परिवेश जितनी संतानों को आश्रय दे सकता है, उस से अधिक पैदा होती हैं। इसके कारण किसी भी पीढ़ी के सभी शख़्स जीवित नहीं रह सकते हैं। इसलिए उत्तरजीवन के लिए जरुरी संसाधनों के लिए हमेशा एक प्रत्योगी संघर्ष बना रहता है। इस से डार्विन को एहसास हुआ की उत्तरजीवन केवल संयोग पर निर्भर नहीं करता है। उन्हें एहसास हुआ कि उत्तरजीवन शख़्सों की भिन्नताओं, या \"लक्षणों\", पर निर्भर करता है। कुछ लक्षण शख़्सों की उत्तरजीविता में सहायता करते हैं और कुछ उसमें बाधा डालते हैं। परिवेश के ज्यादा अनुकूलित शख़्स अपने कम अनुकूलित प्रतिद्वंद्वियों की तुलना में अगली पीढ़ी को ज्यादा संतानें देते हैं। जो लक्षण उत्तरजीवन और प्रजनन में बाधा डालते हैं वो कुछ पीढ़ियों के बाद लुप्त हो जाते हैं। जो लक्षण उत्तरजीवन और प्रजनन में सहायता करते हैं वो पीढ़ी दर पीढ़ी जमा होते रहते हैं। इस प्रकार शख़्सों की उत्तरजीवन और प्रजनन की असमान क्षमता के कारण धीरे-धीरे आबादियों में परिवर्तन हो जाता है।\n\nप्राणियों और पादपों में भिन्नताओं के अवलोकन प्राकृतिक वरण के सिद्धांत की बुनियाद बने। डार्विन ने देखा कि आर्किडों और कीटों में एक ख़ास साझेदारी होती है जो पादपों के परागण में मदद करती है। उन्होंने देखा कि आर्किडों में ऐसी बहुत सारी संरचनाएँ होती हैं जो कीटों को आकर्षित करती हैं, ताकि पुष्पों का पराग उनके शरीर में चिपक जाए। इस प्रकार से किट एक नर आर्किड से एक मादा आर्किड तक पराग ढोते हैं। आर्किडों की जटिल दिखावट के बावजूद, ये विशेषीकृत भाग उन्हीं मूलभूत संरचनाओं से बनते हैं जिनसे अन्य पुष्प बनते हैं। अपनी पुस्तक \"आर्किडों का निषेचन\" () में डार्विन प्रस्तावित करते हैं कि आर्किड पुष्प पहले से मौजूद पुष्प भागों से प्राकृतिक वरण की प्रक्रिया के द्वारा परिवेश के ज्यादा अनुकूलित बने हैं।\n\nडार्विन अभी अपने विचारों पर अनुसंधान और प्रयोग कर ही थे कि उन्हें एल्फ्रेड रसल वैलेस () से एक चिट्ठी मिली। इस चिट्ठी में वैलेस ने डार्विन के सिद्धांत के जैसे एक सिद्धांत का वर्णन किया था। इसके कारण दोनों ने इन सिद्धांतों का संयुक्त प्रकाशन किया। वैलेस और डार्विन दोनों जीवन के इतिहास को एक वंश वृक्ष की तरह देखते थे, जिसमें शाखाओं की नोक आज की जातियों को दर्शाती है और शाखाओं के विभाजित होने की जगह एक साझे पूर्वज को। डार्विन ने कहा कि जीवित चीज़ें रिश्तेदार हैं। इसका मतलब था कि सारा जीवन थोड़े से सरल पूर्वजों से उत्पन्न हुआ है। और यह भी संभावना थी कि सभी जीवों का एक ही पूर्वज हो।\n\nडार्विन ने प्राकृतिक वरण द्वारा क्रम-विकास के अपने सिद्धांत को १८५९ में अपनी पुस्तक \"जीवजातियों का उद्भव\" में प्रकाशित किया। उनके सिद्धांत का मतलब है कि मानव समेत सभी जीव अविराम प्राकृतिक प्रक्रियाओं की उपज हैं। इसके कारण कुछ धार्मिक गुटों ने क्रम-विकास के सिद्धांत पर आपत्ति उठाई है। इसके विपरीत वैज्ञानिक समुदाय में ९९ प्रतिशत से ज्यादा लोग इस सिद्धांत का समर्थन करते हैं।\n\nअक्सर प्राकृतिक वरण को \"स्वस्थतम की उत्तरजीविता\" का पर्याय समझा जाता है, पर ये अभिव्यक्ति १८६४ में प्रकाशित हरबर्ट स्पेंसर की पुस्तक \"जीवविज्ञान के सिद्धांत\" () से जन्मी है, जो डार्विन की किताब के पांच वर्ष बाद प्रकाशित हुई थी। \"स्वस्थतम की उत्तरजीविता\" प्राकृतिक वरण की प्रक्रिया को गलत ढंग से समझाती है क्योंकि प्राकृतिक वरण केवल उत्तरजीवन के बारे में नहीं है और हमेशा स्वस्थतम ही नहीं जीवित रहता है।\n\nडार्विन के प्राकृतिक वरण के सिद्धांत ने क्रम-विकास के आधुनिक सिद्धांत की नींव रखी। उनके अनुसंधानों और अवलोकनों ने दिखाया कि एक आबादी के शख़्स एक दूसरे से भिन्न होते हैं, इन भिन्नताओं में से कुछ भिन्नताएँ माता-पिता से मिलती हैं और प्राकृतिक वरण इन भिन्नताओं को चुनता और त्यागता है। पर वे इन भिन्नताओं का कारण नहीं बता सके। अपने से पहले के जीव वैज्ञानिकों की तरह वे समझते रहे कि आनुवांशिक लक्षण उपयोग या अनुपयोग का कारण थे, और अपने जीवन काल में ग्रहण किए गए लक्षण अपने बच्चों को दिए जा सकते हैं। उन्होंने इसके उदाहरण खोजने की कोशिश की। उन्होंने सोचा कि शुतुरमुर्ग जैसे बड़े उड़ान रहित पक्षियों की टांगें ज्यादा चलने के कारण पीढ़ी दर पढ़ी शक्तिशाली होती रही होंगी, और उनके पंख कम उड़ने के कारण पीढ़ी दर पीढ़ी कमज़ोर होते रहे होंगे।\nइस गलतफ़हमी को \"अधिग्रहित लक्षणों की आनुवांशिकता\" () कहा जाता था जो कि जीन बैप्टिस्ट लैमार्क द्वारा १८०९ में प्रस्तावित सिद्धांत \"जातियों का परिवर्तन\" () का भाग थी। १९ वीं शताब्दी के अंत में यह सिद्धांत को लैमार्कवाद कहलाता था। डार्विन ने जीवन काल में ग्रहण किए गए लक्षणों की आनुवांशिकता समझाने के लिए पैनजेनेसिस () नाम का एक असफल सिद्धांत प्रस्तावित किया। १८८० के दशक में ऑगस्ट वीस्मान () के प्रयोगों ने दिखाया कि अपने जीवन काल में ग्रहण किए गए लक्षण बच्चों को नहीं दिए जा सकते हैं। इसके कारण कुछ समय में लैमार्कवाद को त्याग दिया गया।\n\nनए लक्षण माता-पिता द्वारा संतानों को कैसे दिए जाते हैं, इसका उत्तर आनुवांशिकी पर ग्रेगर मेंडल के अग्रणी कार्य से मिला। मटर के पौधों की कई पीढ़ियों पर किए गए उनके प्रयोगों ने साबित किया कि माता और पिता में सेक्स कोशिकाओं के गठन के समय आनुवांशिक जानकारी विभाजित हो जाती है और निषेचन के समय माता और पिता से मिली जानकारी यादृच्छिक ढंग से जुड़ जाती है। इसकी तुलना ताश के पत्तों से की जा सकती है जहाँ किसी जीव को आधे पत्ते माता से यादृच्छिक ढंग से मिलते हैं और बाकि आधे पिता से यादृच्छिक ढंग से। मेंडल ने इस जानकारी को फैक्टर्स () कहा, पर बाद में जीन () नाम ज्यादा प्रचलित हो गया। जीन आनुवांशिकी की मूल इकाई है। इनमें वह जानकारी होती है जो जीव के शारीरिक विकास और व्यवहार को निर्देशित करती है।\n\nजीन डीएनए से बनते हैं। डीएनए एक लंबा अणु है जो न्युक्लियोटाइड () कहलाए जाने वाले छोटे अणुओं से बनता है। आनुवांशिक जानकारी डीएनए में न्युक्लियोटाइडों की शृंखला के रूप में संग्रहित होती है। डीएनए की तुलना एक लेख से की जा सकती है जिसमें न्युक्लियोटाइड वर्णों का काम करते हैं। जिस प्रकार वर्णों की शृंखला से एक बना लेख जानकारी को संग्रहित करता है, उसी प्रकार न्युक्लियोटाइडों की शृंखला से बना डीएनए आनुवांशिक जानकारी को संग्रहित करता है। जीन डीएनए की वर्णमाला के वर्णों (न्युक्लियोटाइड) से बने निर्देश होते हैं। सभी जीन मिलकर एक \"निर्देश पुस्तिका\" के जैसे होते हैं जिसमें एक जीव को बनाने और काम कराने की सारी जानकारी होती है। डीएनए में लिखे गए इन निर्देशों का उत्परिवर्तन के कारण बदलना आबादी की जैनेटिक भिन्नता को बढ़ता है। डीएनए (और अतः जीन) केशिकाओं के अन्दर क्रोमोज़ोमों () में होता है। निषेचन के समय माता-पिता से मिले क्रोमोजोमों के यादृच्छिक मिश्रण से संतान को जीनों का अद्वितीय संयोजन मिलता है।\nलैंगिक जनन के दौरान जीनों का यह यादृच्छिक मिश्रण भी आबादी की जैनेटिक भिन्नता को बढ़ता है। आबादी की जैनेटिक भिन्नता किसी दूसरी आबादी के साथ प्रजनन करने से भी बढ़ती है। इस कारण आबादी में वो जीन आ सकते हैं जो उसमें पहले से मौजूद नहीं थे।\n\nक्रम-विकास एक यादृच्छिक प्रक्रिया नहीं है। हालांकि डीएनए में उत्परिवर्तन यादृच्छिक ढंग से होता है, पर प्राकृतिक वरण यादृच्छिक प्रक्रिया नहीं है, उत्तरजीवन और प्रजनन की संभावना परिवेश पर निर्भर करती है। क्रम-विकास अरबों वर्षों के त्रुटिपूर्ण प्रतिलिपिकरण पर प्राकृतिक वरण का परिणाम है। क्रम-विकास का परिणाम बख़ूबी रचा गया जीव नहीं होता है। प्राकृतिक वरण का परिणाम अपने मौजूदा परिवेश के अनुकूलित जीव होते हैं। क्रम-विकास किसी परम लक्ष्य की तरफ प्रगति नहीं है। क्रम-विकास ज्यादा विकसित, ज्यादा बुद्धिमान या ज्यादा जटिल जीव बनाने का प्रयास नहीं करता है।\nउदाहरण के लिए, पिस्सू (पंखहीन परजीवी) बिच्छू मक्खी () कहलाए जाने वाले एक पंखों वाले जीव के वंशज हैं, और अजगरों (जिन्हें अब पैरों की जरुरत नहीं है) में अभी भी नन्ही संरचनाएँ होती हैं जो उनके पूर्वजों के पिछले पैरों के अवशेष हैं।\n\nपरिवेश में तीव्र परिवर्तन आम तौर पर अधिकतम जातियों को विलुप्त कर देता है।\nपृथ्वी पर रही ९९ प्रतिशत से अधिक जातियाँ विलुप्त हो चुकी हैं।\nपृथ्वी पर जीवन की शुरुवात के बाद से पांच प्रमुख सामूहिक विलुप्तियाँ हो चुकी हैं। इनके कारण जातियों की विविधता में बड़ी और आकस्मिक गिरावट हुई है। इन में सबसे ताज़ा क्रीटेशस-पैलियोजीन विलुप्ति घटना है, जो ६.६ करोड़ वर्ष पूर्व हुई थी।\n\nजैनेटिक ड्रिफ्ट () एक जाति की आबादियों में एलीलों () की आवृति के बदलने को कहते हैं। एलील किसी जीन के विभिन्न रूपांतरों को कहते हैं। ये बालों का रंग, त्वचा का रंग, आंखों का रंग, रक्त प्रकार आदि निर्धारित करते हैं। जैनेटिक ड्रिफ्ट आबादी में नए एलील नहीं लाती है, पर ये किसी एलील को आबादी से हटा कर जैनेटिक विविधता को कम कर सकती है। जैनेटिक ड्रिफ्ट एलीलों के यादृच्छिक चयन से होती है। चयन सही मायने में यादृच्छिक तब होता है जब उस पर कोई बाहरी बल प्रभाव नहीं डालता है। उदाहरण के लिए, समान माप और भार पर भिन्न रंगों के कंचों से भरे एक अपारदर्शी थैले से कुछ कंचे निकालना एक यादृच्छिक चयन है। कोई शख़्स अपने एलील अपने बच्चों को दे पाएगा या नहीं, ये उसके जीवित रहने पर निर्भर करता है जिसमें संयोग भी भूमिका निभाता है। संयोग (यादृच्छिक चयन) के कारण आबादी में एलिलों की आवृति के बदलने की इस प्रक्रिया को जैनेटिक ड्रिफ्ट कहते हैं।\n\nजैनेटिक ड्रिफ्ट बड़ी आबादियों की तुलना में छोटी आबादियों पर ज्यादा प्रभाव डालती है।\n\nहार्डी-वेनबर्ग नियम कहता है कि हार्डी-वेनबर्ग साम्यवस्था () में होने वाली एक बड़ी आबादी में पीढ़ियों के साथ एलीलों की आवृति नहीं बदलेगी।\nमगर एक पर्याप्त आकार की आबादी का इस साम्यवस्था में पहुंचना असंभव है क्योंकि इस साम्यवस्था में पहुंचने के लिए ये पांच चीजें जरुरी हैं। १) आबादी का आकार अनंत होना चाहिए। २) उत्परिवर्तन की दर शून्य प्रतिशत होनी चाहिए, क्योंकि उत्परिवर्तन एलीलों को बदल सकता है या नए एलील बना सकता है। ३) आबादी से या में प्रव्रजन नहीं होना चाहिए, क्योंकि आबादी में आने वाले या आबादी को छोड़ने वाले शख़्स एलीलों की आवृति को बदल सकते हैं। ४) आबादी पर कोई चयनात्मक दबाव नहीं होने चाहिए, अर्थात किसी शख़्स के उत्तरजीवन या प्रजनन की संभावना दूसरों से ज्यादा नहीं होनी चाहिए। ५) समागम पूरी तरह से यादृच्छिक होना चाहिए, जहाँ सभी नर (या कुछ स्थितियों में मादा) बराबर आकर्षक साथी हों। यह एलिलों की सही मायने में यादृच्छिक मिलावट सुनिश्चित करता है।\n\nहार्डी-वेनबर्ग साम्यवस्था में आबादी ताश के पत्तों के एक डेक के अनुरूप है; डेक को चाहे जितनी बार फेंटा जाए, उसमें न कोई नया पत्ता आएगा और न कोई पत्ता निकलेगा। यहाँ आबादी में एलीलों की तुलना डेक के पत्तों से की गई है।\n\nआबादी बोतलनैक () पर्यावरण की घटनाओं के कारण किसी जाति की आबादी के तेजी से कम हो जाने को कहते हैं।\nएक सही मायने में यादृच्छिक आबादी बोतलनैक किसी एलील का पक्ष नहीं लेता है; अर्थात यह यादृच्छिक होता है कि कौन से शख़्स जीवित रहेंगे। एक बोतलनैक आबादी की जैनेटिक विविधता को कम या खत्म कर सकता है। इसके बाद की जैनेटिक ड्रिफ्ट आबादी की जैनेटिक विविधता को और कम कर सकती है। जैनेटिक विविधता की कमी आबादी को अन्य चयनात्मक दबावों के जोखिम में डाल सकती है।\n\nआबादी बोतलनैक का एक उदाहरण \"उत्तरी एलीफैंट जलव्याघ्र\" है। १९ वीं के अत्याधिक शिकार के कारण उत्तरी एलीफैंट जलव्याघ्रों की आबादी तीस शख़्सों से कम हो गई थी। संरक्षण के कारण इन की आबादी एक लाख से ज्यादा हो गई है और लगातार बढ़ रही है। पर आबादी बोतलनैक के प्रभाव साफ़ दिखाई देते हैं। आबादी में जैनेटिक विविधता के अभाव में इन जलव्याघ्रों को रोगों से काफी खतरा है और आनुवांशिकी विकार होने की बहुत संभावना है।\n\nसंस्थापक का प्रभाव () तब होता है जब आबादी की एक छोटी टोली बाकी आबादी से अलग होकर एक नई आबादी बन जाती है। अक्सर इसका कारण भौगोलिक अलगाव होता है। इस नई आबादी में एलिलों की आवृति अक्सर पुरानी आबादी से अलग होती है। अगली पीढ़ियों की जैनेटिक बनावट संस्थापकों की जैनेटिक बनावट पर निर्भर करेगी जो पुरानी आबादी से अलग होगी।\n\nसंस्थापक के प्रभाव का एक उदाहरण अमिष () लोगों के १७४४ के पेन्सिलवेनिया देशान्तरण से मिलता है। अमिषों की पेन्सिलवेनिया की कालोनी के दो संस्थापकों में एलिस–वैन क्रेवेल्ड संलक्षण () के रीसैसिव एलील () थे। अमिष लोगों की अपने समुदाय के बाहर शादी न करने की प्रथा के कई पीढ़ियों तक चलने के कारण उन में एलिस–वैन क्रेवेल्ड संलक्षण की आवृति बाकी आबादी से काफ़ी ज्यादा है।\n\n\n", "id": "672425", "title": "क्रम-विकास से परिचय"}
