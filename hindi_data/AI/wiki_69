{"url": "https://hi.wikipedia.org/wiki?curid=222466", "text": "समोआ\n\nसमोआ, यानि आदिवासी भील आधिकारिक रूप से स्वतंत्र समोआ राज्य, को पहले पश्चिमी समोआ और जर्मन समोआ के रूप में जाना जाता था, जो दक्षिणी प्रशांत महासागर के समोआई द्वीप के पश्चिमी भाग में एक शासित देश है। यह न्यूजीलैंड से 1962 में स्वतंत्र हुआ। समोआ के दो मुख्य द्वीपों में उपोलु और सवाई'इ, पोलीनेशिया में सबसे बड़े द्वीपों में एक, हैं। राजधानी शहर एपिया और फलेओलो अंतर्राष्ट्रीय हवाई अड्डा उपोलु के द्वीप पर स्थित हैं।\n\n15 दिसम्बर 1976 को समोआ को संयुक्त राष्ट्र संघ में शामिल किया गया। समोआवासियों के समुद्री कार्य संबंधी योग्यता के कारण 20वीं सदी से पहले यूरोपीय खोजकर्ताओं द्वारा अमेरिकी समोआ सहित पूरे द्वीप समूह को \"नाविकों का द्वीप\" कहा जाता था।\n\n2500 और 1500 ई.पू. के बीच दक्षिण-पूर्वी और मेलानेशिया से पूर्व की ओर लपिता विस्तार की अवधि के दौरान ऑस्ट्रोनेशियन पूर्वजों से समोआईयों की पैदाईश हुई है। 2003 और उसके बाद से पाए जाने वाले नए वैज्ञानिक प्रमाण और कार्बन डेटिंग के निष्कर्षों के कारण समोआईयों की पैदाईश का इन दिनों पुनर्मूल्यांकन किया जा रहा है।\n\nपूर्वी लपिता बस्तियों के बीच अंतरंग सामाजिक-सांस्कृतिक व आनुवंशिक संबंध कायम थे और पुरातात्विक रिकॉर्ड मौखिक परंपरा तथा देशी वंशावलियों का समर्थन करते हैं, जो अंतर-द्वीपीय समुद्र यात्रा और प्रागैतिहासिक समोआईयों, फिजिवासियों तथा टोंगनों के बीच अंतर्विवाह के संकेत देते हैं।\n\n18वीं सदी के आरंभ में यूरोपीयों के साथ संपर्क शुरू हुआ। एक हौलैंडवासी जैकोब रोग्गेवीन (1659-1729), 1722 में समोआई द्वीपों को देखने वाला पहला ज्ञात यूरोपीय था। इसके बाद लुईस-एंटोनी डि बुगैनविल्ले (1729–1811) नामक एक फ्रांसिसी अन्वेषक ने यहां की यात्रा की, जिसने 1768 में उनका नाम \"नाविकों का द्वीप\" रखा. 1830 के दशक से पहले संपर्क सीमित था, उस दशक से अंग्रेज मिशनरी और व्यापारी यहां पहुंचने लगे.\n\nसमोआ में मिशन का काम 1830 के दशक के अंत में लंदन मिशनरी सोसाइटी के जॉन विलियम्स द्वारा शुरू हुआ, जो द कूक आयलैंड्स और ताहिती से सपापाली'इ आये. उस समय तक, समोआईयों की छवि बर्बर और जंगी की बन गयी थी, क्योंकि स्थानीय निवासियों तथा फ्रांसिसी, ब्रिटिश, जर्मन व अमेरिकी बलों के बीच हिंसक झड़पें हुईं. इन बलों ने उन्नीसवीं सदी के अंत तक समोआ को कोयला-चालित जहाज़ों के लिए एक ईंधन भरने के स्टेशन तथा व्हेल के शिकार के लिए उपयुक्त माना था।\n\nविशेष रूप से जर्मन ने समोआई द्वीपों पर बड़ी व्यावसायिक दिलचस्पी दिखानी शुरू की, खासकर उपोलु द्वीप पर जहां जर्मन कम्पनियों ने कोपरा और कोको फली के प्रसंस्करण पर एकाधिकार जमा रखा था; संयुक्त राज्य अमेरिका ने अपने दावे पेश किये और बहुत ही स्पष्ट रूप से तुतुइला और मनु'आ द्वीपों (जो बाद में अमेरिकी समोआ के रूप में औपचारिक तौर से संयुक्त राज्य अमेरिका में मिला लिए गये) के स्थानीय देशी सरदारों के साथ एक गठबंधन बना लिया।\n\nब्रिटेन ने भी ब्रिटिश व्यापार उद्यम, बंदरगाह अधिकारों और वाणिज्य दूतावास कार्यालय की रक्षा के लिए सेना को भेजा. इसके बाद वहां आठ वर्षों तक गृह युद्ध चला, जिसमें प्रत्येक तीनों शक्तियों ने युद्धरत समोआई दलों को हथियार, प्रशिक्षण और कुछ मामलों में यहां तक कि लड़ाकू सैनिकों की भी आपूर्ति की. तीनों ने एपिया बंदरगाह में युद्धपोत भेजा और एक बड़े पैमाने का युद्ध अवश्यंभावी लगने लगा, लेकिन एक एक भारी तूफान ने युद्धपोतों को क्षतिग्रस्त या नष्ट कर दिया, इससे सैन्य संघर्ष समाप्त हुआ।\n\nबीसवीं सदी के आरंभ में, त्रिपक्षीय सम्मेलन ने समोआई द्वीपों को दो भागों में विभक्त कर दिया: पूर्वी द्वीप समूह संयुक्त राज्य अमेरिका का एक क्षेत्र बन गया (1900 में तुतुइला द्वीप और 1904 में औपचारिक रूप से मनु'आ) और अब इसे अमेरिकी समोआ के रूप में जाना जाता है; जब ब्रिटेन ने समोआ से अपने सारे दावे वापस ले लिये और टोंगा तथा सोलोमन द्वीपों के कुछ क्षेत्रों और पश्चिम अफ्रीका से जर्मन अधिकारों की समाप्ति को स्वीकार कर लिया गया तब जमीन का कहीं बड़ा हिस्सा पश्चिमी द्वीप समूह जर्मन समोआ के नाम से जाना जाने लगा.\n\nपहले जर्मन गवर्नर विल्हेम सोल्फ़ थे, जो बाद में इंपीरियल जर्मनी के उपनिवेशों के लिए सेक्रेटरी बनकर चले गये। ब्रिटेन द्वारा न्यूजीलैंड से अपने \"महान व अत्यावश्यक साम्राज्य की सेवा\" करने के अनुरोध के बाद, 29 अगस्त 1914 को उपोलु में न्यूजीलैंड की सेना निर्विरोध जा उतरी और जर्मन अधिकारियों से नियंत्रण जब्त कर लिया गया।\n\n1912 में, एक बदलाव यह हुआ कि जर्मन प्रशासन ने जाहिरा तौर पर सरकार में स्थानीय भागीदारी की एकरूपता को कायम करके समोआ राजनीति में परंपरागत शक्तियों के साथ तालमेल बिठाने के अपने दीर्घकालिक लक्ष्य को हासिल कर लिया। \"तुपु\" या यहां तक कि \"अल्ली सिली\" नामक पदवी नहीं रही, बल्कि उनके स्थान पर दो \"फौतुआ\" नियुक्त किये गये। तुमुआ और पुले एक समय के लिए मौन थे; भूमि और स्वत्वाधिकार को प्रभावित करने वाले मामलों पर सभी निर्णय राज्यपाल के नियंत्रण में थे। प्रक्रिया को पूरा करने के लिए, सारे समोआ के लिए \"फा'अलुपेगा\" को संशोधित किया गया था। कम से कम 19वीं सदी के अंत से (और शायद उससे भी अधिक देर से), \"फा'अलुपेगा\" जो राष्ट्रीय स्तर पर स्वीकार किया गया, इस प्रकार था:\n\n\"\"तुलोउना ए तुमुआ मा पुले (Tulouna a Tumua ma Pule)\", \n\"तुलोउना ए इतु'आउ मा अलातुआ (Tulouna a Itu’au ma Alataua)\", \n\"तुलोउना ए ऐगा-इ-ले-ताई (Tulouna a Aiga-i-le-Tai)\", \n\"मा ले वा'आ-ओ-फोनोती (Ma le Va’a-o-Fonoti)\", \n\"तुलोउना ए तमा मा ए लातोऊ ऐगा (Tulouna a Tama ma a latou aiga)\" \n\"पो'ओ ऐगा मा ए तमा लातोऊ (Po’o aiga ma a latou tama)\" \".\n\nयह \"फा'अलुपेगा\" सबसे पहले अपने प्रवक्ताओं - तुमुआ मा पुले, इतु'आउ मा अलाताऊ, ऐगा-इ-ले, मा ले वा'आ-ओ-फोनोती - के माध्यम से समुआ के प्रमुख जिलों के अधिकार और पहचान को मान्य करता है और ये सर्वोच्च उपाधियां जो इन समूहों द्वारा प्रदान की गयी थीं। समोआ के महान अधिकतम वंश समूहों और उनके \"बेटों\", जिन्हें सर्वोच्च उपाधि के लिए चुना गया, की पहचान के साथ यह समाप्त हुआ।\n\nजर्मन समोआ के नए \"फा'अलुपेगा\" के लिए स्पष्टतया जरुरी था कि मालिएतोआ तानुनाफिली और तुपुआ तमासेसे को शपथ दिलाई जाय और इस तरह समोआ के ऐतिहासिक \"फा'अलुपेगा\" की जगह लाया गया नया \"फा'अलुपेगा\" निम्नलिखित है:\n\n\"\"तुलोउना ए लाना मैएसितेते ले कैसा ओ ले तुपु मामलू ओ लो ततोऊ मालो कसिअलिका आओआओ (Tulouna a lana Maiesitete le Kaisa o le tupu mamalu o lo tatou malo kasialika aoao).\" \n\"तुलोउना ए लाना अफिओगा ले कोवाना कसिअलिका ओ ले सुई ओ ले कैसा इ समोआ नेई (Tulouna a lana afioga le kovana kasialika o le sui o le kaisa I Samoa nei).\" \n\"सुसु माई मालिएतोआ, अफियो माई तुपुआ (Susu mai Malietoa, Afio mai Tupua)\" \n\"उआ फा'अमानातुइआना एई ऐगा ए लुआ इ ओ ओउलुआ तोफिगा कसिअलिका ओ ले फौतुआ (Ua fa’amanatuiana ai aiga e lua I o oulua tofiga Kasialika o le Fautua).\" \n\"तुलोउना ए ले वसेगा ए फैपुले कसिअलिका ओ ए लागोलागो मलोसी इ ले मालो (Tulouna a le vasega a Faipule Kasialika o e lagolago malosi I le Malo).\" \n\"अफिफियो माई ले नोफो ए वसेगा ओ तोफिगा कसिअलिका ओ ए उसु फिता इ ले तौतुआ इ ले मालो (Afifio mai le nofo a vasega o tofiga Kasialika o e usu fita I le tautua I le malo)\" \".\nप्रथम विश्व युद्ध के अंत से 1962 तक, लीग ऑफ़ नेशन्स के माध्यम से न्यासिता के तहत एक श्रेणी सी अधिदेश के रूप में न्यूजीलैंड ने समोआ का नियंत्रण किया। दो बड़ी घटनाओं के लिए न्यूजीलैंड प्रशासकों की एक श्रृंखला जिम्मेदार रही. पहली घटना में, समोआई आबादी का लगभग पांचवां भाग 1918-1919 के बीच इन्फ्लुएंजा की महामारी का शिकार बना. 1919 में महामारी की जांच कर रही द रॉयल कमीशन ऑफ़ इंक्वायरी ने निष्कर्ष निकाला कि 7 नवम्बर 1918 को ऑकलैंड से आये 'एसएस तलुने' के आगमन [जिसे न्यूजीलैंड प्रशासन द्वारा संगरोध के उल्लंघन में लंगर डालने की अनुमति दी गयी थी] से पहले पश्चिमी समोआ में कोई निमोनिया इन्फ्लूएंजा नहीं था; इस जहाज के आगमन के सात दिनों के अंदर उपोउ में इन्फ्लूएंजा महामारी बन गया और फिर तेजी से पूरे देश में फैलता चला गया।\nदूसरी बड़ी घटना मऊ (जिसका शब्दशः अनुवाद है \"प्रभावशाली संघटित अभिमत\") द्वारा शुरुआत में शांतिपूर्ण विरोध से आरंभ हुई, यह एक ऐसा अहिंसक लोकप्रिय आन्दोलन था जिसकी शुरुआत सवाई'इ पर 1900 के दशक के आरंभ में हुई थी और जिसका नेतृत्व सोल्फ़ द्वारा अपदस्थ एक वक्ता प्रमुख लौआकी नमुलाऊलु ममोए द्वारा किया गया था। 1909 में, लौआकी को सायपन निर्वासित किया गया और 1915 में समोआ वापस आते समय उनकी मृत्यु हो गयी।\n\n1918 तक, न्यूजीलैंड प्रशासक लगभग 38,000 समोआईयों और 15,000 यूरोपीयों की आबादी को शासित किया करते थे। 1920 के दशक के अंत तक, न्यूजीलैंड प्रशासन द्वारा द्वारा समोआई जनता के साथ दुर्व्यवहार के दौरान औपनिवेशिक शासन के खिलाफ प्रतिरोध आंदोलन को व्यापक समर्थन मिलने लगा. मऊ नेताओं में एक थे ओलाफ फ्रेडरिक नेल्सन, जो आधे समोआई और आधे स्वीडिश व्यापारी थे। नेल्सन को अंततः 1920 के दशक के अंत में और 1930 के दशक के आरंभ में निर्वासित कर दिया गया, लेकिन उन्होंने आर्थिक और राजनीतिक रूप से संगठन की सहायता करना जारी रखा. मऊ के अहिंसक दर्शन का अनुसरण करते हुए नवनिर्वाचित नेता श्रेष्ठ प्रमुख तुपुआ तमासेसे लीलोफी ने 28 दिसम्बर 1929 को एपिया शहर में अपने अनुयायियों का वर्दीधारी मऊ के शांतिपूर्ण प्रदर्शन में नेतृत्व किया।\n\nन्यूजीलैंड पुलिस ने प्रदर्शन के नेताओं में से एक को गिरफ्तार करने का प्रयास किया। जब इसका विरोध हुआ तब पुलिस और मऊ के बीच एक संघर्ष की शुरुआत हुई. अधिकारियों ने भीड़ पर अंधाधुंध गोलीबारी शुरू कर दी और इस प्रदर्शन के लिए तैयार किये गये एक लेविस मशीन गन का इस्तेमाल भीड़ को तितर-बितर करने के लिए किया गया। प्रमुख तमासेसे जब मऊ प्रदर्शनकारियों को शांत करने और उन्हें व्यवस्थित करने की कोशिश कर रहे थे तब पीछे से गोली मार कर उनकी ह्त्या कर दी गयी। वे चीख रहे थे \"शांति, समोआ\". बंदूकों की गोली और पुलिस के डंडे से उस दिन और भी दस लोग मारे गये और लगभग 50 लोग घायल हुए.\n\nवो दिन समोआ में काले शनिवार के नाम से जाना जाता है। मऊ बढ़ता गया, दृढ़तापूर्वक अहिंसक बना रहा और एक अत्यंत प्रभावशाली महिलाओं की शाखा भी इसमें शामिल कर ली गयी। समोआई जनता के लगातार प्रयासों से अंततः पश्चिमी समोआ को 1962 में स्वतंत्रता प्राप्त हुई और उसने न्यूजीलैंड के साथ एक मैत्री संधि पर हस्ताक्षर किए. प्रशांत महासागरीय देशों में समोआ पहला देश था जिसे सबसे पहले स्वतंत्रता प्राप्त हुई. 2002 में, समोआ की यात्रा पर गयीं न्यूजीलैंड की प्रधानमंत्री हेलेन क्लार्क ने इन दो घटनाओं में न्यूजीलैंड की भूमिका के लिए औपचारिक रूप से माफी मांगी.\n\nजुलाई 1997 में, संविधान संशोधन करके देश का नाम \"पश्चिमी समोआ\" से \"समोआ\" किया गया। संयुक्त राज्य अमेरिका के क्षेत्र अमेरिकी समोआ ने इस कदम का विरोध किया, उसने दृढ़तापूर्वक कहा कि इस परिवर्तन से उसकी अपनी पहचान का ह्रास होगा. स्वतंत्र राज्य समोआ तथा इसके निवासियों के वर्णन के लिए अमेरिकी समोआई अभी भी \"पश्चिमी समोआ\" और \"पश्चिमी समोआई\" शब्दावलियों का इस्तेमाल करते हैं।\n\nहालांकि दोनों समोआई भाषा तथा नस्ल के मामले में एक हैं, लेकिन हाल में उनकी संस्कृतियों ने अलग-अलग रास्ते अपना लिए हैं; अमेरिकी समोआई अक्सर ही हवाईई और संयुक्त राज्य अमेरिका की मुख्य भूमि के प्रवास में चले जा रहे हैं और अमेरिकी फुटबॉल तथा बेसबॉल खेलने जैसी अनेक अमेरिकी प्रथाओं को अपना रहे हैं। पश्चिमी समोआईयों की प्रवृत्ति न्यूजीलैंड के प्रवास की है, जिनके प्रभाव ने पश्चिमी द्वीपों में रग्बी और क्रिकेट को अधिक लोकप्रिय बना दिया है। यात्रा लेखक पॉल थेरौक्स ने कहा कि समोआ और अमेरिकी समोआ के समाजों में उल्लेखनीय अंतर हैं।\n\n7 सितंबर 2009 से सरकार ने मोटर चालकों के लिए ड्राइविंग दिक् विन्यास को बदल दिया है और अब समोआवासी सड़क की बायीं ओर से गाड़ी चलाया करते हैं। इससे क्षेत्र के कई अन्य देशों की पंक्ति में समोआ आ गया है। हाल के वर्षों में और 21वीं सदी में समोआ ऐसा पहला देश है जिसने बायीं ओर से गाड़ी चलाना शुरू किया।\n\n1960 का संविधान, जो औपचारिक रूप से न्यूजीलैंड से स्वतंत्र होने के साथ 1962 में लागू हुआ, संसदीय जनतंत्र की ब्रिटिश प्रणाली पर आधारित है, जिसे समोआई प्रथाओं के मद्देनजर संशोधित किया गया है। समोआ के राष्ट्रीय आधुनिक सरकार को 'मालो' के रूप में उल्लिखित किया जाता है। देश के चार सर्वोच्च स्थान प्राप्त बड़े प्रमुखों में से एक फिआमे मता'अफा फौमुइना मुलिनु'उ द्वितीय समोआ के प्रथम प्रधानमंत्री बने.\nदो अन्य बड़े प्रमुखों को जीवन भर के लिए स्वतंत्रता के समय देश का संयुक्त प्रमुख नियुक्त किया गया। तुपुआ तमासेसे मेया'ओले, जिनकी मृत्यु 1963 में हुई, के बाद मालिएतोआ तानुमाफिली द्वितीय 11 मई 2007 को अपनी मृत्यु के दिन तक राज्य के प्रमुख बने रहे, उसके बाद उस राज्य में संवैधानिक राजशाही की जगह गणतंत्र की स्थापना की गयी। राज्य के अगले प्रमुख तुईआतुआ तुपुआ तमासेसे एफ़ी का चुनाव 17 जून 2007 को विधायिका द्वारा 5 वर्ष के तय कार्यकाल के लिए किया गया।\n\nएकसदनी विधायिका (फोनो) में 49 सदस्य होते हैं जिनका कार्यकाल 5 वर्षों का होता है। सजातीय समोआईयों द्वारा क्षेत्रीय जिलों से सैंतालीस को निर्वाचित किया जाता है; और बाक़ी दो का चुनाव गैर-समोआईयों द्वारा होता है, अलग मतदाता सूची से कोई मुख्य संबद्धता के बिना. सार्वभौमिक मताधिकार को 1990 में विस्तारित किया गया, लेकिन समोआई सीटों से चुनाव के लिए सिर्फ प्रमुख (मताई) ही खड़े हो सकते हैं। देश में 25,000 से अधिक मताई हैं, जिनमें लगभग 5% महिलाएं हैं। फोनो में बहुमत से प्रधानमंत्री को चुना जाता है और सरकार बनाने के लिए राष्ट्र के प्रमुख द्वारा उनकी नियुक्ति होती है। प्रधानमंत्री की पसंद के 12 कैबिनेट पदों की नियुक्ति राष्ट्र प्रमुख द्वारा होती है, जो फोनो के सतत विश्वास का मामला है।\n\nसमोआ की राजनीति में प्रख्यात महिलाओं में समोआ के प्रथम प्रधानमंत्री की पत्नी और लोटोफागा निर्वाचन क्षेत्र की स्व. लौलु फेटुईमलेमौ मता'अफा (1928-2007) शामिल हैं। उनकी बेटी फिआमे नाओमी मता'अफा एक सर्वोच्च प्रमुख और लंबे समय से कैबिनेट की सदस्य हैं। राजनीति में अन्य महिलाओं में शामिल हैं समोआई विद्वान और प्रख्यात प्राध्यापक आइओनो फनाफी ले तागालोया, वक्ता-प्रमुख मतातुमुआ मैमोअना और वर्तमान संचार व प्रौद्योगिकी मंत्री सफुनेइतु'उगा पा'अगा नेरी.\n\nन्यायिक प्रणाली अंग्रेजी सामान्य विधि और स्थानीय प्रथाओं पर आधारित है। समोआ का सर्वोच्च न्यायालय उच्चतम न्यायाधिकार क्षेत्र की अदालत है। इसके मुख्य न्यायाधीश की नियुक्ति प्रधानमंत्री की सिफारिश पर राष्ट्र प्रमुख द्वारा की जाती है।\n\nग्यारह \"इतुमालो\" (राजनीतिक जिले) से समोआ बना है। इन पारंपरिक ग्यारह जिलों की स्थापना यूरोपीय आगमन से पहले हुई थी। प्रत्येक जिले की अपनी संवैधानिक बुनियाद (फावाए) है, जो हर जिले के फालुपेगा (पारंपरिक अभिवादन) में पायी जाने वाली उपाधि पूर्ववर्तिता की परंपरागत व्यवस्था पर आधारित है।\n\nप्रत्येक जिले के मुख्यालय गांव अन्य जिम्मेदारियों के साथ-साथ जिला का प्रशासन चलाते हैं और जिला के मामलों को समन्वित करते हैं और प्रत्येक जिला की सर्वोच्च उपाधि प्रदान करते हैं। उदाहरण के लिए, अ'आना जिला का मुख्यालय लेउलुमोएगा में है। अ'आना की सर्वोच्च उपाधि टुइआ'आना है। वक्ता समूह जो यह उपाधि प्रदान करता है - फलेइवा (नौ का घर) - उसका केंद्र लेउलुमोएगा ही है। अन्य जिलों में भी यही बात लागू होती है। तुअमसागा जिले में, जिला की सर्वोच्च उपाधि - मालिएतोआ खिताब - फाले तुअमसागा द्वारा प्रदानकी जाती है, जो अफ़गा में स्थित है।\n\nअंतरराष्ट्रीय दिनांक रेखा के पूरब और भूमध्य रेखा के दक्षिण में यह देश स्थित है, तथा हवाई और न्यूजीलैंड के बीचो-बीच प्रशांत महासागर के पोलिनेशियाई क्षेत्र में पड़ता है। कुल भूमि क्षेत्र 2,934 किमी² (1,133 वर्ग मील) है (अमेरिका के रोड़े द्वीप से जरा-सा छोटा है), इसमें उपोलु और सवाई दो बड़े द्वीप हैं जिनके हिस्से में कुल भूमि क्षेत्र का 99% आता है और आठ छोटे टापू हैं।\n\nइनमें तीन टापू अपोलिमा जलडमरूमध्य में (मनोनो द्वीप, अपोलिमा और नु'उलोपा), चार टापू उपोलु के पूर्वी छोर के अलेइपता द्वीप में (नु'उतेले, नु'उलुआ, नमुआ और फनुअतापू) और नु'उसेफे द्वीप (0.01 किमी² - 2½ एकड़ से कम क्षेत्र और उपोलु के गांव \"वओवा\" के दक्षिणी तट से लगभग 1.4 कि॰मी॰ (0.9 मील) शामिल हैं। मुख्य द्वीप उपोलु समोआ आबादी के लगभग तीन-चौथाई का घर है, जिसकी राजधानी एपिया शहर में है।\n\nजलवायु भूमध्यवर्ती/बरसाती है, औसत वार्षिक तापमान 26.5° सेंटीग्रेड (79.7° फॉरेनहाईट) है और नवंबर से अप्रैल तक वर्षा का मौसम होता है। समोआ द्वीपों में सवाई सबसे बड़ा द्वीप है और न्यूजीलैंड के उत्तरी, दक्षिणी और स्टीवर्ट द्वीप तथा हवाई द्वीप के हवाई और माउइ के बाद पोलिनेशियाई द्वीप का छठा बड़ा द्वीप है। सवाई की आबादी 42,000 है।\n\nज्वालामुखी घटना द्वारा समोआ द्वीपों की पैदाईश हुई, जिसके स्रोत का मुख्य केंद्र समोआ है जो कि मेंटल प्लम का संभावित परिणाम है। जबकि सभी द्वीप ज्वालामुखी से उत्पन्न हैं, लेकिन समोआ के पश्चिमी छोर पर स्थित सवाई ही अकेला ऐसा द्वीप है जहां सक्रिय ज्वालामुखी है, हाल में माउंट मतावानु में (1905–1911), मता ओ ले अफ़ी (1902) और मउगा अफ़ी (1725) में ज्वालामुखी फट चुकी हैं। समोआ में उच्चतम बिन्दु है माउंट सिलिसिली, जिसकी ऊंचाई 1,858 मीटर (6,096 फुट) है। सलेऔला लावा क्षेत्र सवाई के मध्य-उत्तरी तट पर अवस्थित है, जो माउंट मतावानु के ज्वालामुखी के विस्फोट का परिणाम है, जो 50 किमी² (20 वर्ग मील) का ठोस लावा छोड़ गया।\n\nदेश की मुद्रा है समोआई टाला (tālā) है, जो समोआ के सेंट्रल बैंक द्वारा जारी और विनियमित की जाती है। \nसमोआ की अर्थव्यवस्था पारंपरिक रूप से कृषि और स्थानीय स्तर पर मछली पकड़ने पर निर्भर रही है। आधुनिक समय में, विकास मदद, विदेश से पारिवारिक सदस्यों द्वारा भेजी गयी रकम और कृषि-उत्पाद का निर्यात देश की अर्थव्यवस्था के मुख्य घटक बन गये हैं। कृषि में दो-तिहाई श्रम बल लगा हुआ है और 90% निर्यात कृषि से ही होता है, जिनमें शामिल हैं नारियल क्रीम, नारियल तेल, नोनी (\"नोनू\" फल का जूस, समोआ में इसे इसी नाम से जाना जाता है) और कोपरा.\n\nएक बड़ी ऑटोमोटिव तार निर्माण फैक्टरी (याजाकी कारपोरेशन) के बाहर विनिर्माण क्षेत्र में मुख्यतः कृषि उत्पाद संसाधित होते हैं। पर्यटन एक विस्तारशील क्षेत्र है, जिसका सकल घरेलू उत्पाद में 25% का योगदान है। पर्यटकों का आगमन पिछले वर्षों में बढ़ा है, 1996 में जहां 70,000 पर्यटक आये थे, वहीं 2005 में 100,000 से ज्यादा पर्यटक द्वीपों में आये. \n\nसमोआ की सरकार ने वित्तीय क्षेत्र के अविनियमन, निवेश को प्रोत्साहन और सतत राजकोषीय अनुशासन का आह्वान किया है। पर्यवेक्षकों ने भावी आर्थिक विकास के लिए बुनियादी ताकत के रूप में श्रम बाजार के लचीलेपन का उल्लेख किया है। होटल के आधारभूत संरचना में बड़े पूंजी निवेश, पड़ोसी प्रशांत महासागरीय देशों में राजनीतिक अस्थिरता और सरकार तथा वर्जिन एयरलाइंस के बीच 2005 में एक संयुक्त उद्यम पोलिनेशियाई ब्ल्यू के प्रारंभ से इस क्षेत्र को बड़ी भारी मदद मिली.\n\nसमोआ एक उपजाऊ, लाभदायक, उत्पादक द्वीपसमूह है। जर्मन औपनिवेशीकरण से पहले यहां ज्यादातर कोपरे का उत्पादन होता था। जर्मन व्यापारी और उपनिवेशी बड़े स्तर पर बागान लगाने की शुरुआत करने और नए उद्योग विकसित करने में सक्रिय हुए, खासकर कोको बीन और रबर के. इसके लिए वे चीन और मेलानेशिया के आयातित मजदूरों पर निर्भर थे। प्रथम विश्व युद्ध के अंत में जब प्राकृतिक रबर के मूल्य बड़ी तेजी से नीचे आ गये, तब न्यूजीलैंड सरकार ने केला के उत्पादन को प्रोत्साहित किया, जिसका न्यूजीलैंड में बड़ा बाजार है। \n\nऊंचाई में भिन्नता के कारण, अनेक प्रकार की उष्णकटिबंधीय और उपोष्णकटिबंधीय फसलों की खेती की जा सकती है, लेकिन बाहरी हितों के लिए आम तौर पर भूमि उपलब्ध नहीं है। 2,934 किमी² (725,000 एकड़) के कुल भूमि क्षेत्र में से, लगभग 24.4% में स्थायी फसल हैं और 21.2% भूमि कृषि योग्य है। लगभग 4.4% भूमि वेस्टर्न समोअन ट्रस्ट इस्टेट्स कारपोरेशन (WSTEC) के पास है। \n\nसमोआ के प्रधान उत्पादों में कोपरा (सूखे नारियल), कोको फली (चॉकलेट के लिए) और केले हैं। केले और कोपरा दोनों का वार्षिक उत्पादन 13,000 से 15,000 मीट्रिक टन (लगभग 14,500 से 16,500 छोटे टन) तक है। अगर समोआ से रायनोसेरोस बीटल (एक प्रकार का भौंरा) को समाप्त कर दिया जाय तो समोआ 40,000 मीट्रिक टन (44,000 छोटे टन) तक कोपरे का उत्पादन कर सकता है। समोआ की कोको फली बहुत ही उच्च गुणवत्ता की होती है और न्यूजीलैंड के उत्तम चॉकलेटों में प्रयुक्त की जाती है। अधिकांश क्रिओल्लो-फोरास्टेरो संकर किस्म की हैं। कॉफी अच्छी पैदा होती है, लेकिन उत्पादन असमान है। डब्ल्यूएसटीईसी (WSTEC) सबसे बड़ा कॉफी उत्पादक है। रबर का उत्पादन समोआ में अनेक वर्षों से हो रहा है, लेकिन अर्थव्यवस्था पर इसके निर्यात मूल्य का प्रभाव बहुत कम है। \n\nअन्य कृषि उद्योग कम सफल रहे हैं। मूल रूप से 20वीं सदी के प्रारंभ में जर्मनों द्वारा शुरू किया गया गन्ना उत्पादन सफल हो सकता है। एपिया के पूर्व में कुछ बागान क्षेत्रों में गन्ना के परिवहन के लिए बनाई गई पुरानी ट्रेन की पटरियां देखी जा सकती हैं। समोआ में अनन्नास का अच्छा उत्पादन होता है, लेकिन स्थानीय खपत से परे इसका कोई बड़ा निर्यात नहीं होता है।\n\n2006 में क्रय शक्ति समानता में सकल घरेलू उत्पाद (जीडीपी) अनुमानतः 1,218 बिलियन अमेरिकी डॉलर पर था। 58.4% के साथ औद्योगिक क्षेत्र, सकल घरेलू उत्पाद का सबसे बड़ा घटक है, उसके बाद 30.2% (अनुमानित 2004) के साथ सेवा क्षेत्र आता है। कृषि सकल घरेलू उत्पाद का सिर्फ 11.4% (अनुमानित 2004) का ही प्रतिनिधित्व करती है। सामोआई श्रम शक्ति अनुमानतः 90,000 है। \n\nसीआईए वर्ल्ड फैक्टबुक के अनुसार समोआ की आबादी 182,265 है; जिसका 92.6% समोआई, 7% युरोनेशियाई (मिश्रित, यूरोपीय और पोलिनेशियाई पूर्वजों के लोग) और 0.4% यूरोपीयों का है। लगभग तीन-चौथाई आबादी मुख्य द्वीप उपोलु में रहती है। पोलिनेशियाई समूहों में केवल न्यूजीलैंड के माओरी की संख्या समोआईयों से अधिक है।\n\nसमोआईयों की धार्मिक निष्ठा में निम्नलिखित शामिल हैं: समोआ का ईसाई सामुदायिक चर्च 35.5%, रोमन कैथोलिक 12.7%, मेथोडिस्ट 15%, लैटर-डे सैंट्स 12.7%, समोअन एसेम्बलीज ऑफ़ गौड 10.6%, सेवेंथ-डे एड्वेंटिस्ट 3.5%, वर्शिप सेंटर 1.3%, अनिर्दिष्ट 0.8% (2001 जनगणना).\n\nराष्ट्र प्रमुख महाराज मलिएतोआ तानुमफिली द्वितीय 2007 तक बहाई धर्मान्तरित थे। समोआ ने विश्व में सात बहाई पूजास्थलों में से एक की स्थापना की; जो 1984 में पूरा हुआ और राष्ट्र प्रमुख द्वारा समर्पित किया गया, जो एपिया से 8 किमी (5 मील) दूर तिअपापता में स्थित है।\n\nफा'अ समोआ या पारंपरिक समोआई रीति, समोआई जीवन और राजनीति में एक मजबूत शक्ति बनी हुई है। सदियों से यूरोपीय प्रभाव के बावजूद, समोआ ने अपने ऐतिहासिक रीति-रिवाज, सामाजिक और राजनीतिक व्यवस्था और भाषा को संजोए रखा है। \"मताई\" प्रमुख की उपाधि प्रदान करने सहित महत्वपूर्ण अवसरों के समय समोआ'अवा अनुष्ठान जैसी प्रथाएं महत्वपूर्ण और पवित्र कृत्य हैं। महान सांस्कृतिक मूल्य की सामग्रियों में उत्कृष्ट रूप से बुने गये \"'इए टोगा ('ie toga)\" शामिल हैं।\n\nसमोआई पौराणिक कथाओं में अनेक देवता शामिल हैं, जिनके साथ सृष्टि की कहानियां और टगलोआ तथा पुलोटू आत्मा राज्य के शासक सवेअसी'उलेओ की बेटी युद्ध की देवी नाफनुआ जैसी किंवदंतियां शामिल हैं। अन्य किंवदंतियों में सीना और एल की कहानी शामिल है, जो पहले नारियल के पेड़ की उत्पत्ति के बारे बताती है।\n\nकुछ समोआई आध्यात्मिक और धार्मिक हैं और उन्होंने आसानी से प्रबल ईसाई धर्म के साथ फा'अ समोआ के 'तालमेल' को अनुकूलित कर लिया और विपरीत क्रम में भी तालमेल बिठाया. जैसे कि ईसाई धर्म के साथ-साथ प्राचीन विश्वासों का सह-अस्तित्व भी जारी है, खासकर समोआ के पारंपरिक रीति-रिवाजों और फा'अ समोआ के मामले में. सामोआई संस्कृति वाफ़ेअलोअ'इ, अर्थात लोगों के बीच संबंध के सिद्धांत के आसपास केंद्रित है। ये रिश्ते सम्मान, या फा'आलोआलो पर आधारित हैं। समोआ में जब ईसाई धर्म का आगमन हुआ, तब ज्यादातर समोआई धर्मान्तरित हो गये। वर्तमान में 98% आबादी खुद की पहचान ईसाई के रूप में करती है। अन्य 2 प्रतिशत आबादी या तो खुद को गैर-धार्मिक मानती है, या किसी धार्मिक मंडली से जुड़ा नहीं मानती है।\n\nकुछ समोआई सामुदायिक जीवन यापन करते हैं, वे सामूहिक रूप से गतिविधियों में भाग लेते हैं। पारंपरिक समोआई \"फाले\" (घर) इसके उदाहरण हैं, जिनमे दीवारें नहीं होतीं; रात में या खराब मौसम में नारियल के पत्तों से उसे घेर दिया जाता है।\n\nनृत्य के लिए समोआई शब्द है \"सिवा\", जिसमे संगीत के समय अनूठे ढंग से हल्के से शरीर थिरकता है, हालांकि समोआई पुरुष तेजी से शरीर को थिरकाते हुए नाच सकते हैं। \"सासा\" भी एक पारंपरिक नृत्य है जिसमे लकड़ी के ड्रमों \"(पैट)\" या बेलनाकार मैट्स की ताल पर पंक्तिबद्ध नर्तक तेजी से समकालिक गति का प्रदर्शन करते हैं। पुरुषों द्वारा किया जाने वाला एक अन्य नृत्य \"फा'अतौपाती\" या चपत नृत्य है, जिसमें नाचते समय शरीर के विभिन्न भागों पर चपत लगाकर तालबद्ध ध्वनि पैदा की जाती है। शरीर पर के कीटों को थप्पड़ लगाने से यह व्युत्पन्न हुआ माना जाता है।\n\nसमोआ की पारंपरिक वास्तुकला का रूप और निर्माण \"तुफुगा फाई फाले\" द्वारा किया जाने वाला एक विशेष कौशल था जो अन्य सांस्कृतिक कलाओं से भी जुड़ा हुआ है।\n\nहवाईयों, ताहितियों और माओरियों जैसी अन्य मुख्य संस्कृतियों के महत्वपूर्ण और अनोखे गोदना या टैटू होते हैं, उसी तरह समोआ के दो लिंग विशेष और सांस्कृतिक रूप से महत्वपूर्ण गोदना हैं। पुरुषों के लिए, इसे पे'आ कहा जाता है और जो जटिल व ज्यामितीय पैटर्न के गोदना होते हैं जो कि घुटनों से पसलियों तक के भाग को ढंक देते हैं। कोई पुरुष जो ऐसे गोदने (टटाऊ) गोदवाया हुआ होता है उसे सोगा'इमिति कहते हैं। समोआई लड़की या \"टेइने\" को मालू दिया जाता है, जो उसके घुटनों के जरा-सा नीचे से उसकी ऊपरी जांघ तक फैला होता है।\n\nअल्बर्ट वेंडट एक महत्वपूर्ण समोआई लेखक हैं, जिनके उपन्यास और कहानियां समोआई अनुभव को बयां करती हैं। 1989 में, उनके उपन्यास \"फ़्लाइंग फ़ॉक्स इन ए फ्रीडम ट्री\" पर न्यूजीलैंड में एक फीचर फिल्म बनाई गयी, जिसका निर्देशन मार्टिन सेंडरसन किया है। उनके एक अन्य उपन्यास \"सन्स फॉर द रिटर्न होम\" पर भी 1979 में पॉल मौन्डर के निर्देशन में एक फीचर फिल्म बनाई गयी। अन्य समोआई कवियों और लेखकों में शामिल हैं सपाऊ रुपेराके पेतैआ, एति सागा और समोआ ऑब्जर्वर के संपादक सावेया सानो मलिफा.\n\nअमेरिकी समोआ में जन्मे निपुण नाटककार और पटकथा लेखक स्व. जॉन नेउबुही तथा लेखक सिया फिगिएल ने 1997 का राष्ट्रमंडल लेखक पुरस्कार पाया। मोमो वॉन रीचे अंतरराष्ट्रीय स्तर पर मान्यता प्राप्त कवि और कलाकार हैं। लोकप्रिय बैंड में शामिल हैं द फाइव स्टार्स, पेनिना ओ तिआफाऊ और पुनिअलावा. साथ ही अनेक समकालीन समोआई कलाकार दुनिया भर में भी रहते हैं। इन समोआई कलाकारों में शामिल हैं लेखक, फिल्म निर्माता, दृश्य कलाकार, अभिनेता, निर्देशक, गायक और नर्तक. न्यूजीलैंड के समकालीन नृत्य में लेमी पोनिफ़सिओ एक निर्देशक व नृत्य-निर्देशक हैं और नील लेरेमिया की कंपनी ब्लैक ग्रेस ने यूरोप और न्यूयॉर्क के दौरे से अंतरराष्ट्रीय ख्याति प्राप्त की. कला संगठन \"तौटाई\" दृश्य कलाकारों का एक समूह है, जिसमे फातु फ़ेऊ, जॉनी पेनिसुला, शिगेयुकी किहारा, लोसेफा लिओ, मिशेल तफ्री, जॉन लोआना और लिली लाईटा भी शामिल हैं।\n\nफिल्म में, निर्देशक सिमा उराले एक अवार्ड विजेता फिल्म निर्माता हैं। उराले की लघु फिल्म \"ओ तमैती\" ने 1996 में वेनिस फ़िल्म महोत्सव में सर्वश्रेष्ठ लघु फिल्म का प्रतिष्ठित अवार्ड जीता. उनकी पहली फीचर फिल्म \"एप्रोन स्ट्रिंग्स\" से 2008 न्यूजीलैंड अंतर्राष्ट्रीय फिल्म समारोह का प्रारंभ हुआ। ऑस्कर काईटले के सह-लेखन की फीचर फिल्म सिओंस वेडिंग ऑकलैंड और एपिया के प्रीमियर के बाद आर्थिक रूप से सफल रही थी। संगीत में, द यांडल सिस्टर्स के \"स्वीट इंस्पिरेशन\" गीत का कवर चार्ट पर पहले नंबर पर आया, जबकि किंग कपिसी पहले हिप होप कलाकार थे जिन्हें उनके गीत \"रिवर्स रेसिस्टेंस\" के लिए 1999 में प्रतिष्ठित न्यूजीलैंड अपरा (APRA) सिल्वर स्क्रोल अवार्ड प्राप्त हुआ। उनके संगीत वीडियो \"रिवर्स रेसिस्टेंस\" को सवाई के उनके गांवों में फिल्माया गया था। अन्य सफल समोआई हिप हॉप कलाकारों में शामिल हैं रैपर स्क्राइब, डेई हामो, सवाज और था फीलस्टाइल जिसका संगीत वीडियो \"सुआमाली\" समोआ में फिल्माया गया था।\n\nकॉमेडी में, लाफिंग समोअन्स, नैकेड समोअन्स और किला कोकोनट दल ने सफल दौरे किये. अभिनेता व निर्देशक नथानिएल लीस ने अनेक थिएटर प्रोडक्शंस और फिल्मों में काम किया, साथ ही तृतीय द मैट्रिक्स फिल्म में कप्तान मिफुने की भूमिका भी की. थियेटर में, प्रकाशित नाटककारों में शामिल हैं ऑस्कर काईटले, विक्टर रोजर, मकेरिटा उराले और निउएन समोआई नाटककार डायना फुएमाना. तुसिअता अविया एक प्रदर्शन करने वाली कवयित्री हैं। उनकी कविता की पहली पुस्तक \"वाइल्ड डॉग्स अंडर माई स्कर्ट\" को 2004 में विक्टोरिया विश्वविद्यालय प्रेस ने प्रकाशित किया था।\n\nहिप हॉप जैसे अंतरराष्ट्रीय प्रभावों ने समोआई संस्कृति को प्रभावित किया है। मनोआ स्थित हवाई विश्वविद्यालय से पीएचडी करने वाली कटरीना मार्टिना टेईवा के अनुसार \"विशेष रूप से हिप हॉप संस्कृति युवाओं के बीच लोकप्रिय है।\"\nसमोआ, हवाई और संयुक्त राज्य अमेरिका की मुख्य भूमि, विशेष रूप से कैलिफोर्निया के बीच बड़ी तादाद में हो रहे प्रवास को देखकर आश्चर्य करने की कोई बात नहीं. इसके अलावा, समोआई परंपरा में हिप हॉप तत्वों का एकीकरण भी \"नृत्य रूपों की स्थानान्तरणीयता का खुद ही साक्षी है\" और \"उन परिपथों के प्रमाण हैं जिनके माध्यम से लोग और उनके सभी सन्निहित ज्ञान यात्रा करते हैं।\" पारंपरिक और अधिक आधुनिक, अपने दोनों रूपों में नृत्य समोआईयों, खासकर युवाओं का एक केंद्रीय सांस्कृतिक प्रचलन बना हुआ है।\n\nसमोआ में खेले जाने वाले मुख्य खेल रग्बी यूनियन, समोआई क्रिकेट और नेटबॉल हैं। रग्बी यूनियन समोआ का राष्ट्रीय फुटबॉल कोड है। समोआ के गांवों में, वॉलीबॉल भी लोकप्रिय है।\n\nरग्बी यूनियन समोआ में बहुत लोकप्रिय है और राष्ट्रीय टीम, जिसका उपनाम मनु समोआ है, कहीं अधिक बड़ी आबादी वाले देशों की टीमों के विरुद्ध लगातार प्रतिस्पर्धी बनी रहती है। 1991 के बाद से समोआ ने सभी रग्बी विश्व कप प्रतियोगिता में भाग लिया है और 1991, 1995 में क्वार्टर फाइनल तथा 1999 विश्व कप के दूसरे दौर में अपनी जगह बनाई थी। 2003 के विश्व कप में, मनु समोआ संभावित विश्व चैंपियन इंग्लैंड को हराने के बिलकुल करीब आ पहुंचा था। समोआ पैसिफिक नेशंस कप और पैसिफिक ट्राई-नेशंस में भी खेला करता है। यह खेल समोआ रग्बी फुटबॉल यूनियन के अधीन है, जो पैसिफिक आइलैंड्स रग्बी एलायंस के सदस्य हैं और इस तरह, इंटरनेशनल पैसिफिक आइलैंडर्स रग्बी यूनियन टीम में भी योगदान करते हैं।\n\nक्लब स्तर पर नेशनल प्रोविंसियल चैम्पियनशिप है और पैसिफिक रग्बी कप के प्रमुख समोआई खिलाड़ियों में पैट लाम और ब्रायन लीमा शामिल हैं। इसके अलावा ऐसे अनेक समोआई हैं जो न्यूजीलैंड ऑल ब्लैक्स के लिए खेल चुके हैं या खेल रहे हैं। 2007 में वेलिंगटन और हांगकांग रग्बी सेवेन्स के कप वे अपने देश लाये - जिसके लिए समोआ के प्रधानमंत्री तुइला'एपा सा'इलेले मालिएलेगोई, जो कि राष्ट्रीय रग्बी यूनियन के अध्यक्ष भी हैं, ने राष्ट्रीय छुट्टी की घोषणा की थी। वे 2010 में आईआरबी वर्ल्ड सेवेन्स सीरिज के विजेता भी बने, यह समोआईयों के लिए उपलब्धि का साल रहा; इसके बाद उन्होंने संयुक्त राज्य अमेरिका, ऑस्ट्रेलिया, हांगकांग और स्कॉटलैंड में भी जीत हासिल की.\n\nसमोआईयों में रग्बी लीग भी लोकप्रिय है, 2000 के रग्बी लीग विश्व कप के क्वार्टर फाइनल में समोआ ने अपनी जगह बना ली थी। अनेक समोआई और समोआई वंश के न्यूजीलैंडवासी या ऑस्ट्रेलियावासी ब्रिटेन में सुपर लीग तथा नेशनल लीग्स में खेलते हैं। जैसे कि वा'एगा लीलुगा तुइगामाला न्यूजीलैंड ऑल ब्लैक्स का प्रतिनिधित्व करते हैं, जो बाद में विगान के लिए रग्बी लीग खेलने के लिए मिलियन डॉलर का समझौता करने वाले पहले खिलाड़ी बने, उसके बाद उन्होंने समोआ का प्रतिनिधित्व करने से पहले न्यूकैसल फाल्कोंस के लिए रग्बी यूनियन खेला। इसके अलावा, वर्किंगटन टाउन के टा'आने लावूलावू, सैंट हेलेंस के मौरी फ'असवालु और व्हाईटहैवेन के डेविड फटियालोफा भी शामिल हैं।\n\nसमोआई मुक्केबाजी, किकबॉक्सिंग, कुश्ती और सुमो में बहुत दिखाई देते हैं; बहुत प्रसिद्ध मुसाशीमारू और कोनिशिकी जैसे कुछ समोआई सुमो \"ओज़ेकी\" और \"योकोज़ुना\" के उच्चतम रैंक तक पहुंच चुके हैं। द्वीपों की अपेक्षाकृत छोटी आबादी के बावजूद अनेक समोआई और समोआई मूल के लोग कई पेशेवर खेल लीगों के ऊंचे स्तर तक पहुंचे हैं। इसके अलावा डेविड तुआ एक बहुत प्रख्यात समोआई मुक्केबाज हैं।\n\nसमोआ में अमेरिकी फुटबॉल सीमित रूप में खेला जाता है, लेकिन अमेरिकी समोआ में यह बहुत ही लोकप्रिय है, जहां उच्च विद्यालय के अनुमोदन के तहत यह खेल खेला जाता है। लगभग 30 समोआई मूल के खिलाड़ी इन दिनों नेशनल फुटबॉल लीग (एनएफएल) में खेल रहे हैं, इनमें अधिकांश अमेरिकी समोआई हैं। 2002 के ईएसपीएन के एक लेख में अनुमान लगाया गया कि किसी गैर-समोआई अमेरिकी की तुलना में समोआई पुरुष (चाहे वह अमेरिकी समोआई हो या संयुक्त राज्य अमेरिका में रहने वाला कोई समोआई हो) एनएफएल में खेलने के लिए 40 गुना अधिक संभाव्य होते हैं।\n\n\n", "id": "222466", "title": "समोआ"}
{"url": "https://hi.wikipedia.org/wiki?curid=222467", "text": "जोलड रोट्टी\n\nजोलड़ रोटी () एक विशिष्ट उत्तर कर्नाटक का व्यंजन है। यह ज्वार से बनी एक प्रकार की रोटी होती है।\n", "id": "222467", "title": "जोलड रोट्टी"}
{"url": "https://hi.wikipedia.org/wiki?curid=222468", "text": "जीजाबाई\n\nमराठा सम्राट छत्रपति शिवाजी राजे भोसले की माता जीजाबाई का जन्म सिंदखेड़ नामक गाँव में हुआ था। यह स्थान वर्तमान में महाराष्ट्र के विदर्भ प्रांत में बुलढाणा जिले के मेहकर जनपद के अन्तर्गत आता है। उनके पिता का नाम लखुजी जाधव तथा माता का नाम महालसाबाई था। \n\nजीजाबाई का विवाह शाहजी के साथ कम उम्र में ही हो गया था। उन्होंने सदैव अपने पति का राजनीतिक कार्यो मे साथ दिया। शाहजी ने तत्कालीन निजामशाही सल्तनत पर मराठा राज्य की स्थापना की कोशिश की थी। लेकिन वे मुगलों और आदिलशाही के संयुक्त बलों से हार गये थे। संधि के अनुसार उनको दक्षिण जाने के लिए मजबूर किया गया था। उस समय शिवाजी की आयु 14 साल थी अत: वे मां के साथ ही रहे। बड़े बेटे संभाजी अपने पिता के साथ गये। जीजाबाई का पुत्र संभाजी तथा उनके पति शाहजी अफजल खान के साथ एक लड़ाई में मारे गये। शाहजी मृत्यु होन पर जीजाबाई ने सती (अपने आप को पति के चिता में जल द्वारा आत्महत्या) होने की कोशिश की, लेकिन शिवाजी ने अपने अनुरोध से उन्हें ऐसा करने से रोक दिया।\n\nवीर माता जीजाबाई छत्रपति शिवाजी की माता होने के साथ-साथ उनकी मित्र, मार्गदर्शक और प्रेरणास्त्रोत भी थीं। उनका सारा जीवन साहस और त्याग से भरा हुआ था। उन्होने जीवन भर कठिनाइयों और विपरीत परिस्थितियों को झेलते हुए भी धैर्य नहीं खोया और अपने ‘पुत्र ‘शिवा’ को वे संस्कार दिए, जिनके कारण वह आगे चलकर हिंदू समाज का संरक्षक ‘छात्रपति शिवाजी महाराज’ बना। जीजाबाई यादव उच्चकुल में उत्पन्न असाधारण प्रतिभाशाली थी। जीजाबाई जाधव वंश की थी और उनके पिता एक शक्तिशाली सामन्त थे। शिवाजी महाराज के चरित्र पर माता-पिता का बहुत प्रभाव पड़ा। बचपन से ही वे उस युग के वातावरण और घटनाओँ को भली प्रकार समझने लगे थे।\n\n", "id": "222468", "title": "जीजाबाई"}
{"url": "https://hi.wikipedia.org/wiki?curid=222469", "text": "स्लो फूड\n\nस्लो फूड एक है जिसकी स्थापना कार्लो पेट्रिनी ने १९८६ में की थी। अधिकांश लोगों के अनुसार स्लो फूड की स्थापना फास्ट फूड के विरोध में हुई, लेकिन वास्तव में इस संगठन का उद्देश्य काफी व्यापक रहा है। फिर भी मूलतः स्लो फूड के सदस्य सिद्धांत रूप में फास्ट फूड के विरुद्ध हैं। स्लो फूड मूलत: तेज औद्योगीकरण के कारण मशीनी होते जा रहे मानव जीवन के विरोध में है क्योंकि इसके कारण खानपान की पुरानी अनूठी परंपराओं और खाद्य पदार्थों की कई किस्मों का इस के कारण विलोप होता जा रहा है। स्लो फूड का आरंभ ऐसे खाद्य पदार्थो के उत्पादन से जुड़ा रहा है, जो न केवल अच्छे, स्वच्छ और उचित हों बल्कि बेहतरीन स्वाद वाले और स्वास्थ्यवर्धक भी हों। इतना ही नहीं, उपज के दौरान कार्य स्थिति भी अच्छी रही हो। जैव विविधता का भी इसमें महत्त्वपूर्ण स्थान रहा है जिसने स्वाद निधि संजोने के इस काम को खाद्य पदार्थो की तमाम अनूठी किस्मों के संरक्षण के प्रयास में बदल दिया है। \nविश्व भर में स्लो फूड की विभिन्न इकाइयां हैं जिन्हें कॉनविविया कहते हैं। इनकी नियमित बैठकें होती हैं। स्वाद शिक्षा (\"टेस्ट एजुकेशन\") के उद्देश्य से संगठन में कई ऐसे समूह भी बने हुए हैं, जिनका काम स्वाद चखना है। इस कार्यक्रम के तहत कोई भी व्यक्ति उन खाद्य पदार्थो का स्वाद ले सकता है जिनके अनूठे तरह से संरक्षण के लिए स्लो फूड प्रयासरत रहता है और यह अनुभव करता है कि वह कैसे भिन्न हैं। संगठन का काम उत्पादकों व सह-उत्पादकों में संबंध बनाना है। सह-उत्पादक शब्द का आशय उन लोगों से है जो अपने समुदाय में सक्रिय हैं और उत्पादकों से संपर्क में रहकर अपने खाद्य पदार्थो के स्रोत के बारे में जानकारी प्राप्त करते हैं। वे संगठन की प्रक्रिया को आगे बढ़ाने में योगदान करने वाले बनते हैं। स्लो फूड खाद्य उत्पादन को कारीगरी मानता है। इसी कारण संगठन को आशा है कि यदि उपभोक्ताओं को इस बारे में जागरूक किया जाए कि खाद्य पदार्थ कहां से आते हैं, तो वह अवश्य बदलाव के बारे में सोचेंगे।\n\n\n", "id": "222469", "title": "स्लो फूड"}
{"url": "https://hi.wikipedia.org/wiki?curid=222471", "text": "कार्लो पेट्रिनी\n\nकार्लो पेत्रीनि (जन्म: २२ जून १९४९) इटली के ब्रा प्राण्त में जन्मे थे। ये अंतर्राष्ट्रीय स्लो फूड आंदोलन के संस्थापक थे।\n", "id": "222471", "title": "कार्लो पेट्रिनी"}
{"url": "https://hi.wikipedia.org/wiki?curid=222475", "text": "मिडलसेक्स\n\nमिडलसेक्स () इंग्लैंड के ऐतिहासिक प्रान्तों (काउंटीज) में से एक और क्षेत्रफल की दृष्टि से वहां का दूसरा सबसे छोटा प्रान्त है। निचले भाग में अवस्थित इस प्रांत की दक्षिणी परिसीमा में धनी और राजनीतिक रूप से स्वतंत्र लन्दन शहर आता था और यह प्रान्त बहुत पहले से ही लन्दन से प्रभावित था। 18वीं और 19वीं शताब्दी के दौरान लन्दन शहर के महानगरीय विस्तारीकरण के फलस्वरूप इस प्रांत पर काफी प्रभाव पड़ा; यह प्रभाव इतना अधिक था कि 1855 से इसका दक्षिणपूर्वीय भाग महानगर के प्रशासन में आने लगा। जब प्रारंभ में 1889 में इंग्लैंड में प्रान्त समितियों की शुरुआत हुई थी तब मिडलसेक्स का लगभग 20 प्रतिशत क्षेत्रफल और इसकी एक तिहाई जनसंख्या को लन्दन प्रांत (काउंटी) में स्थानांतरित कर दिया गया था और बाक़ी बचे हिसों के द्वारा उत्तरपश्चिम में मिडलसेक्स प्रान्त समिति के नियंत्रण में एक छोटा प्रान्त बना लिया गया।\n\nयुद्ध के वर्षों के बीच में बढ़ते हुए उपनगरीकरण, संशोधित व विस्तृत सार्वजनिक यातायात और आतंरिक लन्दन के बाहर के क्षेत्र में नए उद्योगों की स्थापना के साथ नगरीय लन्दन का और भी अधिक विस्तार हुआ। द्वीतीय विश्व युद्ध के बाद लन्दन प्रांत (काउंटी) और अन्तः मिडलसेक्स की जनसंख्या में लगातार गिरावट आ रही थी, नयी जनसंख्या वृद्धि मात्र बाहरी क्षेत्रों में हो रही थी। ग्रेटर लन्दन में स्थानीय शासन पर रॉयल कमीशन के बाद 1965 में लगभग पूरा वास्तविक क्षेत्रफल एक विस्तृत ग्रेटर लन्दन में शामिल कर लिया गया, छोटे भागों को पड़ोस के हेर्टफोर्डशायर और सरे में स्थानान्तरित कर दिया गया। प्रांत काउंटी) के हट जाने के बाद भी, मिडलसेक्स अब भी अनौपचारिक रूप से एक क्षेत्र के नाम के रूप में प्रयोग किया जाता है और इसे एक पोस्टल काउंटी के रूप में बनाये रखा गया; जो अब डाक के पते का वैकल्पिक घटक होता है।\n\nइस नाम का अर्थ \"मध्य सेक्सन क्षेत्र\" है और यह अपने बाशिंदों के जनजातीय मूल की ओर संकेत करता है। यह प्राचीन अंग्रेजी शब्दों 'मिडल' और 'सीएक्स' से मिलकर बना है। इसका प्रथम प्रमाणिक प्रयोग 704 में \"मिडलसेक्सन\" के रूप में हुआ था।\n\nमिडलसेक्स के सम्बन्ध में डोम्स्डे की पुस्तक में अभिलेख मिलता है जिसके अनुसार यह शतकों के छः भागों, एडमॉन्टन, एल्थोर्न, गोर, हाउंसलो (बाद के सभी अभिलेखों में आइसल्वार्थ), ओस्स्युल्टों और स्पेलथोर्न में विभाजित है। सिटी ऑफ लन्दन जो 13 वीं शताब्दी से स्व-शासन में चल रही थी, वह भौगोलिक रूप से इस प्रांत (काउंटी) के अन्दर आता था जिसमे उच्च स्तरीय स्वायत्तता वाला वेस्टमिन्स्टर भी शामिल था। 6 शतकीय भागों में से ओस्स्युल्टों के अन्दर वह जिले शामिल थे जो लन्दन नगर के सबसे समीप थे। 17वीं शताब्दी के दौरान इसे चार भागों में बांट दिया गया था जिन्होंने वेस्टमिन्स्टर की स्वतंत्रता के साथ शतकों के अधिकांश प्रशासकीय कार्यों पर नियंत्रण कर लिया। इन प्रभागों के नाम फ़िंसबरी, हॉलबॉर्न, केंसिंग्टन और टावर थे। 13वीं शताब्दी से प्रांत (काउंटी) से लोकसभा में प्रतिनिधि रहे हैं। 1622 और 1677 में दो बार अर्ल ऑफ मिडलसेक्स की उपाधि बनायी गयी थी लेकिन 1843 में इसका प्रयोग समाप्त हो गया।\n\nप्रारंभिक समय से यहां की अर्थव्यवस्था लन्दन प्रांत (काउंटी) पर निर्भर करती थी और अर्थव्यवस्था मुख्यतः कृषि आधारित थी। नगर के लिए सभी प्रकार की आवश्यक वस्तुओं का प्रबंध किया जाता था जिसमें अनाज और फूस जैसी फसलें, जानवर और भवन निर्माण की सामग्री भी शामिल थी। हैकनी, इस्लिंगटन और हाईगेट जैसे प्रारंभिक सैरगाहों के पर्यटन ने भी शुरूआती अर्थव्यवस्था में योगदान दिया। हालांकि 18वीं शताब्दी के दौरान मिडलसेक्स की आन्तरिक बस्तियों (parishes) ने नगर के बाहरी क्षेत्रों के रूप में काम करना शुरू कर दिया था और उनका तीव्र नगरीकरण होने लगा। \n\n1839 से रेडियल रेलमार्ग की शुरुआत के फलस्वरूप लन्दन को कृषि आपूर्ति के स्थान पर वृहत स्तर पर भवन निर्माण सामग्री की आपूर्ति की जाने लगी और यह एक मौलिक स्थानांतरण था। उत्तरपूर्व में टोटेंहैम, एडमॉन्टन और एनफील्ड पहले नौकरी पेशा वर्ग के रिहायशी इलाकों के रूप में विकसित हुए और केन्द्रीय लन्दन तक उनकी पहुंच भी सरल थी। मिडलसेक्स से होकर विंडसर जाने वाला मार्ग 1848 में पूरा हो गया था, पॉटर्स बार तक 1850 में और 1878 में महानगरीय और महानगरीय जिला रेलवे ने प्रान्त में विस्तारीकरण की एक श्रंखला शुरू कर दी। लन्दन के समीप एक्टन, विल्स्डेन, ईलिंग और हॉर्नसे नगर ट्राम और बस द्वारा पहुंचे जा सकने वाले क्षेत्रों में आ गए, इससे केन्द्रीय लन्दन तक पहुंचना सस्ता हो गया।\n\nप्रथम विश्व युद्ध के बाद श्रमिकों की उपलब्धता और लन्दन के समीप होने के कारण हेस और पार्क रॉयल जैसे क्षेत्र नए उद्योगों के विकास के लिए आदर्श स्थल हो गए। नई नौकरियों के कारण अधिकाधिक लोग इस प्रान्त (काउंटी) की ओर आकर्षित होते गए और जनसंख्या बढ़ती गयी जोकि 1951 में चरम पर पहुंच गयी।\n\n19वीं शताब्दी तक, लन्दन का पूर्वीय छोर एसेक्स की पूर्वीय सीमा तक विस्तृत हो चुका था और टावर प्रभाग की जनसंख्या 1 मिलियन से भी अधिक हो चुकी थी। रेलवे मार्ग के शुरू होने के बाद, लन्दन के उत्तर-पूर्वी उपनगरीय इलाके लगातार प्रांत (काउंटी) के बड़े हिस्से पर फ़ैलने लगे। 1929 से लन्दन के निकटस्थ क्षेत्र महानगर पुलिस के कार्यक्षेत्र में आने लगे और 1840 से पूरा प्रान्त महानगर जिला पुलिस के कार्यक्षेत्र में शामिल हो गया। काउंटी की स्थानीय सरकार नगरपालिका कारपोरेशन के अधिनियम 1835 से अप्रभावित थी और पुर कार्य अब भी अलग-अलग बस्तियों (परिश वेस्ट्रीज) या तदर्थ प्रगति आयुक्तों की जिम्मेदारी के अंतर्गत आता था। 1855 में दक्षिण पूर्व में घनी आबादी वाले क्षेत्रों की बस्तियां (parishes) महानगर कार्य बोर्ड के अंतर्गत आने लगीं, जिसमे लन्दन नगर शामिल नहीं था। इस नवीकरण के बाद भी टिप्पणीकर्ताओं द्वारा उस समय इस प्रणाली को \"अव्यवस्थित\" बताया गया। 1889 में, स्थानीय सरकार अधिनियम 1888 के अंतर्गत, लगभग का महानगरीय इलाका लन्दन काउंटी का हिस्सा बन गया। इस अधिनियम के अनुसार लन्दन के प्रशासकीय क्षेत्र में आने वाले मिडलसेक्स के हिस्से को \"[मिडलसेक्स] से अलग कर दिया जाना चाहिए और सभी गैर प्रशासकीय उद्देश्यों के लिए एक अलग काउंटी बनायी जानी चाहिए.\" \nलंदन प्रान्त का वह भाग जो मिडलसेक्स से स्थानांतरित हुआ था उसे 1900 में 18 महानगरीय क्षेत्रों में बांट दिया गया था, जिन्हें 1965 में वर्तमान के 7 आतंरिक लन्दन नगरों के निर्माण के लिए मिलाया गया था।\n\n\n19वीं शताब्दी के मध्य तक महानगरीय क्षेत्र के बाहर मिडलसेक्स अधिकांशतः ग्रामीण ही रहा और इसीलिए स्थानीय सरकार का विकास भी धीमा था। लन्दन और वेस्टमिन्स्टर के अतिरिक्त वहां कोई भी अन्य नगर (बोरो) नहीं थे। इससे सैकड़ों न्यायालयों की महत्ता कम हो गयी और उनके सामान स्थानीय प्रशासन को चतुर्थांश सत्रों में शांति वार्ता के न्यायाधीशों द्वारा \"काउंटी बिजनेस\" और पूजागृह के पादरियों द्वारा निपटाए गए स्थानीय मामलों के बीच बांट दिया गया। जैसे-जैसे लन्दन के बाहरी इलाके उस क्षेत्र में विस्तृत होते गए, वैसे-वैसे कालरा के अनियोजित प्रसार और प्रकोप के कारण बढ़ते हुए कस्बों को शासित करने हेतु स्थानीय बोर्ड या सुधार आयुक्तों की आवश्यकता बढ़ती लगी। ग्रामीण क्षेत्रों में विभिन्न प्रशासकीय उद्देश्यों के लिए बस्तियों को समूहीकृत किया जाने लगा। 1875 से इन स्थानीय निकायों को नगरीय या ग्रामीण सैनिटरी डिस्ट्रिक्ट्स की उपाधि दे दी गयी।\n\nस्थानीय शासन अधिनियम 1888 के अनुसार, शेष काउंटी मिडलसेक्स काउंटी काउंसिल के अंतर्गत आयेगी सिवाय मोंकेन हेडली के इलाके के क्योंकि वह हेर्टफोर्डशायर का भाग हो गया था। मिडलसेक्स के लॉर्ड ल्युटिनेंट का दायित्व भी इसी अनुपात में कम हो गया। मिडलसेक्स के अंतर्गत कोई काउंटी क्षेत्र नहीं था, इसलिए काउंटी और प्रशासकीय काउंटी (काउंटी काउंसिल नियंत्रण के क्षेत्र) दोनों एक ही थे।\n\nस्थानीय शासन अधिनियम 1894 ने प्रशासकीय काउंटी को 4 ग्रामीण जिलों में और 31 नगरीय जिलों में बांट दिया, यह तत्कालीन सैनिटरी जिलों पर आधारित था। एक नगरीय जिला, साउथ हॉर्नसे, 1900 तक लन्दन काउंटी के अंतर्गत मिडलसेक्स का एक्स्क्लेव था, इसके बाद इसे परवर्ती प्रान्त में स्थानांतरित कर दिया गया। हेंडन, साउथ मिम्स, स्टेंस और अक्सब्रिज ग्रामीण नगरों में थे। बढ़ते हुए नगरीकरण के फलस्वरूप 1934 में ये सभी समाप्त कर दिए गए। 1965 तक कई नगरीय जिलों का निर्माण और विलय हुआ और अनेकों को महानगरपालिका क्षेत्र का दर्जा भी दिया गया। 1961 की जनगणना के अनुसार वहां निम्न जिले थे:\n\n1889 के बाद लन्दन का विकास निरंतर चलता रहा और काउंटी लगभग पूरी तरह से लन्दन के बाह्य इलाकों से भर गयी जिससे जनसंख्या घनत्व में भी काफी इजाफा हुआ। मेट्रो-लैंड-डेवेलपमेंट, जिसने काउंटी के अधिकतर भाग को परिवेष्टित कर लिया, द्वारा यह प्रक्रिया और भी त्वरित हो गयी। प्रान्त (काउंटी) में सार्वजनिक परिवहन, जिसके अंतर्गत ट्रामों का विस्तृत जाल, बसें और लन्दन भूमिगत मार्ग, 1933 में लन्दन पैसेंजर ट्रांसपोर्ट बोर्ड के नियंत्रण में आ गया और 1930 के दशक में सुविधाओं को और भी बढ़ाने के लिए एक नया निर्माण कार्य विकसित किया गया। राजधानी से इसकी निकटता के कारण कुछ हद तक द्वीतीय विश्व युद्ध में प्रान्त (काउंटी) की भूमिका काफी महत्त्वपूर्ण थी। काउंटी पर आकाशीय बमबारी की गयी और इसमें कई सैन्य प्रतिष्ठान भी शामिल थे, जैसे कि आरएएफ (RAF) अक्सब्रिज और आरएएफ (RAF) हेस्टन, जो ब्रिटेन से हुए युद्ध में संलग्न थे।\n\nलन्दन से निकटता और उसके प्रभाव के कारण मिडलसेक्स में एक भी ऐतिहासिक रूप से प्रतिष्ठित काउंटी शहर नहीं है। हालांकि विभिन्न प्रान्तों (काउंटी) के उदेश्यों हेतु भिन्न भिन्न स्थलों का प्रयोग किया गया है। मिडलसेक्स के लिए अभिनियामित प्रान्त (काउंटी) का आयोजन लन्दन में ओल्ड बैले में हुआ था। 1889 तक मिडलसेक्स के हाई शेरिफ का चयन सिटी ऑफ लन्दन कॉर्पोरेशन द्वारा होता था। 18वीं शताब्दी के आरम्भ से मिडलसेक्स के चतुर्थांश सत्र का सेशन हाउस क्लर्केंवेल ग्रीन में था। 1889 में मिडलसेक्स प्रान्त (काउंटी) के निर्माण से पहले तक पूर्व मिडलसेक्स सेशन हाउस में चतुर्थांश सत्र ही काउंटी के अधिकांश प्रशासकीय कार्य करता था। 1789 में पहली बार न्यू ब्रेंटफोर्ड को इस आधार पर काउंटी नगर के रूप में वर्णित किया गया था कि यह 1701 से शायर के लिए नाईट का चुनाव स्थल था (या लोकसभा के सदस्यों का). 1795 में न्यू ब्रेंटफोर्ड को \"काउंटी-नगर समझा जाता था; लेकिन वहां कोई टाउन-हॉल या अन्य सार्वजनिक बिल्डिंग नहीं है।\" मिडलसेक्स काउंटी काउंसिल जिसने 1889 में क्वार्टर सेशन की प्रशासकीय जिम्मेदारियां ले ली थीं, वेस्टमिन्स्टर के मिडलसेक्स गिल्डहॉल में स्थित था। यह लन्दन काउंटी में था और इस प्रकार काउंसिल के अधिकार क्षेत्र के बाहर था।\n\nमध्ययुगीन अग्रदूतों द्वारा एंग्लो-सेक्सन हेप्टार्की के शासित प्रदेश को कोट ऑफ आर्म्स का सम्मान दिया गया था। किंगडम ऑफ मिडल एंड ईस्ट सैक्संस को कोट ऑफ आर्म्स में तीन \"चाकुयें\" या लाल रंग की पृष्ठभूमि पर कम कटाव वाली तलवारें दी गयी थीं। यह चाकू एंग्लो-सेक्सन योद्धाओं द्वारा लिया जाने वाला एक हथियार था और सेक्सन शब्द भी इसी से लिया गया था। यह शस्त्र दो उन देशों से सम्बद्ध हो गए जो किंगडम के दर्जे के थे: मिडलसेक्स और एसेक्स. देश के अधिकारी, नागरिक सेना और स्वयंसेवी सैन्य दलों के द्वारा इन शस्त्रों का प्रयोग किया जाता था जोकि दोनों देशों से सम्बद्ध थे।\n\n1910 में यह पाया गया कि मिडलसेक्स और एसेक्स की काउन्टी काउंसिल और लन्दन काउंटी में स्थित शेरिफ का ऑफिस, सभी इन्ही शस्त्रों का प्रयोग कर रहे थे। मिडलसेक्स काउंटी काउंसिल ने कॉलेज ऑफ आर्म्स से औपचारिक अनुमति प्राप्त करने का और साथ ही इसके अतिरिक्त सम्बंधित शस्त्र के लिए एक पूर्वसूचक \"अंतर\" प्राप्त करने का निर्णय लिया। कोलोनल ओटले पैरी जोकि मिडलसेक्स के लिए जस्टिस ऑफ द पीस न्यायाधीश और सैन्य बिल्लों पर लिखी गयी एक किताब के लेखक थे, उनसे इस संस्करण का परिशिष्ट लिखने के लिए कहा गया। चयनित परिशिष्ट एक \"सैक्सन क्राउन\" था, यह किंग एथलेस्टन के चित्र से लिया गया है जिसमे वह अपने अधिपत्य की सिल्वर पेनी पर हैं, ऐसा कहा गया की यह क्राउन का सबसे प्रारंभिक रूप है जो किसी अंग्रेजी शासक से सम्बद्ध है। 7 नवम्बर 1910 वाले पेटेंट पत्रों के आधार पर ग्रांट ऑफ आर्म्स बनाया गया था। शस्त्रों का चिन्ह था:\n\n\"गुलस, थ्री सीक्सेस फेसे वैस प्वाइंट्स टू द सिनिस्टर प्रॉपर, पौमेल्स एंड हिल्ट्स एंड इन द सेंटर चीफ प्वाइंट अ सेक्सन क्राउन आर.\" \n\n1889 में निर्माण के बाद से लन्दन काउंटी की जनसंख्या में गिरावट आई और द्वितीय विश्व युद्ध के बाद निष्क्रमण चलता रहा। इसके विपरीत, इसी समय में मिडलसेक्स की जनसंख्या में निरंतर वृद्धि हुई। 1951 से 1961 तक काउंटी के आतंरिक जिलों की जनसंख्या में गिरावट आने लगी और बाहरी क्षेत्र के जिलों में भी मात्र आठ में वृद्धि दर्ज की गई। 1961 की जनगणना के अनुसार ईलिंग, एनफील्ड, हेरो, हेंडन, हेस्टन और आइज़लवर्थ, टोटेंहैम, विम्ब्ले, विल्सडेन और ट्विकेंहैम आदि सभी की जनसंख्या 100,000 से ज्यादा है जो सामान्यतया उन्हें काउंटी क्षेत्र का दर्जा पाने का अधिकार देता है। यदि इन सभी क्षेत्रों को अनुमति मिल जाये तो मिडलसेक्स की प्रशासकीय काउंटी की जनसंख्या आधी हो जाये, एक मिलियन से कुछ ही कम रहने के लिए।\n\nग्रेटर लन्दन में स्थानीय शासन के सम्बन्ध में रॉयल कमीशन का अनुसरण करते हुए, लोक सभा ने लन्दन गवर्नमेंट अधिनियम 1963 जारी किया, जो एक अप्रैल 1963 से प्रभावी हो गया।\n\nइस अधिनियम से मिडलसेक्स और लन्दन की काउंटी समाप्त हो गयी। एडमिनिस्ट्रेशन ऑफ जस्टिस अधिनियम 1964 ने मिडलसेक्स की मजिस्ट्रेट पदवी और लेफ्टिनेंट की पदवी समाप्त कर दी। मिडलसेक्स की लगभग सभी शेष जगह 1965 में ग्रेटर लन्दन का हिस्सा बन गयीं और बार्नेट (केवल कुछ हिस्सा), ब्रेंट, ईलिंग, एनफील्ड, हैरिंगे, हेरो, हिलिंग्डन, हाउंसलो और रिचमौण्ड अपॉन थेम्स (केवल कुछ हिस्सा) के द्वारा नए बाह्य लन्दन क्षेत्र का निर्माण किया गया। शेष क्षेत्रों में पॉटर्स बार अर्बन डिस्ट्रिक्ट थे, जो हेर्टफोर्डशायर का एक हिस्सा बन चुके थे जबकि सनबरी-ऑन-थेम्स अर्बन डिस्ट्रिक्ट और स्टेंस अर्बन डिस्ट्रिक्ट सरे का हिस्सा बन गए। इन परिवर्तनों के बाद, मिडलसेक्स से सम्बंधित लोकसभा के स्थानीय अधिनियम अब सभी नौ \"नॉर्थ वेस्ट लन्दन बोरो\" पर लागू होते थे। 1974 में तीन नगरीय जिले जिन्हें हेर्टफोर्डशायर और सरे में स्थानांतरित कर दिया गया था, वे समाप्त कर दिए गए और क्रमशः हर्टस्मियर तथा स्पेलथोर्न के जिले बन गए (केवल कुछ हिस्से). 1995 में पोयल गांव को स्पेलथोर्न से स्लो के बर्कशायर क्षेत्र में स्थानांतरित कर दिया गया। इसके अतिरिक्त, 1995 से उत्तर और पश्चिम में ग्रेटर लन्दन की परिसीमा में कई छोटे परिवर्तन किये गए हैं।\n\nयह काउंटी लन्दन बेसिन के अंतर्गत आती है और इसकी प्रमुख विशेषता थेम्स नदी है, जो इसकी दक्षिणी परिसीमा है। पूर्व और पश्चिम में नदी ली और नदी कोल्न इसका प्राकृतिक परिसीमन करती हैं। काउंटी के दक्षिण पश्चिम में थेम्स नदी का घुमाव इस प्रकार है कि वह \"मिडलसेक्स बैंक\" बनाती है, जो वर्णनात्मक रूप से \"नॉर्थ बैंक\" से अधिक सही है; नौका रेस के दौरान भी इस अंतर का ध्यान रखा जाता है। उत्तर में सीमा अधिकांश रूप से एक पर्वत श्रेणी द्वारा बनी है जो काउंटी में बार्नेट वैली और हेर्टफोर्डशायर के दीर्घ उभार द्वारा विच्छेदित है। काउंटी में लकड़ी की प्रचुरता थी, और इसका अधिकांश भाग पुराने मिडलसेक्स के वनों से ढका है। सबसे उच्च बिंदु पर स्थित बुशी हेल्थ का हाई रोड है, जो अब लन्दन के भी उच्चतम बिन्दुओं में से है।\n\nमिडलसेक्स का प्रयोग उस क्षेत्र में स्थित संस्थाओं के नाम में किया जाता है जैसे मिडलसेक्स काउंटी क्रिकेट क्लब और मिडलसेक्स यूनिवर्सिटी. वहां एक मिडलसेक्स काउंटी फुटबॉल एसोशियेशन है और दो टीम हैं जो अब सरे, स्टेंस टाउन और एश्फोर्ड टाउन (मिडलसेक्स) में हैं और साथ हेर्टफोर्डशायर में पॉटर बार टाउन, यह सब टीमें आपस में प्रतिस्पर्धा करती हैं। उत्तरीय लन्दन के मूल निवासी और पुरस्कृत कवि, सर जॉन बेट्जेमैन ने मिडलसेक्स और उपनगरीय अनुभवों के बारे में अपनी कई कविताएं छपवायीं. इनमे से कई दूरदर्शन पर प्रसारित समाचार \"मेट्रोलैंड\" में आयी थीं। 2002 के एक विपणन अभियान के भाग के रूप में, प्लांट कंज़र्वेशन चैरिटी प्लांटलाइफ ने वुड एनीमोन फूल को काउंटी के फूल के रूप में चुना। 2003 के शुरुआत के दिनों में ही दो हस्ताक्षरों सहित एक प्रस्ताव के माध्यम से 16 मई को बैटल ऑफ एल्ब्युरा की वर्षगांठ घोषित कर दिया गया और हाल के वर्षों में इसे \"मिडलसेक्स डे\" के रूप में मनाया गया, जो युद्ध में मिडलसेक्स रेजिमेंट (द डाई-हार्ड्स\") के साहसी प्रयास की प्रशंसा करता है। इसके पीछे इस ऐतिहासिक काउंटी को मान्यता देना और इसको मनाने का उद्देश्य था। 1965 में इसके निर्माण पर, ग्रेटर लन्दन को न्यायिक प्रशासन के लिए 5 कमीशन क्षेत्रों में बांट दिया गया। एक को \"मिडलसेक्स\" नाम दिया गया जिसमे बार्नेट, ब्रेंट, ईलिंग, एनफील्ड, हरिंगे, हेरो, हिलिंग्डन और हाउंसलो के क्षेत्र शामिल थे। 1 जुलाई 2003 को इसे समाप्त कर दिया गया।\n\nमिडलसेक्स (संक्षिप्त रूप मिड्क्स) को एक पूर्व पोस्टल काउंटी के रूप में भी व्यक्त किया जाता है; जोकि 1996 तक डाक में लिखे पते में सामान्य रूप में प्रयोग होता था और अब यह वैकल्पिक है। 1965 के बाद पोस्टल काउंटी को पुनः मान्यता मिल गयी क्योंकि रॉयल मेल सभी परिवर्तनों को काउंटी की सीमा के अन्दर पालन कर पाने में असमर्थ थी और \"ग्रेटर लन्दन\" को भी पोस्टल काउंटी के रूप में स्वीकार नहीं कर सकती थी। हालांकि, आतंरिक मिडलसेक्स के अधिकांश भाग (विल्स्डेन, हॉर्नसे आदि) लन्दन के पोस्टल जिले के अन्दर थे, जिसके अंतर्गत पते में पहले ही \"लन्दन\" लिखा होता था और काउंटी नहीं लिखा जाता था। हेर्टफोर्डशायर में पॉटर्स बार का स्थानांतरण रॉयल मेल द्वारा अंगीकृत किया गया था, लेकिन स्टेंस और सनबरी का सरे में स्थानान्तरण स्वीकार नहीं किया गया था। शेष पोस्टल काउंटी में दो असंयुक्त क्षेत्र, से भिन्न (एनफील्ड और शेष) थे और उनमे निम्नांकित पोस्ट टाउन शामिल थे:\n\n† = पोस्टल काउंटी की आवश्यकता नहीं थी\n\nउन स्थानों पर पोस्टल काउंटी में कई असंगतियां थीं जहां इसके पोस्ट टाउन पड़ोसी काउंटी पर अतिक्रमण करते थे, जैसे की डेनहैम, बकिंघमशायर का गांव, जो अक्सब्रिज पोस्ट टाउन के अंतर्गत आता है और इसलिए मिडलसेक्स की पोस्टल काउंटी के अंतर्गत माना जाता है; इसके विपरीत, हैम्पटन विक को मिडलसेक्स काउंटी में बही लिया जाता क्योंकि यह सरे के पोस्ट ऑफिस से सम्बद्ध था। इस वजह से हैम्पटन कोर्ट पैलेस के पते से ऐसा लगता है कि जैसे यह पूर्व मोलसे, सरे में स्थित हो। रेस्बरी, बर्कशायर और इघेम हाइथ, सरे आदि स्टेंस पोस्ट टाउन में हैं और इसीलिए इन्हें मिडलसेक्स काउंटी में भी शामिल किया गया है।\n\n\n", "id": "222475", "title": "मिडलसेक्स"}
{"url": "https://hi.wikipedia.org/wiki?curid=222478", "text": "अहंवाद\n\nअहंवाद (सॉलिप्सिज्म) उस दार्शनिक सिद्धांत को कहते है जिसके अनुसार केवल ज्ञाता एवं उसकी मनोदशाओं की ही सत्ता है, दूसरी किसी वस्तु की नहीं। \n\nदर्शन के इतिहास में अहंवाद के किसी विशुद्ध प्रतिनिधि को पाना कठिन है, यद्यपि अनेक दार्शनिक सिद्धांत इस सीमा की ओर बढ़ते दिखाई देते हैं। इस मंतव्य का तत्वदर्शन तथा ज्ञानमीमांसा दोनों से संबंध है। तत्वदर्शन संबंधी मान्यता का उल्लेख ऊपर की परिभाषा में हुआ है। संक्षेप में वह मान्यता यही है कि केवल ज्ञाता अथवा आत्मा का ही अस्तित्व है। ज्ञानमीमांसा इस मंतव्य का प्रमाण उपस्थित करती है। दार्शनिक एफ.एच. ब्रैडले ने अहंवाद की पोषक युक्ति को इस प्रकार प्रकट किया है : \n\nअहंवाद का बीजारोपण आधुनिक दर्शन के पिता देकार्त की विचारपद्धति में ही हो गया था। देकार्त मानते हैं कि आत्म का ज्ञान ही निश्चित सत्य है, ब्राह्म विश्व तथा ईश्वर केवल अनुमान के विषय हैं। जान लाक का अनुभववाद भी यह मानकर चलता है कि आत्म या आत्मा के ज्ञान का साक्षात्‌ विषय केवल उसके प्रत्यय होते हैं, जिनके कारण भूत पदार्थों की कल्पना की जाती है। बर्कले का आत्मनिष्ठ प्रत्ययवाद अहंवाद में परिणत हो जाता है।\n\n\n", "id": "222478", "title": "अहंवाद"}
{"url": "https://hi.wikipedia.org/wiki?curid=222479", "text": "डबिंग\n\nएक डबिंग (या वर्तनी: टकोर) (अंग्रेज़ी में: Dubbing) एक है रिकॉर्डिंग और एक फिल्म या टीवी ध्वनि मूल शूटिंग के लिए बाद में पर आवाज की जगह के बाद उत्पादन प्रक्रिया। शब्द सबसे अधिक विभिन्न कलाकारों, जो एक अलग भाषा बोल हो सकता है की उन लोगों द्वारा स्क्रीन पर दिखाया अभिनेताओं की आवाज के प्रतिस्थापन के लिए संदर्भित करता है। प्रक्रिया कभी कभी संगीत में अभ्यास किया था, जब अभिनेता एक असंतोषजनक गाने की आवाज़ थी और उपयोग में रहता है के देशों में एक व्यापक दर्शकों जहां दर्शकों मूल कलाकारों के रूप में एक ही भाषा बोलते नहीं है करने के लिए श्रव्य दृश्य सामग्री की जांच कर सकें। \"डबिंग\" यह भी एक अभिनेता के पुन: रिकॉर्डिंग लाइनों की प्रक्रिया के दौरान बोली जाती वर्णन फिल्म और जो करने के लिए ऑडियो गुणवत्ता में सुधार या बदलाव को प्रतिबिंबित संवाद प्रतिस्थापित किया जाना चाहिए। इस प्रक्रिया को स्वचालित संवाद प्रतिस्थापन कहा जाता है, या एडीआर कम करने के लिए। संगीत भी एक फिल्म पर करार दिया है के बाद संपादन पूरा हो गया है।\n\nफिल्मों, वीडियो और कभी कभी वीडियो गेम अक्सर एक विदेशी बाजार की स्थानीय भाषा में डब कर रहे हैं। डबिंग नाट्यरूप जारी फिल्म, टीवी श्रृंखला, कार्टून और विदेशी वितरण दिया ऐनिमे में आम है।\n\nएक अच्छा उदाहरण होगा कि कई फिल्मों के अंग्रेजी बोलने वाले हिंदी में भारत के बाजारों के लिए करार कर रहे हैं।\n\nभारत, जहां \"विदेशी फिल्मों\" हॉलीवुड की फिल्मों के साथ पर्याय हैं, डबिंग ज्यादातर हिंदी में किया जाता है और तमिल और तेलुगु जैसी भाषाओं। समाप्त काम करता कस्बों और संबंधित (जहां अंग्रेजी पैठ कम है) अक्सर अंग्रेजी भाषा के महानगरीय क्षेत्रों में जारी किया जा रहा है मूल के साथ राज्यों के निचले टियर बस्तियों में जारी किए हैं। अन्य सभी राज्यों में, अंग्रेजी मूल के साथ अक्सर जहां डब संस्करण संग्रह मूल की तुलना में बकाया हैं डब संस्करणों के साथ जारी कर रहे हैं। सबसे स्पाइडर मैन 3 की डबिंग हाल ही में भोजपुरी, उत्तरी भारत में एक लोकप्रिय भाषा में भी किया गया था।\n", "id": "222479", "title": "डबिंग"}
{"url": "https://hi.wikipedia.org/wiki?curid=222480", "text": "मौत का कुंआ\n\nमौत का कुंआ (Well of Death) भारत के अधिकांश मेलों एवं सर्कसों का प्रसिद्ध 'शो' है। इसमें एक अस्थायी बेलनाकार रचना होती है जिसकी उँचाई लगभग २५ फीट एवं व्यास लगभग ३० फुट होता है। (जब इसमें कार आदि चलाना होता है तो थोड़ा और बड़ा रखा जाता है।) इसमें बड़ी तेज गति से मोटरसायकिल या कार चलाने पर वह अभिकेन्द्रीय बल के फलस्वरूप यदि गाड़ी उपर और चालक नीचे हो जाय तब भी गाड़ी को नीचे नहीं गिरने देता।\n", "id": "222480", "title": "मौत का कुंआ"}
{"url": "https://hi.wikipedia.org/wiki?curid=222485", "text": "अभय भूषण\n\nअभय भूषण इंटरनेट टीसीपी/आईपी संरचना के विकास में शामिल एक प्रमुख योगदानकर्ता तथा संचिका स्थानांतरण प्रोटोकॉल और ईमेल प्रोटोकॉल के प्रारंभिक संस्करणों के लेखक रहे है। वह वर्तमान में आईआईटी कानपुर फाउंडेशन के अध्यक्ष है।\n\nभूषण भारतीय प्रौद्योगिकी संस्थान कानपुर से विद्युत अभियान्त्रिकी में बी.टेक की डिग्री प्राप्त करने वाले पहले बैच (१९६०-६५) के स्नातक है। तत्पश्चात्, उन्होंने मैसाचुसेट्स प्रौद्योगिकी संस्थान से विद्युत अभियान्त्रिकी में मास्टर्स के साथ-साथ प्रबंधन की डिग्रियाँ हासिल की।\n", "id": "222485", "title": "अभय भूषण"}
{"url": "https://hi.wikipedia.org/wiki?curid=222486", "text": "भारतीय वाणिज्य एंव उद्योग मंडल (एसोचेम)\n\nभारतीय वाणिज्य एंव उद्योग मंडल (अंग्रेजी:The Associated Chambers of Commerce and Industry / ASSOCHAM) या एसोचैम भारत के वाणिज्य संघों की प्रतिनिधि संस्था है। इसकी स्थापना 1920 में हुई थी। इस समय भारत की एक लाख से अधिक कंपनियाँ इसकी सदस्य हैं। एसोचैम भारत की वाणिज्य एवं व्यापार के हितों की रक्षा के लिये काम करता है। वर्तमान में इसके अध्यक्ष सन्दीप जगोड़िया है।\n\n", "id": "222486", "title": "भारतीय वाणिज्य एंव उद्योग मंडल (एसोचेम)"}
{"url": "https://hi.wikipedia.org/wiki?curid=222488", "text": "भारतीय वाणिज्य एवं उद्योग महासंघ (फिक्की)\n\nभारतीय वाणिज्य एवं उद्योग महासंघ (फिक्की) (Federation of Indian Chambers of Commerce and Industry / FICCI) भारत के व्यापारिक संगठनों का संघ है। इसकी स्थापना १९२७ में महात्मा गांधी की सलाह पर घनश्याम दास बिड़ला एवं पुरुषोत्तम ठक्कर द्वारा की गयी थी। इसका मुख्यालय नयी दिल्ली में है। दिसंबर २०१४ से ज्योत्सना सूरी इसके अध्यक्ष हैं।\n\n\n", "id": "222488", "title": "भारतीय वाणिज्य एवं उद्योग महासंघ (फिक्की)"}
{"url": "https://hi.wikipedia.org/wiki?curid=222498", "text": "सी-डैक मुंबई\n\nसूचना प्रौद्योगिकी विभाग, संचार और सूचना प्रौद्योगिकी मंत्रालय, भारत सरकार ने इलेक्ट्रानिक्स रिसर्च ऍण्ड सेंटर फॉर इलेक्ट्रानिक्स डिज़ाइन, भारत (ई आर ऍण्ड डी सी आइ), नैशनल सेंटर फॉर सॉफ्टवेयर टेक्नोलोजी (एन सी एस टी) और सेंटर फॉर इलेक्ट्रानिक्स डिज़ाइन और प्रौद्योगिकी, भारत (सी ई डी टी इ), मोहाली को सी-डैक के साथ विलय कर दिया। सी-डैक में सोसाइटियों का विलय दिनांक 16 दिसम्बर 2002 से प्रभावी हुआ।\n\nप्रगत संगणन विकास केंद्र (जो पहले राष्ट्रीय सॉफ्टवेयर प्रौद्योगिकी केंद्र के नाम से जाना जाता था) सूचना प्रौद्योगिकी विभाग की वैज्ञानिक सोसाइटी है। यह सोसाइटी सॉफ्टवेयर प्रौद्योगिकी के क्षेत्र में अनुसंधान और विकास का कार्य करती है। इसका उद्देश्य आर ऍण्ड डी सोसाइटियों के लिए प्रगत सूचना प्रौद्योगिकी, उच्च स्तर की शिक्षा और प्रशिक्षण पर बिंदु (फोकस) उत्पन करना है। \n\nhttp://www.cdacmumbai.in/hindi/index.html\n", "id": "222498", "title": "सी-डैक मुंबई"}
{"url": "https://hi.wikipedia.org/wiki?curid=222499", "text": "इन्डिक्स\n\nटीडीआईएल कार्यक्रम के अंतर्गत संचार और सूचना प्रौद्योगिकी मंत्रालय द्वारा निधिक इंडिक्स परियोजना का मुख्य उद्देश्य है, नि:शुल्क सॉफ्टवेयर तथा खुले प्लैटफार्म और प्रणालियों के द्वारा भारतीय भाषाओं के कम्प्यूटिंग अनुप्रयोगों का बड़े पैमाने पर उपयोग उपलब्ध करना| इस परियोजना का विशिष्ट एवं तात्कालिक लक्ष्य है, यूनीकोड (UNICODE) तथा इस्की (ISCII) कूटों का प्रयोग करते हुए लिनक्स ऑपरेटिंग प्रणाली के योग्य अंगभूतों का स्थानीकरण, ताकि 12 मुख्य भारतीय भाषाओं के विषय विस्तु का सृजन, सम्पादन, अवलोकन तथा मुद्रण किया जा सके| ये 12 भाषाएं है असमिया, बंगला, गुजराती, हिंदी, कन्नड़, मलयालम, मराठी, उड़िया, पंजाबी, संस्कृत, तमिल और तेलुगु| इंडिक्स परियोजना के पहले चरण में भारतीय लिपियों, विशेषकर हिंदी भाषा, की विशेषताओं को उपलब्ध कराने पर ध्यान केंद्रित किया गया| \n\nलिनक्स प्लैटफार्म: \nइस परियोजना के लिए लिनक्स ऑपरेटिंग प्रणाली को नींव के रूप में इस लिए चुना गया हैं, क्योंकि यह एक सशक्त स्थिर आपरेटिंग प्रणाली है तथा यह निशुल्क उपलब्ध है| सृजनात्मक तथा खुले स्रोत सॉफ्टवेयर विकास के लिए एक बड़ा समुदाय कार्यरत हैं, जो उपयोक्ता अनुकूल अनुप्रयोगों सहित लिनक्स प्लेटफ़ार्म को बढ़ावा दे रहा है| लिनक्स प्लेटफ़ार्म में इंडिक स्थानीकरण उपलब्ध होने से भारतीय उपयोक्ता समुदाय के लिए भविष्य में सॉफ्टवेयर अनुप्रयोगों का समुचित विकास संभव होगा| \n\nजावा तकनीकी \nस्वतंत्र जावा प्लेटफ़ार्म तकनीकी से विभिन्न क्षेत्र जैसे मल्टीमिडिया, प्रयोक्ता अंतरापृष्ठ तथा डाटा बेस पर एकता का प्रभाव हुआ है| यह परियोजना लिनक्स तथा भारतीय भाषाओं को जावा स्थानीकरण प्रदान करेगी|\n\nइस पाठ्य देने वाली पाईपलाईन में शामिल है अक्षर पहचान, अक्षरो को प्रसंग के अनुसार क्रम परिवर्तन करना, ग्लिफों की मैपिंग तथा स्थिति परिवर्तन करना और ग्लिफों को स्क्रीन व पेज पर मुद्रित करना, क्योंकि लिनक्स के मूलभूत अंग (X विंडो प्रणाली) में परिवर्तन किये गए हैं| लिनक्स के कई अन्तरराष्ट्रीय अनुप्रयोगों को बिना संकलन अथवा संशोधिन के भारतीय भाषाओं के साथ कार्य कर सकते हैं| इस परियोजना में लिपि शेपिंग पाठ्य संचालन लाइब्रेरी तथा इंडिप लिपी संचालन 6 ओपन टाइप फोन्टस के द्वारा किया गया है| इन अंगों को खुले स्रोत सॉफ्टवेयर लिनक्स तथा XII (XFree86) में स्थानांतरित करेंगे| \nभविष्य:\nयहाँ हमें सावधानी बरतने की जरुरत है| लोग अन्य स्थानो पर व्यापारिक सॉफ्टवेयरों में भारतीय भाषाओं में समान रूप से विकास को देखकर लोग यह विश्वास करते है कि उसी तरह का विकास यहां भी संभव है| आवश्यकता को साकार करना जरुरी हैं| अत: सॉफ्टवेयर के स्थानीकरण के लिए प्रयास करना आवश्यक है| इंडिक्स परियोजना को केवल तकनीकी विकास के लिए ही नहीं बल्कि उपायों के विकास के लिए भी देखा जाना चाहिए| इसके दो मुख्य क्षेत्र शिक्षा तथा ऑफिस सूट्स है| ओपन ऑफिस (OpenOffice) का स्थानीकरण सी-डॅक, ईलेक्ट्रॉनीक सिटी, बंगलोर (पुर्व एनसीएसटी, बंगलोर) में किया गया है| इस प्लेटफार्म पर चलने वाले अनुप्रयगोको लाने के लिए विभिन्न स्तरों पर तकनीकी विद्वत्ता के अनुसार अन्य संस्थानों से साझेदारी की जरुरत है| सी-डॅक, मुंबई (पुर्व एनसीएसटी) जो ओपन स्रोत कम्प्यूटिंग का रिसोर्स केंद्र है, सहयोग के लिए अग्रणी है| परिणाम स्वरुप विशाल पैमाने पर इस तरह के कार्य किये जा सकते हैं|http://www.cdacmumbai.in/projects/indix/\n", "id": "222499", "title": "इन्डिक्स"}
{"url": "https://hi.wikipedia.org/wiki?curid=222500", "text": "शिरपुर स्वर्ण शोधनी\n\nशिरपुर स्वर्ण शोधनी (Shirpur Gold Refinery) भारत की प्रथम एवं एशिया की सबसे बड़ी स्वर्ण शोधनी (रिफाइनरी) है। इसका मुख्यालय मुंबई में है। इसकी क्षमता २१७ मेट्रिक टन सोना प्रतिवर्ष शोधन करने की है।\n", "id": "222500", "title": "शिरपुर स्वर्ण शोधनी"}
{"url": "https://hi.wikipedia.org/wiki?curid=222501", "text": "अखिल भारतीय छात्र परिषद\n\nअखिल भारतीय छात्र परिषद (ए आई एस एफ) या ऑल इंडिया स्टूडेंट्स फेडरेशन (AISF) भारत का पहला छात्र संघ (संगठन) है। \n\nयह छात्रों द्वारा पर 12 अगस्त 1936 मे स्थापित किया गया था। संघठन ने भारत की स्वतंत्रता के लिए काम किया। तब संघठन स्वतंत्रता प्रप्ति, शांति, प्रगति, के लिए काम करता था। स्वतंत्रता प्रप्ति के समे यह मांग की प्रदर्शनकारियों बाहर आने के लिए आवाज छात्र को एकीकृत एक प्रदान\n\nसविनय अवज्ञा आंदोलन 1930 की. यह स्वतंत्रता के लिए भारत के संघर्ष ही नहीं हुई, लेकिन यह भी में छात्रों के एक अभूतपूर्व संख्या में शामिल करके भारतीय छात्र आंदोलन तेज किया गया। सकेडो कॉलेजों को ए आई एस एफ के बऐन्र तले बंद थे, ए आई एस एफ ने कई आंदोलनों का शुभारंभ किया और अवैध प्रकाशनों वितरित की. कई छात्रों को अपने कालेज से बर्खास्त कर दिया गया गया है या सलाखों के पीछे भेज दिया.\n\nसंगठन अब छात्रों की बेहतरी के लिए काम करता है। यह भारत में वैज्ञानिक समाजवाद, प्रगति में विश्वास और शांति मे विश्नवास रखता है। ए आई एस एफ (AISF) की अब राज्यों मे कई समितिया है। व्ररतमान मे इसकी सदस्य्ता ८००००० है। कार्यालय : 4 / 7 आसफ अली रोड, नई दिल्ली - 110002\n\n", "id": "222501", "title": "अखिल भारतीय छात्र परिषद"}
{"url": "https://hi.wikipedia.org/wiki?curid=222502", "text": "नोकिया N8\n\nनोकिया N8 नोकिया Nseries से एक सिम्बियन ^ 3 smartphone है। कार्ल जीस प्रकाशिकी और जीनान फ़्लैश की विशेषता के साथ, N8 नोकिया का पहला कैमरा फ़ोन है जो १/१.८३\" आकार का १२ मेगापिक्सेल सेंसर उपयोग करता है, जो की लौंच के समय किसी कैमरा फ़ोन में सबसे बड़ा इमेज सेंसर है। [4] [5] N8 प्रदर्शन 640 सुविधाएँ एक 3.5 इंच के 89 (मिमी) 360 x पिक्सेल रंग touchscreen और बातचीत के पहले नल नोकिया smartphone के लिए एक रन पर ऑपरेटिंग सिस्टम के साथ सिम्बियन ^ 3, कई घर स्क्रीन की विशेषता के अलावा, अनुकूलन, योग्यता और बहु स्पर्श क्षमताओं के साथ इशारा समर्थन करते हैं। सुविधाओं में अपने संपर्क कर रहे हैं HDMI बाहर, Dolby डिजिटल प्लस, ध्वनि और वाई फाई 802.11 बी / जी / n समर्थन; N8 है एक भी सुविधा करने के लिए पहली डिवाइस Pentaband 3.5G . रेडियो [6]\nनोकिया N8 smartphone स्टोर ऑनलाइन नोकिया आधिकारिक किया गया था पर उपलब्ध सितम्बर 2010 पर 23 और किया गया था। 2010 1, अक्टूबर में जारी चयन बाजारों पर [7] N8 इतिहास नोकिया में पूर्व के आदेश ग्राहक सबसे अधिक राशि के साथ बने उत्पाद रिलीज के अपने बिंदु के ऊपर है। [8] करने के लिए कैमरा नोकिया N8 उजागर क्षमताओं का, नोकिया, निर्मित एक लघु फिल्म कम्यूटर अक्टूबर 2010 में. द्वारा निर्देशित मैकहेनरी भाइयों अभिनीत और देव पटेल, एड, चार्ल्स नृत्य और पामेला एंडरसन, सात मिनट की फिल्म कैमरा 720p गया था शॉट पर पूरी तरह से फोन है।\n", "id": "222502", "title": "नोकिया N8"}
{"url": "https://hi.wikipedia.org/wiki?curid=222509", "text": "दीया खान\n\nदीया खान पंजाबी / पख्तून वंश की एक नर्विज्न फ़िल्म निर्देशक और मानवाधिकार कार्यकर्ता हैं। दिया महिलाओं के अधिकारों, अभिव्यक्ति की स्वतंत्रता और शांति की मुखर समर्थक हैं। \n\n२०१३ में दिया खान की निर्देशक और निर्माता के रूप में पहली फिल्म बाणाज़ ए लव स्टोरी (२०१२ ) ने सर्वश्रेष्ठ दस्तावेज़ी फिल्म होनी का पीबॉडी अवार्डौर और एमी अवार्ड जीता। दिया की दूसरी फिल्म जिहाद ए स्टोरी ऑफ़ अदर्स कोब्रिटेन का बाफ्टा, ग्रियर्सन और मोंटी करलो टैलीविज़न फेस्टिवल सर्वश्रेष्ठ दस्तावेज़ी फिल्म होने केलिए नामित किआ गया। वह फ्यूज मीडिया कंपनी की अध्यक्ष होने के अलावा सिस्टरहुड नामित पत्रिका की मुख्य संपादक भी हैं। \n\n२०१६ में दिया को युनेस्को की कलात्मक स्वतंत्रता और रचनात्मकता वर्ग के लिये सदभावना राजदूत नियुक्त किआ गया। वह इस श्रेणी के लिए नामांकित होने वाले पहली व्यक्ति हे ।\n\nदिया ने ७ अगस्त १९७७ को नॉर्वे की राजधानी ओस्लो में जन्म लिया। दिया नॉर्वेजीयन अभिनेता आदिल खान की बड़ी बहन हैं।\n\nदिया एक कलात्मक परिवार से सम्बन्ध रखती हैं। दिया के बचपन से उनके पिता नॉर्वे में सांस्कृतिक गतिविधियों की एक सर्जक की गई हैं। उन्हों ने भारतीय शास्त्रीय संगीत को नॉर्वे में लोकप्रिय बनाने के लिए बहुत अधिक काम क्या है। संगीत और कला में अपने पिता की गतिविधियों की वजह से दिया ने बचपन से ही संगीत सीखना शुरू कर दिया था। दिया ने बहुत मेहनत की और जल्दी ही संगीत क्षेत्रों में उनका नाम पहचाना जाने लगा. दिया ने साढ़े सात साल की उम्र में नार्वेजियन टीवी पर \"रघुपति राघव राजा राम\" भजन गा कर अपने कैरियर की शुरुआत की. दिया पटियाला घराने के उस्ताद बड़े फ़तेह अली ख़ान और सारंगी वादक उस्ताद सुल्तान खान की शिष्य हैं। \n\n१९९० में दिया ने पाकिस्तानी गायक उस्ताद बड़े फ़तेह अली ख़ान और नार्वे के विश्व प्रसिद्ध सैक्सोफोन वादक जान गार्बारेक के \" रागा एंड सागा \" नाम के संयुक्त एलबम पर एक अतिथि गायिका के गाया. १५ वर्ष की उम्र में नॉर्वे की सबसे बड़ी रिकार्ड कंपनी \" शिर्केली कुल्तुर वेर्क्स्तेद \" ने दिया को रिकॉर्ड बनाने के लिए साइन किया। और \" I Alt Slags Lys \" के नाम से उनका. यह एलबम पूर्वी और पश्चिमी संगीत का सुंदर संयोजन था और इसकी तैयारी में नॉर्वे के प्रसिद्ध संगीतकारों के अलावा पाकिस्तान के तबला वादक स्वर्गीय उस्ताद शौकत हुसैन खान और भारत के सारंगी वादक स्वर्गीय उस्ताद सुल्तान खान ने भाग लिया था।\n\nदीया का दूसरा एलबम सितंबर १९९५ में \" बी एम जी \" (BMG) नाम की अंतरराष्ट्रीय रिकॉर्डिंग कंपनी ने दिया के जन्म नाम दीपिका के तहत जारी किया। इस एलबम की तैयारी में नार्वेजियन संगीत निर्माता Tor Erik Hermansen , Tommy Tee और ब्रिटिश संगीत निर्माता Nick Sillitoe ने भाग लिया। इसके बाद दिया ब्रिटेन चली गईं.\n\nब्रिटेन में दिया का सिंग्ले \" प्लान ऑफ़ माई ओन \"(Plan of My Own) था जो ब्रिटेन के टीवी चैनल दी बॉक्स के टॉप ३० में पहले स्थान पर आया। \n\n२००७ में दिया ने दो बार ग्रैमी पुरस्कार प्राप्त करने वाले पियानू वादक \"बोब जमेस\" (Bob James), प्रसिद्ध समूह \" दी पुलिस \" (The Police) के ग्रैमी पुरस्कार प्राप्त करने वाले गिटार वादक \"अनद्य सुम्मेर्स\" (Andy Summers) और नॉर्वे के तुरही वादक \" नील्स पेट्टर मोल्वाएर \" (Nils Petter Molvær) के सहयोग से \"अत्रक्सिस \" (Ataraxis) नाम क एलबम जारी किया।[8] यह एलबम भारतीय शास्त्रीय संगीत, पाकिस्तान, अफ़ग़ानिस्तान के लोक संगीत और \" इलेक्ट्रोनिका \" का संयोजन था। इस प्रयोगिक एलबम को संगीत के क्षेत्रों में बहुत सराहना मिली.[9] कई कलाकारों, संगीतकारों और संगीत निर्माता ने दिया के संगीत से सहायता ली है और दिया के संगीत के छोटे टुकड़ों को अपने संगीत से संबंधित परियोजनाओं में इस्तेमाल किया है। इनमें नील्स पेट्टर मोल्वाएर, सेब तैलोर, नूवाल, बोने क्रुशेर, लीकूड स्त्रन्गेर, मसाला डोसा, मार्क स्मिथ, फुतिलिटी ओर्चेस्त्र, गुय चम्बेर्स, पुल ओकेंफोल्ड और काया प्रोजेक्ट के नाम शामिल हैं।\n\nअब दिया ने व्यावहारिक रूप से संगीत छोड़ दिया है, उन्हों ने खुद मंच पर प्रदर्शन भी बंद कर दिया है। इस के बजाय वह खुद को मंच के पीछे रखते हुए कई परियोजनाओं पर काम कर रही हैं। उनकी कोशिश है कि वह उन लोगों की आवाज़ बनें जिन्हें अपने व्यक्त का अवसर उपलब्ध नहीं है।\n\nइस संबंध में दीया ने सबसे पहले २०१० में फ्रीमुज़ (FREEMUSE) के सहयोग से \" लिस्सें तो दी बन्नेद \"(Listen To The Banned) नाम के एलबम से उन गायकों को प्रस्तुत किया है, जिनकी आवाज़ को ख़ामोश कर दिया गया था। \n\nइस संग्रहण में मध्य पूर्व, अफ्रीका और एशिया के उन कलाकारों को प्रस्तुत किया गया है जो अपने देशों में प्रतिबंध का शिकार हैं, राज्य या गैर राज्य उत्पीड़न के कारण विदेशी देशों में शरण ले चुके हैं या जेलों के अंदर बंद पड़े हैं। \n\nइस एलबम ने जहां दिया को शोषण के शिकार कलाकारों के समर्थक के रूप में प्रस्तुत किया है, वहीं यह एलबम यूरोप के विश्व संगीत चार्ट पर कई महीनों तक छठे स्थान पर विराजमान रहा.\n\n२०१२ में दीया ने नॉर्डिक क्षेत्रों की महिलाओं के साथ नॉर्डिक वीमेन नामित रिकॉर्ड बनाया। २०१३ में दीया ने दो रिकार्ड बनाय, एक शास्त्री संगीत पर आधारित था, यहां उस्ताद शफीफ खान ने सितार बजाया था। दोसरा रिकार्ड ईरानी महिलाएं के साथ बनाया जिस का नाम ईरानियन वीमेन था।\n\n२००७ में दिया ने अपनी फ्यूज़ नामित मीडिया और कला उत्पादन कंपनी के तहत सिस्टरहुड स्थापित किआ जिस का उद्देश्य पश्चिमी देशों में रहने वाले मुसलमान महिला कलाकारों और संगीतकारों को एक ऐसा मंच प्रदान करना था। जहाँ उनकी रचनात्मक और कलात्मक क्षमताओं को सुधार लाने और उसके व्यक्त करने केलिए अवसर उपलब्ध हूँ. \nलक्ष्य मुस्लिम।\n\n२००८ में \" सिस्टरहुड ऑनलाइन म्क्स टेप \" जारी किया था। इस टेप में ब्रिटेन में रहने वाली, विभिन्न मुस्लिम देशों से संबंध रखने वाली महिला गायकों और कवियों ने भाग लिया।\n\n२०१६ में सिस्टरहुड को एक मंच के बजाय एक ऑनलाइन पत्रिका का रूप दे दिया गया जहां दुनिया भर की मुस्लिम महिलाओं की आवाज को बढ़ावा देना था\n\nऑनलाइन पत्रिका के रूप में शुरू होने के छह महीने के भीतर सिस्टरहुड को महिला समानता को उजागर करने के अलावा मुस्लिम महिलाओं को प्रभावित करने वाले मुद्दों के बारे में जागरूकता पैदा करना के कारण २११६ का एशियाई मीडिया पुरस्कार दिए गया ।\n\nदिया ने \"बानाज़ ए लव स्टोरी\" नामित दस्तावेजी फिल्म से अपने निर्देशक कैरियर की शुरुआत की। कई अंतरराष्ट्रीय पुरस्कार जीतने के अलावा ये फिल्म ब्रिटिश पुलिस को सम्मान हत्या के बारे में प्रशिक्षण देने के लिए इस्तेमाल की जा रही हे।\n\n", "id": "222509", "title": "दीया खान"}
{"url": "https://hi.wikipedia.org/wiki?curid=222510", "text": "पोज़ोलाना\n\nपोज़ोलाना या पोज़ोलाना की राख, एक महीन, रेतीली ज्वालामुखीय राख है। पोज़ोलाना को पहली बार इटली के पोज़्ज़ुओली में वेसुवियस ज्वालामुखी के आसपास के क्षेत्र में खोजा और खोदा गया था। इसके बाद इसे अन्य कई स्थानों पर भी पाया गया। वित्रुवियस के अनुसार पोज़ोलाना के चार प्रकार क्रमश: काला, सफेद, धूसर और लाल, इटली के ज्वालामुखीय क्षेत्रों जैसे कि नेपल्स में पाये जाते हैं।\n\nपोज़ोलाना एक सिलिसियस और एलुमिनस पदार्थ है जो जल की उपस्थिति में कैल्शियम हाइड्रोक्साइड के साथ प्रतिक्रिया करता है। इस प्रकार बने यौगिक समान्य तापमान पर सीमेंटकारक गुण प्रदर्शित करते हैं साथ ही इनमें पानी के अन्दर जमने (सेट) की क्षमता होती है। आमतौर पर इसका गारा बनाने के लिए इसे चूने में दो में एक के अनुपात में पानी मिलाने से पहले मिलाया जाता है। कोसा में स्थित रोमन बंदरगाह पोज़ोलाना से बना है जिसे पानी के अन्दर एक लम्बी नाल के मार्फत बड़ी सावधानी से डाला गया था ताकि, समुद्र का नमकीन पानी इसके संपर्क में ना आ सके। इस बंदरगाह के तीन बंगसार (पियर) आज भी दिखाई देते हैं, जिनका पानी के अन्दर का भाग आज 2100 से अधिक वर्षों के बाद भी अच्छी हालत में है।\nआधुनिक पोज़ोलाना सीमेंट्स प्राकृतिक अथवा औद्योगिक पोज़ोलान और पोर्टलैंड सीमेंट का मिश्रण हैं। अंतर्जलीय उपयोग करने के अलावा, इसकी उच्च क्षारीयता इसे विशेष रूप से सल्फेट के संक्षारण (जंग) के आम रूपों के प्रति, प्रतिरोधी बनाती है। एक बार पूरी तरह से कठोर होने के बाद (जमने के बाद) पोज़ोलाना पोर्टलैंड सीमेंट आम पोर्टलैंड सीमेंट की तुलना में अधिक मजबूत होता है। इसकी कम सरंध्रता (कम छेद) इसे जल के अधिक अवशोषण और कत्तल (टूटन) के प्रति, प्रतिरोधी बनाती है।\n\nपोज़ोलाना के समान गुणों के पदार्थों के कुछ औद्योगिक स्रोत हैं: कोयला आधारित बिजली संयंत्र से प्राप्त वर्ग एफ (सिलिसियस) की उड़न राख, सिलिकॉन उत्पादन से प्राप्त सिलिका धूआं, धान के खेतों से प्राप्त धान भूसी की राख (कृषि) और तेल रेत प्रचालन से प्राप्त मेटाकाओलिन। मेटाकाओलिन जो एक शक्तिशाली पोज़ोलान पदार्थ है, का उत्पादन किया जा सकता है और मुख्यत: इसे सफेद सीमेंट कंकीट बनाने में प्रयोग किया जाता है।\n", "id": "222510", "title": "पोज़ोलाना"}
{"url": "https://hi.wikipedia.org/wiki?curid=222517", "text": "शुक्राणुनाशक\n\nशुक्राणुनाशक गर्भ निरोधक पदार्थ है, जो संभोग से पूर्व, योनी में डालने से, शुक्राणु, को नाश करता है और इस तरह, यह गर्भावस्था को रोकता है। गर्भ निरोधक के प्रयोजन में, शुक्राणुनाशक अकेले भी इस्तेमाल किये जा सकते है। लेकिन, केवल शुक्रनुनाशक इस्तेमाल करने से, जोड़ों द्वारा गर्भावस्था की दर अधिक रहता है - अन्य विधियों की तुलना में. आमतौर पर, शुक्राणुनाशकों, अन्य गर्भनिरोधक अवरोध विधि के संयुक्त इस्तेमाल किया जाता है - जैसे डायाफ्राम, कंडोम, गर्भाशय ग्रीवा टोपी (कैप) और स्पंज संयुक्त तरीकों गर्भावस्था दरों को कम करने में ज्यादा सफल रहते हैं, कोई अकेले विधि की तुलना में.\n\nशुक्राणुनाशकों असुगंधित, स्पष्ट, नि-स्वाद, नॉन-स्‍टेननिंग और स्नेहक होते हैं।\n\nसबसे आम, सक्रिय शुक्राणुनाशक संघटक नोंओक्स्य्नोल -९ है। नोंओक्स्य्नोल-९ युक्त शुक्राणुनाशकों कई रूपों में उपलब्ध है - जैसे जैली (जेल की तरह), फिल्म और झाग; लेकिन एच.ई.वी. के उच्च जोखिम की वजह से, इसे सिफारिश नहीं किया जा सकता है।\n\nमेनफेगोल एक शुक्राणुनाशक पदार्थ है, जो झाग-उत्पादक गोली के रूप में निर्मित किया जाता है। यह सिर्फ यूरोप में उपलब्ध है।\n\nओक्टोक्स्य्नोल -९ पहले का एक आम शुक्रनुनाशक था। लेकिन २००२ में, अमेरिकी बाजार से यह हटाया गया था; जब निर्माताओं ने नए, आवश्यक अध्ययन प्रदर्शन करने में विफल रहे.\n\nशुक्राणुनाशकों बेन्ज़ल्कोनिउम क्लोराइड और सोडियम चोलेट कई गर्भनिरोधक स्पंजमें इस्तिमाल किये जाते हैं। कनाडा में, बेन्ज़अलकोणनिउम क्लोराइड सपोसिटरी के रूप में उपलब्ध हो सकता है। \n\nएक आम शहरी कथा है, कि कोका कोला या अन्य शीतल पेय शुक्राणुनाशक जैसे सेवे के रूप में प्रभावी है। यह गलत है।\n\nप्रयोगशाला में दिखाया गया है कि नींबू के रस शुक्राणु को स्थिर करता है - और \"क्रेस्ट कड़वे नीबू\" ड्रिंक भी. जबकि, क्रेस्ट कड़वे नीबू ड्रिंक अध्ययन के लेखकों ने सुझाव दिए है कि यह संभोगोत्तर (पोस्टकॉयटल) डूश के रूप में इस्तिमाल किया जा सकता है; लेकिन यह प्रभावी होने के संभावना नहीं है - क्यों कि शुक्राणु, १.५ मिनटों के भीतर, (डूश के पहुंचने से पहेले ही) वीर्यपात से छोड़ने लगते है। कोई प्रकाशित अध्ययन गर्भावस्था रोकने की काम में नींबू के रस की प्रभावशीलता पर टिप्पणियां नहीं किया है; हालांकि, कई लोग इस को 'प्राकृतिक' शुक्राणुनाशकों के रूप में वकालत करते हैं।\n\nलैक्टिक एसिड की तैयारियाँ भी कुछ शुक्रनुनाशक प्रभाव दिखाते हैं और वाणिज्यिक लैक्टिक एसिड आधारित शुक्राणुनाशकों उपलब्ध हैं। हालांकि, १९३६ के बाद, लैक्टिक एसिड के गर्भ रोकने में प्रभाव पर कोई अध्ययन प्रकाशित प्रकट नहीं किया गया है। थॉमस मोएंच, एक पूर्व सहायक मेडिकल प्रोफेसर का कहना है कि अनुसंधान के रूप में एसिड शुक्राणुनाशकों कि प्रयोग को अभी छोड़ दिया गया है।\n\nप्रयोगशाला के अध्ययन पर आधारित - नीम के पौधे के निष्कर्षण, नीम तेल शुक्राणुनाशकों के रूप में इस्तेमाल किया जा सकता है। पशु अध्ययनों पर आधारित, नीम से व्युत्पन्न योनिवर्ति (पेसरी) और क्रीम से पता चलता है कि वे गर्भ निरोधक प्रभाव है। लेकिन अभी तक, इसकी, मनुष्य में, गर्भावस्था रोकने में निर्धारित नहीं किया गया है।\nशुक्राणुनाशकों कंडोम की गर्भनिरोधक प्रभावकारिता बढ़ाने के लिए माना जाता है। \n\nहालाँकि, निर्माता जो कंडोम को शुक्राणुनाशक से लुब्रिकेट किया करते है, वो कंडोम गर्भावस्था को रोकने में कामयाब नहीं होते हैं, क्यों कि उन में पर्याप्त शुरानुनाश नहीं होता है। इन कंडोमों का दुकानों में 'शेल्फ लाइफ' कम होता है। और ये महिलाओं में मूत्र पथ संक्रमणों की कारण भी हो सकता है। विश्व स्वास्थ्य संगठन का कहना है कि शुक्रनुनाशक से लुब्रिक्टेद कंडोम अब नहीं पदोन्नत किया जाना चाहिए. हालांकि, वे कंडोम न इस्तिमाल करने से बहेतर कंडोम पर लुब्रिकातेद - नॉनओक्स्य्नोल ९ का उपयोग करने की सलाह देते हैं।\n\nनॉनओक्स्य्नोल- ९ के कई दुष्‍प्रभाव हो सकते हैं। इन में खुजली या यौन अंगों में जलन और महिलाओं में मूत्र पथ के संक्रमण, खमीर संक्रमण और बैक्टीरियल वगिनोसिस हैं . इन दुष्प्रभावों असामान्य हैं। एक अध्ययन में पाया गया था, कि जिन महिलाओं शुक्राणुनाशकों का उपयोग करती हैं, उन में से केवल ३-५ % दुष्प्रभावों के कारन से उन्हें बंद करती हैं।\n\nचिंता का एक विषय यह भी है कि शुक्राणुनाशको के उपयोग के बावजूद, जो बच्चे जनम लेते हैं, उन में जन्म विकार का जोखिम ज्यादा पाया जाता है क्या? और उन बच्चों का, जो ऐसी महिलाओं से जन्मे, जो गर्भावस्था के दौरान भी - अनजाने - शुक्राणुनाशक का प्रयोग करती रही. १९९० में किया गया एक संपन्न शुक्राणुनाशकों पर अध्ययन ने समीक्षा किया \" \"प्रकट होता है कि, शुक्रनुनाशक उपयोगकर्ताओं में जन्मजात विसंगतियों, परिवर्तित सेक्स अनुपात और प्रारंभिक गर्भावस्था में हानि होने के वर्धित खतरे नहीं हैं।\" \n\nशुक्राणुनाशक का उपयोग का पहले लिखित रिकार्ड कहूँ पप्य्रुस में पाया जाता है, जो १८५० बी.सी. में लिखा गया था। इस रिकार्ड में एक आटा और मगरमच्छ का खमीरीकृत गोबर का पेसरी का वर्णन किया गया है। यह माना जाता है कि गोबर का कम पीएच से शुक्रनुनाशक प्रभाव हुआ होगा.\n\nअन्य फार्मूलों, १५०० बी.सी. के एबेर्स पप्य्रुस में पाये जाते है। ये मिश्रण बीज, ऊन, बबूल, खजूर और शहद से बनाया जाते थे और योनि में डाला जाते थे। यह शायद कुछ प्रभावशाली था; न सिर्फ - निरंतरता के रूप में - एक चिपचिपा, मोटी शारीरिक बाधा बनकर; लेखिन और इस कारन भी - क्योंकि बबूल से {0 }लैक्टिक एसिड {0 }(एक ज्ञात शुक्रनुनाशक) बनता है।\n\nएक दूसरी सदी के यूनानी चिकित्सक सोरानुस, के लेखों में कही अम्लीय पाचन फार्मूलों थे; जो शुक्रुनाशक मने जाते थे। उनके निर्देशों से ऊन को कोई एक मिश्रण में भिगोकर ग्रीवा के पास रखा जाता था।\n\n१८०० से प्रयोगशाला परीक्षण शुरू हुए, यह देखने के लिए कि किन पदार्थों शुक्राणु गतिशीलता को रोकते हैं . आधुनिक शुक्राणुनाशकों नॉनओक्स्यनोल ९ और मेंफेगोल अनुसंधान के इस लाइन के अनुसंधान से विकसित किए गए। हालांकि, कई अन्य पदार्थों जिस के गर्भनिरोधक मूल्य संदिग्ध थे, को भी पदोन्नत किया गया। खासकर, १८७३ के बाद, जब अमेरिका में, कॉमस्टोक अधिनियम द्वारा गर्भनिरोधक को गैरकानूनी मन गया; तब शुक्राणुनाशकों में सब से लोकप्रिय उत्पाद -ल्य्सोल - को केवल एक \"स्त्री स्वच्छता के लिए\" उत्पाद के रूप में वितरण किया गया था - और इस पैर कोई उत्पादोंप्रभावशीलता के किसी भी मानक आयोजित नहीं किया गया था। इससे भी बदतर, कई निर्माताओं, इन उत्पादों का उपयोग संभोग \"के बाद\", एक डूश के रूप में सिफारिश करते थे - तब तक शुक्राणु पैर इसका कोई प्रभाव नहीं होता है, क्यों तब तक बहुत समय बीत चूका होता.\n\n", "id": "222517", "title": "शुक्राणुनाशक"}
{"url": "https://hi.wikipedia.org/wiki?curid=222518", "text": "महाबृहदांत्र\n\nमहाबृहदांत्र (मेगाकोलोंन) - बृहदान्त्र (बड़ी आँत का एक हिस्से) का असामान्य फैलाव है। अक्सर, फैलाव के साथ आंत्र के क्रमिक वृत्तों में सिकुड़नेवाले (क्रम-संकोचिक) लेहेरों का पक्षाघात भी होता है। अधिक चरम मामलों में, मल बृहदान्त्र के अंदर, कठोर पुंज की तरह जम जाता है, जिस को 'फेकलओमा' कहा जाता है (शाब्दिक रूप से,\" मल का ट्यूमर या गाँठ\"). इस को हटाने के लिए सर्जरी की आवश्यकता भी हो सकती है।\n\nमहाबृहदांत्र चिरकारी या तीव्र हो सकता है। यह रोग हेतु-विज्ञान कारण के अनुसार से भी वर्गीकृत किया जा सकता है।\n\nबाहरी संकेत और लक्षण यह है - कब्ज की बहुत लंबी अवधि, पेट की सूजन, उदरीय कोमलता और उस पर खोखला गूंज, पेट दर्द, परिस्‍पर्शन पर मल के कड़क पुंज; और विषाक्त मेगाकॉलोन में बुखार, निम्न रक्त पोटेशियम, तीव्र हृदय स्‍पंदन और सदमा . चिरकारी महाबृहदांत्र में स्टरकोरल अल्सर कभी कभी देखा जाता है; जिस से 3% में आंत्रिक दीवार का वेधन हो सकता है - जिस से पूतिता और मौत के जोखिम हो सकता है।\n\n\nइस को हिर्स्चस्प्रुंग बीमारी भी कहा जाता है। यह बृहदान्त्र का एक जन्मजात विकार है, जिस में बृहदान्त्र के दीवारों के औएरबच पलेक्सस के म्योएंतेरिक तंत्रिका कोशिका (जिस को हम कंडरापुटी कोशिका भी कहते हैं) अनुपस्थित हैं। यह एक दुर्लभ (१:५,०००) विकार है। यह पुरुषों में - महिलाओं से - ४ गुना ज्यादा पाया जाता है। हिर्स्चस्प्रुंग रोग, गर्भावस्था के प्रारंभिक दौर के दौरान, भ्रूण में विकसित होता है। सही आनुवंशिक कारण अनसुलझी बनी हुई है; हालांकि, पारिवारिक मामलों में (जिसमें परिवारों में कई रोगियों प्रभावित होते है), यह ओटोसोमल प्रभावी (दोमिनंट) संचरण के रूप में देखा जाता है, जिस में एक आर.ई.टी. नमक जीन - जो गुणसूत्र, १० में होता है - अपना प्रधानता दिखाई देता है। हालांकि, सात अन्य जीन भी इस में शामिल होने का सम्भावना है। यदि अनुपचारित, रोगी (एन्तेरोकोलितीस) आंत्रशोथ से विकसित हो सकते हैं।\n\nमहाबृहदांत्र, रिसपैरइदोन - एक सायकोटिक-विरोधी दवा - के परिणाम से हो सकता हैं।\n\n=== विषाक्त महाबृहदांत्र\n\nविषाक्त महाबृहदांत्र मुख्य रूप से सव्रण बृहदांत्रशोथ (/0) और स्यूडोमेंबरेनस बृहदांत्रशोथ, में देखा जाता है; यह दो बृहदान्त्र के जीर्ण सूजन है।\n\nमहाबृहदांत्र, चागस रोग के साथ जुड़ा हो सकता है।\n\nमध्य और दक्षिण अमेरिका में महाबृहदांत्र के आम घटनाओं, चागस रोग से 20% प्रभावित रोगियों में देखा जाता है। चागस \"ट्रायपैनोसोमा क्रुज़ि \" से होता है। यह कशाभी प्रोटोजोआ, (एककोशी जीव) है जो हत्यारा बग नाम का एक 'हेमातोफगोउस' कीट के मल द्वारा प्रेषित होता है। चागस जन्म से हासिल हो सकता हैं - रक्त आधान या अंग प्रत्यारोप से और कभी संपर्क प्रभावित भोजन के माध्यम से (उदाहरण के लिए, गरापा. चागस रोग में महाबृहदांत्र और महाविस्फारित ग्रासनली कैसे विकसित होते हैं, इस पैर कई सिद्धांत हैं। ऑस्ट्रियन-ब्राजीलयन चिकित्सक और रोगविज्ञानी फ्रिट्ज कोबीएरले पहले व्यक्ति थे, जो एक सुसंगत \"परिकल्पना\" पेश किया ता - चागस रोगियों की आंतों की दीवारों में आउएर्बच प्लेक्सुस के विनाश के दस्तावेज पर आधारित. इसे \"तंत्रिकाजनक परिकल्पना\" परिकल्पना बोला जाता है। इस स्तिथि में, बृहदान्त्र के औतोनोमिक तंत्रिका प्रणाली के विनाश से दीवार के सामान्य चिकनी कोमल पेशियों का उच्चारण खो जाता है और फैलाव हो जाता है।\n\nतथापि, \" क्रुज़ी टी.\" यह विनाश क्यों करता है, इस का कोई स्पष्ट कारण नहीं है: विशेष न्यूरोटॉक्सिन और अव्यवस्थित प्रतिरक्षा प्रणाली. की उपस्थिति होने का सबूत पाया गया है।\n\nनिदान मुख्य रूप से सादे और प्रतिकूल एक्स-रे और अल्ट्रासाउंड इमेजिंग द्वारा किया जाता है। बृहदान्त्र जड़ता और कार्यात्मक निकास रुकावट के भेद करने के लिए बृहदान्त्र मार्कर पारगमन के अध्ययन उपयोगी होते हैं। इस परीक्षण में, रोगी जल-घुलनशील, एक रेडियो अपारदर्शी प्रतिकूल माध्यम निगल लेता है और १, ३ और ५ दिन बाद, एक्स-रे फिल्म लिए जाते हैं। बृहदान्त्र जड़त्व के मरीजों में मर्कर बड़ी आंतों भर में फैला हुआ दिखाए दिया जाता है, जबकि कार्यात्मक निकास रुकावट के मरीजों में कुछ स्थानों में मार्करों की धीमी राशि के साथ संचयीकरण दिखाए देते हैं।. यांत्रिक रुकावट कारणों है कि नहीं वो देखने के लिए बृहदांत्रदर्शन (कोलोनोस्कोपी) इस्तेमाल किया जा सकता है। एनोरेक्टल मनोमंत्री जन्मजात और अर्जित रूपों के विभेदन करने में मदद सकता है। गुदा बायोप्सी हिर्स्चस्प्रुंग रोग की एक अंतिम निदान करने के लिए सिफारिश की है।\n\nसंभव उपचार में शामिल हैं:\n\nवहाँ रहे हैं कई बृहदांत्र उच्छेदन एक शल्य दृष्टिकोण के रूप में, जैसे महाबृहदांत्र के इलाज के लिए (बृहदान्त्र पूरे हटाने का) खंडों के साथ मलाशय ileorectal(इलोरेक्टल) और आन्त्रावरोध सम्मिलन (आवेष्टन के शेष), या कुल बृहदान्त्र proctocolectomy के हटाने, (अवग्रह और मलाशय) शेषांत्र छिद्रीकरण के बाद सम्मिलन या ileoanal (इलेओनल) द्वारा पीछा किया।\n\n\n", "id": "222518", "title": "महाबृहदांत्र"}
{"url": "https://hi.wikipedia.org/wiki?curid=222521", "text": "भारतीय खेल प्राधिकरण\n\nभारतीय खेल प्राधिकरण (Sports Athority of India) भारत के युवा कार्यक्रम एवं खेल मंत्रालय का महत्वपूर्ण अंग है। अपनी खेल प्रोत्साहन योजनाओं के माध्यम से भारतीय खेल प्राधिकरण युवाओं में प्रतिभा उत्पन्न करने का काम करता है। इसके लिए वह उन्हें आवष्यक आधारभूत ढ़ांचा, उपकरण, प्रषिक्षण सुविधाएं और प्रतियोगिता के अवसर प्रदान करता है।\n\nखेल आज मानव व्यक्तित्व के चौमुखी विकास का अभिन्न अंग है और खेलों में उत्कृष्टता प्राप्त करने का राष्ट्रीय गौरव और मनोबल पर बड़ा प्रभाव पड़ता है। इस बदलते राष्ट्रीय और अन्तर्राष्ट्रीय परिदृश्य की बढ़ती मांगों की पूर्ति के लिए सरकार ने खेलों में उत्कृष्तता लाने के कार्यक्रमों को क्रियान्वित करने का दायित्व अपने उपर लिया है। \n\n", "id": "222521", "title": "भारतीय खेल प्राधिकरण"}
{"url": "https://hi.wikipedia.org/wiki?curid=222522", "text": "विंडोज़ सर्वर २००३\n\nविंडोज़ सरवर (जिसके लिये विन २के३ शब्द भी प्रयोग किया जाता है) माइक्रो सोफ्ट द्वारा बनाया गया एक सरवर आपरेटिन्ग सिस्टम है, जिसे अप्रेल २४ २००३ को लान्च किया गया। \nइसका आपडेटेड वर्जन सरवर २००३ आर२, ६ दिसम्बर २००५ को विमोचित किया गया। सरवर २००३ के बाद का संस्करण सरवर २००८, ४ फ़रवरी २००८, को लान्च किया गया।\n", "id": "222522", "title": "विंडोज़ सर्वर २००३"}
{"url": "https://hi.wikipedia.org/wiki?curid=222523", "text": "लक्ष्मीबाई राष्ट्रीय शारीरिक शिक्षा विश्वविद्यालय, ग्‍वालियर\n\nलक्ष्मीबाई राष्ट्रीय शारीरिक शिक्षा विश्वविद्यालय, ग्‍वालियर भारत का एक विश्वविद्यालय है।\n\nजब स्वाधीन भारत ने सन् १८५७ के प्रथम स्वाधीनता संग्राम का शताब्दी वर्ष मनाया तो यह तय किया गया कि ग्वालियर में झांसी की रानी लक्ष्मीबाई की स्मृति में एक शारीरिक शिक्षा महाविद्यालय स्थापित किया जायेगा।\n\nग्वालियर नगर के प्रथम महापौर पहाड़गढ़ के राजा पंचमसिंह की इस संस्था की स्थापना में बड़ी महत्वपूर्ण भूमिका रही। वे स्वयं एक अच्छे निशानेबाज थे। रियासत के दौर में जहां घुड़दौड़ व पोलो का मैदान था, वहीं इस संस्था की शुरूआत हुई। भारत के श्रेष्ठ शारीरिक शिक्षाविद् प्रो॰ पी एम जोसेफ इस संस्था के पहले प्रिंसिपल नियुक्त किये गये। शारीरिक शिक्षा के क्षेत्र में केवल पी.एम. जोसेफ ही हैं, जिन्हें पद्मश्री अलंकरण से नवाजा गया।\n\nइस संस्थान का प्रारंभ विक्रम विश्वविद्यालय, उज्जैन से सम्बद्ध महाविद्यालय के रूप में हुआ। ग्वालियर में जीवाजी विश्वविद्यालय की स्थापना के बाद सन् 1964 में यह उसके अन्तर्गत आ गया। राष्ट्रीय महत्व को ध्यान में रखते हुये सन् 1973 में इसका नामकरण 'लक्ष्मीबाई राष्ट्रीय शारीरिक शिक्षा महाविद्यालय' (एलएनसीपीई) किया गया। सन् 1982 में ' स्वायत्तशासी ' संस्था का दर्जा हासिल करने के बाद सितम्बर 1995 में इसे सम विश्वविद्यालय का दर्जा प्रदान किया गया। विश्वविद्यालय अनुदान आयोग ने 14 जनवरी 2009 को इसे पूर्ण विश्वविद्यालय का दर्जा प्रदान किया।\n\nलक्ष्मीबाई रष्ट्रीय शारीरिक शिक्षा विश्वविद्यालय में इस समय सात विभाग संचालित हैं। टीचर एज्यूकेशन विभाग में चार वर्षीय बैचलर ऑफ फिजीकल एज्यूकेशन (बीपीई) व दो वर्षीय पाठयक्रम मास्टर ऑफ फिजीकल एज्यूकेशन (एमपीई) संचालित है। रिसर्च डेवलपमेंट एंड एंडवांस्ड् स्ट्डीज डिपार्टमेंट में एम-फिल व पीएचडी की उपाधि प्रदान की जाती है। खेल प्रबंधन व खेल पत्रकारिता विभाग अपेक्षाकृत नया विभाग है। समाचार पत्र, रेडियो, टेलीविजन व वेब माध्यमों में खेल पत्रकारिता के विस्तृत होते क्षेत्र को ध्यान में रखते हुये प्रशिक्षित खेल पत्रकार तैयार करने के लिये यहां खेल पत्रकारिता में एक वर्षीय पीजी डिप्लोमा पाठयक्रम चलाया जा रहा है। ऐसा ही एक पाठयक्रम खेल प्रबंधन के क्षेत्र में भी संचालित है।\nप्रशिक्षण एवं दक्षता विभाग (कोचिंग एंव फिटनेस) क्रीड़ा प्रशिक्षण में पीजी डिप्लोमा व सर्टिफिकेट कोर्स संचालित करता है। युवा कार्यक्रम एवं खेल विभाग साहसिक खेल एवं पर्यटन प्रबंधन में (एकवर्षीय) स्नातकोत्तर पत्रोपाधि प्रदान करता है। स्वास्थ्य विज्ञान एवं योग विभाग, वैकल्पिक चिकित्सा, योग व फिटनेस मैनेजमेंट आदि विषयों में विभिन्न पाठयक्रम संचालित करता है। कम्प्यूटर विज्ञान एवं अनुप्रायोगिक सांख्यिकी विभाग, सूचना प्रौद्योगिकी व सांख्यिकी के पाठयक्रम संचालित करता है।\nएलएनयूपीई में सेना द्वारा प्रायोजित खिलाड़ियों के प्रशिक्षण के लिये विशेष पाठयक्रम आयोजित किये जाते हैं। बकौल मेजर जनरल एस एन मुखर्जीं एलएनयूपीई लंबे समय तक एशिया की सर्वश्रेष्ठ संस्थाओं में शुमार होती रही है। अब हम इसे विश्वस्तर की श्रेष्ठ संस्था बनाने के लिये युध्दस्तर पर प्रयासरत हैं। विस्तार देने के लिये हाल में गुवाहाटी व देहरादून में एलएनयूपीई के दो केन्द्र भी स्थापित किये गये हैं।\n\n\n", "id": "222523", "title": "लक्ष्मीबाई राष्ट्रीय शारीरिक शिक्षा विश्वविद्यालय, ग्‍वालियर"}
{"url": "https://hi.wikipedia.org/wiki?curid=222524", "text": "शारीरिक शिक्षा\n\nशारीरिक शिक्षा (Physical education) प्राथमिक एवं माध्यमिक शिक्षा के समय मे पढ़ाया जाने वाला एक पाठ्यक्रम है।\nइस शिक्षा से तात्पर्य उन प्रक्रियाओं से है जो मनुष्य के शारीरिक विकास तथा कार्यों के समुचित संपादन में सहायक होती है। \n\nकिसी भी समाज में शारीरिक शिक्षा का महत्व उसकी युद्धोन्मुख प्रवृत्तियों, धार्मिक विचारधाराओं, आर्थिक परिस्थिति तथा आदर्श पर निर्भर होती है। प्राचीन काल में शारीरिक शिक्षा का उद्देश्य मांसपेशियों को विकसित करके शारीरिक शक्ति को बढ़ाने तक ही सीमित था और इस सब का तात्पर्य यह था कि मनुष्य आखेट में, भारवहन में, पेड़ों पर चढ़ने में, लकड़ी काटने में, नदी, तालाब या समुद्र में गोता लगाने में सफल हो सके। किंतु ज्यों ज्यों सभ्यता बढ़ती गई, शारीरिक शिक्षा के उद्देश्य में भी परिवर्तन होता गया और शारीरिक शिक्षा का अर्थ शरीर के अवयवों के विकास के लिए सुसंगठित कार्यक्रम के रूप में होने लगा। वर्तमान काल में शारीरिक शिक्षा के कार्यक्रम के अंतर्गत व्यायाम, खेलकूद, मनोरंजन आदि विषय आते हैं। साथ साथ वैयक्तिक स्वास्थ्य तथा जनस्वाथ्य का भी इसमें स्थान है। कार्यक्रमों को निर्धारित करने के लिए शरीररचना तथा शरीर-क्रिया-विज्ञान, मनोविज्ञान तथा समाज विज्ञान के सिद्धान्तों से अधिकतम लाभ उठाया जाता है। वैयक्तिक रूप में शारीरिक शिक्षा का उद्देश्य शक्ति का विकास और नाड़ी स्नायु संबंधी कौशल की वृद्धि करना है तथा सामूहिक रूप में सामूहिकता की भावना को जाग्रत करना है।\n\nसंसार के सभी देशों में शारीरिक शिक्षा का महत्व दिया जाता रहा है। ईसा से २५०० वर्ष पहले चीन देशवासी बीमारियों के निवारणार्थ व्यायाम में भाग लेते थे। ईरान में युवकों को घुड़सवारी तीरंदाजी तथा सत्यप्रियता आदि की शिक्षा प्रशिक्षणकेंद्रों में दी जाती थी। यूनान में खेलकूद की प्रतियोगिताओं का बड़ा महत्त्व होता था। शारीरिक शिक्षा से मानसिक शक्ति का विकास होता था, सौंदर्य में वृद्धि होती थी तथा रोगों का निवारण होता था। स्पार्टा में जगह जगह व्यायामशालाऍ बनी हुई थी। रोम में शारीरिक शिक्षा, सैनिक शिक्षा तथा चारित्रिक शिक्षा में परस्पर घनिष्ट संबंध था और राष्ट्र की रक्षा करना इन सबका उद्देश्य था। पाश्चात्य देशों के धार्मिक विचारों में परिवर्तन होने के कारण तपस्या तथा शारीरिक यातनाओं पर बल दिया जाने लगा। किंतु आगे चलकर खेलकूद, तैराकी, व्यायाम तथा अस्त्रशस्त्र के अभ्यास में लोगों की अभिरूचि पुन: जगी। इस काल के माइकिल ई. मांटेन, जे.जे. रूसो, जॉन लॉक, तथा कमेनियस आदि शिक्षाशास्त्रियों ने शारीरिक शिक्षा का आवाहन किया।\n\nउन्नीसवीं शताब्दी में पेस्टोलोजी और फ्रोवेल ने एक स्वर से बतलाया कि छोटे बच्चों की शिक्षा में खेलों का प्रमुख स्थान है।\n\nजर्मनी में जोहान क्रिस्टॉफ फ्रीड्रिक गूट्ज (Johann Christoph Guts Muths) ने शारीरिक शिक्षा में दौड़, कूद, प्रक्षेप, कुश्ती आदि प्रक्रियाओं के साथ साथ यांत्रिक व्यायामों का प्रचार किया। फ्रीडरिक लूडविक जान (Friedrich Ludvig John) के नेतृत्व में लोकप्रिय व्यायामशालाओं की स्थापना संबंधी आंदोलन का सूत्रपात हुआ और यह आंदोलन शीघ्र विभिन्न देशों में व्यापक हो गया। वास्तव में वर्तमान शारीरिक शिक्षा का आंदोलन सन् १७७५ ई. में जर्मनी में ही प्रारंभ हुआ।\n\nडेनमार्क में फ्रांज नाख्तिगाल (Franz Nachtegall) ने शारीरिक शिक्षा के क्षेत्र में अगला कदम बढ़ाया। आपकी विचारधारा जर्मनी की विचारधारा से बहुत कुछ मिलती जुलती थी और आपके ही सहयोग से सन् १८१४ ई. में स्कूलों के लिए शारीरिक शिक्षा का कार्यक्रम निर्धारित किया गया।\n\nस्वीडन देश में शारीरिक शिक्षा का श्रेय पर हैनरिक लिंग (Per Henrik Ling) को प्राप्त हुआ। आप शारीररचना तथा शरीर-क्रिया-विज्ञान के विद्यार्थी थे। आपने एक व्यायामपद्धति निकाली जिसने बाद में चलकर चैकित्सिक व्यायाम की संज्ञा पाई। सन् १८१४ में आपने स्टाकहोम में रॉयल जिम्नास्टिक सेंट्रल इंस्टीट्यूट की स्थापना की। इस संस्था के अनुसंधान कार्य शारीरिक जगत् में विख्यात हैं।\n\nजर्मनी, स्वीडन तथा डेनमार्क देशों के शारीरिक शिक्षापद्धति के सिद्धांत हॉलैंड, बेल्जियम, स्विटजरलैंड आदि देशों में भी पहुँचे। किंतु इन देशों में समुचित नेतृत्व के अभाव से उन सिद्धांतों का पूर्ण रूप से कार्यान्वयन न हो सका। ग्रेट ब्रिटेन में आर्चिबाल्ड मेकलारेन (Archibald Maclaren) ने अपने यहाँ के स्कूलों के कार्यक्रम में स्वीडन के जिमनास्टिक्स तथा अन्य खेलों का समावेश करवाया।\n\nअमरीका में शारीरिक शिक्षा का इतिहास सन् १८२० से प्रारंभ होती है। इसी वर्ष जर्मनी के दो शरणार्थी जिनके नाम चार्ल्स बेक (harles Beck) और चार्ल्स फोलेन (Charles Follen) थे, अमरीका पहुंचे ओर वहाँ व्यायामशिक्षक नियुक्त हुए। इन्हीं के प्रयासों द्वारा सन् १८५० ई. में 'अमरीकन टरनरबंड' संगठन की स्थापना हुई। सन् १८६० ई. में डॉ॰ डीओ लिविस (Dio Lewis) के प्रयत्न से अमरीका के स्कूलों के पाठ्यक्रम में शारीरिक शिक्षा को स्थान प्राप्त हुआ।\n\nसोवियत संघ में छोटे बच्चों को बचपन में ही आग, पानी तूफान से बचने की शिक्षा दी जाती थी। १२ वर्ष तक केवल शारीरिक शिक्षा पर अधिक बल दिया जाता था। उसके उपरांत कुल ऐसी व्यावहारिक कसरतें भी कराई जाती हैं जो उनके लिए भविष्य में टैंक, ट्रैक्टर तथा इंजन आदि के चलाने में उपयोगी हों। चुवकों को पुष्ट और सशक्त बनाने के लिए जिम्नास्टिक का आधार लिया जाता था और खेलकूद की प्रतियोगिता के लिए सुगठित किया जाता था।\n\nभारतवर्ष में शारीरिक शिक्षा के क्षेत्र में भारतीय व्यायामपद्धति का प्रमुख स्थान है। यह विश्व की सबसे पुरानी व्यायाम प्रणाली है। जिस समय यूनान, स्पार्टा ओर रोम में शारीरिक शिक्षा के झिलमिलाते हुए तारे का अभ्युदय हो रहा था उस समय भी भारतवर्ष में वैज्ञानिक आधार पर शारीरिक शिक्षा का ढाँचा बन चुका था ओर उस ढाँचे का प्रयोग भी हो रहा था। आश्रमों तथा गुरुकुलों में छात्रगण तथा अखाड़ों और व्यायामशालाओं में गृहस्थ जीवन के प्राणी उपयुक्त व्यायाम का अभ्यास करते थे। इन व्यायामों में दंड-बैठक, मुगदर, गदा, नाल, धनुर्विद्या, मुष्टी, वज्रमुष्टी, आसन, प्राणायाम, भस्त्रिका प्राणायाम, सूर्यनमस्कार, नवली, नेती, धौती, वस्ती, इत्यादि प्रक्रियाएँ प्रमुख थीं।\n\nभारतीय व्यायामपद्धति में सबसे बड़ी विशेषता यह है कि इस पद्धति के द्वारा ध्यान को एकाग्र करना, चित्तवृत्ति का निरोध करना तथा स्मरण शक्ति आदि की वृद्धि करना सुगमतया संभव है। इसी विशेषता से आकर्षित होकर अन्य देशों में इन व्यायामों का बड़ी तीव्र गति से प्रचार और प्रसार हो रहा है। यही नहीं, कहीं कहीं पर तो इन व्यायामों के विभिन्न अनुसंधान केंद्र स्थापित कर दिए गए हैं।\n\nमनोविज्ञान के युग का प्रारंभ होते ही शारीरिक शिक्षा के कार्यक्रम तथा संगठन में वैज्ञानिक दृष्टिकोण का समावेश हुआ। फलत: बच्चों की अभिरुचि, प्रवृत्ति, उम्र तथा क्षमता को ध्यान में रखकर शारीरिक शिक्षा के पाठों का निर्माण हुआ।\n\nशैशव काल में ड्रिल को हटाकर छोटे छोटे यांत्रिक खेल तथा कसरतों पर अधिक बल दिया गया। इसके बाद जिमनास्टिक्ल की ओर युवकों को आकर्षित किया गया। सारी कसरतें संगीत की लय पर युवकों में अधिक सुखद और रुचिकर बनानने के प्रयास हुए। शारीरिक शिक्षा का क्षेत्र बहुत विस्तृत बना दिया गया। आज यह विषय अंतरराष्ट्रीय आदान प्रदान का एक सुलभ साधन हो गया है। शारीरिक शिक्षा का क्षेत्र बहुत विस्तृत बना दिया गया। आज यह विषय अंतरराष्ट्रीय आदान प्रदान का एक सुलभ साधन हो गया है। शारीरिक शिक्षा सामाजिक सुधार के लिए अत्यंत उपयोगी समझी जाती है। इसके द्वारा पारस्परिक सहयोग तथा ऊँच नीच का भेदनिवारण संभव माना जाता है। संवेगनियंत्रण के सक्रिय पाठ पढ़ने का अवसर भी प्राप्त होता है। इसी कारणवश बच्चों की शिक्षा को शारीरिक शिक्षा के आधार पर ही निर्धारित करना उचित समझा जाता है। शारीरिक शिक्षा के क्षेत्र में युवतियों का प्रमुख स्थान होता जाता है।\n\nसभी प्रगतिशील देशों में इस शिक्षा के कार्यक्रमों की अंतरराष्ट्रीय प्रतियोगिताओं तथा समारोहों की संख्या दिनों दिन बढ़ती जा रही है। इस विषय में प्रशिक्षण देने के लिए शारीरिक शिक्षा महाविद्यालय खुले हैं जहाँ पर अध्यापक तथा अध्यापिकाएँ प्रावधान के अनुसार तीन वर्ष दो वर्ष या एक वर्ष का प्रशिक्षण प्राप्त करते हैं। शारीरिक-परिपक्वता परीक्षा वर्तमानकालीन शारीरिक शिक्षा का प्रमुख विषय है और इसके लिए वय के अनुसार विभिन्न स्तर बनाए गए हैं।\n\nविभिन्न स्तरों पर शारीरिक शिक्षा के संवर्धन के लिए संघ तथा संस्थाएँ स्थापित की गई हैं। ये संस्थाएँ समय समय पर प्रादेशिक, राष्ट्रीय तथा अंतरराष्ट्रीय प्रतियोगिताएँ भी आयोजित करती हैं। इन प्रतियोगिताओं में भाग लेने के लिए प्रतियोगियों को विशिष्ट प्रशिक्षण दिया जाता है। यही कारण है कि विश्व की प्रतियोगिताओं में दिनोंदिन प्रगति होती जाती है।\n\nआज खेलकूद (स्पोर्ट्स) भी शारीरिक शिक्षा का एक अंग हो चला है। इसके अंदर सभी खेल सम्मिलित हो जाते हें जिनके द्वारा स्फूर्ति तथा मनोरंजन प्राप्त होता है। शारीरिक शिक्षा आज सामान्य शिक्षा का प्रमुख अंग समझी जाने लगी है।\n\n", "id": "222524", "title": "शारीरिक शिक्षा"}
{"url": "https://hi.wikipedia.org/wiki?curid=222525", "text": "गूगल बुक्स\n\nगूगल बुक्स (अंग्रेजी: Google Books) गूगल द्वारा प्रदत्त एक सेवा है जिसमें गूगल द्वारा स्कैन करके अन्तरजाल पर रखी हुई पुस्तकों को खोजा और पढ़ा जाता है। इसके लिये स्कैन की गयी पुस्तकों को ओसीआर द्वारा टेक्स्ट में बदलकर खोज के लिये आवश्यक व्यवस्था भी की गयी है। जब अक्टूबर सन् २००४ के फ्रैकफुर्त पुस्तक मेले में इसका उद्घाटन हुआ था तब इसका नाम 'गूगल प्रिन्ट' था। \n\n\n", "id": "222525", "title": "गूगल बुक्स"}
{"url": "https://hi.wikipedia.org/wiki?curid=222529", "text": "मद्दूर वड़ा\n\nमद्दूर वड़ा () एक प्रकार का वड़ा होता है और केवल कर्नाटक राज्य विशेष के खानपान में आता है। इस अल्पाहार का नाम कर्नाटक राज्य के मांड्या जिला के मद्दूर कस्बे से आया है। यह शहर बंगलुरु एवं मैसूर शहरों के बीच बसा हुआ है और मद्दूर वड़े इन दोनों के बीच रेल मार्ग एवं सड़क मार्ग पर बसों व रेलों में बेचा जाता है। यह चावल के आटे, सूची एवं मैदा से बनता है। इसमें कड़ी पत्ता, कसा हुआ नारियल, हींग एवं बारीक कटी प्याज भी पड़ती है। सभी चीजों को तेल में हल्का छौंक लगा कर भूना जाटा है और फिर कुछ पानी के साथ मिलाकर गूंधा जाता है। तब इसके बड़े बनाये जाते हैं और सुनहरे भूरे रंग होने तक तेल में तले जाते हैं। \n", "id": "222529", "title": "मद्दूर वड़ा"}
{"url": "https://hi.wikipedia.org/wiki?curid=222537", "text": "मेलकोट\n\nमेलकोट () या मेलुकोट कर्नाटक के मांड्या जिला के पांडवपुरा ताल्लुके का एक तीर्थ स्थान है। इस स्थान को तिरुनारायणपुरम् भी कहा जाता है। यहां कावेरी नदी के समक्ष एक पथरीली पहाड़ी है जिसे यदुगिरि या यादवगिरि कहा जाता है। यह मैसूर से लगभग ५१ कि.मी और बंगलुरु से १३३ कि.मी दूर है।\n", "id": "222537", "title": "मेलकोट"}
{"url": "https://hi.wikipedia.org/wiki?curid=222538", "text": "लिंगायत धर्म\n\nवीरशैव सम्प्रदाय, या लिंगायत मत, हिन्दू धर्म के अंतर्गत दक्षिण भारत में प्रचलित एक मत है। इस मत के उपासक \"लिंगायत\" () कहलाते हैं। यह शब्द कन्नड़ शब्द \"लिंगवंत\" से व्युत्पन्न है। ये लोग मुख्यतः पंचाचार्यगणों एवं बसव की शिक्षाओं के अनुगामी हैं।\n\n'वीरशैव' का शाब्दिक अर्थ है - 'जो शिव का परम भक्त हो'। किंतु समय बीतने के साथ वीरशैव का तत्वज्ञान दर्शन, साधना, कर्मकांड, सामाजिक संघटन, आचारनियम आदि अन्य संप्रदायों से भिन्न होते गए। यद्यपि वीरशैव देश के अन्य भागों - महाराष्ट्र, आंध्र, तमिल क्षेत्र आदि - में भी पाए जाते हैं किंतु उनकी सबसे अधिक संख्या कर्नाटक में पाई जाती है।\n\nशैव लोग अपने धार्मिक विश्वासों और दर्शन का उद्गम वेदों तथा 28 शैवागमों से मानते हैं। वीरशैव भी वेदों में अविश्वास नहीं प्रकट करते किंतु उनके दर्शन, कर्मकांड तथा समाजसुधार आदि में ऐसी विशिष्टताएँ विकसित हो गई हैं जिनकी व्युत्पत्ति मुख्य रूप से शैवागमों तथा ऐसे अंतर्दृष्टि योगियों से हुई मानी जाती है जो 'वचनकार' कहलाते हैं। 12वीं से 16 वीं शती के बीच लगभग तीन शताब्दियों में कोई 300 वचनकार हुए हैं जिनमें से 30 स्त्रियाँ रही हैं। इनमें सबसे प्रसिद्ध नाम बासव का है जो कल्याण (कर्नाटक) के जैन राजा विज्जल (12वीं शती) का प्रधान मंत्री था। वह योगी महात्मा ही न था बल्कि कर्मठ संघटनकर्ता भी था जिसने वीरशैव संप्रदाय की स्थापना की। वासव का लक्ष्य ऐसा आध्यात्मिक समाज बनाना था जिसमें जाति, धर्म या स्त्रीपुरुष का भेदभाव न रहे। वह कर्मकांड संबंधी आडंबर का विरोधी था और मानसिक पवित्रता एवं भक्ति की सचाई पर बल देता था। वह मात्र एक ईश्वर की उपासना का समर्थक था और उसने पूजा तथा ध्यान की पद्धति में सरलता लाने का प्रयत्न किया। जाति भेद की समाप्ति तथा स्त्रियों के उत्थान के कारण समाज में अद्भुत क्रांति उत्पन्न हो गई। ज्ञानयोग भक्तियोग तथा कर्मयोग - तीनों वचनकारों को मान्य हैं किंतु भक्ति पर सबसे अधिक जोर दिया जाता है। वासव के अनुयायियों में बहुत से हरिजन थे और उसने अंतर्जातीय विवाह भी संपन्न कराए।\n\nवीरशैवों का संप्रदाय 'शक्ति विशिष्टाद्वैत' कहलाता है। परम चैतन्य या परम संविद् देश, काल तथा अन्य गुणों से परे है। परा संविद् की शक्ति ही इस विश्व का उत्पादक कारण है। विश्व या संसार मिथ्या (भ्रम मात्र इलूजन) नहीं है। एक लंबी और बहुमुखी प्रक्रिया के परिणामस्वरूप बहुरूपधारी संसार की उत्पत्ति होती है। मनुष्य में हम जो कुछ देखते हैं वह विशिष्टीकरण एवं आत्मचेतना का विकास है किंतु यह आत्मचैतन्य ही परम चैतन्य के साथ पुनर्मिलन के प्रयास का प्रेरक कारण है। साधना के परिणाम स्वरूप जब ईश्वर का सच्चा भक्त समाधि की सर्वोच्च स्थिति को प्राप्त होता है तब समरसैक्य की स्थिति अर्थात्‌ ईश्वर के प्रत्येक स्वरूप के साथ पूर्ण एकता की स्थिति उत्पन्न होती है। यही मनुष्य के परमानंद या मोक्ष की स्थिति है। इसे पूर्ण विलयन न मानकर मिलन के परमानंद में बराबरी से हिस्सा ग्रहण करना समझना अधिक अच्छा होगा।\n\nवीरशैवों ने एक तरह की आध्यात्मिक अनुशासन की परंपरा स्थापित कर ली है जिसे 'शतस्थल शास्त्र' कहते हैं। यह मानव की साधारण चेतना का अंगस्थल के प्रथम प्रक्रम से लिंगस्थल के सर्वोच्च क्रम पर पहुँच जाने की स्थिति का सूचक है। साधना अर्थात्‌ आध्यात्मिक अनुशासन की समूची प्रक्रिया में भक्ति और शरण याने आत्मार्पण पर बल दिया जाता है। वीरशैव महात्माओं की कभी कभी 'शरण' या शिवशरण कहते हैं याने ऐसे लोग जिन्होंने शिव की शरण में अपने आपको अर्पित कर दिया है। उनकी साधना शिवयोग कहलाती है।\n\nवीरशैववाद मूलत: अद्वैतवादी दर्शन है किंतु यत: परमात्मा क्रिया और ध्यान से परे है और हमारे वास्तविक अनुभव की दुनिया के अस्तित्व की व्याख्या इच्छा तथा क्रिया के बिना नहीं की जा सकती, इसलिए शिव के शक्ति सिद्धांत की कल्पना की गई। ईश्वर से एकता स्थापित करने के लिए आध्यात्मिक आकांक्षी अपनी एक या तीनों शक्तियों का प्रयोग करता है। प्रेमशक्ति के प्रयोग का नाम भक्तियोग, चिंतनशक्ति के प्रयोग का ज्ञानयोग तथा कर्म शक्ति के प्रयोग का नाम कर्मयोग है। इन्हीं के जरिए परमेश्वर के साथ अंतिम रूप से एकता स्थापित होती है।\n\nइसमें संदेह नहीं कि वीरशैवों के भी मंदिर, तीर्थस्थान आदि वैसे ही होते हैं जैसे अन्य संप्रदायों के, अंतर केवल उन देवी देवताओं में होता है जिनकी पूजा की जाती है। जहाँ तक वीरशैवों का सबंध है, देवालयों या साधना के अन्य प्रकारों का उतना महत्व नहीं है जितना इष्ट लिंग का जिसकी प्रतिमा शरीर पर धारण की जाती है। आध्यात्मिक गुरु प्रत्येक वीरशैव को इष्ट लिंग अर्पित कर उसके कान में पवित्र षडक्षर मंत्र 'ओम्‌ नम: शिवाय' फूँक देता है। प्रत्येक वीरशैव स्नानादि कर हाथ की गदेली पर इष्ट लिंग की प्रतिमा रखकर चिंतन और ध्यान द्वारा आराधना करता है। कहने की आवश्यकता नहीं कि प्रत्येक वीरशैव में सत्यपरायणता, अहिंसा, बंधुत्वभाव जैसे उच्च नैतिक गुणों के होने की आशा की जाती है। वह निरामिष भोजी होता है और शराब आदि मादक वस्तुओं से परहेज करता है। बासव ने इस संबंध में जो निदेश जारी किए थे, उनका सारांश यह है - चोरी न करो, हत्या न करो और न झूठ बोलो, न अपनी प्रशंसा करो न दूसरों की निंदा, अपनी पत्नी के सिवा अन्यश् सब स्त्रियों को माता के समान समझो।\n\nवेद, उपनिषद् और शैवागम तो सब संस्कृत में है अत: वीरशैव वचनकारों ने उनका सार और शाश्वत सत्वों का स्थूलांश कन्नड भाषा एवं साहित्य में समाविष्ट कर उसकी संबृद्धि की।\n\n\n", "id": "222538", "title": "लिंगायत धर्म"}
