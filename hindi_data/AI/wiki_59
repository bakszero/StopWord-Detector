{"url": "https://hi.wikipedia.org/wiki?curid=222087", "text": "नारियल तेल\n\nनारियल तेल नारियल के पेड़ (कोकोस न्यूसीफेरा) में लगे पके हुए नारियल के गूदे या सार से निकाला जाता है। समूची उष्णकटिबंधीय दुनिया में यह पीढ़ी दर पीढ़ी लाखों लोगों के आहार में वसा का मुख्य स्रोत रहा है। भोजन, औषधि एवं उद्योग में इसकी विभिन्न उपयोगिताएं हैं। नारियल तेल बेहद उष्णता सुचालक है अतः यह खाना पकाने एवं तलने का एक उत्कृष्ट तेल है। इसका धूम्र बिंदु लगभग 360 °F (180 °C) है। इसकी स्थिरता की वजह से इसका ऑक्सीकरण धीमी गति से होता है, जिससे यह जल्दी बासी नहीं होता और उच्च संतृप्त वसा तत्व की वजह से दो वर्षों तक टिक सकता है।\n\nगीली प्रक्रिया में सर्वप्रथम नारियल का दूध बनाया जाता है एवं उसके बाद उस दूध से तेल निकाला जाता है। नारियल का गूदा छुड़ाकर उसमें थोड़ा पानी मिलाया जाता है और फिर उसे निचोड़ कर या दबा कर तेल निकाला जाता है। इससे निकलने वाले तेल/पानी के मिश्रण से, तेल की प्रतिशतता के आधार पर, नारियल क्रीम या नारियल का दूध उत्पादित होता है। उसके बाद नारियल के दूध को प्राकृतिक रूप से अलग होने दिया जाता है। पानी से हल्का होने के कारण तेल पानी की सतह पर तैरने लगता है। इसमें 12 से 24 घंटे लगते हैं। इसके बाद तेल निकाला जा सकता है। नारियल के दूध से नारियल तेल निकालने का यह पारंपरिक तरीका है एवं बहुत से लोग इसी पद्धति से घरों में तेल निकालते हैं। अन्यान्य विधियों में पानी से तेल को अलग करने के लिए गर्म करना, किण्वन, प्रशीतन अथवा अपकेंद्री बल आदि शामिल हैं। कुछ मामूली ऊष्मीकरण आम तौर पर बाद में किये जाते हैं (अक्सर एक निम्न तापमान वाले निर्वात चेंबर में) ताकि अत्यधिक नमी को निकाला जा सके एवं एक अधिक परिष्कृत उत्पाद तैयार किया जा सके तथा उसका टिकाउपन बढ़ाया जा सके। \n\nसूखी प्रक्रिया में तेल को सीधे-सीधे गिरी से निकाला जाता है। पहले नारियल की गिरी के टुकड़े किये जाते हैं एवं एक ओवेन में लगभग 10 से 12% नमी को सुखाया जाता है। तदुपरांत सूखे एवं कटे हुए नारियल को दबा कर उसमें से विशुद्ध तेल निकाला जाता है।\n\nद एशियन एंड पेसिफिक कोकोनट कम्युनिटी (APCC), जिसके सदस्य वाणिज्यिक रूप से बिकने वाले कुल नारियल के तकरीबन 85% का उत्पादन करते हैं, ने विशुद्ध नारियल तेल के लिए अपना मानक प्रकाशित किया है।\nफिलिपींस ने एक डिपार्टमेंट ऑफ साइंस एंड टेक्नोलॉजी (DOST) सरकारी मानक स्थापित किया है।\n\nयूएसडीए (USDA) ने 1 अक्टूबर से लेकर 30 सितम्बर तक के वर्ष के आधार पर नारियल तेल के ऐतिहासिक उत्पादन के आंकड़े प्रकाशित किए। \nआरबीडी (RBD) का तात्पर्य \"परिष्कृत (refined), प्रक्षालित (bleached) एवं सुगंधित (deodorized) से है।\" आरबीडी (RBD) तेल आम तौर पर खोपरे (सूखी हुई नारियल की गिरी) से बनता है। खोपरा धुंए से सुखाकर, धुप में सुखाकर अथवा भट्टे में सुखाकर बनाया जा सकता है। तदुपरांत सूखे हुए खोपरे को एक शक्तिशाली हाइड्रॉलिक प्रेस में अतिरिक्त गर्मी के साथ रखा जाता है और फिर उसे दबाकर तेल निकाला जाता है। व्यावहारिक रूप से इस प्रक्रिया में सारा तेल निकल जाता है, जो सूखे नारियल के वजन का 60% से अधिक होता है।\n\nयह \"कच्चा\" नारियल तेल खाने के लिए उपयुक्त नहीं होता क्योंकि इसमें संदूषक होते हैं तथा इसे और भी गर्मी देकर एवं निस्यंदित कर परिष्कृत करने की ज़रुरत होती है।\n\"उच्च गुणवत्ता\" वाला नारियल तेल निकालने के एक और तरीके में घुले हुए नारियल पर अल्फ़ा-एमिलेस, पोलीगालाकटुरोनासेस एवं प्रोटीज़ेज़ की एन्जाइमी क्रिया शामिल है। \n\nविशुद्ध नारियल तेल के विपरीत परिष्कृत नारियल तेल में नारियल का कोई स्वाद या सुगंध नहीं होता। आरबीडी (RBD) तेल घरों में खाना पकाने, वाणिज्यिक खाद्य प्रसंस्करण एवं कॉस्मेटिक, औद्योगिक तथा औषधीय प्रयोजनों के लिए प्रयोग में लाया जाता है।\n\nइसके बाद आरबीडी (RBD) नारियल तेल को आंशिक या पूर्ण हाइड्रोजनीकृत तेल में प्रसंस्कृत किया जा सकता है ताकि उसके गलनांक को बढ़ाया जा सके। चूंकि विशुद्ध एवं आरबीडी (RBD) नारियल तेल 76 °F (24 °C) पर पिघलता है, नारियल तेल वाली खाद्य सामग्री गर्म मौसम में पिघल जाती हैं। इन गर्म मौसमों में एक उच्च गलनांक वांछनीय है ताकि तेल हाइड्रोजनीकृत हो सके। हाइड्रोजनीकृत नारियल तेल का गलनांक 97–104 °F (36–40 °C) होता है।\n\nहाइड्रोजनीकरण की प्रक्रिया में उसे और अधिक संतृप्त बनाने के लिए एक उत्प्रेरक प्रक्रिया में असंतृप्त वसा (एकलअसंतृप्त एवं मिश्रितअसंतृप्त वसा अम्ल) को हाइड्रोजन के साथ मिलाया जाता है। नारियल तेल में केवल 6% एकलसंतृप्त वसा तथा 2% मिश्रितअसंतृप्त वसा अम्ल होता है। इस प्रक्रिया में इनमें से कुछ को ट्रांस वसा अम्ल में तब्दील कर दिया जाता है।\n\nखंडित नारियल तेल सम्पूर्ण तेल का एक अंश है, जिसमें लम्बी श्रृंखला वाले वसा अम्ल हटा दिए जाते हैं ताकि केवल मध्यम श्रृंखला वाले संतृप्त वसा अम्ल रहे। 12 कार्बन श्रृंखला वाला वसा अम्ल लौरिक एसिड भी अक्सर हटा दिया जाता है क्योंकि औद्योगिक एवं चिकत्सकीय उद्देश्यों के लिए इसकी बहुत मांग है। खंडित नारियल तेल को कैप्रिलिक/केप्रिक ट्रिगलीसेरिड तेल या मीडियम चेन ट्रिगलीसेरिड (MCT) तेल भी कहा जा सकता है क्योंकि यह मुख्यतः मीडियम चेन कैप्रिलिक (8 कार्बन) एवं केप्रिक (10 कार्बन) एसिड होता है जो थोक तेल बनाता है।\n\nएमसीटी (MCT) तेल औषधीय अनुप्रयोगों एवं विशेष भोजन बनाने में काफी प्रयुक्त होते हैं।\n\nनारियल तेल सामान्यतः खाना पकाने में प्रयोग किया जाता है, ख़ास तौर पर तलने में. उन समुदायों में जहां खाना पकाने में नारियल तेल का अधिक इस्तेमाल किया जाता है, ज़्यादातर अपरिष्कृत तेल ही इस्तेमाल में लाया जाता है। आम तौर पर बहुत सी दक्षिण एशियाई सब्जियों में सुगंध लाने के लिए नारियल तेल का प्रयोग किया जाता है। खाना पकाने के अन्यान्य तेलों की तुलना में यह गर्म करने पर कम से कम हानिकारक उप-उत्पाद निर्मित करते हैं।\n\nबहुत से इंटरनेट सूत्रों के विपरीत नारियल तेल की कैलोरी अन्यान्य आहार वसा के बहुत समीप होती है, केवल मीडियम चेन ट्रिगलीसेरिड्स के उपस्थिति की वजह से कुछ कम रहता है जो कुल निहित वसा का आधे से भी कम होता है। आहारीय मीडियम-चेन ट्रिगलीसेरिड्स के लिए 8.3 किलो कैलोरी/ग्राम का मूल्य उद्धृत किया गया है। \n\nहाइड्रोजनीकृत अथवा आंशिक रूप से हाइड्रोजनीकृत नारियल तेल का अक्सर गैर-डेयरी क्रीमर एवं पॉपकॉर्न सहित अन्यान्य नाश्ते की सामग्रियों में इस्तेमाल किया जाता है।\n\nडीजल इंजन ईंधन के रूप में बायोडीज़ल के लिए फीडस्टॉक के रूप में इस्तेमाल के लिए नारियल तेल का परीक्षण किया गया है। इस तरह विद्युत जेनरेटर एवं डीजल इंजिन का इस्तेमाल करने वाले परिवहनों में इसका इस्तेमाल किया जा सकता है। चूंकि सीधे नारियल तेल का एक उच्च गेलिंग तापमान (22-25 °C), एक उच्च चिपचिपाहट, एवं 500 °C का एक न्यूनतम दहन चेंबर तापमान (ईंधन का पोलीमराइज़ेशन से बचने के लिए) होता है, अतः आम तौर पर बायोडीजल बनाने के लिए नारियल तेल को ट्रांसेसटरीफाइड किया जाता है। B100 (100% बायोडीजल) का उपयोग एकमात्र शीतोष्ण जलवायु में ही संभव है क्योंकि वहां जेल बिंदु तकरीबन 10 °C (50 डिग्री फारेनहाईट) होता है। तेल का ईंधन के रूप में प्रयोग के लिए शुद्ध वनस्पति तेलों के वीहेनस्टीफन मानक पर खरा उतरना आवश्यक है अन्यथा कार्बोनाइज़ेशन एवं अवरोधन की वजह से यह असंशोधित इंजिन को हलकी से गंभीर क्षति पहुंचा सकता है।\n\nफिलिपींस, वानुआतु, सैमोया एवं अन्यान्य अनेक उष्णकटिबंधीय द्वीपीय देश मोटर वाहनों, ट्रकों एवं बसों तथा बिजली से चलने वाले जेनरेटरों को चलाने के लिए एक वैकल्पिक ईंधन स्रोत के रूप में नारियल तेल का प्रयोग करते हैं। वर्तमान में फिलीपींस में नारियल तेल का प्रयोग परिवहन ईंधन के रूप में हो रहा है। ईंधन के रूप में इस तेल की क्षमता को लेकर प्रशांत द्वीपों में इसपर और भी शोध किए जा रहे हैं।\nएक नाकाबंदी में इसे अपने वाहनों के ईंधन के रूप प्रयोग में लाये जाने की वजह से 1990 के दशक के बूगेनविले संघर्ष में द्वीप वालों ने इसकी आपूर्ति बंद कर दी। \n\nइंजन स्नेहक (लूब्रिकेंट) के रूप में प्रयोग किए जाने के लिए नारियल तेल का परीक्षण किया गया है; निर्माता का दावा है कि यह तेल ईंधन की खपत एवं धुंए के उत्सर्जन को कम करता है तथा इंजन को एक शीतल तापमान में चलने देता है।\n\nट्रांसफॉर्मर तेल, ट्रांसफॉर्मरों में एक इंसुलेटिंग तथा शीतकारी माध्यम के रूप में काम करता है। इंसुलेटिंग तेल रेशेदार इन्सुलेशन में पोरों को तथा कॉयल कंडक्टरों के बीच के अंतर एवं साइडिंग और टैंक के बीच के अंतराल को भी भरता है और इस तरह इन्सुलेशन की डाईइलेक्ट्रिक क्षमता में बढ़ोत्तरी करता है। एक ट्रांसफॉर्मर इस प्रक्रिया में घुमाव के दौरान गर्मी उत्पन्न करता है और यह गर्मी प्रवाह्कत्व के माध्यम से तेल तक स्थानांतरित होती है। इसके बाद गर्म तेल संवहन द्वारा रेडियेटरों में बहता है। रेडियेटरों से आपूर्त तेल ठंडा होने की वजह से घुमाव को ठंडा करता है। इसमें विभिन्न महत्वपूर्ण गुण हैं, मसलन डाईइलेक्ट्रिक क्षमता, फ्लैश बिंदु, चिपचिपाहट, विशिष्ट गुरुत्व एवं वहन बिंदु तथा किसी तेल को ट्रांसफॉर्मरों में इस्तेमाल करने के योग्य प्रमाणित करने से पहले इन सब बातों का ध्यान रखना पड़ता है। सामान्यतः खनिज तेल ही प्रयोग में लाया जाता है लेकिन नारियल तेल में वे सभी गुण पाए गए जो इस उद्देश्य के लिए पर्यावरण अनुकूल एवं खनिज तेल के आर्थिक प्रतिस्थापन के रूप में कार्य करने के लिए आवश्यक हैं।\n\nनारियल तेल से व्युत्पन्न अम्ल का शाकनाशी के रूप में इस्तेमाल किया जा सकता है ताकि खरपतवारों से बचने का पर्यावरण अनुकूल तरीका निकाला जा सके। यह उन लोगों के लिए भी सुविधाजनक माना जाता है जो कृत्रिम शाकनाशकों के प्रति संवेदनशील होते हैं।\n\nनारियल तेल त्वचा को नर्म बनाने एवं नमी प्रदायक (मॉश्चराईज़र) के रूप में उत्कृष्ट है। एक अध्ययन से पता चला है कि अत्यधिक विशुद्ध नारियल तेल का एक नमी प्रदायक (मॉश्चराईज़र) के रूप में प्रयोग प्रभावी एवं सुरक्षित होता है, जिसका कोई प्रतिकूल प्रभाव नहीं होता। एक अध्ययन में पाया गया कि नारियल तेल को बाल धोने से पहले चौदह घंटों तक कंडीशनर के रूप में बालों में लगाने से कंघी करने पर प्रोटीन का नुकसान नहीं होता। \n\nव्यापक रिपोर्ट है कि नारियल तेल का प्रयोग यौन स्नेहक के रूप में किया जाता है। अन्यान्य तेल आधारित अन्तरंग लूब्रिकेंटों की तरह नारियल तेल का प्रयोग लेटेक्स कॉन्डोम के साथ नहीं करना चाहिए। \n\nफिलीपींस चिल्ड्रेन्स मेडिकल सेंटर में निमोनिया से पीड़ित बच्चों पर एक एकल-अंध (सिंगल-ब्लाइंड) यादृच्छिक नियंत्रित परीक्षण से पाया गया कि नारियल तेल श्वास दर तथा क्रैकल के विभेदन को सामान्य से त्वरित कर देता है।\n\nमोटापे से पीड़ित 40 महिलाओं पर किये गए एक यादृच्छिक दुहरे-अंध (डबल- ब्लाइंड) नैदानिक परीक्षण में नारियल तेल का प्रयोग करने पर बिना डिसलिपिडेमिया के मोटापे में भारी कमी पाई गई।\n\n", "id": "222087", "title": "नारियल तेल"}
{"url": "https://hi.wikipedia.org/wiki?curid=222089", "text": "सामुदायिक रेडियो\n\nरेडियो सेवा का एक प्रकार है सामुदायिक रेडियो, जो वाणिज्यिक और सार्वजनिक सेवा से परे रेडियो प्रसारण का एक तीसरा मॉडल प्रदान करता है। समुदाय स्टेशन भौगोलिक समुदायों और अभिरुचि के समुदायों की सेवा कर सकते हैं। वे ऎसी सामग्री का प्रसारण करते हैं जो कि किन्हीं स्थानीय/विशिष्ट श्रोताओं में लोकप्रिय है, जिनकी अनदेखी वाणिज्यिक या जन-माध्यम प्रसारकों द्वारा की जा सकती है।\n\nसामुदायिक रेडियो स्टेशन ऐसे समुदायों द्वारा परिचालित और संचालित होते हैं और उनका स्वामित्व भी उनका ही होता है, जिनके लिए वे सेवा प्रदान करते हैं। सामुदायिक रेडियो लाभ कमाने के लिए नहीं होते और यह व्यक्ति विशेष, समूह और समुदायों की अपनी विविध कहानियों को कहने, अनुभवों को बांटने की प्रक्रिया को सुगम बनाते हैं और संचार माध्यम से संपन्न दुनिया में सक्रिय स्रष्टा और संचार माध्यम के सहयोगी बनते हैं।\n\nदुनिया के कई हिस्सों में, स्वयंसेवी क्षेत्र, नागरिक समाज, एजेंसियों, गैर-सरकारी संगठनों और नागरिकों के लिए सामुदायिक रेडियो और अधिक सामुदायिक विकास तथा प्रसारण उद्देश्यों के कार्य में भागीदारी के माध्यम के रूप में काम करता है।\n\nफ्रांस, अर्जेंटीना, दक्षिण अफ्रीका, ऑस्ट्रेलिया और आयरलैंड जैसे कई देशों में एक विशिष्ट प्रसारण क्षेत्र के रूप में सामुदायिक रेडियो की महत्वपूर्ण कानूनी परिभाषा की गयी है। परिभाषा के भाग के रूप में ज्यादातर कानूनों में सामाजिक लाभ, सामाजिक उद्देश्य, सामाजिक प्राप्ति जैसे वाक्यांश शामिल किये गये हैं।\n\nसामुदायिक रेडियो ऐतिहासिक रूप से विभिन्न देशों में विभिन्न ढंग से विकसित हुआ और इसलिए यूनाइटेड किंगडम, आयरलैंड, संयुक्त राज्य अमेरिका, कनाडा और ऑस्ट्रेलिया में इस शब्दावली का कुछ अलग-अलग अर्थ होता है।\n\nआयरलैंड में, सामुदायिक रेडियो १९७० के दशक के अंत से सक्रिय है; हालांकि आयरिश सन्दर्भ में सामुदायिक प्रसारण द्वारा पेश किये गये सामुदायिक रेडियो के 18 महीने के पायलट प्रोजेक्ट की संभाव्यता का पता लगाने और मूल्यांकन करने में स्वतंत्र रेडियो व टेलीविजन आयोग को १९९४ तक का समय लग गया। यह परियोजना १९९५ में परिचालन में चली गयी जब देश भर के ग्यारह समुदायों और अभिरुचि समूहों के समुदायों को लाइसेंस जारी किये गये। आयरलैंड के समुदाय रेडियो में \"प्रक्रिया\" (कार्यक्रम निर्माण में समुदायों द्वारा भागीदारी) और \"उत्पाद\" (कार्यक्रम निर्माण की आपूर्ति के जरिये समुदाय को सेवा प्रदान करना) दोनों को शामिल किया गया है। समुदाय की आवश्यकताओं द्वारा प्रक्रिया और उत्पाद का मिश्रण निर्धारित होता है और समुदाय द्वारा नियंत्रित एक प्रबंधन संरचना के माध्यम से इसे कार्यान्वित किया जाता है। आयरलैंड के स्टेशन भौगोलिक रूप और अभिरुचि या हित के समूह दोनों पर आधारित हैं।\n\nब्रिटेन में, सामुदाय-आधारित सेवाओं के विचार के चिह्न कम से कम १९६० के दशक के आरंभ में बीबीसी (BBC) स्थानीय रेडियो की मूल अवधारणा के समय में पाए जा सकते हैं। इसके बाद भूमि-स्थित विभिन्न गैर-लाइसेंसी चोर रेडियो स्टेशनों (जैसे कि ईस्ट लंदन रेडियो और रेडियो एएमवाई: ऑल्टरनेटिव मीडिया फॉर यू) ने इस विचार को और विकसित किया। जैसे-जैसे ये चोर रेडियो १९७० के दशक के अंत में और १९८० के दशक के आरंभ में बड़ी तादाद में पैदा होने लगे, तब खासकर लंदन, बर्मिंघम, ब्रिस्टल और मैनचेस्टर जैसे शहरों में इन स्टेशनों के साथ अल्पसंख्यक आप्रवासी समुदायों (अफ्रीकी-कैरिबियाई और एशियाई आदि) के प्रसारण जुड़ने लगे. हालांकि ब्रिटेन में कुछ लोगों के लिए \"सामुदायिक रेडियो\" \"चोर रेडियो\" का पर्यायवाची बना रहा, अधिकांश आप्रवासी स्टेशन शुद्ध रूप से विशिष्ट संगीत शैलियों पर केंद्रित रहे और (कम से कम सैद्धांतिक रूप से) लाभ के आधार पर संचालित होते रहे. अपनी संरचना के निर्माण के अंतर्गत समुदाय के स्वामित्व और नियंत्रण के साथ ब्रिटेन की समुदाय रेडियो सेवाएं अलाभकारी आधार पर संचालित होती हैं। ब्रिटेन के पूर्व प्रसारण नियामक द रेडियो ऑथोरिटी द्वारा एक प्रयोग के तहत २००१ में शुरू किया गया, २००५ तक यूके ब्रॉडकास्टिंग रेगुलेटर ऑफ़कॉम द्वारा कोई २०० ऐसे स्टेशनों को लाइसेंस दिया गया। इस तरह के ज्यादातर स्टेशन, आम तौर पर लगभग २५ वॉट (प्रति-प्लेन) के विकिरण शक्ति स्तर पर, एफएम पर प्रसारण करते हैं, यद्यपि विशेषकर अधिक ग्रामीण क्षेत्रों में कुछ एएम (मीडियम वेव) पर भी संचालित होते हैं।\n\nअमेरिका में, सामुदायिक रेडियो स्टेशन लाभ के लिए नहीं होते, समुदाय-आधारित परिचालनों को एफएम बैंड के गैर-वाणिज्यिक, सार्वजनिक भाग में प्रसारण के लिए फेडरल कम्युनिकेशंस कमीशन द्वारा लाइसेंस दिया जाता है। अमेरिका के अन्य सार्वजनिक रेडियो केंद्रों से ये स्टेशन भिन्न होते हैं क्योंकि इनमे प्रसारक के रूप में सामुदायिक स्वयंसेवकों को सक्रियता के साथ हिस्सा लेने की अनुमति मिलती है। प्रसारण फ्रिक्वेंसी के सख्त नियंत्रित आवंटन के कारण ऑस्ट्रेलिया में चोर रेडियो वस्तुतः अज्ञात है और अपराधियों के लिए जेल सहित कड़ी कानूनी सजाओं के प्रावधान हैं।\n\nआधुनिक दिनों के सामुदायिक रेडियो स्टेशन अक्सर अपने श्रोताओं के लिए विभिन्न प्रकार की सामग्री पेश किया करते हैं, जो कि आवश्यक रूप से वाणिज्यिक रेडियो स्टेशनों द्वारा प्रदान नहीं की जाती है। सामुदायिक रेडियो केंद्र स्थानीय क्षेत्र, खासकर आप्रवासी या अल्पसंख्यक समूहों की खबरें तथा सूचना कार्यक्रम चला सकते हैं, जिन पर बड़े मीडिया केंद्रों द्वारा कम ध्यान दिया जाता है। अधिक विशिष्ट संगीत कार्यक्रम भी प्रायः कई सामुदायिक रेडियो स्टेशनों की एक विशेषता है। सामुदायिक स्टेशन और चोर स्टेशन (जहां उन्हें बर्दाश्त किया जाता है) किसी क्षेत्र के लिए मूल्यवान संपत्ति हो सकते हैं। सामुदायिक रेडियो स्टेशन आमतौर पर वाणिज्यिक केंद्रों में पाए जाने वाली सामग्री से बचा करते हैं, जैसे कि शीर्ष ४० संगीत, खेल और \"ड्राइव-टाइम\" व्यक्तित्व.\n\nसमुदाय जटिल सत्ता हैं और सामुदायिक रेडियो में \"समुदाय\" की वैसी स्थापना पर अक्सर एक विवादास्पद और पेचीदा बहस चलती रहती है और जो अलग-अलग देशों में भिन्न होती है। \"वैकल्पिक\", \"सुधारवादी\" या \"नागरिक\" रेडियो जैसी अनेक शब्दावलियों द्वारा सामुदायिक या समुदाय को अक्सर प्रतिस्थापित भी किया जा सकता है। समाजशास्त्र में परंपरागत रूप से, किसी \"समुदाय\" को एक सामूहिक स्थान में रहने वाले सहभागी लोगों के एक समूह के रूप में परिभाषित किया गया है। सामुदायिक रेडियो अक्सर उपयोग और भागीदारी की अवधारणा को लेकर बनाया जाता है और इसीलिए समुदाय शब्द रेडियो सिग्नल की संभाव्य पहुंच के आसपास के भौगोलिक समुदायों पर आधारित होने के उल्लेख की सोच हो सकता है, अर्थात, वो लोग जो संदेश को प्राप्त कर सकते है और ऐसे संदेशों के निर्माण में भाग लेने में उनका सामर्थ्य हो. अवश्य ही यह इस तथ्य से समस्याग्रस्त हो जाता है कि अब अनेक रेडियो स्टेशन इंटरनेट पर भी प्रसारण करने लगे हैं, जिससे सशक्त रूप से वैश्विक श्रोताओं और समुदायों तक पहुंचने लगे हैं।\n\nदार्शनिक रूप से सामुदायिक रेडियो के लिए दो अलग-अलग दृष्टिकोण जाने जा सकते हैं, यद्यपि जरूरी नहीं कि मॉडल आपस में विशिष्ट हों. एक सेवा या समुदाय-मानसिकता पर जोर देता है, इस पर ध्यान देना कि समुदाय के लिए स्टेशन क्या कर सकता है। और दूसरा श्रोता की सहभागिता और भागीदारी पर जोर देता है।\n\nसेवा मॉडल के अतर्गत स्थानीयता प्रायः महत्वपूर्ण होती है, जैसे कि सामुदायिक रेडियो, तीसरे स्तर के रूप में, बड़े परिचालनों की तुलना में अधिक स्थानीय या विशेष समुदाय पर केन्द्रित सामग्री प्रदान कर सकता है। कभी-कभी, यद्यपि, सिंडिकेटेड सामग्री की व्यवस्था जो कि पहले से स्टेशन के सेवा क्षेत्र के अंतर्गत उपलब्ध नहीं है, को सेवा के एक वांछनीय रूप में देखा जाता है। इस तरह के कार्यक्रमों के प्रति विज्ञापनदाताओं की रूचि कम होने या (विशेषकर पैसिफिका के मामले में) राजनीतिक रूप से विवादास्पद प्रकृति के कारण, इस आधार पर कि उनके द्वारा प्रदान की जाने वाली सामग्री का रूप अन्यथा उपलब्ध नहीं है, संयुक्त राज्य अमेरिका के अंदर, उदाहरण के लिए, अनेक स्टेशन पैसिफिका रेडियो और \"डेमोक्रेसी नाऊ!\" जैसे समूहों से सामग्री सिंडिकेट किया करते हैं।\n\nपहुंच या भागीदारी मॉडल के भीतर, सामग्री के निर्माण में समुदाय के सदस्यों की भागीदारी को अपने आप में एक अच्छी बात की तरह देखा जाता है। हालांकि यह मॉडल एक सेवा दृष्टिकोण को बाहर नहीं करता, लेकिन दोनों के बीच एक तनाव है, जैसा कि उदाहरणस्वरूप जोन बेक्केन के \"कम्युनिटी रेडियो एट द क्रॉसरोड्स\" में दर्शाया गया है।\n\nसामुदायिक प्रसारण ऑस्ट्रेलिया का तीसरा मीडिया क्षेत्र है, औपचारिक रूप से जिसका प्रतिनिधित्व कम्युनिटी ब्रॉडकास्टिंग एसोसिएशन ऑफ़ ऑस्ट्रेलिया (सीबीएए) करता है। जून २००५ तक पूरी तरह से लाइसेंस प्राप्त ४४२ सामुदायिक रेडियो स्टेशन थे (मूल निवासी सेवाओं सहित). ऑस्ट्रेलिया के सामुदायिक रेडियो क्षेत्र में, विशेष रूप से स्थानीय सामग्री के एक स्रोत के रूप में, एक व्यापक भूमिका की पूर्ति करता है, हालांकि यह भूमिका बड़े स्तर पर ऑस्ट्रेलियाई मीडिया परिदृश्य में उपेक्षित है। हालांकि सामुदायिक रेडियो ने कई वर्षों में काफी तरक्की की है, श्रोताओं की संख्या और स्टेशनों की संख्या दोनों के सन्दर्भ में, लेकिन बड़े पैमाने पर क्षेत्र को धन की कमी लगी रहती है, विभिन्न स्टेशनों को अधिकांश समय अपनी सामुदायिक सेवा गतिविधियों के वित्त पोषण में खर्च करना पड़ता है।\n\n२००२ की एक रिपोर्ट में पाया गया कि २०,००० लोग (या ऑस्ट्रेलिया के निवासियों का ०.१%) नियमित रूप से एक स्वयंसेवक के रूप में सामुदायिक रेडियो क्षेत्र में शामिल हैं और स्वयंसेवक प्रत्येक वर्ष १४५ मिलियन डॉलर से अधिक के बराबर का अवैतनिक काम किया करते हैं:\nराष्ट्रीय स्तर पर 7 मिलियन से अधिक आस्ट्रेलियाई (या १५ से अधिक उम्र के ४५% लोग) प्रत्येक महीने सामुदायिक रेडियो सुनते हैं (स्रोत: मैकनेयर इन्जिन्युटी).\n\nकम्युनिटी ब्रॉडकास्टिंग एसोसिएशन ऑफ़ ऑस्ट्रेलिया के अनुसार ऑस्ट्रेलिया में सामुदायिक प्रसारण की भूमिका सामुदायिक आवश्यकताओं को पूरा करने के लिए विविध प्रकार की सेवाएं मुहैया कराने की है, जिन्हें अन्य क्षेत्रों द्वारा पूरा नहीं किया जाता. सामुदायिक प्रसारण पहुंच और भागीदारी, स्वयंसेवी, विविधता, स्वतंत्रता और स्थानीयता के सिद्धांतों पर अनवरत है।\n\nसामुदायिक रेडियो स्टेशन कभी-कभी विशेषज्ञ संगीत स्टेशन होते हैं, या वे दृढ़ता से स्थानीय संगीत और कला का प्रतिनिधित्व कर सकते हैं। अन्य स्टेशन वार्ता और वाकलोइक, मूल ऑस्ट्रेलियाई, पर्यावरण, नारीवादी या पुरुष समलैंगिक व महिला समलैंगिक हितों का प्रतिनिधित्व करने वाले समसामयिक कार्यक्रमों का प्रसारण करते हैं, इस तरह वाणिज्यिक या सरकारी रेडियो सामग्री की कमी को पूरा करते हैं। सामुदायिक रेडियो स्टेशनों के ५३% विभिन्न समुदायों के हितों की सेवा करते हैं, इनमें शामिल हैं: मूल और नस्ली समूह, छपाई असामर्थ्य वाले लोग, तथा पुरुष व महिला समलैंगिक समुदाय. बाक़ी स्टेशनो को सामान्यज्ञ कहा जा सकता है, जो किन्हीं विशेष भौगोलिक स्थानों में समुदायों के हितों को पूरा करते हैं, लेकिन फिर भी विविध प्रकार के विशेष हितों की श्रृंखला का प्रसारण करते है।\n\nसंचार माध्यम के अन्य किसी रूप की तुलना में कहीं अधिक सामुदायिक प्रसारण ने इस देश में अपनी सभी भिन्नताओं के साथ राष्ट्रीय चरित्र को आकार दिया है और प्रतिबिंबित किया है। मूल, नस्लीय तथा आरपीएच (RPH) समुदायों के लिए और उनके ही द्वारा ताजे कार्यक्रम प्रदान करने की इस क्षेत्र की क्षमता अद्वितीय है। सामुदायिक प्रसारण स्टेशन स्थानीय समाचार, सूचना; स्थानीय व ऑस्ट्रेलियाई संगीत, कला और संस्कृति को बढ़ावा देने के लिए दृढ प्रतिबद्ध भी हैं; और संचार माध्यम में निपुणता के लिए प्रशिक्षण प्रदान करते हैं।\n\nजब कोई अलाभकारी सामुदायिक समूह सामुदायिक प्रसारण लाइसेंस प्राप्त करने के लिए नियामक ऑस्ट्रेलिया संचार और मीडिया प्राधिकरण के पास आवेदन देता है तो उसे बताना पड़ता है कि वे किस समुदाय के हितों की सेवा करना चाहते हैं। उनकी उपयुक्तता और लाइसेंस आवेदन की योग्यता और निर्धारित समुदाय के हितों की सेवा करने की क्षमता के आधार पर लाइसेंसधारियो का चयन नियामक द्वारा किया जाता है। प्रत्येक स्टेशन को एक ५ वर्षीय नवीकरण योग्य लाइसेंस दिया जाता है और फिर उनसे उस समुदाय के हितों की सेवा को जारी रखना अपेक्षित होता है, जिसके लिए उन्हें लाइसेंस प्रदान किया गया।\n\nबोलीविया का खनिक रेडियो सामुदायिक रेडियो के सबसे प्रसिद्ध उदाहरणों में एक था। मजदूर संघों के चंदे से इनका वित्त पोषण होता और मुख्यतः स्थानीय तथा क्षेत्रीय स्तरों पर परिचालित हुआ करते, १९६० से १९८५ के दौरान ऐसे २५ से अधिक रेडियो स्टेशन थे। सरकार की नीति में परिवर्तन से १९८५ के बाद कई संघबद्ध खनन में नौकरियां चली गयीं और कुछ रेडियो या तो बेच दिए गये या बंद हो गये। अनेक कठिनाइयों के बावजूद, पांच स्टेशनों ने प्रसारण जारी रखा.\n\n\"ला वोज डेल माइनेरो\", \"रेडियो पीओ XII\", \"रेडियो वैनगार्डिया डि कोलक्विरी\", \"रेडियो अनिमास\", \"रेडियो 21 डि डिसीम्ब्रे\" और \"रेडियो नैसिओनल डि हुअनुनी\" कुछ बहुत ही महत्वपूर्ण रेडियो स्टेशन थे जिनका निर्माण बोलीवियाई मजदूरों ने किया था और जिनका वित्तपोषण और प्रबंधन उन्हींके द्वारा होता है। खनन जिला कातावी में एक रेडियो स्टेशन के साथ १९४९ में इसकी शुरुआत हुई. अगले १५ वर्षों के दौरान, अन्य जिले भी शामिल हुए: उन्होंने अपने उपकरण लाये, उन्होंने अपने गांवों के नौजवानों को प्रशिक्षित किया और खुद मजदूरों ने अपने वेतन का हिस्सा देकर इस अनुभव का वित्त पोषण किया ताकि उनके रेडियो स्टेशन जारी रहें.\n\nज्यादातर रेडियो स्टेशन बहुत ही साधारण साधनों के साथ छोटे स्तर पर और अनिश्चितता के साथ शुरू हुए. उनमें से कुछ को विदेशी सहायता मिल गयी और उन्होंने बेहतर उपकरणों और प्रतिष्ठापनों के साथ अधिक परिष्कृत रेडियो स्टेशन विकसित किये. कुछ ने परिसरों के पास ही अपने थिएटर बना लिए, सो मजदूर संघों की सभा वहां होने लगी और रेडियो द्वारा उनका सीधा प्रसारण भी किया जाने लगा. उदाहरण के लिए, रेडियो वैनगार्डिया का बड़े भित्तिचित्रों के साथ एक सुंदर व सज्जित थिएटर था जो कोलोक्विरी खनन केंद्र की कहानी का आख्यान करता. एक भित्तिचित्र में सैन्य शासन के दौरान बोलीवियाई वायु सेना के विमानों द्वारा १९६७ में हुए हमले को दर्शाया गया है।\n\n१९७० के दशक के आरंभ में, २६ रेडियो स्टेशन चल रहे थे, सभी बोलिविया के हाइलैंड्स के खनन जिलों में थे। उस समय बोलीविया के खनिक संघ बड़े शक्तिशाली थे और लैटिन अमेरिका में सबसे महत्वपूर्ण और राजनीतिक रूप से अग्रवर्ती माने जाते थे।\n\nशांति और लोकतंत्र के समय खनिकों के रेडियो स्टेशन समुदाय के दैनिक जीवन में एकीकृत हो गये थे। वे निकटतम और टेलीफोन तथा डाक सेवाओं के सबसे प्रभावी प्रतिस्थापन बन गये।\n\nलोग स्टेशनों के माध्यम से अपने पत्र और सभी प्रकार के संदेश भेजा करते, जिन्हें दिन में कई बार पढ़ा जाता: कोमिट डि अमास डि कासा (गृहिणियों की समिति) की सभा के लिए महिलाओं को सूचना; राजधानी में सरकार के साथ बातचीत के बारे में यूनियन नेताओं के संदेश; नौजवानों के बीच के प्रेम संदेश; नुएवोस होरिजोंटेस नाटक मंडली द्वारा नए नाटक की घोषणा (जिसका मंचन प्रायः एक बड़े तर्क पर सज्जित मंच पर हुआ करता, जहां मजदूर अपनी बत्ती जलाकर दृश्य को प्रकाशमय किया करते); और खेल गतिविधियों, अंत्येष्टि, जन्म तथा उत्सवों की घोषणा भी की जाती.\n\nराजनीतिक उथल-पुथल के दौरान यूनियन रेडियो स्टेशन सूचना के एकमात्र विश्वसनीय स्रोत बन जाते. सेना ने जब राजधानी और अन्य शहरों में समाचार पत्रों, रेडियो और टीवी स्टेशनों पर कब्जा कर लिया था, तब केवल खनिकों के रेडियो स्टेशनों से ही सूचनाएं उपलब्ध हो रही थीं। वे सभी \"कडेना माइनेरा\" (\"खनन श्रृंखला\") से जुड़ गये थे जब तक कि सेना ने खनन शिविरों में घुसपैठ न कर ली और स्टेशनों को उजाड़ दिया, जिनकी रक्षा में मजदूरों ने अपनी जान दे दी. बोलीवियाई फिल्म निर्माता जोर्गे संजिन्स की फिल्म \"द करेज ऑफ़ द प्यूपल\" में जून १९६७ में सेना द्वारा खनन जिले सिग्लो XX पर किये गये हमले को दिखाया गया गया है। अलफोंसो गुमुसियो डाग्रोन तथा एडूअर्ड़ो बरिओस की \"वॉयसेस ऑफ़ द माइन\" नामक एक और फिल्म, एक वृत्तचित्र, ने उनके राजनीतिक और सामाजिक महत्व का वर्णन किया है, इस फिल्म का निर्माण यूनेस्को (युनेस्को) ने किया है।\n\nराजनीतिक और सामाजिक संकट के समय में खनिकों के रेडियो स्टेशन राजनीतिक स्थिति पर रिपोर्ट का प्रसारण किया करते; और जब कभी खनन जिले में महत्वपूर्ण खेल या सांस्कृतिक कार्यक्रम हुआ करते तब वे सीधा प्रसारण भी किया करते. उसके अलावा, प्रत्येक स्टेशन दूसरे से पूरी तरह स्वतंत्र थे।\n\nनिश्चित रूप से, खनिकों के रेडियो स्टेशन महत्वपूर्ण थे क्योंकि खनिक महत्वपूर्ण थे। लेकिन साथ ही, कई दशकों के दौरान अपने विचारों को संचारित करने के लिए उनके पास शक्तिशाली साधन होने के कारण बोलीवियाई खनिक पहले से अधिक प्रभावशाली थे। १९८० के दशक में बोलीविया में खनन के महत्व में गिरावट आने से यूनियनें कमजोर हो गयीं और खनन जिलों से कुछ रेडियो स्टेशन गायब हो गये।\n\nबांग्लादेश एनजीओ नेटवर्क फॉर रेडियो एंड कम्युनिकेशन (बीएनआरआरसी) सामुदायिक रेडियो को हस्तक्षेप का एक विशेष क्षेत्र मानता है। बीएनआरआरसी २००० में अपने आविर्भाव के समय से सामुदायिक रेडियो को बढ़ावा देने के लिए अन्य संगठनों के साथ सरकार से वकालत करती रही है।\n\nबीएनआरआरसी के सामुदायिक रेडियो के हस्तक्षेप का उद्देश्य समुदाय के स्तर पर महत्वपूर्ण सामाजिक मुद्दों पर ध्यान देना है, जैसे कि गरीबी और सामाजिक बहिष्कार, सीमांत ग्रामीण समूहों को सशक्त बनाना और लोकतांत्रिक प्रक्रिया तथा चलाये जा रहे विकास के प्रयासों को उत्प्रेरित करना.\n\nसामुदायिक रेडियो की मुख्य भूमिका बेआवाज जनता को आवाज देना है, अपने ख्यालों और सामुदायिक विकास के संबंध में अपने विचार व्यक्त करने के लिए जिनकी पहुंच मुख्यधारा की मीडिया तक नहीं है। व्यक्त या सूचित करने के अधिकार को बढ़ाना, समुदाय को सूचित करने की प्रक्रिया को तेज करना, सूचना के मुक्त प्रवाह की सहायता करना और इसके लिए परिवर्तन के एक उत्प्रेरक के रूप में कार्य करना सामुदायिक रेडियो द्वारा किये जाने वाले कुछ बड़े कार्य हैं। सामुदायिक स्तर में रचनात्मक विकास और लोकतांत्रिक भावना को भी यह बनाये रखेगा.\n\nपरिणामस्वरूप जन गणतांत्रिक बांग्लादेश के सूचना मंत्रालय ने सामुदायिक रेडियो प्रतिष्ठापन, प्रसारण व परिचालन नीति २००८ की घोषणा की है। इस नीति के तहत सूचना मंत्रालय ने हाल ही में [२२ अप्रैल २०२०] अधिष्ठापन और परिचालन के लिए बांग्लादेश में पहली बार १४ सामुदायिक रेडियो स्टेशनों को मंजूरी दे दी. सूचना के मुक्त प्रवाह और जनता के सूचना के अधिकार को सुनिश्चित करने के लिए सरकार ने सूचना का अधिकार अधिनियम २००९ बनाया. सामुदायिक रेडियो को मिला यह अनुमोदन इस संबंध में ग्रामीण जनता को सशक्त बनाने की दिशा में एक मजबूत कदम है।\n\nशुरू में सरकार ने १४ आरंभकर्ताओं को अनुमोदित किया, इनमें शामिल हैं सीताकुंड, चटगांव के यंग पावर इन एक्शन (वाईपीएसए) (YPSA), सातखीरा के लिए नालता कम्युनिटी हॉस्पिटल, बोगरा के लिए एलडीआरओ (LDRO), मौलवी बाजार के लिए बीआरएसी, नावगांव के लिए बरान्दरो कम्युनिटी रेडियो, छपाई नबाबगंज के लिए प्रोयास, राजशाही के लिए सीसीडी, झिनैधाह के लिए सृजोनी, मुंशीगंज के लिए ईसी बांग्लादेश, बरगुना के लिए एमएमसी और कुरिग्राम के लिए आरडीआरएस, कोयरा (खुलना) के लिए सुंदरबन कम्युनिटी रेडियो, तेलनाफ (कोक्स बाजार) के लिए एसीएलएबी और अमटोली (बरगुना) के कम्युनिटी रुरल रेडियो के लिए एग्रीकल्चर इन्फोर्मेशन सर्विस.\n\nबीएनआरआरसी (BNNRC) ढाका में अपने सचिवालय में सामुदायिक रेडियो के एक राष्ट्रीय सहायता डेस्क के माध्यम से लगभग २०० संगठनों को सामुदायिक रेडियो उपयोग प्रक्रिया में तकनीकी सहायता प्रदान करता है। इस अनुभव के जरिये, बांग्लादेश में सामुदायिक रेडियो के लिए आवश्यक मानव संसाधन जुटाने, शोध और विकास तथा तकनीकी सहयोग के निर्माण के लिए एक अग्रसक्रिय संस्था को उत्प्रेरित करना चाहिए. इस पृष्ठभूमि में, बीएनएनआरसी (BNNRC) ने कम्युनिटी रेडियो एकेडमी (CRA) स्थापित की है। अकादमी साल भर सामुदायिक रेडियो आरंभकर्ताओं के लिए सामुदायिक रेडियो संबंधी प्रशिक्षण, शोध, तकनीकी सहायता और अन्य मदद का आयोजन करेगी.\n\nअपनी शैली का उपयोग करके अपनी खुद की आवाज में अपनी सोच को व्यक्त करने के लिए गांव की सुविधाहीन आबादी के लिए सामुदायिक रेडियो को एक वैकल्पिक व प्रभावशाली जन संचार माध्यम माना गया है।\n\nकनाडा के सामुदायिक रेडियो स्टेशन वाणिज्यिक रूप से अपात्र अल्पसंख्यक भाषाई समुदायों को सबसे अधिक अपना लक्ष्य बनाते हैं, जैसे कि फ्रैंको-ओंटेरियंस, एकाड़ीयंस या फर्स्ट नेशंस, हालांकि कुछ समुदायों के अंग्रेजी भाषाई सामुदायिक स्टेशन भी हैं। इन स्टेशनों को प्रायः स्वयंसेवक चलाया करते हैं और सहकारिताओं या अन्य अलाभकारी निगमों द्वारा इनका परिचालन होता है।\n\nबड़े शहरों में, कैम्पस रेडियो स्टेशनों से समुदाय-उन्मुखी कार्यक्रम आम तौर पर अधिक प्रसारित किये जाते हैं। बहरहाल, कुछ शहरों में भी सामुदायिक रेडियो स्टेशन हैं। कनाडा के अधिकांश सामुदायिक स्टेशन नेशनल कैम्पस एंड कम्युनिटी रेडियो एसोसिएशन या एनसीआरए के सदस्य हैं। कनाडा के अधिकांश फ्रांसिसी भाषाई रेडियो स्टेशन या तो l'एसोसिएशन देस रेडियोदिफ्युसयूर्स कम्यूनितेयर दू क्यूबेक (एआरसीक्यू) या l'एलायंस देस रेडियोस कम्युनौतेयर्स दू कनाडा इंक (l'एआरसी) के सदस्य हैं।\n\nकनाडा के सस्कतचेंवन प्रांत में सबसे अधिक सामुदायिक रेडियो स्टेशन हैं। उनमें से अधिकांश स्टेशन एक पुराने सार्वजनिक रेडियो स्टेशन मिसिनिपी ब्रॉडकास्टिंग कारपोरेशन के साथ संबद्ध हैं।\n\nसामुदायिक रेडियो कैनाडियन रेडियो-टेलीविजन एंड टेलीकम्युनिकेशंस कमीशन (सीआरटीसी) की सामुदायिक रेडियो नीति के अधीन हैं।\n\nइस नीति में, सीआरटीसी सामुदायिक स्टेशनों से निम्नलिखित की मांग करता है:\n\nयह स्टेशनों से समुदाय की आवश्यकताओं और रूचि को प्रतिबिंबित करने वाले विविध कार्यक्रम प्रस्तुत करने की भी मांग करता है, इनमें शामिल हैं:\n\nसीआरटीसी सामुदायिक स्टेशनों की एक सूची रखता है। कनाडा में, कॉल पत्रों और फ्रिक्वेन्सीज का नियंत्रण इंडस्ट्री कनाडा के स्पेक्ट्रम प्रबंधन द्वारा किया जाता है।\n\nइक्वाडोर में धार्मिक समूहों द्वारा कई सामुदायिक रेडियो स्टेशन संचालित किये जा रहे हैं। इनमें कैथोलिक, प्रोटेस्टेंट और बहा'ई स्टेशन शामिल हैं। समुदाय की भागीदारी और आत्म-प्रबंधन की मात्रा भिन्न है। रेडियो लटाकुंगा एक ऐसी परियोजना के साथ जुड़ा हुआ है, जिसमें मूल निवासियों के संगठनो को साप्ताहिक कार्यक्रमों की रिकॉर्डिंग के लिए सरल उपकरण की आपूर्ति की जाती है, जिनका प्रसारण सुबह के समय होता है। साथ ही, इक्वाडोर में मूल निवासियों के कुछ समूह खुद अपने रेडियो संचालित करते हैं। उष्णकटिबंधीय वर्षा वनों के शुआर फेडरेशन और बोलिवर प्रांत में सिमिआतुग समुदाय इसके उदाहरण हैं। बोलीविया के विपरीत, इक्वाडोर में मजदूर संघ रेडियो ऐतिहासिक रूप से कमजोर रहे हैं।\n\nपहला सामुदायिक स्टेशन चोरी-छिपे शुरू हुआ था, जिससे समाजवादी व्यवस्था से बदलाव के बाद राजनीतिक रूप से मुक्त भाषण और संगीत कार्यक्रमों का प्रसारण किया जाता। १९९१ में टिलोज रेडियो पहला ऐसा स्टेशन था, इसके बाद फिक्साज रेडियो़ और सिविल रेडियो शुरू हुआ। २००४ से एक नई श्रेणी पैदा हुई, किस्कोजोसेजी या छोटा सामुदायिक स्टेशन, जो कि कम क्षमतावाला स्टेशन था। २००८ से ६० से भी अधिक ऐसे माइक्रोस्टेशनों ने देश भर में प्रसारण की शुरूआत की. गांव के स्टेशन, छोटे शहर के स्टेशन, विश्वविद्यालय के स्टेशन, उप-सांस्कृतिक और धार्मिक स्टेशन भी हैं। बुडापेस्ट में कूल एफएम, एल्सो पेस्टी एजिएतेमी रेडियो, फ्युजियो रेडियो छोटे सामुदायिक स्टेशन हैं।\n\nभारत में, सामुदायिक रेडियो की वैधता के लिए अभियान की शुरुआत मध्य १९९० में हुई, फरवरी १९९५ में भारतीय सर्वोच्च न्यायालय के इस फैसले के तुरंत बाद कि \"वायुतरंगें सार्वजनिक संपत्ति हैं\". इसने देश भर के समूहों को एक प्रेरणा प्रदान की, लेकिन कुछ कठोर शर्तों के तहत इसे शुरू करने की अनुमति सिर्फ शैक्षिक (परिसर) रेडियो स्टेशनों को ही मिली.\n\nअन्ना (एफएम) भारत का प्रथम परिसर 'सामुदायिक' रेडियो है, जो १ फ़रवरी २००४ को आरंभ हुआ, जिसका संचालन एजुकेशन एंड मल्टीमीडिया रिसर्च सेंटर (ईएम्²आरसी) करता है और सारे कार्यक्रमों का निर्माण अन्ना विश्वविद्यालय के मीडिया विज्ञान के विद्यार्थियों द्वारा किया जाता है।\n\n१६ नवम्बर २००६ को, भारत सरकार ने नए सामुदायिक रेडियो दिशानिर्देश की अधिसूचना जारी की, जो गैर-सरकारी संगठनों और अन्य नागरिक सामाजिक संगठनों को सामुदायिक रेडियो स्टेशन का स्वामी बनने और संचालित करने की अनुमति देता है। सरकारी सूत्रों के अनुसार, भारत भर में लगभग ४,००० सामुदायिक रेडियो लाइसेंस दिए जाने हैं। ३० नवम्बर २००८ तक, भारत सरकार के सूचना व प्रसारण मंत्रालय ने सामुदायिक रेडियो लाइसेंस के लिए २९७ आवेदन पत्र प्राप्त किये, जिनमें १४१ गैर-सरकारी संगठन और नागरिक सामाजिक सगठन, शैक्षिक संस्थानों से १०५ और कृषि विश्वविद्यालयों और कृषि विस्तार केन्द्रों ('कृषि विज्ञान केन्द्र') के द्वारा चलाये जाने वाले 'फ़ार्म रेडियो' स्टेशनों के ५१ आवेदन शामिल हैं। इनमें से १०७ सामुदायिक रेडियो स्टेशनों को प्रयोजन पत्र के निर्गम के जरिए लाइसेंस के लिए मंजूरी दे दी गयी है। नई योजना के तहत लाइसेंस आवेदकों के साथ १३ ग्रांट ऑफ़ परमिशन एग्रीमेंट्स (जीओपीए) हस्ताक्षरित किये गये हैं।\n\n३० नवम्बर २००८ तक, देश में ३८ क्रियाशील सामुदायिक रेडियो स्टेशन थे। इनमें से दो को गैर-सरकारी संगठन चलाते हैं और बाक़ी को शिक्षा संस्थान. एक गैर-सरकारी संगठन को मिले लाइसेंस (परिसर-आधारित रेडियो से भिन्न) से पहला समुदाय आधारित रेडियो स्टेशन १५ अक्टूबर २००८ को तब बाकायदा आरंभ हुआ जब आंध्र प्रदेश राज्य के मेडक जिले के पस्तापुर गांव का 'संगम रेडियो' सुबह ११ बजे शुरू किया गया। संगम रेडियो, जो कि ९०.४ मेगाहर्टज पर प्रसारित होता है, का लाइसेंस आंध्र प्रदेश के ७५ गांवों में महिलाओं के समूहों के साथ काम करने वाले एक गैर-सरकारी संगठन डेक्कन विकास सोसायटी (डीडीएस (DDS)) को दिया गया है। सामुदायिक रेडियो स्टेशन का प्रबंधन 'जनरल' नरसम्मा और अल्गोले नरसम्मा द्वारा किया जाता है। मध्य प्रदेश राज्य के ओरछा में २३ अक्टूबर २००८ को 'ताराग्राम' में भारत का दूसरा गैर-सरकारी संगठन संचालित सामुदायिक रेडियो स्टेशन आरंभ हुआ। मध्य भारत के बुंदेलखंड क्षेत्र के नाम पर, जहां यह अवस्थित है, 'रेडियो बुंदेलखंड' का नाम रखा गया, इस रेडियो स्टेशन का लाइसेंस दिल्ली स्थित एक गैर-सरकारी संगठन सोसाइटी फॉर डेवलपमेंट अल्टरनेटिव्स (डीए) को दिया गया है। रेडियो बुन्देलखंड भी ९०.४ मेगाहर्टज पर दो घंटे के पुनः प्रसारण सहित दिन में चार घंटे प्रसारित होता है।\n\nसूचना व प्रसारण मंत्रालय के मुताबिक, १ नवम्बर २००९ तक भारत में ४७ सामुदायिक रेडियो स्टेशन के क्रियाशील थे, जिनमें ४५ परिसर-आधारित स्टेशन और दो गैर सरकारी संगठनों द्वारा संचालित सीआरएस (सामुदायिक रेडियो स्टेशन) थे। दिसंबर २००९ तक, नागरिक समाज समूहों द्वारा सचालित सीआर स्टेशनों की संख्या संभवतः सात तक पहुंच गयी थी, जिनमे शामिल हैं संगम रेडियो (पस्तापुर, मेडक जिला, आन्ध्र प्रदेश), रेडियो बुन्देलखंड (ओरछा, मध्य प्रदेश), मन देशी तरंग (सतारा, महाराष्ट्र), नाम्मा ध्वनि (बुदिकोट, कर्नाटका), रेडियो मत्तोली (वायानाड, केरल), क्लांजीअम समुगा वानोली (नागापत्तीनम, तमिलनाडु) और बेयरफुट (तिलोनिया, राजस्थान).\n\n४ दिसम्बर २००९ तक, सूचना व प्रसारण मंत्रालय ने ६२ सामुदायिक रेडियो स्टेशनों के लिए 'ग्रांट ऑफ़ परमिशन एग्रीमेंट्स' (जीओपीए) जारी कर दिया था। अधिकांश जीओपीए शिक्षण संस्थानों को जारी किए गए। \n\nसामुदायिक रेडियो सारंग 107.8 मंगलौर जेसुइट एजुकेशनल सोसायटी (एमजेईएस) द्वारा प्रबंधित है और इसे कर्नाटक के एक तटीय शहर मंगलोर के संत एलोयसियस महाविद्यालय (स्वायत्त) द्वारा संचालित किया जाता है। एक तरह से, रेडियो सारंग को एक परिसर रेडियो कहा जा सकता है, क्योंकि यह एक शैक्षणिक संस्था के परिसर में स्थित है। लेकिन यह पोषक संस्थान के बजाय लोगों के स्थानीय समुदायों की ओर कहीं अधिक उन्मुख है; यह किसान, मछुआरे, मरीजों, विक्रेताओं, साइकिल मरम्मत करनेवाले जैसे कर्मियों, चर्मकारों आदि जैसे स्थानीय जनता के साथ, उनके लिए और उनके द्वारा कार्यक्रम बनाता है। \n\n२० जून २०१० तक, रेडियो सारंग ने कोंकणी, कन्नड़, तुलु और अंग्रेजी भाषा में प्रतिदिन प्रसारण किया, इसके अलावा मलयालम, बेरी (स्थानीय मुसलामानों की मातृभाषा) और हिन्दी भाषाओँ में भी साप्ताहिक प्रसारण किया। इसके अलावा, स्थानीय सिख समुदाय के अनुरोध पर रेडियो सारंग पंजाबी में भी प्रसारण करता है। १५ जून २०१० के बाद से, सीआर स्टेशन ने सुबह ६.३० से रात २०.३० बजे तक १४ घंटे का अविराम प्रसारण करना शुरू किया है। कार्यक्रमों में बातचीत, साक्षात्कार, फोन-इन, गीत, कविता, कहानी, चैट शो आदि शामिल हैं। डॉ॰ रिचर्ड रेगो एसजे इस परिसर-आधारित सामुदायिक रेडियो सारंग १०७.८ एफएम के संस्थापक व निदेशक हैं।\n\nउत्तराखंड के सुपी में स्थानीय समुदायों के लिए एक साझा मंच बनाने के उद्देश्य के साथ टेरी ने ११ मार्च २०१० को एक सामुदायिक रेडियो सेवा 'कुमाऊं वाणी' का आरंभ किया। उत्तराखंड की राज्यपाल मार्गरेट अल्वा ने राज्य के इस पहले सामुदायिक रेडियो स्टेशन का उदघाटन किया। 'कुमाऊं वाणी' का उद्देश्य है समुदायों की सक्रिय भागीदारी के साथ स्थानीय भाषा में पर्यावरण, कृषि, संस्कृति, मौसम और शिक्षा कार्यक्रमों का प्रसारण करना. रेडियो स्टेशन १० किमी की परिधि में मुक्तेश्वर के आसपास के लगभग २००० स्थानीयों को समाविष्ट करता है।\n\nनई (२००६) सामुदायिक रेडियो नीति के तहत, कोई भी अलाभकारी 'कानूनी संस्था' - व्यक्तियों, राजनीतिक दलों और उनके सहयोगियों, अपराधी और प्रतिबंधित संगठनों को छोड़कर - एक सीआर लाइसेंस के लिए आवेदन कर सकती है। ऐसे स्टेशनों के लिए केंद्रीय वित्त सहायता उपलब्ध नहीं है और अन्य स्रोतों से धन जमा करने पर सख्त प्रतिबंध है। केवल वही संगठन आवेदन कर सकते हैं जो कम से कम तीन साल से पंजीकृत हों और जिनका स्थानीय सामुदायिक सेवा का कार्य रिकॉर्ड 'प्रमाणित' हो. लाइसेंस शर्तें अव्यक्त रूप से कम-खर्चीले कम क्षमतावान परिचालनों की तुलना में अच्छी तरह से वित्त पोषित स्टेशनों का पक्ष लेती हैं; जबकि इनमें से अनेक (जैसे कि आंध्र प्रदेश में मन रेडियो और बिहार में राघव एफएम) सामुदायिक रेडियो नीति के आने के पहले से बहुत कम पैसे से सफलतापूर्वक चलते रहे हैं।\n\nलाइसेंस के हकदार वे होते हैं जो १०० वाट (ईआरपी) रेडियो स्टेशन चलाते हैं, जिनका कार्यक्षेत्र लगभग १२ किलोमीटर की त्रिज्या में हो। ३० मीटर की अधिकतम ऐन्टेना ऊंचाई की अनुमति दी गयी है। सामुदायिक रेडियो स्टेशनों से कम से कम ५०% कार्यक्रम स्थानीय स्तर पर बनाने की अपेक्षा की जाती है और जहां तक संभव हो कार्यक्रम स्थानीय भाषा या बोली में हों. विकास कार्यक्रम पर जोर दिया गया है, हालांकि मनोरंजन पर कोई स्पष्ट प्रतिबंध नहीं है। भारत में सामुदायिक रेडियो पर समाचार कार्यक्रम प्रतिबंधित हैं, जैसा कि वाणिज्यिक एफएम रेडियो पर भी. हालांकि, सरकार ने हाल ही स्पष्ट किया है कि खबर की कुछ श्रेणियों को रेडियो पर प्रसारित करने की अनुमति है, जिनमें खेल समाचार और टिप्पणियां, यातायात और मौसम की स्थिति के बारे में जानकारी, सांस्कृतिक कार्यक्रमों और त्यौहारों के कवरेज, शैक्षिक घटनाओं के बारे में जानकारी, सार्वजनिक बिजली और पानी की आपूर्ति जैसी उपयोगिताओं से संबंधित घोषणाएं, आपदा चेतावनी और स्वास्थ्य सूचना शामिल हैं।\n\nसामुदायिक रेडियो पर प्रति घंटे पांच मिनट के विज्ञापन की अनुमति है। केंद्र या राज्य सरकार द्वारा प्रायोजित कार्यक्रम को छोड़कर प्रायोजित कार्यक्रम की अनुमति नहीं है।\n\nदेश भर के सक्रियतावादी और सामुदायिक कार्यकर्ताओं ने 'कम्युनिटी रेडियो फोरम ऑफ़ इंडिया' के संरक्षण में खुद को जोड़ लिया है, ताकि प्रशिक्षण को समन्वित किया जा सके और सामुदायिक रेडियो स्टेशनों की मदद की जा सके, साथ ही अधिक अग्रसक्रिय सामुदायिक रेडियो नीति के अभियान को जारी रखा जा सके. सामुदायिक रेडियो फोरम, भारत, २६ फ़रवरी २००८ को एक 'सोसाइटी' और 'ट्रस्ट' के रूप में पंजीकृत हुआ। इस बीच, प्रसारण प्रौद्योगिकी की पारंपरिक अवधारणाओं के चारों ओर निर्मित सरकारी प्रतिबंधों से पूरे तौर पर बच निकलते हुए मोबाइल फोन ऑपरेटरों ने जीएसएम पर वाणिज्यिक प्रसारण सेवा प्रदान करने की पेशकश शुरू कर दी.\n\nएक जुलाई २०१० तक, भारत सरकार के सूचना व प्रसारण मंत्रालय ने घोषणा की कि सीआर लाइसेंस के लिए ७१५ आवेदन पत्र प्राप्त हुए हैं, जिनमें पुराने (परिसर रेडियो) दिशा निर्देशों के तहत 104 आवेदन भी शामिल हैं। २३१ आशय के पत्र जारी किए जा चुके है, जिनमें से ६३ पुराने दिशा निर्देशों के तहत हैं। १०२ आवेदकों के साथ ग्रांट ऑफ़ परमिशन एग्रीमेंट्स हस्ताक्षरित किये गये हैं और ६८ सामुदायिक रेडियो स्टेशनों से प्रसारण शुरू हो चुका है। (१०७ आवेदनों को अस्वीकार कर दिया गया और ३७७ आवेदन प्रक्रिया में हैं).\n\n१२ अगस्त २०१० तक, भारत में परिचालित सामुदायिक रेडियो स्टेशनों की संख्या ८२ तक पहुंच गई थी।\n\n१९७० के अंत से ही आयरलैंड में स्वयं-वर्णित सामुदायिक रेडियो स्टेशन हैं, लेकिन १९९५ में ही स्वतंत्र रेडियो व टेलीविजन आयोग द्वारा एक पायलट प्रोजेक्ट के हिसा के रूप में पहले ११ लाइसेंसप्राप्त स्टेशनों से प्रसारण शुरू हुआ। शुरुआती स्टेशनों का प्रतिनिधित्व सामुदायिक-रेडियो प्रसारकों के राष्ट्रीय संघ किया करता था, जिसने १९८८ में नए स्टेशनों की स्थापना के लिए एक मार्गदर्शक का प्रकाशन किया। \n\nफिलहाल आयरलैंड में २० लाइसेंसशुदा स्टेशन हैं और २०१० में और भी चार स्टेशनों को लाइसेंस प्राप्त होने की उम्मीद है। २००४ में, लाइसेंस प्राप्त स्टेशनों ने प्रतिनिधि समूह के रूप में एक कोऑपरेटिव कराओल (CRAOL) का गठन किया, स्टेशन जिसके हिस्सेदार बने। २००७ में, आकांक्षी स्टेशनों के लिए नई सदस्यता श्रेणियां बनाई गयीं और नए स्टेशनों को उनके विकास में सहायता देने के लिए एक \"विकास सीढ़ी\" की स्थापना की गयी।\nप्रसारण अधिनियम २००९ ने सामुदायिक रेडियो को एक कानूनी परिभाषा दी, जो पहले आयरलैंड के सामुदायिक रेडियो नीति के प्रसारण आयोग द्वारा निर्धारित होता था, उसे अब आयरलैंड का प्रसारण प्राधिकरण कहते हैं। अधिनियम कानूनी परिभाषा को पूरा करने वाले आकांक्षी समूहों के लिए १२ महीने के अंदर १००-दिन के लाइसेंस की उपलब्धता भी प्रदान करता है।\n\nकराओल द्वारा आपसी सहयोग के लिए एक समझौते की स्थापना २००८ में की गयी, जो यह सुनिश्चित करता है कि हस्ताक्षरकर्ता (जिनमें सभी पूर्णरूपेण लाइसेंस प्राप्त स्टेशन शामिल हैं) सफल निधिबंधन प्रयोज्यता, प्रशिक्षण सामग्री, नीतियों में हिस्सेदारी करें. इससे नेटवर्किंग और सूचना के सहभाजन में उल्लेखनीय वृद्धि हुई है। समझौते में कार्यक्रमों की साझीदारी का भी प्रावधान है और एक संसाधन बैंक तथा ऑन-लाइन कार्यक्रम विनिमय के माध्यम से एक नेटवर्क वेबसाइट इन गतिविधियों को सुगम बनाता है।\n\nआयरलैंड के सामुदायिक रेडियो स्टेशनों में भौगोलिक समुदाय और अभिरुचि के समुदाय (जैसे कि परिसर स्टेशन, ईसाई और आयरिश भाषा) दोनों शामिल हैं। २००४ से कराओल के माध्यम से मान्यता प्राप्त सामुदायिक रेडियो प्रशिक्षण उपलब्ध किया गया है। मध्य २००९ से इस तरह के प्रशिक्षण के कार्य में नाटकीय रूप से वृद्धि हुई जिसमें कराओल के ९५% सदस्य स्टेशन शामिल हुए. जून २०१० में, सबसे पहला सामुदायिक रेडियो सम्मेलन क्रोक पार्क, डबलिन में आयोजित किया गया।\nस्टेशन आयरलैंड के सभी चार प्रांतों में स्थित हैं, लेकिन कवरेज सर्वव्यापी नहीं है। डबलिन में स्टेशनों की संख्या सबसे अधिक है और उत्तरी तथा कनौट और मनस्टर के मध्य में महत्वपूर्ण समूह हैं।\n\nजापान में कम क्षमतावान सामुदायिक रेडियो स्टेशनों की एक श्रृंखला है।\n\nइंटरनेट का उपयोग करके जॉर्डन में पहला सामुदायिक रेडियो स्थापित किया गया। निजी गैर-सरकारी रेडियो पर सरकारी प्रतिबंध को दरकिनार करने के एक साधन के रूप में नवंबर २००० में अम्माननेट.नेट (AmmanNet.net) की स्थापना की गयी। २००५ में अम्माननेट रेडियो को एक एफएम स्टेशन के रूप में लाइसेंस प्राप्त हुआ और जोर्डन की राजधानी अम्मान के लोगों के लिए प्रसारण करने में सक्षम हुआ। अम्माननेट जॉर्डन के अन्य सामुदायिक रेडियो स्टेशनों को प्रशिक्षण देने में भी शामिल है, एक तरफ जुड़वां गांव लिब व मलेह में इवीलेज के हिस्से के रूप में तो दूसरी ओर दक्षिणी शहर मान में शाह हुसैन विश्वविद्यालय के हिस्से के रूप में. अरब मीडिया कार्यकर्ताओं को इंटरनेट रेडियो का प्रशिक्षण देने में भी अम्माननेट शामिल है। खलीजनेट.नेट (khaleejnet.net) के हिस्से के रूप में नौ खाड़ी-स्थित रेडियो स्टेशनों को प्रशिक्षित करने और शुरू करने का एक कार्यक्रम आरंभ किया गया।\n\nजॉर्डन में दो नए सामुदायिक रेडियो स्टेशन हाल ही में स्थापित किए गए हैं। विद्यालय के पत्रकारिता व जनसंचार कार्यक्रम के हिस्से के रूप में इर्बेद के यरमूक यूनिवर्सिटी में यरमूक एफएम स्थित है। फराह एफएम का फिलहाल निर्माण हो रहा है, लेकिन उसे अम्मान और जॉर्डन के दूसरे बड़े शहर ज़र्का में प्रसारण का लाइसेंस मिला हुआ है। यह स्टेशन मुख्य रूप से युवाओं और महिलाओं के मुद्दों पर ध्यान देगा.\n\nफिलीपींस में बहुत प्रसिद्ध सामुदायिक रेडियो रेड्यो नतिन है। रेड्यो नतिन फिलीपींस में रेडियो स्टेशनों का एक समुच्चय है। इसके स्टेशन उपग्रह के माध्यम से मनीला फ़ीड का राष्ट्रव्यापी सीधा प्रसारण करते हैं। लेकिन कभी-कभी कुछ स्टेशन मनीला फ़ीड के स्थान पर स्थानीय कार्यक्रमों का प्रसारण किया करते हैं। इसे एक सामुदायिक नेटवर्क माना जाता है क्योंकि विभिन्न आरएन स्टेशनों से स्थानीय कार्यक्रम प्रसारित किये जा रहे हैं। रेड्यो नतिन का स्वामित्व मनीला ब्रॉडकास्टिंग कंपनी के पास है।\n\nरेड्यो नतिन फिलीपींस में सामुदायिक रेडियो स्टेशनों का सबसे बड़ा नेटवर्क है, उत्तर में बटानस से लेकर सुदूर दक्षिण में तवी-तवी तक पूरे द्वीपसमूह में १५० छोटे एफएम स्टेशन हैं।\nआर.एन. स्टेशनों का स्वामित्व और उनका संचालन फ्रेंचाइज धारकों द्वारा होता है, जो कि अपने खुद के अधिकार से सार्वजनिक सेवा उन्मुख संचारक होते हैं। ऑडियो स्ट्रीमिंग के जादू के साथ, अब इंटरनेट के माध्यम से दुनिया भर के श्रोताओं तक पहुंच पाना राष्ट्रीय फीड के लिए संभव हो गया है और हमें आशा है कि अब इसमें देर नहीं कि दुनिया भर में इन फ्रेंचाइज स्टेशनों को भी सुना जा सकेगा.\nरेड्यो नतिन फिलीपींस में सबसे बड़ा रेडियो नेटवर्क है। युक्तिपूर्वक देश भर में १०० स्टेशनों को जोड़कर रेड्यो नतिन ऐसे श्रोताओं तक पहुंचने में सक्षम हो पाया है जिन तक पहले कोई भी दूसरा रेडियो स्टेशन नहीं पहुंच पाया था।\n\nहालांकि रेड्यो नतिन अपने श्रोताओं को देश की स्थिति के बारे में सूचना देने के लिए सुबह के सत्र में मनीला ब्रॉडकास्टिंग कंपनी के ध्वजारोही स्टेशन डीजेडआरएच (DZRH) के साथ एफएम बैंड, रेडियो नतिन में भी पाया जाता है।\n\nदोपहर के समय नियमित कार्यक्रम में, रेड्यो नतिन एक संगीत स्टेशन में बदल जाता है जो देश के नवीनतम और सबसे बड़ी हिट को पेश किया करता है।\n\nकेंद्रीय स्टूडियो पासे के स्टार सिटी कॉम्प्लेक्स की एमबीसी बिल्डिंग में है, जहां से रेड्यो नतिन उपग्रह प्रौद्योगिकी की कला का उपयोग करके अपने १०० स्टेशनों को अपने सिग्नल भेजता है। उसके बाद ये १०० स्टेशन अपने कार्य क्षेत्रों में अपने सिग्नलों का प्रसारण करते हैं।\n\nहालांकि, ये अलग-अलग रेड्यो नतिन स्टेशन मनीला केंद्रीय स्टूडियो से खुद को \"काटकर\" विशेष समय पर अपने क्षेत्रों की ख़ास घटनाओं का प्रसारण किया करते हैं, इसीलिए रेड्यो नतिन का राष्ट्रव्यापी कवरेज होने के बावजूद यह स्थानीय प्रकृति का है।\n\n२००५ में राष्ट्रीय दूरसंचार आयोग के आयुक्त द्वारा स्थगन व रोक के साथ रेड्यो नतिन को एक कारण बताओ आदेश भेजा गया, उसे अपने सभी रेडियो स्टेशन को बंद करने के लिए बाध्य किया गया। \nमनीला ब्रॉडकास्टिंग कंपनी के खिलाफ आदेश में एनटीसी आयुक्त रोनाल्ड ओलिवर सोलिस ने कहा कि कंपनी \"आयोग के आवश्यक अधिकार प्राप्त किये बिना ही एक वाणिज्यिक प्रसारण स्टेशन के रूप में एक कम क्षमतावान एफएम स्टेशन का संचालन कर रही है।\"\n\nनेपाल ने १९९७ में सामुदायिक रेडियो को अपनाया.रेडियो सागरमाथा १०२.४ मेगाहर्ट्ज न सिर्फ नेपाल का बल्कि पूरे दक्षिण एशिया का पहला स्वतंत्र सामुदायिक रेडियो स्टेशन है। इसकी स्थापना मई १९९७ में नेपाल फोरम ऑफ़ एंवायरमेंटल जर्नलिस्ट्स (Nefej) द्वारा की गयी। रेडियो सागरमाथा हमेशा ही नेपाली नागरिकों की अभिव्यक्ति की स्वतंत्रता और सूचना के अधिकार के लिए लड़ाई में सामने की पंक्ति में खडा रहा है। आज १५० से अधिक सामुदायिक रेडियो स्टेशन हैं जिन्हें नेपाल सरकार की ओर से लाइसेंस दिया गया है। नेपाल में, सामुदायिक रेडियो को चलाने के लिए कोई अलग नीतियां या कानून नहीं हैं। मौजूदा नीति और कानून सामुदायिक और वाणिज्यिक दोनों रेडियो स्टेशनों के लिए है। प्रवर्तक सामुदायिक रेडियो, रेडियो सागरमाथा सहित सामुदायिक रेडियो स्टेशन सरकार से सामुदायिक रेडियो स्टेशनों की सुविधा के लिए अलग नीति और कानून बनाने की मांग कर रहे हैं। सामाजिक परिवर्तन और सामाजिक न्याय सामुदायिक रेडियो स्टेशनों का आदर्श है। नेपाल को राजतंत्र से मुक्ति दिलाकर इसे गणतांत्रिक देश के रूप में स्थापित करने और जनतंत्र की बहाली करने में उन्होंने महत्वपूर्ण भूमिका निभाई है। स्थानीय सामुदायिक रेडियो स्टेशनों द्वारा क़ानून के शासन, लिंग समानता, शिक्षा, स्वास्थ्य, नागरिक शिक्षा, भ्रष्टाचार-विरोध, सुशासन, पर्यावरण और दिन-प्रतिदिन की समस्याओं और मुद्दों का एक अलग फॉर्मेट में ख्याल रखा जाता है। सामुदायिक रेडियो के पूरे नेपाल में अच्छे कवरेज हैं। नेपाली सामुदायिक रेडियो स्टेशनों के लिए समाचार एक सबसे अधिक लोकप्रिय फॉर्मेट है।\n\nरेडियो सागरमाथा (माउंट एवरेस्ट) १०२.४ मेगाहर्ट्ज \n\nरेडियो सागरमाथा का इतिहास, नेपाल में वायुतरंगों पर सरकारी नियंत्रण क्रमिक रूप से ढीला होते जाने के साथ स्वतंत्र सार्वजनिक हित प्रसारण में दक्षिण एशिया का पहला प्रयोग गूंथा हुआ है। नवंबर १९९० में नए संविधान के समय से, सागरमाथा रेडियो को प्रसारण में लाने का अभियान ने एक नए संचार माहौल बनाने और एक स्वतंत्र, जनहितकारी प्रसारण के महत्व तथा जरूरत के लिए एक नयी जागरूकता पैदा करने में महत्वपूर्ण भूमिका निभाई.\n\nनेपाल में जन माध्यम ने विकट बाधाओं का सामना किया है। देश की भौगोलिक स्थिति पत्र-पत्रिकाओं के जन वितरण या इलेक्ट्रॉनिक मीडिया के कवरेज की दृष्टि से पूरी तरह अनुकूल नहीं है। व्यापक गरीबी में अखबारों सहित रेडियो और टीवी सेट तक पहुंच के साथ-साथ शिक्षा सीमित है। इसके अलावा, नेपाल में साक्षरता का स्तर बहुत निम्न है, विशेषकर ग्रामीण क्षेत्रों में और विशेष रूप से महिलाओं के बीच. मुद्रण और इलेक्ट्रॉनिक मीडिया काठमांडू जैसे शहरी केंद्रों में केंद्रित हैं और व्यापक रूप से माना जाता है कि उनके लिए ग्रामीण जनता की प्रासंगिकता सीमित है।\n\n१९९० में, नेपाल आधिकारिक तौर पर एक राजतंत्रीय निर्दलीय प्रणाली से एक संसदीय मॉडल में बदल गया। नये संविधान ने अभिव्यक्ति की स्वतंत्रता के अधिकार को प्रतिष्ठापित किया, किसी भी सार्वजनिक महत्व के विषय की सूचना मांगने और प्राप्त करने के हर नागरिक के अधिकार को विशेष रूप से चिह्नित किया गया। संविधान में बुनियादी संचार अधिकारों की अभिव्यक्ति पर बाद में और अधिक ध्यान केंद्रित करने वाली नीति और व्यावहारिक दिशा निर्देश आये: १९९२ में, एक राष्ट्रीय संचार नीति; १९९३ में, एक राष्ट्रीय प्रसारण अधिनियम और १९९५ में, प्रसारण विनियम.\n\n१९९४ से पहले, १९५० के दशक के आरंभ में स्थापित सरकारी प्रसारक रेडियो नेपाल का रेडियो प्रसारण पर एकाधिकार था। १९९० के बाद भी सरकार रेडियो प्रसारण के एकाधिकारी नियंत्रण को त्यागने में सुस्ती बरतती रही. प्रारंभिक आवेदन के साढ़े चार साल बाद १९९७ में जाकर पहला स्वतंत्र लाइसेंस जारी किया गया।\nलाइसेंस के लिए लड़ाई लंबी रही, बड़ी कठिन और महत्वपूर्ण लड़ाई लड़ी गयी। इसमें मुख्य अवरोध थे अस्थिर राजनीतिक माहौल, रूढ़िवादी नेता और नौकरशाह, जो परिवर्तन तथा रेडियो नेपाल की एकछत्र उपस्थिति को बदलने के विरोधी थे। अक्टूबर १९९२2 (जब आवेदन दर्ज किया गया था) और मई १९९७ (जब लाइसेंस दिया गया था) के बीच नेपाल में चार अलग-अलग सरकारें आयीं, संचार विभाग में चार मंत्री और चार सचिव आये-गये। स्वतंत्र अभिव्यक्ति और जनहित प्रसारण के उद्देश्य के लिए प्रतिबद्ध पत्रकारों द्वारा मुख्यतः शुरू की गयी लड़ाई में राष्ट्रीय व्यक्तित्व, व्यावसायिक संगठन, गैर सरकारी संगठन, मुद्रण मीडिया, विदेशी राजदूतावास, संयुक्त राष्ट्र संगठन और आईएनजीओ भी शामिल होते गये।\n\nशुरू से ही, लाइसेंस पाने के लिए और एक रेडियो स्टेशन की स्थापना के अभियान में मुख्य रूप से एक गैर-सरकारी संगठन और पत्रकार संघ नेपाल फोरम ऑफ़ एंवायरमेंटल जर्नलिस्ट्स रेडियो सागरमाथा के साथ रहा. स्थापना के चरण के दौरान यूनेस्को (युनेस्को) और डानीडा (DANIDA) प्रमुख अंतरराष्ट्रीय समर्थक रहे.\nसंगठनात्मक स्थिति\nरेडियो सागरमाथा का वर्तमान लाइसेंस धारक नेफेज (NEFEJ) है, हालांकि तीन अन्य मीडीया-स्थित गैर-सरकारी संगठनों के साथ आधिकारिक तौर पर स्टेशन एक संयुक्त प्रयास और साझीदारी रही, वे संगठन हैं: हिमाल एसोसिएशन, वर्ल्डव्यू नेपाल और नेपाल प्रेस इंस्टीच्यूट. एक सात सदस्यीय स्वायत्त निदेशक मंडल द्वारा स्टेशन की अगुवाई की जाती, प्रसारण लाइसेंस धारक के रूप में नेफेज द्वारा इस निदेशक मंडल का गठन किया जाता. नेफेज उपनियम के माध्यम से, बोर्ड में सभी चार साझीदार गैर-सरकारी संगठनों का प्रतिनिधित्व होता था और वे समीक्षा करने और योजना गतिविधियों, नीति निर्धारण और स्टेशनों को व्यापक दिशा निर्देश देने के लिए महीने में एक बार मिला करते थे।\n\nअप्रैल १९९९ तक, रेडियो सागरमाथा निम्नलिखित कर्मचारियों के साथ संचालित होता रहा: स्टेशन प्रबंधक, छह पूर्णकालिक निर्माता, दो तकनीशियन, एक संगीत पुस्तकालय अध्यक्ष, एक इंजीनियर, एक लेखा अधिकारी और एक स्टेशन सहायक. स्टेशन को योगदानकर्ताओं और अंतरराष्ट्रीय समर्थकों तथा अन्य मित्रों के अनुभवों का भी लाभ मिला है। स्वयंसेवी रेडियो सागरमाथा के कार्यक्रम निर्माण और परिचालन का एक महत्वपूर्ण हिस्सा थे, रह आज भी जारी है।\nकार्यक्रम का निर्माण\nरेडियो सागरमाथा के कार्यक्रम निर्माण को सार्वजनिक मंच से अपनी आवाज और विचार सुनाने के सैंकड़ों, शायद हजारों लोगों को अवसर दिये गये। दैनिक आधार पर, स्टेशन को सड़कों पर और रोजमर्रा की जिंदगी के ठिकानों में श्रोता मिल जाते है। वास्तविक लोगों द्वारा वास्तविक जीवन जिस तरह से जिया जाता है और अंतत: वास्तविक लोगों द्वारा तैयार किए गए कार्यक्रम में विभिन्न तरह की आवाज़ें और ध्वनियां (साथ ही नवीनतम उपकरण से ज़रा कम) स्टेशन के लहजे को दुनिया के इस हिस्से के अन्य प्रसारकों से एक अलग तरह का एहसास प्रदान करती हैं। स्टेशन में जिन लोगों का वर्णन किया जाता है और साक्षात्कार लिया जाता है, वे विभिन्न क्षेत्र की पृष्ठभूमिवाले और पेशे के होते हैं।\n\nशुरू से, रेडियो सागरमाथा 'एक मानवीय संकुल' के श्रोताओं, मुद्दों और मनोरंजन के संयोजन और साथ ही साथ नेपाल के रेडियो चैनलों में इससे पहले कभी न सुनी गई आवाजों और विचारों को पेश करने के लिए काम करता रहा है। यह इसके कार्यक्रम ही हैं जो यह स्टेशन सरकारी प्रसारक और अनेक पश्चिमी शैली के वाणिज्यिक स्टेशनों से स्पष्ट रूप से अलग दिखता है।\nसार्वजनिक मामलों की पत्रकारिता और प्रसारण रेडियो सागरमाथा के ह्रदय में बसते हैं और अधिक जिम्मेदार प्रेस और अधिक बहुलवादी समाज के मिशन के लिए उसके पास दृष्टि हैं, लेकिन लोक माध्यम और एक समृद्ध संगीत विरासत की एक लंबी और शक्तिशाली परंपरा के साथ, सांस्कृतिक कार्यक्रम भी प्रमुखता से प्रतिदिन छह घंटे स्टेशन से प्रसारित होते हैं।\n\nप्रोग्रामिंग के अन्य पहलुओं में शामिल है 'सफा रेडियो': स्वच्छ वायु अभियान नामक एक पहलकदमी, जिसके तहत स्टेशन नेपाल के पर्यावरण वैज्ञानिक सोसाइटी के साथ काम करते हुए काठमांडू में वायु प्रदूषण को मापता है और राजधानी की हवा की गुणवत्ता के बारे में जानकारी प्रसारित करता है। हालांकि पहले खबर प्रसारित करना निषिद्ध था, लेकिन अब स्टेशन संगीत के साथ एक मिश्रित स्वरूप में दैनिक समाचारों का सारांश और दैनिक सामुदायिक समाचार बुलेटिनों का प्रसारण करने लगा है। समुदाय की पहुंच प्रोग्रामिंग का एक महत्वपूर्ण हिस्सा है। 'इट्स माई टर्न नाउ' नामक दैनिक कार्यक्रम में समुदाय के व्यक्ति अपने विचारों को अभिव्यक्त करते हैं, साथ ही दैनिक व़ोक्स-पॉप खंड, श्रोताओं के पात्र तथा फोन पर रिकॉर्ड की गयी प्रतिक्रिया का भी प्रसारण होता है। १९९८ के अंत में, रेडियो सागरमाथा ने बीबीसी वर्ल्ड सर्विस के साथ एक साझेदारी का गठन किया। शाम और सुबह के कार्यक्रम के खण्डों में तीस मिनट की बीबीसी नेपाली सेवा और तीस मिनट अंग्रेजी में विश्व समाचार सुने जाते हैं।\n\nएसोसिएशन ऑफ कम्युनिटी एक्सेस ब्रॉडकास्टर्स (एसीएबी (ACAB)) ग्यारह न्यूजीलैंड सामुदायिक रेडियो स्टेशनों एक समूह है। ये स्टेशन १९८१ और २००० के बीच स्थापित हुए तथा १९८९ से सरकारी से वित्तीय सहायता प्राप्त कर रहे हैं, ये सामुदायिक कार्यक्रम का प्रसारण और सुविधाएं, प्रशिक्षण तथा लोगों को अलग-अलग और सामुदायिक दलों को कार्यक्रम का प्रसारण करने के लिए ऑन-एयर समय प्रदान करते हैं।\n\nएसीएबी समूह न्यूजीलैंड ऑन एयर की सामुदायिक प्रसारण रणनीति का एक मुख्य घटक है। लगभग २ करोड़ डॉलर के एक सरकारी वित्तीय सहायता का लगभग २ मिलयिन डॉलर सालाना ग्यारह स्टेशनों को महिलाओं, युवाओं, सजातीय और अन्य अल्पसंखयकों तथा उन विकलांग लोगों के लिए प्रसारण अधिनियम की धारा ३६ (ग) के तहत कार्यक्रम का प्रसारण करने के लिए आवंटित किया जाता है। अलग-अलग स्टोशन को श्रोताओं तक उनकी पहुंच के आधार पर चार-स्तरीय प्रणाली में धन दिया जाता हैं, हरेक स्टेशन ११,००० डॉलर से लेकर २२०,००० डॉलर के बीच प्राप्त करता है।\n\nसरकारी धन प्राप्त करने की शर्त के अलावा, व्यापक श्रेणी के लोगों के विशेष धर्मों, संस्कृतियों, भाषाओं, विभिन्न उम्रों और लैंगिकता के लिए कार्यक्रमों के प्रसारण के लिए एसीएबी (ACAB) स्टेशनों के पास व्यक्तिगत और सामूहिक जनादेश भी होता है। स्वतंत्र रूप से और स्थानीय स्तर पर सर्वसम्मति से कार्यक्रमों पर निर्णय लेकर और उनका समय निर्धारित कर ये स्टेशन परिचालित होते हैं।\n\nद्वितीय विश्व युद्ध के अंत के तुरंत बाद, देश की दमनकारी राज्य नीतियों ने एसएबीसी (साउथ अफ्रीकन ब्रॉडकास्टिंग कॉर्परेशन) को एक प्रभावी एकाधिकार दे दिया. लगभग आधी सदी के लिए, कानूनी तौर पर परिचालित करने की अनुमति पानेवाला यह एकमात्र प्रसारक था और १९९० के दशक के शुरूआत में लोकतांत्रिक परिवर्तन न आने तक दक्षिण अफ्रीकी क्षेत्र में कोई स्वतंत्र रेडियो प्रतियोगिता नहीं करने के लिए बाध्य किया गया। कानूनन अनुमति प्राप्त पहला गैर-एसएबीसी प्रसारण जो था वह १९९१ के दशक में ग्राह्म्सटाउन में रोड्स युनिवर्सिटी के कैंपस रेडियो स्टूडियो से 'फेस्टिबल रेडियो' था। छोटे सामुदायिक रेडियो स्टेशनों को, जिन्हें पहली बार प्रसारण की अनुमति दी गयी थी, के लिए देश के एवरवेव्स को निशुल्क दिए जाने की चौकसी करने के लिए एक स्वतंत्र प्रसारण प्राधिकरण बनाया गया। पारदर्शिता और जवाबदेही को सुनिश्चित करने के लिए आवेदनों पर खुले सत्र में चर्चा की गई। उल्लेखनीय है कि केप टाउन में बुश रेडियो और अम्टैटा में यूनिट्रा रेडियो जैसे शुरूआती सामुदायिक प्रसारक इसमें शामिल है। इंडिपेंडेंट कम्युनिकेशन ऑथरिटी (आईसीएएसए (ICASA)) अब दूरसंचार और संचार प्रसारण क्षेत्र को नियंत्रित करती है।\n\nसोलोमन आईलैंड में बहुत सारे सामुदायिक एफएम रेडियो स्टेशन हैं, जिसकी स्थापना इसाबेल प्रांत में यूएनडीपी (UNDP) कार्यक्रम के तहत की गयी थी। मार्च-जून २००९ में इनका इस्तेमाल कॉमनवेल्थ ऑफ लर्निंग के शांति स्थापना परियोजना के तहत महिलाओं और युवाओं के नेटवर्किंग को बल देने के लिए होता रहा था। ये स्टेशन ग्रामीण ईमेल स्टेशनों के पीपल फर्स्ट नेटवर्क से जुड़े हुए हैं। डॉन बॉस्को तकनीकी स्कूल भी होनियारा के करीब टेटरे समुदाय को एक सामुदायिक स्टेशन चलाने में मदद करता है और सोलोमन आईलैंड्स डेवलपमेंट ट्रस्ट ने स्थानीय क्षमता को बढ़ाने के लिए कम्युनिटी मीडिया सेंटर की स्थापना की है।\n\nकोरियाई सरकार ने कम क्षमतावाले कुछ सामुदायिक रेडियो स्टेशनों को लाइसेंस २००५ में दिया है। इसकी अधिकतम क्षमता १ वाट है और इसकी पहुंच ५ किमी तक है।\n\nस्वीडन में, सामुदायिक रेडियो (\"नार्रेडियो\" (närradio)) का प्रसारण परीक्षण प्रेषण के साथ १९७८ में शुरू हुआ। इसके अगले साल नियमित प्रसारण शुरू हो गया। १९९३ तक इसे विज्ञापन की अनुमति नहीं थी, लेकिन इसे मुख्यतया गैर-लाभकारी एनजीओ की तरह ही चलाया जाता रहा है। स्वीडन में १५० सामुदायिक रेडियो स्टेशन हैं।\n\nस्टेशनों की एक सूची के लिए, स्वीडन में सामुदायिक रेडियो स्टेशनों की इस आंशिक सूची को देखें.\n\nथाईलैंड में प्रधान मंत्री थाकसिन शिनावात्रा की सरकार के दौरान विनियामक प्राधिकरण की स्थापना में विलंब होने का लाभ उठाते हुए सामुदायिक रेडियो बड़ी तेजी से फला-फूला। थाईलैंड के २,००० से ३,००० सामुदायिक रेडियो स्टेशनों का परिचालन बिना लाइसेंस के होने से अक्सर हवाई यातायात रेडियो और अन्य रेडियो स्टेशनों के साथ छेड़छाड़ का आरोप लगाया जाता है। हालांकि, चुनिंदा सामुदायिक रेडियो स्टेशन पुलिसी कार्रवाई का निशाना बनते हैं, जिसके कारण आलोचक सरकार पर राजनीतिक हस्तक्षेप का आरोप लगते हैं।\n\nथाईलैंड में आज सामुदायिक रेडियो की स्थिति अनिश्चित है।\n\n१९७८ से सामुदायिक रेडियो स्टेशनों का परिचालन केबल पद्धति से होता है और इनमें से ज्यादातर नए शहरी इलाकों में स्थित है तथा इनका काम और संचालन स्वयंसेवियों द्वारा होता है।\n८० के दशक के अंत और ९० के दशक के शुरू में तत्कालीन नवगठित रेडियो प्राधिकरण ने कुछ नए, इससे पहले में चोरी-छिपे चलनेवाले और केबल आधारित समुदाय उद्यमों को लाइसेंस (जिसे निवर्तमान स्वतंत्र प्रसारण प्राधिकरण द्वारा \"इंक्रीमेंटल\" कहा गया) दिया. यूके (UK) में पहला केबल रेडियो स्टेशन रेडियो थेम्समीड (बाद में आरटीएम रेडियो हो गया) समेत कुछ उल्लेखनीय स्टेशनों की शुरूआत १९७८ में दक्षिण पूर्व लंदन क्षेत्र में रेडीफ्यूजन केबल पद्धति से हुई.\nपुराने किस्म के सामुदायिक रेडियो स्टेशन एअर स्पेस को बेच कर और दान तथा अनुदान लेकर इसके लिए धन जुटा सकते है।\n\nयू.एस. (U.S.) सामुदायिक रेडियो स्टेशनों का काम आमतौर पर स्वयंसेवियों द्वारा होता है और इसमें विभिन्न तरह के कार्यक्रमों का प्रसारण होता है। इससे जुड़े छोटे पैमाने के श्रोताओं के संभावित आंशदाताओं और/या व्यापार दाताओं के कारण सामान्य तौर पर इनका बजट नेशनल पब्लिक रेडियो (एनपीआर (NPR)) नेटवर्क आउटलेट की तुलना में छोटा होता है। सामुदायिक रेडियो स्टेशन एनपीआर स्टेशन से इस मायने में अलग होते हैं कि ज्यादातर सामुदायिक रेडियो के कार्यक्रम स्थानीय तौर पर गैर-पेशेवरों डिस्क जॉकियों द्वारा कार्यक्रम तैयार किए जाते हैं, जहां एनपीआर अपने स्रोत और पीआरआई (PRI) जैसे दूसरे स्रोत, दोनों ही से ज्यादा से ज्यादा सिंडिकेट कार्यक्रम का प्रसारण करना चाहता है; एनपीआर स्टेशन ज्यादातर हमेशा काम के एवज में अपने कर्मचारियों को भुगतान करता है। सार्वजनिक प्रसारकों की तुलना में सिद्धांत के नाम पर समुदायिक स्टेशन अक्सर निगमों (यहां तक कि सरकारी भी) के वित्तीय अंशदारों पर अपनी निर्भरता कम करने की कोशिश करते हैं। बहुत सारे समुदायिक स्टेशन को पूरी-क्षमतावाले एफएम स्टेशनों का लाइसेंस दिया जाता है, जबकि अन्य - विशेष रूप से नए समुदायिक स्टेशनों - को कम-क्षमतावाले प्रसारण नियमों के तहत लाइसेंस दिया जाता है। विशेष रूप से युवाओं के बीच, जब यू.एस. में सांस्कृतिक प्रयोग (उदा. के लिए न्यू लेफ्ट) के महत्वपूर्ण अनुयायी वर्ग थे, तब बहुत सारे पूर्व स्टेशन १९६० और १९७० के दशक में स्थापित हुए.\n\nनेशनल फेडरेशन ऑफ कम्युनिटी ब्रॉडकास्टर्स की स्थापना १९७५ में समुदाय-उन्मुख गैर-व्यावसायिक रेडियो स्टेशनों के लिए संरक्षक संगठन के रूप में हुई. एनएफसीबी (NFCB) ने संघीय स्तर पर सामुदायिक रेडियो की ओर से स्टेशनों और समर्थकों के लिए विवरण पुस्तिकाएं प्रकाशित की. हेल्दी स्टेशन प्रोजेक्ट के जरिए सामुदायिक स्टेशनों के समरूपीकरण को प्रोत्साहित करने के लिए इसकी आलोचना की गई है। यह परियोजना स्टेशनों को प्रबंधन और उनके कार्यक्रम की सामग्रियों के खिलाफ स्वयंसेवियों की ताकत को फिर मापने, साथ ही साथ और समाविष्ट पूर्वानुमेय कार्यक्रमों की \"धज्जियां\" उड़ाने के लिए प्रोत्साहित करती है। ग्रासरूट रेडियो कोअलिशन स्टेशनों का बहुत ढीला-ढाला गठबंधन है, जिसका गठन सार्वजनिक रेडियो के बढ़ते हुए व्यावसायीकरण और स्वयंसेवा-आधारित स्टेशनों (एनएफसीबी समेत) के लिए सहयोग के अभाव में प्रतिक्रियास्वरूप किया गया। कुछ स्टेशन दोनों दलों का हिस्सा हैं।\n\nएडा == इन्हें भी देखें==\n\n\n", "id": "222089", "title": "सामुदायिक रेडियो"}
{"url": "https://hi.wikipedia.org/wiki?curid=222090", "text": "सरस्वती वंदना मंत्र\n\nसरस्वती वंदना मंत्र एक अत्यंत महत्त्वपूर्ण हिंदू मंत्र है जिसका पठन उच्च शिक्षा और बुद्धिमत्ता की प्राप्ति के लिए किया जाता है।\n\nमां सरस्वती को विद्या और कला की देवी माना जाता है। भारत में संगीतकारों से लेकर वैज्ञानिकों तक हर कोई ज्ञान-प्राप्ति और मार्गदर्शन के लिए मां सरस्वती देवी से पूजा-प्रार्थना करता है। मां सरस्वती के भक्तगण सौभाग्य-प्राप्ति के लिए हर सुबह सरस्वती वंदना मंत्र का पठन करते हैं। हर किसी के लिए इस वंदना के - अर्थात गीत के अलग-अलग मायने हैं। अर्थात यदि एक विद्यार्थी ज्ञान प्राप्ति के लिए प्रार्थना करता है तो एक संगीतकार सुर-ताल इत्यादि की जानकारी के लिए।\n\nअर्थ : जो विद्या की देवी भगवती सरस्वती कुन्द के फूल, चंद्रमा, हिमराशि और मोती के हार की तरह धवल वर्ण की हैं और जो श्वेत वस्त्र धारण करती हैं, जिनके हाथ में वीणा-दण्ड शोभायमान है, जिन्होंने श्वेत कमलों पर आसन ग्रहण किया है तथा ब्रह्मा, विष्णु एवं शंकर आदि देवताओं द्वारा जो सदा पूजित हैं, वही संपूर्ण जड़ता और अज्ञान को दूर कर देने वाली मां सरस्वती हमारी रक्षा करें। ..\n\nअर्थ : शुक्लवर्ण वाली, संपूर्ण चराचर जगत्‌ में व्याप्त, आदिशक्ति, परब्रह्म के विषय में किए गए विचार एवं चिंतन के सार रूप परम उत्कर्ष को धारण करने वाली, सभी भयों से भयदान देने वाली, अज्ञान के अंधेरे को मिटाने वाली, हाथों में वीणा, पुस्तक और स्फटिक की माला धारण करने वाली और पद्मासन पर विराजमान बुद्धि प्रदान करने वाली, सर्वोच्च ऐश्वर्य से अलंकृत, भगवती शारदा (सरस्वती देवी) की मैं वंदना करता हूं..\n\n", "id": "222090", "title": "सरस्वती वंदना मंत्र"}
{"url": "https://hi.wikipedia.org/wiki?curid=222092", "text": "जल निकासी\n\nकिसी क्षेत्र की सतह या उप-सतह के पानी को प्राकृतिक या कृत्रिम ढंग से हटाना जल निकासी कहलाता है। कृषि भूमि के उत्पादन को सुधारने या पानी की आपूर्ति के प्रबंधन के लिए जल निकासी की आवश्यकता पड़ती है।\n\nप्राचीन सिन्धु सभ्यता की नालियों और जल निकासी की प्रणालियां, जो सम्पूर्ण सभ्यता के दौरान विकसित हुईं और शहरों में प्रयुक्त होती रहीं थी, वे मध्य पूर्व में पाई जाने वाली किसी भी समकालीन शहरी स्थानों से कहीं अधिक उन्नत तथा आज के आधुनिक पाकिस्तान तथा भारत के कुछ क्षेत्रों से कहीं अधिक प्रभावी थी। हड़प्पा और मोहनजो-दड़ो के प्रमुख शहरों के सभी घरों में पानी और नालियों की सुविधाएं थी। अपशिष्ट जल को ढकी हुई नालियों के माध्यम से निकाला जाता था, जो प्रमुख गलियों के साथ साथ बनी हुई थीं।\n\n1881 के \"हाउसहोल्ड साइक्लोपीडिया\" से\n\nयह प्रक्रिया वसंत ऋतु या गर्मियों में सबसे अच्छे ढंग से हो पाती है, जब जमीन सूखी होती है। क्षेत्र के प्रत्येक हिस्से में मुख्य नाली बनाई जानी चाहिए जहां पूर्व में क्रॉस कट या खुली हुई नाली की आवश्यकता थी; इनकी औसत गहराई चार फीट (1.2 मीटर) होनी चाहिए। इससे ये घोड़ों या मवेशियों द्वारा रोंदे जाने से होने वाली क्षति से पूरी तरह से सुरक्षित हो जाती हैं और छोटी नालियों से इतनी दूरी पर होने से उनके लिए बारीकी से पानी साफ़ करती हैं। हर स्थिति में, अगर संभव हो सके तो, मुख्य नालियों के लिए पाइप टर्फ अधिक बेहतर हैं। अगर अच्छी कठोर मिट्टी हो तो पाइप टर्फ की एक पंक्ति, यदि रेतीली हो तो पाइप टर्फ की दोहरी पंक्ति देना चाहिए। यदि पाइप टर्फ आसानी से न मिले, तो अवभूमि मजबूत, कठोर मिट्टी होने पर एक अच्छी वेज ड्रेन अधिक बेहतर विकल्प है; लेकिन अवभूमि केवल मामूली रूप से ऐसी हैं, तो थोर्न ड्रेन, जिसके नीचे जोड़ हों, फिर भी बेहतर साबित होगी; और यदि अवभूमि बहुत रेतीली है तो पाइपों के अलावा किसी और विधि द्वारा खेत में सतह के नीचे नालियां बनाने का प्रयास करना व्यर्थ है। यहां इस बात का का उल्लेख करना आवश्यक है कि लंबाई और बहाव की ढाल तथा इसमें प्रवाहित होने वाले पानी की मात्रा के अनुसार मुख्य नाली का आकार निर्धारित किया जाना चाहिए। यद्यपि मुख्य नालियों का बड़ा होना तथा अधिक संख्या में होना सदैव सुरक्षित है, किन्तु लागत के कारण ऐसा शायद ही कभी हो पाता है।\n\nमुख्य नालियां बनाने के पश्चात, यदि पूर्व में टीले 15 फीट (5 मीटर) से कम चौड़े न हों तो खेत की प्रत्येक क्यारी में छोटी नालियां बनाएं. लेकिन यदि ऐसा है तो, पहले टीलों को समतल करें और सबसे अच्छी दिशा में और आवश्यकतानुसार दूरी पर नालियां बनाएं. यदि पानी नालियों के तल में अच्छी तरह से चढ़ता है, वे तीन फीट (1 मीटर) गहरी खोदी जानी चाहिए और ऐसा करने से खेत आसानी से सूखेगा, हालांकि वे अलग अलग पच्चीस से तीस फीट (8 से 10 मीटर) खोदी जानी थीं; किन्तु यदि पानी नालियों के तल में अच्छी तरह से नहीं चढ़ता, तो पाइप ड्रेन के लिए दो फीट (0.6 मीटर) और वेज ड्रेन के लिए ढाई फीट (1 मीटर) की गहराई पर्याप्त है। अगर खेत को पहले से समतल किया गया हो तो किसी भी हालत में वे और खोखली नहीं होनी चाहिए। हालांकि, इस उदाहरण में, क्योंकि नाली के शीर्ष के पानी में डूबने के कारण मुख्यतः सतह का पानी चढ़ता है, नालियों को एक दूसरे के और पास - जैसे कि पन्द्रह से बीस फीट (5 से 6 मीटर) तक बनाने की आवश्यकता होगी। यदि टीले पन्द्रह फीट (5 मीटर) से अधिक चौड़े हैं, चाहे वे कितने भी चौड़े या अनियमित हों, नाली की सर्वोत्तम दिशा के रूप में हमेशा पुरानी क्यारियों की लकीरों का अनुसरण करें; और जहां अधिक संख्या में टीले इकट्ठे हों, पाइप ड्रेन के लिए बीस से चौबीस इंच तथा वेज ड्रेन के लिए चौबीस से तीस इंच की गहराई पर्याप्त होगी। छोटी तथा मुख्य नालियों को आपस में जोड़ने के दौरान विशेष सावधानी बरती जानी चाहिए, जिससे पानी को मुख्य नालियों से एक बाधामुक्त तथा अच्छी ढाल मिल सके।\n\nजब नालियों का काम ख़त्म हो जाता है तो टीलों को हल द्वारा तोड़ दिया जाता है और जहां पूर्व में वे अत्यधिक ऊंचे थे, एक दूसरा प्रयास किया जा सकता है, किन्तु यह बेहतर होगा कि टीलों को बहुत अधिक समतल ना किया जाए, ताकि वे थोडा बहुत अपनी पुरानी अवस्था में रह सकें, जहां नालियां हैं वहां मैदान के निम्नतम स्तर पर होने के कारण सतह का पानी नालियों में ऊपर तक इकठ्ठा होता है और उनमे डूब कर स्वतंत्र रूप से बहता है। खेत में ऐसा करने के बाद, छोटी नालियों के आर पार नए टीले बनाएं, उन्हें दस फीट (3 मीटर) चौड़ा रखें और उसके बाद खेत में उसी तरह से हल चलाएं जैसे शुष्क भूमि पर चलाया जाता है।\n\nजल निकासी की उपरोक्त विधि से यह स्पष्ट है कि खेत में मुख्य नालियों की संख्या, छोटी नालियों के बीच आपस की दूरी और मैदान पर तय की जाने वाली दूरी के अनुसार खर्च में विविधता होगी।\n\nसतह से नीचे नाली बनाने के बहुत अधिक लाभ हैं, इससे ना केवल सालाना अत्यधिक मात्रा में पानी की सुरंग बनाने की लागत, क्रॉस कटिंग इत्यादि की बचत होती है, बल्कि भूमि को भी सुविधानुसार गर्मियों और सर्दियों में जोता और बोया जा सकता है, जो कि इसके बिना काफी अव्यवहार्य है; छेदों द्वारा बोई जाने वाली फसलों की प्रत्येक किस्म जैसी कि बीन्स, आलू, शलगम इत्यादि की सफलतापूर्वक खेती की जा सकती है और हरी तथा सफ़ेद फसलों की प्रत्येक किस्म के गीले और अप्रिय मौसमों में खराब होने की कम संभावना है।\n\nजहां कहीं भी पानी का एक जल स्रोत किसी विशेष स्थान से प्रकट हो तो इस मुसीबत से छुटकारा पाने का सबसे सुरक्षित व कारगर तरीका सतह से नीचे ऐसे गड्ढों की खुदाई करना है जिसमे कि गिरने वाला पानी इकठ्ठा किया जा सके और जिसमे बौछार या जल स्रोत से निकलने वाली पानी की मात्रा समा सके। निकलने वाले पानी की मात्रा निर्धारित करने, आवश्यक स्तरों को नोट करने और मुहाने या पानी ढोने वाले मार्ग को साफ़ करने के बाद उस प्रमुख मुहाने के बिलकुल पास निकासी शुरू करें और तब तक काम करें जब तक कि बौछार के मुहाने तक न पहुंच जाए, जिससे शायद अपेक्षित वस्तु प्राप्त होगी। लेकिन अगर यह पूरी तरह से ख़त्म न हो तो मुख्य नाली में उतनी संख्या में शाखाएं डालें जितनी पानी को बीच में रोकने के लिए आवश्यक हों और इस प्रकार शायद ही निराशा का अनुभव होगा। परिस्थितियों के अनुसार अधिक उपयोगी बनाने के लिए नालियां शायद ही कभी तीन फीट (1 मीटर) से कम गहरी, बीस या चौबीस इंच तक पत्थर या लकड़ी से भरी होनी चाहिएं. पूर्व में बताई गई सामग्री सर्वोत्तम है, लेकिन कई स्थानों पर ये चीजें पर्याप्त मात्रा में नहीं मिलती; इसलिए बाद वाली सामग्री का सहारा लेना चाहिए, हालांकि यह अधिक क्रियाशील या टिकाऊ नहीं है।\n\nगड्ढों को खुदाई के साथ-साथ तीव्रता से भरना अत्यंत महत्त्वपूर्ण है क्योंकि, अगर लंबे समय तक यह खुला रह जाए तो न केवल आस पास की मिट्टी इसके अन्दर गिरेगी बल्कि इसके किनारे भी क्षतिग्रस्त या अनियमित हो सकते हैं जो बाद में पूरी तरह से ठीक नहीं किए जा सकते. सतह की मिट्टी के घुलने मिलने से बचने के लिए सामग्री के ऊपर पुआल या घास युक्त मिट्टी डाल देनी चाहिए और जहां भराव के लिए लकड़ी का प्रयोग किया गया हो, वहां और अधिक ध्यान देने की आवश्यकता है अन्यथा प्रस्तावित सुधार आसानी से निराशाजनक हो सकते हैं।\n\nयदि ध्यान से निष्पादित की जाए तो जल निकासी की पिट विधि बहुत प्रभावी है। जब पानी के स्रोत की उपलब्धता के बारे में पर्याप्त जानकारी मिलती है, जो कि एक बरमे की सहायता से बोरिंग करके आसानी से पता की जा सकती है, उस स्थान पर एक ऐसे आकार का गड्ढा बनाएं जहां एक व्यक्ति अपनी सीमा के भीतर काम कर सके। इस गड्ढे को निकलने वाले पानी के स्रोत जितनी गहराई तक खोदें; और जब यह गहराई प्राप्त हो जाए, जिसके बारे में पानी निकलने से पता लग जाता है, तब गड्ढे को बड़े-बड़े पत्थरों से भरें और पानी को एक मज़बूत नाली द्वारा समीपवर्ती गड्ढे या मुहाने तक ले जाएं जहां से इसे निकटतम नदी तक ले जाया जा सकता है।\n\nआधुनिक जल निकासी व्यवस्था में जियोटेक्सटाइल फ़िल्टर होते हैं जो मिट्टी के बारीक कणों को खुद में से गुजरने से रोकते तथा नालियों को बंद होने से बचाते हैं। जियोटेक्सटाइल सिंथेटिक कपड़े हैं जिन्हें नागरिक और पर्यावर्णीय इंजीनियरिंग अनुप्रयोगों के लिए विशेष रूप से निर्मित किया गया है। जियोटेक्सटाइल इस तरह से डिजाइन किये गए हैं कि ये मिट्टी के बारीक कणों को रोक लेते हैं किन्तु पानी को गुजरने देते हैं। एक विशिष्ट जल निकासी व्यवस्था में वे एक संकरे गड्ढे में बिछाए जाएंगे जिसे बाद में मोटी दानेदार सामग्री: बजरी, समुद्री खोल, पत्थर या चट्टानों से भरा जाएगा. इसके बाद जियोटेक्सटाइल को पत्थर के शीर्ष पर मोड़ा जाता है और इसके बाद गड्ढे को मिट्टी से पाट दिया जाता है। भूजल जियोटेक्सटाइल से रिसता है और पत्थर के अन्दर से मुहाने की ओर प्रवाहित होता है। उच्च भू-जल परिस्थितियों में, नाली में पहुंचाए जाने वाले पानी की मात्रा को बढ़ाने के लिए, एक छिद्रित प्लास्टिक (पीवीसी/PVC या पीई/PE) पाइप को नाली के आधार के साथ रखा जाता है।\n\nहरित नाली (ग्रीन ड्रेन)\n\nनाली की सफाई करने के रासायनिक साधनों की अपेक्षा एंजाइम आधारित साधन अधिक सुरक्षित विकल्प हो सकते हैं और इनसे पर्यावरण को कोई नुक्सान नहीं होता। ये साधन बैक्टीरिया या एंजाइमों का प्रयोग करते हैं, जो प्राकृतिक रूप से जैविक अपशिष्ट, जैसे नालियों में अक्सर फंसने वाले बालों या अपशिष्ट खाद्य पदार्थों, पर पलते हैं। इसके बाद ये छोटे जीव कचरे को हज़म करके पूरी सेप्टिक प्रणाली में फिर से फायदेमंद बैक्टीरिया और एंजाइम पैदा करते हैं। वास्तव में, नाली साफ़ करने वाले एंजाइमों का प्रयोग मूल रूप से सेप्टिक टैंकों और मल को साफ़ करने में किया जाता था। एंजाइम आधारित ड्रेन क्लीनर पर्यावरण के लिए बेहतर हैं, क्योंकि वे खतरनाक रसायनों को मिट्टी में रिसने और पानी में फैलने से रोकते हैं।\n\nवैकल्पिक रूप से, एचडीपीई/HDPE से तैयार प्लास्टिक की जल निकासी प्रणाली, जो स्मार्टडिच कहलाती है, व जिसमे अक्सर जियोटेक्सटाइल, नारियल के रेशे और चिथड़ों से बने फ़िल्टर मौजूद होते हैं, पर विचार किया जा सकता है। प्रयोग में आसानी के कारण इन सामग्रियों का उपयोग अब और अधिक सामान्य हो गया है जिससे अब पत्थर की नालियों के ढोने और बिछाने की आवश्यकता ख़त्म हो गई है जो कि निश्चित रूप से कृत्रिम नालियों और कंक्रीट से बने लाइनर की अपेक्षा अधिक महंगी हैं।\n\nपिछले 30 वर्षों में जियोटेक्सटाइल और पीवीसी (PVC) फ़िल्टर सबसे अधिक इस्तेमाल होने वाले मिट्टी को छानने वाले साधन बन गए हैं। कारखाने के नियंत्रित गुणों के साथ इनका उत्पादन करना सस्ता है और इन्हें बिछाना आसान है जो लंबे समय तक यहां तक कि कीचड़ की स्थितियों में भी छानने में सक्षम हैं।\n\nसिएटल की पब्लिक यूटीलिटीज़ ने एक पायलट कार्यक्रम बनाया है जो स्ट्रीट एज अल्टरनेटिव्स (सीईए/SEA स्ट्रीट्ज़) प्रोजेक्ट के नाम से जाना जाता है। परियोजना में एक ऐसी प्रणाली को डिजाइन करने पर ध्यान दिया गया है \"जो पारंपरिक पाइप प्रणालियों की बजाए विकास से पहले के प्राकृतिक परिदृश्य की अधिक नक़ल कर सके। \nसड़कों की विशेषता इसके किनारे बनी नालियां और क्षेत्र के चारों और किया गया पौधारोपण हैं। \nबिना किसी रुकावट वाले फुटपाथों पर अधिक जोर दिया गया है ताकि पानी सड़कों के किनारे की प्रवेश योग्य सतह पर आसानी से प्रवाहित हो सके। पौधारोपण के कारण शहरी क्षेत्रों का सारा फ़ालतू पानी सीधे जमीन में बिल्कुल नहीं जाता, बल्कि आसपास के वातावरण में भी अवशोषित किया जा सकता है। \nसिएटल पब्लिक यूटीलिटीज़ द्वारा की गई निगरानी के अनुसार, उन्होंने बताया कि जल निकासी परियोजना से निकलने वाले तूफानी पानी में 99 प्रतिशत कमी आई.\n\nनिर्माण परियोजनाओं में जल निकासी के लिए सिविल इंजीनियर या साइट इंजीनियर जिम्मेदार है। वे निर्माण प्रक्रियाओं में शामिल सभी सड़कों, गलियों के गटर, जल निकासी, पुलिया और सीवरों की योजना बनाते हैं। साइट पर निर्माण प्रक्रिया के काम के दौरान वह पूर्व में बताए गए सभी कारकों के लिए आवश्यक स्तर निर्धारित करेगा/करेगी.\n\nसाइट इंजीनियर, वास्तुकार और निर्माण प्रबंधकों, पर्यवेक्षकों, योजनाकारों, मात्रा सर्वेक्षकों, सामान्य कार्यबलों तथा उपठेकेदारों (सबकॉन्ट्रेक्टर) के साथ मिलकर काम करते हैं। आमतौर पर, ज्यादातर अधिकार क्षेत्रों में जल निकासी संबंधित नियम होते हैं जो यह सुनिश्चित करते हैं कि भूमि मालिक अपने खंड पर किस स्तर तक जल निकासी में बदलाव कर सकता है।\n\nआर्द्रभूमि मिट्टी को कृषि योग्य बनाने के लिए जल निकासी की आवश्यकता हो सकती है। उत्तरी अमेरिका और यूरोप में, हिमाच्छादन के कारण कई छोटी झीलें बन गई हैं जो धीरे-धीरे से ह्यूमस (सड़ी हुई पत्तियों वाली मिट्टी) से भर जाने के बाद दलदल बनाती हैं। इनमे से कुछ को खुली खाइयों और गड्ढों का प्रयोग करके गंदली भूमि (मकलैंड) बनाने के लिए बहा दिया गया था, जिनका प्रयोग मुख्यतः उच्च मूल्य वाली फसलों जैसे कि सब्जियां उगाने के लिए किया जाता है।\n\nदुनिया में इस प्रकार की सबसे बड़ी परियोजना सदियों से नीदरलैंड में चली आ रही है। प्रागैतिहासिक काल में एम्स्टर्डम, हार्लेम और लीडेन के बीच के क्षेत्र दलदली और छोटी झीलों के रूप में थे। टर्फ कटिंग (दलदली/पीट कोयले का खनन), जमीन के धंसने और तटीय रेखा के अपक्षरण के कारण धीरे धीरे एक बड़ी झील बन गई जिसे हार्लेममेर्मीर या हार्लेम की झील के नाम से जाना जाता है। 15वीं सदी में वायुशक्ति से चलने वाले पम्प इंजिनों के अविष्कार ने सिरे की जमीन के कुछ हिस्से पर जल निकासी को संभव बनाया, किन्तु झील की अंतिम जल निकासी के लिए बड़े भाप शक्ति चालित पंपों का डिजाइन बनने और क्षेत्रीय अधिकारियों के बीच समझौतों तक का लंबा समय लगा। झील को हटाने की प्रक्रिया 1849 और 1852 के बीच चली जिससे हजारों वर्ग किलोमीटर नई भूमि का निर्माण हुआ।\n\nतटीय मैदानों और नदी डेल्टाओं में मौसम के अनुसार या स्थाई रूप से उच्च जल सारिणी होनी चाहिए और यदि इनका प्रयोग कृषि के लिए किया जाना है तो इनकी जल निकासी में सुधार अवश्य किया जाना चाहिए। इसका एक उदाहरण फ्लोरिडा का नींबू उगाने वाला क्षेत्र फ़्लैटवुड्स है। लंबी अवधि तक अधिक वर्षा होने के बाद, अधिक गीली मिट्टी में नींबू के पेड़ों को नुकसान से बचाने के लिए जल निकासी पंपों का प्रयोग किया जाता है। चावल के उत्पादन के लिए पानी पर पूरी तरह से नियंत्रण की आवश्यकता है, क्योंकि फसल चक्र के विभिन्न चरणों में खेतों में पानी भरने या निकालने की आवश्यकता पड़ती है। इस प्रकार की जल निकासी में भी नीदरलैंड सबसे आगे है, जहां न केवल तट के किनारे की निचली भूमि से जल निकासी की गई, बल्कि मूल राष्ट्र के अत्यंत विशाल बनने तक समुद्र को वास्तव में पीछे धकेला गया।\n\nनम जलवायु में, मिट्टी फसल उगाने के लिए अनुकूल हो सकती है लेकिन अपवादस्वरूप बर्फ के पिघलने या भारी वर्षा के कारण प्रत्येक वर्ष की कुछ अवधि के लिए इसमें जल भराव हो जाता है। वह मिट्टी जो मुख्यतः चिकनी मिट्टी है, पानी को बहुत धीरे धीरे नीचे की ओर जाने देगी, इस बीच पौधों की जडें सांस नहीं ले पाएंगी क्योंकि जड़ों के पास जमा अतिरिक्त पानी मिट्टी में हवा के प्रवाह को रोकता है।\nअन्य भूमियों पर हार्डपैन नामक खनिज युक्त मिट्टी की एक अभेद्य परत हो सकती है या खोखली भूमि के नीचे अपेक्षाकृत अभेद्य चट्टानी परतें हो सकती हैं। फलयुक्त वृक्षों के लिए जल निकासी विशेष रूप से महत्वपूर्ण है। भूमि जो वैसे तो उत्कृष्ट हैं, उसमे साल में एक सप्ताह के लिए जल भराव हो सकता है, जो फलयुक्त वृक्षों और प्रतिस्थापन स्थापित होने तक भूमि की उत्पादकता लागत को ख़त्म करने के लिए पर्याप्त समय है। इनमे से प्रत्येक मामले में वार्षिक या बारहमासी फसलों को नुकसान से बचाने के लिए उपयुक्त जल निकासी द्वारा अस्थायी रूप से पानी को बाहर निकला जाता है।\n\nसूखे क्षेत्रों में सिंचाई द्वारा खेती की जाती है और उसमे कोई जल निकासी की आवश्यकता पर विचार नहीं करेगा। हालांकि, सिंचाई के पानी में हमेशा खनिज और लवण मिले होते हैं, जो भाप द्वारा वाष्पित होने से सघन हो कर विषाक्त स्तर तक पहुंच सकते हैं। सिंचित भूमि में मिट्टी की लवणता पर नियंत्रण के लिए समय-समय पर पानी के अत्यधिक बहाव और जल निकासी की आवश्यकता हो सकती है।\n\n", "id": "222092", "title": "जल निकासी"}
{"url": "https://hi.wikipedia.org/wiki?curid=222094", "text": "वीडियो कम्प्रेशन (वीडियो संपीडन)\n\nवीडियो कम्प्रेशन का अभिप्राय डिजिटल वीडियो छवियों को दर्शाने वाले डेटा (आंकड़े) की मात्रा कम किये जाने से है और यह छवियों द्वारा लिए गए स्थान का संकुचन तथा सामयिक रूप से गति के प्रतिकरण का संयोजन है। वीडियो कम्प्रेशन सोर्स कोडिंग की अवधारणा तथा सूचना सिद्धांत का एक उदाहरण है। यह लेख वीडियो कम्प्रेशन के अनुप्रयोगों से सम्बंधित है: संकुचित वीडियो, वीडियो को प्रसारित करने में लगने वाली बैंडविथ को प्रभावी ढंग से कम कर सकता है, चाहे वह धरती पर होने वाले ब्रॉडकास्ट के ज़रिये हो, केबल टीवी अथवा उपग्रहीय टीवी सेवाओं से हो. \n\nअधिकांश वीडियो कम्प्रेशन हानिपूर्ण होते हैं - यह इस अवधारणा पर आधारित है कि यह आवश्यक नहीं है कि संकुचन से पहले उपलब्ध अधिकांश डेटा बोधात्मक रूप से अच्छी गुणवत्ता के लिए आवश्यक ही हो. उदाहरण के लिए, डीवीडी एक वीडियो कोडन मानक का उपयोग करता है जिसे एमपीईजी-2 कहा जाता है और जो 2 घंटों के वीडियो डेटा को 15 से 30 गुना संकुचित कर सकता है और इसके बाद भी जो छवि गुणवत्ता प्राप्त होती है वह साधारण व्याख्या के आधार पर उच्च गुणवत्ता की ही मानी जाती है। वीडियो कम्प्रेशन, डिस्क स्थान, वीडियो गुणवत्ता तथा वीडियो से उचित समय के भीतर कम्प्रेशन हटाने के लिए आवश्यक हार्डवेयर की कीमत के बीच की किया जाने वाला एक प्रकार का सौदा है। हालांकि, अगर वीडियो हानिपूर्ण ढंग से अति-संकुचित है, दृश्य (और कभी कभी ध्यान भंग करने वाले) विशिष्ट लक्षण प्रकट हो सकते हैं।\n\nवीडियो संपीड़न विशिष्ट रूप से अगल-बगल के पिक्सलों के वर्गाकार समूहों पर संचालित होता है जिन्हें मेक्रोब्लॉक्स कहा जाता है। पिक्सलों के ये समूह या ब्लॉक की अगले फ्रेम से तुलना करके वीडियो संकुचन कॉडेक (कोडन/विकोडन पद्धति) द्वारा सिर्फ इन ब्लॉकों में \"परिवर्तित\" पिक्सेल ही भेजे जाते हैं। अगर वीडियो में गति न हो तो यह बहुत अच्छी तरह से काम करता है। उदाहरण के लिए टेक्स्ट का एक गतिहीन फ्रेम बहुत कम स्थानांतरित डेटा के साथ दोहराया जा सकता है। तथा अधिक गति वाले वीडियो में, एक फ्रेम से अगले फ्रेम में अधिक पिक्सेल परिवर्तित होते हैं। जब अधिक पिक्सल परिवर्तित होते हैं, वीडियो कम्प्रेशन योजना को बड़ी संख्या में परिवर्तनशील पिक्सलों को बनाये रखने के लिए अधिक मात्रा में डेटा भेजना पड़ता है। यदि वीडियो सामग्री में कोई विस्फोट, हजारों चिड़ियाओं का झुण्ड अथवा ऐसी ही कोई अन्य छवि, जिसमें उच्च-आवृत्ति का ब्यौरा आदि शामिल हो, तो या तो गुणवत्ता कम हो जाएगी अथवा गुणवत्ता बनाये रखने के लिए परिवर्तनशील बिटरेट को बढ़ा देना होगा जिससे इस बढ़ी हुई सूचना की आपूर्ति की जा सके और ब्यौरे के स्तर को बनाये रखा जा सके. \n\nइससे पहले कि उसे वितरण प्रणाली को भेजा जाये, प्रोग्रामिंग प्रदाता अपने वीडियो पर लागू होने वाले कम्प्रेशन की मात्रा पर नियंत्रण करता है। डीवीडी, ब्लू-रे डिस्क और एचडी डीवीडी की मास्टरिंग प्रक्रिया के दौरान उनपर वीडियो कम्प्रेशन किया जाता है, हालांकि ब्लू-रे व एचडी डीवीडी में स्थान काफी अधिक होने के कारण उनपर किये जाने वाले संकुचन को कम रखा जाता है, इसके विपरीत स्ट्रीम वीडियो जैसे इंटरनेट तथा सेलफोन पर संकुचन काफी अधिक होता है। हार्ड ड्राइव या ऑप्टिकल डिस्क पर वीडियो संचित करने वाले सॉफ्टवेयर द्वारा तैयार वीडियो की गुणवत्ता अधिकांशतः कम होती है, हालांकि सभी मामलों में ऐसा नहीं है। निर्माण उपरांत कार्य के लिए उच्च बिटरेट वाले वीडियो कॉडेक, जिनमें संकुचन का स्तर बहुत कम अथवा नहीं के बराबर होता है, उपलब्ध हैं, पर उनसे प्राप्त फाइलों का आकार बहुत बड़ा होता है अतः उनका प्रयोग वितरण के लिए तैयार वीडियो के रूप में नहीं किया जाता है। यदि एक बार अत्यधिक हानिपूर्ण कम्प्रेशन के साथ वीडियो तैयार हो जाये, जिसमें छवि की गुणवत्ता से समझौता किया गया हो, तो उससे मूल गुणवत्ता वाले वीडियो की छवि प्राप्त करना असंभव होता है।\n\nवीडियो मूलतः रंगीन पिक्सलों की त्रि-आयामी सारणी है। दो आयाम चलचित्रों के स्थानिक (क्षैतिज तथा लम्बवत) निर्देशों की पूर्ती करते हैं, तथा तीसरा आयाम समय प्रक्षेत्र को निरूपित करता है। डेटा फ्रेम उन सभी पिक्सलों का समूह होता है जो समय की एक इकाई में प्रक्षेपित होते हैं। मूलतः, फ्रेम एक स्थिर छवि के ही सामान होता है।\n\nवीडियो डेटा में स्थानिक और सामयिक अतिरिक्तता (रिडनडेंसी) शामिल होती है। इस प्रकार समानता कोडन करने के लिए फ्रेमों के बीच के अंतर (स्थानिक) तथा फ्रेमों के बीच के समयांतर (सामयिक) को पंजीबद्ध कर लिया जाता है। एक तथ्य यह है कि मानवीय आंख रंग में छोटे अंतरों को नहीं देख पाती, परन्तु चमक (ब्राइटनेस) में अंतर को देख लेती हैं और इसी का फायदा उठाते हुए स्थानिक एन्कोडिंग की जाती है, इसमें मिलते-जुलते रंगों के क्षेत्रों को \"औसत किया\" जाता है (जेपीईजी छवि संपीड़न अकसर किये गए सवाल, भाग 1/2). जब फ्रेमों की श्रेणी में बड़ी संख्या में पिक्सेल समान ही होते हैं, तब स्थानिक कम्प्रेशन में सिर्फ परिवर्तित पिक्सलों का ही कोडन किया जाता है।\n\nडेटा कम्प्रेशन के कुछ रूप हानिरहित होते हैं। इसका अर्थ यह है कि जब डेटा डिकम्प्रेस किया जाता है, तब परिणाम तथा मूलप्रति के बीच प्रत्येक बिट सामान होता है। यद्यपि विडियो का हानिहीन कम्प्रेशन संभव है, इसका प्रयोग विरले ही किया जाता है, क्योकि हानिपूर्ण कम्प्रेशन में स्वीकार्य गुणवत्ता कहीं अधिक संकुचन अनुपात के साथ प्राप्त हो जाती है।\n\nविडियो के संकुचन की सबसे शक्तिशाली तकनीकों में से एक इंटरफ्रेम कम्प्रेशन है। इंटरफ्रेम कम्प्रेशन एक या अधिक पिछले अथवा अगले फ्रेमों का प्रयोग वर्तमान फ्रेम के संकुचन के लिए करता है जबकि इंट्राफ्रेम कम्प्रेशन सिर्फ वर्तमान फ्रेम को ही संकुचित करता है, इस प्रकार यह एक प्रभावी छवि कम्प्रेशन है।\n\nसबसे अधिक प्रचलित विधि प्रत्येक फ्रेम को विडियो के पिछले फ्रेम से तुलना कर संकुचित करने की है। यदि फ्रेम में कुछ ऐसे क्षेत्र हैं जहां कोई बदलाव नहीं आ रहा हो, तो कम्प्रेशन प्रणाली एक छोटा निर्देश देकर पिछले फ्रेम से उन्ही हिस्सों को बिट-वार ढंग से अगले में प्रयोग कर लेती है। यदि फ्रेम के हिस्से साधारण ढंग से चल रहे हों, तो कम्प्रेशर निर्देश (थोडा लम्बा) देकर प्रतिरूप को स्थानांतरण, घुमा कर, हल्का अथवा गहरा करके - लम्बे निर्देश के द्वारा समायोजित कर देता है, हालांकि यह फिर भी इंट्राफ्रेम से छोटा ही होता है। इंटरफ्रेम कम्प्रेशन उन प्रोग्रामों के लिए तो अच्छा कार्य करता है जो दर्शक द्वारा सिर्फ देखे जाते हैं, पर यदि विडियो के हिस्से सम्पादित किये जाने हों, तो यह कम्प्रेशन समस्या पैदा करता है।\n\nचूंकि इंटरफ्रेम कम्प्रेशन में एक फ्रेम से दूसरे में डेटा कापी किया जाता है, इसलिए यदि मूल फ्रेम खो जाये (अथवा प्रसारण के दौरान ख़राब हो जाये), उसपर आधारित अन्य फ्रेमों को ठीक तरह से नहीं बनाया जा सकेगा. कुछ वीडिओ प्रारूप, जैसे कि डीवी (DV) इंट्राफ्रेम कम्प्रेशन का प्रयोग करते हुए प्रत्येक फ्रेम को स्वतंत्र रूप से संकुचित करते हैं। इंट्राफ्रेम द्वारा संकुचित वीडियो में 'कट' बनाना लगभग उतना ही आसान है जितना कि असंकुचित वीडियो का संपादन - इसके लिए सिर्फ प्रक्येक फ्रेम का प्रारंभ तथा अंत खोज कर, उन फ्रेमों को जिन्हें रखना चाहते हों, बिट-वार ढंग से कॉपी कर लिया जायेगा, तथा जिन्हें नहीं रखना हो, उन्हें त्याग दिया जायेगा. इंट्राफ्रेम और इंटरफ्रेम कम्प्रेशन के बीच एक और अंतर यह है कि इंट्राफ्रेम सिस्टम में, प्रत्येक फ्रेम के डेटा का आकार एक समान ही होता है। अधिकांश इंटरफ्रेम प्रणालियों में कुछ फ्रेम (उदाहरण के लिए एमपीईजी-2 का \"आई फ्रेम\") अन्य फ्रेमों से डेटा कॉपी नहीं कर पाते हैं अतः उन्हें अपने नज़दीक के अन्य फ्रेमों की तुलना में अधिक डेटा की आवश्यकता होती है।\n\nयह संभव है कि ऐसा कप्यूटर आधारित वीडियो संपादन टूल बनाया जा सके जो इस परेशानी का पता लगा सके कि जब अन्य फ्रेमों को आई फ्रेम की आवश्यकता हो, तो उसे सम्पादित न किया जा रहा हो. इसकी वजह से ही संपादन के लिए प्रयोग किये जाने वाले अन्य नए फॉर्मेट्स जैसे एचडीवी (HDV) बन पाए हैं। हालांकि, सामान गुणवत्ता वाले इंट्राफ्रेम कम्प्रेस वीडियो के संपादन की तुलना में इस प्रक्रिया में कहीं अधिक कम्प्यूटिंग शक्ति की आवश्यकता होती है।\n\nआजकल लगभग सभी सामान्य रूप से प्रयुक्त वीडियो कम्प्रेशन प्रक्रियाएं (उदाहरण के लिए वे मानक जो आईटीयू-टी अथवा आईएसओ द्वारा मान्य हैं) स्थानिक अतिरिक्तता को कम करने के लिए डिस्क्रीट कौन्साइन ट्रांसफॉर्म (डीसीटी) का प्रयोग करते हैं। अन्य तरीके, जैसे कि फ्रैक्टल कम्प्रेशन, मैचिंग परस्यू तथा डिस्क्रीट वेवलेट ट्रांसफॉर्म (डीडब्ल्यूटी) फ़िलहाल शोध का विषय हैं तथा व्यावहारिक उत्पादों में अभी शामिल नहीं किये गए हैं (वेवलेट कोडिंग को छोड़कर, जिसका प्रयोग स्थिर-छवि कोडकों में, गति सम्पूर्ति के बिना किया जाता है). फ्रैक्टल कम्प्रेशन (आंशिक संपीडन) में लोगों की रूचि कम होती जा रही है, ऐसा इसलिए है क्योंकि सैद्धांतिक विश्लेषण से ऐसे तरीकों में प्रभावहीनता का पता चला है।\n\nनिम्न तालिका अंतरराष्ट्रीय वीडियो दबाव मानकों का एक आंशिक इतिहास है।\n\n\n", "id": "222094", "title": "वीडियो कम्प्रेशन (वीडियो संपीडन)"}
