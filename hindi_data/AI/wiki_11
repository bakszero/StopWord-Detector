{"url": "https://hi.wikipedia.org/wiki?curid=219755", "text": "SAT (सैट)\n\nSAT रिजनिंग टेस्ट (सैट तर्क परीक्षा) [पूर्व में स्कॉलैस्टि एप्टीट्यूड टेस्ट (शैक्षिक योग्यता परीक्षा) और स्कॉलैस्टि एसेसमेंट टेस्ट (शैक्षिक मूल्यांकन परीक्षा)] संयुक्त राज्य अमेरिका में कॉलेज में प्रवेश के लिए एक मानकीकृत परीक्षा है। संयुक्त राज्य अमेरिका में SAT एक गैर-लाभकारी संगठन है, जो कॉलेज बोर्ड के स्वामित्व में है और उसके द्वारा प्रकाशित और विकसित किया गया है। और, यह पहले एडुकेशनल टेस्टिंग सर्विस (ETS) द्वारा विकसित, प्रकाशित किया जाता था और उसीके द्वारा अंक दिए जाते थे। ETS अब परीक्षा का प्रबंध करता है। कॉलेज बोर्ड का दावा है कि परीक्षा निर्धारित कर सकती हैं कि कोई व्यक्ति कॉलेज के लिए तैयार है या नहीं है।\nवर्तमान SAT रिजनिंग टेस्ट में तीन घंटे पैंतालीस मिनट लगते हैं और इसमें विलंब फीस के अलावा 45 डॉलर (71 डॉलर अंतर्राष्ट्रीय) का खर्च आता है। 1901 में SAT की शुरूआत से, इसके नाम और अंक दिए जाने के तरीके कई बार बदल चुके हैं। 2005 में, 800 नंबर के तीन विभाग (गणित, विवेचनात्मक पठन और लेखन) को मिलाकर परीक्षा परिणाम में 600 से 2400 तक संभाव्य अंक प्राप्त करने के साथ दूसरे उप-विभागों में भी अलग से प्राप्त किए गए अंक मिलाकर इस परीक्षा का फिर से नामकरण \"SAT रिजनिंग टेस्ट\" किया गया।\n\nकॉलेज बोर्ड का कहना है कि SAT साक्षरता, संख्यनन और लेखन निपुणता को मानदंड मानता है जो कॉलेज में शैक्षणिक सफलता के लिए आवश्यक हैं। उनका कहना है कि SAT इस बात का मूल्यांकन करता है कि परीक्षार्थी कितनी अच्छी तरह समस्याओं के विश्लेषण और हल करते हैं - जो निपुणता उन्होंने स्कूल में सीखा है, कॉलेज में उन्हें उसकी आवश्यकता होगी. आमतौर पर SAT की परीक्षा हाई स्कूल के जूनियरों और सीनियरों द्वारा दी जाती है। \nविशेष रूप से, कॉलेज बोर्ड कहता है कि कॉलेज के नए विद्यार्थियों के GPA को मापे जाने से पता चलता है कि हाई स्कूल ग्रेड प्वाइंट एवरेज (GPA) के संयोजन के साथ SAT का इस्तेमाल, अकेले हाईस्कूल ग्रेड की तुलना में, कॉलेज में सफलता का एक बेहतर सूचक प्रदान करता है। SAT के जीवनकाल में अब तक किये गए विभिन्न अध्ययनों से यह पता चलता है कि SAT जब कारक होता है, तब हाई स्कूल ग्रेड और कॉलेज के नए विद्यार्थियों के ग्रेड के सह-संबंध में सांख्यिकीय रूप से अर्थपूर्ण वृद्धि देखी गयी।\n\nअमेरिकी संघवाद, स्थानीय नियंत्रण और निजी क्षेत्र के प्रसार, दूरी और छात्रावास के छात्रों के मामलों के कारण अमेरिका के माध्यमिक स्कूलों में निधीकरण, पाठ्यक्रम, ग्रेडिंग और कठिनाई पर ठोस मतभेद हैं। SAT (और ACT) के प्राप्तांक माध्यमिक विद्यालय के रिकार्ड के पूरक है और प्रवेश अधिकारियों को स्थानीय आंकड़े - मसलन पाठ्यक्रम कार्य, ग्रेड और कक्षा श्रेणी- को एक राष्ट्रीय परिप्रेक्ष्य में रखने में मदद करता है।\n\nऐतिहासिक तौर पर, तटीय क्षेत्रों के कॉलेजों में SAT और मध्य-पश्चिम और दक्षिण में ACT अधिक लोकप्रिय हैं। ऐसे भी कुछ कॉलेज हैं जो पाठ्‍यक्रमों के नियोजन में ACT चाहते हैं और कुछ स्कूल ऐसे हैं जिन्होंने SAT को पहले बिलकुल स्वीकार ही नहीं किया। अब सभी स्कूलों ने इसे स्वीकार कर लिया हैं।\n\nकुछ हाई IQ सोसाइटीज; जैसे मेंसा(Mensa), प्रोमेथियस (Prometheus) सोसाइटी और ट्रिपल नाइन सोसाइटी, कुछ सालों के प्राप्तांकों का उपयोग अपनी प्रवेश परीक्षा में करते हैं। उदाहरण के लिए, ट्रिपल नाइन सोसायटी अप्रैल 1995 से पहले ली गई परीक्षा में 1450 अंक और अप्रैल 1995 और फरवरी 2005 के बीच ली गई परीक्षाओं के लिए कम से कम 1520 प्राप्तांक को स्वीकार करती है।\n\nकभी-कभी कुछ संगठन जैसे स्टडी ऑफ मैथेमैटिकली प्रीकोसिअस यूथ 13 साल से कम उम्र के छात्रों को SAT दिलवाते है, वे असाधारण क्षमता वाले छात्रों के चयन, अध्ययन और परामर्श देने के लिये इसके नतीजों का उपयोग करते है। \n\nSAT के तीन प्रमुख खंड हैं: विवेचनात्मक पठन, गणित और लेखन. प्रत्येक खंड में 200-800 के बीच अंक होते हैं। सभी अंक 10 के गुणन में हैं। कुल प्राप्तांक तीनों खण्डों के प्राप्तांकों को जोड़कर दिया जाता है। प्रत्येक मुख्य विभाग तीन भागों में विभाजित है। 10 उप-विभाग हैं, जिसमें 25 मिनट का एक अतिरिक्त प्रायोगिक या \"समीकृत\" (\"equating\") विभाग है, जो कि तीनों मुख्य विभाग में से किसी में भी हो सकता है। SAT के भावी प्रशासन के लिये प्रश्नों का सामान्यीकरण प्रायोगिक विभाग किया करता है और अंतिम प्राप्तांक में इसकी गिनती नहीं होती है। विभागों के लिये परीक्षा में वास्तविक समय तीन घंटे और 45 मिनट का होता है, हालांकि ज्यादातर प्रशासनिक कार्यों - अभिविन्यास, सामग्री का वितरण, जीवनी संबंधी विभागों को पूरा करना और ग्यारह मिनट के ब्रेक के समय को शामिल कर लिया जाए तो इन सब में साढ़े चार घंटे का समय लग जाता है। प्रायोगिक विभागों से प्राप्त अंकों के आधार पर प्रश्नों का क्रम आसान, मध्यम और कठिन होता है। आसान प्रश्न आमतौर पर खंड की शुरुआत में ही होते हैं जबकि कठिन प्रश्न किन्हीं खंडों के आखिरी में होते हैं। ऐसा प्रत्येक विभाग के साथ नहीं होता है, लेकिन मुख्यत: गणित और वाक्य संपादन और शब्द भंडार के लिए यह आवश्यक नियम है। \n\nSAT का विवेचनात्मक पठन वाला विभाग, जो पहले मौखिक कहलाता था, में तीन प्राप्तांक विभाग हैं, दो 25 मिनट के और एक 20 मिनट के. जिनमे अलग प्रकार के प्रश्न होते हैं, जिनमें वाक्य पूरा करने सहित छोटे और लंबे अनुच्छेद पठन के प्रश्न होते हैं। विवेचनात्मक पठन विभाग आमतौर पर 5 से 8 वाक्य पूरा करने के प्रश्नों से शुरू होते है, बाकी प्रश्न अनुच्छेद पठन पर केंद्रित होते हैं। वाक्य संपादन के जरिए आमतौर पर दिए गये वाक्य के सर्वश्रेष्ट संपादन के लिये छात्र द्वारा एक या दो चुने गए शब्दों से वाक्य संरचना और गठन से छात्र की समझ और उसके शब्द भंडार को परखा जाता है। अधिकांश विवेचनात्मक पठन वाले प्रश्न छोटे उद्धरणों से तैयार किये जाते हैं, जिसमें छात्र सामाजिक विज्ञान, मानविकी, भौतिक विज्ञान, या निजी बयान के उद्धरण पढ़ते हैं और उनके आधार पर पूछे गए प्रश्नों के उत्तर देते है। कुछ विभाग के उद्धरणों में छात्र को दो सम्बंधित उद्धरण की तुलना करने को कहा जाता है, आमतौर पर अपेक्षाकृत छोटे उद्धरण पढ़ने होते हैं। हरेक उद्धरण में प्रश्नों की संख्या उद्धरण की लंबाई के अनुपात में होती है। गणित विभाग में, जहां प्रश्न कठिनाई के क्रम में चलते हैं, वहीं विवेचनात्मक पठन विभाग में उद्धरण कठिनाई के क्रम में होते हैं। कुल मिलाकर, विभाग की शुरुआत में प्रश्न का सेट आसान होता है और सेट समाप्ति की ओर बढ़ते हुए प्रश्न कठिनतर होता जाता है।\n\nSAT का गणित विभाग व्यापक रूप से मात्रात्मक विभाग या गणना विभाग के रूप में जाना जाता है। गणित विभाग में तीन उपविभाग होते हैं। इसमें 25 मिनट के दो विभाग और 20 मिनट का एक विभाग होता है, जो इस प्रकार हैं:\nउल्लेखनीय है कि सैट के गणित विभाग ने मात्रात्मक तुलना वाले प्रश्न हटा दिए हैं, उनकी जगह सिर्फ प्रतीकात्मक और संख्या वाले उत्तरों के प्रश्न रखे गए हैं। चूंकि मात्रात्मक मिलान वाले प्रश्न अपने भ्रामक स्वरूप के लिए जाने जाते हैं – अक्सर ही एक अकेले अपवाद को नियम या पैर्टन समझने की ओर छात्रों के ध्यान को मोड़ दिया जाता है – इस चयन को व्यवहार-वैचित्र्य (\"trickery\") से हटकर एक तात्त्विक बदलाव से समीकृत किया गया है और SAT के ‘स्ट्रैट मैथ’ की ओर बढ़ने के जैसा माना गया है। इसके अलावा, कई परीक्षा विशेषज्ञों ने SAT को ACT के ही जैसा बनाने की कोशिश के तहत नव लेखन विभाग की तरह इस बदलाव का भी स्वागत किया है। \n\nकैलकुलेटर का उपयोग \n\nहाल में हुए बदलावों में परीक्षा के गणित विभाग की सामग्री में समय की बचत और सटीक गणना के लिए परीक्षा के दौरान कैलकुलेटर प्रोग्राम के व्यवहार पर SAT जोर देता है। ये प्रोग्राम छात्रों को सामान्य रूप से हाथ से गणना करने के बजाय प्रश्नों के उत्तर तेजी से देने की अनुमति देते हैं। \n\nविशेष रूप से ज्यामिति के प्रश्नों और एकाधिक गणना से जुड़े प्रश्नों के लिए कभी-कभी ग्राफिक कैलकुलेटर के व्यवहार को तरजीह दी जाती है। कॉलेज बोर्ड द्वारा किए गए एक शोध के अनुसार, गणित विभाग की परीक्षा में छात्रों के निष्पादन का कैलकुलेटर के व्यवहार से काफी हद तक संबंध है, क्योंकि जिन लोगों ने इसका उपयोग कम किया उनकी तुलना में, जिन्होंने एक तिहाई से आधे प्रश्नों के उत्तर में कैलकुलेटर का उपयोग खुलकर किया, औसतन उनका प्राप्तांक कहीं अधिक रहा. गणित के पाठ्यक्रमों में ग्राफिक कैलकुलेटर का उपयोग और कक्षा के बाहर भी कैलकुलेटर के निरंतर उपयोग से पाया गया कि परीक्षा के दौरान ग्राफिक कैलकुलेटर के उपयोग से छात्रों के प्रदर्शन में एक सकारात्मक प्रभाव पड़ता है। \n\nSAT का लेखन विभाग एकाधिक विकल्प वाले प्रश्नों और एक संक्षिप्त निबंध सहित पुराने SAT II के विषय की लिखित परीक्षा पर आधारित है, पर यह सीधे SAT II से तुलनीय नहीं है। निबंध लेखन के उप-प्राप्तांक लिखित परीक्षा के कुल प्राप्तांक में लगभग 30% के होते हैं, जबकि एकाधिक विकल्प वाले प्रश्नों का योगदान 70% होता है। छात्र की लेखन क्षमता में एकरूपता के अभाव के बारे में कॉलेजों की शिकायतों के बाद इस विभाग को मार्च 2005 में लागू किया गया था।\n\nएकाधिक विकल्प के प्रश्नों में अशुद्धि की पहचान, वाक्य सुधार और अनुच्छेद सुधार वाले प्रश्नों को भी शामिल किया गया। अशुद्धि पहचान और वाक्य सुधार वाले प्रश्न छात्र के व्याकरण संबंधी ज्ञान, वाक्य का गड़बड़ प्रस्तुतीकरण या व्याकरण संबंधी अशुद्धि की परख करते हैं; अशुद्धि पहचान वाले विभाग में छात्र को अशुद्धि के स्रोत-शब्द का पता करना या यह बताना जरुरी होता है कि वाक्य में कोई अशुद्धि नहीं है, जबकि वाक्य सुधार वाले विभाग में बेढंगे वाक्य के लिए दिए गए विकल्प में से किसी एक को चुनना पड़ता है। अनुच्छेद सुधार वाले प्रश्नों में विचारों के तार्किक गठन, खराब ढंग से लिखे छात्र के निबंध में सुधार और प्रश्नों की शृंखला में छात्र से ऐसा बदलाव करने को कहा जाता है ताकि उसमें सर्वोत्तम सुधार हो. \n\nनिबंध खंड जो 25 मिनट का होता है, हमेशा परीक्षा का पहला खंड होता है। सभी निबंध दिए गए अनुबोधन विंदुओं के प्रतिसाद में ही होने चाहिए. अनुबोधक व्यापक और आमतौर पर तात्त्विक होते हैं और ये कुछ इस तरह से तैयार किये जाते हैं ताकि किसी भी शैक्षिक और सामाजिक पृष्ठभूमि से आये छात्र के लिए वह सुगम्य हो. मानव जीवन में कार्य के महत्व पर अपने विचार या फिर तकनीकी बदलाव से लाभान्वित होनेवालों पर इसके नकारात्मक परिणाम की व्याख्या करने के लिए छात्रों से कहा जाता है। निबंध में किसी विशेष संरचना की जरुरत नहीं और [छात्रों के] \"पठन, अध्ययन, अनुभव, या पर्यवेक्षण को कॉलेज बोर्ड स्वीकार करता है।\" दो प्रशिक्षित अध्यापकों को प्रत्येक निबंध सौंप दिया जाता है, जिनमे 1 से 6 के बीच कोई अंक मिलते हैं; लेकिन जो कोरा, विषय से परे, गैर-इंग्लिश, नंबर 2 वाले पेंसिल से नहीं लिखे गए, या कई बार प्रयास के बाद भी अपठनीय होनेवाले निबंधों के लिए 0 अंक ही होता है। सारे अंकों को जोड़ कर अंतिम प्राप्तांक 2 से लेकर 12 तक (या 0) दिया जाता है। अगर दो अध्यापकों द्वारा दिए गए अंकों में एक नंबर से अधिक का फर्क होता है तब तीसरे वरिष्ठ अध्यापक पर फैसला छोड़ दिया जाता है। प्रत्येक अध्यापक/ग्रेड देनेवाले हरेक निबंध में 3 मिनट से कम समय लगाते हैं।\n\nकॉलेज बोर्ड के दावे के बावजूद कि सैट निबंध किसी पूर्वाग्रह के बगैर छात्र की लेखन क्षमता का आकलन करता है, पक्षपात के प्रतिदावे भी किए गए हैं कि घुमावदार अक्षरों में लिखनेवालों को अध्यापक कहीं अधिक नंबर देते हैं, अपने निजी अनुभव के बारे में लिखनेवालों को कम और समाज के उच्चवर्ग का पक्ष लेनेवाले विषयों में अधिक अंक दिए जाते हैं। कॉलेज बोर्ड ने SAT रिजनिंग एग्जाम (SAT Reasoning Exam) के किसी भी हिस्से में किसी भी तरह के पक्षपात किए जाने की बात से बड़ी ही सख्ती से इंकार किया है। इसके अतिरिक्त, निबंध में तथ्यात्मक गलतियों के लिए नंबर नहीं काटे जाते थे। \n\nमार्च 2004 में डॉ॰लेस पेरेलमैन ने कॉलेज बोर्ड के स्कोर राइट बुक में समाविष्ट 15 प्राप्तांक वाले नमूनों का विश्लेषण किया और पाया कि 400 से अधिक शब्दोंवाले 90% निबंधों को सर्वोच्च अंक 12 और 100 या कम शब्दोंवाले निबंधों को निम्नतम ग्रेड 1 मिला है।\n\nSAT के अधिकांश प्रश्नों में, निबंध और ग्रिड-इन गणित को छोड़ कर एकाधिक विकल्प वाले प्रश्न होते हैं; सभी एकाधिक विकल्प वाले प्रश्नों में पांच उत्तरवाले विकल्प होते हैं, जिनमें से एक सही होता है। हरेक विभाग में आमतौर पर एक ही प्रकार के प्रश्न कठिनाई के क्रम में होते हैं। हालांकि, एक महत्त्वपूर्ण अपवाद भी है: ऐसे प्रश्न जो कि लंबे और छोटे पठन उद्धरण वाले होते हैं, उन्हें कठिन के बजाय कालानुक्रम में रखा जाता है। गणित के किसी एक उपविभाग में दस प्रश्नों में एकाधिक विकल्प वाले प्रश्न नहीं होते हैं। इसकी जगह परीक्षार्थियों को चार स्तंभ ग्रिडवाले सवाल के फेर में डाल दिया जाता है।\n\nप्रश्न समान अंक वाले होते हैं। हरेक सही उत्तर के लिए एक अपूर्ण प्व़ायंट दिया जाता है। हरेक गलत उत्तर के लिए एक चौथाई प्व़ायंट काट ली जाती है। गणित के ग्रिड-इन वाले सवालों के गलत जवाब के लिए कोई प्व़ायंट नहीं काटे जाते. इससे यह सुनिश्चित होता है कि अनुमान लगाने से एक छात्र की गणितीय अपेक्षित उपलब्धि शून्य होती है। अंतिम प्राप्तांक अपूर्ण अंक से ही तय होता है; यथार्थ रूपांतरण चार्ट परीक्षा प्रशासनों के बीच बदला जाता है।\n\nSAT इसीलिए केवल अध्ययनशील अनुमान लगाने की सिफारिश करता है, ताकि परीक्षार्थी कम से कम एक उत्तर को जिसे वह गलत समझता है, उसे वह निकाल सकता या सकती है। बगैर कोई जवाब काटे सही जवाब देने की संभावना 20% होती है। एक गलत जवाब निकाल देने से यह संभावना 25% बढ जाती है; दो से 33.3%, तीन से 50% सही जवाब चुनने की संभावना होती है और इसलिए प्रश्न में पूरे प्व़ायंट मिल जाते हैं। \nसंयुक्त राज्य अमेरिका में SAT एक साल में सात बार अक्टूबर, नवंबर, दिसम्बर, जनवरी, मार्च (या अप्रैल, बारी-बारी से), मई और जून में दिया जा सकता है। आमतौर पर परीक्षा नवंबर, दिसम्बर, मई और जून महीने के पहले शनिवार को दी जाती है। अन्य देशों में, SAT संयुक्त राज्य अमेरिका की तरह उसी तारीख को दी जाती है, केवल पहले बसंत (अर्थात मार्च या अप्रैल) की परीक्षा की तारीख को छोड़कर, जो प्रस्तावित नहीं है। वर्ष 2006 में 1,465,744 बार परीक्षा दी गयी।\n\nउम्मीदवार SAT रिजनिंग टेस्ट या तीन SAT सब्जेक्ट टेस्ट की परीक्षा किसी भी तय तारीख को दे सकता है, केवल बसंत के पहली परीक्षा की तारीख को छोड़ कर, जबकि केवल SAT रिजनिंग टेस्ट ही दिए जा सकते हैं। परीक्षा देने के इच्छुक उम्मीदवार परीक्षा की तारीख से कम से कम तीन हफ्ता पहले कॉलेज बोर्ड की वेबसाइट पर ऑनलाइन, मेल, या टेलीफोन द्वारा पंजीकरण कर सकते हैं।\n\nपरीक्षा के दिन SAT सब्जेक्ट टेस्ट (SAT Subject Tests) के सभी विषय एक ही बड़ी पुस्तक में दे दिए जाते हैं। इसलिए, वास्तव में यह बात कोई मायने नहीं रखती है कि एक छात्र कौन-सा टेस्ट और कितने टेस्ट देने जा रहा है; सुनने के साथ भाषा के टेस्ट के मामले में एक संभावित अपवाद को छोड़ कर, छात्र अपना मन बदल सकता है और पंजीकरण की चिंता किये बगैर \"कोई\" भी टेस्ट दे सकता है। जो छात्र पंजीकरण के बाद परीक्षा के लिए अधिक विषयों का चयन करते हैं, उन्हें अतिरिक्त परीक्षाओं के लिए कॉलेज बोर्ड बाद में बिल देता है और जब तक बिल अदा नहीं कर दिया जाता तब तक उनके प्राप्तांक रोक कर रखे जाते हैं। जो छात्र पंजीकरण से कम विषयों की परीक्षा का चयन करते है, उन्हें पैसे वापस नहीं किये जाते.\n\nSAT रिजनिंग टेस्ट के लिए 45 डॉलर (71 डॉलर अंतर्राष्ट्रीय) का खर्च आता है। विषय परीक्षाओं के लिए छात्र 20 डॉलर बतौर बेसिक रेजिस्ट्रेशन फी अदा करते हैं और हरेक परीक्षा के लिए (सुनने के साथ भाषा परीक्षा को छोड़ कर, जिसमें हरेक के लिए 20 डॉलर का खर्च आता है) 9 डॉलर अदा करते हैं। कॉलेज बोर्ड कम आय वाले छात्रों के लिए शुल्क में छूट देता है। देर से पंजीकरण के लिए आवेदन करने, आपातोपयोगी परीक्षण, पंजीकरण परिवर्तन, टेलीफोन द्वारा प्राप्तांक और अतिरिक्त प्राप्तांक रिपोर्ट (निःशुल्क चार के अलावा) के लिए अतिरिक्त शुल्क अदा करने होते हैं। \n\nजो उम्मीदवार अपनी धार्मिक आस्था के कारण शनिवार के दिन परीक्षा नहीं देना चाहते हैं, वे अगले रविवार को परीक्षा देने का अनुरोध कर सकते हैं, केवल अक्टूबर में परीक्षा के दिन को छोड़कर, जिसमें मुख्य परीक्षा के आठ दिन बाद रविवार की परीक्षा का दिन आता है। ऐसा अनुरोध पंजीकरण के दौरान करना ही होगा और इससे इंकार भी किया जा सकता है।\n\nजो किसी भी तरह से अपंग हैं, चाहे शारीरिक रूप से या फिर सीखने में विकलांगता की दृष्टि से, ऐसे छात्र रहने की सुविधा के साथ SAT की परीक्षा देने के योग्य हैं। सीखने में विकलांगता वाले छात्रों को जरुरत पड़े तो मानक समय बढ़ाकर अतिरिक्त समय + 50%; समय + 100% भी दिया जाता है।\n\nपरीक्षा दे देने के लगभग तीन सप्ताह के बाद (डाक से और कागजी प्राप्तांक पाने में छह सप्ताह), हरेक विभाग में 200-800 तक के ग्रेड और लेखन विभाग के लिए दो उप प्राप्तांकों के साथ: निबंध के अंक और एकाधिक विकल्प वाले उप प्राप्तांक छात्र ऑनलाइन से प्राप्त कर सकते हैं। अपने प्राप्तांक के अलावा छात्रों को प्रतिशतक(कम अंक पानेवाले अन्य परीक्षार्थियों के प्रतिशत) भी मिलता है। अपूर्ण प्राप्तांक, या सही जवाब के लिए मिले प्वाइंट और गलत जवाब के लिए कटे अंक (ठीक 50 से जरा नीचे से लेकर 60 से जरा ‍नीचे के क्रम में, जो कि परीक्षा पर निर्भर करता है) आदि भी शामिल हैं। छात्र अतिरिक्त फीस अदा कर प्रश्न और उत्तर सेवा भी प्राप्त कर सकते हैं, जिसमें छात्र के उत्तर, हरेक प्रश्न के सही उत्तर और ऑनलाइन संसाधनों से हरेक प्रश्न की व्याख्या भी दी जाती है। \n\nहरेक प्रवर्धित प्राप्तांक का अनुरूपी प्रतिशतक एक परीक्षा से दूसरी परीक्षा में अलग-अलग होता है – उदाहरण के लिए, 2003 में SAT रिजनिंग टेस्ट के दोनों विभागों के 800 के प्रवर्धित प्राप्तांक का प्रतिशतक 99.9, जबकि सैट भौतिकी परीक्षा का अनुरूपी प्रतिशतक 94 हुआ। परीक्षा की विषयवस्तु और हरेक परीक्षा में चयन के लिए छात्रों की योग्यता के कारण प्राप्तांकों के प्रतिशतक में अंतर पाया जाता है। विषय परीक्षाओं के लिए गहन अध्ययन करना पड़ता है (अक्सर AP के रूप में, जो अपेक्षाकृत अधिक कठिन होता है) और केवल वही इन परीक्षाओं की ओर बढते हैं, जिन्हें पता है कि वे अच्छा प्रदर्शन करेंगे, इससे अंकों के वितरण में विषमता पैदा होती है।\n\nकॉलेज जानेवाले वरिष्ठ छात्रों के लिए विभिन्न SAT प्राप्तांकों के प्रतिशतक को निम्न चार्ट में दर्शाया गया है: \n\nपुराने SAT (1995 से पहले) की बहुत ऊंची सीमा थी। किसी भी वर्ष में, केवल 70 लाख परीक्षार्थियों ने 1580 से ऊपर अंक प्राप्त किये. 1580 के ऊपर अंक 99.9995 प्रतिशतक के बराबर था।\n\nयद्यपि SAT और उसके सबसे बड़े प्रतिद्वंद्वी ACT के बीच कोई आधिकारिक रूपांतरण चार्ट नहीं है, अक्टूबर 1994 और 1996 के बीच दोनों टेस्ट देनेवाले 103,525 परीक्षार्थियों के परिणामों पर आधारित एक अनधिकृत चार्ट कॉलेज बोर्ड ने जारी की; बहरहाल, दोनों ही टेस्ट अब बदल दिए गए हैं। कई कॉलेजों ने भी अपने स्वयं के चार्ट जारी किए हैं। कैलिफोर्निया विश्वविद्यालय के रूपांतरण चार्ट पर आधारित है निम्नलिखित. \n\nविभिन्न सामाजिक-आर्थिक पृष्ठभूमि के लोगों के बीच परीक्षा से संबंधित पक्षपात को खत्म करने के उद्देश्य से आर्मी अल्फा और बीटा परीक्षा के लिए काम कर रहे कार्ल ब्रिगहैम (Carl Brigham) नाम के मनोवैज्ञानिक ने SAT विकसित किया जिसका उपयोग मूल रूप से उत्तर-पूर्वी संयुक्त राज्य अमेरिका के कॉलेजों और विश्वविद्यालयों के द्वारा किया जाता है\n\n17 जून 1901 को कॉलेज बोर्ड की शुरुआत हुई, जब 973 छात्रों ने संयुक्त राज्य अमेरिका के 67 और यूरोप के दो स्थानों में पहली परीक्षा दी. हालांकि परीक्षार्थी विभिन्न पृष्ठभूमि से आये थे, लगभग एक तिहाई न्यूयॉर्क, न्यू जर्सी, या पेनसिल्वेनिया से थे। अधिकांश परीक्षार्थी निजी स्कूलों, अकादमियों, या दातव्य स्कूलों से थे। उनमें से लगभग 60% परीक्षार्थियों ने कोलंबिया विश्वविद्यालय के लिए आवेदन किया था। परीक्षा में अंग्रेजी, फ्रेंच, जर्मन, लैटिन, ग्रीक, इतिहास, गणित, रसायन शास्त्र और भौतिक शास्त्र आदि वर्ग थे। परीक्षा में चुनने के लिए बहुत ज्यादा विकल्प नहीं थे, लेकिन इसके बजाय लेखों के आधार पर परीक्षा का मूल्यांकन \"उत्कृष्ट\", \"अच्छा\", \"संदिग्ध\", \"खराब\", या \"बहुत खराब\" के रूप में किया गया।\n\nसैट का पहला प्रबंधन 23 जून 1926 को बना, जब यह शैक्षिक योग्यता परीक्षा (स्कूलैस्टिक एप्टिट्यूड टेस्ट) कहलाता था। यह परीक्षा एक प्रिंसटन मनोविज्ञानी कार्ल कैंपबेल ब्रिघम (Carl Campbell Brigham) के नेतृत्व में बनी समिति द्वारा तैयार की गयी, जिसमें परिभाषा, गणित, वर्गीकरण, कृत्रिम भाषा, विलोम शब्द, संख्या श्रृंखला, उपमा, तार्किक निष्कर्ष और अनुच्छेद पठन के विभाग थे। इसने 8,000 से अधिक छात्रों के लिए 300 से ज्यादा परीक्षा केन्द्रों में परीक्षा का इंतजाम किया। परीक्षा में 60% पुरुष परीक्षार्थी थे। एक चौथाई से कुछ अधिक पुरुषों और महिलाओं ने क्रमशः येल युनिवार्सिटी और स्मिथ कॉलेज के लिए आवेदन किये. परीक्षा की गति अपेक्षाकृत जरा तेज थी, परीक्षार्थियों को 315 सवालों के लिए महज 90 मिनट से कुछ अधिक समय दिया गया था।\n\nसन् 1928 में मौखिक विभाग की संख्या कम करके सात कर दी गयी और समय सीमा को कुछ बढ़ाकर लगभग दो घंटे कर दी गयी। सन् 1929 में विभागों की संख्या इस बार घटाकर 6 कर दी गयी। इन बदलावों से परीक्षार्थियों के लिए समय का दबाव कम हो गया। इन परीक्षाओं से गणित को पूरी तरह हटा दिया गया, इसके बजाय मौखिक क्षमता पर ही ध्यान केंद्रित किया गया।\n\n1930 में पहली बार SAT मौखिक और गणित दो खंडों में विभक्त हो गया और यह संरचना 2004 तक जारी रही. 1930 की परीक्षा के मौखिक विभाग की सामग्री अपने पूर्ववर्तियों की तुलना में अधिक संकीर्ण फैलाववाली थी, जिसमे सिर्फ विलोम शब्द, दोहरी परिभाषाएं (कुछ-कुछ वाक्य पूर्ति करने जैसा) और परिच्छेद पाठन की परीक्षा ली जाती है। 1936 में, उपमा फिर से जोड़ी गयी। 1936 और 1946 के बीच, छात्रों को 250 मौखिक सवालों के जवाब देने के लिए (उनमे से एक तिहाई से अधिक विलोम शब्द हुआ करते थे) 80 और 115 मिनट के बीच समय मिलता था। गणित की परीक्षा 1930 में शुरू हुई, जिसमे 100 मुक्त उत्तर वाले प्रश्नों के उत्तर 80 मिनट में देने होते थे और इसमें मुख्य रूप से तेजी पर ध्यान देना पड़ता था। 1928 और 1929 परीक्षा की तरह 1936 से 1941 तक, गणित विभाग को पूरी तरह से हटा दिया गया। 1942 में जब परीक्षा में गणित विभाग को फिर से शामिल किया गया, तब इसमें एकाधिक विकल्प वाले सवाल शामिल किये गए।\n\n1946 में SAT में मौखिक भाग से अनुच्छेद पठन को समाप्त कर दिया गया था और इसकी जगह पठन अवधारणा को शामिल किया गया और \"दोहरी परिभाषा\" वाले प्रश्नों की जगह वाक्य संपादन शामिल किया गया। 1946 और 1957 के बीच छात्रों को 90 से 100 मिनट का समय 107 से 170 मौखिक प्रश्नों को पूरा करने के लिए दिया गया। साल 1958 के शुरू में समय सीमा अधिक स्थिर हो गयी और 17 साल के लिए, 1975 तक, छात्रों को 75 मिनट का समय 90 प्रश्नों के उत्तर देने के लिए दिया गया। 1959 में गणित विभाग में डेटा पर्याप्तता वाले प्रश्न शुरू किए गए थे और फिर 1974 में उसकी जगह मात्रात्मक तुलना की शुरुआत की गयी। 1974 में मौखिक और गणित दोनों विभागों का समय 75 मिनट से कम करके 60 मिनट कर दिया गया, परीक्षा की संरचना में परिवर्तन के साथ समय में की गयी कमी को पूरा किया गया।\n\nसमावेशित \"संघर्षी\" (\"Strivers\") प्राप्तांक अध्ययन लागू कर दिया गया था। यह अध्ययन शैक्षिक परीक्षण सेवा (एडुकेशन टेस्टिंग सर्विस) द्वारा शुरू किया गया, जिसका संचालन SAT करता है और इस पर शोध किया गया कि अल्पसंख्यकों और ऐसे लोगों के लिए इसे कैसे आसान बनाया जाए जिन्हें सामाजिक और आर्थिक बाधाएं सहनी पड़ती हैं। \nमूल \"संघर्षी\" योजना में, जो 1980-1994 तक शोध चरण में थी, उन परीक्षार्थियों को, जिन्होंने अपेक्षित 200 से अधिक अंक प्राप्त किये; उन्हें जाति, लिंग और आय के बजाए एक विशेष \"संघर्षी\" रुतबे से सम्मानित किया। सोच यह थी कि उच्चस्तरीय कॉलेज, जैसे कि आईवी लीग स्कूल, में प्रवेश के लिए अल्पसंख्यकों को बेहतर मौका मिलेगा. 1992 में, संघर्षी योजना जनता के आगे लीक (रहस्योद्घाटित) हो गयी, इसके परिणामस्वरूप संघर्षी योजना को 1993 में समाप्त कर दिया गया। ACLU, NAACP और एडुकेशन टेस्टिंग सर्विस की दलील सुनने के बाद फेडरल कोर्ट ने यह भी कहा कि \"संघर्षी\" अंक के लिए परीक्षार्थियों की योग्यता के निर्धारण हेतु सिर्फ उम्र, नस्ल और ज़िप कोड का ही इस्तेमाल किया जा सकेगा. \nये तमाम परिवर्तन 1994 में SAT के लिए प्रभावी हुए.\n\n1994 में मौखिक विभाग में एक नाटकीय बदलाव देखने में आया। इन बदलावों में विलोम शब्द प्रश्नों को हटा दिया गया और अनुच्छेद पठन पर और भी अधिक ध्यान केन्द्रित किया गया। 1994 में गणित विभाग में भी एक नाटकीय बदलाव देखा गया, इसके लिए एक हद तक नेशनल काउंसिल ऑफ टीचर्स ऑफ मैथमैटिक्स द्वारा दिए गए दबाव का शुक्रिया. 1935 के बाद पहली बार, SAT ने छात्रों से उत्तर चाहने के बजाए कुछ गैर-एकाधिक विकल्प वाले प्रश्न पूछे. 1994 में परीक्षा के इतिहास में पहली बार गणित विभाग में कैलकुलेटर के इस्तेमाल की छूट दे दी गयी। गणित विभाग ने संभाव्यता, झुकाव, मौलिक सांख्यिकी, गिनती की समस्याएं, \"मध्य मान और क्रम\" की अवधारणा को शुरू किया।\n\n1994 में SAT I के औसतन प्राप्तांक में संशोधन किया गया, जो कि आमतौर पर 1000 (मौखिक में 500 और गणित में 500) के आसपास था। संयुक्त राज्य अमेरिका के सबसे अधिक चुनिंदा स्कूलों (उदाहरण के लिए, आइवी लीग) में खासतौर पर पुरानी परीक्षा के SAT के औसत 1400 से अधिक थे।\n\nअक्टूबर 2002 में, कॉलेज बोर्ड ने प्राप्तांक चयन विकल्प ख़त्म कर दिया. इस विकल्प के अंतर्गत, कॉलेजों के लिए प्राप्तांक तब तक जारी नहीं किए जाते थे, जब तक कि छात्र प्राप्तांक नहीं देख लें और उसे मंजूरी नहीं दे दें.\nइसके पीछे वजह यह थी कि इस विकल्प का लाभ अमीर छात्रों को मिलता था, जो कई बार परीक्षा दे सकते थे। इसीलिए कॉलेज बोर्ड ने 2009 के वसंत में प्राप्तांक विकल्प को फिर से लागू करने का फैसला किया है। इसे वैकल्पिक कहा गया है और यह भी स्पष्ट नहीं है कि भेजे गए रिपोर्ट से यह संकेत मिलेगा कि इस छात्र को चुना गया है या नहीं. कार्नेल, येल और स्टैनफोर्ड सहित कई बेहद चुनिंदा कॉलेजों और विश्वविद्यालयों ने घोषणा की है कि वे आवेदकों से सभी प्राप्तांक जमा करने को कहेंगे. दूसरों, जैसे कि MIT ने प्राप्तांक विकल्प को अपनाया है।\n\n2005 में, परीक्षा में फिर से परिवर्तन किया गया, मोटे तौर पर कैलिफोर्निया यूनिवर्सिटी द्वारा पद्धति की आलोचना के कारण ही ऐसा किया गया। अनेकार्थी प्रश्नों से संबंधित, खासकर विलोम शब्दों, के मामले में कुछ विशेष प्रकार के प्रश्नों (गणित विभाग से मौखिक और संख्यात्मक तुलना) को समाप्त कर दिया गया। समुचित प्राप्तांकों में हो रही वृद्धि को देखते हुए परीक्षा को कुछ कठिन बना दिया गया था। पुराने SAT II विषय लेखन परीक्षा के आधार पर निबंध लेखन के साथ एक नव लेखन विभाग को जोड़ा गया, यह उच्चतम और मध्यम श्रेणी वाले प्राप्तांक के बीच अंतर को ख़त्म करने के लिए किया गया था। अन्य कारकों में प्रत्येक छात्र के लेखन की योग्यता को परखने के मकसद से निबंध लेखन को शामिल किया गया। नया SAT (जो SAT रिजनिंग टेस्ट के रूप में जाना जाता है) पहले पहल 12 मार्च 2005 में शुरू करने का प्रस्ताव दिया गया था, जनवरी, 2005 में \"पुराने\" SAT की आखिरी परीक्षा के बाद. हाई स्कूल के तीन साल के गणित को शामिल करने के लिए गणित विभाग का विस्तार किया गया था। मौखिक विभाग का नाम बदल कर विवेचनात्मक पठन विभाग कर दिया गया था। \n\n2008, या कहें 2008 के आखिरी चरण, 2009 की परीक्षा में एक नया परिवर्तन लाया गया। इससे पहले, ज्यादातर कॉलेजों में आवेदकों के लिए सभी प्राप्तांक को पेश करना जरुरी था, कुछ कॉलेजों ने छात्रों को यह विकल्प दिया कि जिनके अंक बहुत अच्छे नहीं हैं वे चाहें तो ऐसा नहीं भी कर सकते हैं। बहरहाल, इस साल कुछ कॉलेजों, जो प्राप्तांक नतीजे का लेखा-जोखा रखने की चाह रखते थे, के विरोध के साथ व्यापक रूप से प्राप्तांक चयन की शुरूआत की पहल हुई. जबकि सैद्धांतिक रूप से छात्रों के पास अब अपने सर्वश्रेष्ठ प्राप्तांक चुनकर (सिद्धांततः वे जो चाहें अपना कोई भी अंक भेज सकते हैं) अपनी पसंद के कॉलेजों को भेजने का विकल्प था, लेकिन कुछ लोकप्रिय कॉलेजों और विश्वविद्यालयों, जैसे कॉर्नेल ने छात्रों से उनके सभी प्राप्तांक मांगे. इस कारण कॉलेज बोर्ड को अपने वेब साइट पर प्रदर्शित करना पड़ा कि कौन से कॉलेज स्कोर च्वाइस से सहमत या असहमत हैं, साथ में यह दावा भी जारी रहा कि छात्रों को उनकी मर्जी के खिलाफ कभी अपने अंक जमा नहीं करने पड़ेंगे.\n\nमूल रूप से इसका नाम \"स्कॉलैस्टिक एप्टीट्यूड टेस्ट\" था। लेकिन 1990 में, बौद्धिक परीक्षा के रूप में SAT के कार्य करने की योग्यता की अनिश्चयता के कारण इसका नाम बदल कर स्कूलैस्टिक एसेसमेंट टेस्ट कर दिया गया। 1993 में इसमें फर्क करने के लिहाज से इसका नाम बदल कर SAT I: रिजनिंग टेस्ट (अक्षरों का कोई मतलब न होने पर भी) कर दिया गया। 2004 में दोनों ही परीक्षाओं में रोमन अंकों को समाप्त कर दिया गया और SAT I का नाम बदल कर SAT रिजनिंग टेस्ट कर दिया गया। अंकों की श्रेणियां अब निम्नलिखित हैं: विवेचनात्मक पठन (जिसकी तुलना पुराने SAT I के कुछ मौखिक हिस्से से की जा सकती है), गणित और लेखन. लेखन विभाग में अब एक निबंध, जिसका अंक लेखन विभाग में प्राप्त संपूर्ण अंक में मिला हुआ है, साथ ही साथ व्याकरण विभाग (जिसकी तुलना पुराने SAT के कुछ मौखिक भागों से की जा सकती है) को शामिल कर लिया गया है।\n\nशुरूआत में 100 के मानक विचलन के साथ प्रत्येक विभाग पर 500 को मध्यवर्ती अंक बनाकर परीक्षा प्राप्तांक को प्रवर्धित किया जाता था। जैसे-जैसे परीक्षा लोकप्रिय होती गयी और कम दमखमवाले स्कूल के अधिक छात्र भी परीक्षा देने लगे, तब औसत गिरकर मौखिक में 428 और गणित में 478 रह गया। 1995 में SAT को पुनर्व्यवस्थापित किया गया और इसका नया औसत प्राप्तांक फिर से 500 के करीब पहुंच गया। 1994 के बाद और अक्टूबर 2001 से पहले आधिकारिक तौर पर अंक पत्र में \"R\" (जैसे 1260R) दर्शाया गया, जो इस बदलाव का सूचक है। आधिकारिक तौर पर कॉलेज बोर्ड तालिका में मौजूदा प्राप्तांक से 1995 की तुलना करने के लिए पुराने अंकों को पुनर्व्यवस्थापित किया जा सकता है। \nजिसमें मध्यम क्रम में मौखिक के लिए 70 और गणित के लिए 20 या 30 पॉइंट्स जुड़ते हैं। दूसरे शब्दों में, वर्तमान छात्रों को अपने माता-पिता की तुलना में 100 पॉइंट (70 प्लस 30) का लाभ है। \n\nमार्च 2006 में यह घोषणा की गई कि अक्टूबर 2005 में SAT देनेवालों के एक छोटे से हिस्से के प्राप्तांक में गड़बड़ी रह गयी है, परीक्षापत्र गीले हो जाने से उनकी अच्छी तरह जांच नहीं होने के कारण ऐसा हुआ और इस कारण कुछ छात्रों को बेहद त्रुटिपूर्ण अंक मिले हैं। कॉलेज बोर्ड ने घोषणा की कि जिन छात्रों को जिन्हें कम नंबर मिले हैं उनके नंबर बदल दिए जाएंगे, लेकिन तब तक जिन छात्रों ने पहले ही कॉलेजों में आवेदन कर दिया था, उन्होंने अपने मूल प्राप्तांकों का इस्तेमाल कर लिया था। कॉलेज बोर्ड ने फैसला किया कि जिन छात्रों को ऊंचे अंक मिले हैं उनके प्राप्तांक नहीं बदले जाएंगे. लगभग 4,400 छात्रों के मामले को लेकर जिन्हें SAT में गलत और कम अंक मिले थे, 2005 में एक मुकदमा दायर किया गया। यह मामला अगस्त, 2007 में तब सुलझा, जब कॉलेज बोर्ड और एक अन्य कंपनी जिसने कॉलेज की प्रवेशिका परीक्षा लेने का काम किया था, ने घोषणा की कि 4000 से अधिक छात्रों को वे 2.85 मिलियन डॉलर का भुगतान करेंगे. समझौते के तहत हरेक छात्र दो विकल्पों में एक को चुन सकते हैं कि वे या तो 275 डॉलर लें ले या अगर उन्हें लगे कि उनका नुकसान इससे बड़ा हुआ है तो वे और अधिक राशि का दावा कर सकते हैं।\n\nदशकों से कई आलोचकों ने मौखिक SAT के रूपकारों पर आरोप लगाया है कि यह गोरों और अमीरों के प्रति सांस्कृतिक पूर्वाग्रह रखता है। SAT I में नाविकों की नौका दौड़ की उपमा से संबंधित प्रश्न ऐसे पूर्वाग्रह का एक प्रसिद्ध उदाहरण है। प्रश्न का उद्देश्य ऐसे दो शब्द का पता करना था जिनका संबंध \"धावक\" और \"मैराथन\" के बीच के संबंध से काफी मिलते-जुलते हों. सही जवाब \"नाविक\" और \"नौका दौड़\" था। सही जवाब का चयन धनी छात्रों को पहले से मालूम था, क्योंकि अमीरों के बीच इस खेल की लोकप्रियता के कारण धनी छात्र इस सवाल से परिचित थे और इसकी संरचना और शब्दावली का उन्हें ज्ञान था। तिरपन प्रतिशत (53%) गोरे छात्रों ने प्रश्न का सही जवाब दिया, जबकि केवल 22% काले छात्रों का जवाब सही रहा. तभी से सादृश्य प्रश्नों की जगह छोटे पठन उद्धरण लाये गए। \n\nउदारपंथी कला कॉलेजों की एक बढ़ती संख्या ने इस समालोचना का जवाब SAT वैकल्पिक आंदोलन में शामिल होकर दिया. इन कॉलेजों में प्रवेश के लिए SAT की जरूरत नहीं पड़ती.\n\n2001 में अमेरिकी काउंसिल ऑफ़ एडुकेशन के भाषण में कैलिफोर्निया युनिवर्सिटी के रिचर्ड सी एटकिंसन ने कॉलेज में दाखिले के लिए SAT रिजिनिंग टेस्ट को छोड़ देने का आग्रह किया।\n\nकैलिफोर्निया युनिवर्सिटी की सैट छोड़ने धमकियों के कारण दाखिले की जरूरत के लिए कॉलेज प्रवेशिका परीक्षा बोर्ड ने सैट के पुनर्गठन की घोषणा की, जो मार्च 2005 में लागू भी हो गया, जैसा कि विस्तार से ऊपर दिया गया है।\n\n2005 में, MIT लेखन निदेशक लेस पेरेलमैन ने नए SAT से प्रकाशित निबंधों से निबंध की लंबाई बनाम निबंध अंक पर विचार किया और उनके बीच व्यापक स्तर पर सह-संबंध पाया। 50 से अधिक वर्गीकृत निबंध का अध्ययन करने के बाद उन्होंने पाया कि लंबे निबंध पर लगातार अधिक अंक मिले हैं। वास्तव में, उनका कहना है कि 90 फीसदी से ज्यादा बार निबंध को बिना पढ़े ही केवल उसकी लंबाई मापकर अंक दे दिए गए लगते हैं। उन्होंने यह भी पाया कि इन निबंधों में कई तथ्यात्मक गलतियां भरी थीं, हालांकि कॉलेज बोर्ड तथ्यात्मक शुद्धता के लिए दर्जा देने का दावा नहीं करता है। \n\nपेरेलमैन के साथ नेशनल काउंसिल ऑफ टीचर्स ऑफ इंग्लिश ने कक्षा में छात्रों के मानक लेखन शिक्षण को नष्ट करने के लिए परीक्षा में 25 मिनट के लेखन विभाग की समालोचना की है। वे कहते हैं कि लेखन शिक्षक SAT के लिए अपने छात्रों को संशोधन, गहराई, शुद्धता पर ध्यान केंद्रित नहीं करने का प्रशिक्षण देंगे; इसके बजाय लंबे, फार्मूलाबद्ध और शब्दों की भरमार वाले निबंध लिखना सिखाएंगे. पेरेलमैन अंत में कहते हैं, \"आप छात्रों को बुरा लेखक बनाने का प्रशिक्षण देने के लिए शिक्षक नियुक्त कर रहे हैं।\" \n\nSAT परीक्षा की तैयारी बहुत ही फायदेमंद क्षेत्र है। किताबों, कक्षाओं, ऑनलाइन पाठ्यक्रम, ट्यूटोरियल देने और हाल ही में बोर्ड गेम के जरिए बहुत सारी कंपनियां और संगठन परीक्षा की तैयारी कराने का प्रस्ताव देते हैं। कुछ लोगों ने SAT की आलोचना इसलिए की है क्योंकि अक्सर ही इसकी तैयारी कहीं अधिक अंक दिला सकती है, लेकिन कुछ छात्र अच्छे अंक प्राप्त करने का इसे एक अच्छा मौका मानकर इसका समर्थन करते हैं। \n\nपरीक्षा की तैयारी के कुछ कार्यक्रमों की मदद से छात्रों के अंक में इजाफा होने की बात साबित हो गयी है, लेकिन दूसरों पर इसका खास असर नहीं पड़ा है।\n\n\nके बीच का रिश्ता. \"साइकोलोजिकल साइंस,\" 15(6):373–378. PDF\n संशोधित संस्करण. रोव्मन & लिटलफिल्ड, 1999. ISBN 0-8476-9507-7.\nhttp://www.newyorker.com/archive/2001/12/17/011217crat_atlarge \n\n", "id": "219755", "title": "SAT (सैट)"}
{"url": "https://hi.wikipedia.org/wiki?curid=219756", "text": "सेमाफोर (प्रोग्रामिंग)\n\nकम्प्यूटर विज्ञान में, सेमाफोर (Semaphore) एक संरक्षित (protected) वेरिएबल या एब्स्ट्रैक्ट डाटा टाइप है, जो किसी समानांतर प्रोग्रामिंग वातावरण में साझा संसाधनों, जैसे साझा मेमोरी, के अभिगम को नियंत्रित करने वाली क्लासिक विधि का गठन करता है। गणना करनेवाला सेमाफोर (Counting Semaphore) किसी एकल संसाधन का बंद/खुला फ्लैग नहीं, बल्कि उपलब्ध संसाधनों के एक समूह का काउंटर होता है। इसका आविष्कार एड्स्गर डिज्कस्ट्रा (Edsger Dijkstra) ने किया था।\nसेमाफोर डाइनिंग फिलोसोफेर समस्या (Dining Philisophers problems) में रेस स्थितियों (Race Conditions) को रोकने का क्लासिक समाधान हैं, हालांकि वे संसाधन गतिरोध को नहीं रोकते हैं।\n\nसेमफोर तक अभिगमन निम्नलिखित कार्यों के उपयोग से ही संभव है। जिन्हें एटॉमिक के रूप में चिन्हित किया गया हो उन्हें व्यवधान उत्पन्न नहीं किया जाना चाहिए (अर्थात, यदि सिस्टम ने यह निर्धारित किया हो कि अब इस कार्य को कर रहे प्रोग्राम की \"बारी है\", तो उसे इन निर्देशों के बीच में इसे नहीं रोकना चाहिए), इसके कारण नीचे स्पष्ट किये गए हैं।\n\nP(Semaphore s) //Acquire Resource\nwait until s > 0, then s := s-1;\n/* Testing and decrementing s must be atomic to avoid race conditions* /\nV(Semaphore s) //Release Resource\ns := s+1; /*Must be atomic*/ \nInit (Semaphore s, Integer v)\ns := v;\n\nध्यान दें कि वेरिएबल \"s\" की वृद्धि को बाधित नहीं किया जाना चाहिए तथा \"s\" का मान 0 से बड़ा प्राप्त होने पर कार्य \"P\" में व्यवधान उत्पन्न नहीं किया जाना चाहिए.यह एक विशेष निर्देश, जैसे test-and-set (यदि संरचना का निर्देश-समूह इसका समर्थन करता हो), के प्रयोग द्वारा, अथवा (एकल प्रोसेसर वाले सिस्टम पर) अन्य प्रक्रियाओं को सक्रिय होने से रोकने के लिए व्यवधानों (Interrupts) को उपेक्षित करके किया जा सकता है।\n\nएक सेमाफोर का मान संसाधन में रिक्त इकाइयों की संख्या के बराबर होता है। (यदि केवल एक ही संसाधन हो, तो 0 और 1 मानों वाले एक \"बाइनरी सेमाफोर\" का प्रयोग किया जाता है।) कार्य \"P\" व्यस्त-प्रतीक्षारत रहता है (अपनी बारी का उपयोग कुछ न करने के लिए करता है) या शायद तब तक सोया (Sleeps) रहता है (सिस्टम से कोई बारी न देने को कहता है), जब तक कि कोई संसाधन उपलब्ध न हो जाए और फिर तुरंत एक संसाधन पर दावा करता है।\"V\" इसका विपरीत है; प्रक्रिया द्वारा संसाधन का प्रयोग पूर्ण हो जाने पर यह केवल संसाधन उपलब्ध कराता है।\"Init\" का प्रयोग कोई भी निवेदन किये जाने से पहले सेमाफोर को केवल प्रारम्भिक मान प्रदान करने (Initialization) के लिए किया जाता है। कार्य \"P\" तथा \"V\" एटॉमिक होने चाहिए, जिसका अर्थ यह है कि उसी सेमाफोर पर कोई अन्य कार्य करने के लिए किसी भी प्रक्रिया को उन कार्यों के बीच में कभी भी रोका नहीं जाना चाहिए.\n\nऔपचारिक नामों, \"P\" और \"V\" की उत्पत्ति डच शब्दों के प्रथम अक्षरों से हुई है।\"V\" का अर्थ है \"verhogen\", अथवा \"वृद्धि\".\"P \" के लिए विभिन्न व्याख्याएं दीं गईं हैं (\"परीक्षण करना\" के लिए \"proberen\", \"पारण (Pass)\" के लिए \"passeer\", \"प्रयास\" \"probeer\" तथा \"पकड़ना\" \"pakken\" सहित), लेकिन वस्तुत: डिज्कस्ट्रा ने लिखा है कि \"P\" से उनका आशय निर्मित-शब्द \"prolaag\" था, जो \"probeer te verlagen\", या \"प्रयास करो-और-घटाओ (try-and-decrease)\" का संक्षिप्त रूप है, (एक कम अस्पष्ट और ज्यादा सटीक अनुवाद होगा \"घटाने-\"का\" -प्रयास करो (try-to-decrease)\".यह भ्रम इस तथ्य के कारण उत्पन्न होता है कि डच भाषा में \"वृद्धि (Increase)\" तथा \"कमी (Decrease)\" दोनों के लिए प्रयोग होने वाले शब्द \"V\" वर्ण से ही शुरू होते हैं और इन शब्दों के पूर्ण रूप का प्रयोग गैर-डच-वक्ताओं के लिए असंभव रूप से भ्रामक होगा.\n\nप्रोग्रामिंग भाषा ALGOL 68 में, लिनक्स कर्नेल में तथा कुछ अंग्रेजी पाठ्यपुस्तकों में कार्यों, \"P\" और \"V\" को, क्रमश: \"डाउन\" तथा \"अप\" कहा जाता है। सॉफ्टवेयर इंजीनियरिंग की पद्धति में उन्हें अक्सर \"wait\" तथा \"signal\", या \"acquire\" तथा \"release\" (जिनका प्रयोग मानक जावा लाइब्ररी में होता है), या \"pend\" तथा \"post\" कहा जाता है। मूल डच आद्याक्षरों से मिलान करने के लिए कुछ पुस्तकों में इन्हें \"procure\" तथा \"vacate\" कहा जाता है।\n\nव्यस्त-प्रतीक्षा (busy-waiting) से बचने के लिए सेमाफोर में प्रक्रियाओं की एक सम्बद्ध कतार (queue) हो सकती है (सामान्यत: फर्स्ट-इन, फर्स्ट-आउट).यदि कोई प्रक्रिया किसी ऐसे सेमफोर पर एक \"P\" कार्य करती है, जिसका मान शून्य है, तो इस प्रक्रिया को सेमफोर की क्यू में जोड़ दिया जाता है। जब कोई अन्य प्रक्रिया \"V\" कार्य करके सेमाफोर को बढ़ाती है और क्यू में प्रक्रियाएं उपस्थित हैं, तो उनमें से एक को क्यू से हटा दिया जाता है और उसका क्रियान्वयन पुन: प्रारम्भ होता है। जब प्रक्रियाओं की प्राथमिकताएं (Priorities) भिन्न होती हैं, तो क्यू को प्राथमिकता के क्रम में रखा जा सकता है, ताकि उच्चतम प्राथमिकता वाली प्रक्रिया को क्यू से सबसे पहले लिया जाए.\n\nमाना कि 'संसाधन' सार्वजनिक प्रसाधन-गृह के शौचालय हैं तथा शौचालयों का अभिगमन चाहने वाली 'प्रक्रियाएं' या तो वे लोग हैं, जो एक कतार में खड़े होकर किसी भी शौचालय के उपलब्ध होने की प्रतीक्षा कर रहे हैं, अथवा वे लोग हैं, जो पहले से ही शौचालय का प्रयोग कर रहे हैं।\nशौचालय के बाहर बैठा व्यक्ति इस बात का ध्यान रखता है कि इस समय कितने शौचालय उपलब्ध हैं और इसके बाद किसे भीतर जाना चाहिए.\n\nरिक्त शौचालयों की संख्या सेमाफोर का मान है, जो उपलब्ध रिक्त संसाधनों (शौचालयों) की संख्या बताता है। जब कोई प्रक्रिया (व्यक्ति) शौचालय का अभिगमन करना चाहता है, तो सेमाफोर (प्रभारी) उसे यह बताएगा कि उसे कतार में प्रतीक्षा करनी होगी या वह शौचालय का प्रयोग कर सकता है। यदि शौचालय रिक्त है तो उस व्यक्ति (प्रक्रिया) को अभिगम प्राप्त होता है और रिक्त शौचालयों की संख्या में से 1 कम कर दिया जाता है (P अथवा डाउन कार्य).इसका अर्थ यह हुआ कि रिक्त शौचालयों की संख्या 1 कम हो गई है। यदि रिक्त शौचालयों की संख्या 0 है, तो व्यक्ति (प्रक्रिया) को तब तक कतार में प्रतीक्षा करनी होगी, जब तक कि यह रिक्त न हो जाए (अर्थात प्रक्रिया को s>0 तक सोना पड़ेगा).एक बार जब व्यक्ति शौचालय का प्रयोग कर लेता है (प्रक्रिया किसी संसाधन के साथ कार्य पूरा कर लेती है), तो अगला व्यक्ति उसका प्रयोग कर सकता है। इसका अर्थ यह है कि रिक्त शौचालयों की संख्या में अब 1 की वृद्धि हो गई है (यह V अथवा अप कार्य को कॉल करने के ही सामान है).अब s का मान 0 से बड़ा हो गया है तथा प्रतीक्षा कर रहा व्यक्ति (सो रही प्रक्रिया) अब शौचालय (संसाधन) का अभिगमन कर सकता है।\n\nउपलब्ध शौचालयों की मांग करने (इस बात की जांच कि क्या संसाधन रिक्त है), रिक्त शौचालयों (संसाधनों) की संख्या को अद्यतन करने तथा कतार में प्रतीक्षा करने की प्रक्रिया को किसी भी अन्य प्रक्रिया द्वारा बाधित नहीं किया जाना चाहिए.इसे एटॉमिक कार्य कहा जाता है।\n\nयह कतार एक फर्स्ट-इन फर्स्ट-आउट क्यू है, जिसका अर्थ यह है कि कतार में सबसे पहले खड़े व्यक्ति को रिक्त शौचालय के प्रयोग का अवसर सबसे पहले मिलेगा.हालांकि यदि कतार में किसी अन्य स्थान पर खड़ा व्यक्ति शौचालय का प्रयोग तत्काल करना चाहता है (यदि किसी प्रक्रिया की प्राथमिकता अधिक है), तो कतार को व्यवस्थित किया जा सकता है।\n\nसेमाफोर से एक से अधिक 'इकाई' की मांग करने या इसे लौटाने की क्षमता के द्वारा काउंटिंग सेमाफोर की अवधारणा का विस्तार किया जा सकता है। वस्तुत: UNIX सेमाफोर इसी प्रकार कार्य करता है। संशोधित P तथा V कार्य इस प्रकार संचालित होते हैं:\n\nP(Semaphore s, integer howmany)\nwait until s >= howmany;\ns:=s - howmany; /*must be atomic operation*/\nV(Semaphore s, integer howmany)\ns:=s + howmany; /*must be atomic*/\n\nइस बात को समझने के लिए कि यह P के सरल संस्करण को 'howmany' बार कॉल करने से बेहतर क्यों है, निम्न समस्या पर विचार करें.हम यह मान लेते हैं कि आपके पास N संसाधनों का एक संग्रह (Pool) है, जिसे हम निश्चित आकार वाला बफर (Fixed size buffer) कहेंगे.संभवत: आप उपलब्ध बफ़र्स का हिसाब रखने के लिए एक काउंटिंग सेमाफोर का प्रयोग करना चाहेंगे, जिसे N द्वारा इनीशलाइज़ किया गया हो.जब कोई प्रक्रिया एक बफर आवंटित करना चाहती है, तो वह सेमाफोर पर P को कॉल करती है और एक बफर प्राप्त करती है। यदि कोई बफर उपलब्ध न हों, तो एक प्रक्रिया तब तक प्रतीक्षा करती है, जब तक कोई अन्य प्रक्रिया किसी बफर को मुक्त नहीं कर देती और सेमाफोर पर V को कॉल नहीं कर लेती.\n\nयह मानें कि दो प्रक्रियाएं हैं, जो क्रमश: बफ़र्स K<N तथा L<N को इस प्रकार प्राप्त करना चाहती हैं कि K+L>N हो. इसका सरल क्रियान्वयन यह होगा कि पहली प्रक्रिया P के सरल घटाव रूपांतरण (Simple Decrementing Variant) को सेमाफोर पर K बार कॉल करेगी और यह दूसरी प्रक्रिया द्वारा P के सरल घटाव रूपांतरण को सेमाफोर पर L बार कॉल कराएगी.हालांकि, इस पद्धति के फलस्वरूप गतिरोध (Deadlock) उत्पन्न हो सकता है: कल्पना करें कि ऑपरेटिंग सिस्टम पहली प्रक्रिया को क्रियान्वित होने की अनुमति देता है। तब, जब कि पहली प्रक्रिया ने केवल Z बफ़र्स का ही नियंत्रण प्राप्त किया हो (इस प्रकार कि Z<K तथा Z+L>N), तो दूसरी प्रक्रिया को क्रियान्वयन का समय देने के लिए ऑपरेटिंग सिस्टम पहली प्रक्रिया को रोक देता है। दूसरी प्रक्रिया बफ़र्स को प्राप्त करना शुरू करती है। हालांकि, जब दूसरी प्रक्रिया (N-Z) बफ़र्स प्राप्त करती है, तो सेमाफोर 0 हो जाता है और दूसरी प्रक्रिया किसी अन्य प्रक्रिया द्वारा कुछ और बफ़र्स मुक्त किये जाने तक निलंबित हो जाती है (क्योंकि L>N-Z है).अंतत: ऑपरेटिंग सिस्टम पहली प्रक्रिया को शेष (K-Z) बफ़र्स, जिनकी इसे आवश्यकता है, की खोज आगे बढ़ाने के लिए पुन: शुरू होने की अनुमति देता है। दुर्भाग्य से, चूंकि सेमाफोर 0 है, अतः पहली प्रक्रिया इस कार्य को पूर्ण नहीं कर सकती, अत: यह भी किसी अन्य प्रक्रिया द्वारा और अधिक बफ़र्स मुक्त किये जाने की प्रतीक्षा करते हुए निलंबित हो जाती है। न तो पहली और न ही दूसरी प्रक्रिया कार्य को जारी रखने के लिए पर्याप्त बफ़र्स प्राप्त कर सकती हैं और इसलिए दोनों में से कोई भी प्रक्रिया संग्रह (Pool) को कोई बफर नहीं लौटाती.इस प्रकार, वे एक गतिरोध (Deadlock) की स्थिति में फंस जाती हैं।\n\nसेमाफोर के संशोधित संस्करण में, पहली प्रक्रिया K बफ़र्स (या अधिक शुद्ध रूप से, सेमाफोर इकाइयों) की मांग करेगी, जो उसे एक एटॉमिक कार्य के द्वारा प्राप्त होंगी, जिसके बाद सेमाफोर में N-K इकाइयां शेष रह जाएंगी.तब दूसरी प्रक्रिया आएगी, जो सेमाफोर को N-K-L तक घटाएगी और चूंकि यह एक ऋणात्मक संख्या है, अत: प्रतीक्षा करेगी.जब पहली प्रक्रिया बफ़र्स को मुक्त करती है और सेमाफोर को बढ़ाती है, तब जैसे ही सेमाफोर 0 पर पहुंचता है, तो इसका अर्थ यह है कि संग्रह में L तत्व उपलब्ध हैं, दूसरी प्रक्रिया प्रारम्भ हो सकती है और इसके सभी बफ़र्स प्राप्त कर सकती है।\n\nइस बात पर ध्यान दिया जाना चाहिए कि सेमाफोर की गणना (Semaphore Count) संग्रह में उपलब्ध बफ़र्स की संख्या के बराबर होना आवश्यक नहीं है।P में दो बार S>=0 शर्त को जांचना और इसके लिए प्रतीक्षा करना इस बात की गारंटी देने के लिए आवश्यक है कि सेमाफोर की प्रतीक्षा सूची में जुड़ती जाने वाली विभिन्न प्रक्रियाएं एक दूसरे के निवेदनों में बाधा उत्पन्न न करतीं: एक प्रक्रिया तब तक सेमाफोर की गणना को नहीं बदलती, जब तक कि वह क्यू में अगली प्रक्रिया न हो.वास्तविक कार्यान्वयन में यह कार्य मध्यवर्ती चरण के लिए प्रतीक्षा प्रक्रिया को यथार्थ में सक्रिय किये बिना किया जाता है।\n\nसेमाफोर का प्रयोग आज भी उन प्रोग्रामिंग भाषाओं में प्रचलित है, जो आतंरिक रूप से सिन्क्रोनाइज़ेशन के अन्य रूपों का समर्थन नहीं करतीं.वे अनेक ऑपरेटिंग सिस्टम्स में सिन्क्रोनाइज़ेशन के प्रारम्भिक तंत्र हैं। हालांकि, प्रोग्रामिंग भाषाओं के विकास का झुकाव सिन्क्रोनाइज़ेशन के अधिक संरचित रूपों की ओर है, जैसे मॉनीटर (हालांकि ये उन्नत संरचनाएं पृष्ठभूमि में सेमाफोर का ही प्रयोग करती हैं). सेमाफर (बहु-संसाधन) गतिरोधों से निबटने की अपनी अपर्याप्तता के साथ ही एक प्रक्रिया द्वारा पहले ही लिए जा चुके सेमाफोर को दुबारा लेने और लिए जा चुके सेमाफोर को मुक्त करना भूल जाने जैसी गलतियों से भी प्रोग्रामर को नहीं बचाते.\n\nचूंकि सेमाफोर के साथ एक गणना जुड़ी होती है, अत: उनका प्रयोग उस समय किया जा सकता है, जब अनेक थ्रेड्स को साथ मिलकर किसी उद्देश्य को प्राप्त करने की आवश्यकता हो.इस उदाहरण पर विचार करें:\n\nकाउंटिंग सेमाफोर के अलावा, एक \"ब्लॉकिंग सेमाफोर\" भी होता है। ब्लॉकिंग सेमाफोर एक ऐसा सेमाफोर होता है, जिसे 0 से इनिशलाइज़ किया जाता है। इसका प्रभाव यह है कि कोई भी ऐसा थ्रेड, जो सेमाफोर पर P कार्य करता हो, वह अवरुद्ध हो जाता है।\n\nसेमाफोर के प्रयोग के लिए सामान्यत: उन कार्यों की आण्विकता (Aomicity) की गारंटी देने हेतु हार्डवेयर समर्थन की जरुरत होती है, जिन्हें इसकी आवश्यकता हो.कम्प्युटर की मशीनी भाषाएं विशिष्टत: उन निर्देशों को सम्मिलित करती हैं, जिन्हें विशेष रूप से सेमाफोर का ध्यान रखते हुए तैयार किया जाता है। ये विशेष निर्देश मेमोरी में एक पढ़ें-बदलें-लिखें (Read-Modify-Write) चक्र को पूरा करते हैं, जो न केवल व्यवधान उत्पन्न न किये जा सकने योग्य (Uninterruptible) होता है, बल्कि किसी भी अन्य प्रोसेसर या इनपुट/आउटपुट उपकरण द्वारा मेमोरी में उसी स्थान पर किये जा रहे अन्य सभी कार्यों को हटा भी देता है। विशेष निर्देश इस बात की गारंटी देते हैं कि उनका प्रयोग करके एक सेमाफोर विधि एकल, एटॉमिक कार्य में किसी सेमाफोर का परीक्षण व उसमें परिवर्तन कर सकती है।\n\nएक म्यूटेक्स (Mutex) एक बाइनरी सेमाफोर होता है, जिसमें सामान्यत: स्वामित्व अथवा प्राथमिकता व्युत्क्रमण (Priority Inversion) संरक्षण जैसी अतिरिक्त विशेषताएं शामिल होती हैं। म्यूटेक्स तथा सेमाफोर में अंतर ऑपरेटिंग सिस्टम पर निर्भर होते हैं। म्यूटेक्स का प्रयोग केवल पारस्परिक अपवर्जन (Mutual Exclusion) में करना अभीष्ट है तथा बाइनरी सेमाफोर्स घटना की अधिसूचना (Event Notification) और पारस्परिक अपवर्जन, दोनों में प्रयोग के लिए बनाए गए हैं।\n\n\n\n", "id": "219756", "title": "सेमाफोर (प्रोग्रामिंग)"}
{"url": "https://hi.wikipedia.org/wiki?curid=219759", "text": "कमेड़ी\n\n\"कमेड़ी\" कबूतर जाती का एक पक्षी है जो पश्चिम राजस्थान मे बहुत अधिक पाया जाता है ये हलके सफ़ेद रंग का होता है इसके गले पर कलि रिंग बनी होती है और पंजे सुनहरे रंग के होते है इसमें नर का शारीर थोडा मोटा होता है जबकि मादा छोटी होती है ये सफ़ेद रंग के अंडे देती है और उनके लिए घोंसला खुद ही बनती है जो कि पेड़ो पर बनाया जाता है इनके अन्डो को कोआ और सांप नुकसान पहुंचाते है सालवा कलां मे ये पक्षी बहुत है और इनके पीछे एक बुरी भावना ये है कि घर कि मुंडेर पर बैठ कर बोलना अपशगुन माना जाता है इसकी बोली को मारवाड़ी मे \"काको खेत काकी खेत 'कुआ आंगन\" जिसका मतलब बुरा निकाला जाता है।\n", "id": "219759", "title": "कमेड़ी"}
{"url": "https://hi.wikipedia.org/wiki?curid=219760", "text": "निर्मोही अखाड़ा\n\nवैष्णव समप्रदाय का एक अखाड़ा, जिसके सरपंच हैं महंत भास्कर दास। ये अखाड़ा विशेषकर अयोध्या प्रकरण में 1959 में चर्चा में आया, जब इनहोने अदालत में विवादित ढांचे के संदर्भ में वाद प्रारम्भ किया। उसने विवादित भूमि पर स्वामित्व का दावा करते हुए कहा कि अदालत द्वारा नियुक्त रिसीवर हटाया जाए। उसने खुद को उस स्थल का संरक्षक बताया जहां माना जाता है कि भगवान राम का जन्म हुआ था। \nअयोध्या मामले में सबसे पहली कानूनी प्रक्रिया 1885 में इसी अखाड़े के महंत रघुवीर दास ने प्रारम्भ करी। उन्होने एक याचिका दायर कर राम चबूतरे पर छतरी बनवाने की अनुमति मांगी, लेकिन एक साल बाद फैजाबाद की जिला अदालत ने अनुरोध खारिज कर दिया।\n\n30/09/2010 को इलाहाबाद हाई कोर्ट का फैसला आया। विवादित जमीन को 3 हिस्सों में बांटा गया। जिसमे से एक हिस्सा एक तिहाई जमीन निर्मोही अखाड़ा को, दूसरा जहां रामलला विराजमान हैं और आसपास की जमीन राम मंदिर को। एक तिहाई सुन्नी वक्फ बोर्ड को।", "id": "219760", "title": "निर्मोही अखाड़ा"}
{"url": "https://hi.wikipedia.org/wiki?curid=219761", "text": "पाब्लो एस्कोबार\n\nपाब्लो एमिलियो एस्कोबार गैविरिया (1 दिसम्बर 1949 - 2 दिसम्बर 1993) एक कोलंबियाई ड्रग लॉर्ड था। कभी \"दुनिया का सबसे बड़ा अपराधी\" कहा जाने वाला पाब्लो एस्कोबार संभवतः कोकीन का अबतक का सबसे चालबाज सौदागर था। उसे विश्व इतिहास में सबसे अमीर और सबसे कामयाब अपराधी माना जाता है क्योंकि, वर्ष 1989 में, \"फ़ोर्ब्स\" पत्रिका ने एस्कोबार को दुनिया का सातवाँ सबसे अमीर व्यक्ति घोषित किया था, जिसकी अनुमानित व्यक्तिगत संपत्ति 25 बिलियन अमेरिकी डॉलर थी। उसके पास असंख्य लक्जरी आवास एवं गाड़ियां थीं और 1986 में उसने कोलंबिया की राजनीति में प्रवेश करने का प्रयास किया, यहाँ तक कि उसने देश के 10 बिलियन डॉलर के राष्ट्रीय कर्ज को चुका देने की पेशकश भी रखी. कहा जाता है कि पाब्लो एस्कोबार ने एक बार सफ़र करते समय गर्मी के लिए 2 मिलियन डॉलर की नगदी रकम जला दी थी। कुछ इन्हीं किस्सों और अन्य कुख्यात उपलब्धियों ने एस्कोबार को अपराध की दुनिया का एक महारथी बना दिया. \n\nएस्कोबार का जन्म एक ग्रामीण किसान (मृत्यु: अज्ञात), आबेल डी जीसस एस्कोबार और एक प्राथमिक स्कूल शिक्षिका, हेमिल्दा गैविरिया (मृत्यु: 2006) के घर हुआ था। पाब्लो, एस्कोबार के घर में छह बच्चों में से एक थे। पाब्लो और उसका परिवार एक ऐसे घर में रहते थे जहाँ बिजली नहीं थी लेकिन पानी की सुविधा थी। उसे और उसके भाई को एक बार स्कूल से घर भेज दिया गया था क्योंकि पाब्लो के पास जूते नहीं थे। एस्कोबार ने यूनिवर्सिदाद डी एन्तियोकिया (Universidad de Antioquia) में राजनीति विज्ञान का अध्ययन किया, लेकिन जब वह आवश्यक फीस जमा नहीं कर पाया तो उसे मजबूरन पढाई रोक देनी पडी. यही वह समय था जब उसने कब्र के पत्थरों को चुराकर और उन्हें तस्करों के हाथों बेचकर कथित तौर पर अपने आपराधिक कैरियर की शुरुआत की. उसके भाई इस बात का खंडन करते हुए यह दावा करते हैं कि कब्र के पत्थर कब्रिस्तान के मालिकों के पास से आये थे जिनके क्लाइंटों ने इनकी देख-रेख के लिए पैसे देना बंद कर दिया था और उनका एक रिश्तेदार था जो मूर्तियों का वैध व्यापार करता था।\n\nपाब्लो एक चालबाज़ के रूप में आगे बढ़ता रहा और उसने पैसे कमाने के लिए वह सब कुछ करना शुरू कर दिया जो वह कर सकता था—अपने गिरोह के साथ छोटे-छोटे घोटाले करने से लेकर वर्जित सिगरेटों और नकली लॉटरी टिकटों को बेचने तक. यहाँ तक कि उसने बैंक से बाहर आते हुए लोगों से नकदी भी लूटना शुरू कर दिया. उस समय वह केवल 20 वर्ष का था और एक संपूर्ण कार चोर बन गया था 1970 के दशक के आरंभ में, वह एक चोर और एक अंगरक्षक था और नशीली दवाओं के व्यापार में प्रवेश से पहले उसने एक मेडेलिन एग्जिक्यूटिव के अपहरण और फिरौती से झटपट 100,000 डॉलर जुटा लिया था। सफलता की सीढियां चढ़ते हुए उसका अगला कदम था बहु-करोड़पति एवं प्रतिबंधित तस्कर, अलवारो प्रेटो के लिए काम करते हुए एक करोड़पति बनना. अपने समर्पण और छल के जरिये, पाब्लो उस समय तक 22 वर्ष की उम्र में ही एक करोड़पति बन गया था।\nपाब्लो के भाई, रॉबर्टो एस्कोबार द्वारा रिलीज की गयी एक पुस्तक, \"द अकाउंटंट्स स्टोरी\" में यह चर्चा की गयी है कि किस प्रकार पाब्लो गरीबी और गुमनामी की स्थिति से उठकर दुनिया के सबसे अमीर व्यक्तियों में से एक बन गया। तार्किक दृष्टिकोण से विश्व इतिहास में सबसे बड़ा और सबसे सफल आपराधिक संस्थान, मेडेलिन ड्रग कार्टेल कई बार एक दिन में 15 टन कोकीन की तस्करी करता था, जिसकी कीमत संयुक्त राज्य अमेरिका के अंदर आधे बिलियन डॉलर से अधिक थी। पाब्लो के लेखाकार, रॉबर्टो के अनुसार, उसके और उसके भाई के कारोबार में सिर्फ नगदी की गड्डियों को बांधने के लिए खरीदे जानेवाले रबर बैंड पर प्रति सप्ताह 1,000डॉलर खर्च होता था—और चूंकि उनके पास इतना अधिक काला धन था कि वे इसे बैंक में भी जमा नहीं कर सकते थे, फिर उन्होंने नगदी की गड्डियों को अपने भंडारगृहों में जमा कर दिया, जिनमें से प्रतिवर्ष 10% \"रद्दी\" के रूप में नष्ट होता रहा, जब रात को चूहों ने घुसकर सौ-सौ डॉलर के बिलों को कुतरना शुरू कर दिया.\n\n1975 में, एस्कोबार ने अपने कोकीन के कारोबार को बढ़ाना शुरू कर दिया. यहाँ तक कि उसने संयुक्त राज्य अमेरिका में तस्करी के एक सौदे के लिए स्वयं एक विमान उड़ाया. फिर उसने इस विमान को तोड़ दिया और इसे हैसियेंदा नैपोलेस में अपने एक पशु-फ़ार्म के दरवाजे के ऊपर लटका दिया. उसकी प्रतिष्ठा तब और बढ़ गयी जब 1975 में एक जाने माने मेडेलिन डीलर, फैबियो रेस्ट्रेपो की ह्त्या जाहिरा तौर पर, एस्कोबार द्वारा कर दी गयी, जिससे उसने 14 किलो खरीदा था। बाद में, रेस्ट्रेपो के सभी आदमियों को सूचित किया गया कि वे अब पाब्लो एस्कोबार के लिए काम करते हैं। मई 1976 में एस्कोबार और उसके कई आदमियों को गिरफ्तार कर लिया गया और इक्वाडोर से एक भारी बोझ के साथ मेडेलिन लौटने के बाद उनके पास से उनतालीस पाउंड सफ़ेद पेस्ट पाया गया। आरंभ में, पाब्लो ने मेडेलिन के उन न्यायाधीशों को रिश्वत देने की असफल कोशिश की, जो उसके विरुद्ध मामला बना रहे थे। इसके बजाय, कई महीनों के कानूनी तकरार के बाद पाब्लो ने गिरफ्तारी करनेवाले दो अधिकारियों को मार डाला और तब इस मामले को बंद कर दिया गया। यही वह समय था जब उसने अधिकारियों के साथ निबटने का अपना तरीका, या तो उन्हें रिश्वत देना या उनकी हत्या कर देना, ईजाद किया। रॉबर्टो एस्कोबार का कहना है की पाब्लो इस व्यापार में केवल इसलिए उतरा क्योंकि प्रतिबंध इतना खतरनाक हो गया था कि यातायात के लिए मुश्किल खड़ी हो गयी थी। वह कोकीन से भरे एक ट्रक से, शराब और सिगरेट के 40 पेटियों के बनिस्पत कहीं अधिक पैसे कमा सकता था। उस समय कोइ भी ड्रग कार्टेल नहीं था और सिर्फ कुछ ड्रग बैरन थे, इसीलिये वहाँ हर किसी के लिए काफी मात्रा में व्यापार था। पेरू में उन्होंने कोकीन पेस्ट खरीदा, जिसे उन्होंने मेडेलिन में एक दोमंजिला मकान में बनी एक प्रयोगशाला में परिष्कृत किया। अपनी पहली यात्रा के दौरान, पाब्लो ने £30 की एक मामूली कीमत का पेस्ट खरीदा, जो उसके द्वारा अपने साम्राज्य निर्माण की दिशा में पहला कदम बन गया। सबसे पहले, उसने विमान के पुराने टायरों में कोकीन की तस्करी की और तब एक पायलट प्रति उड़ान अधिक से अधिक 500,000 पाउंड कमा सकता था जो इस बात पर निर्भर करता था कि वह कितने किलो की तस्करी कर सकता है।\n\nजल्दी ही संयुक्त राज्य अमेरिका में कोकीन की मांग आसमान छूने लगी और पाब्लो ने दक्षिण फ्लोरिडा, कैलिफोर्निया और यूएसए (USA) के अन्य हिस्सों में तस्करी के अधिक से अधिक शिपमेंटों, रास्तों और वितरण प्रणाली की व्यवस्था कर ली. उसने और कार्लोस लेडर ने साथ मिलकर बहामास में एक नया द्वीपीय पारगमन-शिपमेंट प्वाइंट विकसित किया जिसे नौरमेंस केय कहते हैं। कार्लोस और रॉबर्ट वेस्को ने द्वीप की अधिकाँश जमीन खरीद ली, जिसमें 3,300 फुट की एक हवाई पट्टी, एक बंदरगाह, होटल, मकानें, नौकाएं, विमान और यहाँ तक कि कोकीन को जमा रखने के लिए बनाया गया एक शीतालीकृत भंडारगृह शामिल था। 1978-1982 तक, इसे मेडेलिन कार्टेल के लिए तस्करी के केंद्रीय मार्ग के रूप में इस्तेमाल किया गया था। (उसके भाई के खाते के अनुसार, पाब्लो ने नौरमेंस केय को नहीं खरीदा था। इसके बजाय, यह, कार्लोस लेडर का एकमात्र उपक्रम था।) एस्कोबार कई मिलियन डॉलर खर्च कर 7.7 वर्ग मील की जमीन खरीदने में सफल रहा, जिसमें हैसियेंदा नैपोलेस शामिल था। उसने अपने परिवार और संस्थान के लिए एक चिड़ियाघर, एक झील और अन्य उपमार्ग तैयार किये. एक समय यह अनुमान लगाया गया था कि हर महीने जहाज पर 70 से 80 टन कोकीन कोलम्बिया से अमेरिका भेजा जाता था। 1980 के दशक के मध्य में, अपनी शक्ति के शिखर पर, वह जेटलाइनर्स में प्रति उड़ान 11 टन की तस्करी संयुक्त राज्य अमेरिका के लिए करता था (पाब्लो द्वारा भेजा गया सबसे बड़ा लोड 23,000 किलो था जिसे मछली के पेस्ट के साथ मिलाया गया और नाव द्वारा भेजा गया था, इस बात की पुष्टि उनके भाई द्वारा एस्कोबार नामक पुस्तक में की गयी। पाब्लो के भाई, रॉबर्टो एस्कोबार ने कहा कि विमानों का उपयोग करने के अलावा, उसने भारी मात्रा के लोड को भेजने के लिए दो छोटे रिमोट-नियंत्रित पनडुब्बियों का भी इस्तेमाल किया (वास्तव में इन पनडुब्बियों में आदमी होते थे और यह भी रौबर्टोस की पुस्तक में दर्ज है।) \n\n1982 में, एस्कोबार को कोलंबियाई लिबरल पार्टी के एक अंग, कोलंबियाई कांग्रेस में प्रतिनिधि मंडल के उप/वैकल्पिक प्रतिनिधि के रूप में चुना गया। 1980 के दशक के दौरान, एस्कोबार अंतरराष्ट्रीय स्तर पर एक जाना-पहचाना नाम बन गया क्योंकि उसका नशीली दवाओं का नेटवर्क कुख्यात हो गया; संयुक्त राज्य अमेरिका, मैक्सिको, पोर्टो रिको और डोमिनिक गणराज्य में प्रवेश करने वाले नशीली दवाओं का एक बड़ा हिस्सा मेडेलिन कार्टेल द्वारा नियंत्रित होता था, जिनमें से अधिकाँश कोकीन पेरू और बोलिविया से आता था, क्योंकि शुरुआती दौर में कोलंबियाई कोका की गुणवत्ता घटिया स्तर की थी। एस्कोबार के उत्पाद कई अन्य देशों, ज्यादातर अमेरिका के आसपास तक पहुँच गए, हालांकि यह कहा जाता है कि उसका नेटवर्क यहाँ से काफी दूर एशिया तक पहुँच गया था।\n\nभ्रष्टाचार और धमकी कोलम्बियाई तंत्र के साथ एस्कोबार के बर्ताव की विशेषता थी। कानून प्रवर्तन और सरकार से निबटने के लिए उसके पास एक प्रभावी, अपरिहार्य नीति थी, जिसे \"\"प्लाटा ओ प्लोमो\" \" कहा जाता था (शाब्दिक रूप से \"सिल्वर या लेड\", बोलचाल की भाषा में, \"पैसे [स्वीकार करो] या गोलियों का [सामना करो]\" . इसके परिणामस्वरूप नागरिकों, पुलिसकर्मियों और राज्य के अधिकारियों सहित सैकड़ों व्यक्तियों की मौतें हुईं. उसी दौरान, एक्सोबार ने अनगिनत सरकारी अधिकारियों, न्यायाधीशों और अन्य राजनेताओं को रिश्वत दी. एस्कोबार कोलंबिया के राष्ट्रपति पद के उम्मीदवार लुइस कार्लोस गैलान की हत्या, जो एक ही चुनाव में भाग लेने वाले उन तीन उम्मीदवारों में से एक थे जिनकी ह्त्या कर दी गयी थी, साथ ही एविएंका फ्लाईट 203 पर बमबारी और 1989 में बोगोटा में स्थित डीएएस (DAS) बिल्डिंग को बम से उड़ाने के लिए भी जिम्मेदार था। कार्टेल डी मेडेलिन अपने प्रारंभिक प्रतिद्वंद्वी कार्टेल डी कैली के साथ, इसके अस्तित्व में रहने के अधिकाँश समय तक, एक घातक नशीली दवाओं के युद्ध में भी शामिल था। कई बार यह आरोप भी लगाया गया कि एस्कोबार ने 19 अप्रैल आंदोलन के लेफ्ट विंग गुरिल्लाओं, जिन्हें एम-19 भी कहा जाता है, द्वारा 1985 में कोलम्बियाई सुप्रीम कोर्ट पर गोलियों की बौछार का नेतृत्व किया, जिसके परिणामस्वरूप अदालत के आधे न्यायाधीशों की मौत हो गयी थी। इनमें से कुछ दावों को मौजूदा सुप्रीम कोर्ट के तीन न्यायाधीशों के एक सत्यता आयोग द्वारा 2006 के उत्तरार्ध में जारी एक रिपोर्ट में शामिल किया गया था। उनमें से एक का कहना है कि हमला एस्कोबार को मारने वाले एक पेशेवर हत्यारे \"पोपिये\" का काम है। घेराबंदी के समय, सुप्रीम कोर्ट अमेरिका के साथ कोलम्बिया की प्रत्यर्पण संधि की संवैधानिकता का अध्ययन कर रहा था।\n\nपाब्लो एस्कोबार ने एक बार कहा था कि कोकीन व्यापार का सार एकदम सरल है - आप किसी को यहाँ रिश्वत देते है, आप किसी को वहाँ रिश्वतदेते है और पैसे वापस लाने में मदद के लिए आप एक दोस्ताना बैंकर को पैसे देते हैं। 1987 में \"फोर्ब्स\" पत्रिका ने अनुमान लगाया कि एस्कोबार दुनिया का सातवाँ-सबसे अमीर आदमी है जिसकी व्यक्तिगत संपत्ति 9 बिलियन डॉलर के करीब है, जबकि दुनिया भर के कोकीन बाज़ार के 80% हिस्से पर उसके मेडेलिन कार्टेल का नियंत्रण है। अधिकांश व्यवसायों में, किसी भी कंपनी को फलते-फूलते देखने के लिए निवेश पर आय (आरओआई) (ROI) 100% से अधिक होना पर्याप्त से कहीं अधिक है। कुछ अनुमानों के अनुसार, पाब्लो एस्कोबार ने 20,000% से भी ज्यादा आरओआई अर्जित किया था। दूसरे शब्दों में, अपने कारोबार में लगाए गए प्रति 1 डॉलर पर, उसने तकरीबन 200 डॉलर का रिटर्न प्राप्त किया। कहा जाता है कि पाब्लो एस्कोबार की प्रति वर्ष आय का 1 बिलियन डॉलर चूहे खा जाते थे।\n\nहालांकि एस्कोबार को कोलंबियाई सरकारों और संयुक्त राज्य अमेरिका के एक दुश्मन के रूप में देखा जाता था, इसके बावजूद वह मेडेलिन में कई लोगों (विशेषकर गरीब लोगों) के लिए एक नायक था; सार्वजनिक संबंधों के मामले में वह स्वाभाविक व्यक्ति था और उसने कोलंबिया के गरीब लोगों के बीच सुनाम कायम करने के लिए काम किया। आजीवन एक खेल प्रशंसक होने के कारण कई फुटबॉल के मैदानों और बहुउपयोगी-खेल परिसरों के निर्माण के साथ-साथ कई छोटी लीग फुटबॉल टीमों का प्रायोजक होने का श्रेय उसे जाता है।\n\nएस्कोबार को मेडेलिन में कई गिरजाघरों के निर्माण के लिए जिम्मेदार देखा गया, जिसने उसे स्थानीय रोमन कैथोलिक चर्च के अंदर काफी लोकप्रियता दिलाई. उसने अपनी \"रॉबिन हूड\" छवि बनाने के लिए बहुत मेहनत किया और आवास परियोजनाओं एवं अन्य सार्वजनिक गतिविधियों के माध्यम से गरीबों के बीच अक्सर धन भी बाँटे, जिसने गरीबों के बीच उसे उल्लेखनीय लोकप्रियता दिलाई. मेडेलिन की जनता ने अक्सर एस्कोबार की मदद उसके लिए पहरेदारी कर, अधिकारियों से जानकारियाँ छिपाकर, या उसकी सुरक्षा के लिए वे और जो कुछ भी कर सकते थे, वह सब करते हुए की.\n\nमेडेलिन समुदाय के बीच उसकी लोकप्रिय छवि होने के बावजूद एस्कोबार अपने कारोबारी सहयोगियों के बीच एक असुरक्षित, पागल, क्रूर हत्यारे के रूप में मशहूर था। बताया गया है कि उसके भाई ने कहा था, पाब्लो अपनी वफादारी को लेकर इतना प्रतिबद्ध था कि एक छोटी सी गलतफहमी पर एक बार उसे बंदूक के निशाने पर लेकर धमकाया था। उसके भाई ने कहा था कि खतरनाक से दोस्ती करने और शक्तिशाली को डराने की उसकी क्षमता ने उसे उतना ही तेज भगाया जितना तेज वह भाग सकता था। उसकी शक्ति के शिखर पर, मेडेलिन और अन्य क्षेत्रों के नशीली दवाओं के तस्कर अपनी कोलम्बियाई कोकीन संबंधी आय का 20 से 35% के बीच हिस्सा एस्कोबार को सौंप देते थे।\n\nअपना वर्चस्व कायम रखने के लिए एस्कोबार के निरंतर संघर्षों के परिणामस्वरूप कोलम्बिया जल्दी ही दुनिया का मर्डर कैपिटल बन गया, जहाँ सिर्फ 1991 में 7,081 लोग इसके शिकार हुए. हत्या की दर में हुई वृद्धि का कारण एस्कोबार द्वारा गरीब युवकों को पुलिस अधिकारियों की ह्त्या के पुरस्कार स्वरुप पैसे देना था, जिनमें से 600 से ज्यादा इसी तरीके से मारे गए थे।\n\n26 वर्ष की आयु में मार्च 1976 में, एस्कोबार ने मारिया विक्टोरिया से शादी की, जब वह 15 साल की थी। उसके साथ उनके दो बच्चे थे: जुआन पाब्लो और मैनुएला. एस्कोबार ने \"हैसियेंदा नैपोलेस\" (नेपल्स एस्टेट का स्पेनिश स्वरुप) नामक एक आलीशान एस्टेट तैयार किया था और वह इसी में रहते थे, साथ ही उसने इसके निकट ग्रीक शैली के एक किले का निर्माण करने की योजना बनायी थी। किले का निर्माण शुरू भी कर दिया गया था, लेकिन यह कभी पूरा नहीं हो पाया। खेत, चिड़ियाघर और किले को सरकार द्वारा जब्त कर लिया गया और 1990 में इसे \"एक्सटिंक्शन दे डोमिनो (extinción de dominio)\" (अधिकार क्षेत्र विलोपन) नामक एक क़ानून के अंतर्गत कम आमदनी वाले परिवारों को दे दिया गया। इस संपत्ति को एक थीम पार्क के रूप में बदल दिया गया है।\n\nराष्ट्रपति पद के एक उम्मीदवार, लुइस कार्लोस गैलान की हत्या के बाद सीज़र गैविरिया का प्रशासन एस्कोबार और ड्रग कार्टेल्स के विरुद्ध हो गया। आखिरकार, सरकार ने एस्कोबार के आत्मसमर्पण एवं कम से कम सजा और कैद के दौरान विशेष प्रकार के बर्ताव के बदले उसकी सभी आपराधिक गतिविधियाँ बंद करने की शर्त पर उसे समझाने के लिए, उसके साथ बातचीत की.\n\nसरकारी अधिकारियों और सार्वजनिक राय को दबाव डालकर प्रभावित करने संबंधी पूर्व की हिंसक या आतंकवादी कृत्यों पर विराम लगाने की घोषणा के बाद, एस्कोबार ने स्वयं को बदल दिया. फिर उसे अपने स्वयं के आलीशान निजी जेल, \"ला कैटेड्रल\" में कैद कर दिया गया। एस्कोबार द्वारा स्वयं किये गए परित्याग से पहले, कोलम्बियाई नागरिकों के प्रत्यर्पण को नए स्वीकृत 1991 के कोलम्बियाई संविधान द्वारा निषिद्ध कर दिया गया। यह विवादास्पद था, क्योंकि यह शक किया जा रहा था कि एस्कोबार या नशीली दवाओं के अन्य मसीहाओं ने संविधान सभा के सदस्यों को प्रभावित किया था।\n\nएस्कोबार के खातों से आपराधिक गतिविधियों के जारी रहने की बात मीडिया में फैलने लगी. एस्कोबार मोंकादा और गैलियानो भाइयों को ला कैटेड्रल लाकर उनकी ह्त्या कर दी क्योंकि उनपर यह आरोप था कि उन्होंने कार्टेल से चोरी की थी। जब सरकार को पता चला कि एस्कोबार ला कैटेड्रल के अंदर से अपनी आपराधिक गतिविधियाँ चला रहा है, तो इसने 22 जुलाई 1992 को एस्कोबार को दूसरे जेल में भेजने की कोशिश की. लेकिन एस्कोबार के प्रभाव ने उसे पहले ही इस योजना की जानकारी दे दी और समय रहते उसे अच्छी तरह वहाँ से बच निकालने में मदद की. हालांकि वह अब भी सोच रहा था कि उसे संयुक्त राज्य अमेरिका को प्रत्यर्पित किया गया होता.\n\n1992 में डेल्टा फ़ोर्स और सेंट्रा स्पाइक के युनाइटेड एस्टेट ऑपरेटर्स एस्कोबार के तलाशी अभियान शामिल हो गए। उन्होंने एस्कोबार की तलाशी के लिए बनाए गए एक विशेष कोलम्बियाई पुलिस टास्क फोर्स, जिसे सर्च ब्लॉक कहते हैं, को प्रशिक्षित किया और उन्हें परामर्श दिया. बाद में, एस्कोबार और संयुक्त राज्य अमेरिका एवं कोलंबियाई सरकारों के बीच संघर्ष तेज हुआ और उसके शत्रुओं की संख्या तेजी से बढ़ी, जिनमें शामिल थे, \"लॉस पेप्स\" (लॉस पर्स गिदौस पोर पा ब्लो एस्को बार) नामक एक सतर्कता समूह - या \"पाब्लो एस्कोबार द्वारा सताए गए लोग\" जो उसके शत्रुओं और पूर्व साथियों द्वारा वित्तपोषित था, साथ ही कैली कार्टेलऔर कार्लोस कैस्टानो के नेतृत्व में राईट विंग अर्द्धसैनिक बल, जिसने बाद में कोराबोदा और उराबा के किसान आत्म-रक्षा बलों का गठन किया। लॉस पेप्स ने प्रतिशोध से धधकता एक खूनी अभियान चलाया गया जिसमें एस्कोबार के 300 से अधिक सहयोगियों और रिश्तेदारों को मार डाला गया और भारी मात्रा में उसके कार्टेल की संपत्तियां नष्ट कर दी गयीं.\n\nअफवाहें तेजी से फैलीं कि सर्च ब्लॉक के सदस्य और उनके साथ-साथ कोलंबिया और संयुक्त राज्य अमेरिका की खुफिया एजेंसियाँ, या तो \"लॉस पेप्स\" के साथ सांठ-गाँठ कर या सर्च ब्लॉक एवं \"लॉस पेप्स\" दोनों का एक साथ मार्गदर्शन कर, एस्कोबार की तलाश करने और उसे सजा दिलाने की पूरी कोशिश कर रहीं थीं। कथित तौर पर यह समन्वय मुख्य रूप से खुफिया जानकारियों के आदान-प्रदान के जरिये \"लॉस पेप्स\" द्वारा एस्कोबार और उसके कुछ बचे हुए साथियों को मार डालने के लिए तैयार किया गया था, लेकिन ऐसी जानकारियाँ हैं कि सर्च ब्लॉक के कुछ व्यक्तिगत सदस्यों ने \"लॉस पेप्स\" के मारक दल के अभियान में सीधे तौर पर हिस्सा लिया। \"लॉस पेप्स\" के लीडरों में से एक था डिएगो मुरीलो बेजारानो (\"डॉन बरना\" के रूप में भी मशहूर), वह मेडेलिन कार्टेल का एक पूर्व सहयोगी था जो फिर नशीली दवाओं का सरगना बन गया और आख़िरकार एयूसी (AUC) के अंदर सबसे शक्तिशाली गुटों के एक लीडर के रूप में उभरा. \n\nएस्कोबार के ख़िलाफ़ युद्ध 2 दिसम्बर 1993 को समाप्त हो गया, जब उसने एक बार फिर सर्च ब्लॉक से बचकर भाग निकलने की कोशिश की. अमेरिकी प्रयासों के एक हिस्से के रूप में प्राप्त रेडियो ट्राएंगुलेशन तकनीक का उपयोग करते हुए, एक कोलंबियाई इलेक्ट्रॉनिक निगरानी दल ने पाया कि वह मेडेलिन में एक मध्यम-वर्गीय बैरियो में छुपा हुआ है। अधिकारियों के नजदीक आने के साथ ही, एस्कोबार और उसके अंगरक्षक, अल्वारो डी जीसस एगुदेलो उर्फ़ एल लिमोन के साथ गोलीबारी शुरू हो गयी। दो भगोड़ों ने सड़क के आसपास के घरों की छतों पर दौड़ते हुए पीछे की सड़क तक पहुँचने की कोशिश की, लेकिन कोलंबियाई राष्ट्रीय पुलिस ने दोनों को गोली मार दी. उसे पैर, धड़ और कान पर पर गोलियां दागी गयीं, जिसमें सबसे घातक निशाना कान पर था। यह कभी साबित नहीं हो पाया कि किसने सबसे आख़िरी निशाना एस्कोबार के सिर पर लगाया, क्या यह निशाना गोलीबारी के दौरान लगाया गया या संभावित कार्य निष्पादन के रूप में और इस विषय को लेकर व्यापक अटकलें लगाई जाती रहीं. एक बहुत ही लोकप्रिय धारणा यह है कि ह्यूगो एग्विलर ने अपनी 9 एमएम पिस्तौल से सिर्फ एक गोली मारकर एस्कोबार का काम तमाम कर दिया. परिवार के कुछ सदस्यों का मानना है कि एस्कोबार ने आत्महत्या कर ली होगी. उसके दो भाइयों, रॉबर्टो एस्कोबार और फर्नांडो सांचेज़ एरिलानो, का विश्वास है कि उसने खुद को कान पर गोली मार ली: \"उसने आत्महत्या कर ली थी, वह मारा नहीं गया था। उनसे बिछड़ने के बाद के वर्षों के दौरान, वे मुझसे हर दिन यही कहते रहे कि अगर उनके पास सचमुच बच निकालने का कोई रास्ता नहीं बचेगा, तो वे अपने कानों पर गोली मारकर खुद को ख़त्म कर लेंगे.\" हालांकि, शव परीक्षा के दौरान कान के आसपास कोई स्टिपलिंग पैटर्न नहीं पाया गया, जिससे यह स्पष्ट हुआ कि जी गोली से एस्कोबार की मौत हुई उसे हाथ की लंबाई से कहीं अधिक दूरी से मारा गया था।\n\nएस्कोबार की मौत के बाद और मेडेलिन कार्टेल के विखंडन के बाद कोकीन के बाजार पर जल्दी ही उसके प्रतिद्वंदी कैली कार्टेल का प्रभुत्व कायम हो गया, जब तक कि 1990 के दशक के मध्य में इसके लीडरों को भी, या तो मार डाला गया या उन्हें कोलंबिया सरकार द्वारा गिरफ़्तार कर लिया गया।\n\nउसने जो अपनी रॉबिन हुड की छवि बनायी थी, उसका मेडेलिन में स्थायी प्रभाव आज भी कायम है। वहाँ के कई लोग, विशेष रूप से शहर के अधिकाँश गरीब लोग जिन्हें एस्कोबार के जीवित रहते, उसके द्वारा सहायता प्राप्त हुई थी, उन्होंने उसकी मौत पर विलाप किया। \n\n28 अक्टूबर 2006 को, उसकी माँ हर्मिल्दा गैविरिया (जिन्होंने उत्खनन का विरोध किया) की मौत के दो दिन बाद, एस्कोबार के मृत शरीर को उसके भतीजे निकोलस एस्कोबार के अनुरोध पर खोदकर बाहर निकाला गया, इस बात की पुष्टि करने के लिए कि कब्र में दफ़न शरीर वास्तव में एस्कोबार का ही था या नहीं और साथ ही पितृत्व परीक्षण के दावे के लिए डीएनए (DNA) प्राप्त करने के लिए भी. \"एल टिएम्पो\" अखबार की रिपोर्ट के अनुसार, एस्कोबार की पूर्व पत्नी मारिया विक्टोरिया उत्खनन की रिकॉर्डिंग के लिए एक वीडियो कैमरे के साथ वहाँ मौजूद थी।\n\n4 जुलाई 2006 को टेलीविजन की एक महिला एंकर, वर्जीनिया वैलेजो जो 1983 से 1987 तक एस्कोबार के साथ रोमांटिक तौर पर जुडी हुई थी, उसने कोलंबियाई अटॉर्नी जनरल मारियो इगुआरान से पूर्व सीनेटर अल्बर्टो सैंटोफीमियो के विरुद्ध मुकदमे में अपनी गवाही देने की पेशकश की, जिनपर 1989 में राष्ट्रपति पद के उम्मीदवार लुईस कार्लोस गैलान की ह्त्या की साजिश में शामिल होने का आरोप लगाया गया था। श्री इगुआरान ने स्वीकार किया कि, हालांकि वैलेजो ने 4 जुलाई को उनके कार्यालय में संपर्क किया, न्यायाधीश ने मुकदमे को बंद करने का निर्णय 9 जुलाई को लिया, बंद करने की अनुमानित तारीख से कई सप्ताह पहले और उनके (इगुआरान के) विचारों में, बहुत ही जल्द.\n\n16 जुलाई 2006 को वैलेजो को औषध प्रवर्तन प्रशासन की एक विशेष उड़ान से संयुक्त राज्य अमेरिका ले जाया गया। बोगोटा में अमेरिकी दूतावास के अनुसार, ऐसा \"सुरक्षा कारणों\" से किया गया क्योंकि एक हाई प्रोफ़ाइल आपराधिक मामले में मिस. वैलेजो के सहयोग की जरूरत थी। 24 जुलाई 2006 को कोलम्बियाई टेलीविजन पर एक वीडियो प्रसारित किया गया जिसमें वर्जिनिया वैलेजो ने पूर्व सीनेटर अल्बर्टो सैंटोफीमियो पर, राष्ट्रपति पद के उम्मीदवार लुइस कार्लोस गैलान को समाप्त करने के लिए एस्कोबार को भड़काने का आरोप अपनी उपस्थिति में लगाया था। 2007 में, वैलेजो ने अपनी पुस्तक \"एमैन्दो आ पाब्लो, ओदियांदो आ एस्कोबार\" (पाब्लो से प्यार, एस्कोबार से नफ़रत) प्रकाशित की, जिसमें उन्होंने कोकीन व्यवसाय के उत्कर्ष के शुरुआती वर्षों और गरीबों के लिए उसके चैरिटी प्रोजेक्ट्स के दौरान, जब वह एक डिप्टी कांग्रेसमैन था, नशीली दवाओं के स्वम्भू के साथ अपने संबंधों का उल्लेख किया है। वह कैरिबियाई सरकारों और तानाशाहों के साथ एस्कोबार के संबंधों और एमएएस (M.A.S.) (अपहर्ताओं की मौत) एवं के जन्म में उनकी भूमिका पर अपना नज़रिया रखती हैं। वैलेजो एस्कोबार के संपूर्ण आपराधिक कैरियर की अनगिनत घटनाओं पर भी अपना दृष्टिकोण रखती हैं, जैसे कि 1984 में न्यायाधीश मिनिस्टर रौड्रिगो लारा बोनिला की ह्त्या, कैली कार्टेल के साथ उनके प्रेमी के झगड़े और नशीली दवाओं के आतंकवाद का युग, जो इस जोड़े के अलग-अलग होने के बाद सितम्बर 1987 में शुरू हुआ। \n\nजुलाई 2008 में, वैलेजो ने पैलेस ऑफ जस्टिस को जब्त करने के मामले को दुबारा खोले जाने पर अपनी गवाही दी और उसने कहा कि एस्कोबार ने तख्तापलट को वित्तपोषित किया था। अगस्त 2009 में, उसने लुइस कार्लोस गैलान की ह्त्या के मामले में अपनी गवाही दी, इस मामले को भी दुबारा खोला गया था। वैलेजो ने यह भी दावा किया कि कोलंबियाई राष्ट्रपति अलफोंसो लोपेज़ माइकेल्सन, अर्नेस्तो सैम्पर और अल्वारो उरीबे सहित कई राजनेता विभिन्न तरीकों से ड्रग कार्टेल के साथ जुड़े हुए थे। उरीबे ने वैलेजो के आरोपों से इंकार किया है।\n\nएस्कोबार की विधवा, विक्टोरिया हेनाओ वैलेजो (अब मारिया इसाबेल सैंटोस कोबालेरो) के बेटे, जुऑन पाब्लो (अब जुआन सेबेस्टियन मैरोक्विन सैंटोस) और बेटी मैनुएला 1995 में कोलम्बिया से भाग निकले, लेकिन उन्हें कोई भी ऐसा देश नहीं मिला जो उन्हें शरण दे सके. अर्जेंटीना के फिल्म निर्माता निकोलस एंटेल की डॉक्युमेंट्री में \"सिंस ऑफ माई फादर\" में 1980 के दशक की शुरुआत में कोलंबिया के न्याय मंत्री रोड्रिगो लारा बोनिला, जिनकी 1984 में ह्त्या कर दी गयी थी, के बेटों और राष्ट्रपति पद के उम्मीदवार लुईस कार्लोस गैलान, जिनकी ह्त्या 1989 में की गयी थी, के बेटों से क्षमा माँगने के मैरोक्विन के प्रयासों को दर्शाया गया है।\n\nउसे भी अपने पोते डैनियल रे रोड्रिगेज गाचा द्वारा बचा लिया गया था, जो जोसे रोड्रिगेज गाचा का बेटा है।\n\nमाना जाता है कि एस्कोबार के परिवार के बाकी सदस्य, उसकी चाची लेतिसिया एस्कोबार एवं उनके दो बेटियों सहित प्रवासित होकर वेनेजुएला चले गए, जिनमें से एक अभी टेक्सास में रहती है। कुछ लोग संयुक्त राज्य अमेरिका भाग गए हैं।\n\nपाब्लो एस्कोबार के कुछ यादगार उद्धरण इस प्रकार हैं:\n\nकोलंबियाई ड्रग माफियाओं पर केन्द्रित दो बड़ी फीचर फिल्मों, \"एस्कोबार\" और \"किलिंग पाब्लो\" की घोषणा एक ही समय के आसपास, 2007 में की गयी थी। \"एस्कोबार\" को कुछ समय के लिए रोक दिया गया क्योंकि निर्माता ओलिवर स्टोन जॉर्ज डब्ल्यू बुश के बायोपिक डब्ल्यू.\" में व्यस्त थे। \"एस्कोबार\" के रिलीज की तारीख अभी भी अपुष्ट है।\" निर्माता ओलिवर स्टोन ने यहाँ तक कहा था कि \"यह एक ऐसे दिलचस्प व्यक्ति के बारे में एक बड़ा प्रोजेक्ट है जिसने व्यवस्था को अपने हाथ में ले लिया। मैं सोचता हूँ कि मुझे \"स्कारफेस\" और संभवतः एरी गोल्ड को भी धन्यवाद कहना चाहिए.\"\n\n\"किलिंग पाब्लो\", जिसपर कई वर्षों तक काम होता रहा और जिसे जो कार्नाहन ने निर्देशित किया है, मार्क बाउडेन की पुस्तक \"किलिंग पाब्लो: द हंट फॉर द वर्ल्ड्स ग्रेटेस्ट आउटलॉ\" पर आधारित है। कथानक कोलम्बियाई सरगना पाब्लो एस्कोबार की सच्ची कहानी कहता है कि किस प्रकार अमेरिकी विशेष सुरक्षा बलों और खुफिया तंत्र, कोलंबियाई सेना और कैली कार्टेल द्वारा नियंत्रित लॉस पेप्स नामक एक खुफिया गिरोह ने मिलकर उसे और उसके मेडेलिन कोकीन कार्टेल को नष्ट कर दिया. कलाकारों में क्रिस्टियन बेल को मेजर स्टीव जैकोबी के रूप में और वेनेजुएलाई अभिनेता एडगर रैमिरेज़ को एस्कोबार के रूप में शामिल किये जाने की बात कही गयी थी। दिसंबर 2008 में, \"किलिंग पाब्लो\" के निर्माता बॉब येरी ने दिवालिया होने की याचिका दायर कर दी.\n\n\nthumb|right|upright|कलाकार फर्नान्डो बोटेरो, एन्तियोकिया का एक मूल निवासी, एस्कोबार के ही इलाके का रहनेवाला, कोलंबिया की हिंसा पर आधारित अपनी एक पेंटिंग में पाब्लो एस्कोबार की मौत का चित्रण.\n\n\n\n\n\n\n\n\n\n\n\n\n\n\n\n\n\n\n\n", "id": "219761", "title": "पाब्लो एस्कोबार"}
{"url": "https://hi.wikipedia.org/wiki?curid=219763", "text": "ग्रीनहाउस\n\nहरितगृह या ग्रीनहाउस (ग्लासहाउस भी कहा जाता है) एक इमारत है, जहां पौधे उगाये जाते हैं।\n\nग्रीनहाउस विभिन्न तरह की आवरण सामग्रियों जैसे कांच या प्लास्टिक की छत और अक्सर कांच या प्लास्टिक की दीवारों के साथ बनी एक संरचना है; यह गर्म होता है, क्योंकि सूर्य द्वारा भेजे जा रहे दृश्य सौर विकिरण को पौधों, मिट्टी और भवन के भीतर स्थित अन्य चीजों द्वारा अवशोषित किया जाता है। कांच इस विकिरण के लिए पारदर्शी है। ग्रीनहाउस के भीतर गरम संरचनाएं और पौधे इस ऊर्जा को फिर से अवरक्त में विकीर्ण करते हैं, जिससे कांच आंशिक रूप से अपारदर्शी हो जाता है और वह ऊर्जा ग्रीनहाउस के भीतर कैद हो जाती है। हालांकि, प्रवाह के कारण उष्मा का कुछ नुकसान होता है, लेकिन इससे ग्रीन हाउस के अंदर ऊर्जा (और इस तरह तापमान) में विशुद्ध वृद्धि होती है। गर्म आंतरिक सतहों के ताप से गरम हुई हवा को छत और दीवार द्वारा ईमारत के अन्दर बरकरार रखा जाता है। इन संरचनाओं का आकार छोटे से शेड से लेकर बहुत बड़ी इमारतों तक हो सकता हैं।\n\nग्रीनहाउस को कांच के ग्रीनहाउस और प्लास्टिक ग्रीनहाउस के रूप में विभाजित किया जा सकता है। \nप्लास्टिक में ज्यादातर पीई (PE) फिल्म और पीसी (PC) या पीएमएमए (PMMA) की कई दीवारों वाली चादरें प्रयुक्त की जाती है।\nकांच के व्यावसायिक ग्रीनहाउस में अक्सर सब्जियों या फूलों के लिए उच्च तकनीक वाली उत्पादन सुविधाएं होती हैं। कांच के ग्रीनहाउस स्क्रीनिंग स्थापना, गर्म करने, ठंडा करने, प्रकाशमान करने जैसे उपकरणों से परिपुर्ण होते हैं और यह एक कंप्यूटर द्वारा स्वचालित रूप से नियंत्रित हो सकता है। \n\nग्रीनहाउस के लिए इस्तेमाल किया कांच हवा के प्रवाह के लिए एक बाधा के रूप में काम करता है और इसका प्रभाव ग्रीनहाउस के भीतर ऊर्जा को बांधकर रखने के रूप में पड़ता है, जो पौधों और इसके अंदर की जमीन दोनों को गर्म करता है। यह जमीन के पास की हवा को गर्म करता है और इस हवा को उपर उठने और बहकर दूर चले जाने से रोका जाता है। एक ग्रीनहाउस की छत के पास एक छोटी सी खिड़की खोलकर इसका प्रदर्शन किया जा सकता है: क्योंकि तापमान उल्लेखनीय रूप से काफी नीचे आ जाता है। यह सिद्धांत ठंडा करने की ऑटोवेंट स्वचालित प्रणाली पर आधारित है। एक अति लघु ग्रीनहाउस एक ठंडे फ्रेम के रूप में जाना जाता है।\n\nग्रीनहाउस बहुत अधिक गर्मी या सर्दी से फसलों की रक्षा करते हैं, धूल और बर्फ के तूफानों से पौधों की ढाल बनते हैं और कीटों को बाहर रखने में मदद करते हैं। प्रकाश और तापमान नियंत्रण की वजह से ग्रीनहाउस कृषि के अयोग्य भूमि को कृषि योग्य भूमि में बदल देता है जिससे औसत पर्यावरणों में खाद्य उत्पादन की हालत में सुधार होता है।\n\nचूंकि ग्रीनहाउस कुछ फसलों को वर्ष भर उगाने की अनुमति देता है, इसलिए ग्रीनहाउस उच्च अक्षांश पर ‍स्थित देशों में खाद्य आपूर्ति के मामले में तेजी से महत्वपूर्ण होते जा रहे हैं। दुनिया के सबसे बड़े ग्रीनहाउस परिसरों में से एक स्पेन के अल्मरिया का ग्रीनहाउस है, जहां ग्रीनहाउस लगभग सबको ढंके हुए होते हैं। कभी-कभी इन्हें प्लास्टिक का समुद्र कहा जाता है।\n\nग्रीनहाउसों का उपयोग अक्सर फूल, सब्जियां, फल और तंबाकू के पौधे उगाने में होता है। अधिकांश ग्रीनहाउस परागसेचन में परागण के लिए भौंरों को पसंद किया जाता है, हालांकि कृत्रिम परागण के साथ-साथ मधुमक्खी की अन्य प्रजातियों का भी उपयोग किया गया है। साथ ही ग्रीनहाउसों में हाइड्रोपोनिक्स (जल संवर्द्धन विधि) का इस्तेमाल किया जा सकता है, ताकि आंतरिक स्थान का ज्यादा से ज्यादा उपयोग हो सके।\n\nसर्दियों के अंत और बसंत ऋतु के प्रारंभ में ग्रीनहाउसों में तम्बाकू के अलावा कई सब्जियों और फूलों को उगाया जाता है और फिर मौसम के गर्म होने के बाद बाहर प्रतिरोपित किया जाता है। आम तौर पर रोपाई के समय पौधे लगाने वालों को किसान बाजार में छोटे पौधे उपलब्ध होते हैं। कुछ फसलों की विशेष ग्रीनहाउस किस्मों, जैसे टमाटर का उपयोग आमतौर पर वाणिज्यिक उत्पादन के लिए किया जाता है। \n\nआउटडोर उत्पादन की तुलना में एक ग्रीनहाउस के बंद वातावरण की अपनी अनूठी आवश्यकताएं होती हैं। कीटों और रोगों तथा गर्मी और आर्द्रता की चरम सीमाओं को नियंत्रित करना होता है और पानी प्रदान करने के लिए सिंचाई आवश्यक हैं। गर्मी और प्रकाश के महत्वपूर्ण आगत की आवश्यकता हो सकती है, खासकर जब गर्म मौसम में उगने वाली सब्जियों को सर्दियों में उगाना हो। \n\nचुँकि ग्रीनहाउस के तापमान और नमी की लगातार निगरानी होनी चाहिए, ताकि सर्वोत्कृष्ट स्थिति को सुनिश्चित किया जा सके, इसके लिए दूर से आंकड़े इकट्ठा करने के लिए वायरलेस सेंसर नेटवर्क का उपयोग किया जा सकता है। ये आंकड़े एक नियंत्रण स्‍्थान में संचारित किये जाते हैं और इनका उपयोग गर्म करने, ठंडा करने और सिंचाई प्रणालियों के लिए किया जाता है।\n\nपर्यावरण की दृष्टि से नियंत्रित क्षेत्रों में पौधे उगाने का विचार रोमन काल से ही अस्तित्व में है। रोमन सम्राट टाइबेरियस ककड़ी की तरह दिखने वाली एक सब्जी रोज खाते थे। रोमन किसान साल में हर दिन उनकी मेज पर उसकी उपलब्धता के लिए उसे कृत्रिम तरीके (ग्रीनहाउस प्रणाली के समान) से उगाते थे। ककड़ी के पौधे एक पहिएदार वाहन में रोपे जाते थे, जिन्हें रोज धूप में रखा जाता था और फिर रात में उन्हें गर्म रखने के लिए भीतर लाया जाता था। प्लीनी द इल्डर के वर्णन के मुताबिक ककड़ियों को ढांचों और कंकड़ीघरों, जिन्हें \"स्पेकुलारिया\" नाम के तेल से सने कपड़ों या सेलेनाइट (ए.के.ए. \"लैपिस स्पेकुलेरिस\") की चादरों से चमकाया जाता था।\n\nपहला आधुनिक ग्रीनहाउस 13 वीं शताब्दी में इटली में अन्वेषकों द्वारा उष्णकटिबंधीय इलाकों से लाये गये विदेशी पौधों को रखने के लिए बनाया गया था। उन्हें मूलत: \"गियारडिनी बोटानिकी\" (वनस्पति उद्यान) कहा जाता था। पौधों के साथ-साथ ग्रीनहाउसों की अवधारणा जल्दी ही नीदरलैंड और फिर इंग्लैंड तक फैल गई। इनमें कुछ प्रारंभिक प्रयासों में रात में बंद करने और ठंड प्रदान करने में भारी श्रम लगा। इन शुरूआती ग्रीनहाउसों में पर्याप्त और संतुलित गर्मी प्रदान करने को लेकर गंभीर समस्याएं थीं। आज नीदरलैंड में दुनिया के सबसे बडे़ ग्रीनहाउस हैं और उनमें से कुछ इतने विशाल हैं कि वे हर साल लाखों की मात्रा में सब्जियों के उत्पादन में सक्षम हैं। \n\nअक्सर फ्रांसीसी वनस्पतिशास्त्री चार्ल्स लुसियन बोनापार्ट को औषधीय उष्णकटिबंधीय पौधे उगाने के लिए हॉलैंड के लेइडान में पहला व्यावहारिक आधुनिक ग्रीनहाउस बनाने का श्रेय दिया जाता है। \n\nमूलत: पहले जो धनी लोगों की संपदा थे, वनस्पति विज्ञान के विकास के साथ un ग्रीनहाउसों का प्रसार \nविश्वविद्यालयों तक हुआ। फ्रांसीसियों ने \"आरेंजरी\" को अपना पहला ग्रीनहाउस कहा, क्योंकि उनका उपयोग नारंगी के पेड़ों को ठंड से रक्षा के लिए इस्तेमाल किया जाता था। जैसे ही अन्‍नानास लोकप्रिय हुआ, \"पाइनरिज\" या अन्‍नानास रखने के गड्ढे बनाए गए। प्रौद्योगिकी के कारण बेहतर कांच के उत्पादन और निर्माण तकनीक में सुधार के बाद यूरोप में 17 वी सदी के दौरान ग्रीनहाउसों की डिजाइन के साथ प्रयोग जारी रहा। वर्सीलिज के महल में बना ग्रीनहाउस अपने आकार और व्यापकता का एक उदाहरण है; यह 500 फीट से अधिक लंबा, 42 फीट चौड़ा और 45 फीट ऊंचा था।\n\nउन्नीसवीं सदी में सबसे बड़े ग्रीनहाउस बनाए गए थे। इंग्लैंड के क्यू गार्डंस का वनस्पति रक्षागृह विक्टोरियन ग्रीनहाउस का एक प्रमुख उदाहरण है। हालांकि इनका लक्ष्य बागवानी और गैर-बागवानी प्रदर्शनी दोनों के लिए था, इन्हें लंदन के क्रिस्टल पैलेस, न्यूयार्क के क्रिस्टल पैलेस और म्यूनिख के ग्लासपालास्ट में शामिल किया गया। ड्यूक ऑफ डेबोनशायर के लिए काम करते हुए डर्बीशायर के चैट्सवर्थ में प्रमुख माली के रूप में कांच और लोहे से बड़े ग्रीनहाउस के निर्माण का प्रयोग करने वाले जोसफ पैक्सटन ने लंदन के पहले क्रिस्टल पैलेस की डिजाइन और निर्माण किया। स्मारकीय ग्रीनहाउस निर्माण में वास्तु संबंधी एक प्रमुख उपलब्धि लाइकेन का रॉयल ग्रीनहाउस (1874-1895) था, जिसे बेल्जियम के राजा लियोपोल्ड द्वितीय के लिए बनाया गया।\n\nजापान में पहले ग्रीनहाउस का निर्माण 1880 में एक ब्रिटिश व्यापारी सैमुएल कॉकिंग ने किया, जो जड़ी-बू‍टियों का निर्यात करते थे।\n\nबीसवीं सदी में भू-गणितीय गुंबद ग्रीनहाउस के विभिन्न प्रकारों में शामिल हो गये। इसका एक उल्लेखनीय उदाहरण है कार्नवाल का ईडन प्रोजेक्ट।\n\nग्रीनहाउस संरचनाओं का अनुकूलन 1960 के दशक में हुआ, जब पॉलीथिलीन फिल्म की चौड़ी चादरें व्यापक रूप से उपलब्ध होने लगीं। कई कंपनियों द्वारा चक्करदार घरों का निर्माण किया गया और अक्सर खुद उत्पादकों द्वारा भी इन्हें बनाया गया। एल्यूमीनियम उत्सारण के निर्माण, जस्ते के आवरण वाली विशेष इस्पात टयूबिंग या उपयुक्त लंबाई की पानी की स्टील या पीवीसी पाइप के उपयोग के कारण निर्माण लागत काफी कम हो गई थी। इस वजह से छोटे खेतों और उद्यान केन्द्रों में और भी अधिक ग्रीनहाउसों का निर्माण हुआ। 1970 के दशक में और अधिक प्रभावी प्रावरोधकों के विकास और इन्हें शमिल किये जाने से पॉलीथिलीन फिल्म की चादरों के स्थायित्व में काफी वृद्धि हुई है। इन यूवी (UV) प्रावरोधकों ने फिल्म के उपयोगी जीवन का एक या दो साल से 3 साल तक और अंतत: 4 या उससे अधिक वर्षों तक विस्तार किया। \n1980 और 1990 के दशक में गटर से जुड़े ग्रीनहाउस अधिक प्रचलित हो गये। इन ग्रीनहाउसों में एक आम दीवार या समर्थन दे रहे खंभों की पंक्ति से जुडी दो या अधिक खाड़ियां होती हैं। सतह के क्षेत्रफल से छत के क्षेत्रफल का अनुपात काफ़ी हद तक बढ़ जाने की वजह से ताप का निवेश काफी कम हो जाता था। ग्रीनहाउस से जुड़े गटर अब सामान्यतः उत्पादन और पौधे उगाने और जनता के लिए बेचे जाने की परिस्थितियों दोनों द्वारा समान रूप से उपयोग किये जाते हैं। ग्रीनहाउस से जुड़े गटर सामान्यतः पॉलीथिलीन फिल्म की दोहरी परतों से ढंके होते हैं और गरम करने की क्षमता में वृद्धि के लिए उनमें हवा को प्रवाहित किया जाता है या संरचित पॉलीकार्बोनेट सामग्रियां उपलब्ध कराई जा सके।\n\nनीदरलैंड में दुनिया के कुछ सबसे बड़े ग्रीनहाउस हैं। इस देश में खाद्य उत्पादन इस पैमाने पर होता है कि 2000 ग्रीनहाउस 10526 हेक्टेयर क्षेत्र या नीदरलैंड की कुल भूमि के 0.25% हिस्से में फैले हुए हैं।\n\nउन्नीसवीं सदी के मध्य में नीदरलैंड के वेस्टलैंड क्षेत्र में ग्रीनहाउसों का निर्माण शुरू हुआ। दलदल और कीचड़ में रेत मिलाने से कृषि के लिए उर्वरक मिट्टी का निर्माण हुआ और एक तरफ ठोस दीवार के साथ साधारण कांच के निर्माण के कारण बने पहले ग्रीनहाउसों में अंगूर के 1850 पौधे उगाये गये। केवल कांच से लगभग 1900 ग्रीनहाउसों का निर्माण शुरू हुआ और उनका गर्म होना शुरू हुआ। इससे उन फलों और सब्जियों का उत्पादन शुरू हुआ, जो सामान्यत: पर इस क्षेत्र में नहीं उगते थे। आज वेस्टलैंड और अलसमीर के चारों ओर के क्षेत्र दुनिया में उच्चतम ग्रीनहाउस केंद्रित क्षेत्र हैं। वेस्टलैंड में ज्यादातर पौधों और फूलों के अलावा मुख्यत: सब्जियों का उत्पादन होता है; अलसमीर का उल्लेख मुख्यत: फूलों और बर्तनों में उगाये गये पौधों के उत्पादन के लिए किया जाता है। बीसवीं सदी के बाद से वेनलो (लिंबर्ग में) के चारों ओर का क्षेत्र और ड्रेन्थ के हिस्से भी ग्रीनहाउस कृषि के महत्वपूर्ण क्षेत्र बन गये।\nसन् 2000 के बाद से तकनीकी नवप्रवर्तन में \"\" भी शामिल है, जो पूरी तरह बंद प्रणाली है, जिससे कम ऊर्जा से उगाने की प्रक्रिया पर उत्पादक का पूरा नियंत्रण होता है। देश के जलीय क्षेत्रों में तैरते हुए ग्रीनहाउसों का उपयोग किया जाता है।\n\nनीदरलैंड में 9000 के आसपास ग्रीनहाउस उद्यम 10,000 हेक्टेयर से ज्यादा ग्रीनहाउसों को चलाते हैं और इसमें लगभग 150,000 श्रमिकों को रोजगार मिला हुआ है, जो कुशलतापूर्वक 4.5 अरब यूरो कीमत की सब्जियां, फल, पौधे और फूल उगा रहे हैं, जिसमें से 80% हिस्से का निर्यात किया जाता है।\n\n\n\n", "id": "219763", "title": "ग्रीनहाउस"}
{"url": "https://hi.wikipedia.org/wiki?curid=219772", "text": "डब्बू मलंग\n\nयह हिंदी के प्रसिद्ध कथाकार शैलेष मटियानी द्वारा लिखी गई एक दीन-हीन व्यक्ति की कहानी है जिसे कुछ गुंडे पीर घोषित कर लोगों को ठगते हैं।\n", "id": "219772", "title": "डब्बू मलंग"}
{"url": "https://hi.wikipedia.org/wiki?curid=219776", "text": "रहमतुल्ला\n\nयह हिंदी के प्रसिद्ध कथाकार शैलेष मटियानी द्वारा लिखी गई कहानी है जो सांप्रदायिक स्थितियों पर कठोर व्यंग्य है।\n", "id": "219776", "title": "रहमतुल्ला"}
{"url": "https://hi.wikipedia.org/wiki?curid=219777", "text": "चील (शैलेष मटियानी)\n\nयह हिंदी के प्रसिद्ध कथाकार शैलेष मटियानी द्वारा लिखी गई आत्मकथात्मक कहानी है जिसमें भूख की दारूण स्थितियों का चित्रण है।\n", "id": "219777", "title": "चील (शैलेष मटियानी)"}
{"url": "https://hi.wikipedia.org/wiki?curid=219778", "text": "दो दुखों का एक सुख\n\nयह हिंदी के प्रसिद्ध कथाकार शैलेष मटियानी द्वारा 1966 में लिखी गई मैले-कुचैले भिखारियों के जीवन की विलक्षण कहानी है।\n", "id": "219778", "title": "दो दुखों का एक सुख"}
{"url": "https://hi.wikipedia.org/wiki?curid=219779", "text": "अर्द्धांगिनी\n\nयह हिंदी के प्रसिद्ध कथाकार शैलेष मटियानी द्वारा लिखी गई दांपत्य सुख की बेजोड़ कहानी है।\n", "id": "219779", "title": "अर्द्धांगिनी"}
{"url": "https://hi.wikipedia.org/wiki?curid=219780", "text": "बोरीबली से बोरीबंदर'\n\nयह हिंदी के प्रसिद्ध उपन्यासकार शैलेष मटियानी द्वारा बंबई की वेश्याओं के जीवन पर आधारित एक आर्थिक उपन्यास है।\n", "id": "219780", "title": "बोरीबली से बोरीबंदर'"}
{"url": "https://hi.wikipedia.org/wiki?curid=219782", "text": "मुठभेड़\n\nयह हिंदी के प्रसिद्ध उपन्यासकार शैलेष मटियानी द्वारा लिखा गया गरीबों के दमन-शोषण पर आधारित उपन्यास है जिसका प्रकाशन 1981 ई. में हुआ था। इसके लिए उन्हें हजारीबाग, बिहार के फणीश्वरनाथ रेणु पुरस्कार 1984 से सम्मानित किया गया था।।\n", "id": "219782", "title": "मुठभेड़"}
{"url": "https://hi.wikipedia.org/wiki?curid=219783", "text": "ब्लॉगिंग शब्दावली\n\nयह चिट्ठाकारी (ब्लॉगिंग) सम्बन्धी शब्दों की एक सूची है। किसी अन्य हॉबी की तरह ब्लॉगिंग ने भी एक खास तरह की शब्दावली विकसित की है। निम्नलिखित कुछ सर्वाधिक प्रचलित शब्द एवं वाक्यांश हैं जिनमें से कुछ की व्युत्पत्ति भी दी गयी है। इनमें से अधिकतर अंग्रेजी मूल के हैं जबकि कुछ हिन्दी चिट्ठाजगत से उपजे हैं।\n\nअमित मो0 शाप उतरेथू, टाण्डा, अम्बेडकर नगर, 224234 उ0प्र0\n\n\n\n\n\n\n\n\n\n\n\n\n\n\n\n\n\n\n\n", "id": "219783", "title": "ब्लॉगिंग शब्दावली"}
{"url": "https://hi.wikipedia.org/wiki?curid=219784", "text": "अयान हिरसी अली\n\nडच लेखिका और राजनीतिज्ञ अयान हिरसी अली वाशिंगटन डीसी स्थित अमेरिकन इंटरप्राइज इंस्टीट्यूट की फेलो हैं। उनकी ‘इनफ़िडेल’ नामक संस्मरणों की किताब काफ़ी चर्चा में रही है। \nइस्लाम की कथित आलोचना करती फ़िल्म की पटकथा लिखने की वजह से खतरे के साये में जी रहीं हॉलैंड की राजनेता और धर्म की प्रमुख आलोचक अयान हिरसी अली का मानना है कि इस्लाम पर व्यापक बहस होनी चाहिए और दुनिया भर में उसकी ‘व्यवस्थित समीक्षा’ की जानी चाहिए।\nसोमालिया में एक मुस्लिम परिवार में जन्मी और बाद में धर्म से विद्रोह करने वाली अली ने कहा कि इस्लाम का मुश्किल में होना एक ग़लत विचार है, अगर चीज़ें इसी तरह चलती रहीं तो इस्लाम मुश्किल में ज़रूर पड़ जाएगा।\n\nअली ने वर्ष 2006 में ‘इनफ़िडेल’ (काफ़िर) शीषर्क से अपना संस्मरण प्रकाशित किया था और उन्होंने क़ुरआन शरीफ़ की कुछ आयतों की आलोचना करने वाली थेव वान गोश द्वारा निर्मित फ़िल्म ‘सबमिशन’ की पटकथा लिखने के अलावा उसमें अपना स्वर भी दिया था। इस फ़िल्म से मुसलमानों का गुस्सा भड़क गया था।\n\nइस फ़िल्म से व्यापक तौर पर रोष उत्पन्न हो गया था और एक कट्टरपंथी समूह के सदस्य ने वर्ष 2004 में वान गोश की हत्या कर दी थी। गोश के शरीर में घोंपे गए चाकू में लगे खत में अली की हत्या की धमकी दी गई थी। अली के ख़िलाफ़ फ़तवा भी जारी किया गया है।\n", "id": "219784", "title": "अयान हिरसी अली"}
{"url": "https://hi.wikipedia.org/wiki?curid=219786", "text": "गुरुवायुर\n\nगुरुवायुर ()(जिसे गुरुवायूर भी लिखा जाता है और कभी-कभी \"गुरुवयुनकेरे\" के नाम से भी जाना जाता है) भारत के केरल राज्य के थ्रिसुर जनपद के अंतर्गत आने वाली नगरपालिका तथा एक प्रसिद्ध हिन्दू तीर्थस्थल है। यह थ्रिसुर नगर के उत्तरपश्चिम में 25 किलोमीटर की दूरी पर स्थित है।\n\nगुरुवायुर अपने मंदिर के लिए सर्वाधिक प्रसिद्ध है, जो कई शताब्दियों पुराना है और केरल में सर्वाधिक महत्त्वपूर्ण है। मंदिर के देवता भगवान गुरुवायुरप्पन हैं जो बालगोपालन (कृष्ण भगवान का बालरूप) के रूप में हैं। हालांकि गैर-हिन्दुओं को मंदिर में प्रवेश की अनुमति नहीं है, तथापि कई धर्मों को मानने वाले भगवान गुरूवायूरप्पन के परम भक्त हैं।\n\nएक विख्यात शास्त्रीय प्रदर्शन कला कृष्णनट्टम कली, जोकि विश्व स्तर पर प्रसिद्ध नाट्य-नृत्य कथकली के प्रारंभिक विकास में सहायक थी, उसका गुरुयावूर में काफी प्रचलन है क्यूंकि मंदिर प्रशासन (गुरुयावूर देवास्वोम) एक कृष्णट्टम संस्थान का संचालन करता है। इसके अतिरिक्त, गुरुयावूर मंदिर दो प्रसिद्ध साहित्यिक कृतियों के लिए भी विख्यात है: मेल्पथूर नारायण भट्टाथिरी के नारायणीयम और पून्थानम के ज्नानाप्पना, दोनों (स्वर्गीय) लेखक गुरुवायुरप्पन के परम भक्त थे। जहां नारायणीयम संस्कृत में, दशावतारों (महाविष्णु के दस अवतार) पर डाली गयी एक सरसरी दृष्टि है, वहीं ज्नानाप्पना स्थानीय मलयालम भाषा में, जीवन के नग्न सत्यों का अवलोकन करती है और क्या करना चाहिए व क्या नहीं करना चाहिए, इसके सम्बन्ध में उपदेश देती है।\n\nगुरुवायुर दक्षिण भारतीय शास्त्रीय कर्नाटकीय संगीत का एक प्रमुख स्थल है, विशेषकर यहां के शुभ एकादसी दिवस के दौरान जोकि सुविख्यात गायक चेम्बाई वैद्यनाथ भगावतार की स्मृति में मनाया जाता है, यह भी गुरुवायुरप्पन के दृढ़ भक्त थे। मंदिर वार्षिक समारोह (उल्सवम) भी मनाता है जो कुम्भ के मलयाली महीने (फरवरी-मार्च) में पड़ता है इसके दौरान यह शास्त्रीय नृत्य जैसे कथकली, कूडियट्टम, पंचवाद्यम, थायाम्बका और पंचारिमेलम आदि का आयोजन करता है। इस स्थान ने कई प्रसिद्ध थाप वाले वाद्यों जैसे चेन्दा, मद्दलम, तिमिला, इलाथलम और इडक्का आदि के वादकों को जन्म दिया है।\n\nमंदिर का संचालन गुरुवायुर देवास्वोम प्रबंधन समिति के द्वारा, केरल सरकार के निर्देशन में किया जा रहा है। समिति के अस्थायी सदस्यों का \"नामांकन\" राज्य सरकार के सत्तारूढ़ दल द्वारा समय-समय पर किया जाता है। स्थायी सदस्य, चेन्नास माना (मंदिर के परंपरागत तंत्री), सामुथिरी और मल्लिस्सेरी माना, परिवारों के वर्तमान मुखिया होते हैं।\n\nटीपू सुल्तान के आक्रमण के दौरान श्री गुरुवायुरप्पन की पवित्र प्रतिमा को अम्बलाप्पुज्हा मंदिर में स्थानांतरित कर दिया गया था और फिर मवेलिक्कारा श्री कृष्णास्वामी मंदिर में स्थानांतरित कर दिया गया था।\n\nमंदिर के भगवान के सम्बन्ध में सर्वाधिक प्रसिद्ध पौराणिक कथा गुरु बृहस्पति और वायु (पवन देवता) से सम्बंधित है।\n\nवर्तमान \"युग\" के आरम्भ में, बृहस्पति को भगवान कृष्ण की एक तैरती हुई मूर्ति मिली। उन्होंने और वायु देवता ने, इस \"युग\" में मानवों की सहायता हेतु इस मंदिर में भगवान की स्थापना की। यह पौराणिक कथा ही दोनों लघु प्रतिमाओं के नाम गुरुवायुरप्पन और इस नगर के नाम गुरुवायुर का आधार है।\n\nयह माना जाता है कि यह मूर्ति जो अब गुरुवायुर में है, वह द्वापर युग में श्री कृष्ण द्वारा प्रयोग की गयी थी।\nभारतीय स्वतंत्रता संग्राम के दिनों में हिन्दुस्तान की सामाजिक बुराइयों में में छुआछूत एक प्रमुख बुराई थी जिसके के विरूद्ध महात्मा गांधी और उनके अनुयायी संघर्षरत रहते थे। उस समय देश के प्रमुख मंदिरों में हरिजनों का प्रवेश पूर्णतः प्रतिबंधित था। केरल राज्य का जनपद त्रिशुर दक्षिण भारत की एक प्रमुख धार्मिक नगरी है। यहीं एक प्रतिष्ठित मंदिर है गुरूवायूर मंदिर, जिसमें कृष्ण भगवान के बालरूप के दर्शन कराती भगवान गुरूवायुरप्पन की मूर्ति स्थापित है। आजादी से पूर्व अन्य मंदिरों की भांति इस मंदिर में भी हरिजनों के प्रवेश पर पूर्ण प्रतिबंध था। \nकेरल के गांधी समर्थक श्री केलप्पन ने महात्मा की आज्ञा से इस प्रथा के विरूद्ध आवाज उठायी और अंततः इसके लिये सन् 1933 ई0 में सविनय अवज्ञा प्रारंभ की गयी। मंदिर के ट्रस्टियों को इस बात की ताकीद की गयी कि नये वर्ष का प्रथम दिवस अर्थात 1 जनवरी 1934 को अंतिम निश्चय दिवस के रूप में मनाया जायेगा और इस तिथि पर उनके स्तर से कोई निश्चय न होने की स्थिति मे महात्मा गांधी तथा श्री केलप्पन द्वारा आन्दोलनकारियों के पक्ष में आमरण अनशन किया जा सकता है। इस कारण गुरूवायूर मंदिर के ट्रस्टियो की ओर से बैठक बुलाकर मंदिर के उपासको की राय भी प्राप्त की गयी। बैठक मे 77 प्रतिशत उपासको के द्वारा दिये गये बहुमत के आधार पर मंदिर में हरिजनों के प्रवेश को स्वीकृति दे दी गयी और इस प्रकार 1 जनवरी 1934 से केरल के श्री गुरूवायूर मंदिर में किये गये निश्चय दिवस की सफलता के रूप में हरिजनों के प्रवेश को सैद्वांतिक स्वीकृति मिल गयी। गुरूवायूर मंदिर जिसमें आज भी गैर हिन्दुओं का प्रवेश वर्जित है तथापि कई घर्मो को मानने वाले भगवान भगवान गुरूवायूरप्पन के परम भक्त हैं।\nमहात्मा गांधी की प्रेरणा से जनवरी माह के प्रथम दिवस को निश्चय दिवस के रूप में मनाया गया और किये गये निश्चय को प्राप्त किया गया। ।\n\nअन्य आकर्षणों में मंदिर के पास एक प्रसिद्ध गज अभयारण्य (पुन्नाथुर कोट्टा) है जहां मंदिर के कार्यों हेतु विशाल हाथियों को प्रशिक्षित किया जाता है। वर्तमान में इस अभयारण्य में 60 से भी अधिक हाथी हैं, यह सभी भगवान गुरुवायुर के भक्तों द्वारा समर्पित हैं। मंदिर से जुड़े प्रमुख हाथियों में से एक अग्रणी हाथी का नाम गुरुवायुर केसवन है जो एक सुविख्यात हाथी था। इसे मंदिर के पौराणिक साहित्य में स्थान दिया गया है।\n\nयह मंदिर केरल में हिन्दू विवाहों का प्रमुख स्थल है। मंदिर में प्रतिदिन अत्यधिक संख्या में विवाह होते हैं- कभी-कभी एक ही दिन में 100 से भी अधिक. भगवान गुरुवायुरप्पन के भक्त यह मानते हैं कि भगवान के सामने वैवाहिक जीवन शुरू करना अत्यंत शुभ है।\n\nयदि आप गुरुयावूर मंदिर देखने आये हैं तो पास ही स्थित माम्मियूर के शिव मंदिर के दर्शन के बिना इसका भ्रमण अधूरा है। यदि आपके पास एक अतिरिक्त दिन का समय है तो और भी कई मंदिर देखने योग्य हैं। आप भगवान वडक्कनाथन के दर्शन के लिए थ्रिसुर (या त्रिचूर) जा सकते हैं। प्रसिद्ध थ्रिसुर पूरम, इसी मंदिर के पास स्वराज घेरे में आयोजित होता है। पास ही में आप परमेलकावु (भगवती) मंदिर और थुरुवाम्पादी कृष्ण मंदिर के भी दर्शन कर सकते हैं। इसके बाद कूदाल्मानिक्यम मंदिर में संगमेश्वरर के दर्शन के लिए इरिन्जलाक्कुडा जा सकते हैं (यहां से पेरुवानाम (भगवान शिव) और फिर थ्रिप्रयर (भगवान राम) जाया जा सकता है। इसके बाद वापस गुरुवायुर.\n\nश्री कृष्ण चेतना अंतर्राष्ट्रीय संस्थान (ISKCON) ने हाल ही में यहां एक केंद्र और नगर आने वाले तीर्थयात्रियों के लिए एक अतिथि भवन की शुरुआत की है। यहां कई होटल, सराय, रेस्तरां और विवाह हाल हैं और यह फलता-फूलता बाज़ार केंद्र है।\n\nहर कुछ मिनटों पर थ्रिसुर शक्तन थामपुरण बस अड्डे, एर्नाकुलम बोर जेट्टी केएसआरटीसी (KSRTC) अड्डे और कलूर से बसें चलती हैं। उत्तरी परावुर, कोझिकोड, पलक्कड़, कोडुन्गल्लुर, कोट्टायम, पथानाम्थित्ता, पाम्बा/सबरीमाला, मवेलिक्कारा और थिरुवनंतपुरम से भी बसें चलती हैं। प्रत्येक कुछ मिनटों पर गुरुवायुर केएसआरटीसी (KSRTC) अड्डे से कोडुन्गल्लुर, पारावुर होते हुए एर्नाकुलम बोट जेट्टी के लिए बसें चलती हैं, जो दक्षिण केरल पहुंचने का सबसे आसान रास्ता है। . गुरुवायुर स्टेशन से थ्रिसुर और एर्नाकुलम के लिए यात्री ट्रेनें चलती हैं, साथ ही साथ रात को चलकर सुबह पहुंचाने वाली एक एक्सप्रेस ट्रेन भी थिरुवनंतपुरम और आगे चेन्नई तक चलती है। सबसे नजदीकी हवाई अड्डा, कोचीन अंतर्राष्ट्रीय हवाई अड्डा, गुरुवायुर से लगभग 80 किलोमीटर की दूरी पर है। यदि आप कोझिकोड से आ रहे हैं, तो बस या कार द्वारा गुरुवायुर पहुंचने में लगभग 3.5 घंटे लगेंगे.\n\nगुरुवायुर के नज़दीक चवक्कड़ से होते हुए 3 किलोमीटर की दूरी पर एन एच - 17 है और जो र त्रिप्रयर, कोडुन्गल्लुर, पारावुर जंक्शन से इडापल्ली जंक्शन की ओर बढ़ता है। यह थ्रिसुर शहर और व्यस्त एनएच - 47 (NH - 47) से बचते हुए कोच्ची, केंदीय केरल और दक्षिण केरल पहुंचने का सबसे सरल रास्ता है।\n\nजंक्शन 2.8 किमी\n\nभारतीय जनगणना 2001 के अनुसार, गुरुवायुर की जनसंख्या 21,187 थी। जनसंख्या का 46% हिस्सा पुरुष तथा 54% महिलाएं थीं। गुरुवायुर में औसत साक्षरता दर 85 प्रतिशत है, जोकि राष्ट्रीय औसत 59.5 प्रतिशत से भी अधिक है: पुरुष साक्षरता दर 86 प्रतिशत और महिला साक्षरता 85 प्रतिशत है। गुरुवायुर में, जनसंख्या के 10 प्रतिशत लोग 6 वर्ष से कम उम्र के हैं।\n\nगुरुवायुर विधानसभा निर्वाचन क्षेत्र त्रिचूर (लोक सभा निर्वाचन क्षेत्र) का एक हिस्सा है।\n\n\n\n", "id": "219786", "title": "गुरुवायुर"}
{"url": "https://hi.wikipedia.org/wiki?curid=219787", "text": "मिक्सोडेमा\n\nमिक्सोडेमा (Myxoedema) शरीर गठन संबंधी रोग है जो थाइरॉइड ग्रंथि की न्यून क्रिया के कारण उत्पन्न होता है। \n\nथाइरॉइड रस की कमी के कारण विभिन्न आयु में विभिन्न लक्षण दिखाई पड़ते हैं। अत: आयु के अनुसार मिक्सोडीमा के विभिन्न नाम भी हैं। भ्रूणावस्था या शिशुकाल में होनेवाला रोग जड़वामनता (ckretinism) यौनारंभ (puberty) काल में होनेवाला रोग यौन मिक्सोडीमा तथा वयस्क अवस्था में होनेवाला वयस्क मिक्सोडीमा कहलाता है। वैसे मिक्सोडीमा दो प्रकार का होता है: प्रथम प्रकार थाइरॉइड रस की कमी का कारण थाइरॉइड ग्रंथि का रोग होता है, जिससे यह ग्रंथि रस बनाने की अपनी सामान्य क्रिया नहीं कर पाती है तथा दूसरे प्रकार में शल्य क्रिया से जब थाइराइड ग्रंथि काट दी गई हो तब रस की कमी या रस की अनुपस्थिति हो जाती है। पुरुषों की अपेक्षा स्त्रियाँ इस रोग से अधिक पीड़ित रहती है। एक ही वंश के रोगियों में यह रोग बहुधा मिलता है तथा माता-पिता द्वारा संचारित होता है। गलगंड (goiter) के स्थानिकमारी स्थान में माँ के शरीर में आयोडीन की कमी से शिशु की थाइरॉइड ग्रंथि का पूर्ण विकास न होने पर शिशु को यह रोग हो सकता है।\n\nशिशुकाल में मोटी त्वचा, मोटा स्वर, बड़ी जीभ, नेत्रों में आपस में अधिक दूरी, शिशु को बैठने, खड़े होने तथा बोलने में अपनी आयु से अधिक समय लगाना, बड़ा सिर, चिपटी नाक, मोटे मोटे ओंठ, खुला मुँह, बाहर लटकती जीभ, स्थूलता, देखने में मूर्ख लगना आदि, इसके लक्षण हैं। बुद्धि का विकास जड़ बुद्धिवाले या मंद बुद्धिवाले बालक के समान होता है। शरीर के बाल गिरना, शरीर के ताप की कमी, स्मरणशक्ति का लोप, आधा पागलपन तथा चयापचय (metabolic) गति की कमी इस रोग में पाई जाती है। चिकित्सा में थाइरॉइड ग्रंथि का निष्कर्ष (extract) दिया जाता है, जिससे रस की प्राकृतिक कमी पूरी हो जाय।\n\nरोग रोकने के लिए, जिस प्रदेश में गलगंड रोग पाया जाता हो वहाँ की गर्भवती स्त्री को आयोडीन का सेवन कराना चाहिए। भारत के अनेक स्थानों में, जैसे बिहार के मोतिहारी जिले में गलगंड रोग प्रचुरता से देखा जाता है। अत: वहाँ नमक में आयोडीन यौगिक मिलाकर सरकार द्वारा बेचा जाता है।\n", "id": "219787", "title": "मिक्सोडेमा"}
{"url": "https://hi.wikipedia.org/wiki?curid=219789", "text": "रोग हेतुविज्ञान\n\nचिकित्साशास्त्र के क्षेत्र में नाना प्रकार के रोगों के विभिन्न कारणों को वैज्ञानिक विवेचन हेतुकी अथवा हेतुविज्ञान (Etiology) कहा जाता है। \n\nमनुष्य को अपनी रक्षा, वृद्धि तथा विकास के लिए विरोधी परिस्थिति से निरतर संघर्ष करना पड़ता है। प्रतिकूल परिस्थिति से निरंतर संघर्ष करना पड़ता है। प्रतिकूल परिस्थिति को अनुकूल बनाने की चेष्टा में यदि मनुष्य देह विफल होने लगती है, तो वह स्वयं अपने अंग प्रत्यंगों की रक्षा हेतु उनकी रचना तथा क्रिया में आवश्यक हेर-फेर कर विरोधी परिस्थिति से यथासंभव सामंजस्य स्थापित करने का प्रयास करती है, किंतु जब परिस्थिति की विकटता देह की सहन अथवा समंजन शक्ति से अधिक प्रबल, या वेगवती हो जाती है तो प्रस्थापित सामंजस्य में उलट फेर हो जाता है, जिसके फलस्वरूप विरोधी परिस्थिति का दुष्प्रभाव देह के ऊतकों को विकृत कर पीड़ाकारी लक्षणों से युक्त रोग विशेष को प्रकट करता है।\n\nमनुष्य का जीवन सभी प्रकार की अनुकूल, प्रतिकूल और पविर्तनशील परिस्थितियों का सामना करने के कारण अत्यत जटिल हो गया है। इसलिए रोगों के विभिन्न कारणों की वैज्ञानिक रीति से छानबीन कर किस रोगविशेष का प्रधान कारण तथा उसके सहायक गौण कारणों का पता लगाना एक गोरखधंधा है।\n\nरोग हेतुविज्ञान की दृष्टि से प्राय: सभी वंशागत अर्जित रोगों का स्थूल वर्गीकरण इस प्रकार संभव है :\n\n\nरोग के कारण भी कई प्रकार के होते हैं। पूर्वप्रवर्तक (predisposing) अथवा पूर्ववर्ती (antecedent) कारण स्वयं रोगजनक न होते हुए भी मनुष्य की देह की रोगप्रतिरोधक शक्ति को कम कर उसे संवेदनशील (sensitive) या ग्रहणशील (susceptible), बना देते हैं। तात्कालिक अथवा उत्तेजक कारण रोग के प्रकोप को सहसा भड़का देते हैं। परजीवी सूक्ष्म जीवाणु शरीर में प्रवेश कर बढ़ते हैं और विशेष प्रकार का जीवविष (toxin) उत्पन्न कर स्वयं आक्रामक होकर रोग के कर्ता होते हैं। सभी प्रकार के कारणों की शृंखला का तथा उनके परस्पर संबंध और अपेक्षाकृत बलाबल के अध्ययन द्वारा वातावरण की रोगसहायक प्रवृत्तियों को वश में कर अनेक रोगों का सफल नियंत्रण या उन्मूलन संभव हो सका है। अब केवल रोग का ही अध्ययन नहीं किया जाता, अपितु समग्र वातावरण से संयुक्त मनुष्य का मन शारीरिक (psychosomatic) अध्ययन करने की ओर प्रवृत्ति है। इस कारण समाजमूलक चिकित्साविज्ञान (social medicine) के सिद्धांतानुसार रोग की कारणमाला की विभिन्न लड़ियों का ज्ञान मनुष्य के शरीर, मन तथा समाजगत दोषों के अध्ययन से प्राप्त होता है और उनके दूर करने के प्रयास से ही रोग के निरोधन में सहायता मिलती है।\n\nडेढ़-दो सौ वर्ष पूर्व संसार में जीवाणुजन्य संक्रामक रोगों का प्राधान्य इतना अधिक था कि अन्य कायिक अथवा क्रियागत रोगों की ओर वास्तविक ध्यान अकृष्ट नहीं हो सका। विकसित और समृद्ध देशों में संक्रामक रोगों का सफल नियंत्रण हो जाने पर, अन्य रोगों की रोकथाम का प्रयास संतोषपूर्ण ढंग से हो रहा है और अब वृद्धावस्था के रोगों की समस्या पर विशेष ध्यान दिया जा रहा है। जीवन की विषम जटिलता के कारण मानसिक रोगों, औद्योगिकरण के कारण व्यावसायिक रोगों और मशीनों द्वारा दुर्घटनाओं की संख्या अपेक्षाकृत बढ़ रही है, जिनपर ध्यान देना आवश्यक हो गया है। भारत में संक्रामक रोगों की कमी अवश्य हुई है, किंतु उनका पूरा नियंत्रण नहीं हो पाया है। यहाँ कीट, वायु, जल तथा भोजन द्वारा प्रसारित संक्रामक रोगों की प्रधानता के साथ कुपोषणजनित विकार और बालरोगों का बाहुल्य है।\n\nरोग (disease) और मांद्य (illness) में भेद है। दोनों ही अस्वास्थ्यकर हैं। मांद्य की दशा में देह की स्वाभाविक क्रियाओं में ऐसी बाधा पड़ जाती है जिससे मनुष्य अपने जीवन की आवश्यकताओं की पूर्ति करने में असमर्थ सा हो जाता है। यह देह का क्रियागत दोष है। परंतु रोगावस्था में शरीर की अव्यवस्थित क्रिया के दुष्प्रभावों, अथवा घातक पदार्थों और दुर्घटनाओं, के कारण देह में असाधारण रूप से कायिक रोग (organic disease) हो जाता है। इस कारण रोग और मांद्य में केवल आंशिक संबंध है। रोग से मांद्य होना आवश्यक नहीं और मांद्य बिना रोग के भी संभव है। शरीर क्रियाविज्ञान, रसायन-विज्ञान तथा प्राणि-विज्ञान मांद्य के समस्त जटिल कारणों को प्रकट करने में असमर्थ हैं। यह अब स्पष्ट हो गया है कि केवल क्रियागत दोषों से उत्पन्न मांद्य ही नहीं, अपितु देह के अनेक कायिक रोगों का मूल सामाजिक, पारिवारिक अथवा औद्योगिक दुस्सामंजस्य, आर्थिक अरक्षिता, या आहार संबंधी हीनता द्वारा सिंचित होता रहता है। इसी कारण मनुष्य के स्वास्थ्य, सुख सुविधा और दक्षता के लिए क्रियागत दोष, कायिक रोग, मानसिक अस्थिरता और सामाजिक अव्यवस्था का विज्ञानमूलक अनुभवसिद्ध उपचार होना चाहिए। सभी प्राणियों की सभी प्रकार की पूर्ण देखभाल से ही रोग के गुंफित कारणों को दूर किया जा सकता है। अधूरे अथवा एकांग उपाय व्यर्थ ही हैं।\n", "id": "219789", "title": "रोग हेतुविज्ञान"}
{"url": "https://hi.wikipedia.org/wiki?curid=219790", "text": "रोगभ्रम\n\nशरीर के किसी अंग में रोग की कल्पना, या अपने स्वास्थ्य के संबंध में निरंतर दुश्चिंता, अटूट व्यग्रता और अतिचिंता की स्थिति को रोगभ्रम (Hypochondriasis) कहते हैं। \n\nअतिचिंता का केंद्र शरीर के एक अंग से दूसरे अंग में स्थानांतरित हो सकता है, जैसे कभी आमाशय के रोग की अनुभूति और अगले सप्ताह गुर्दे की बीमारी का भ्रम और फिर कभी फेफड़ों में शिकायत जान पड़ना। इसमें शरीर का कोई अंग निरापद नहीं रहता और इसके लक्षण अनेक आग्रही, या परिवर्तनशील हो सकते हैं। यह व्यक्ति को छद्मरोगी बना देता है और इस प्रकार की व्यग्रता से व्यक्ति की हानि हो सकती है। \n\nरोगभ्रम के लक्षणों में निम्नलिखित सम्मिलित हैं :\n\n(१) क्रिया संबंधी अतिचिंता, अर्थात्‌, आत्मनिष्ठ रूप से हृर्त्स्पद और आँत की हलचल जैसे शरीर के संवेदनों पर असाधारण ध्यान, बना रहता है।\n\n(२) जीवन यापन में व्यतिक्रम से जीवनयापन की दक्षता कुप्रभावित होती है। जीवन का आनंद किरकिरा हो जाता है।\n\n(३) रोगभ्रम किसी अन्य मानसिक रोग, जैसे मनस्ताप (Psychoneurosis), या मनोविक्षिप्ति (Psychosis) का ही एक भाग हो सकता है।\n\n(४) व्यक्ति की कामवासना (libido) बाह्यजगत्‌ से तिरोहित होकर, आंतरिक लक्षणों में लग जाती है। व्यक्ति बहुधा विलग-विलग रहता है।\n\nरोगभ्रम के मूल में प्राय: माता पिता की वह प्रवृत्ति पाई गई है जिसमें बच्चे की अतिसुरक्षा, या अतिचिंता की जाती है। इसके बाद वयस्क जीवन में बड़ी शल्यचिकित्सा होने पर लंबी बीमारी, तनाव या शारीरिक चोट, निद्रावियोग, दु:खद घटना, मृत्यु या परिवार के किसी सदस्य की बीमारी आदि से रोगभ्रम का त्वरण हो सकता है। ढलती उम्र, बेंज़ेंडाइन तथा बारविट्यूरेट (नींद लानेवाली दवा) जैसी दवाओं का सेवन भी रोगभ्रम को बल देता है।\n\nरोगभ्रम चिकित्सा की एक महत्वपूर्ण और कठिन समस्या है। इसके रोगी अपनी जाँच और परीक्षण कराते रहना चाहते हैं। इस प्रवृत्ति को प्रोत्साहित नहीं किया जाना चाहिए।\n", "id": "219790", "title": "रोगभ्रम"}
{"url": "https://hi.wikipedia.org/wiki?curid=219791", "text": "रोगनिरोधन\n\nरोगनिरोधन (Prophylaxis) का आशय है 'रोग से बचने के लिए उपाय करना'। रोगनिरोधी उपाय संक्रामक रोगों के प्रति सबसे अधिक सफल सिद्ध हुए हैं। संक्रामक रोग एक व्यक्ति से दूसरे व्यक्ति को होते हैं और सूक्ष्म जीवों से उत्पन्न होते हैं। \n\nरोगनिरोधन की दो प्रमुख विधियाँ हैं : \n\nयदि हम किसी व्यक्ति के रुधिर में संदिग्ध रोगजनक के प्रतिरक्षियों (antibodies) की मात्रा किसी प्रकार बढ़ा दें, तो व्यक्ति की रोग-प्रतिरोध-क्षमता बढ़ जाती है। संभाव्य व्यक्तियों के शरीर में प्रतिरक्षियों का अनुमापनांक (titre) बढ़ाने की दो विधियाँ हैं :\n\nतंत्र में संबद्ध रोगजनक जीवाणु के उपयुक्त प्रतिजन (antigen) इस प्रकार प्रविष्ट कर दिए जाते हैं कि रोग तो न उत्पन्न हो किंतु आवश्यक प्रतिरक्षी बन जाएँ। ऐसा टीका लगाकर किया जाता है (देखें टीका)। कुछ जीवाणु, जैसे डिपथीरिया (diphteria), धनुस्तंभ आदि के जीवाणु, अपने शरीर से जीवविष (exotoxin) निकालते हैं, जो शरीर पर दुष्प्रभाव उत्पन्न करते हैं। ऐसे रोगों में सुधारे हुए जीवविष (toxin) की, जिसे जीवविषाभ (toxoid) कहते हैं, सूई दी जाती है। इनका प्रभाव हानिकारक नहीं होता पर इनमें प्रतिरक्षी उत्पन्न करने की क्षमता होती है। ये जीवविष के प्रभाव का निराकरण कर देते हैं।\n\nसक्रिय प्रतिरक्षण का दोष यह है कि प्रतिरक्षा के प्रेरण में अधिक समय लगता है और कभी कभी एक एक महीने के अंतर पर कई बार सुई लगानी पड़ती है। परंतु इसमें लाभ यह है कि यह प्रतिरक्षा दीर्घकालिक होती है। चेचक, डिपथीरिया, धनुस्तंभ, कुक्कुरखाँसी (whooping cough) और पोलियो (Poliomyelitis) आदि से बचाने के लिए शिशुओं को इस विधि से प्रतिरक्षित किया जाता है। इसके अभाव में वे किसी न किसी संक्रमण के शिकार हो सकते हैं। इसी प्रकार सैनिकों को धनुस्तंभ और गैस गैंग्रीन (gas gangrene) से, जिनसे वे युद्धक्षेत्र में अरक्षित रहते हैं, प्रतिरक्षित किया जाता है। जब भी कभी हैजा, या प्लेग जैसी महामारी फैलती है, तब जनसाधारण को प्रतिरक्षित कर दिया जाता है।\n\nजब तात्कालिक प्रतिरक्षण अपेक्षित हो, जैसे रोग के प्रभाव में आ चुके व्यक्तियों के तंत्र में, तब बने बनाए प्रतिरक्षी प्रविष्ट कराए जाते हैं। ये विभिन्न स्रोतों से प्राप्त किए जाते हैं :\n\n(क) विशिष्ट चिकित्सीय सीरम (Specific Therapeutic Serum) - विशिष्ट रोग के प्रति सक्रिय रूप से प्रतिरक्षित घोड़े से यह सीरम प्राय: प्राप्त किया जाता है, यद्यपि अन्य पशुओं के सीरम भी काम में लाए जा सकते हैं। ऐसे सीरम से लाभ यह है कि उसमें प्रतिरक्षी अंश अधिक होता है। ऐसा सीरम किसी भी आवश्यक मात्रा में प्राप्त हो सकता है। इस सीरम के दोष यह है कि इसका प्रोटीन मानव शरीर के प्रोटीन से भिन्न होता है। अत: इन प्रोटीनों के प्रति ऐलर्जिक (allergic) मनुष्यों में सीरम प्रतिक्रियाएँ देता है। ऐसे सीरम के महत्वपूर्ण उदाहरण ऐंटीडिपथीरिया सीरम, ऐंटी टिटनस सीरम, ऐंटीगैसगैंग्रीन सीरम हैं।\n\n(ख) अति प्रतिरक्षित सीरम (Hyperimmune serum) - इसमें और उपर्युक्त चिकित्सीय सीरम में अंतर यह है कि इसे मनुष्यों से प्राप्त किया जाता है, न कि अन्य पशुओं से। यह ऐसे मनुष्यों के रुधिर से बनाया जाता है जिनमें बार बार उपयुक्त प्रतिजन की सुई लगाकर असाधारण प्रतिरोध उत्पन्न किया गया है।\n\n(ग) उपशमी सीरम (Convalescent serum) - यह मद्य: रोगयुक्त मनुष्य से प्राप्त किया जाता है। किसी विशिष्ट संक्रमण से मुक्त होने पर व्यक्ति में जो प्रतिरक्षी उत्पन्न होता है उसी के कारण उसमें प्रभावोत्पादक गुण होता है। पर्याप्त मात्रा में प्राप्त न होने के कारण इसकी उपयोगिता बहुत सीमित है।\n\n(घ) गामा ग्लोब्यूलिन (Gamma Gobulin) - मानवी सीरम में पाए जानेवाले अधिकतर प्रतिरक्षी गामा ग्लोब्यूलिन अंश में सीमित होते हैं। जिन बच्चों में मसूरिका (measles) के संक्रमण की आशंका होती है उन्हें गामा ग्लोब्यूलिन की सुई द्वारा, प्रतिरक्षण प्रदान किया जा सकता है। पोलियो महामारी में रोगनिरोधी उपाय के रूप में भी गामा ग्लोब्यूलिन का उत्साहवर्धक योग पाया गया है। ग्लोब्यूलिन का प्रधान स्रोत, रेडक्रॉस रक्तदान कार्यक्रम के अंतर्गत व्यक्तियों द्वारा प्रदत्त रुधिर है। व्यापार का ग्लोब्यूलिन प्लेसेंटा (placenta) से प्राप्त होता है।\n\nजब मनुष्य किसी संचारी रोग के क्षेत्र में कुछ समय रह चुका होता है, तब वह रोगनिरोधन के लिए कुछ प्रतिजैविकी (antibiotics) और रसायन चिकित्सीय ओषधियों का प्रयोग कभी कभी करता है। विशेष रूप से प्रतिजैविकी आमवातिक ज्वर (Rheumatic fever), मैनिंगोकोकल तानिकाशोथ (Meningococcal meningitis), मलेरिया और कुछ योनिरोगों, जैसे सुजाक (Gonorrhoea) तथा सिफ़लिस (Syphilis) में लाभप्रद होता है।\n\nइन सबके बावजूद समुचित व्यक्तिगत और पर्यावरण की स्वच्छता के साथ पृथक्करण और संगरोधन (quarantine) ही सर्वोत्तम रोगनिरोधक उपाय हैं और ये किसी भी जनस्वास्थ्य कार्यक्रम के अनिवार्य तत्व हैं।\n\n", "id": "219791", "title": "रोगनिरोधन"}
