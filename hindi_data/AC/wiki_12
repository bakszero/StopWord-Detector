{"url": "https://hi.wikipedia.org/wiki?curid=27427", "text": "विंडोज़ लाइव मैसेंजर\n\nएमएसएन (MSN) या विंडोज़ लाइव मेसेंजर (Windows Live Messenger) - माइक्रोसॉफ्ट का एक तत्क्षण-संदेश-प्रोग्राम है, जिस के द्वारा इन्टरनेट का प्रयोग करने वाले आपस में संदेश भेज सकते हैं।\nअंतरजाल-पन्ना: get.live.com/messenger/overview\n", "id": "27427", "title": "विंडोज़ लाइव मैसेंजर"}
{"url": "https://hi.wikipedia.org/wiki?curid=27428", "text": "मोंक धारावाहिक के प्रसंगों की सूची\n\nThis is an episode list for the dramedy television series Monk. The series premiered on USA Network on 12 जुलाई, 2002 in the United States. \n\nIt has been the tradition of each episode to begin with \"Mr. Monk\".\n\n", "id": "27428", "title": "मोंक धारावाहिक के प्रसंगों की सूची"}
{"url": "https://hi.wikipedia.org/wiki?curid=27430", "text": "सेमनान प्रांत\n\nसेमनान एक प्रांत हैं ईरान का उत्तर मैं।\n", "id": "27430", "title": "सेमनान प्रांत"}
{"url": "https://hi.wikipedia.org/wiki?curid=27431", "text": "कुर्दिस्तान प्रांत (ईरान)\n\nकूर्दिस्तान (फ़ारसी: استان کردستان, \"Ostâne Kordestân\"; कुर्द: پارێزگه ی کوردستان, \"Parêzgeha Kurdistanê\") एक प्रांत हैं ईरान का पूर्व मैं। यह इराक़ से सटा है तथा यहाँ कुर्द आबादी रहती है।\n", "id": "27431", "title": "कुर्दिस्तान प्रांत (ईरान)"}
{"url": "https://hi.wikipedia.org/wiki?curid=27432", "text": "सिस्तान और बलूचिस्तान\n\nसिस्तान और बलूचिस्तान ईरान का सबसे बड़ा प्रांत है जो देश के दक्षिण-पूर्वी छोर पर स्थित है। पाकिस्तान और अफ़ग़ानिस्तान की सीमा से लगे इस प्रांत के दो भाग हैं - उत्तरी सिस्तान जहाँ शिया आबादी बसती है और दक्षिणी बलूचिस्तान जहाँ बलोच लोग रहते हैं। इसकी राजधानी ज़ाहेदान है। यह ईरान के सबस विपन्न प्रांत है।\n\nइस प्रांत के उत्तरी भाग को सकिस्तान (शकों की भूमि) कहते थे औक दक्षिणी बलूचिस्तान पाकिस्तानी बलूचिस्तान का विस्तार है। हख़ामनी शासकों के बिसितून शिलालेख में बलूचिस्तान का ज़िक्र एक पूर्वी प्रांत के रूप में आता है।\n", "id": "27432", "title": "सिस्तान और बलूचिस्तान"}
{"url": "https://hi.wikipedia.org/wiki?curid=27433", "text": "ईलम प्रांत\n\nईलाम प्रांत (,) ईरान का एक प्रांत है। 2014 में इसको ईरान के क्षेर्तों में शामिल किया गया।\n", "id": "27433", "title": "ईलम प्रांत"}
{"url": "https://hi.wikipedia.org/wiki?curid=27435", "text": "होर्मोज़्गान प्रांत\n\nहोर्मोज़्गान एक प्रांत हैं ईरान म |\n", "id": "27435", "title": "होर्मोज़्गान प्रांत"}
{"url": "https://hi.wikipedia.org/wiki?curid=27436", "text": "करमानशाह प्रांत\n\nकरमानशाह () ईरान का एक प्रान्त है। १९६९ से १९८६ तक इसे 'करमानशाहान' और १९८६ से १९९५ तक इसे 'बख़्तारान' के नाम से जाना जाता था।\n\nकरमानशाह प्रान्त में १४ शहरिस्तान (ज़िले) हैं। इसकी राजधानी ८.२ लाख की आबादी वाला करमानशाह शहर है जो सफ़ीद कूह पहाड़ की ढलानों पर बसा हुआ है। यहाँ एक विशेष प्रकार का ईरानी क़ालीन बनता है जिसका नाम ही करमानशाह क़ालीन है। इस इलाक़े की चावल से बनी 'नान बिरेन्जी' मिठाई प्रसिद्ध है और यहाँ से 'रोग़न करमानशाही' नाम का मिलने वाला तेल ईरान-भर में मशहूर है। इधर एक 'गिवे' नाम की ख़ास जूती भी बनती है।\n\nइस प्रान्त में बहुत से प्राचीन खँडहर मिलते हैं जो हख़ामनी साम्राज्य और सासानी साम्राज्य के ज़माने में निर्मित हुए थे। इनमें बीस्तून शिलालेख प्रसिद्ध है जो दारयूश महान ने बनवाया था और जिसमें तीन भाषाओँ (पुरानी फ़ारसी, एलामी भाषा और अक्कादी भाषा) में लिखा है। इसी शिलालेख के ज़रिये पुरानी फ़ारसी में प्रयोग होने वाली अंकन लिपि (क्यूनीफ़ॉर्म) समझी जा पाई है।\n", "id": "27436", "title": "करमानशाह प्रांत"}
{"url": "https://hi.wikipedia.org/wiki?curid=27437", "text": "तेहरान प्रांत\n\nओस्तान-ए-तेहरान (persian: استان تهران) एक प्रांत हैं ईरान म | तेहरान इस प्रांत का और ईरान का राजधनी हैं। \n", "id": "27437", "title": "तेहरान प्रांत"}
{"url": "https://hi.wikipedia.org/wiki?curid=27438", "text": "मर्कज़ी प्रांत\n\nमर्कज़ी (استان مرکزی in Persian) ईरान का एक प्रांत हैं। \"मर्कज़\" का (फ़ारसी और उर्दू में) मतलब होता है \"केन्द्र\", यानि इस का मतलब हुआ केंन्द्रीय या \"मध्यप्रांत\"।\n", "id": "27438", "title": "मर्कज़ी प्रांत"}
{"url": "https://hi.wikipedia.org/wiki?curid=27439", "text": "रज़ावी ख़ोरासान\n\nरज़ावी खोरसान एक प्रांत हैं ईरान म |\n", "id": "27439", "title": "रज़ावी ख़ोरासान"}
{"url": "https://hi.wikipedia.org/wiki?curid=27442", "text": "प्राकृतिक चिकित्सा\n\nप्राकृतिक चिकित्सा (नेचुरोपैथी / naturopathy) एक चिकित्सा-दर्शन है। इसके अन्तर्गत रोगों का उपचार व स्वास्थ्य-लाभ का आधार है - 'रोगाणुओं से लड़ने की शरीर की स्वाभाविक शक्ति'। प्राकृतिक चिकित्सा के अन्तर्गत अनेक पद्धतियां हैं जैसे - जल चिकित्सा, होमियोपैथी, सूर्य चिकित्सा, एक्यूपंक्चर, एक्यूप्रेशर, मृदा चिकित्सा आदि। प्राकृतिक चिकित्सा के प्रचलन में विश्व की कई चिकित्सा पद्धतियों का योगदान है; जैसे भारत का आयुर्वेद तथा यूरोप का 'नेचर क्योर'।\n\nप्राकृतिक चिकित्सा प्रणाली चिकित्सा की एक रचनात्मक विधि है, जिसका लक्ष्य प्रकृति में प्रचुर मात्रा में उपलब्ध तत्त्वों के उचित इस्तेमाल द्वारा रोग का मूल कारण समाप्त करना है। यह न केवल एक चिकित्सा पद्धति है बल्कि मानव शरीर में उपस्थित आंतरिक महत्त्वपूर्ण शक्तियों या प्राकृतिक तत्त्वों के अनुरूप एक जीवन-शैली है। यह जीवन कला तथा विज्ञान में एक संपूर्ण क्रांति है।\n\nइस प्राकृतिक चिकित्सा पद्धति में प्राकृतिक भोजन, विशेषकर ताजे फल तथा कच्ची व हलकी पकी सब्जियाँ विभिन्न बीमारियों के इलाज में निर्णायक भूमिका निभाती हैं। \n\nप्राकृतिक चिकित्सा निर्धन व्यक्तियों एवं गरीब देशों के लिये विशेष रूप से वरदान है।\n\nप्राकृतिक चिकित्सक निम्नलिखित छः मूलभूत सिद्धान्तों का अनुसरण करते हैं-\n\nप्राकृतिक चिकित्सा न केवल उपचार की पद्धति है, अपितु यह एक जीवन पद्धति है। इसे बहुधा 'औषधिविहीन उपचार पद्धति' कहा जाता है। यह मुख्य रूप से प्रकृति के सामान्य नियमों के पालन पर आधारित है। जहाँ तक मौलिक सिद्धांतो का प्रश्‍न है, इस पद्धति का आयुर्वेद से निकटतम सम्बन्ध है।\n\nप्राकृतिक चिकित्सा के समर्थक खान-पान एवं रहन-सहन की आदतों, शुद्धि कर्म, जल चिकित्सा, ठण्डी पट्टी, मिटटी की पट्टी, विविध प्रकार के स्नान, मालिश्‍ा तथा अनेक नई प्रकार की चिकित्सा विधाओं पर विश्‍ोष बल देते है। प्राकृतिक चिकित्सक पोषण चिकित्सा, भौतिक चिकित्सा, वानस्पतिक चिकित्सा, आयुर्वेद आदि पौर्वात्य चिकित्सा, होमियोपैथी, छोटी-मोटी शल्यक्रिया, मनोचिकित्सा आदि को प्राथमिकता देते हैं।\n\nप्राकृतिक चिकित्सा के व्यवहार में आने वाले कुछ कर्म नीचे वर्णित हैं-\n\nमिट्टी जिसमें पृथ्वी तत्व की प्रधानता है जो कि शरीर के विकारों विजातीय पदार्थो को निकाल बाहर करती है। यह कीटाणु नाश्‍ाक है जिसे हम एक महानतम औषधि कह सकते है।\n\nउदर विकार, विबंध, मधुमेह, सिर दर्द, उच्च रक्त चाप ज्वर, चर्मविकार आदि रोगों में किया जाता है। पीड़ित अंगों के अनुसार अलग अलग मिट्टी की पट्टी बनायी जाती है।\nउपचार के पूर्व इसका प्रयोग किया जाता जिससे कोष्ट शुद्धि हो। रोगानुसार शुद्ध जल नीबू जल, तक्त, निम्ब क्वाथ का प्रयोग किया जाता है।\nवस्ति (enima) वह क्रिया है, जिसमें गुदामार्ग, मूत्रमार्ग, अपत्यमार्ग, व्रण मुख आदि से औषधि युक्त विभिन्न द्रव पदार्थों को शरीर में प्रवेश कराया जाता है।\n\nइसके अन्तर्गत उष्ण टावल से स्वेदन, कटि स्नान, टब स्नान, फुट बाथ, परिषेक, वाष्प स्नान, कुन्जल, नेति आदि का प्रयोग वात जन्य रोग पक्षाद्घात राधृसी, शोध, उदर रोग, प्रतिश्‍याय, अम्लपित आदि रोगो में किया जाता है।\n\nसूर्य के प्रकाश के सात रंगो के द्वारा चिकित्सा की जाती है। यह चिकित्‍सा शरीर मे उष्‍णता बढ़ाता है। स्‍नायुओं को उत्‍तेजित करना वात रोग, कफ, ज्‍वर, श्‍वास, कास, आमवात पक्षाघात, ह्रदयरोग, उदरमूल, मेढोरोग, वात जन्‍यरोग, शोध चर्मविकार, पित्‍तजन्‍य रोगों में प्रभावी हैं।\n\nसभी पेट के रोग, श्वास, आमवात, सन्धिवात, त्वक विकार, मेदो वृद्धि आदि में विश्‍ोष उपयोग होता है।\n\n\n", "id": "27442", "title": "प्राकृतिक चिकित्सा"}
{"url": "https://hi.wikipedia.org/wiki?curid=27443", "text": "महात्मा गान्धी अन्तर्राष्ट्रीय हिन्दी विश्वविद्यालय\n\nमहात्मा गान्धी अन्तर्राष्ट्रीय हिन्दी विश्वविद्यालय भारत का एक केन्द्रीय विश्वविद्यालय है। विश्वविद्यालय की स्थापना भारत सरकार ने सन् १९९६ में संसद द्वारा पारित एक अधिनियम द्वारा की थी। इस अधिनियम को भारत के राजपत्र में ८ जनवरी सन् १९९७ को प्रकाशित किया गया। यह विश्वविद्यालय महाराष्ट्र के वर्धा में स्थित है। \n\nगान्धी जी, हिन्दी तथा भारतीय भाषाओं के प्रबल पक्षधर थे। इसलिये इस विश्वविद्यालय का नाम उनके नाम पर रखना सर्वथा सार्थक है। वर्धा भारत के केन्द्र में स्थित होने के कारण इस विश्वविद्यालय के लिये यह स्थान भी सर्वथा उपयुक्त है।\n\nप्रारम्भ में इसके 8 विद्यापीठ अधिकल्पित किये गये जिनके नाम इस प्रकार हैं: \n\nशान्ति, अहिंसा, सत्याग्रह, खादी, चरखा, स्वराज और जनता के हित के लिये आत्मबल का सन्देश देने वाले महात्मा गान्धी हिन्दी के भी उतने ही बड़े हिमायती थे। वे मानते थे कि आजादी की लड़ाई में हिन्दी का उपयोग एक निर्णायक हथियार के रूप में किया जा सकता है। उन्होंने दक्षिण भारत हिन्दी प्रचार सभा और राष्ट्रभाषा प्रचार समिति, वर्धा की स्थापना की थी। इन दोनों संस्थाओं ने अहिन्दी भाषी क्षेत्रों में हिन्दी के प्रचार-प्रसार में महत्वपूर्ण भूमिका निभायी। इन्हीं में से एक राष्ट्रभाषा प्रचार समिति, वर्धा के प्रयासों से 1975 में नागपुर में हुए पहले विश्व हिन्दी सम्मेलन में स्वीकृत एक महत्वपूर्ण प्रस्ताव के अनुरूप 1997 में भारत की संसद में पारित एक विशेष अधिनियम के तहत वर्धा में अन्तर्राष्ट्रीय विश्वविद्यालय की स्थापना के साथ ही भारतेन्दु की एक अधूरी आकांक्षा भी पूरी हुई। भारतेन्दु की संचित अभिलाषा थी - 'अपने उद्योग से मैं एक शुद्ध हिन्दी यूनिवर्सिटी स्थापित करना।' गान्धी जी द्वारा हिन्दी के संवर्धन के लिये किये गये कार्यों को देखते हुए उन्हीं के नाम पर भारत के बीचों-बीच स्थित वर्धा में पाँच टीलों पर यह अन्तर्राष्ट्रीय विश्वविद्यालय बना।\n\n\nविश्वविद्यालय की परिकल्पना शिक्षा की एक वैकल्पिक संस्था के रूप में की गयी। यह सतत विचार प्रक्रिया का परिणाम है जिसमें अपने उद्देश्यों को पाने के लिय् शैक्षणिक तकनीकों में निरन्तर नवीनीकरण एवं मूल्यानुरूप नीतियों के लिये अनवरत प्रयास करना शामिल है। यह विश्वविद्यालय अपने ज्ञानात्मक आधारों में वैश्विक एवं अपनी संरचना में अन्तरराष्ट्रीय है। विश्वविद्यालय का यह प्रयास होगा कि -\n\nराष्ट्रीय नेताओं एवं हिन्दी प्रेमियों की यह एक उत्कट आकांक्षा रही है कि हिन्दी भारतीयों की भावनाओं एवं विचारों की अभिव्यक्ति के माध्यम के रूप में संयुक्त राष्ट्र संघ के अन्तर्राष्ट्रीय मंच पर अपना समुचित स्थान ग्रहण करे। दूसरी ओर उनकी यह सोच भी थी कि न केवल विदेशों में अपितु समूचे विश्व में फैले हुए भारतीय मूल के व्यक्तियों के बीच भाषायी आदान-प्रदान के समन्वय हेतु हिन्दी का एक अन्तर्राष्ट्रीय सचिवालय स्थापित किया जाए। इसके अतिरिक्त उनकी यह भी परिकल्पना थी कि अन्तर्राष्ट्रीय भाषा के रूप में हिन्दी की सम्पूर्ण सम्भावनाओं के विकास और संवर्धन के लिये एक केन्द्रीय हिन्दी विश्वविद्यालय की स्थापना की जाये।\n\nक्षेत्रीय भाषा, राष्ट्रभाषा और अन्तर्राष्ट्रीय भाषा के रूप में हिन्दी का संवर्धन और विकास\n\n\n\n", "id": "27443", "title": "महात्मा गान्धी अन्तर्राष्ट्रीय हिन्दी विश्वविद्यालय"}
{"url": "https://hi.wikipedia.org/wiki?curid=27502", "text": "द्रव्यमान\n\nद्रव्यमान किसी पदार्थ का वह मूल गुण है, जो उस पदार्थ के त्वरण का विरोध करता है।\n\nसरल भाषा में द्रव्यमान से हमें किसी वस्तु का वज़न और गुरुत्वाकर्षण के प्रति उसके आकर्षण या शक्ति का पता चलता है।\n", "id": "27502", "title": "द्रव्यमान"}
{"url": "https://hi.wikipedia.org/wiki?curid=27504", "text": "आविष्कार और आविष्कारक\n\nआविष्कार और आविष्कारक नामक इस सूची में आविष्कार, आविष्कारक, वर्ष और देश का नाम दिए गए हैं।\n\n", "id": "27504", "title": "आविष्कार और आविष्कारक"}
{"url": "https://hi.wikipedia.org/wiki?curid=27505", "text": "गमभन\n\nगमभन (Gamabhana) श्री ओंकार जोशी कृत ध्वन्यात्मक लिप्यंतरण (Phonetic transliteration) पर आधारित संपादित्र है जो अनेक भारतीय भाषाओं ले लिये उपयोगी है।\n\n\n\n\n\n\n\n\n\n\n\n\nगमभन का जालपृष्ठ\n", "id": "27505", "title": "गमभन"}
{"url": "https://hi.wikipedia.org/wiki?curid=27526", "text": "प्रशान्त तामांग\n\nप्रशान्त तामांग (नेपाली:प्रशान्त तामाङ) एक गायक और इन्डियन आइडल-3 प्रतियोगिता कै विजयी है। इन्डियन आइडल के अन्तिम चरण तक पहुंचने वाले वे प्रथम भारतीय नेपाली है। वे इस प्रतियोगिता को जितने वाले प्रथम भारतीय प्रहरी जवान भी है। इनके पिता का देहान्त भारतीय प्रहरी के सेवा में कार्यरत अवस्था मै प्रहरी से सम्बन्धित दुर्घटना मै हुवा था। उनके पिता का इस प्रकार का वीर परन्तु दुःखद निधन कै बाद वेह अपने परिवार को सम्हाल्ने के लिए विद्यालय छोडकर भारतीय प्रहरी बल मै नौकरी करने लगे। इस लिए वेह औपचारिक संगीत सिकने से बंचित हो गए। उन्हौंने कोलकाता मै प्रहरी अर्केस्ट्रा मै ही अपना प्रतिभा कायम किया। \n\nप्रशान्त तामांग का जन्म हावड़ा, कोलकाता में रुपा तामांग और स्वर्गीय मदन तामांग के पुत्र के रूप में हुआ था। उन्होंने अपने बाल्यकाल वहीं पर बिताया और वहीं के साउथ प्वाइंट विद्यालय में अध्ययन किया। कोलकाता प्रहरी के एक दुर्घटना में उनके पिता की वीरगति के बाद उन्होंने कोलकाता प्रहरी बल में नोकरी की। कोलकाता प्रहरी में वह प्रहरी आर्केस्ट्रा में गाते थे। उनके परिवार में उनकी दादी, माता और बहन हैं।\n", "id": "27526", "title": "प्रशान्त तामांग"}
{"url": "https://hi.wikipedia.org/wiki?curid=27527", "text": "ट्रांसकाकेशिया क्षेत्र\n\nट्रांसकाकेशिया क्षेत्र - काकेशिया का एक अंश है, जो बड़ी काकेशिया की मुख्य पर्वतमाला के दक्षिण में स्थित है। \nट्रांसकाकेशिया क्षेत्र में बड़ी काकेशिया की दक्षिणी ढाल का बडा हिस्सा, कोलख़ीदा का निम्न मैदान, छोटी कोकेशिया, जवख़ेथी-आर्मीनी पठार तथा तलीश पहाड सम्मिलित हैं।\nट्रांसकाकेशिया क्षेत्र की सीमा के भीतर जोर्जिया, अज़रबैजान और आर्मीनिया के मुख्य हिस्से स्थित हैं।\n\nआख़िरी वर्षों में अंतर्राष्ट्रीय दस्तावेज़ों में ट्रांसकाकेशिया क्षेत्र का नया नाम प्रसारित हो गया: दक्षिणी कोकेशिया।\n", "id": "27527", "title": "ट्रांसकाकेशिया क्षेत्र"}
{"url": "https://hi.wikipedia.org/wiki?curid=27528", "text": "छ्न्द\n\nवर्णों की संख्या, क्रम, मात्रा और गति-यति के नियमों से नियोजित पद्य रचना छन्द कहलाती है। छंद का सबसे पहले उल्लेख ऋग्वेद में हुआ है। छंद को पद्य रचना का मापदंड कहा जा सकता है। बिना कठिन साधना के कविता में छंद योजना को साकार नहीं किया जा सकता।\n\nअलंकार\n\nरस\n\n", "id": "27528", "title": "छ्न्द"}
{"url": "https://hi.wikipedia.org/wiki?curid=27531", "text": "औग्स्बुर्ग\n\nऔग्स्बुर्ग (जर्मन: Augsburg) — विश्वविद्यालयी एक नगर बवरिया में, त्रीर के बाद जर्मनी का सब से पुराना नगर समझा जाता है। वर्त्तमान काल में औग्स्बुर्ग में 270 हज़ार लोग रहते हैं और वह बवरिया के 3 सब से बडे नगरों में से एक है म्यूनिक और न्यूर्ण्बेर्ग के बाद। \nनगर का नाम प्राचीन रोमन बस्ती से उत्पन्न हुआ है, जिस की स्थापना ईसवी पूर्व 15 वर्ष में सैनिक शिविर के रूप में हुई थी। \n", "id": "27531", "title": "औग्स्बुर्ग"}
{"url": "https://hi.wikipedia.org/wiki?curid=27535", "text": "गिद्दा\n\nगिद्दा(पंजाबी-ਗਿੱਧਾ) पंजाब की नृत्य शैली है। यह महिला प्रधान नृत्य (गायन सहित) है।\n", "id": "27535", "title": "गिद्दा"}
{"url": "https://hi.wikipedia.org/wiki?curid=27550", "text": "क़ोम शहरेस्तन\n\nक़ोम शहरेस्तन (Persian: قم) एक शहरेस्तान हैं क़ोम प्रांत, ईरान मैं। \n\n", "id": "27550", "title": "क़ोम शहरेस्तन"}
{"url": "https://hi.wikipedia.org/wiki?curid=27559", "text": "विलियम शेक्सपीयर\n\nविलियम शेक्सपीयर (William Shakespeare ; 26 अप्रैल 1564 (बतिस्मा हुआ) – 23 अप्रैल 1616) अंग्रेजी के कवि, काव्यात्मकता के विद्वान नाटककार तथा अभिनेता थे। उनके नाटकों का लगभग सभी प्रमुख भाषाओं में अनुवाद हुआ है।\n\nशेक्सपियर में अत्यंत उच्च कोटि की सर्जनात्मक प्रतिभा थी और साथ ही उन्हें कला के नियमों का सहज ज्ञान भी था। प्रकृति से उन्हे मनो वरदान मिला था अत: उन्होंने जो कुछ छू दिया वह सोना हो गया। उनकी रचनाएँ न केवल अंग्रेज जाति के लिए गौरव की वस्तु हैं वरन् विश्ववाङ्मय की भी अमर विभूति हैं। शेक्सपियर की कल्पना जितनी प्रखर थी उतना ही गंभीर उनके जीवन का अनुभव भी था। अत: जहाँ एक ओर उनके नाटकों तथा उनकी कविताओं से आनंद की उपलब्धि होती है वहीं दूसरी ओर उनकी रचनाओं से हमको गंभीर जीवनदर्शन भी प्राप्त होता है। विश्वसाहित्य के इतिहास में शेक्सपियर के समकक्ष रखे जानेवाले विरले ही कवि मिलते हैं।\n\nविलियम शेक्सपियर, जॉन शेक्सपियर तथा मेरी आर्डेन के ज्येष्ठ पुत्र एवं तीसरी संतान थे। इनका जन्म स्ट्रैटफोर्ड आन एवन में हुआ। बाल्यकाल में उनकी शिक्षा स्थानीय फ्री ग्रामर स्कूल में हुई। पिता की बढ़ती हुई आर्थिक कठिनाइयों के कारण उन्हें पाठशाला छोड़कर छोटे मोटे धंधों में लग जाना पड़ा। जीविका के लिए उन्होंने लंदन जाने का निश्चय किया। इस निश्चय का एक दूसरा कारण भी था। कदाचित् चार्ल कोट के जमींदार सर टामस लूसी के उद्यान से हिरण की चोरी की ओर कानूनी कार्यवाही के भय से उन्हें अपना जन्मस्थान छोड़ना पड़ा। उनका विवाह सन् १५८२ में एन हैथावे से हो चुका था। सन् १५८५ के लगभग शेक्सपियर लंदन आए। शुरू में उन्होंने एक रंगशाला में किसी छोटी नौकरी पर काम किया, किंतु कुछ दिनों के बाद वे लार्ड चेंबरलेन की कंपनी के सदस्य बन गए और लंदन की प्रमुख रंगशालाओं में समय समय पर अभिनय में भाग लेने लगे। ग्यारह वर्ष के उपरांत सन् १५९६ में ये स्ट्रैटफोर्ड आन एवन लौटे और अब इन्होंने अपने परिवार की आर्थिक व्यवस्था सुदृढ़ बना दी। सन् १५९७ में इन्होंने धीरे धीरे नवनिर्माण एवं विस्तार किया। इसी भवन में सन् १६१० के बाद वे अपना अधिकाधिक समय व्यतीत करने लगे और वहीं सन् १६१६ में उनका देहांत हुआ।\n\nशेक्सपियर की रचनाओं के तिथिक्रम के संबंध में काफी मतभेद है। सन् १९३० में प्रसिद्ध विद्वान् सर ई.के. चैंबर्स ने तिथिक्रम की जो तालिका प्रस्तुत की वह आज प्राय: सर्वमान्य है। तब भी इधर पिछले वर्षों की खोज से तिथियों के संबंध में कुछ नवीन धारणाएँ बनी हैं। इन नई खोजों के आधार पर मैक मैनवे महोदय ने एक नवीन तालिका तैयार की है जो सर ई.के. चैंबर्स की सूची से कुछ भिन्न है।\n\nलगभग २० वर्षों के साहित्यिक जीवन में शेक्सपियर की सर्जनात्मक प्रतिभा निरंतर विकसित होती गई। सामान्य रूप से इस विकासक्रम में चार विभिन्न अवस्थाएँ दिखाई देती है। प्रारंभिक अवस्था १५९५ में समाप्त हुई। इस काल की प्राय: सभी रचनाएँ प्रयोगात्मक है। शेक्सपियर अभी तक अपना मार्ग निश्चित नहीं कर पाए थे, अतएव विभिन्न प्रचलित रचनाप्रणालियों को क्रम से कार्यान्वित करके अपना रचनाविधान सुस्थिर कर रहे थे, प्राचीन सुखांत नाटकों की प्रहसनात्मक शैली में उन्होंने 'दी कामेडी ऑव एरर्स' और 'दी टेमिंग ऑफ दी सू' की रचना की। तदुपरांत 'लव्स लेबर्स लॉस्ट' में इन्होंने लिली के दरबारी सुखांत नाटकों की परिपाटी अपनाई। इसमें राजदरबार का वातावरण उपस्थित किया गया है जो चतुर पात्रों के रोचक वार्तालाप से परिपूर्ण है। 'दी टू जेंटिलमेन ऑव वेरोना' में ग्रीन के स्वच्छंदतावादी सुखांत नाटकों का अनुकरण किया गया है। दु:खांत नाटक भी अनुकरणात्मक हैं। 'रिचर्ड तृतीय' में मालों का तथा 'टाइटस एंड्रानिकस' में किड का अनुकरण किया गया है किंतु 'रोमियो ऐंड जुलिएट' में मौलिकता का अंश अपेक्षाकृत अधिक है। इसी काल में लिखी हुई दोनों प्रसिद्ध कविताएँ 'दी रेप आव् लुक्रीस' और 'वीनस ऐंड एडोनिस' पर तत्कालीन इटालियन प्रेमकाव्य की छाप है।\n\nविकासक्रम की दूसरी अवस्था सन् १६०० में समाप्त हुई। इसमें शेक्सपियर ने अनेक प्रौढ़ रचनाएँ संसार को भेंट कीं। अब उन्होंने अपना मार्ग निर्धारित तथा आत्मविश्वास अर्जित कर लिया था। 'ए मिड समर नाइट्स ड्रीम' तथा 'दी मर्चेंट आव वेनिस' रोचक एवं लोकप्रिय सुखांत नाटक हैं किंतु इनसे भी अधिक महत्व रखनेवाले शेक्यपियर के सर्वोत्कृष्ट सुखांत नाटक 'मच एडो एबाउट नथिंग', 'ऐज यू लाइक इट' तथा 'ट्वेल्वथ नाइट' इसी काल में लिखे गए। इन नाटकों में कवि की कल्पना तथा उसके मन के आह्लाद का उत्तम प्रकाशन हुआ है। सर्वोत्तम ऐतिहासिक नाटक भी इसी समय लिखे गए। मार्लो से प्रभावित 'रिचर्ड द्वितीय' उसी श्रेणी की पूर्ववर्ती कृति 'रिचर्ड तृतीय' से रचनाविन्यास में कहीं अधिक सफल है। 'हेनरी चतुर्थ' के दोनों भाग और 'हेनरी पंचम' जो सुविख्यात ऐतिहासिक नाटक हैं, इसी काल की रचनाएँ हैं। शेक्सपियर के प्राय: सभी सानेट, जो अपनी उत्कृष्ट अभिव्यक्ति के लिए अनुपम हैं, सन् १५९५ ओर १६०७ के बीच लिखे गए।\n\nतीसरी अवस्था, जिसका अंत लगभग १६०७ में हुआ, शेक्सपियर के जीवन में विशेष महत्व रखती है। इन वर्षों में पारिवारिक विपत्ति एवं स्वास्थ्य की खराबी के कारण कवि का मन अवसन्न था। अत: इन दिनों की अधिकांश रचनाएँ दु:खांत हैं। विश्वप्रसिद्ध दु:खांत नाटक हैमलेट, आथेलो, किंग लियर और मेकबैथ एवं रोमन दु:खांत नाटक जूलियस सीजर, एंटोनी ऐंड क्लिओपाट्रा एवं कोरिओलेनस इसी कालावधि में लिखे गए और अभिनीत हुए। 'ट्रवायलस ऐंड क्रेसिडा', 'आल्स वेल दैट एंड्स वेल' और 'मेजर फार मेजर' में सुख और दु:ख की संश्लिष्ट अभिव्यक्ति हुई है, तब भी दु:खद अंश का ही प्राधान्य है।\n\nविकास की अंतिम अवस्था में शेक्सपियर ने पेरिकिल्स, सिंवेलिन, 'दी विंटर्स टेल', 'दी टेंपेस्ट' प्रभृति नाटकों का सर्जन किया, जो सुखांत होने पर भी दु:खद संभावनाओं से भरे हैं एवं एक सांध्य वातावरण की सृष्टि करते हैं। इन सुखांत दु:खांत नाटकों को रोमांस अथवा शेक्सपियर के अंतिम नाटकों की संज्ञा दी जाती है।\n\nशेक्सपियर के सुखांत नाटकों की अपनी निजी विशेषताएँ हैं। यद्यपि 'दी कामेडी आव एरर्स' में प्लाटस का अनुसरण किया गया है तथापि अन्य सुखांत नाटक प्राचीन क्लासिकी नाटकों से सर्वथा भिन्न हैं। इनका उद्देश्य प्रहसन द्वारा कुरूपताओं का मिटाना तथा त्रुटियों का सुधार करना नहीं वरन् रोचक कथा और चरित्रचित्रण द्वारा लोगों का मनोरंजन करना है। इस प्रकार के प्राय: सभी नाटकों का विषय प्रेम की ऐसी तीव्र अनुभूति है जो युवकों और युवतियों के मन में सहज आकर्षण के रूप में स्वत: उत्पन्न होती है। प्रेमी जनों के मार्ग में पहले तो बाधाएँ उत्पन्न होती हैं किंतु नाटक के अंत तक कठिनाइयाँ विनष्ट हो जाती हैं और उनका परिणाम संपन्न होता है। इन रचनाओं में जीवन की कवित्वपूर्ण एवं कल्पनाप्रवण अभिव्यक्ति हुई है और समस्त वातावरण आह्लाद से ओत-प्रोत है। शेक्सपियर का परिचय कतिपय उच्चवर्गीय परिवारों से हो गया था और उनमें जिस प्रकार का जीवन उन्होंने देखा उसी का प्रकाशन इन नाटकों में किया है।\n\nदु:खांत नाटकों में मानव जीवन की गंभीर समस्याओं पर प्रकाश डाला गया है। इन नाटकों के अभिजात कुलोत्पन्न नायक कुछ समय तक सफलता और उन्नति के मार्ग पर अग्रसर होने के उपरांत यातना और विनाश के शिकार बनते हैं। उनके दु:ख और मृत्यु के क्या कारण हैं, इस विषय पर शेक्सपियर का मत स्पष्ट रूप से अभिव्यक्त हुआ है। नायक का दुर्भाग्य अंशत: प्रतिकूल नियति एवं परिस्थितियों से उद्भूत है, किंतु इससे कहीं बड़ा कारण उसकी चारित्रिक दुर्बलता में मिलता है। प्राचीन यूनानी दुखांत नाटकों में नायक केवल त्रुटिपूर्ण निर्णय अथवा त्रुटिपूर्ण दृष्टिकोण के कारण विनष्ट होता था परंतु, कदाचित् ईसाई धर्म और नैतिकवाद से प्रभावित होकर, शेक्सपियर ने अपने नाटकों में नायक के पतन की प्रधान जिम्मेदारी उसकी चारित्रिक दुर्बलता पर ही रखी है। हैमलेट, आथेलो, लियर और मैकबेथ - इन सभी के स्वभाव अथवा चरित्र में ऐसी कमी मिलती है जो उनके कष्ट एवं मृत्यु का कारण बनती है। इन दु:खांत नाटकों में दुहरा द्वंद्व परिलक्षित हुआ है, आंतरिक द्वंद्व एव बह्य द्वंद्व। आंतरिक द्वंद्व नायक के मन में, उसके विचारों और भावनाओं में उत्पन्न होता है और अपनी तीव्रता के कारण न केवल निर्णय कठिन बना देता है अपितु कुछ समय के लिए नायक का आसूल विचलित भी कर देता है। इस प्रकार के आंतरिक द्वंद्व के कारण नाटकों में मनोवैज्ञानिक सूक्ष्मता और रोचकता का आविर्भाव हुआ है। बाह्य द्वंद्व बाहरी शक्तियों की स्पर्धा और उनके संघर्ष से उत्पन्न होता है, जैसे दो विरोधी राजनीतिक दलों अथवा सेनाओं का पारस्परिक विरोध। शेक्सपियर के प्रमुख दु:खांत नाटकों में रक्तगत एवं भयावह दृश्यों की अवतारणा के कारण अत्यंत आतंकपूर्ण वातावरण निर्मित हुआ है। इसी भाँति हत्या और प्रतिशोध संबंधी दृश्यों के समावेश से भी अवसाद का पुट गहरा हो गया है। इन सभी विशेषताओं और उपकरणों को शेक्सपियर ने कतिपय पुराने नाटकों तथा सेनेका, किड्, मार्लो आदि नाटककारों से ग्रहण किया था और सामयिक लोकरुचि को ध्यान में रखकर ही उनका उपयोग अपने नाटकों में किया था। दु:खांत नाटकों की जिन विशेषताओं का उल्लेख हमने यहाँ किया है वे न केवल हैमलेट, आथेलो, किंग लियर, और मैकबेथ में मिलती हैं वरन् रोमियो ऐंड जुलिएट तथा इंग्लैंड और रोम के इतिहास पर आधृत दु:खांत नाटकों में भी आंशिक रूप में विद्यमान हैं।\n\nशेक्सपियर ने जिन ऐतिहासिक नाटकों की रचना की उनमें कई रोमन इतिहास विषयक हैं। इन रोमन नाटकों के लेखन में शेक्सपियर ने इतिहास के तथ्यों को थोड़ा बहुत बदल दिया है और कतिपय स्थलों पर ऐसा प्रतीत होने लगता है कि जीवन का जो चित्र उपस्थित किया गया है वह प्राचीन रोम का नहीं अपितु ऐलिज़वेथ कालीन इंग्लैंड का है। इतना होने पर भी ये नाटक सदैव लोकप्रिय रहे हैं, विशेषकर जुलियस सीजर तथा एंटोनी ऐंड क्लिओपाट्रा। ऐंटोनी ऐड क्लिओपाट्रा कवित्वपूर्ण अंशों स भरा पड़ा है तथा क्लिओपाट्रा की चरित्रकल्पना अत्यंत प्रभावोत्पादक है। टाइमन ऑव एथेंस और पेरिकिल्स में यूनानी इतिहास की घटनाओं का निरूपण किया गया है। अंग्रेजी इतिहास पर आधारित नाटकों में कुछ तो ऐसे हैं जो केवल आंशिक रूप में शेक्सपियर द्वारा लिखे गए हैं किंतु हेनरी चतुर्थ के दोनों भाग और हेनरी पंचम पूर्ण रूपेण शेक्सपियर द्वारा प्रणीत हैं। इन तीनों नाटकों में कवि को महान् सफलता मिली है। इनमें शौर्य और सम्मानभावना का अत्यंत आकर्षक प्रतिपादन हुआ है और फाल्स्टाफ का चरित्र अत्यंत रोचक एवं स्पृहणीय हैं। रिचर्ड तृतीय और रिचर्ड द्वितीय में मार्लो का अनुकरण सफलतापूर्वक किया गया है। शेक्सपियर के पूर्व के अधिकांश अंग्रेजी ऐतिहासिक नाटकों में तथ्यों और घटनाओं का निर्जीव चित्रण रहता था तथा कोरी इतिवृत्तात्मकता के कारण वे नीरस होते थे। शेक्सपियर ने इस प्रकार के नाटकों को जीवंत रूप देकर चमत्कारपूर्ण बना दिया है।\n\nअंतिम नाटकों में शेक्सपियर का परिपक्व जीवनदर्शन मिलता है। महाकवि को अपने जीवन में विभिन्न प्रकार के अनुभव हुए थे जिनकी झलक उनी कृतियों में दिखाई पड़ती है। प्रणय विषयक सुखांत नाटकों में कल्पनाविलास है और कवि का मन ऐश्वर्य और यौवन की विलासिता में रमा है। दु:खांत नाटकों में ऐसे दु:खद अनुभवों को अभिव्यक्ति है जो जीवन को विषाक्त बना देते हैं। शेक्सपियर के कृतित्व की परिणति ऐसे नाटकों की रचना में हुई जिनमें उनकी सम्यक बुद्धि का प्रतिफलन हुआ है। कवि अब अपनी विवेकपूर्ण दृष्टि से देखता है कि जीवन में सुख और दु:ख दोनों सन्निविष्ट रहते हैं, अत: दानों ही क्षणिक हैं। जीवन में दु:ख दोनों सन्निविष्ट रहते हैं, अत: दोनों ही क्षणिक हैं। जीवन में दु:ख के बाद सुख आता है, अतएव विचार और व्यवहार में समत्व वांछनीय है। इन अंतिम नाटकों से यह निष्कर्ष निकलता है कि हिंसा और प्रतिशोध की अपेक्षा दया और क्षमा अधिक श्लाघनीय हैं। अपने गंभीर नैतिक संदेश के कारण इन नाटकों का विशेष महत्व है।\n\nशेक्सपियर के नाटक स्वच्छंदतावादी हैं तथा प्राचीन यूनानी और लैटिन नाटकों की परंपरा से पृथक् हैं। अत: उनमें वस्तुविन्यास की शास्त्रीय विशेषताओं को ढूँढ़ना उचित नहीं है। केवल अपने अंतिम नाटक 'दी टेंपेस्ट' में उन्होंने तीनों अन्वितियों का निर्वाह किया है। प्राय: सभी अन्य नाटकों में केवल कार्यान्विति का ध्यान रखा गया है, समय और स्थान की दृष्टि से वे नितांत निबंध हैं। कथावस्तु में सदैव पर्याप्त विस्तार मिलता है और सामान्यत: उसमें कई कथाएँ अंतर्निहित रहती हैं। उदाहरणार्थ हम ए मिड समर नाइट्स ड्रीम, दी मर्चेंट आव वेनिस, ऐज़ यू लाइक इट अथवा किंग लियर को ले सकते हैं। इन सभी में अनेक कथाओं के मिश्रण द्वारा वस्तुनिर्माण संपन्न हुआ है। किंतु इसका यह अर्थ नहीं है कि शेक्सपियर के नाटकों की बनावट त्रुटिपूर्ण है। अंत:कथाओं का नाट्यवस्तु में सुंदर, कलापूर्ण रीति से गुंफन किया गया है तथा संपूर्ण कथानक से संकलित एकता का आभास मिलता है। शास्त्रीय अर्थ में अन्वितियों का अभाव होने पर भी इन स्वच्छंदतावादी नाटकों में भावानात्मक तथा कल्पनात्मक एकीकरण हुआ है।\n\nपात्रकल्पना में शेक्सपियर को और भी अधिक सफलता मिली है। अपने नाटकों में उन्होंने अनेक आकर्षक पात्रों की सृष्टि की है जो अपने जीवंत रूप में हमारे सामने आते हैं। समय के साथ चरित्रनिरूपण की प्रक्रिया अधिकाधिक सूक्ष्म एवं कलात्मक होती गई। उदाहरण के लिए हम सुखांत नाटकों में समाविष्ट रोज़ालिन, पोर्सिया, वियार्ट्रस, रोज़ालिंड, वायला प्रभृति प्रगल्भा नारियों को ले सकते हैं जो अपनी प्रखर बुद्धि और वाक्चातुरी का परिचय निरंतर देती हैं। दूसरी कोटि की वे नारियाँ हैं जिनके अनुपम सौंदर्य और संकटपूर्ण अनुभवों के कारण मन में करुणा का उद्रेक होता है। ऐस नारियों में प्रमुख हैं जुलिएट, ओफिलिया, डेसडिमोना, कार्डिलिया, इमोजेन इत्यादि। दु:खांत नाटकों में चरित्रचित्रण का अत्यधिक महत्व है। उदाहरण के लिए हम हैमलेट को ले सकते हैं। नाटक की समस्त घटनाएँ नायक के चरित्र पर केंद्रित हैं और उसी के व्यक्तित्व के प्रभाव से कथा का विकास होता है। अंशत: यही बात अन्य दु:खांत नाटकों के लिए भी सत्य है। प्राचीन यूनानी नाटकों में अनेक स्मरणीय पात्र मिलते हैं किंतु नैतिक और मनोवैज्ञानिक उपकरणों के सहारे अंकित किए हुए शेक्सपियर के प्रमुख पात्र कहीं अधिक रोचक एवं आकर्षक हैं। आंतरिक द्वंद्व के उपयोग से दु:खांत नाटकों की पात्रकल्पना और भी अधिक चमत्कारपूर्ण हो गई है। शेक्सपियर के नाटकों के कुछ अन्य पात्र भी उल्लेखनीय हैं जैसे विदूषक और खलनायक। विदूषकों में फाल्स्टाफ टचस्टोन, फेस्टे और किंग लियर का स्वामिभक्त विदूषक आदि महत्वपूर्ण हैं। खलनायकों में रिचर्ड तृतीय, इयागो, एडमंड इयाशियों आदि की गणना होती है। जैसा हैज़लिट ने लिखा है, शैक्सपियर की शक्ति का पता इससे लगता है कि न केवल उनके महत्वपूर्ण पात्रों में वैशिष्ट्य है वरन् उनके बहुसंख्यक लघु पात्र भी अपना निजी महत्व रखते हैं।\n\nयद्यपि शेक्सपियर के नाटकों में कहीं कहीं गद्य का प्रयोग हुआ है, तब भी वे मूलत: काव्यात्मक है। उनका अधिकांश भाग छंदोबद्ध है। यही नहीं, प्राय: सभी नाट्य रचनाएँ काव्यात्मक गुणों से भरी पड़ी हैं। कल्पना का प्रकाशन, आलंकारिक अभिव्यक्ति, संगीतात्मक लय तथा कोमल भावनाओं के निरूपण द्वारा शेक्सपियर ने मनोमुग्धकारी प्रभाव उत्पन्न कर दिया है। प्राचीन काल से नाटकों का कविता का एक भेद मात्र मानते आए थे और शेक्सपियर ने प्राचीन धारणा स्वीकार की। गद्य का प्रयोग यदा कदा विशेष प्रयोजन से हुआ है। किंतु सामान्य रूप से हम शेक्सपियर के नाटकों को काव्यनाट्य की संज्ञा दे सकते हैं। काव्यतत्व शुरू में अत्यधिक था किंतु शनै: शनै: उसका रूप संयत हो गया और प्रयोजन के विचार से उसका नियंत्रण होने लगा। इसी भाँति शेक्सपियर की शैली में समाविष्ट करने के लिए निरंतर प्रयास किया; फलत: प्रारंभिक नाटकों में विस्तृत वर्णनों एव सुंदर रूपकों का बाहुल्य है अपनी प्रतिभा की प्रौढ़ावस्था में जब शेक्सपियर अपने प्रसिद्ध दु:खांत नाटकों की रचना कर रहे थे उस समय तक उनकी शैली संतुलित हो गई थी। प्राथमिक अवस्था में अभिव्यक्ति का अधिक महत्व था और विचारों का कम। किंतु इस माध्यमिक काल में विचारों, भावों तथा अभिव्यक्ति के साधनों का सम्यक् समन्वय हुआ है। यह संतुलित व्यवस्था अंतिम वर्षों में शेक्सपियर का ध्यान विचारों और नैतिक प्रतिमानों पर केंद्रित था और उन्होंने शैलीगत चमत्कार की उपेक्षा की। इसीलिए अंतिम नाटकों की शैली कहीं कहीं अनगढ़ हो गई है।\n\nशेक्सपियर ने अपने नाटक मुख्यत: रंगमंच पर अभिनय के लिए लिखे थे, यद्यपि काव्यात्मक गुणों के कारण हम उनसे पठन द्वारा भी आनंद प्राप्त करते हैं। तत्कालीन रंगमंच की बनावट अभिनय की व्यवस्था, दर्शकों की लोकरुचि, इन सभी का प्रभाव शेक्सपियर के नाट्यनिर्माण पर पड़ा। दो एक उदाहरण ही पर्याप्त होंगे। उस समय रंगे हुए परदों का उपयोग नहीं होता था, इसलिए नाटकों में अनेक वर्णनात्मक अंशों का समावेश हुआ है। इन्हीं वर्णनों द्वारा स्थान, काल और परिस्थिति का संकेत होता था। नाटकों में स्वगत एवं स्वभाषित का निरंतर उपयोग इसीलिए संभव हो सका कि रंगमंच का अगला त्रिकोणाकार भाग प्रेक्षकों के बीच तक आगे बढ़ा रहता था। कई पुरुष और नारी पात्रों का सर्जन शेक्सपियर ने केवल इसलिए किया कि उनके उपयुक्त अभिनेता उपलब्ध थे। दर्शकों के मनोरंजनार्थ अनेक दृश्यों की अवतारणा हुई है जिनमे रंगमंच पर उत्तेजक एवं मनोरंजक परिस्थितियों का प्रदर्शन हुआ है। आज के यथार्थवादी रंगमंच की भाँति एलिजवेथ युगीन रंगमंच प्रचुर साधनों तथा निश्चित व्यवस्था द्वारा बँधा हुआ था। अभिनय और प्रदर्शन दोनों ही अपेक्षाकृत उन्मुक्त थे, इसलिए शेक्सपियर के नाटकों में पर्याप्त ऋजुता मिलती है।\n\nप्राय: सभी प्रकार के नाटकों में महाकवि ने गेय मुक्तकों का सन्निवेश किया है जो अपने सौंदर्य और माधुर्य के लिए अनुपम हैं। इनके अतिरिक्त शेक्सपियर की विस्तृत कविताएँ हैं, जिनमें 'विनस ऐंड एडोनिस', 'दी रेप आव लुक्रीस' तथा सानेट्स का उल्लेख आवश्यक है। ये सभी कृतियाँ १६ वीं शताब्दी के अंतिम दशक की हैं जब शेक्सपियर का मन सौंदर्य एवं प्रणय के प्रभाव से आह्लादपर्ण हो गया था। 'विनस ऐंड एडोनिस' में एक प्राचीन प्रेमकथा को अत्यंत काव्यात्मक रीति से वर्णित किया गया है। 'दी रेप ऑव लुक्रीस' में एक परम सुंदरी रोमन महिला के दुर्भाग्य और मृत्यु की कथा है। सानेट्स में कुछ ऐसे हैं जो कवि के एक मित्र से संबंध रखते हैं जिसने विवाह न करने का निश्चय कर लिया था। शेक्सपियर ने उसके रूप और गुणों की चर्चा करते हुए उससे अपना निश्चय बदलने के लिए आग्रह किया है। सानेटों का दूसरा क्रम एक श्यामवर्ण महिला से संबंधित है जिसे प्रति कवि के मन में तीव्र आकर्षण उत्पन्न हुआ था किंतु जिसने उस स्नेह का आदर न करके कवि के उस मित्र को अपना प्रणय दिया, जिसको ध्यान में रखकर सानेटों का प्रथम क्रम लिखा गया था। शेक्सपियर ने इन सानेटों में अपनी आंतरिक भावनाओं का प्रकाशन किया है अथवा वे परंपरागत रचनाएँ मात्र हैं, यह प्रश्न अत्यंत विवादग्रस्त है।\n\n", "id": "27559", "title": "विलियम शेक्सपीयर"}
{"url": "https://hi.wikipedia.org/wiki?curid=27560", "text": "मैरी वोलस्टोनक्राफ़्ट\n\nमैरी वुलस्टोनक्राफ़्ट () (/wʊlstən.krɑːft/, 27 अप्रैल 1759 - 10 सितंबर 1797) महिलाओं के अधिकारों के लिये लिखने वाली एक अंग्रेजी लेखक, दार्शनिक, और समर्थक थीं। अपने संक्षिप्त कार्यकाल के दौरान, वह उपन्यास, चरक, एक यात्रा कथा, फ्रांसीसी क्रांति, एक आचरण किताब का एक इतिहास है, और एक बच्चों की किताब में लिखा था। वुलस्टोनक्राफ़्ट सबसे अच्छा है कि वह महिलाओं को पुरुषों के लिए स्वाभाविक रूप से हीन नहीं हैं कि तर्क है जिसमें नारी के अधिकार (1792), का एक प्रमाण के लिए जाना जाता है, लेकिन वे शिक्षा की कमी ही है क्योंकि होना दिखाई देते है। वह दोनों पुरुषों और महिलाओं को तर्कसंगत प्राणी के रूप में इलाज किया गया और कारण की स्थापना पर एक सामाजिक व्यवस्था माहौल की जानी चाहिए कि पता चलता है।\n\nदेर से 20 वीं सदी तक, कई अपरंपरागत निजी संबंधों को घेर लिया जो वुलस्टोनक्राफ़्ट के जीवन, उसे लिखने से ज्यादा ध्यान दिया गया। हेनरी फुसेली और गिल्बर्ट इम्ले के साथ दो मनहूस मामलों, के बाद (वह एक बेटी, फैनी इम्ले था, जिनके द्वारा), वुलस्टोनक्राफ़्ट दार्शनिक विलियम गॉडविन, अराजकतावादी आंदोलन के पूर्वजों में से एक शादी कर ली। वुलस्टोनक्राफ़्ट कई अधूरा पांडुलिपियों पीछे छोड़ रहा है, ग्यारह दिन उसकी दूसरी बेटी को जन्म देने के बाद, 38 वर्ष की आयु में निधन हो गया। इस बेटी मेरी वुलस्टोनक्राफ़्ट गोडविन, मेरी शेली, फ्रेंकस्टीन के लेखक के रूप में एक निपुण लेखक खुद बन गया।\n\nवुलस्टोनक्राफ़्ट की मृत्यु के बाद उसके विधुर अनजाने में लगभग एक सदी के लिए उसकी प्रतिष्ठा को नष्ट कर दिया है, जो उसे अपरंपरागत जीवन शैली, खुलासा, उसके जीवन का एक संस्मरण (1798) प्रकाशित। हालांकि, बीसवीं सदी के मोड़ पर नारीवादी आंदोलन के उद्भव के साथ, महिलाओं की समानता और पारंपरिक स्त्रीत्व की आलोचनाओं का वुलस्टोनक्राफ़्ट की वकालत तेजी से महत्वपूर्ण बन गया। आज वुलस्टोनक्राफ़्ट संस्थापक नारीवादी दार्शनिकों में से एक के रूप में माना जाता है, और नारीवादियों अक्सर महत्वपूर्ण प्रभाव के रूप में अपने जीवन और काम दोनों को अदालत में तलब किया गया है\nवुलस्टोनक्राफ़्ट स्पिटलफ़ील्ड्स, लंदन में 27 अप्रैल 1759 को हुआ था। वह एडवर्ड जॉन वुलस्टोनक्राफ़्ट और एलिजाबेथ डिक्सन के सात बच्चों में से दूसरे नंबर पर था। [1] वह एक बच्चा था जब उसके परिवार के एक आरामदायक आय पड़ा था, उसके पिता धीरे-धीरे यह सट्टा परियोजनाओं पर गंवा। नतीजतन, परिवार आर्थिक रूप से अस्थिर हो गया और वे अक्सर वुलस्टोनक्राफ़्ट के युवाओं के दौरान स्थानांतरित करने के लिए मजबूर किया गया था। [2] परिवार की वित्तीय स्थिति अंततः वुलस्टोनक्राफ़्ट के पिता उसे वह उसकी परिपक्वता पर विरासत में मिला होता है कि पैसे पर बारी करने के लिए मजबूर है, ताकि सख्त हो गया। इसके अलावा, वह जाहिरा तौर पर नशे में धुत rages में अपनी पत्नी को हराया था, जो एक हिंसक आदमी था। एक किशोरी के रूप में, वुलस्टोनक्राफ़्ट। उसे बचाने के लिए उसकी माँ के बेडरूम का दरवाजा बाहर झूठ बोलने के लिए इस्तेमाल किया [3] वुलस्टोनक्राफ़्ट उसके जीवन भर, उसकी बहनों, Everina और एलिजा के लिए एक समान मातृ भूमिका निभाई। उदाहरण के लिए, 1784 में एक निर्णायक क्षण में, वह अपने पति और शिशु को छोड़ने के लिए, शायद प्रसवोत्तर अवसाद क्या था से पीड़ित था, जो एलिजा, आश्वस्त; वुलस्टोनक्राफ़्ट सामाजिक मानदंडों को चुनौती देने की उसकी इच्छा का प्रदर्शन, एलिजा पलायन करने के लिए व्यवस्था के सभी कर दिया। मानव लागत, हालांकि, गंभीर थे। वह पुनर्विवाह नहीं कर सकता है क्योंकि उसकी बहन गरीबी और कड़ी मेहनत का एक जीवन बर्बाद हो गया था, सामाजिक निंदा का सामना करना पड़ा और [4]\n\nदो दोस्ती वुलस्टोनक्राफ़्ट के प्रारंभिक जीवन के आकार का है। पहले बेवरली में जेन आर्डेन के साथ था। दो बार बार एक साथ किताबें पढ़ने और आर्डेन के पिता, एक स्वयंभू दार्शनिक और वैज्ञानिक द्वारा प्रस्तुत व्याख्यान में भाग लिया। वुलस्टोनक्राफ़्ट आर्डेन घर के बौद्धिक वातावरण में reveled और कभी कभी भावनात्मक रूप से अधिकार होने के मुद्दे पर, बहुत आर्डेन के साथ उसकी दोस्ती महत्वपूर्ण है। वुलस्टोनक्राफ़्ट उसे करने के लिए लिखा है: \"मैं दोस्ती की रोमांटिक विचार का गठन किया है ... मैं प्यार और दोस्ती के मेरे विचार में एक छोटे से विलक्षण हूँ, मैं पहले स्थान पर या बिल्कुल भी नहीं होना चाहिए।\" [5] आर्डेन के लिए वुलस्टोनक्राफ़्ट के पत्र के कुछ में, वह उसके जीवन भर उसे परेशान होता है कि अस्थिर और अवसादग्रस्तता भावनाओं का पता चलता है। [6]\n", "id": "27560", "title": "मैरी वोलस्टोनक्राफ़्ट"}
{"url": "https://hi.wikipedia.org/wiki?curid=27561", "text": "जॉर्ज ऑरवेल\n\nजॉर्ज ऑरवेल (अंग्रेज़ी: George Orwell, मूल नाम एरीक अर्तुर ब्लेर, Eric Arthur Blair; 25 जून 1903 - 21 जनवरी 1950) — अंग्रेज़ी लेखक तथा लोक प्रचारक।\n\nजॉर्ज ऑरवेल (1903-1950) के संबंध में खास बात यह है कि उनका जन्‍म भारत में ही बिहार के मोतिहारी नामक स्‍थान पर हुआ था। उनके पिता ब्रिटिश राज की भारतीय सिविल सेवा के अधिकारी थे। ऑरवेल का मूल नाम 'एरिक आर्थर ब्‍लेयर' था। उनके जन्‍म के साल भर बाद ही उनकी मां उन्‍हें लेकर इंग्‍लैण्‍ड चलीं गयीं थीं, जहां से‍वानिवृत्ति के बाद उनके पिता भी चले गए। वहीं पर उनकी शिक्षा हुई।\n", "id": "27561", "title": "जॉर्ज ऑरवेल"}
{"url": "https://hi.wikipedia.org/wiki?curid=27564", "text": "महात्मा गाँधी काशी विद्यापीठ\n\nमहात्मा गाँधी काशी विद्यापीठ भारत के उत्तर प्रदेश राज्य के वाराणसी में स्थित एक विश्वविद्यालय है। पहले इसे केवल काशी विद्यापीठ के नाम से ही जाना जाता था किन्तु बाद में इसे भारत के महान नेता महात्मा गाँधी को पुनः समर्पित किया गया और उनका नाम इसके साथ जोड़ दिया गया (११ जुलाई १९९५)। इस विश्वविद्यालय में स्नातक, परास्नातक एवं अनुसंधान स्तर की शिक्षा उपलब्ध है।\n\nअसहयोग आन्दोलन के दौरान स्थापित अन्य विद्यापीठों के समान काशी विद्यापीठ के भी मुख्य उद्देश्य थे - \n\nकाशी विद्यापीठ की स्थापना असहयोग आन्दोलन के समय १० फ़रवरी सन् १९२१ (वसन्त पंचमी के पावन अवसर पर) को बाबू शिव प्रसाद गुप्त द्वारा भदैनी, वाराणसी में हुई थी। गांधीजी ने इसकी आधारशिला रखी थी। देशरत्न शिव प्रसाद जी राष्ट्रवादी शिक्षाविद थे। उन्होने भूमि दी और दस लाख रूपये देकर 'श्री हर प्रसाद शिक्षा निधि' की स्थापना की। शीघ्र ही काशी विद्यापीठ हिन्दी माध्यम से राष्ट्रीय शिक्षा का केन्द्र बन गया।\n\nजुलाई १९६३ में इसे विश्वविद्यालय अनुदान आयोग द्वारा मानद विश्वविद्यालय घोषित किया गया। १५ जनवरी सन् १९७५ से इसे चार्टर्ड विश्वविद्यालय का दर्जा दे दिया गया।\n\nमहात्मा गाँधी के स्वावलम्बन तथा स्वराज के आह्वान से प्रेरित होकर ब्रिटिश शासनकाल में भारतीयों द्वारा स्थापित यह पहला आधुनिक विश्वविद्यालय था। इसका उद्घाटन अपने समकालीन गुजरात विद्यापीठ व जामिया इस्लामिया की भांति यह विद्यापीठ भी पूरी तरह ब्रिटिश अधिकारियों के नियंत्रण और सहायता से परे था। भारतीय शिक्षाविद और राष्ट्रप्रेमी लोग ही इसका सारा प्रबन्धन और देखरेख करते थे। गाँधीजी और अन्य भारतीय राष्ट्रवादी उस समय अंग्रेजों द्वारा चलाये जा रहे शिक्षा संस्थानों के वहिष्कार के लिये भारत की जनता को प्रेरित कराते थे और चाहते थे कि लोग भारतीयों द्वारा चलाये जा रहे संस्थानों को प्राथमिकता दें।\n\nप्रमुख राष्ट्रवादी व विद्वान आचार्य नरेन्द्र देव, डा॰ राजेन्द्र प्रसाद, जीवत राम कृपलानी, बाबू श्री प्रकाश, बाबू सम्पूर्णानन्द आदि महान लोग इसमें शिक्षण कार्य किये। भारत के पूर्व प्रधान मंत्री स्व॰ लाल बहादुर शास्त्री ने भी इस विद्यापीठ से शिक्षा ग्रहण की थी।\n\nविद्यापीठ में अध्ययन-अध्यापन का माध्यम हिन्दी है। यदि कोई छात्र अंग्रेजी माध्यम से परीक्षा देना चाहे तो उसे इसके लिए कुलपति से विशेष अनुमति प्राप्त करनी होती है। यहाँ की शिक्षा की एक अन्य प्रमुख विशेषता यह है कि यही छात्रों के अन्दर नेतृत्व एवं प्रशासकीय शक्ति का विकास सम्यक् रूप से करने का प्रयास किया जाता है। इसीलिए आज विद्यापीठ के छात्र लोकसभा, विधान सभा, औद्योगिक प्रतिष्ठान आदि में विद्यमान है।\n\nप्रारम्भ में यहाँ शास्त्री में हिन्दी, अंग्रेजी, संस्कृत, दर्शन, इतिहास, समाजशास्त्र, अर्थशास्त्र आदि विषय पढ़ाए जाते थे। शास्त्री का पाठ्यक्रम एम.ए. के स्तर का था। इस समय शास्त्री में उल्लेखित विषयों के अतिरिक्त राजनीतिशास्त्र, मनोविज्ञान और समाज सेवा विषय भी वैकल्पिक रूप में निर्धारित हैं। शास्त्री के अतिरिक्त इस समय वहां एम.ए., एम.एस.सी., पी-एच.डी, डी.लिट्. कोर्स चल रहे हैं। शास्त्री के लिए जितने विषय निर्धारित हैं उन सभी मैं एम.ए. करने की भी सुविधा है। शास्त्री कक्षा में सामान्य भाषा के रूप में संस्कृत, हिन्दी, अंग्रेजी, रूसी, उर्दू और पाली भाषाओं का अध्यापन होता है। इसी सत्र से तमिल भाषा का भी अध्यापन प्रारम्भ हुआ है। समाज से वा विभाग के अन्तर्गत बाल विद्यालय भी चल रहा है।\n\n\n\n\nचन्द्रशेखर आजाद, लालबहादुर शास्त्री, कमलापति त्रिपाठी, राजा राम शास्त्री, बी वी केस्कर, ए आर शास्त्री, मन्मथनाथ गुप्त, प्राणवेश चटर्जी, त्रिभुवन नारायण सिंह, हरिनाथ शास्त्री, भोला पासवान शास्त्री, रामकृष्ण हेगडे\n\n\n\n", "id": "27564", "title": "महात्मा गाँधी काशी विद्यापीठ"}
{"url": "https://hi.wikipedia.org/wiki?curid=27568", "text": "आदि ब्रह्म समाज\n\nब्रह्म समाज में १८६५ में विखण्न हो गया। परिणाम स्वरुप केशवचन्द सेन ने इसकी स्थापना की। \nकलकत्ता\n", "id": "27568", "title": "आदि ब्रह्म समाज"}
{"url": "https://hi.wikipedia.org/wiki?curid=27573", "text": "प्रार्थना समाज\n\nप्रार्थनासमाज की पृष्ठभूमि 19वीं शती के प्रारंभ अथवा उससे भी पहले 18वीं शती में हुई कई घटनाओं से बन चुकी थी। अंग्रेजी शिक्षा का प्रवेश और ईसाई मिशनरियों के कार्य, ये दो घटनाएँ उस पृष्ठभूमि के निर्माण में विशेष सहायक बनीं। अंग्रेजी शिक्षा के प्रसार से शिक्षित भारतीयों में अपने सामाजिक और आर्थिक विश्वासों तथा रीति रिवाजों के दोषों और त्रुटियों के प्रति चेतना जगी। ईसाई मिशनरियों ने अनेकानेक लोगों, विशेषतया हिंदुओं, का धर्मपरिवर्तन कर उन्हें ईसाई बना लिया, इससे भी लोगों की आँखें खुल गईं। फिर मिशनरियों ने अपनी कठोर प्रहारी आलोचना द्वारा भी धर्मपरिवर्तन के अनिच्छुक लोगों के विचारों में बड़ा परिवर्तन ला दिया। हिंदू दर्शन के उन नेताओं ने जो इन तत्वों के प्रभाव का अनुभव कर रहे थे और नवीन ज्ञान से भी परिचित हो रहे थे, सांस्कृतिक मूल्यों के आधार पर हिंदू समाज के बौद्धिक और आध्यात्मिक पुनरुत्थान के कार्य का श्रीगणेश किया। हिंदू विचारधारा के इन्हीं नेताओं में से कुछ ने प्रार्थनासमाज की स्थापना की।\n\nप्रार्थनासमाज के आंदोलन ने, राजा राममोहन राय द्वारा बंगाल में स्थापित ब्रह्मसमाज (1828) से प्रेरणा ग्रहण की और व्यक्तिगत तथा सामाजिक जीवन के स्वस्थ सुधार के लिए अपनी सारी शक्ति धार्मिक शिक्षा के प्रचार में अर्पित कर दी। बंबई के पश्चात् धीरे-धीरे इसका विस्तार पूना, अहमदाबाद, सतारा और अहमदनगर आदि स्थानों में भी हुआ।\n\nप्रार्थनासमाज के प्रमुख प्रकाशस्तंभों में आत्माराम पांडुरंग, वासुदेव बाबाजी नौरंगे, रामकृष्ण गोपाल भंडारकर, महादेव गोविंद रानडे, वामन अबाजी मोदक और नारायण गणेश चंदावरकर थे। प्रार्थनासमाज के आलोचकों द्वारा किए गए असत्य प्रचार को मिटाने के लिए इन नेताओं को बहुत संघर्ष करना पड़ा। असत्य प्रचार के अंतर्गत यह कहा जाता था कि प्रार्थनासमाज ईसाई धर्म के अनुकरण पर आधृत है और यह देश के प्राचीन धर्म के विरुद्ध है।\n\nप्रार्थना समाज के मुख्य नियम और सिद्धांत निम्नलिखित हैं :\n\nप्रार्थनासमाज का उद्देश्य प्रार्थना और सेवा द्वारा ईश्वर की पूजा करना था। ब्रह्मसमाज की भाँति उपनिषदों और भगवद्गीता की शिक्षाएँ Fmks Yr उद्देश्य के आधार हैं किंतु एक बात में यह ब्रह्मसमाज से भिन्न है, इसमें भारत के, विशेषतया महाराष्ट्र के, मध्यकालीन संतों - ज्ञानेश्वर, नामदेव, एकनाथ और तुकाराम - की शिक्षाओं को गौरवपूर्ण स्थान प्राप्त है।\n\nप्रार्थनासमाज ने रानाडे के नेतृत्व में जाति प्रथा, बाल-विवाह, मूर्ति पूजा तथा हिन्दू समाज की अन्य कुरीतियों के विरुद्ध आदोलन किया। \nउसने 19वीं शती के नवें दशक में नारीजागरण की योजनाओं का आरंभ किया। आर्य-महिला-समाज की स्थापना (1882) उन्हीं योजनाओं का फल है।\n\n1878 में प्रार्थनासमाज द्वारा स्थापित पहला रात्रिविद्यालय जनशिक्षा और प्रौढ़शिक्षा के क्षेत्र में अग्रणी रहा। वासुदेव बाबाजी नौरंगे बालकाश्रम की स्थापना लालशंकर उमाशंकर द्वारा पंढरपुर में 1875 में हुई यह बालकाश्रम बाद में प्रार्थनासमाज के संरक्षण में आ गया। यह अपने ढंग की सर्वाधिक प्राचीन और बड़ी संस्था है और यह 1975 में अपनी शताब्दी पूरी करेगी। प्रार्थनासमाज के संरक्षण में दो बलकाश्रम और चलते हैं - एक विले पार्ले (बंबई) में डी.एन. सिरूर होम और दूसरा सतारा जिले के वाई नामक स्थान में है।\n\n\"दि डिप्रेस्ड क्लास मिशन सोसायटी ऑव इंडिया\" नाम की संस्था, जो अछूतोद्धार के लिए प्रसिद्ध है, प्रार्थनासमाज के एक कार्यकर्ता बिट्ठल रामजी शिंदे द्वारा स्थापित हुई।\n\n1917 में प्रार्थनासमाज ने राममोहन अंग्रेजी विद्यालय की स्थापना की। अब इसके संरक्षण से दस से अधिक विद्यालय बंबई और उसके आस पास चल रहे हैं।\n", "id": "27573", "title": "प्रार्थना समाज"}
{"url": "https://hi.wikipedia.org/wiki?curid=27574", "text": "थियिसोफिकल सोसाइटी\n\nथियोसॉफिकल सोसाइटी (Theosophical Society) एक अंतर्राष्ट्रीय आध्यात्मिक संस्था है। 'थियोसोफी ग्रीक भाषा के दो शब्दों \"थियोस\" तथा \"सोफिया\" से मिलकर बना है जिसका अर्थ हिंदू धर्म की \"ब्रह्मविद्या\", ईसाई धर्म के 'नोस्टिसिज्म' अथवा इस्लाम धर्म के \"सूफीज्म\" के समकक्ष किया जा सकता है। कोई प्राचीन अथव अर्वाचीन दर्शन, जो परमात्मा के विषय में चर्चा करे, सामान्यत: थियोसाफी कहा जा सकता है।\n\nइस शब्द का सर्वप्रथम प्रयोग आइंब्लिकस (Iamblichus) ने ईसवी सन् 300 के आसपास किया था। आइंब्लिकस प्लैटो संप्रदाय के अमोनियस सक्कस (Ammonias Saccas) का अनुयायी था। उसने सिमंदरिया के अपने \"सारग्राही मतवादः (Eclectic school) के प्रसंग में इस शब्द का प्रयोग किया था। इसके पश्चात् पाईथोगोरस के जीवनदर्शन में उसकीर शिक्षाओं के अंश उपलब्ध होते हैं।\n\nथियोसॉफिकल सोसाइटी ने विधिवत् एवं सुनिश्चित परिभाषा द्वारा थियोसॉफी शब्द को सीमाबद्ध करने का कभी भी प्रयत्न नहीं किया। सोसाइटी के उद्देश्य में इस शब्द का उल्लेख तक नहीं है। समस्त धर्म एवं दर्शन का मूलाधार \"सत्य\", थियोसोफी ही है। थियोसॉफिकल सोसाइटी वस्तुत: सब प्रकार के भेदभाव से रहित सत्यान्वेषी साधकों का एक समूह है।\n\nसोसाइटी के लिये महत्वपूर्ण है केवल सत्यान्वेषण। उसके लिए व्यक्ति सर्वथा गौण है। व्यक्ति के संमान अथवा उसके विरोध के लिये उसमें कोई स्थान नहीं है। इसने अनेक सुविख्यात, महत्वपूर्ण और विभिन्न विचारधारावाले व्यक्तियों को प्रभावित किया है।\n\nसांस्कृतिक दृष्टि से इस संस्था द्वारा प्रचारित चिंतनपद्धति विज्ञान, धर्म और दर्शन के संश्लेषण द्वारा आत्मचेतना के विकास की प्रेरणा प्रदान करती है। सोसाइटी का लक्ष्य ऐसे मानव समाज का निर्माण करना है जिसमें सेवा, सहिष्णुता, आत्मविश्वास और समत्व भाव स्वयंसिद्ध हों। \n\nरूसनिवासी महिला मैडम हैलना पैट्रोवना ब्लैवैटस्की (H. p. Blavatsky) और अमरीका निवासी कर्नल हेनरी स्टील ओलकोट ने 17 नवम्बर सन् 1875 को न्यूयार्क में थियोसॉफिकल सोसाइटी की स्थापना की।\n\nसन् 1879 में सोसाइटी का प्रधान कार्यालय न्यूयार्क से मुम्बई में लाया गया। सन् 1882 में उसका प्रधान कार्यालय अद्यार (चेन्नै) में अंतिम रूप से स्थापित कर दिया गया। भारतवर्ष की राष्ट्रीय शाखा 18 दिसम्बर 1890 को अद्यार में स्थापित हुई। बर्टरम कैटले इसके प्रथम प्रधानमंत्री थे। सन् 1895 में राष्ट्रीय शाखा का प्रधान कार्यालय वाराणसी लाया गया। श्री मूलजी थेकरसे इसके प्रथम भारतीय सदस्य थे। भारत आगमन के आरंभकाल में सोसाइटी ने आर्यसमाज के साथ मिलकर भारतवर्ष के सांस्कृतिक, धार्मिक पुनर्जागरण की योजना बनाई थी और कुछ समय तक संयुक्त रूप से कार्य भी किया था, परंतु बाद में दोनों संस्थाएँ पृथक् हो गईं। अद्यार स्थित कार्यालय के पास 266 एकड़ भूमि है, जिसमें अनेक भवन एवं कार्यालय हैं। यहाँ का पुस्तकालय संसार के सर्वोत्कृष्ट पुस्तकालयों में गिना जाता है। इसमें 12000 तालपत्र की पांडुलिपियाँ, 6000 अन्य अति प्राचीन हस्तलिखित पांडुलिपियाँ तथा 60 हजार से अधिक पुस्तकें हैं। ये पुस्तकें पाश्चात्य एवं भारतीय धर्म, दर्शन एवं विज्ञान विषयक हैं।\n\nइसका मुखपत्र मासिक \"थियोसॉफिस्ट\" है। इसकी स्थापना सन् 1879 में मैडम ब्लैवेट्स्की द्वारा हुई थी।\n\nइसके अध्यक्षों की परंपरा इस प्रकार है -- कर्नल आलकौट, श्रीमती ऐनी बेसैंट, श्री अरंडेल तथा सी जिनराजदास, नीलकंठन श्रीराम\n\nआरंभ में इसके सदस्यों की संस्था 16 थी। ग्रामोफोन के आविष्कारक टॉमस एडीसन आरंभिक 16 सदस्यों में से एक थे। मैडम ब्लैवेटस्की उन इनेगिने व्यक्तियों में थीं जिनकी आवाज को ग्रामोफोन में भरकर आरंभिक प्रदर्शन किए गए थे। आजकल इस संस्था की शाखाएँ, उपशाखाएँ 55 देशों में हैं तथा इसके सदस्यों की संख्या 35 हजार से अधिक हैं।\n\nआरंभ में थियोसाफिकल सोसाइटी का उद्देश्य विश्व के संचालित करने वाले नियमों के संबंध में ज्ञान का अर्जन एवं उसका वितरण था। सन् 1875 से लेकर 1896 तक की कालावधि में उद्देश्यों में कई बार परिवर्तन किया गया और सन् 1896 में उद्देश्यों को निम्नलिखित वर्तमान रूप में निर्धारित किया गया।\n\nयह सब प्रकार के भेदभावों से रहित सत्यान्वेषी साधकों की संस्था है, जिसका लक्ष्य बंधुत्व की प्रतिष्ठा द्वारा मानव समाज की सेवा करना है। इसके घोषित तीन उद्देश्य इस प्रकार हैं --\n\n(1) मानव जाति के सार्वभौम मातृभाव का एक केंद्र बिना जाति, धर्म, स्त्री पुरुष, वर्ण अथवा रंग के भेदभाव को मानते हुए, बनाना।\n\n(2) विविध धर्म, दर्शन तथा विज्ञान के अध्ययन को प्रोत्साहित करना।\n\n(3) प्रकृति के अज्ञात नियमों तथा मानव में अंतर्हिंत शक्ति का शोध करना।\n\nइसका लक्ष्य सत्य की खोज है, मूलमंत्र शांति है तथा इसका आदर्श वाक्य है, \"सत्य से श्रेष्ठतर कोई धर्म नहीं है।\"\n\nसोसाइटी के साहित्य में निम्न लिखित सिद्धांतों और विषयों की विशेष चर्चा की गई है।\n\n1. एक सर्वव्यापी सत्ता है। वही समस्त सृष्टि का मूल स्रोत है। वह सब विश्व में ओतप्रोत है।\n\n2. विकास-क्रम\n\n3. कर्म सिद्धांत\n\n4. पुनर्जनम\n\n5. देवी-विधान\n\n6. जीवन्मुक्त सिद्ध पुरुषों का अस्तित्व, जिन्हें सोसाइटी के साहित्य में \"मास्टर\" के नाम से पुकारा गया है।\n\n7. मनुष्य के सूक्ष्म शरीर और उनकी रचना।\n\n8. मृत्यु और उसके पश्चात् की दशा।\n\n9. आत्मोन्नति का मार्ग और मनुष्य का भविष्य।\n\n10. विचार और उनका प्रभाव।\n\nव्यक्तिगत मोक्ष अथवा निर्वाण पर बल न देकर सोसाइटी समाजसेवा पर बल देती है। दयादाक्षिण्य के अवतार बुद्ध एवं परदु:खकातरता के साकार स्वरूप रंतिदेव इसके प्रेरणास्रोत हैं। संसार के कर्मभार को हल्का करना इसके साधक सदस्यों के जीवन की चरम साधना है।\n\nविचारस्वातंत्र्य इसकी आधारशिला है। यह वस्तुत: संस्थान होकर विश्वबंधुत्व का स्थूल प्रतीक है। संस्थापिता से लेकर आज तक किसी भी अधिकारी अथवा लेखक ने सदस्यों के ऊपर कोई मान्यता अथवा राय लादने का प्रयत्न नहीं किया है। प्रत्येक व्यक्ति को, सोसाइटी के सदस्य को भी, यह अधिकार है कि वह प्रत्येक मान्यता का परीक्षण करे, उचित प्रतीत होने पर वह इसे स्वीकार करे अथवा निस्संकोच भाव से अस्वीकार कर दे।\n\nसन् 1924 तथा 1950 में इसकी जनरल कोंसिल ने विचारस्वातंत्र्य संबंधी प्रस्ताव पारित करके इस बात पर पूरा बल दिया है कि किसी भी सदस्य को कोई भी सिद्धांत अथवा मतवाद अनिवार्य रूप से स्वीकार नहीं होना चाहिए। इसके तीन उद्देश्यों की स्वीकृति इसकी सदस्यता के लिये पर्याप्त है। प्रत्येक सदस्य को अधिकार है कि वह चाहे जिस धर्म, दर्शन, गुरु, संस्था, मतवाद आदि से अपने आपको संबद्ध रखे।\n\nचूँकि यह संस्था प्रत्येक सदस्य को मन, वचन और कर्म की पूर्ण स्वतंत्रता प्रदान करती है, इसलिये यह अपने रूप को स्पष्ट और पृथक् रखना चाहती है। फलत: न तो यह अन्य किसी संस्था को अपना अंग बनाती है और न किसी अन्य संस्था के साथ किसी प्रकार का संबंध या समझौता ही स्थापित करती है।\n\nउद्देश्यों एवं मान्यताओं के अनुरूप ही सोसइटी की मोहर है; -- परस्पर मिले हुए इन दो त्रिभुजों के द्वारा षट्कोण ग्रह बनता है। उत्तर की ओर शीर्षवाला त्रिभुज आध्यात्मिक जगत् का प्रतीक है और दक्षिण की ओर शीर्ष वाला त्रिभुज भौतिक (जड़) जगत् का प्रतीक है। भारतवर्ष में इसे विष्णु की मुद्रा तथा पश्चिम में इसे सुलेमान की मोहर (Solomon's seal) और डेविड की मुद्रा (David's shield) कहते हैं।\n\nइसके चारों ओर लिपटा हुआ सर्प जीवन की अमरता का प्रतीक है। यह अपने मुख द्वारा अपनी पूछ को काटता है। यह ज्ञान का सर्प है जो कभी भी नष्ट नहीं होता।\n\nऊपर छोटे से वृत्त में स्वस्तिक का चिह्न भी इसी प्रकार अनंत के ज्ञान का प्रतीक है।\n\nलंब मस्तिष्क का प्रतीक है, तथा समानांतर रेखा जिस पदार्थ की प्रतीक है। ये दोनों \"न\" बिंदु पर मिलते हैं। वह \"जीवन\" का प्रतीक है, जहां प्राणी अनुभव प्राप्त करता हुआ जीवन और जगत् से शिक्षा ग्रहण करता है।\n\nक्रासॅ (+) विकास का माध्यम है। इसी का दूसरा नाम शूली पर चढ़ना अथवा इंद्रियों को वश में करना है। कहीं कहीं क्रॉस को स्वस्तिक के चिह्न की भाँति भी बना देते हैं। तब यह जीवन की गति का भी द्योतक बन जाता है।\n\nसिद्धि प्राप्त करने के पश्चात् (+) का स्वरूप होता है। इसका अर्थ यह होता है कि \"कर्मफल\" अपने हाथ में नहीं है -- उसका हिसाब स्वर्ग में है -- इस प्रकार वह साधक को प्रेरणा देता है कि \"ज्ञानमातंड की ओर देखो और आगे बढ़ते जाओ।\" इस मुद्रा में क्रॉस (+) इसी रूप में अंकित है।\n\nइसके ऊपर \"ॐ\" तथा नीचे ये शब्द अंकित रहते हैं -- सत्यान्नास्ति परो धर्म:। (सत्य के अलावा कोई दूसरा धर्म नहीं है)\n\n", "id": "27574", "title": "थियिसोफिकल सोसाइटी"}
{"url": "https://hi.wikipedia.org/wiki?curid=27575", "text": "यंग बंगाल आंदोलन\n\nयंग बंगाल बंगाल के क्रांतिकारी बंगाली स्वतंत्र चिन्तकों का एक समूह था जो कोलकाता के हिन्दू कॉलेज से सम्बन्धित थे। ये सभी हिन्दू कॉलेज के क्रांतिकारी शिक्षक हेनरी लुई विवियन डिरोजिओ के अनुयायी थे। डिरोजियो हिन्दू कालेज में १८२६ से १८३१ तक पदस्थ थे। \n\n\nहेनरी विलियम डेरोजियो (जन्म:१८०१ - मत्यु:१८३१)\n\n१८७५ ई० (१८८६ ई० भारत मे)\n\nबंगाल\n\n", "id": "27575", "title": "यंग बंगाल आंदोलन"}
{"url": "https://hi.wikipedia.org/wiki?curid=27576", "text": "रहनुमाए माजदायासन सभा\n\nयह एक प्रमुख पारसी धर्म सुधार आन्दोलन था। \nस्थापना वर्ष - १८५१\nनौरोजी फरदोनजी, दादाभाई नौरोजी, आर.के.कामा और एस एन बंगाली।\nपारसियों की सामजिक अवस्था का पुनरुद्धार करना तथा पारसियों के धर्म में पुनः शुद्ध करना।\n", "id": "27576", "title": "रहनुमाए माजदायासन सभा"}
{"url": "https://hi.wikipedia.org/wiki?curid=27578", "text": "मॅलिएर\n\nमॅलिएर (फ़्रंस. Molière ; मूल नाम Jean Baptiste Poquelin, 15 जनवरी 1622 - 17 फ़रवरी 1673) — फ़्रांस और नये यूरोप में सुखांत नाटकों का महान रचयिता।\nअभिनेता तथा थियेटर का निदेशक होते हुए उस ने यूरोप में शास्त्रीय सुखांतक कला की स्थापना की है।", "id": "27578", "title": "मॅलिएर"}
{"url": "https://hi.wikipedia.org/wiki?curid=27581", "text": "नामधारी आन्दोलन\n\nयह एक प्रमुख सिक्ख धर्म सुधार आन्दोलन था। \nरामसिंह\nसिक्ख धर्म में सुधार तथा नैतिकता का समावेश को बढ़ावा देना।\n", "id": "27581", "title": "नामधारी आन्दोलन"}
{"url": "https://hi.wikipedia.org/wiki?curid=27585", "text": "सिंह सभा\n\nयह एक छोटा आन्दोलन अकाली लहर था, यह अमृतसर में शुरु हुआ था। | \n", "id": "27585", "title": "सिंह सभा"}
{"url": "https://hi.wikipedia.org/wiki?curid=27598", "text": "२००७ आईसीसी विश्व ट्वेन्टी २०\n\n२००७ आईसीसी विश्व ट्वेंटी २० का आईसीसी विश्व ट्वेन्टी २० का पहला संस्करण था जो दक्षिण अफ्रीका में खेला गया था। जिसमें कुल २७ मैच हुए थे तथा १२ टीमों ने भाग लिया था। इस प्रतियोगिता का फाइनल मैच भारत तथा पाकिस्तान के बीच खेला गया था जिसमें भारत ने पाक को मात्र ५ रनों से हराया था।\n", "id": "27598", "title": "२००७ आईसीसी विश्व ट्वेन्टी २०"}
{"url": "https://hi.wikipedia.org/wiki?curid=27600", "text": "आई सी सी ट्वेन्टी 20\n\nनीचे ट्वेन्टी 20 में भाग लेने वाली अन्तर्राष्ट्रीय टीमों की सूची दी गई है और साथ ही में उनके द्वारा खेले गये प्रथम मैच की तिथि भी दी गई है।\n\n\nThe results of various teams are listed below:\nSource: Cricinfo\n", "id": "27600", "title": "आई सी सी ट्वेन्टी 20"}
{"url": "https://hi.wikipedia.org/wiki?curid=27604", "text": "गणेशोत्सव\n\nगणेशोत्सव (गणेश + उत्सव) हिन्दुओं का एक उत्सव है। वैसे तो यह कमोबेश पूरे भारत में मनाया जाता है, किन्तु महाराष्ट्र का गणेशोत्सव विशेष रूप से प्रसिद्ध है। महाराष्ट्र में भी पुणे का गणेशोत्सव जगत्प्रसिद्ध है। यह उत्सव, हिन्दू पंचांग के अनुसार भाद्रपद मास की चतुर्थी से चतुर्दशी (चार तारीख से चौदह तारीख तक) तक दस दिनों तक चलता है। भाद्रपद मास के शुक्ल पक्ष की चतुर्थी को गणेश चतुर्थी भी कहते हैं।\n\nगणेश की प्रतिष्ठा सम्पूर्ण भारत में समान रूप में व्याप्त है। महाराष्ट्र इसे मंगलकारी देवता के रूप में व मंगलपूर्ति के नाम से पूजता है। दक्षिण भारत में इनकी विशेष लोकप्रियता ‘कला शिरोमणि’ के रूप में है। मैसूर तथा तंजौर के मंदिरों में गणेश की नृत्य-मुद्रा में अनेक मनमोहक प्रतिमाएं हैं।\n\nगणेश हिन्दुओं के आदि आराध्य देव है। हिन्दू धर्म में गणेश को एक विशष्टि स्थान प्राप्त है। कोई भी धार्मिक उत्सव हो, यज्ञ, पूजन इत्यादि सत्कर्म हो या फिर विवाहोत्सव हो, निर्विध्न कार्य सम्पन्न हो इसलिए शुभ के रूप में गणेश की पूजा सबसे पहले की जाती है। महाराष्ट्र में सात वाहन, राष्ट्रकूट, चालुक्य आदि राजाओं ने गणेशोत्सव की प्रथमा चलायी थी। छत्रपति शिवाजी महाराज भ गपश की उपासना करते थे।\n\nपेशवाओं ने गणेशोत्सव को बढ़ावा दिया। कहते हैं कि पुणे में कस्बा गणपति नाम से प्रसिद्ध गणपति की स्थपना शिवाजी महाराज की मां जीजाबाई ने की थी। परंतु लोकमान्य बाल गंगाधर तिलक ने गणोत्सव को को जो स्वरूप दिया उससे गणेश राष्ट्रीय एकता के प्रतीक बन गये। तिलक के प्रयास से पहले गणेश पूजा परिवार तक ही सीमित थी। पूजा को सार्वजनिक महोत्सव का रूप देते समय उसे केवल धार्मिक कर्मकांड तक ही सीमित नहीं रखा, बल्कि आजादी की लड़ाई, छुआछूत दूर करने और समाज को संगठित करने तथा आम आदमी का ज्ञानवर्धन करने का उसे जरिया बनाया और उसे एक आंदोलन का स्वरूप दिया। इस आंदोलन ने ब्रिटिश साम्राज्य की नींव हिलाने में महत्वपूर्ण योगदान दिया।\n\nलोकमान्य बाल गंगाधर तिलक ने 1893 में गणेशोत्सव का जो सार्वजनिक पौधरोपण किया था वह अब विराट वट वृक्ष का रूप ले चुका है। 1893 में जब बाल गंगाधर जी ने सार्वजानिक गणेश पूजन का आयोजन किया तो उनका मकसद सभी जातियो धर्मो को एक साझा मंच देने का था जहा सब बैठ कर मिल कर कोई विचार कर। सके तब पहली बार पेशवाओ के पूज्य देव गणेश को बाहर लाया गया था , वो तब भारत में अस्पृश्यता चरम सीमा पर थी, जब शुद्र जाती के लोगो को देव पूजन का ये अपने में पहला मौका था,\nसब ने देव दर्शन किये और गणेश प्रतिमा को चरण छु कर आशीर्वाद लिया , उत्सव् के बाद जब प्रतिमा को वापस मंदिर में स्थापित किया जाने लगा (जैसा की पेशवा करते थे मंदिर की मूर्ति को आँगन में रख के सार्वजानिक पूजा और फिर वापस वही स्थापना ) तो पंडितो ने इसका विरोध किया के ये मिर्ती अब अछूतों ने छु ली है ये अपवित्र है इसको वापस मंदिर में नहीं रखा जा सकता तब बवाल न बढे तो निर्णय लिया गया इसको सागर में विसर्जित कर दिया जाए,से दोनों पक्षों की बात। रह जायगी तब से मूर्ति पोज से मूर्ति विसर्जन शुरू हो गया या अब काफी फै गया है इस में केवल महाराष्ट्र में ही 50 हजार से ज्यादा सार्वजनिक गणेशोत्सव मंडल है। इसके अलावा आंध्र प्रदेश, कर्नाटक, मध्य प्रदेश, उत्तर प्रदेश और गुजरात में काफी संख्या में गणेशोत्सव मंडल है।\n\nवीर सावरकर और कवि गोविंद ने नासिक में ‘मित्रमेला’ संस्था बनाई थी। इस संस्था का काम था देशभक्तिपूर्ण पोवाडे (मराठी लोकगीतों का एक प्रकार) आकर्षक ढंग से बोलकर सुनाना। इस संस्था के पोवाडों ने पश्चिमी महाराष्ट्र में धूम मचा दी थी। कवि गोविंद को सुनने के लिए लोगों उमड़ पड़ते थे। राम-रावण कथा के आधार पर वे लोगों में देशभक्ति का भाव जगाने में सफल होते थे। उनके बारे में वीर सावरकर ने लिखा है कि कवि गोविंद अपनी कविता की अमर छाप जनमानस पर छोड़ जाते थे। गणेशोत्सव का उपयोग आजादी की लड़ाई के लिए किए जाने की बात पूरे महाराष्ट्र में फैल गयी। बाद में नागपुर, वर्धा, अमरावती आदि शहरों में भी गणेशोत्सव ने आजादी का नया ही आंदोलन छेड़ दिया था। अंग्रेज भी इससे घबरा गये थे। इस बारे में रोलेट समिति रपट में भी चिंता जतायी गयी थी। रपट में कहा गया था गणेशोत्सव के दौरान युवकों की टोलियां सड़कों पर घूम-घूम कर अंग्रेजी शासन विरोधी गीत गाती हैं व स्कूली बच्चे पर्चे बांटते हैं। जिसमें अंग्रेजी हुकूमत के खिलाफ हथियार उठाने और मराठों से शिवाजी की तरह विद्रोह करने का आह्वान होता है। साथ ही अंग्रेजी सत्ता को उखाड़ फेंकने के लिए धार्मिक संघर्ष को जरूरी बताया जाता है। गणेशोत्सवों में भाषण देने वाले में प्रमुख राष्ट्रीय नेता थे - वीर सावकर, लोकमान्य तिलक, नेताजी सुभाष चंद्र बोस, बैरिस्टर जयकर, रेंगलर परांजपे, पंडित मदन मोहन मालवीय, मौलिकचंद्र शर्मा, बैरिस्ट चक्रवर्ती, दादासाहेब खापर्डे और सरोजनी नायडू।\n\n\n", "id": "27604", "title": "गणेशोत्सव"}
{"url": "https://hi.wikipedia.org/wiki?curid=27606", "text": "जोहान्सबर्ग\n\nहीरे और सोने की खानों के लिए प्रसिद्ध जोहांसबर्ग दक्षिण अफ्रीका का सबसे बड़ा शहर है। क्षेत्रफल में बड़ा होने के साथ-साथ यह दक्षिण अफ्रीका का सबसे अधिक जनसंख्‍या वाला शहर भी है। अफ्रीका के इस सबसे विकसित शहर को नजदीक से जानने के लिए बहुत बड़ी संख्‍या में पर्यटक यहां आते हैं। पर्यटक यहां अपारथिद म्‍यूजियम, हेक्‍टर पीटरसन म्‍यूजियम, गोल्‍ड रीफ सिटी, जोहांसबर्ग जू, जोहांसबर्ग आर्ट गैलरी आदि स्‍थान देख सकते हैं। \n\nयह म्‍यूजियम जोहांसबर्ग में गोल्‍ड रीफ सिटी के पास स्थित है। इस म्‍यूजियम में 20वीं शताब्‍दी के दक्षिण अफ्रीका के इतिहास को चित्रों के माध्‍यम से समझाया गया है। इस म्‍यूजियम को आम लोगों के लिए 2001 ई. में खोला गया था।\nघूमने का समय: सुबह 9 बजे से शाम 5 बजे तक\n\nयह जोहांसबर्ग का सबसे बड़ा म्‍यूजियम है। यह म्‍यूजियम औरलैंडो वेस्‍ट में स्थित है। यहीं पर हेक्‍टर पीटरसन की हत्‍या की गई थी। इन्‍हीं के नाम पर बाद में इस म्‍यूजियम का नाम हेक्‍टर पीटरसन म्‍यूजियम रख दिया गया। यह म्‍यूजियम 16 जून 2002 ई. को आम जनता के लिए खोला गया था। \n\nगोल्‍ड रीफ सिटी जोहांसबर्ग में मनोरंजन का एक बहुत बड़ा केंद्र है। यह जोहांसबर्ग के सेंट्रल बिजनेस डिस्‍ट्रीक में सोने की खान के पास स्थित है। यह पार्क सोने की खान थीम पर आधारित है। इस पार्क में काम करने वाले कर्मचारी 1880 ई. के समय के पोशाक पहनते हैं। यहां की सभी इमारत भी उसी समय के अनुसार डिजाइन की गई है। इस पार्क में पर्यटक खादान से धातु निकाल कर सोना बनाने की पूरी प्रक्रिया देख सकते हैं। \n\nयह जोहांसबर्ग का सबसे बड़ा जू है। इस जू की स्‍थापना 1904 ई. में की गई थी। इस जू में जानवरों की करीब 3000 प्रकार की प्रजातियां हैं। यह जू विश्‍व के उन गिने-चुने जगहों में है, जहां सफेद शेर पाए जाते हैं। इस जू में साइबेरियन बाघ भी पाए जाते हैं। इस जू में जानवरों के लिए चिकित्‍सालय भी है।\n\nयह गैलरी जोहांसबर्ग के सेंट्रल बिजनेस डिस्‍ट्रीक के जोबर्ट पार्क के पास स्थित है। इस आर्ट गैलरी की इमारत का डिजाइन एडवर्ड लुटियंस ने बनाया था। इस गैलरी में 15 प्रदर्शनी हॉल तथा एक हस्‍तशिल्‍प गार्डेन है। इस गैलरी में 17वीं शताब्‍दी की डच पेंटिंग्‍स, 18वीं तथा 19वीं शताब्‍दी की ब्रिटिश पेंटिंग्‍स एवं 19वीं शताब्‍दी की अफ्रीकन पेंटिंग्‍स रखी हुई है। इसके अलावा इस गैलरी में अन्‍य विभिन्‍न प्रकार की शैलियों की पेंटिंग्‍स भी रखी हुई है।\n\nइसे अफ्रीकन म्‍यूजियम के नाम से भी जाना जाता है। यह जोहांसबर्ग में स्थित एक एतिहासिक म्‍यूजियम है। यह म्‍यूजियम मार्केट थियेटर के पास स्थित है। इस म्‍यूजियम की स्‍थापना 1933 ई. में की गई थी। इस म्‍यूजियम में प्राचीन अफ्रीकन संस्‍कृति से संबंधित वस्‍तुएं रखी हुई हैं। इस वस्‍तुओं में टोकने, संगीत यंत्र, बर्तन, कपाल आदि प्रमुख हैं।\n\nयह थियेटर जोहांसबर्ग के निचले भाग में एडवर्डियन बिल्डिंग में स्थित है। इस थियेटर की स्‍थापना 1976 ई. में हुई थी। यह जोहांसबर्ग का पहला ऐसा थियेटर था, जहां नस्‍लवाद नहीं था। इस बिल्डिंग में बाजार भी था। इस लिए इस थियेटर का नाम मार्केट थियेटर पड़ा। इसी थियेटर में पहली बार अश्‍वेत कलाकारों ने अपनी लोक कला का प्रदर्शन किया था। \n\nयह जोहांसबर्ग में आने वाले पर्यटकों का सबसे पसंदीदा स्‍थान है। यह पहले नेल्‍सन मंडेला का घर हुआ करता था। इसे ही बाद में म्‍यूजियम में तब्‍दील कर दिया गया। इस म्‍यूजियम में नेल्‍सन मंडेला से संबंधित वस्‍तुओं को रखा गया है।\n\nइस म्‍यूजियम में पत्‍थर की नक्‍काशीदार वस्‍तुओं को रखा गया है। इसमें से कुछ वस्‍तुएं तो आदिमानवों की है। यह म्‍यूजियम येल रोड पर स्थित है।\nघूमने का समय: सुबह 9 बजे से शाम 4:30 बजे तक।\nफोन नं: +27 (0)11 717-6051\nवेबसाइट: enquiries@rockart.wits.ac.za\n\nजोहांसबर्ग जाने के लिए सबसे आसान तरीका वहां पायुयान से जाना है। जोहांसबर्ग में ओर टाम्‍बो अंतर्राष्‍ट्रीय हवाई अड्डा है। इसे जोहांसबर्ग अंतर्राष्‍ट्रीय हवाई अड्डा भी कहा जाता है। यहां विभिन्‍न देशों से नियमित रूप से फ्लाइटस उतरती रहती है। \nJohannesburg's sister cities are:\n\n\n\nGovernment\n\nOther\n", "id": "27606", "title": "जोहान्सबर्ग"}
{"url": "https://hi.wikipedia.org/wiki?curid=27607", "text": "विपश्यना\n\nविपश्यना साधना\n\nसाधना विधि\n\nविपश्यना (Vipassana) आत्मनिरीक्षण द्वारा आत्मशुद्धि की अत्यंत पुरातन साधना-विधि है। जो जैसा है, उसे ठीक वैसा ही देखना-समझना विपश्यना है। लगभग २५०० वर्ष पूर्व भगवान गौतम बुद्ध ने विलुप्त हुई इस पद्धति का पुन: अनुसंधान कर इसे सार्वजनीन रोग के सार्वजनीन इलाज, जीवन जीने की कला, के रूप में सर्वसुलभ बनाया।\n\nवेबसाइट लिंक - http://www.dhamma.org/hi/\nइस सार्वजनीन साधना-विधि का उद्देश्य विकारों का संपूर्ण निर्मूलन एवं परमविमुक्ति की अवस्था को प्राप्त करना है। इस साधना का उद्देश्य केवल शारीरिक रोगों को नहीं बल्कि मानव मात्र के सभी दुखों को दूर करना है।\n\nविपश्यना आत्म-निरीक्षण द्वारा आत्मशुद्धि की साधना है। अपने ही शरीर और चित्तधारा पर पल-पल होनेवाली परिवर्तनशील घटनाओं को तटस्थभाव से निरीक्षण करते हुए चित्तविशोधन का अभ्यास हमें सुखशांति का जीवन जीने में मदद करता है। हम अपने भीतर शांति और सामंजस्य का अनुभव कर सकते हैं।\n\nहमारे विचार, विकार, भावनाएं, संवेदनाएं जिन वैज्ञानिक नियमों के अनुसार चलते हैं, वे स्पष्ट होते हैं। अपने प्रत्यक्ष अनुभव से हम जानते हैं कि कैसे विकार बनते हैं, कैसे बंधन बंधते हैं और कैसे इनसे छुटकारा पाया जा सकता है। हम सजग, सचेत, संयमित एवं शांतिपूर्ण बनते हैं।\n\nपरंपरा\n\nभगवान बुद्ध के समय से निष्ठावान् आचार्यों की परंपरा ने पीढ़ी-दर-पीढ़ी इस ध्यान-विधि को अपने अक्षुण्ण रूप में बनाए रखा। इस परंपरा के वर्तमान आचार्य श्री सत्य नारायण गोयन्काजी, है। वे भारतीय मूल के है लेकिन उनका जन्म म्यंमा (बर्मा) में हुआ एवं उनके जीवन के पहले पैतालिस वर्ष म्यंमा में ही बीते। वहां उन्होंने प्रख्यात आचार्य सयाजी ऊ बा खिन, जो की एक वरिष्ठ सरकारी अफसर थे, से विपश्यना सीखी। अपने आचार्य के चरणों में चौदह वर्ष विपश्यना का अभ्यास करने बाद सयाजी ऊ बा खिन ने उन्हें १९६९ में लोगों को विपश्यना सिखलाने के लिए अधिकृत किया। उसी वर्ष वे भारत आये और उन्होंने विपश्यना के प्रचार-प्रसार का कार्य शुरू किया। तब से उन्होंने विभिन्न संप्रदाय एवं विभिन्न जाती के हजारो लोगों को भारत में और भारत के बाहर पूर्वी एवं पश्र्चिमी देशों में विपश्यना का प्रशिक्षण दिया है। विपश्यना शिविरों की बढ़ती मांग को देखकर १९८२ में श्री गोयन्काजी ने सहायक आचार्य नियुक्त करना शुरू किया।\n\nशिविर\n\nविपश्यना दस-दिवसीय आवासी शिविरों में सिखायी जाती है। शिविरार्थियों को अनुशासन संहिता, का पालन करना होता है एवं विधि को सीख कर इतना अभ्यास करना होता है जिससे कि वे लाभान्वित हो सके।\n\nशिविर में गंभीरता से काम करना होता है। प्रशिक्षण के तीन सोपान होते हैं। पहला सोपान—साधक पांच शील पालन करने का व्रत लेते हैं, अर्थात् जीव-हिंसा, चोरी, झूठ बोलना, अब्रह्मचर्य तथा नशे-पते के सेवन से विरत रहना। इन शीलों का पालन करने से मन इतना शांत हो जाता है कि आगे का काम करना सरल हो जाता है।\n\nअगला सोपान— नासिका से आते-जाते हुए अपने नैसर्गिक सांस पर ध्यान केंद्रित कर आनापान नाम की साधना का अभ्यास करना।\n\nचौथे दिन तक मन कुछ शांत होता है, एकाग्र होता है एवं विपश्यना के अभ्यास के लायक होता है—अपनी काया के भीतर संवेदनाओं के प्रति सजग रहना, उनके सही स्वभाव को समझना एवं उनके प्रति समता रखना।\n\nशिविरार्थी दसवे दिन मंगल-मैत्री का अभ्यास सीखते हैं एवं शिविर-काल में अर्जित पुण्य का भागीदार सभी प्राणियों को बनाया जाता है।\n\nइस साधना में सांस एवं संवेदनाओं के प्रति सजग रहने के अभ्यास के बारे में एक विडिओ (५.७MB) नि:शुल्क क्विकटाईम मुवी प्लेयर के जरिए देखा जा सकता है।\n\nयह साधना मन का व्यायाम है। जैसे शारीरिक व्यायाम से शरीर को स्वस्थ बनाया जाता है वैसे ही विपश्यना से मन को स्वस्थ बनाया जा सकता है।\n\nसाधना विधि का सही लाभ मिलें इसलिए आवश्यक है कि साधना का प्रसार शुद्ध रूप में हो। यह विधि व्यापारीकरण से सर्वथा दूर है एवं प्रशिक्षण देने वाले आचार्यों को इससे कोई भी आर्थिक अथवा भौतिक लाभ नहीं मिलता है।\n\nशिविरों का संचालन स्वैच्छिक दान से होता है। रहने एवं खाने का भी शुल्क किसी से नहीं लिया जाता। शिविरों का पूरा खर्च उन साधकों के दान से चलता है जो पहिले किसी शिविर से लाभान्वित होकर दान देकर बाद में आने वाले साधकों को लाभान्वित करना चाहते हैं।\n\nनिरंतर अभ्यास से ही अच्छे परिणाम आते हैं। सारी समस्याओं का समाधान दस दिन में ही हो जायेगा ऐसी उम्मीद नहीं करनी चाहिए। दस दिन में साधना की रूपरेखा समझ में आती है जिससे की विपश्यना जीवन में उतारने का काम शुरू हो सके। जितना जितना अभ्यास बढ़ेगा, उतना उतना दुखों से छुटकारा मिलता चला जाएगा और उतना उतना साधक परममुक्ति के अंतिम लक्ष्य के करीब चलता जायेगा। दस दिन में ही ऐसे अच्छे परिणाम जरूर आयेंगे जिससे जीवन में प्रत्यक्ष लाभ मिलना शुरू हो जायेगा।\n\nसभी गंभीरतापूर्वक अनुशासन का पालन करने वाले लोगों का विपश्यना शिविर में स्वागत है, जिससे कि वे स्वयं अनुभूति के आधार साधना को परख सके एवं उससे लाभान्वित हो। जो भी गंभीरता से विपश्यना को अजमायेगा वह जीवन में सुख-शांति पाने के लिए एक प्रभावशाली तकनिक प्राप्त कर लेगा।\n\nआप प्रस्तावित विपश्यना शिविर में प्रवेश के लिए आवेदन कर सकते हैं।\n\nहोम\n\nकड़ी शीर्षक\n", "id": "27607", "title": "विपश्यना"}
{"url": "https://hi.wikipedia.org/wiki?curid=27609", "text": "तामाङ भाषा\n\nतामाङ भाषा देवनागरी तथा तिब्बती लिपियों में लिखी जाती है।\n\n", "id": "27609", "title": "तामाङ भाषा"}
