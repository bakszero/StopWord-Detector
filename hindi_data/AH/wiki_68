{"url": "https://hi.wikipedia.org/wiki?curid=215996", "text": "विश्व के प्रसिद्ध वैज्ञानिक और उनके अविष्कारों का संक्षिप्त वर्णन\n\nइसाक न्यूटन (१६४३-१७२७) विश्व के प्रसिध्द वैज्ञानिको में से एक थे, उनका जन्म इंग्लेण्ड के वूल्सथोर्प में हुआ था। उन्होने गति के तीन नियमो की रचना की थी। वे १६७२ में रॉयल सोसाइटी के फेलो चूने गये।\n\nस्वीडिस् रसायनज्ञ अल्फ्रेड नोबेल (१८३३ -१८९६) ने सन् १८६७ में डायनामाइट और सन् १८७५ में गेलिगानाईट, विस्फोटक पदार्थों का आविष्कार किया, जिसने उन्हें बहुत अमीर बना दिया | मरणोपरांत वे नोबेल पुरस्कार के लिए अपार संपदा छोड़ गए जो कि विज्ञान, कला और औषध के क्षेत्र में विशिष्ट उपलब्धि के लिए दिया जाता है |\n\nसन १८०६ में इटालियन वकील एमेडीयो एवोगेड्रो (१७७६-१८५६) ने भौतिकी के अध्ययन के लिए अपना पेशा छोड दिया। सन १८११ में एवोगेड्रो ने दर्शाया कि समान तापमान और समान दबाव में, समान आयतन की सभी गैसो में, कणो की संख्या समान होती है। यह नियम अब एवोगेड्रो का नियम कहलाता है।\n\nफ्रेंच रसायनज्ञ एंटोइन लावोइसियर (१७४३ -१७९४) ने बताया कि ज्वलनशीलता एक रासायनिक क्रिया है, वायु गैसों का एक सम्मिश्रण है व जल हाइड्रोजन और ऑक्सीजन का एक घटक है |\n\nग्रीक दार्शनिक अरस्तू (३८४-३२२ इपू) मानते थे कि भारी वस्तु, हल्की वस्तु की तुलना में अधिक वेग से गिरती है। उनकी यह धारणा तब तक मान्य रही जब तक कि इटालियन भौतिकविद गेलीलियो गेलीलि ने दिखाया कि गुरुत्वाकर्षण सभी वस्तुओ को समान वेग से अपनी ओर खींचती है।\n\nफ्रेन्च भौतिकविद ऑगस्टिन फ्रेसनेल (१७८८-१८२७) ने प्रयोगो से सिध्द किया कि प्रकाश तरंगो के रूप में चलता है। उन्होने ध्रुवित प्रकाश का अविष्कार किया। उन्होने एक ऐसे लेंस का निर्माण किया जिसकी सतह केंद्रित छल्लेनुमा सिढीयो की ऋंखला की तरह कटी हुइ थी। इस तरह के लेंस को फ्रेसनेल लेंस कहते है। यह प्रकाश केन्द्रीयकरण के लिये अच्छा लेंस है। फ्रेसनेल लेंस का उपयोग लाइट हाउस, सर्च लाइट और कार हेड लाइट में होता है।\n\nजब कोई गतिशील ध्वनि स्रोत हमारे नजदीक आता है, तो प्रतीत होता है कि ध्वनि की तीव्रता क्रमश: बढ रही है और दूर जाने पर घट रही है। ध्वनि के इस प्रभाव की व्याख्या सन १८४२ में ऑस्ट्रीयन भौतिकविद क्रिश्चियन डॉप्लर (१८०३-१८५३) ने की। उन्होने बताया कि ध्वनि तरंगो के रूप में चलती है और जैसे जैसे यह पर्यवेक्षक के समीप आती जाती है तो इसकी आवृति बढती जाती है व दूर जाने पर क्रमश: घटती जाती है। यह प्रभाव अब \" डॉप्लर प्रभाव \" से जाना जाता है।\n\nधूमकेतुओं का नाम सामान्यतः उनके खोजकर्ता के नाम पर रखा जाता है परन्तु एक धूमकेतु है जिसका नाम अंग्रेज खगोलविद एडमंड हैली (१६५६ - १७४२) के मरणोपरांत रखा गया | वह पहले व्यक्ति थे जिन्होंने बताया की धूमकेतु आवर्ती होते है और यह एक निश्चित कक्षा में भ्रमण करते हुए बारम्बार पृथ्वी के आसमान में नजर आते है | \n\nसन १९२३ में अमेरिकन खगोलविद एडविन हबल (१८८९-१९५३) ने सिध्द किया कि मंदाकिनी के अलावा भी अन्य आकाशगंगाओ का अस्तित्व है। उन्होने आकार के अनुसार आकाशगंगाओ का वर्गीकरण किया। उन्होने दर्शाया कि आकाशगंगाएं एक दूसरे से दूर जा रही है और सिध्द किया कि ब्रह्माण्ड फैल रहा है।\n\nजर्मन अविष्कारक एमिल बेर्लिनेर (१८५१-१९२९) ने ग्रामोफोन का अविष्कार किया, जिसमें फ्लेट डीस्क में दोबारा ध्वनि रिकॉर्डींग की जा सकती थी। उन्होने इस तारीके का भी अविष्कार किया जिसमें एक मास्टर कॉपी से सौ से भी अधिक रिकॉर्डींग की जा सकती थी।\n\nइटालियन भौतिकविद एनरिको फर्मी (१९०१-१९५४) सन १९३८ में इटली छोडकर कार्य करने अमेरिका चले गये। उन्होने पहला नाभकीय रियेक्टर शिकागो के विश्वविद्यालय के अप्रचलित स्क्वेश कोर्ट में बनाया। रियेक्टर का उपयोग कर उन्होने नाभकीय विखण्डन अभिक्रिया ऋंखला प्राप्त की।\n\nअंग्रेज खगोलविद् फ्रेड हॉयल (१९१५ -२००१) ने बीसवीं सदी के कई महत्वपूर्ण खगोलीय प्रश्नों को हल करने में अहम् भूमिका निभाई है | जिसमे मुख्य रूप से न्युक्लियोसिंथेसिस को समझाना है कि कैसे रासायनिक तत्व तारों की भीतर हाइड्रोजन बनाते है | \n\nसन १९०८ में जर्मन रशायनशास्त्री फ्रित्ज हाबेर (१८६८-१९३४) ने क्षारीय अमोनिया बनाने की प्रक्रिया का विकास किया जिसका उपयोग उर्वरक और विस्फोटक बनाने में किया जाता है। हाबेर ने वायु में अमोनिया को गर्म कर नाइट्रिक अम्ल बनाने के तरीके का अविष्कार किया।\n\nइटालियन खगोलविद और भौतिकशास्त्री गेलीलियो गेलीलि (१५६४-१६४२) ने सन १६१० में बहुत शक्तिशाली टेलीस्कोप का निर्माण किया। इस टेलीस्कोप की सहायता से उन्होने सैकड़ो तारो को देखा जो पहले कभी देखे नहीं गये थे। मंदाकिनी का अवलोकन कर उन्होने बताया कि इसमें विभिन्न आकारो के असंख्य तारो और क्लस्टरो के समूह एक साथ रहते है।\n\nशनि ग्रह के छल्लो में कई खाली स्थान है जिसमें सबसे बडा केसीनी विभाजन फ्रेन्च खगोलशास्त्री गिओवानी केसीनी (१६२५-१७१२) के नाम पर रखा गया है। वे एक निपुण पर्यवेक्षक थे, उन्होने शनि के चार चंद्रमाओं की खोज की थी। उनका मंगल ग्रह का पर्यवेक्षण सौरमंडल में दूरियों के निर्धारण में बहुत मददगार रहा।\n\nइटालियन अभियंता गुगलीएल्मो मार्कोनी (१८७४-१९३७) पहले व्यक्ति थे जिन्होने संकेतो को रेडियो के माध्यम से भेजने के सिध्दांत का पेटेन्ट कराया था। मार्कोनी युवावस्था में इटली में अपनी पुस्तैनी अटारी में रेडियो तरंगो के साथ परिक्षण करते रहते थे। १९०१ में उन्होने पहली बार मोर्स कोड का उपयोग कर रेडियो संकेत अटलांटिक महासागर के पार भेजा।\n\nसन १८७५ में स्कॉटिस वैज्ञानिक अलेक्जेंडर ग्राहम बेल (१८४७-१९२२) ने पहली बार मनुष्य की आवाज को विद्युत तारो से सफलता पूर्वक प्रसारित किया। बेल ने अपने सहकर्मी को पहला शब्द कहा-थॉमस वाटसन। अगले वर्ष उन्होने टेलीफोन का पेटेन्ट करा लिया।\n\nस्कॉटिस भौतिकविद जेम्स क्लेर्क मैक्सवेल (१८३१-१८७९) पहले व्यक्ति थे जिन्होने बताया कि प्रकाश विद्युतचुंबकीय विकिरण का ही एक रूप है। सन १८६४ में उन्होने गणितीय समीकरणो से विद्युत चुंबकीय वर्णक्रम के अस्तित्व को सिध्द किया। मैक्सवेल ने वर्ण और वर्ण अंधत्व का भी अध्ययन किया था।\n\nडच नागरिक जान इंगेनहाउज (१७३०-१७९९) ने भौतिकशास्त्र, रसायनशास्त्र और चिकित्साशास्त्र का अध्ययन किया था। वे पहले व्यक्ति थे जिन्होने प्रकाश संश्लेषण का अध्ययन किया। उन्होने जोसेफ प्रिस्टली की खोज कि पौधे ऑक्सीजन छोडते है को आगे बढाया और बाद में उन्होने पौधो में गैसो के आदान-प्रदान के कार्यो को प्रकाशित किया। इंगेनहाउज ने दिखाया कि पौधो के हरे भाग उजाले में कार्बन डाइ ऑक्साईड ग्रहण कर, ऑक्सीजन छोडते है तथा अंधेरे में ठीक इसके विपरित व्यवहार करते है।\n\nजॉन नेपियर (१५५०-१६१७) एक स्कॉटिस गणितज्ञ थे। उन्होने संख्याओं से संबंधित कई महत्वपूर्ण खोजे की थी। नेपियर लघुगणक की खोज के कारण बहुत प्रसिध्द थे। लघुगणक ने जटिल गणनाओं को बहुत आसान बना दिया था। कई गणितज्ञ एवं वैज्ञानिक लघुगणक का उपयोग समस्याओ को हल करने और नये सिध्दांत बनाने में करते है।\n\nअंग्रेज वैज्ञानिक और पादरी जोसेफ प्रिस्टली (१७३३-१८०४) ने सन १७३४ में ऑक्सीजन की खोज की थी। प्रिस्टली ने इसके अलावा कई अन्य गैसो, जैसे नाइट्रस ऑक्साइड (हंसाने वाली गैस) और अमोनिया का भी अविष्कार किया था। उन्होने कार्बन डाई ऑक्साइड का अध्ययन किया और कार्बनिकृत (द्रव) जल का अविष्कार किया।\n\nजर्मन भौतिकविद जोसेफ् वोन फ्रानहाफर (१७८७-१८२६) का ध्यान दर्पण बनाने और लेंस पॉलीस करने के प्रशिक्षण के दौरान प्रकाश की प्रकृति की ओर आकर्षित हुआ। इस प्रशिक्षण ने उन्हे स्पेक्ट्रोस्कोप का अविष्कारक बनाया। १८१४ से १८१७ तक उन्होने इसका उपयोग सूर्य उत्सर्जित वर्णक्रम के वैज्ञानिक अध्ययन के लिये किया।\n\nअमेरिकन रशायनशास्त्री लीनस पाउलिंग (१९०१-९४) को रसायनशास्त्र में किये गये उनके कार्य \" रसायनिक बंध और अणु की संरचना \" पर १९५४ का नोबेल पुरुष्कार दिया गया। उन्होने परमाणु बंधो में लगने वाली ऊर्जा, इनके बीच के कोण और बीच की दूरीयों का आकलन किया था। नाभकीय हथियारो के परीक्षण पर रोक संबंधी प्रयासो के कारण उन्हे १९६२ का नोबेल शांति पुरुष्कार भी दिया गया।\n\nऑस्ट्रियन मूल की भौतिकविद् लाइस मिट्नर (१८६८ -१९७८) ने नाभकीय भौतिकी के क्षेत्र में महत्वपूर्ण खोजें की |उन्होंने अपने सहकर्मी भौतिकविद् ओट्टो हान के साथ मिलकर प्रोटेक्टीनियम तत्व की खोज की | \n\nपोलैण्ड के खगोलविद निकोलस कॉपरनिकस (१४७३-१५४३) ने ब्रह्माण्ड के प्रति तत्कालीन धारणा को बदल कर रख दिया। कॉपरनिकस ने बताया कि सूर्य ब्रह्माण्ड का केन्द्र है ना कि पृथ्वी। उनके इस सिध्दांत को साधारणतया अपना लिया गया। १७ वी सदी में खगोलविदो ने यह सिध्द किया कि पृथ्वी और अन्य ग्रह अपनी अपनी कक्षाओ में सूर्य का चक्कर लगाते है।\n\nपोलेंड में जन्मीं भौतिकविद् मेरी क्युरी (१८६७ -१९३४) रेडियोधर्मी पदार्थों के अध्ययन के लिए जानी जाती है | उन्होंने दो नयें तत्वों पोलोनियम और रेडियम की खोज की | उन्हें सन् १९०३ में भौतिकी और सन १९११ में रसायनशास्त्र के क्षेत्र में किए गए उल्लेखनीय कार्यों के लिए नोबल पुरुष्कार दिया गया |\n\nजर्मन भौतिकविद मैक्स प्लांक (१८५८-१९४७) ने क्वांटम भौतिकी की नींव रखी। प्लांक ने विकिरण की विद्युत चुंबकीय प्रकृति ज्ञात की। उन्होने कृष्ण वस्तु पर अनेक शोध किये। सन १९१८ में उन्हे नोबेल पुरष्कार से सम्मनित किया गया।\n\nतत्कालिन प्रसिध्द पुरातत्ववेत्ता मोर्टिमर च्हीलर (१८९०-१९७६) ने पुरातत्व संस्थान लंदन की नींव डाली। सन १९४४ में वे भारत में पुरातत्व विभाग के निदेशक बने। उन्होने सिंधु घाटी सभ्यता की खोज की।\n\nस्कॉटिस भौतिकविद रॉबर्ट वाटसन-वाट (१८९२-१९७३) ने १९३० में पहले प्रायोगिक राडार व्यवस्था का विकास किया था। द्वितिय विश्वयुध्द में इस व्यवस्था का उपयोग हवाई हमलो से पूर्व सचेत करने के लिये किया गया।\n\nभारतीय भौतिकविद एवं गणितज्ञ सत्येन्द्रनाथ बोस (१८९४-१९७४) क्वांटम यांत्रिकी में किये गये कार्य से जाने जाते है। ब्रह्माण्ड में पाये जाने वाले दो तरह के कणो में से एक \" बोसॉन \" बोस के नाम पर रखा गया है। बोस-आइंस्टाइन सांख्यिकी से कणो के व्यवहार को समझा जा सकता है। बोस को सन १९५४ में पद्म विभूषण से सम्मानित किया गया।\n\nस्वीडिस वैज्ञानिक स्वेन्ट अर्हेनियस (१८५९-१९२७) को अपने इस अनुसंधान के लिए काफी प्रशंसा मिली कि कैसे कोई घटक विलयन में आयन बनाते है। अपने कार्यो से उन्होने समझाया कि यह हाइड्रोजन आयन ही है जो अपने विशेष गुणो से अम्ल का निर्माण करते है।\n\nअंग्रेज चिकित्सक एवं भौतिकविद थॉमस यंग (१७७३-१८२९) ने प्रकाश के तरंग व्यवहार को सिध्द करने के लिए अनेक परीक्षण किये। उन्होने बताया कि विभिन्न वर्ण, विभिन्न लम्बाई की प्रकाश तरंगे है। १८०१ मे यंग ने वर्ण दृष्टि की खोज की और समझाया कि मनुष्य की आंखो में तीन तरह के वर्ण संवेदक होते है, जिन्हे अब शंकु कोशिका के नाम से जाना जाता है, जो कि नीले, लाल और हरे प्रकाश के प्रति संवेदनशील होती है।\n\nअंग्रेज भौतिकविद विलियम हेनरी ब्रेग (१८६२-१९४२) और उनके पुत्र विलियम लॉरेन्स ब्रेग ने खोज की कि जब क्ष-किरण क्रिस्टल में से होकर गुजरती है तो वो फोटोग्रफिक फिल्म पर बिन्दुओ की विशिष्ट प्रतिकृति बनाती है। यह प्रतिकृति क्रिस्टल के भीतर मौजुद परमाणुओ कि विशिष्ट व्यवस्था को दर्शाती है।\n", "id": "215996", "title": "विश्व के प्रसिद्ध वैज्ञानिक और उनके अविष्कारों का संक्षिप्त वर्णन"}
{"url": "https://hi.wikipedia.org/wiki?curid=216000", "text": "नेवला\n\nनेवला () एक मांसाहारी स्तनधारी जानवर है जो 'हरपेस्टीडाए' () जीववैज्ञानिक कुल में आते हैं। इसकी 33 ज्ञात जातियाँ हैं जो सभी दक्षिणी यूरेशिया (भारतीय उपमहाद्वीप समेत) व अफ़्रीका में रहती हैं। माडागास्कर द्वीप पर भी यूप्लेरिडाए () कुल की चार जातियाँ हैं जिन्हें कभी-कभी नेवला बुलाया जाता है।\n\n", "id": "216000", "title": "नेवला"}
{"url": "https://hi.wikipedia.org/wiki?curid=216001", "text": "वैयाकरण\n\nवैयाकरण (अंग्रेजी:Grammarian) ऐसे व्यक्ति को कहा जाता है जो व्याकरण का विशेषज्ञ हो तथा इस विषय पर पूरा अधिकार रखता हो।\n\nपाणिनि (लगभग ५०० ई॰ पू॰) संस्कृत के सबसे प्रसिद्ध तथा सम्मानित वैयाकरण हुये हैं। उनका ग्रन्थ अष्टाध्यायी संस्कृत व्याकरण का सबसे प्रतिष्ठित ग्रन्थ है। पाणिनि के पूर्ववर्ती वैयाकरणों में यास्क, शाकटायन, शौनक, शाकल्य, स्फोटायन आदि हुये हैं। \n\nपाणिनि के परवर्ती वैयाकरणों में कात्यायन मुनि, पतंजलि मुनि आदि शामिल हैं। कात्यायन मुनि ने लगभग ३५० ई॰ पू॰ में टिप्पणी रूप में वार्तिक लिखे। तत्पश्चात पतंजलि मुनि ने १५० ई॰ पू॰ के लगभग अष्टाध्यायी पर महाभाष्य नाम से भाष्य लिखा। व्याकरण शास्त्र में पाणिनि, कात्यायन तथा पंतजलि को त्रिमुनि अथवा मुनित्रय कहा गया है।\n\nइसके अतिरिक्त वामन और जयादित्य ने मिलकर ६०० ई॰ के लगभग काशिकावृति की रचना की। यह अष्टाध्यायी की सर्वश्रेष्ठ व्याख्या मानी जाती है। रामचन्द्र (११०० ई॰) ने प्रक्रिया कौमुदी तथा भट्टोजि दीक्षित ने सिद्धान्त कौमुदी नामक प्रक्रिया ग्रन्थों की रचना की। सिद्धान्त कौमुदी की शैली पर मध्यसिद्धान्तकौमुदी की रचना हुयी और वरदराज ने कुछ आवश्यक नियमों को ध्यान में रखते हुये लघुसिद्धान्तकौमुदी की रचना की।\n\nबाद में व्याकरण के दर्शन पक्ष पर अनेक ग्रन्थ लिखे गये। ६०० ई॰ के लगभग भर्तृहरि ने वाक्यपदीय लिखा। इसके अतिरिक्त इनकी महाभाष्यदीपिका भी व्याकरण का महत्वपूर्ण ग्रन्थ है। इसी परम्परा में १६५० ई॰ के लगभग कौण्डभट्ट का वैयाकरणभूषणसार और नागेशभट्ट की १७०० ई॰ के लगभग रचित वैयाकरणसिद्धान्त लघुमंजूषा प्रसिद्ध है।\n\nपाणिनी की अष्टाध्यायी परम्परा के अतिरिक्त भी कुछ आचार्यों के नाम से व्याकरण सम्प्रदाय प्रचलित हुये। इनमें कातन्त्र, चान्द्र, शाकटायन, हैम, सारस्वत तथा सौपद्म प्रमुख हैं।\n\nकुछ अन्य पुराने वैयाकरण हैं-\n\n\n\nकुछ पश्चिमी विद्धानों ने भी हिन्दी एवं संस्कृत व्याकरण सम्बंधी कुछ पुस्तकें लिखी। यद्यपि इनको वैयाकरणों की श्रेणी में तो नहीं रखा जा सकता परन्तु विषय से सम्बन्धित होने से उनका नाम भी नीचे दिया जा रहा है।\n\n\n", "id": "216001", "title": "वैयाकरण"}
{"url": "https://hi.wikipedia.org/wiki?curid=216002", "text": "विलुप्ति\n\nजीव विज्ञान में विलुप्ति () उस घटना को कहते हैं जब किसी जीव जाति का अंतिम सदस्य मर जाता है और फिर विश्व में उस जाति का कोई भी जीवित जीव अस्तित्व में नहीं होता। अक्सर ऐसा इसलिए होता है क्योंकि किसी जीव का प्राकृतिक वातावरण बदल जाता है और उसमें इन बदली परिस्थितियों में पनपने और जीवित रहने की क्षमता नहीं होती। अंतिम सदस्य की मृत्यु के साथ ही उस जाति में प्रजनन द्वारा वंश वृद्धि की संभावनाएँ समाप्त हो जाती हैं। पारिस्थितिकी में कभी कभी विलुप्ति शब्द का प्रयोग क्षेत्रीय स्तर पर किसी जीव प्रजाति की विलुप्ति से भी लिया जाता है।\n\nअध्ययन से पता चला है कि अपनी उत्पत्ति के औसतन १ करोड़ वर्ष बाद जाति विलुप्त हो जाती है, हालांकि कुछ जातियाँ दसियों करोड़ों वर्षों तक जारी रहती हैं। पृथ्वी पर मानव के विकसित होने से पहले विलुप्तियाँ प्राकृतिक वजहों से हुआ करती थीं। माना जाता है कि पूरे इतिहास में जितनी भी जातियाँ पृथ्वी पर उत्पन्न हुई हैं उनमें से लगभग ९९.९% विलुप्त हो चुकी हैं। मानवों के आगमन के बाद उसने बहुत सी जातियों को शिकार या अन्य गतिविधियों से विलुप्त कर दिया है और बहुत सी जातियों को विलुप्ति की कागार पर ला खड़ा किया है।\n\nसामूहिक विलुप्ति एक विशेष प्रकार की घटना होती है जिसमें एक छोटी से काल में बहुत सी जातियाँ विलुप्त हो जाती हैं और पूरी पृथ्वी के सम्पूर्ण जीवन में कमी आती है। सामूहिक विलुप्ति पृथ्वी पर असाधारण है लेकिन जातियों में छिट-पुट विलुप्ति होती रहती है। बहुत से वैज्ञानिक आधुनिक काल में मानवों द्वारा किये गए बदलावों (जैसे की वनों का नाश, प्रदूषण और वातावरण में बदलाव) के कारण तेज़ी से हो रही विलुप्तियों को लेकर चिंतित हैं।\n\n", "id": "216002", "title": "विलुप्ति"}
{"url": "https://hi.wikipedia.org/wiki?curid=216033", "text": "फ्रेट ऑपरेशन इन्फोर्मेशन सिस्टम\n\nभारतीय रेलवे ने न केवल यात्रियों और माल परिवहन के पारंपरिक कार्य को कुशलतापूर्वक निष्पादित करने का निर्णय लिया, बल्कि एक जगह जाकर समाप्त होती प्रणाली में परिवर्तन भी किया है। रेल उद्योग में अपने ग्राहकों को एक अद्यतन व्यावसायिक वातावरण की तरह सूचना दिए जाने में पारदर्शिता बरतने की मांग काफी समय से चली आ रही है।\n१ प्रत्यक्ष वितरण प्रणाली में कार्गो पर निरंतर नज़र बनाए रखना सबसे महत्वपूर्ण पहलू माना जाता है। एफओआईएस के कारण फ्रेट ग्राहकों को अपने सामान के संबंध में तत्काल जानकारी मिल जाती है कि उनका सामान इस समय मार्ग में कहां हैं। यह प्रणाली माल की आवाजाही और उसके नियंत्रण के लिए है, साथ ही यह परिसंपत्तियों के इष्टतम उपयोग में प्रबंधकों की मदद भी करती है।\n\n२ एफओआईएस में परिचालनिक हिस्से की संभाल के लिए रेक प्रबंधन प्रणाली (RMS) और वाणिज्यिक ट्रांजेक्शनों के लिए टर्मिनल प्रबंधन प्रणाली (TMS) का उपयोग किया जाता है। टीएमएस को 300 से अधिक स्थलों पर इंस्टाल किया जा चुका है और इंफ्रास्ट्रक्चर की उपलब्धता के साथ इसे सभी प्रमुख हेंडलिंग स्थलों को कवर किया जाएगा। जून, 2005 तक भारतीय रेलवे के 500 से अधिक स्थलों पर 1500 रिपोर्टिंग डिवाइस चालू किए जा चुके हैं। नेटवर्क को स्थापित करने के लिए रेलवे के स्वामित्व वाली डिजिटल माइक्रोवेव संचार सुविधाओं भारत संचार निगम लिमिटेड से किराये पर लिए गए चैनलों से जोड़ा गया है। बढ़ती मांग को पूरा करने के लिए नेटवर्क का निरंतर विस्तार किया जा रहा है।\n\n३ भारतीय रेलवे और इसके ग्राहकों, दोनों को महत्वपूर्ण लाभ देने के लिए एफओआईएस को तैयार किया गया है। वस्तुत: निम्नलिखित की प्राप्ति के लिए इस प्रणाली को क्रियान्वित किया गया है:-\n\n४ अब तक क्रियान्वित प्रणाली से निम्नलिखित कार्य किए जाते हैं :\n\n५ इस प्रणाली के उपयोग से रेलवे ग्राहकों और इसके परिचालन स्टाफ के बीच व्याप्त बेचैनी, मानसिक दबाव और संदेह को कम किया जा सके। चौबीसों घंटे फोन पर बड़ी मात्रा में और बार-बार डेटा की जानकारी लेना-देना अब कम हो गया है और धीरे-धीरे इसके स्थान पर डेटा इनपुट न्यूनतम हो रहा है। कार्य वातावरण में सुधार के कारण योजनाए तैयार करने और मिले हुए कार्यों को शुरु करने में काफी सरलता आई है। \nविभिन्न लोडिंग स्टेशनों से ट्रेन लोड से कम परेषणों को क्लब करने के लिए सिस्टम इन्फोर्मेशन का उपयोग किया जा रहा है। बड़ी मात्रा वाले ग्राहकों ने इसकी सराहना की है, जिन्हें उनके परेषणों की स्थिति के संबंध में ई-मेल के माध्यम से सूचित किया जा रहा है, इससे स्पष्ट संकेत मिलता है कि ग्राहकों को एफओआईएस से प्रत्याशित लाभ मिलने शुरु हो गए हैं। रेलवे बोर्ड, क्षेत्रीय रेलों और मंडलों को कस्टमाइज्ड रिपोर्टें देने के लिए इंटरएक्टिव वेब आधारित सोल्यूशंस पर काम किया जा रहा है।\n\n६ एफओआईएस रेलवे और अपने ग्राहकों, दोनों को अपनी वर्तमान बिजनेस गतिविधियों में सुधार करने के लिए बहुत अधिक अवसर प्रदान कर रहा है और फलस्वरूप परिचालनिक लागतों में कमी आई है जबकि सेवा की गुणवत्ता में सुधार हुआ है। कॉन्कोर के लिए एक पूर्ण डोमेस्टिक टर्मिनल प्रबंधन प्रणाली पहले से ही कार्य कर रही है।\n\n७ मालभाड़े का ई-भुगतान: पूर्व मध्य रेलवे की कोयला खदानों से बदरपुर पावर हाउस के लिए बुक किए जाने वाले कोयले के भाड़े के इलेक्ट्रानिक भुगतान के लिए एक पायलट परियोजना क्रियान्वित की गई है। प्रारंभिक स्थल से इलेक्ट्रानिक रूप से बैंक (स्टेट बैंक ऑफ इंडिया) को देय मालभाड़ा प्रभारों की सूचना दी जाती है। ट्रांजेक्शन के सफल हो जाने पर बैंक से इलेक्ट्रानिक कंफर्मेशन मिल जाने के बाद इस ट्रांजेक्शन को बदरपुर पावर हाउस के खाते में डेबिट किया जाता है, प्रारंभिक स्थल पर रेलवे रसीद प्रिंट की जाती है। यह एक ही समय में होने वाला ट्रांजेक्शन है और 150 सेकेंड के भीतर इसका प्रत्युत्तर मिल जाता है।\n\n८ भविष्य का दृष्टिकोण: ", "id": "216033", "title": "फ्रेट ऑपरेशन इन्फोर्मेशन सिस्टम"}
{"url": "https://hi.wikipedia.org/wiki?curid=216075", "text": "स्मृतिलोप\n\nस्मृतिलोप (एम्नेसिया / Amnesia) का अर्थ है 'स्मरणशक्ति का खो जाना'। या तो यह मनोवैज्ञानिक कारणों से उत्पन्न होती है या शारीरिक विकार से (उदाहरणत:, सिर में चोट लगने से)। बुढ़ापे में और मस्तिष्क की धमनियों के पथरा जाने पर (आर्टीरियोस्किलरोसिस में) स्मृतिलोप बहुधा होती है। बुढ़ापे के कारण उत्पन्न स्मृतिलोप में स्मरणशक्ति का ह्रास धीरे-धीरे होता है। पहले रोगी यह बता नहीं पाता कि सबेरे क्या खाया था या कल क्या हुआ था। फिर स्मरणनाश बढ़ता जाता है और सुदूर भूतकाल की बातें भी सब भूल जाती हैं। धमनियों के पथराने में स्मरणशक्ति विचित्र ढंग से मिटती है। विशेष जाति की बातें भूल जाती हैं, अन्य बातें अच्छी तरह स्मरण रहती हैं। कभी-कभी दो चार दिन या एक दो सप्ताह के लिए बातें भूल जाती हैं और फिर वे अच्छी तरह याद हो आती हैं। कोई पुरानी बातें भूलता है, कोई नवीन बातें भूलता है।\n\nमिरगी आदि रोगों में स्मरणशक्ति धीरे-धीरे नष्ट होती है। अंतराबंध में सदा ही स्मरणशक्ति क्षीण रहती है। मनोवैज्ञानिक कारणों से उत्पन्न स्मृतिलोप में, उदाहरणत: किसी प्रिय व्यक्ति के मरण से उत्पन्न स्मृतिलोप में, बहुधा केवल उसी प्रिय व्यक्ति से संबंध रखनेवाली बातें भूल जाती हैं।\n\nयुद्धकाल में नकली स्मृतिलोप बहुत देखने में आती थी। लड़ाई पर भेजे जाने से छुट्टी पाने के लिए स्मृतिलोप का बहाना करना बचने की सरल रीति थी। इन दशाओं में इसकी जाँच की जाती थी कि कोई उत्पादक कारण - जैसे मदिरापान, मिरगी, हिस्टीरिया, विषण्णता, पागलपन आदि-तो नहीं विद्यमान है। पीछे कुछ अन्य रीतियाँ निकलीं (उदाहरणत:, रोरशाप की रीति) जिससे अधिक अच्छी तरह पता चलता है कि स्मृतिलोप असली है या नकली।\n\nस्मृतिलोप सीसा धातु के विषाक्त लवणों, कार्बन मोनोआक्साइड नामक विषाक्त गैस तथा अन्य मादक विषों से अथवा मूत्ररक्तता, विटैमिन बी की कमी, मस्तिष्क का उपदंश आदि से भी उत्पन्न होती है।\n\n", "id": "216075", "title": "स्मृतिलोप"}
{"url": "https://hi.wikipedia.org/wiki?curid=216076", "text": "अर्गट\n\nअर्गट एक दवा है जिससे अनैच्छिक मांसपेशियों में संकोच होता है और इसलिए प्रसव के बाद असामान्य रक्तस्राव रोकने के लिए स्त्रियों को दिया जाता है। अधिक मात्रा में खाने पर यह तीव्र विष का गुण दिखाता है। नीवारिका (अंग्रेजी में राई / Rye) नाम के निकृष्ट अन्न में बहुधा एक विशेष प्रकार की फफूँदी (भुकड़ी) लग जाती है जिससे वह अन्न विषाक्त हो जाता है। इसी फफूँदी (लैटिन नाम क्लैवीसेप्स परप्यूरिया) से अर्गट निकाला जाता है। इस फफूँदी लगी नीवारिका को खाने से जीर्ण विषाक्तता (क्रानिक पॉयज़निंग) रोग हो जाने का खतरा रहता है।\n\n", "id": "216076", "title": "अर्गट"}
{"url": "https://hi.wikipedia.org/wiki?curid=216077", "text": "नीवारिका\n\nनीवारिका (Rye / राई) एक प्रकार की घास है गेहूँ के जाति (Triticeae) का सदस्य है। इसका गेहूँ और जौ से नजदीकी सम्बन्ध है। नीवारिका के दाने आटा, ब्रेड, बीअर, ह्विस्की, वोडका एवं जानवरों के चारे के लिये प्रयोग की जाती है। \n\n", "id": "216077", "title": "नीवारिका"}
{"url": "https://hi.wikipedia.org/wiki?curid=216078", "text": "अवचेतन\n\nअवचेतन (सब-कांशस) - जो चेतना में न होने पर भी थोड़ा प्रयास करने से चेतना में लाया जा सके। उन भावनाओं, इच्छाओं तथा कल्पनाओं का संगठित नाम जो मानव के व्यवहार को अचेतन की भाँति अज्ञात रूप से प्रभावित करती रहने पर भी चेतना की पहुँच के बाहर नहीं हैं और जिनको वह अपनी भावनाओं, इच्छाओं तथा कल्पनाओं के रूप में स्वीकार कर सकता है। मानसिक जगत में इसका स्थान अहम्‌ तथा अचेतन के बीच माना गया है।\n\n", "id": "216078", "title": "अवचेतन"}
{"url": "https://hi.wikipedia.org/wiki?curid=216083", "text": "जलशीर्ष (हाइड्रोसेफ़लस)\n\nजलशीर्ष , \"मस्तिष्क में जमे पानी\" के रूप में भी जाना जाता है, जो एक चिकित्सकीय स्थिति है जिसमें मस्तिष्क के निलय या कोटरों में मस्तिष्कमेरु द्रव सीएसएफ (CSF) का असामान्य जमाव हो जाता है। यह खोपड़ी के अन्दर अत्यधिक दिमागी दबाव और सिर के क्रमिक बढ़ने, ऐंठन और मानसिक विकलांगता का कारण बन सकता है। जलशीर्ष मौत का भी कारण बन सकता है। इसका नाम यूनानी शब्द योपो (ὑδρο)- (हुड्रो)(hudro) \"पानी\" और κέφαλος (केफालोस) \"सिर\" से व्युत्पन्न है।\n\nखोपड़ी के अन्दर के बढे हुए दबाव के लक्षणों के साथ सिर दर्द, उल्टी, मिचली, अक्षिबिंबशोफ पापिलेडेमा (papilledema) तंद्रा या कोमा भी शामिल हो सकते हैं। खोपड़ी के अन्दर के वर्द्धित दबाव का परिणाम जीवन घातक मस्तिष्क नली संपीड़न सहित अंकुश संबंधी अनकल (uncal) या अनु‍मस्तिष्‍कीय टांसिल हार्नियेशन हो सकता है। खोपड़ी के अन्दर के वर्द्धित दबाव पर अन्य अभिव्यक्तियों के विस्तृत विवरण के लिए:\nचाल अस्थिरता, मूत्र असंयम और मनोभ्रंश द ट्रायड (हाकिम ट्रायड) सामान्य दबाव जलशीर्ष एनपीएच (NPH) का एक अपेक्षाकृत अलग विशिष्ट प्रकटीकरण स्वरुप है। केन्द्रीय स्नायविक कमी भी हो सकती है, जैसे अपवर्तनी तंत्रिका पक्षाघात और ऊर्ध्वाधर टकटकी पक्षाघात (कवाड्रिजेमिनल प्लेट के संपीडन की वजह से पैरिनॉड सिंड्रोम, जहां आंख की संयुग्मित ऊर्ध्वाधर गतिविधियों का समन्वय केंद्र स्थित हैं).\nलक्षण रुकावट के कारण पर निर्भर करते हैं, जैसे व्यक्ति की आयु और सूजन द्वारा मस्तिष्क के ऊतक की क्षतिग्रस्तता के अनुपात पर.\n\nजलशीर्ष ग्रस्त शिशुओं के केंद्रीय तंत्रिका तंत्र में सीएसएफ (CSF) द्रव बढ़ जाता है, जो ब्रह्मारंध्र (नरम स्थान) के उभार का कारण बनता है और सिर को उम्मीद से अधिक बड़ा कर देता है। प्रारंभिक लक्षणों में ये भी शामिल हो सकते हैं:\n\n\nबड़े बच्चों में उत्पन्न होने वाले लक्षणों में ये भी शामिल हो सकते हैं:\n\n\nजलशीर्ष ग्रस्त खोपड़ियों के संदर्भ ईसा पूर्व 2500 से 500 ईस्वी तक के प्राचीन मिस्र के चिकित्सा साहित्य में पाये जा सकते हैं। ई.पू.चौथी शताब्दी में प्राचीन यूनानी चिकित्सक हिप्पोक्रेट्स द्वारा जलशीर्ष को और अधिक स्पष्ट रूप से वर्णित किया गया था, जबकि बाद में दूसरी ई.सदी में रोमन चिकित्सक गलेन द्वारा एक और अधिक सटीक वर्णन दिया गया। अरब सर्जन अबू अल-कासिम अल-ज़हरवी द्वारा \"अल-तसरीफ\" (1000 ई.) में पहला नैदानिक विवरण और जलशीर्ष के लिए शल्योपचारक प्रक्रिया अस्तित्व में आई, जिसने जलशीर्ष ग्रस्त बच्चों में सतही अंतःकपालीय द्रव की निकासी का स्पष्ट रूप से वर्णन किया है। उसने तंत्रिकाशल्यक रोगों के अपने अध्याय में इसका वर्णन किया है, उसने शैशवकालीन जलशीर्ष का वर्णन करते हुए इसे यांत्रिक संपीड़न की वजह से होनेवाला बताया है। वह कहता है :\n\n20 वीं सदी में, पार्श्वपथों और अन्य तंत्रिकाशल्यक उपचार के तरीके विकसित होने तक यह एक दुःसाध्य स्थिति बनी रही. यह एक कम प्रसिद्ध चिकित्सा स्थिति है, जलशीर्ष के उपचार को विकसित करने के लिए अपेक्षाकृत कम अनुसंधान किये गए हैं और आज तक इस अवस्था के लिए कोई इलाज विद्यमान नहीं है।\n\nजलशीर्ष बाल और वयस्क दोनों रोगियों को प्रभावित करता है। एनआईएच (NIH) वेबसाइट के अनुसार अनुमानतः 700,000 बच्चे और वयस्क जलशीर्ष के साथ जी रहे हैं। \n\nबाल जलशीर्ष प्रत्येक 500 जीवित जन्मों में एक को प्रभावित करता है, जो सामान्य विकास विकलांगता को जन्मजात विकृति या बहरेपन से अधिक आम बना रहा है। यह संयुक्त राज्य अमेरिका में बच्चों के लिए मस्तिष्क शल्य चिकित्सा के प्रमुख कारणों में से एक है। इस स्थिति के 180 से अधिक अलग-अलग कारण हैं, यह समय से पहले जन्म के साथ जुड़े मस्तिष्क रक्तस्राव के सबसे आम अधिगृहित कारणों में से एक है। बाल जलशीर्ष एक आनुवंशिक स्थिति भी हो सकती है और यह मुख्य रूप से पुरुषों को प्रभावित करता है। जलशीर्ष का पता जन्म के पूर्व अल्ट्रासाउंड परीक्षणों से लगाया जा सकता है।\n\nप्रमस्तिष्‍कीय पार्श्वपथ (सेरेब्रल शंट) जलशीर्ष के लिए सबसे अधिक प्रचलित उपचार विधियों में से एक है, जो 1960 में पहली बार विकसित की गयी थी। पार्श्वपथ (शंट) को तंत्रिका शल्यचिकित्सा के माध्यम से रोगी के मस्तिष्क में प्रत्यारोपित किया जाना चाहिए, जो स्वयं मस्तिष्क की क्षति का कारण बन सकने वाली एक प्रक्रिया है। एक अनुमान के अनुसार सभी पार्श्वपथों (शंट्स) में से 50% दो वर्षों के भीतर असफल हो जाते हैं तथा पार्श्वपथों (शंट्स) को बदलने के लिए फिर से शल्यचिकित्सा की आवश्यकता होती है। पिछले 25 वर्षों में, जलशीर्ष के साथ जुड़ी मृत्यु दर 54% से 5% कम हुयी है और बौद्धिक विकलांगता की घटनाओं में 62% से 30% तक की कमी आई है।\n\nजलशीर्ष मस्तिष्कमेरु द्रव में संक्रमण का भी कारण बनता है। यह जन्म के दौरान माँ के संक्रमण का भी परिणाम हो सकता है।\n\nजलशीर्ष आमतौर पर निलय या मस्तिष्क के ऊपर की अंतरिक्ष अवजालतनिका में मस्तिष्कमेरु द्रव (CSF) के बहिर्वाह में रुकावट की वजह से होता है। जिस व्यक्ति में जलशीर्ष नहीं होता, उसके निलय और मेरुदण्ड में मस्तिष्कमेरु द्रव (CSF) मस्तिष्क के माध्यम से निरंतर संचरित होता रहता है तथा लगातार परिसंचरण प्रणाली में निष्कासित होता रहता है। वैकल्पिक रूप से, यह हालत द्रव पदार्थ की सामान्य निकासी को अवरुद्ध करने वाली जन्मजात विकृति या सिर पर लगे अघात या संक्रमण से उत्पन्न सीएसएफ (CSF) द्रव के अधिक उत्पादन का परिणाम भी हो सकती है।\n\nजमे द्रव की वजह से मस्तिष्क का संपीड़न अंततः आक्षेप और मानसिक मंदता का कारण हो सकता है। ये लक्षण वयस्कों में जल्दी प्रकट होते हैं, जिनकी खोपड़ी अब भीतर तरल पदार्थ की मात्रा को समायोजित करने के लिए बढ़ने में सक्षम नहीं होती. जलशीर्ष युक्त भ्रूणों, शिशुओं और छोटे बच्चों में चेहरे को छोड़कर एक असामान्य रूप से बड़ी खोपड़ी होती है, क्योंकि व्यक्तिगत खोपड़ी की हड्डियों पर द्रव का दबाव - जिसे अभी भी फ्यूज होना होता है- उनके जोड़ों के बिन्दुओं को बाहर की तरफ उभारता है। शिशुओं में एक अन्य चिकित्सकीय लक्षण की विशेषता आईरिस के ऊपर आंखों के सफेद भाग को दिखाती नीचे की और लगी टकटकी है, मानो बच्चा खुद अपनी पलकों की जांच करने की कोशिश कर रहा है।\nवर्द्धित अंतःकपालीय दबाव मस्तिष्क के संपीड़न के कारण हो सकता है, जो मस्तिष्क की क्षति और अन्य जटिलताओं की ओर अग्रसर करता है। प्रभावित व्यक्तियों की स्थितियां व्यापक रूप से बदलती रहती हैं। जिन बच्चों को जलशीर्ष हो चुका है उनमें बहुत छोटे निलय हो सकते हैं और \"सामान्य मामले\" के रूप में प्रस्तुत किये जा सकते हैं।\n\nयदि प्रमस्तिष्‍कीय जलसेतु के चौथे निलय का रंध्र (\"pl\" .) अवरुद्ध है तो मस्तिष्कमेरु द्रव सीएसएफ (CSF) निलय के भीतर संचित हो सकता है। इस स्थिति को आंतरिक जलशीर्ष कहते हैं और इसके परिणाम से सीएसएफ (CSF) दबाव में वृद्धि होती है। जब सामान्य रूप से मस्तिष्क में इसके निकास की अनुमति देने वाला मार्ग अवरुद्ध हो गया हो तब भी सीएसएफ (CSF) का उत्पादन जारी रहता है। नतीजतन, मस्तिष्क के अंदर बन रहा द्रव तंत्रिका ऊतक पर दबाव डालता है और निलय को फैला देता है। तंत्रिका ऊतक का संपीड़न आमतौर पर अपरिवर्तनीय मस्तिष्क क्षति का कारण बनता है। यदि जलशीर्ष होने के समय खोपड़ी की हड्डियां अस्थिकृत नहीं होती हैं तो इसका दबाव सिर को गंभीर रूप से बढ़ा देता है। जन्म के समय प्रमस्तिष्क जलसेतु अवरुद्ध हो सकता है या मस्तिष्क-तने में किसी ट्यूमर के बढ़ जाने की वजह से बाद के जीवन में भी अवरुद्ध हो सकता है।\n\nउच्च आंतरिक दबाव को समाप्त करने के लिए मस्तिष्क निलयों और उदर गुहा के बीच एक जल निकासी ट्यूब लगाकर सफलतापूर्वक आंतरिक जलशीर्ष का इलाज किया जा सकता है। इन पार्श्वपथों (शंट्स) के द्वारा मस्तिष्क में संक्रमण होने के कुछ खतरे रहते हैं तथा उस व्यक्ति के बड़े होने के साथ-साथ इन पार्श्वपथों (शंट्स) को अवश्य बदल देना चाहिए. एक अवजालतनिका रक्तस्राव परिसंचरण में सीएसएफ (CSF) की वापसी को बाधित कर कर सकती है। अगर सीएसएफ (CSF) अंतरिक्ष अवजालतनिका में जमा हो जाता है, तो इस स्थिति को बाहरी जलशीर्ष कहा जाता है। इस हालत में, मस्तिष्क पर बाह्य दबाव लागू होता है, जो तंत्रिका उत्तकों को संपीडित करता है और मस्तिष्क के नुकसान का कारण बन सकता है। इस प्रकार मस्तिष्क के ऊतकों को आगे और नुकसान पहुंचता है तथा जिसके परिणामस्वरूप उन्हें नेक्रोटाइजेशन की ओर ले जाता है।\n\nजलशीर्ष मस्तिष्कमेरु द्रव सीएसएफ (CSF) के क्षीण प्रवाह, पुनरअवशोषण या सीएसएफ (CSF) के अत्यधिक उत्पादन की वजह से हो सकता है। \n\n\nइसके अंतर्निहित तंत्र के आधार पर जलशीर्ष को संचारी और गैर संचारी (प्रतिरोधी) में वर्गीकृत किया जा सकता है। दोनों ही रूप जन्मजात या अधिगृहित हो सकते हैं।\n\nसंचारी जलशीर्ष को गैर-प्रतिरोधी जलशीर्ष के रूप में भी जाना जाता है, यह निलयों और अंतरिक्ष अवजालतनिका के बीच सीएसएफ़ (CSF) प्रवाह में रुकावट की अनुपस्थिति में विकृत मस्तिष्कमेरु द्रव के पुन:शोषण की वजह से होता है। यह अनुमान लगाया गया है कि ऐसा मस्तिष्कावरक झिल्ली के ग्रेनुलेशन कि कार्यात्मक विकृति कि वजह से होता है, जो सुपीरियर सैजिटल साइनस के साथ स्थित होते हैं एवं और शिरापरक प्रणाली में मस्तिष्कमेरु द्रव के वापस पुन:शोषण का स्थान है। संचारी जलशीर्ष, अवजनालातिका/अंतर्निलयी संवहन रक्तस्राव, मस्तिष्कावरणशोथ, शियारी विकृति और मस्तिष्कावरक झिल्ली ग्रेनुलेशन (पच्चियोनि ग्रेनुलेशन) की जन्मजात अनुपस्थिति सहित विभिन्न तंत्रिकात्मक स्थितियों का परिणाम हो सकता है। संक्रामक, सूजन या रक्तस्रावी घटनाओं के बाद अंतरिक्ष अवजालतनिका के दाग और तंतुशोथ भी सीएसएफ़ (CSF) के पुनः शोषण को रोक सकते हैं और विस्तीर्ण निलयी फैलाव का कारण बन सकते हैं।\n\n\n\nगैर-संचारी जलशीर्ष या प्रतिरोधी जलशीर्ष सीएसएफ़-(CSF) प्रवाह में रुकावट की वजह से होता है और अंततः अंतरिक्ष अवजालतनिका में सीएसएफ़-(CSF) के प्रवाह को रोकता है (या तो बाहरी संपीड़न से अथवा अंतर्निलयी घावों की अधिकता से होता है। \n\nजीवन के तीसरे वर्ष के अंत तक कपाल की हड्डियां जुड़ जाती हैं। सिर का विस्तार होने के लिए, जलशीर्ष को इससे पहले हो जाना चाहिए. कारण आमतौर पर आनुवंशिक होते हैं लेकिन अधिगृहित भी हो सकते हैं और आमतौर पर जीवन के आरंभिक कुछ महीनों में होते हैं, जिसमें 1) समयपूर्व शिशुओं में अंतर्निलयी संवहन सांचा रक्तस्राव, 2) संक्रमण, 3) द्वितीय प्रकार की अर्नोल्ड-शियरी कमी, 4) जलसेतु मार्गरोध और संकीर्णता तथा डैंडी-वाकर विकृति शामिल हैं। \n\nजलशीर्ष युक्त नवजातों और नन्हें शिशुओं में सिर की परिधि तेजी से बढ़ती है और जल्दी ही 97 प्रतिशतक को पार कर जाती है। चूंकि खोपड़ी की हड्डियां अभी तक दृढ़ता से एक साथ जुड़ी नहीं होतीं इसलिए मरीज के सही स्थिति में होने पर भी उभार, अग्रवर्ती कठोरता और कपाल के पृष्ठ में रिक्तता विद्यमान हो सकती है। \n\nशिशु में चिड़चिड़ापन, कम आहार लेना और लगातार उल्टी जैसे लक्षण दिखाई दे सकते हैं। जलशीर्ष की प्रगति के साथ अकर्मण्यता आती है और शिशु अपने आसपास में रुचि की कमी दर्शाता है। बाद में, ऊपरी पलकें मुकर जाती हैं और आंखे नीचे की ओर मुड़ जाती हैं (मध्यमस्तिष्कीय आवरण और ऊपर की ओर टकटकी के पक्षाघात पर जलशीर्षीय दबाव के कारण. गतिविधियों में कमी आती है और हाथ कांप सकते हैं। पपिलेदेमा अनुपस्थित होता है, लेकिन दृष्टि में कमी हो सकती है। सिर इतना बढ़ जाता है कि बच्चा अंततः शय्याग्रस्त हो सकता है।\n\nमेरुदण्‍ड फटन युक्त लगभग 80-90 % भ्रूण या नवजात शिशु - अक्सर मस्तिष्कावरण-हर्निया या मेलोमेनिंगोसेल से सम्बद्ध- में जलशीर्ष विकसित हो जाता है। \n\nयह स्थिति सीएनएस (CNS) संक्रमण, मस्तिष्कावरण शोथ, मस्तिष्क के ट्यूमर सिर के आघात अंतःकपालीय रक्तस्राव (इंट्रापैरेंशिमल या अवजालतनिका) से अधिगृहित होती है और आमतौर पर बहुत दर्द होता है।\n\nक्योंकि, जलशीर्ष मस्तिष्क, विचार और व्यवहार को हानि पहुंचा सकता है तथा इसका प्रतिकूल प्रभाव पड़ सकता है। अल्प-आवधिक स्मृति हानि सहित अधिगम विकलांगता शब्द जलशीर्ष के मरीजों में आम है, जो प्रदर्शन बौद्धिक स्तर की अपेक्षा मौखिक बौद्धिक स्तर में बेहतर प्रदर्शन करने के लिए जाने जाते हैं, जिसे मस्तिष्क की तंत्रिका क्षति के वितरण को दर्शाने वाला समझा जाता था। हालांकि अलग-अलग व्यक्तियों में जलशीर्ष की गंभीरता में उल्लेखनीय भिन्नता पाई जाती है और कुछ औसत तथा कुछ औसत से ऊपर बौद्धिक स्तर के होते हैं। जलशीर्ष युक्त किसी व्यक्ति को समन्वय की समस्याओं के साथ, गति और दृष्टि की समस्याएं हो सकती हैं या बेडौलता हो सकती हैं। वे औसत बच्चों की अपेक्षा जल्दी तरुणायी तक पहुंच सकते हैं (कालपूर्व यौवनारंभ देखें). चार में से एक में मिर्गी विकसित हो सकती है।\n\nजलशीर्ष का उपचार शल्य चिकित्सा है। इसमें प्रवाह की रूकावट/आर्कोनॉयडल ग्रेनुलेशनों की विकृति के लिए एक उपमार्ग बनाना और अधिक द्रव को शरीर के अन्य विवरों में निकलने के लिए, जहां उसे पुनर्शोषित कर लिया जाता है, प्रमस्तिष्क निलयों में एक निलयी नलिका (सिलास्टिक से बनी एक नली) लगाना शामिल है। अधिकांश पार्श्वपथ (शंट्स) द्रव को उदरावण गह्वर (वेण्ट्रीक्युलो-पेरिटोनियल शंट) में निकाल देते हैं लेकिन वैकल्पिक स्थानों में दाहिना अलिंद (वेण्ट्रीक्युलो-आर्टियल शंट) फुसफुस गुहा (वेण्ट्रीक्युलो-प्लियुरल शंट) और पित्ताशय की थैली शामिल हैं रीढ़ के कटिपरक रिक्त स्थान में भी एक पार्श्वपथ प्रणाली स्थापित की जा सकती है और सीएसएफ (CSF) को उदरावण गह्वर लम्बर-पेरिटोनियल शंट की ओर पुनः निर्देशित किया जा सकता है। प्रतिरोधी जलशीर्ष के चयनित रोगियों के लिए एक विकल्प उपचार इंडोस्कोपिक थर्ड वेण्ट्रीक्युलोस्टोमी (ईटीवी) (ETV) है, जिसमें शल्य चिकित्सा द्वारा तीसरे निलय की सतह में बनाया गया द्वार सीएसएफ (CSF) के प्रवाह को सीधे आधारीय कुंड में भेज देता है, इस प्रकार जलसेतु संकुचन में उत्पन्न किसी भी अवरोध को दूर करता है। व्यक्ति की शारीरिक रचना पर आधारित होने की वजह से यह उपयुक्त हो भी सकता है और नहीं भी.\n\nसंभव जटिलताओं के उदाहरणों में पार्श्वपथ विकृति, पार्श्वपथ विफलता और पार्श्वपथ संक्रमण शामिल हैं। हालांकि, आमतौर पर एक पार्श्वपथ अच्छी तरह काम करता है, लेकिन अगर यह अलग, अवरुद्ध (अटका हो), संक्रमित हो जाये, या समय सीमा पार कर ले तो यह काम करना बंद कर देता है। यदि ऐसा होता है तो मस्तिष्कमेरु द्रव फिर से जमा होने लगेगा और अनेक शारीरिक लक्षण (सिर दर्द, मिचली, उल्टी, प्रकाश की असहनीयता/प्रकाश के प्रति संवेदनशीलता) तथा कुछ दौरे जैसे अत्यंत गंभीर लक्षण विकसित होने लगेंगे. पार्श्वपथ की विफलता की दर अपेक्षाकृत उच्च है (जलशीर्ष के उपचार के लिए प्रतिवर्ष 40000 शल्यचिकित्सा की जाती है, उनमें केवल 30% पहली शल्यचिकित्सा के मरीज होते हैं) और रोगियों के लिए उनके जीवन में पार्श्वपथों के कई संशोधन असामान्य नहीं हैं।\n\nमस्तिष्कमेरु द्रव के जमा होने का निदान जटिल है और इसके लिए विशेषज्ञ की दक्षता की आवश्यकता होती है।\n\nजब सीएसएफ (CSF) का निष्कासन रंजित स्नायुजाल में इसके उत्पादन की अपेक्षा अधिक तेजी से होने लगे तो सुस्ती, गंभीर सिर दर्द, चिड़चिड़ापन, प्रकाश संवेदनशीलता श्रवण-संबंधी अति संवेदनशीलता (ध्वनि संवेदनशीलता), मिचली, उल्टी, चक्कर आना, सिर का चक्कर, अर्ध-शिरः पीड़ा दौरे, व्यक्तित्व में बदलाव, हाथ या पैर में कमजोरी, 12}भेंगापन और दुहरी दृष्टि - जब मरीज सीधा खड़ा हो तो आदि अन्य जटिलताएं भी पैदा हो सकती हैं। यदि मरीज लेट जाता है तो आमतौर पर अल्प समय के अन्दर ही ये लक्षण गायब हो जाते हैं। एक सीटी स्कैन निलयों के आकार में हुए किसी परिवर्तन को दिखा भी सकता है और नहीं भी, खासकर यदि मरीज का दरार युक्त निलयों का इतिहास रहा हो. अत्यधिक निकासी के निदान में कठिनाई इस जटिलता के उपचार को, विशेष रूप से रोगियों और उनके परिवारों के लिए, निराशाजनक बना सकती है।\n\nपारंपरिक दर्द निवारक औषधीय उपचार का प्रतिरोध भी पार्श्वपथ की अधिक निकासी \"या\" विफलता का एक संकेत हो सकता है। विशेष जटिलता का निदान आमतौर पर लक्षणों के प्रकट होने के समय पर निर्भर करता है - जैसे कि, क्या ये लक्षण तब उत्पन्न होते हैं जब मरीज सीधे खड़े होने की स्थिति में होता है या अधोमुख स्थिति में होता है, जब सिर मोटे तौर पर पैरों के समान स्तर पर हों.\n\nचूंकि पार्श्वपथ प्रणालियों की लागत विकासशील देशों में आम लोगों की पहुंच से बाहर है, इसलिए जलशीर्ष से ग्रसित अधिकतर लोग पार्श्वपथ की प्रक्रिया का एक बार भी प्रयोग किये बिना ही मारे जाते हैं। पार्श्वपथ की प्रणालियों की पुनरावृत्ति की दर और भी बुरी है जो पार्श्वपथ की लागत को कई गुऩा बढ़ा देती है। इस बिंदु पर विचार करते हुए डॉ॰ बेंजमिन सी. वार्फ ने पार्श्वपथ बदलने की विभिन्न प्रक्रियाओं का अध्ययन किया और अधिकतर विकासशील देशों में कम लागत की पार्श्वपथ बदलने की प्रणालियों की तुलना कर उनकी भूमिका पर प्रकाश डाला. इस अध्ययन को \"जनरल ऑफ़ न्यूरोसर्जरी:पीडीऐट्रिक्स\" के मई 2005 के संस्करण में प्रकाशित किया गया है। यह विकसित देशों में प्रयोग की जाने वाली पार्श्वपथ प्रणालियों से छाबड़ा प्रणाली की तुलना के बारे में है। यह अध्ययन युगांडा में किया गया था और द्विमेरुता एवं जलशीर्ष के अंतर्राष्ट्रीय संघ (इंटरनैशनल फेडरेशन फॉर स्पाइना बिफिडा एंड हाइड्रोसिफलस) द्वारा पार्श्वपथों का दान किया गया।\n\nअतीत में जलशीर्ष युक्त एक 44 वर्षीय फ्रांसीसी व्यक्ति से सम्बंधित एक दिलचस्प मामला था, जिसके मस्तिष्क में मस्तिष्कमेरु द्रव के जमा होने के कारण उसका मस्तिष्क सकुचित होकर एक वास्तविक मस्तिष्क ऊतक की एक पतली शीट की तुलना में कुछ ही बड़ा रह गया था। वह आदमी, जिसके सिर में द्रव के निष्कासन के लिए पार्श्वपथ डाला (जब वह 14 साल का था) गया था, अपने बाएं पैर में हल्की कमजोरी का अनुभव करने के बाद एक अस्पताल में गया था।\n\nजुलाई 2007 में \"फॉक्स समाचार\" ने मार्सिले में हास्पिटल डी ला टिमोने के डॉ॰लायनेल फिविलेट को यह कहते हुए उद्धृत किया था: \"तस्वीरें बहुत ही असामान्य थीं। ..मस्तिष्क लगभग अनुपस्थित था।\" जब डॉक्टरों ने उस व्यक्ति की चिकित्सा का इतिहास जाना तब उन्होंने एक अभिकलन टोमोग्राफी (सीटी)(CT) स्कैन और चुंबकीय अनुनाद इमेजिंग (एमआरआई)(MRI) स्कैन किया तथा खोपड़ी में पार्श्विक निलयों के \"व्यापक परिवर्धन\" को देखकर चकित रह गए। बुद्धिमत्ता परीक्षणों ने दर्शाया कि उस व्यक्ति के पास 100 के औसत स्कोर से नीचे 75 का बौद्धिक स्तर था इसे \"सीमाई बौद्धिक कार्य\" माना गया - जो आधिकारिक तौर पर मानसिक रूप से विकलांग माने जाने के बिल्कुल अगले स्तर पर है।\n\nउल्लेखनीय रूप से, वह आदमी शादीशुदा और दो बच्चों का पिता था तथा एक जनसेवक के रूप में काम कर चुका था, मस्तिष्क के ऊतकों की कम मात्रा और बढ़े हुए निलयों के बावजूद कम से कम सतही तौर पर वह एक सामान्य जीवन व्यतीत कर रहा था। एक बाल चिकित्सा मस्तिष्क दोष विशेषज्ञ डॉ॰ मैक्स मुएन्के ने राष्ट्रीय मानव जीनोम रिसर्च इंस्टीट्यूट में टिप्पणी की, \"मुझे यह बात आज तक आश्चर्यजनक लगती है कि आपको जो कुछ जीवन के साथ संगत नहीं लगता है, उसके साथ मस्तिष्क कैसे समझौता कर सकता है। \"यदि काफी समय से, शायद दशकों से, बहुत धीरे धीरे कुछ होता है तो मस्तिष्क के विभिन्न भाग उस कार्य को अपने जिम्मे ले लेते हैं जो सामान्य रूप से उस हिस्से द्वारा किया जाता है जिसे किनारे कर दिया गया हो.\"\n\nकनाडा के प्रथम प्रधानमंत्री सर जॉन ए मेकडॉनल्ड की एक बेटी जलशीर्ष के साथ पैदा हुई थी।\n\n\n", "id": "216083", "title": "जलशीर्ष (हाइड्रोसेफ़लस)"}
{"url": "https://hi.wikipedia.org/wiki?curid=216084", "text": "लाघव चिह्न\n\nलाघव चिह्न (॰) हिन्दी में एवं देवनागरी लिपि आधारित अन्य भाषाओं में संक्षिप्ति चिह्न के रूप में प्रयोग होता है। इसका यूनिकोड कूट मान 0970 है।\n\nअंग्रेज़ी में संक्षेपीकरण के लिये फ़ुलस्टॉप (.) का प्रयोग किया जाता है, हिन्दी में इस कार्य के लिये लाघव चिह्न (॰) होता है। प्रायः यह चिह्न कुञ्जीपटल पर अथवा टंकण उपकरण में सुलभ न होने से लोग इसके स्थान पर फ़ुलस्टॉप का ही प्रयोग कर लेते हैं जो कि अशुद्ध है।\n\nउदाहरण: \n\nहिन्दी शून्य अंक का चिह्न (०, यूनिकोड कूट मान 0966) भी इससे मिलता-जुलता होने से कई बार लोग अज्ञानतावश लाघव चिह्न के स्थान पर हिन्दी के शून्य अंक का प्रयोग कर लेते हैं। इनमें अन्तर यह है कि एक तो लाघव चिह्न आकार में शून्य से छोटा होता है दूसरा शून्य जहाँ क्षैतिज रूप से पंक्ति के मध्य में होता है, लाघव चिह्न क्षैतिज रूप से ऊपर की ओर होता है।\n\n\n\n", "id": "216084", "title": "लाघव चिह्न"}
{"url": "https://hi.wikipedia.org/wiki?curid=216094", "text": "ऍलजी जीऍस २९०\n\nऍलजी जीऍस २९० (कुकी फ्रैश) ऍलजी का एक मोबाइल फोन मॉडल है। यह अब तक ज्ञात एकमात्र फोन है जिसमें हिन्दी का इनस्क्रिप्ट वर्चुअल कीपैड अन्तर्निर्मित है।\n\n\nइस फोन में पूर्ण हिन्दी प्रदर्शन एवं टंकण समर्थन उपलब्ध है। हिन्दी टाइप करने हेतु इसमें इनस्क्रिप्ट लेआउट आधारित वर्चुअल कीबोर्ड उपलब्ध है। इसमें अन्तर्निर्मित हिन्दी शब्दकोष आधारित Auto suggestion सुविधा भी उपलब्ध है जिससे कि टंकण की गति बढ़ जाती है। हिन्दी तथा अंग्रेजी के मध्य स्विच करने के लिये स्पेसबार के बगल में एक बटन है। वर्चुअल कीपैड के द्वारा फोन में सभी ऍप्लीकेशनों में हिन्दी टाइप की जा सकती है। फोन में उपलब्ध ऑपेरा मिनी ब्राउजर के द्वारा सभी हिन्दी साइटें अच्छी तरह पढ़ी जा सकती हैं।\n\n", "id": "216094", "title": "ऍलजी जीऍस २९०"}
{"url": "https://hi.wikipedia.org/wiki?curid=216095", "text": "परमाणु जन दायित्व विधेयक\n\nपरमाणु संयंत्र में किसी दुर्घटना की स्थिति में शीघ्र मुआवजा सुनिश्चित करने के लिए भारतीय संसद द्वारा 31 अगस्त 2010 को यह विधेयक पारित किया गया। यह विधेयक लोकसभा में 18 संशोधनों के साथ पारित हुआ था।\n", "id": "216095", "title": "परमाणु जन दायित्व विधेयक"}
{"url": "https://hi.wikipedia.org/wiki?curid=216101", "text": "रमाशंकर यादव 'विद्रोही'\n\nरमाशंकर यादव 'विद्रोही' (3 दिसम्बर 1957 - 8 दिसंबर 2015) हिंदी के लोकप्रिय जनकवि हैं। प्रगतिशील परंपरा के इस कवि की रचनाओं का एकमात्र प्रकाशित संग्रह 'नई खेती' है। इसका प्रकाशन इनके जीवन के अंतिम दौर २०११ ई में हुआ। वे स्नातकोत्तर छात्र के रूप में जवाहरलाल नेहरु विश्वविद्यालय से जुड़े। यह जुड़ाव आजीवन बना रहा। इनका निधन ८ दिसंबर २०१५ को ५८ वर्ष की अवस्था में हो गया।\n\nउनका जन्म ३ दिसंबर, १९५७ को उत्तर प्रदेश के सुल्तानपुर जिले के अंतर्गत अइरी फिरोजपुर गांव में हुआ। उनकी आरंभिक शिक्षा गाँव में ही हुई। सुल्तानपुर में उन्होंने स्नातक किया। इसके बाद उन्होंने कमला नेहरू इंस्टीट्यूट में वकालत में दाखिला लिया। वे इसे पूरा नहीं कर सके। उन्होंने १९८० में जवाहरलाल नेहरु विश्वविद्यालय में स्नातकोत्तर में प्रवेश लिया। १९८३ में छात्र-आंदोलन के बाद उन्हें जेएनयू से निकाल दिया गया। उन्होंने १९८० में जवाहरलाल नेहरु विश्वविद्यालय में स्नातकोत्तर में प्रवेश लिया। १९८३ में छात्र-आंदोलन के बाद उन्हें जेएनयू से निकाल दिया गया। इसके बावजूद वे आजीवन जेएनयू में ही रहे। \n\nअंतिम समय में उन्होंने ऑक्युपाई यूजीसी] में जेएनयू के छात्रों के साथ हिस्सेदारी की। इसी दौरान ८ दिसंबर २०१५ को उनका निधन हो गया। \n\nविद्रोही मुख्यतः प्रगतिशील चेतना के कवि हैं। उनकी कविताएं लंबे समय तक अप्रकाशित और उनकी स्मृति में सुरक्षित रही। वे अपनी कविता सुनाने के अंदाज के कारण बहुत लोकप्रीय रहे। \n२०११ ई॰ में इनकी रचनाओं का प्रकाशन 'नई खेती' शीर्षक संग्रह से हुआ।कुछ प्रमुख पंक्तियाँ :\n\n1.मुझे मसीहाई में कोई यकीन है ही नहीं \n\nमैं मानता ही नहीं कि कोई मुझसे बड़ा होगा।\n\n2.मैं किसान हूँ\n\nआसमान में धान बो रहा हूँ\n\nकुछ लोग कह रहे हैं\n\nकि पगले! आसमान में धान नहीं जमा करता\n\nमैं कहता हूँ पगले!\n\nअगर ज़मीन पर भगवान जम सकता है\n\nतो आसमान में धान भी जम सकता है\n\nऔर अब तो दोनों में से कोई एक होकर रहेगा\n\nया तो ज़मीन से भगवान उखड़ेगा\n\nया आसमान में धान जमेगा।\n\n3.न तो मैं सबल हूं,\n\nन तो मैं निर्बल हूं,\n\nमैं कवि हूं।\n\nमैं ही अकबर हूं,\n\nमैं ही बीरबल हूं।\n\n4.तुम इसे भगवान के खिलाफ भांजोगे,\n\nभंज जाएगी।\n\nलेकिन तुम इसे इंसान के खिलाफ भांजोगे,\n\nन,\n\nनहीं भंजेगी।\n\nकविता और लाठी में यही अंतर है।\n\nनितिन पमनानी ने विद्रोही जी के जीवन संघर्ष पर आधारित एक वृत्तचित्र \"आई एम योर पोएट\" (मैं तुम्हारा कवि हूँ) हिंदी और अवधी में बनाया है। मुंबई अंतर्राष्ट्रीय फिल्म महोत्सव में इस वृत्तचित्र ने अंतर्राष्ट्रीय स्पर्धा श्रेणी में सर्वश्रेष्ठ वृत्तचित्र का \"गोल्डन कौंच\" पुरस्कार जीता।\n", "id": "216101", "title": "रमाशंकर यादव 'विद्रोही'"}
{"url": "https://hi.wikipedia.org/wiki?curid=216124", "text": "तोरई\n\nतोरई, या तुरई (वैज्ञानिक नाम : Luffa acutangula) एक लता है जिसके फल सब्जी बनाने के काम आते हैं। यह वर्षा ऋतु में पैदा होती है।\n\nतोरई बेल वाली फसल है, जो जायद तथा खरीफ ऋतु में सफलतापूर्वक देश के कई स्थानों में लगायी जाती है। इसके नर व मादा पुष्प एक ही बेल पर अलग-अलग स्थान पर तथा अलग-अलग समय पर खिलते हैं। नर पुष्प पहले तथा गुच्छों में लगते हैं जबकि मादा पुष्प बेल की पार्श्र्व शाखाओं पर व अकेले लगते हैं। पुष्प का रंग चमकीला पीला एवं आकर्षक होता है। मादा पुष्प के निचले भाग में फल की आकृतियुक्त अण्डाशय होता है जो निषेचन के पश्चात फल का निर्माण करता है। पुष्प सांयकाल में 5 से 8 बजे के दौरान खिलते हैं। पुष्पन के दौरान नर पुष्पों से जीवित व सक्रिय परागकण प्राप्त होते हैं, साथ ही मादा पुष्पों की वर्तिकाग्र निषेचन के लिए अत्यधिक सक्रिय होती है। तुरई मे परपरागण द्वारा निषेचन होता है जो मुख्यत: मधुमक्खियों द्वारा सम्पन्न होता है।\n\n", "id": "216124", "title": "तोरई"}
{"url": "https://hi.wikipedia.org/wiki?curid=216127", "text": "घेवड़ा\n\nघेवड़ा (वैज्ञानिक नाम : Luffa aegyptiaca) को 'नेनुआ' और 'गिल्की' आदि नामों से भी जाना जाता है। यह एक लता वाली वनस्पति है जिसके फलों की सब्जी बनती है। इसके फूल पीले रंग के होते हैं। \n\n", "id": "216127", "title": "घेवड़ा"}
{"url": "https://hi.wikipedia.org/wiki?curid=216129", "text": "करेला\n\nकरेला एक लता है जिसके फलों की सब्जी बनती है। इसका स्वाद कड़वा होता है।करेला कड़वे स्वादवाला प्रसिद्ध भारतीय फल शाक है, जिसके फल का तरकारी के रूप में पत्रशाक अथवा पत्रस्वरस का चिकित्सा में प्रयोग होता है। \n\nकरेला लता जाति की स्वयंजात और कषिजन्य वनस्पति है, जिसे कुकरबिटेसी (Cucurbitaceae) कुल के मोमोर्डिका चरंशिया (Momordica charantia) के अंतर्गत वर्गीकृत किया गया है। इसे कारवेल्लक, कारवेल्लिका, करेल, करेली तथा काँरले आदि नामों से भी जाना जाता है।\n\nकरेले की आरोही अथवा विसर्पी कोमल लताएँ, झाड़ियों और बाड़ों पर स्वयंजात अथवा खेतों में बोई हुई पाई जाती है। इनकी पत्तियाँ ५-७ खंडों में विभक्त, तंतु (ट्रेंड्रिल, tendril) अविभक्त, पुष्प पीले और फल उन्नत मुलिकावाले (ट्यूबर्किल्ड, tubercled) होते हैं।\n\nकटु तिक्त होने पर भी रुचिकर और पथ्य शाक के रूप में इसका बहुत व्यवहार होता है। चिकित्सा में लता या पत्र स्वरस का उपयोग दीपन, भेदन, कफ-पित्त-नाश तथा ज्वर, कृमि, वातरक्त और आमवातादि में हितकर माना जाता है।\n\n", "id": "216129", "title": "करेला"}
{"url": "https://hi.wikipedia.org/wiki?curid=216130", "text": "चिचिड़ा\n\nचिचिड़ा एक लता वाली वनस्पति है जिसके फल लम्बे, पतले, बेलनाकार होते हैं। फलों का रंग सफेद-हरा होता है। इसकी सब्जी बनती है। \n\n", "id": "216130", "title": "चिचिड़ा"}
{"url": "https://hi.wikipedia.org/wiki?curid=216144", "text": "ऍलजी इलैक्ट्रॉनिक्स\n\nऍलजी इलैक्ट्रॉनिक्स (कोरियन: LG전자, , ) दुनिया की दूसरी सबसे बड़ी टैलीविजन सैट निर्माता तथा तीसरी सबसे बड़ी मोबाइल फोन निर्माता कम्पनी है।एलजी कॉरपोरेशन (कोरियाई: 주식회사 एलजी), पूर्व में लकी-गोल्डस्टार (कोरियाई: लेओगकी ग्यूमसेओंग (럭키 금성 / 樂 喜 金星)) एक दक्षिण कोरियाई बहुराष्ट्रीय संगठन निगम है। यह दक्षिण कोरिया में चौथा सबसे बड़ा चैबोल है इसका मुख्यालय एल्यूजी ट्विन टावर्स बिल्डिंग में है, येओओडो-दोंग, येओंगडींगपो-ग्यू, सियोल। [2] एलजी इलेक्ट्रॉनिक्स, रसायन और दूरसंचार उत्पादों को बनाती है और 80 से अधिक देशों में एलजी इलेक्ट्रॉनिक्स, जेनिथ, एलजी डिस्प्ले, एलजी अपिलस और एलजी केम जैसे सहायक कंपनियों को संचालित करता है।\n\nविषय वस्तु [छिपाएं]\n1 इतिहास\n2 संयुक्त उद्यम\n3 अंतरराष्ट्रीय बाजार\n4 लोगो\n5 संबद्ध कंपनियों\n6 संरचना और वित्तीय स्थिति\n6.1 समूह परिवार [1 9]\n6.1.1 इलेक्ट्रॉनिक्स उद्योग\n6.1.2 रासायनिक उद्योग\n6.1.3 दूरसंचार\n7 खेल प्रायोजन\n8 सन्दर्भ\n9 बाहरी लिंक\nइतिहास [संपादित करें]\nएलजी कार्पोरेशन ने 1 9 47 में ले-हुई रासायनिक औद्योगिक कार्पोरेशन के रूप में स्थापित किया। [3] 1 9 52 में, लक-हुई (\"लकी\", जिसका अनुवाद वर्तमान में एलजी केम था,) प्लास्टिक उद्योग में प्रवेश करने वाली पहली कोरियाई कंपनी बन गई। जैसा कि कंपनी ने अपने प्लास्टिक व्यवसाय का विस्तार किया, उसने गोल्डस्टार कंपनी लिमिटेड की स्थापना (वर्तमान में एलजी इलेक्ट्रॉनिक्स इंक।) 1 9 58 में, दोनों कंपनियों लकी और गोल्डस्टार को विलय और लकी-गोल्डस्टार का गठन किया।\n\nगोल्डस्टार ने दक्षिण कोरिया के पहले रेडियो का उत्पादन किया कई उपभोक्ता इलेक्ट्रॉनिक्स गोल्डस्टार ब्रांड नाम के तहत बेचे गए थे, जबकि कुछ अन्य घरेलू उत्पाद (दक्षिण कोरिया के बाहर उपलब्ध नहीं) लकी के ब्रांड नाम के तहत बेचे गए थे लकी ब्रांड स्वच्छता उत्पादों जैसे कि साबुन और हायटी कपड़े धोने का डिटर्जेंट के लिए प्रसिद्ध था, लेकिन यह ब्रांड ज्यादातर लकी और पेरियो टूथपेस्ट से जुड़ा था। आज भी, एलजी इन उत्पादों में से कुछ दक्षिण कोरियाई बाजार के लिए बना रहा है, जैसे कि कपड़े धोने का डिटर्जेंट\n\n1995 में, पश्चिमी बाजार में बेहतर प्रतिस्पर्धा करने के लिए, लकी-गोल्डस्टार कॉर्पोरेशन का नाम बदलकर \"एलजी\" रखा गया था कंपनी एलजी को भी कंपनी की टैगलाइन \"लाइफ़्स गुड\" के साथ जोड़ती है। 200 9 से, एलजी ने डोमेन नाम LG.com का स्वामित्व किया है\n\nसंयुक्त उद्यम [संपादित करें]\n2001 के बाद से, एलजी के रॉयल फिलिप्स इलेक्ट्रॉनिक्स: एलजी फिलिप्स डिस्प्ले और एलजी फिलिप्स एलसीडी के साथ दो संयुक्त उपक्रम थे, लेकिन फिलिप्स ने 2008 के अंत में अपने शेयर बेचा। [4] 2005 में, एलजी ने नॉर्टेल नेटवर्क के साथ एक संयुक्त उद्यम में प्रवेश किया, एलजी-नॉर्टल कंपनी लिमिटेड का निर्माण किया।\n\nअंतर्राष्ट्रीय बाजार [संपादित करें]\n30 नवंबर 2012 को, कॉमस्कोर ने अक्टूबर 2012 के यू.एस. मोबाइल सब्सक्राइबर मार्केट शेयर की एक रिपोर्ट जारी की जो कि एलजी ने यूएस मोबाइल बाजार हिस्सेदारी में अपना दूसरा स्थान ऐप्पल इंक को खो दिया। [5]\n\n20 जनवरी 2013 को काउंटरपॉइंट रिसर्च ने घोषणा की कि एलजी ने यूएस बाजार हिस्सेदारी में दूसरा सबसे बड़ा ऐप्पल बना लिया है। [6]\n\n7 अगस्त 2013 को, comScore ने जून 2013 यू.एस. स्मार्टफोन सब्सक्राइबर मार्केट शेयर की एक रिपोर्ट जारी की, जिसमें एलजी को यू.एस. मोबाइल बाजार हिस्सेदारी में पांचवां स्थान मिला। [7]\n\nलोगो [संपादित करें]\nएलजी का कंपनी लोगो एक सर्कल जिसमें \"एल\" और \"जी\" पत्र शामिल है, जो मुस्कुराते हुए चेहरे के रूप में प्रस्तुत किया गया है। [8] [9]\nहेलवेटिका टाइपफेस में 1 जनवरी 1995 से 31 दिसंबर 2014 तक का इस्तेमाल किया गया मूल एलजी कार्पोरेट लोगो\n\n1 जनवरी 2015 से नए एलजी कार्पोरेट लोगो का इस्तेमाल थोड़ा अलग गहरा लाल के साथ-साथ एक अलग टाइपफ़ेस का उपयोग कर,\nसंबद्ध कंपनियों [संपादित करें]\nजीएस समूह\nएलएस समूह\nएलआईजी समूह\nलीजल समूह\nहेसांग समूह\nएसपीसी समूह\nसंरचना और वित्तीय स्थिति [संपादित करें]\nएलजी निगम एक होल्डिंग कंपनी है जो इलेक्ट्रॉनिक्स, रसायन और दूरसंचार क्षेत्रों में 30 से अधिक कंपनियों के माध्यम से दुनिया भर में चल रही है। इसकी इलेक्ट्रॉनिक सहायक कंपनियां इलेक्ट्रॉनिक और डिजिटल घरेलू उपकरणों से लेकर टीवी और मोबाइल टेलीफोन तक के उत्पादों का उत्पादन करती हैं और पतली-फिल्म ट्रांजिस्टर तरल-क्रिस्टल से सुरक्षा उपकरणों और अर्धचालक के लिए प्रदर्शित करती हैं। रासायनिक उद्योग में, सहायक कंपनियां सौंदर्य प्रसाधन, औद्योगिक वस्त्रों, रिचार्जेबल बैटरी और टोनर उत्पादों, पॉलीकार्बोनेट, दवाइयां और सतह सजावटी सामग्री सहित उत्पादों का निर्माण और बिक्री करती हैं। इसके दूरसंचार उत्पादों में लंबी दूरी की और अंतरराष्ट्रीय फोन सेवाओं, मोबाइल और ब्रॉडबैंड दूरसंचार सेवाएं, साथ ही परामर्श और टेलीमार्केटिंग सेवाओं शामिल हैं। एलजी भी कोका-कोला कोरिया बॉटलिंग कंपनी संचालित करती है, अचल संपत्ति का प्रबंधन करती है, प्रबंधन परामर्श प्रदान करती है, और पेशेवर स्पोर्ट्स क्लब संचालित करती है।\n\nगतिविधि कंपनियों के क्षेत्र 2013 प्रभाग राजस्व (अरबों अमरीकी डालर में)\nहोल्डिंग कंपनी एलजी कार्पोरेशन $ 8.8 बिलियन [10]\nइलेक्ट्रॉनिक उद्योग एलजी इलेक्ट्रॉनिक्स\nएलजी डिस्प्ले\nएलजी इनोटेक\nएलजी सिल्ट्रोन\nलुसेम $ 55.8 बिलियन [11]\nयूएस $ 25.9 बिलियन [12]\nयूएस $ 5.9 बिलियन [13]\nएन / ए\nएन / ए\nकेमिकल उद्योग एलजी केम\nएलजी घरेलू और स्वास्थ्य देखभाल\nएलजी होसिस\nएलजी लाइफ साइंसेस\nएलजी एमएमए यूएस $ 22.2 बिलियन [14]\nयूएस $ 4.1 बिलियन [15]\nयूएस $ 2.6 बिलियन [16]\nएन / ए\nएन / ए\nदूरसंचार और सेवाएं एलजी अपलस\nएलजी इंटरनेशनल कार्पोरेशन\nएलजी सीएनएस\nSERVEONE\nएलजी एन-एसआईएस $ 11 बिलियन [17]\nयूएस $ 11.6 बिलियन [18]\nएन / ए\nएन / ए\nएन / ए\nसमूह परिवार [1 9] [संपादित करें]\nइलेक्ट्रॉनिक्स उद्योग [संपादित करें]\nएलजी इलेक्ट्रॉनिक्स\nएलजी डिस्प्ले\nएलजी इनोटेक\nएलजी सिल्ट्रोन\nसिलिकॉन वर्क्स\nLUSEM\nरासायनिक उद्योग [संपादित करें]\nएलजी केम\nSEETEC\nएलजी घरेलू और स्वास्थ्य देखभाल\nनॉक्स\nचेहरे की दुकान\nपरे\nकोका-कोला पेय कंपनी (दक्षिण कोरिया)\nएलजी होसिस\nएलजी टॉस्टेम बीएम\nएलजी लाइफ साइंसेस\nएलजी एमएमए\nदूरसंचार [संपादित करें]\nएलजी यू +\nएलजी इलेक्ट्रॉनिक्स इंक। (कोरियाई: एलजी 전자) एक दक्षिण कोरियाई बहुराष्ट्रीय इलेक्ट्रॉनिक्स कंपनी है, जिसका मुख्यालय येओउदो-दांग, सियोल, दक्षिण कोरिया में है, और एलजी समूह का हिस्सा है, जो दुनिया भर में 119 स्थानीय सहायक कंपनियों में काम कर रहे 82,000 लोगों को रोजगार देता है। [2] 2014 में 55.91 बिलियन अमरीकी डालर (केआरडब्ल्यू 59.04 ट्रिलियन) की वैश्विक बिक्री के साथ, एलजी में चार व्यावसायिक इकाइयां हैं: होम एंटरटेनमेंट, मोबाइल कम्युनिकेशंस, होम एप्लायंस एंड एयर सोल्यूशन, और वाहन घटक, [3] स्टायरन इंडिया के साथ [4] इसका मुख्य उत्पादक विक्रेता भारतीय उपमहाद्वीप में प्रशीतन और वाशिंग मशीन के लिए एलजी इलेक्ट्रॉनिक्स के मुख्य कार्यकारी अधिकारी बॉन-जून कु है, जिन्होंने 1 अक्टूबर 2010 को एलजी इलेक्ट्रॉनिक्स के उपाध्यक्ष की भूमिका निभाई थी। 2011 में, एलजी इलेक्ट्रॉनिक्स दुनिया की दूसरी सबसे बड़ी टेलीविजन निर्माता थीं। [5]\n\nविषय वस्तु [छिपाएं]\n1 इतिहास\n1.1 1958-1960s\n1.2 1970 के दशक 1990 के दशक\n1.3 2000-वर्तमान\n2 संचालन\n3 उत्पाद\n3.1 टेलीविजन\n3.2 मोबाइल डिवाइस\n3.2.1 मोबाइल फोन\n3.2.2 टैबलेट कंप्यूटर\n3.2.3 स्मार्ट घड़ियों\n3.2.4 रूली कुंजीपटल\n3.3 घरेलू उपकरणों\n4 विपणन और जनसंपर्क\n4.1 प्रायोजक\n5 पर्यावरण रिकॉर्ड\n6 प्रस्तावित संयुक्त राज्य अमेरिका मुख्यालय\n7 नारे\n8 भी देखें\n9 सन्दर्भ\n10 बाहरी लिंक\nइतिहास [संपादित करें]\n\nएल्यूजी ट्विन टावर्स इन येओओडो-डोंग, सोल, जहां एलजी इलेक्ट्रॉनिक्स का मुख्यालय है\n1958-1960s [संपादित करें]\n1 9 58 में एलजी इलेक्ट्रॉनिक्स को गोल्डस्टार (हंगुल: 금성) के रूप में स्थापित किया गया था। यह घरेलू स्तर पर उत्पादित उपभोक्ता इलेक्ट्रॉनिक्स और घरेलू उपकरणों के साथ पुनर्निर्माण राष्ट्र प्रदान करने के लिए कोरियाई युद्ध के बाद स्थापित किया गया था। एलजी इलेक्ट्रॉनिक्स दक्षिण कोरिया के पहले रेडियो, टीवी, रेफ्रिजरेटर, वाशिंग मशीन, और एयर कंडीशनर का उत्पादन किया। गोल्ड स्टार एक भाई कंपनी एल-एल्यू समूह में से एक था, लक-हुई (उच्चारण \"लकी\") केमिकल इंडस्ट्रियल कॉर्प। जो अब एलजी केम और एलजी घरेलू है। स्वर्ण स्टार को 28 फरवरी, 1995 को लकी केमिकल और एलजी केबल के साथ मिला दिया गया, कॉर्पोरेट नाम को लकी-गोल्डस्टार में बदल दिया गया, और आखिर में एलजी इलेक्ट्रॉनिक्स के लिए।\n\n1970 के दशक में 1990 के दशक [संपादित करें]\n1 9 78 में, एलजी इलेक्ट्रॉनिक्स ने अपने इतिहास में पहली बार निर्यात से $ 100 मिलियन का राजस्व अर्जित किया वैश्वीकरण के तेजी से विकास ने 1 9 82 में संयुक्त राज्य अमेरिका में आधारित कंपनी अपना पहला विदेशी उत्पादन स्थापित किया। 1994 में, गोल्डस्टार ने आधिकारिक तौर पर एलजी इलेक्ट्रॉनिक्स ब्रांड और एक नए कॉरपोरेट लोगो को अपनाया। एलजी इलेक्ट्रॉनिक्स ने अमेरिका स्थित टीवी निर्माता जेनिथ का अधिग्रहण किया। 1 99 5 में, एलजी इलेक्ट्रॉनिक्स ने दुनिया का पहला सीडीएमए डिजिटल मोबाइल हैंडसेट बनाया और अमेरिका में अमेरिका में और जीटीई की आपूर्ति की। कंपनी को अमेरिका में यूएल प्रमाण पत्र भी प्रदान किया गया था। [6] 1 99 8 में, एलजी ने दुनिया के पहले 60 इंच के प्लाज्मा टीवी का विकास किया, और 1 999 में फिलिप्स-एलजी फिलिप्स एलसीडी के साथ एक संयुक्त उद्यम की स्थापना की - जो अब एलजी डिस्प्ले के नाम से आता है।\n\n2000-वर्तमान [संपादित करें]\nएक होल्डिंग कंपनी बनाने के लिए, पूर्व एलजी इलेक्ट्रॉनिक्स को 2002 में विभाजित किया गया था, साथ में \"नया\" एलजी इलेक्ट्रॉनिक्स बंद हो गया और \"पुराना\" एलजी इलेक्ट्रॉनिक्स ने अपना नाम एलजी ईआई में बदल दिया। इसके बाद 2003 में एलजी सीआई (एलजी के पूर्व के कानूनी उत्तराधिकारी) के साथ विलय किया गया था, इसलिए कंपनी जो कि गोल्डस्टार के रूप में शुरू हुई, वर्तमान में मौजूद नहीं है।\n\nएलजी इलेक्ट्रॉनिक्स वैश्विक उपभोक्ता इलेक्ट्रॉनिक्स उद्योग में एक बड़ी भूमिका निभाता है; यह 2013 तक दुनिया की दूसरी सबसे बड़ी एलसीडी टीवी निर्माता थी। [7] 2005 तक, एलजी एक शीर्ष 100 वैश्विक ब्रांड था, और 2006 में एलजी ने 14% की ब्रांड विकास दर्ज किया था। [8] इसका प्रदर्शन विनिर्माण सहबद्ध, एलजी डिस्प्ले, 2009 तक दुनिया का सबसे बड़ा एलसीडी पैनल निर्माता था। [9] 2010 में, एलजी इलेक्ट्रॉनिक्स ने स्मार्टफोन उद्योग में प्रवेश किया चूंकि, एलजी इलेक्ट्रॉनिक्स ने विभिन्न इलेक्ट्रॉनिक उत्पादों को विकसित करना जारी रखा, जैसे कि खुदरा बिक्री के लिए दुनिया का पहला 84-इंच अल्ट्रा-एचडी टीवी रिलीज करना। [10]\n\n5 दिसंबर 2012 को, यूरोपीय संघ के एंटीस्ट्रस नियामकों ने लगभग एक दशक तक दो कार्टेल में टीवी कैथोड-रे ट्यूबों की कीमतों को तय करने के लिए एलजी इलेक्ट्रॉनिक्स और कई अन्य प्रमुख कंपनियों पर जुर्माना लगाया। [11]\n\n11 जून 2015 को, एलजी इलेक्ट्रॉनिक्स ने एक मानव अधिकार विवाद के बीच खुद को पाया, जब द गार्जियन ने एलजी टेलीविजन असेंबली फैक्ट्री के एक पूर्व कर्मचारी रोसा मोरेनो का एक लेख प्रकाशित किया। [12]\n\n2016 के अंत में, एलजी इलेक्ट्रॉनिक्स ने अपनी जर्मन शाखा (रेटेनडेन में स्थित) और यूरोपीय मुख्यालय (लंदन में स्थित) को फ्रैंकफर्ट एमे मेन के उपनगर एशबर्न में मिला दिया। [13]\n\nमार्च 2017 में, एलजी इलेक्ट्रॉनिक्स पर एलजी जी 4 जैसी हालिया स्मार्टफोन्स के साथ हार्डवेयर विफलताओं के संचालन के लिए मुकदमा दायर किया गया था। [14]\n\nसंचालन [संपादित करें]\nएलजी इलेक्ट्रॉनिक्स में चार व्यावसायिक इकाइयां हैं: होम एंटरटेनमेंट, मोबाइल कम्युनिकेशंस, घरेलू उपकरण और वायु समाधान, और वाहन घटक। कंपनी के पास दुनिया भर में 128 संचालन हैं, जिसमें 83,000 लोग काम करते हैं। एलजी इलेक्ट्रॉनिक्स जेनिथ का मालिक है और एलएजी डिस्प्ले में 37.9 फीसदी नियंत्रित करता है। [15]\n\nउत्पाद [संपादित करें]\nएलजी इलेक्ट्रॉनिक्स के उत्पादों में टीवी, होम थिएटर सिस्टम, रेफ्रिजरेटर, वाशिंग मशीन, कंप्यूटर मॉनिटर, पहनने योग्य डिवाइस, स्मार्ट उपकरण और स्मार्टफोन शामिल हैं\n\nटेलीविजन [संपादित करें]\nएलजी इलेक्ट्रॉनिक्स ने 2013 में एक ओएलईडी टीवी लॉन्च किया और 2014 में 65 इंच और 77 इंच का आकार शुरू किया। [16] [17] एलजी इलेक्ट्रॉनिक्स ने 2007 में अपना पहला इंटरनेट टीवी शुरू किया, मूल रूप से \"नेटकास्ट एंटरटेनमेंट\" के रूप में ब्रांडेड किया गया\nसीएस नेता\n", "id": "216144", "title": "ऍलजी इलैक्ट्रॉनिक्स"}
{"url": "https://hi.wikipedia.org/wiki?curid=216146", "text": "विनकॉम वाइ ४५\n\nविनकॉम वाइ ४५ विनकॉम नामक कम्पनी द्वारा निर्मित एक मोबाइल फोन है। यह दुनिया का संभवतः पहला ऐसा फोन है जिसमें हिन्दी इनस्क्रिप्ट का भौतिक कीबोर्ड निर्मित है।\n\n", "id": "216146", "title": "विनकॉम वाइ ४५"}
{"url": "https://hi.wikipedia.org/wiki?curid=216147", "text": "बशोली\n\nबशोली या बसोहली भारतीय राज्य जम्मू और कश्मीर के जिले कठुआ में स्थित एक नगर या कस्बा है। यह स्थान अपनी एक विशेष प्रकार की चित्रकला जिसे बशोली चित्रकला कहते हैं, के लिए प्रसिद्ध है।\n\nबशोली निर्देशांकों पर स्थित है। इसकी औसत ऊँचाई 460 मीटर (1509 फुट) है।\n\nभारत की 2001 की जनगणना के अनुसार बशोली की जनसंख्या 5865 है, जिसमें पुरुषों का प्रतिशत 53 और महिलाओं का प्रतिशत 47 है। बशोली की साक्षरता दर 77% है, जो कि राष्ट्रीय औसत 59.5% से अधिक है। कस्बे की 12% जनसंख्या, 6 वर्ष से कम आयु के बच्चों की है।\n\nबशोली अपनी विशेष प्रकार की चित्रकारी, बशोली चित्रकला के लिए प्रसिद्ध है। इसे पहाड़ी चित्रकला के प्रथम रूप के रूप में स्वीकार किया जाता है जो अंतत: अठारहवीं सदी के मध्य में कांगड़ा चित्रकला के रूप में विकसित हुई।\n\nअपनी कलात्मक श्रेष्ठता और राजसी संरक्षण द्वारा पोषित बशोली चित्रकला को आज चित्रकला की एक जोरदार, साहसिक, कल्पनाशील, अपरंपरागत और कलात्मक रूप से धनी शैली में शुमार किया जाता है। सत्रहवीं और अठाहरवीं सदी की शुरुआत में प्राथमिक रंगों का अधिक प्रयोग और विशेष प्रकार के चेहरे इस शैली की चित्रकला का प्रमुख गुण था, जो पश्चिमी हिमालय की तलहटी में यानि जम्मू और पंजाब में अधिक प्रचलित था। इस शैली के शुरुआती चित्र राजा किरपाल पाल (1678-1693) के समय के हैं।\n\nबशोली से शुरु होकर चित्रकला की यह शैली मनकोट, नूरपुर, कुल्लू, मंडी, सुकेत, बिलासपुर, नालागढ़, चंबा, कांगड़ा और गुलेर के पहाड़ी राज्यों तक फैल गयी। बशोली चित्रकला का पहला उल्लेख 1921 में प्रकाशित भारतीय पुरातत्व सर्वेक्षण विभाग की वार्षिक रिपोर्ट में है।\n", "id": "216147", "title": "बशोली"}
{"url": "https://hi.wikipedia.org/wiki?curid=216157", "text": "मछलीशहर\n\nमछलीशहर भारत का एक नगर है।\n\n", "id": "216157", "title": "मछलीशहर"}
{"url": "https://hi.wikipedia.org/wiki?curid=216175", "text": "धसान नदी\n\nधसान नदी मध्य भारत में बहने वाली बेतवा की सहायक नदी है जो इससे बायें से आकार जुड़ती है। यह नदी मध्य प्रदेश के रायसेन ज़िले से निकलती है और उत्तर प्रदेश के ललितपुर जिले के साथ मध्य प्रदेश की सीमा का निर्धारण करती है।\n", "id": "216175", "title": "धसान नदी"}
{"url": "https://hi.wikipedia.org/wiki?curid=216176", "text": "किरमिच\n\nकिरमिच या कानवास (Canvas) मोटा, मजबूत, सरल-बुनाई वाला कपड़ा है। इसका उपयोग जूते, तम्बू, पोत आदि बनाने में होता है। इसके उपर पेंट करने के लिये भी इसका उपयोग किया जाता है।\n", "id": "216176", "title": "किरमिच"}
{"url": "https://hi.wikipedia.org/wiki?curid=216177", "text": "वोल्टता नियंत्रक\n\nवोल्टता नियंत्रक (voltage regulator) वह एलेक्ट्रॉनिक युक्ति है जो स्वत: वोल्टता को एक निश्चित मान के पास बनाकर रखती है। यह प्रत्यावर्ती वोल्तता के नियंत्रण के लिये बनायी जा सकती है या दिष्ट वोल्टता के लिये। इसमें विद्युतयांत्रिक युक्तियाँ (जैसे मोटर, रिले, जनित्र आदि) लगी होतीं हैं; या ये आधुनिक अर्धचालक युक्तियों (डायोड, ट्रांजिस्टर, मॉसफेट, आईजीबीटी आदि) एवं कुछ पैसिव युक्तियों (प्रतिरोध, संधारित्र आदि) के योग से बनायी जा सकती है।\n\nइसके द्वारा नियंत्रित वोल्टता मिलने से जो युक्तियाँ चलती हैं वे खराब नहीं होतीं एवं अपना काम भी नियत तरीके से करती हैं। उदाहरण के लिये जिन गाँवों में सप्लाई वोल्टेज बहुत घटता-बढ़ता रहता है वहाँ टीवी चलाने के लिये उसके साथ २२० वोल्ट का वोल्टता-नियंत्रक भी लगाया जाता है।\n\n\n\n", "id": "216177", "title": "वोल्टता नियंत्रक"}
{"url": "https://hi.wikipedia.org/wiki?curid=216178", "text": "मोटर नियंत्रण\n\nमोटर नियंत्रण में बहुत सी चीजें आतीं हैं - मोटर को स्टार्ट करना, उसे वांछित वेग (एकसमान या अलग-अलग) पर चलाना, उसको तेजी से बन्द करना या रोकना, उसकी गति को उल्टा करना आदि। चूंकि बहुतायत मशीनों मोटरें ही चतीं हैं, इसलिये मोटरों की गति का नियंत्रण करने से उनके द्वारा किये गये कार्य पर नियंत्रण होता है।\n\nमोटर नियंत्रण में साधारण परिवर्तनशील प्रतिरोध से लेकर जटिल डिजितल परिपथों तक का प्रयोग किया जाता है।\n\n", "id": "216178", "title": "मोटर नियंत्रण"}
{"url": "https://hi.wikipedia.org/wiki?curid=216186", "text": "माइक्रोसॉफ्ट कीबोर्ड लेआउट क्रियेटर\n\nमाइक्रोसॉफ्ट कीबोर्ड लेआउट क्रियेटर (लघुनाम: MSKLC) माइक्रोसॉफ्ट द्वारा विकसित एक औजार है जिसकी सहायता से विंडोज़ प्रचालन तन्त्र हेतु अपनी पसन्द का वर्चुअल कीबोर्ड (आइऍमई) बनाया जा सकता है। इसका नवीनतम संस्करण १.४ है।\n\n\n\n\n", "id": "216186", "title": "माइक्रोसॉफ्ट कीबोर्ड लेआउट क्रियेटर"}
{"url": "https://hi.wikipedia.org/wiki?curid=216189", "text": "मोनाली ठाकुर\n\nमोनाली ठाकुर (का जन्म 3 नवम्बर 1985 को कोलकत्ता, भारत में हुआ) एक भारतीय पार्श्व गायिका हैं जो मुख्य रूप से बॉलीवुड फिल्मों में गाती हैं।\n\nठाकुर का सम्बन्ध एक संगीतमय परिवार से है, उनके पिता शक्ति ठाकुर एक बंगाली गायक और अभिनेता हैं और उनकी बहन मेहुली ठाकुर गोस्वामी एक पेशेवर पार्श्वगायिका हैं। बचपन में, वे एक बंगाली टेलीविजन धारावाहिक, \"आलोकितो एक इंदु\", में \"इंदु \" की मुख्य भूमिका निभा चुकी हैं। वर्तमान में, उनकी मेइयांग चांग के साथ मित्रता हैं।\n\nठाकुर ने अपने कैरियर की शुरुआत स्कूल और कॉलेज की प्रतियोगिताओं और स्थानीय समारोहों में प्रदर्शन के साथ की और फिर वे इंडियन आइडल 2 में, जो की पॉप आइडल का भारतीय संस्करण है, में नौवां स्थान प्राप्त कर वे लोकप्रिय हो गयीं।\n\nअपने निष्कासन से पहले वे कभी भी नीचे से तीसरे नंबर पर नहीं आई, और अपने निष्कासन के तुरंत बाद, जज अनु मलिक ने उन्हें गायन के क्षेत्र में अवसर देने का आश्वासन दिया, जो जानेमन फिल्म में एक गाने के रूप में सामने आया।\n\nएक संगीतमय परिवार से ताल्लुक रखने के बावजूद, इंडियन आइडल के बाद भी उन्हें संगीत के क्षेत्र में अपनी जगह बनाने के लिए बहुत संघर्ष करना पड़ा. अंत में, उन्हें संगीत निर्देशक प्रीतम से 2008 की हिट फिल्म रेस में दो गाने \"जरा जरा टच मी\" और \"ख्वाब देखे (सेक्सी लेडी)\" गाने का प्रस्ताव मिला। मूलतः उन्हें एक ही गाना गाने के लिए चुना गया था, लेकिन उनके पहले गाने की रिकॉर्डिंग ने फिल्म के निर्देशक अब्बास और मस्तान को काफी प्रभावित किया और उन्हें दूसरा गाना भी गाने को दिया गया।\n\n\"जरा जरा टच मी\" अत्यंत सफल रहा, और 2008 के प्रथम छ महीनो में भारतीय रेडियो पर चौथे नंबर पर सर्वाधिक बजने वाला गीत बन गया। ताइवानीज - अमेरिकन गायक लीहोम वांग, ने, इस गाने पर एक मुकदमा भी कर दिया, लीहोम ने आरोप लगाया की \"ज़रा ज़रा टाच मी\" उनके एल्बम \"दा सन एंड मून इन माई हार्ट\" के गाने, \"डीप इन बैम्बू ग्रूव\" जो की दिसम्बर 2004 में रिलीज हुआ था, से काफी मिलता जुलता है।\n\nतब से उन्होंने पीछे मुड कर नहीं देखा है। उन्होंने बॉलीवुड के लिए कई गाने गाये और बंगाली में ढेरों गाने गाये हैं और अब वे अपने पहले एकल एल्बम पर काम कर रही हैं। जून 2008 मई ठाकुर ने दावा किया था की उनके एल्बम में कुल 9 गाने होंगे, जिसमे से 6 गाने ठाकुर और सचिन गुप्ता ने मिल कर लिख लिए हैं और ये गाने रॉक और शास्त्रीय गानों का सम्मिश्रण होंगे। उन्होंने बदमाश कम्पनी में \"जिंगल\" और न्यूयॉर्क में \"है जुनून\" रीमिक्स भी गाया है। हालांकि, इन दोनों गानों में उनके द्वारा गाये गए हिस्से नहीं दिखाए गए हैं।\n\nआइफा पुरस्कारों में उन्हें \"ज़रा ज़रा टच मी\" गाने के लिए सर्वश्रेष्ठ गायक की श्रेणी में भी नामांकित किया गया।\n\n\n\n\n", "id": "216189", "title": "मोनाली ठाकुर"}
{"url": "https://hi.wikipedia.org/wiki?curid=216195", "text": "सितंबर २०१०\n\n\n\n[[श्रेणी:२०१०]]\n[[श्रेणी:सितंबर]]\n[[श्रेणी:चित्र जोड़ें]]", "id": "216195", "title": "सितंबर २०१०"}
{"url": "https://hi.wikipedia.org/wiki?curid=216277", "text": "एयर इंडिया फ़्लाइट 182\n\nएयर इंडिया फ़्लाइट 182 मॉन्ट्रियल-लंदन-दिल्ली-मुंबई मार्ग के बीच परिचालित होने वाली एयर इंडिया की उड़ान थी। 23 जून 1985 को मार्ग पर परिचालित होने वाला एक हवाई जहाज़, बोइंग 747-237B (c/n 21473/330, reg VT-EFO) जिसका नाम सम्राट कनिष्क के नाम पर रखा गया था, आयरिश हवाई क्षेत्र में उड़ते समय, की ऊंचाई पर, बम से उड़ा दिया गया और वह अटलांटिक महासागर में दुर्घटनाग्रस्त हो गया। 329 लोगों की मृत्यु हुई, जिनमें अधिकांश भारत में जन्मे या भारतीय मूल के 280 कनाडाई नागरिक और 22 भारतीय शामिल थे। यह घटना आधुनिक कनाडा के इतिहास में सबसे बड़ी सामूहिक हत्या थी। विस्फोट और वाहन का गिरना, संबंधित नारिटा हवाई अड्डे की बमबारी के एक घंटे के भीतर घटित हुआ।\n\nजांच और अभियोजन में लगभग 20 वर्ष लगे और यह कनाडा के इतिहास में, लगभग CAD $130 मिलियन की लागत के साथ, सबसे महंगा परीक्षण था। एक विशेष आयोग ने प्रतिवादियों को दोषी नहीं पाया और उन्हें छोड़ दिया गया। 2003 में मानव-हत्या की अपराध स्वीकृति के बाद, केवल एक व्यक्ति को बम विस्फोट में लिप्त होने का दोषी पाया गया। परिषद के गवर्नर जनरल ने 2006 में भूतपूर्व सुप्रीम कोर्ट के न्यायाधीश जॉन मेजर को जांच आयोग के संचालन के लिए नियुक्त किया और उनकी रिपोर्ट 17 जून 2010 को पूरी हुई और जारी की गई। यह पाया गया कि कनाडा सरकार, रॉयल कैनेडियन माउंटेड पुलिस और कैनेडियन सेक्युरिटी इंटलिजेन्स सर्विस द्वारा \"त्रुटियों की क्रमिक श्रृंखला\" की वजह से आतंकवादी हमले को मौक़ा मिला। \n\n26 जून 1978 को एयर इंडिया को सुपुर्द बोइंग 747-237B \"सम्राट कनिष्क\" \"AI181\" के रूप में टोरंटो से मॉन्ट्रियल तक और \"AI182\" के रूप में मॉन्ट्रियल से लंदन और दिल्ली के ज़रिए बंबई तक की उड़ान पर था।\n\n20 जून 1985 को, 0100 GMT बजे, एक व्यक्ति ने, जिसने ख़ुद को \"मि.सिंह\" बतलाया, 22 जून की दो उड़ानों के लिए आरक्षण करवाया: एक \"जसवंत सिंह\" के लिए कैनेडियन पैसिफ़िक (CP) एयर लाइंस फ़्लाइट 086 पर वैंकूवर से टोरंटो के लिए और एक \"मोहिंदरबेल सिंह\" के लिए CP एयर लाइंस फ़्लाइट 003 पर वैंकूवर से टोक्यो और आगे बैंकॉक जाने वाली एयर इंडिया (AI) फ़्लाइट 301 में कनेक्ट उड़ान के लिए। उसी दिन 0220 GMT बजे, \"जसवंत सिंह\" के नाम पर CP 086 से CP 060 में आरक्षण बदलते हुए एक और फ़ोन किया गया, जो वैंकूवर से टोरंटो के लिए उड़ान भरने वाले थे। फ़ोन करने वाले ने आगे यह भी अनुरोध किया कि टोरंटो से मॉन्ट्रियल के लिए AI 181 पर और मॉन्ट्रियल से बंबई AI 182 पर उन्हें प्रतीक्षा सूची में रखा जाए. GMT 1910 बजे, एक व्यक्ति ने वैंकूवर के CP टिकट कार्यालय में $3,005 नकद के साथ दो टिकटों के लिए भुगतान किया। आरक्षणों पर नाम परिवर्तित किए गए: \"जसवंत सिंह\" बन गए \"एम.सिंह\" और \"मोहिंदरबेल सिंह\" बन गए \"एल.सिंह\".\n\n22 जून 1985 को GMT 1330 बजे, एक व्यक्ति ने अपना नाम \"मंजीत सिंह\" बता कर AI फ़्लाइट 181/182 पर अपने आरक्षण की पुष्टि जाननी चाही. उन्हें बताया गया वे अभी भी प्रतीक्षा सूची में हैं और वैकल्पिक व्यवस्था की पेशकश की गई, जिसे उन्होंने मना कर दिया।\n\n22 जून को GMT 15:50 बजे सिंह ने टोरंटो की \"कैनेडियन पैसिफ़िक एयर लाइंस फ़्लाइट 60\" के लिए वैंकूवर अंतर्राष्ट्रीय हवाई अड्डे पर चेक-इन किया और उन्हें 10B सीट दी गई। उन्होंने चाहा कि उनका सूटकेस, जो एक गहरे भूरे रंग का हार्ड-साइडेड सैमसोनाइट सूटकेस था, \"एयर इंडिया फ़्लाइट 181\" और फिर \"फ़्लाइट 182\" में स्थानांतरित किया जाए. पहले एक कैनेडियन पैसिफ़िक एयर लाइंस एजेंट ने उनके सामान का अंतर-परिवर्तन करने से मना कर दिया, चूंकि टोरंटो से मॉन्ट्रियल के लिए और मॉन्ट्रियल से बंबई के लिए सीट की पुष्टि नहीं हुई थी, लेकिन बाद में वह मान गया।\n\nGMT 16:18 बजे, \"कैनेडियन पैसिफ़िक एयर लाइंस फ्लाइट 60\" बिना मि.सिंह के टोरंटो पियरसन इंटरनेशनल एयरपोर्ट के लिए रवाना हुआ।\n\nGMT 20:22 बजे, \"कैनेडियन पैसिफ़िक एयर लाइंस फ़्लाइट 60\" बारह मिनट देर से टोरंटो पहुंचा। कुछ यात्री और मि.सिंह द्वारा चेक-इन कराए गए बैग सहित लोगों का सामान, एयर इंडिया फ़्लाइट 181 में स्थानांतरित किया गया।\n\nGMT 00:15 बजे (अब 23 जून), \"एयर इंडिया फ़्लाइट 181\" 1 घंटा 40 मिनट देरी के साथ टोरंटो पियरसन इंटरनेशनल एयरपोर्ट से मॉन्ट्रियल-मिराबेल इंटरनेशनल एयरपोर्ट के लिए रवाना हुई। विमान में देरी की वजह थी कि एक \"पांचवां पॉड\", एक अतिरिक्त इंजन का बाएं पंख के नीचे लगाया जाना, ताकि मरम्मत के लिए भारत भेज सकें. GMT 01:00 बजे विमान मॉन्ट्रियल-मिराबेल अंतर्राष्ट्रीय हवाई अड्डे पर पहुंचा। मॉन्ट्रियल में, एयर इंडिया की उड़ान \"फ़्लाइट 182\" बन गई।\n\nएयर इंडिया फ़्लाइट 182 मॉन्ट्रियल से लंदन के लिए दिल्ली और मुंबई के रास्ते, निकल पड़ी. 329 लोग विमान में सवार थे; 307 यात्री और 22 चालक दल. कैप्टन हंसे सिंह नरेंद्र कमांडर के रूप में, और कैप्टन सतिंदर सिंह भिंदर प्रथम अधिकारी के रूप में सेवारत थे; दारा दुमासिया फ़्लाइट इंजीनियर के रूप में सेवारत थे। कई यात्री अपने परिवार और दोस्तों से मिलने जा रहे थे।\n\nGMT 07:14:01 बजे, बोइंग 747 बोइंग, \"स्क्वैक्ड 2005\", (इसके विमानन ट्रांसपॉन्डर का एक नियमित सक्रियण), ग़ायब हो गया और विमान बीच हवा में बिखरना शुरू हो गया। शान्नोन अंतर्राष्ट्रीय हवाई अड्डे के एयर ट्रैफ़िक नियंत्रण (ATC) ने कोई 'मे डे' कॉल प्राप्त नहीं किया। ATC ने क्षेत्र के विमान से एयर इंडिया से संपर्क करने की कोशिश करने के लिए कहा, लेकिन कोई फ़ायदा नहीं हुआ। GMT 07:30:00 बजे तक ATC ने आपातकाल की घोषणा की और निकटवर्ती माल जहाजों और आयरिश नौसैनिक सेवा पोत LÉ Aisling से विमान की तलाश करने का अनुरोध किया।\n\nआगे रखे कार्गो के एक सूटकेस में स्थित Sanyo ट्यूनर में मौजूद एक बम विस्फोटित हुआ जब विमान पर 31,000 फ़ीट की मध्य-उड़ान पर था. बम तेजी से विसंपीड़न और परिणामी उड़ान विघटन का कारण बना। मलबा अपतटीय काउंटी कॉर्क से 120 मील (190 कि॰मी॰) दक्षिण-पश्चिम आयरिश तट पर 6,700 फीट (2,000 मी.) गहरे पानी में जा गिरा.\n\nविमान के गुम होने के पचपन मिनट बाद, दोषी अपराधियों में से एक द्वारा चेक-इन कराया गया सूटकेस, जापान के नारिटा हवाई अड्डे में विस्फोटित हुआ, जिससे दो बैगेज संचालक मारे गए और निकटवर्ती चार अन्य व्यक्ति घायल हो गए। सूटकेस नारिटा में एक और विमान के लिए मार्गस्थ था।\n\nGMT 09:13:00 बजे तक, मालवाहक जहाज़ \"लॉरेंशियन फ़ॉरेस्ट\" ने विमान के मलबे और पानी में तैरते कई शवों की खोज की।\n\nबम से चालक दल के सभी 22 कर्मी और 307 यात्री मारे गए। दुर्घटना के बाद की मेडिकल रिपोर्ट ने ग्राफ़िक तौर पर यात्रियों और चालक दल के परिणाम सचित्र दर्शाए. विमान पर मौजूद 329 लोगों में से, 131 शरीर बरामद हुए; 198 समुद्र में खो गए थे। आठ शव ने \"मूसलघात पैटर्न\" की चोटें दर्शाईं, जो यह संकेत देता है कि पानी में डूबने से पहले वे विमान से बाहर निकले थे। यह, बदले में यह संकेत है कि हवाई जहाज़ बीच हवा में फट पड़ा था। छब्बीस शवों ने हाइपॉक्सिया (ऑक्सीजन की कमी) के लक्षण दिखाए. पच्चीस शवों ने, जो ज्यादातर ऐसे पीड़ितों के थे जो खिड़कियों के पास बैठे थे, विस्फोटक विसंपीड़न के संकेत दर्शाए. तेईस शवों पर एक \"ऊर्ध्वाधर बल से चोटों\" के निशान थे। इक्कीस यात्रियों के बदन पर कम या लगभग नहीं के बराबर कपड़े थे। \n\nरिपोर्ट में उद्धृत एक अधिकारी ने कहा, \"PM रिपोर्टों में कथित सभी पीड़ितों की कई चोटों के कारण मृत्यु हुई है। मृत में दो, एक शिशु और एक बच्चे की मृत्यु, कथित तौर पर दम घुटने की वजह से हुई है। शिशु की मौत दम घुटने से होने के बारे में कोई संदेह नहीं है। दूसरे बच्चे (शव सं. 93) के मामले में कुछ संदेह था, क्योंकि निष्कर्ष यह भी हो सकता है कि बच्चा एंकर पॉइंट सहित एडियों के बल पर गिरा या चक्कर खाया हो. तीन अन्य पीड़ितों की मौत बेशक डूबने की वजह से हुई.\"\n\nब्रिटेन से गार्डलाइन लोकेटर पोत, जिस पर परिष्कृत सोनार उपकरण लगे थे और अपने रोबोट पनडुब्बी स्कैरब के साथ फ़्रेंच केबल बिछाने वाला पोत Léon Thévenin को फ़्लाइट-डेटा रिकॉर्डर (FDR) और कॉकपिट वॉयस रिकॉर्डर (CVR) बक्सों को खोजने के लिए रवाना किया गया। बॉक्स खोजना मुश्किल हो सकता था और यह जरूरी था कि खोज जल्दी शुरू की जाए. 4 जुलाई तक, गार्डलाइन लोकेटर उपकरण ने समुद्र तल पर संकेतों का पता लगाया और 9 जुलाई को CVR का ठीक-ठीक पता चल चुका था और स्कैरब द्वारा सतह पर उठाया गया। अगले दिन FDR का पता चला और बरामद किया गया।\n\nहताहतों की सूची कैनेडियन ब्रॉडकास्टिंग कार्पोरेशन द्वारा उपलब्ध कराई गई।\n\nबम विस्फोट के मुख्य संदिग्धों में शामिल थे बब्बर खालसा नामक सिख अलगाववादी गुट (जो यूरोप और अमेरिका में ग़ैर-क़ानूनी आतंकवादी समूह के रूप में प्रतिबंधित था) के सदस्य और अन्य संबंधित दल जो उस समय पंजाब, भारत में खालिस्तान नामक अलग एक सिख राज्य की मांग के लिए आंदोलन कर रहे थे।\n\n\n6 नवम्बर 1985 को RCMP ने संदिग्ध सिख अलगाववादी तलविंदर सिंह परमार, इंद्रजीत सिंह रेयात, सुरजन सिंह गिल, हरदयाल सिंह जोहल और मनमोहन सिंह के घरों पर छापा मारा.\n\nसितम्बर 2007 में, आयोग ने रिपोर्टों की जांच की, जिनका शुरूआत में भारतीय खोजी समाचार पत्रिका \"तहलका\" में खुलासा किया गया था कि अब तक एक अनामित व्यक्ति, लखबीर सिंह बराड़ रोडे ने विस्फोटों की साज़िश रचाई थी। इस रिपोर्ट की रॉयल कैनेडियन माउंटेड पुलिस (RCMP) को ज्ञात अन्य सबूतों से कोई संगति बैठती प्रतीत नहीं होती.\n\nबाद में छह वर्षों तक दुनिया भर में चलने वाली जांच में षड्यंत्र के कई सूत्रों का खुलासा हुआ:\n\n\nबम विस्फोट के आरोपी, सिख अलगाववादी रिपुदमन सिंह मलिक और अजायब सिंह बागड़ी की सुनवाई, \"एयर इंडिया मुक़दमा\" के रूप में विख्यात है।\n\nइंग्लैंड से रेयात के प्रत्यर्पण के लिए लंबी कार्यवाही के बाद 10 मई 1991 को, उन्हें दो हत्या के मामलों और नारिटा हवाई अड्डे की बमबारी से संबंधित चार विस्फोट आरोपों के लिए दोषी पाया गया। उन्हें 10 साल के कारावास की सजा सुनाई गई।\n\nबमबारी के पंद्रह साल बाद, 27 अक्टूबर 2000 को, RCMP ने मलिक और बागड़ी को गिरफ्तार किया। उन पर एयर इंडिया फ़्लाइट 182 पर सवार लोगों की मृत्यु के मामले में प्रथम दर्जे की 329 हत्या का आरोप, हत्या करने की साज़िश, जापान के न्यू टोक्यो इंटरनेशनल एयरपोर्ट (संप्रति नारिटा अंतर्राष्ट्रीय हवाई अड्डा) में कैनेडियन पैसिफ़िक फ़्लाइट के यात्रियों और चालक दल की हत्या का प्रयास और न्यू टोक्यो इंटरनेशनल एयरपोर्ट के दो बैगेज संचालकों की हत्या का अभियोग लगाया गया।\n\n6 जून 2001 को, RCMP ने हत्या, हत्या का प्रयास और एयर इंडिया बमबारी के षड्यंत्र में शामिल होने के आरोप में रेयात को गिरफ्तार किया। 10 फ़रवरी 2003 को रेयात एक हत्या और बम बनाने में मदद देने के अभियोग पर दोषी पाया गया। उसे पांच साल कारावास की सज़ा सुनाई गई। मलिक और बागड़ी की सुनवाई में उसके द्वारा गवाही देने की प्रत्याशा थी, लेकिन अभियोजन पक्ष अस्पष्ट था।\n\nअप्रैल 2003 से दिसंबर 2004 तक अदालत कक्ष 20 में होने वाली सुनवाई, सामान्यतः \"एयर इंडिया कोर्टरूम\" के रूप में विख्यात है। उच्च सुरक्षा वाला यह अदालती-कक्ष $7.2 मिलियन की लागत पर वैंकूवर लॉ कोर्ट्स में सुनवाई के लिए विशेष रूप से बनाया गया था।\n\n16 मार्च 2005 को, न्यायमूर्ति इयान जोसेफ़सन ने सभी आरोपों के संबंध में मलिक और बागड़ी को दोषी नहीं माना, क्योंकि सबूत अपर्याप्त पाए गए:\n\nमैंने आतंकवाद के इन क्रूर कृत्यों की भीषण प्रकृति के वर्णन द्वारा शुरूआत की, ऐसे कार्य जिनके लिए न्याय की पुकार मची है। लेकिन न्याय हासिल नहीं होता, यदि व्यक्ति को उचित संदेह से परे सबूत के अपेक्षित मानक से कम स्तर पर दोषी ठहराया जाता है। पुलिस और क्राउन द्वारा अच्छे और सर्वोत्तम प्रयास लगने के बावजूद, सबूत स्पष्ट रूप से मानकों से कम ठहरते हैं।\n\nब्रिटिश कोलंबिया के अटार्नी जनरल को लिखे गए एक पत्र में मलिक ने अपनी गिरफ़्तारी और सुनवाई के ग़लत अभियोजन के लिए कनाडा की सरकार से मुआवज़ा मांगा है। क़ानूनी शुल्क के तौर पर सरकार को मलिक द्वारा $6.4 मिलियन और बागरी द्वारा $9.7 मिलियन बकाया है।\n\nजुलाई 2007 में भारतीय खोजी साप्ताहिक, \"तहलका\" ने रिपोर्ट किया कि 15 अक्टूबर 1992 को पंजाब पुलिस द्वारा अपनी मृत्यु से कुछ दिन पहले आतंकवादी तलविंदर सिंह परमार द्वारा पंजाब पुलिस को दिए गए एक अपराध-स्वीकृति बयान से ताज़ा सबूत उभरे हैं। इस लेख के अनुसार, सात साल से ज़्यादा समय से परमार के साथियों का साक्षात्कार लेने वाले एक चंडीगढ़ स्थित समूह, पंजाब मानवाधिकार संगठन (PHRO) द्वारा यह साक्ष्य संग्रहित किया गया।\n\nबाद में, 24 सितंबर को जांच आयोग के समक्ष अपराध-स्वीकृति का अनुवाद प्रस्तुत किया गया। अपराध-स्वीकृति में, जिसे \"भूकंपी सबूत\" के रूप में घोषित किया गया था, ऐसे तत्व थे, जिनकी RCMP द्वारा पहले ही जांच की गई थी और कुछ विवरण ग़लत पाए गए।\n\nअपराध-स्वीकृति बयान ने रहस्यमय \"तीसरे आदमी\" या \"मिस्टर X\" की पहचान लखबीर सिंह बराड़ रोडे के रूप में की, जोकि विख्यात सिख उग्रवादी और जरनैल सिंह भिंदरांवाले का भतीजा है। इंस्पेक्टर लोर्ने श्वार्ट्ज़ ने कहा कि RCMP ने 2001 में लखबीर का पाकिस्तान में साक्षात्कार किया था। उस समय, उसने बम विस्फोट में कई अन्य लोगों का हाथ होने के बारे में संकेत दिया था। इसके अलावा, श्वार्ट्ज़ का दावा था कि लखबीर सिंह के मिस्टर X होने की संभावना कम है, क्योंकि मिस्टर X काफ़ी छोटे लगते हैं।\n\nइसके अलावा, RCMP को कई वर्षों से कथित बयान के बारे में जानकारी थी। आधिकारिक मनाही के बावजूद उनका मानना था कि परमार को जिंदा पकड़ा गया, पूछताछ की गई और उसके बाद ही मार डाला गया था।\n\nPHRO के अधिकारियों द्वारा नए सबूत पेश किए गए, जिसने सात साल तक जांच की थी। पंजाब पुलिस के सेवानिवृत्त DSP हरमायल सिंह चंडी ने, जो निजी तौर पर बयान में शामिल थे, गवाही नहीं दी। चंडी ने जांच आयोग के सामने सबूत पेश करने के लिए जून में कनाडा की यात्रा की थी, लेकिन उन्होंने गवाही नहीं दी क्योंकि वे गुमनामी की गारंटी नहीं प्राप्त कर सके। उनकी भारत वापसी के बाद इस ख़बर का रहस्योद्घाटन तहलका में हुआ।\n\nएयर इंडिया फ़्लाइट 182 के बम विस्फोट पर जांच करने वाले जांच आयोग ने अपनी फ़ाइल पर यह विचार व्यक्त किया कि \"तलविंदर सिंह परमार कट्टरपंथी उग्रवाद के केंद्र में स्थित एक खालिस्तान समर्थक संगठन, बब्बर खालसा के नेता थे और अब यह माना जाता है कि एयर इंडिया की उड़ानों को बम से उड़ाने की साज़िश के नेता वे ही हैं।\n\nफरवरी 2006 में, इंद्रजीत सिंह रेयात को मुकदमे में अपनी गवाही के संबंध में झूठी गवाही का आरोप लगाया गया था। अभियोग ब्रिटिश कोलंबिया के सुप्रीम कोर्ट में दायर किया था और ऐसी 27 घटनाओं को सूचिबद्ध किया गया है जहां उन्होंने कथित तौर पर अपनी गवाही के दौरान अदालत को गुमराह किया था। रेयात ने बम बनाने का अपराध स्वीकृत किया था लेकिन शपथ के अधीन इस बात से इनकार कर दिया कि उसे साज़िश की कोई जानकारी थी।\n\nफ़ैसले में न्यायमूर्ति इयान जोसेफ़सन ने कहा: \"मैं उसे शपथ के अधीन पक्का झूठा पाता हूं. सबसे सहानुभूतिशील श्रोता भी केवल मेरे समान यही निष्कर्ष निकालेंगे कि उसकी गवाही इस प्रयास में खुले तौर पर और भावुकता से गढ़ी गई है ताकि अपराध में उसकी भागीदारी ज़्यादा हद तक कम हो सके, जबकि उसने वह संबद्ध जानकारी ज़ाहिर करने से मना कर दिया है जो स्पष्ट रूप से उसके पास मौजूद है।\"\n\n3 जुलाई 2007 को, झूठी गवाही की कार्यवाही अब भी लंबित रहते हुए, रेयात को नेशनल पैरोल बोर्ड द्वारा पैरोल देने से मनाही हुई, जिन्होंने निष्कर्ष निकाला कि वह जनता के लिए निरंतर जोखिम है। निर्णय का मतलब था रेयात को पूरे पांच साल की सज़ा पूरी करनी होगी, जो 9 फ़रवरी 2008 को समाप्त हुआ।\n\nरेयात की झूठी गवाही का परीक्षण वैंकूवर में मार्च 2010 में शुरू हुआ, लेकिन अचानक 8 मार्च 2010 को खारिज कर दिया गया। एक महिला जूरर द्वारा रेयात के बारे में 'पक्षपाती' टिप्पणियों के बाद जूरी को ख़ारिज कर दिया गया। 15 मार्च तक एक नई जूरी का चयन किया जाएगा.\n\nकथित बयान ने निम्नलिखित कहानी प्रस्तुत की:\n\nलखबीर सिंह बराड़ रोडे के खिलाफ़, जो प्रतिबंधित आतंकवादी संगठन, इंटरनेशनल सिख यूथ फेडरेशन का अध्यक्ष है, इंटरपोल रेड कॉर्नर वारंट A-23/1-1997 मौजूद है। 1998 में उसे काठमांडू, नेपाल के समीप 20 किलो विस्फोटक RDX ले जाने के लिए गिरफ्तार किया गया। PHRO ने कहा है कि उड़ान 182 के समय, रोडे एक भारतीय गुप्त एजेंट था और उसकी पहचान तथा बम विस्फोट में भारत की भूमिका के बचाव के उद्देश्य से परमार की हत्या कर दी गई थी।\nइस कहानी के कई विवरण जांच दल के पास उपलब्ध अन्य साक्ष्यों के साथ मेल नहीं खाते.\n\nकनाडा सरकार को कनाडा के एयर इंडिया फ़्लाइटों में आतंकवादी बमों के होने की संभावना के बारे में भारत सरकार द्वारा चेतावनी दी गई थी। और दुर्घटना के दो सप्ताह पहले CSIS ने RCMP को एयर इंडिया और कनाडा में भारतीय दूतावासों के जोखिम की उच्च संभावना की रिपोर्ट दी थी।\n\nअपने फ़ैसले में न्यायाधीश जोसेफ़सेन ने CSIS द्वारा \"अस्वीकार्य लापरवाही\" का हवाला दिया जब सैकड़ों संदिग्धों के वायरटैप नष्ट कर दिए गए। बम विस्फोट से पहले और बाद में, महीनों रिकॉर्ड किए गए 210 वायरटैपों में से 156 मिटा दिए गए। बमबारी में आतंकवादी प्राथमिक संदिग्ध बन जाने के बाद भी इन टेपों को मिटाना जारी रखा गया।\n\nCSIS का दावा था कि वायरटैपों में कोई प्रासंगिक जानकारी नहीं थी, लेकिन RCMP का एक ज्ञापन कहता है कि \"इसकी बहुत संभावना है कि मार्च और अगस्त 1985 के बीच CSIS ने टेपों को बनाए रखा होता, तो कम से कम दोनों बम विस्फोटों में कुछ मुख्य अपराधियों का सफल अभियोजन संपन्न हो सकता था।\"\n\n4 जून 1985 को, CSIS एजेंट लैरी लोव और लिन मॅकएडम्स ने वैंकूवर द्वीप तक तलविंदर सिंह परमार और इंदरजीत सिंह रेयात का पीछा किया। एजेंटों ने RCMP को सूचना दी कि उन्होंने जंगल में \"ज़ोरदार बंदूक की गोली चलने\" जैसा शोर सुना था। बाद में उस महीने फ़्लाइट 182 उड़ा दिया गया। बमबारी के बाद RCMP साइट पर गया और विद्युतीय विस्फोटक खोल के अवशेषों को पाया।\n\nबम विस्फोट के संदिग्धों को ज़ाहिरा तौर पर यह मालूम था कि उन पर निगरानी रखी जा रही है, क्योंकि उन्होंने पे-फ़ोन का इस्तेमाल किया और कोड में बात की। अनुवादक द्वारा तलविंदर परमार और हरदयाल सिंह जोहल नामक एक अनुयायी के बीच वायरटेप रिकॉर्ड्स के नोट उसी दिन के हैं जब 20 जून 1985 को टिकट खरीदे गए थे।\nपरमार: क्या उसने कहानी लिखी?\nजोहल: नहीं, उसने नहीं लिखा.\nपरमार: पहले वह काम करो। \n\nइस कॉल के बाद एक व्यक्ति ने CP एयर से संपर्क किया और टिकटें बुक कीं तथा जोहल का नंबर छोड़ा. उसके तुरंत बाद, जोहल ने परमार को कॉल किया और उनसे पूछा कि क्या वह \"वहां पर आ सकता है और वह कहानी पढ़ सकता है जिसके बारे में उसने पूछा था।\" परमार ने कहा कि वह शीघ्र ही वहां पहुंचेगा.\n\nयह वार्तालाप विमानों को बम से उड़ाने के लिए प्रयुक्त टिकटों को बुक करने का परमार से आदेश प्रतीत होता है। क्योंकि मूल वायरटैप को CSIS ने मिटा दिया था, वे अदालत में साक्ष्य के रूप में अस्वीकार्य थे।\n\nतारा सिंह हेयर, इंडो-कनाडा टाइम्स के प्रकाशक और ब्रिटिश कोलंबियाई धर्म संघ के सदस्य ने 1995 में RCMP को इस दावे के साथ एक हलफ़नामा उपल्ब्ध कराया था कि वे उस बातचीत के दौरान मौजूद थे जब बागडी ने बम विस्फोट में अपने शामिल होने की बात को स्वीकार किया था।\n\nजब वे अपने सहयोगी सिख अख़बार के प्रकाशक तरसेम सिंह पुरेवाल के लंदन कार्यालय में थे, तब हेयर ने दावा किया कि उन्होंने पुरेवाल और बागड़ी के बीच बैठक में संयोग से उनकी बात सुनी थी। हेयर का दावा है कि उस बैठक में बागड़ी ने कहा कि \"अगर सब कुछ योजना के अनुसार घटित हुआ होता तो हीथ्रो हवाई अड्डे पर बिना किसी यात्री के विमान की धज्जियां उड़ी होती. लेकिन विमान के आने में आधा-पौन घंटे देरी की वजह से वह समुद्र के ऊपर फट पड़ा.\"\n\nउसी वर्ष 24 जनवरी को साउथहॉल, इंग्लैंड के देस परदेस अख़बार के कार्यालय के पास पुरेवाल मारा गया, जिससे दूसरे गवाह के रूप में केवर हेयर बचा रहा। \n\n18 नवम्बर 1998 को, हेयर जब सर्रे में स्थित अपने घर के गैरेज में कार से बाहर निकल रहा था तब गोली मार कर उसकी हत्या कर दी गई। हेयर इससे पहले 1988 में उस पर की गई जानलेवा कोशिश में बच गया था, लेकिन उसे पक्षाघात हो गया और बाद में वह व्हीलचेयर का इस्तेमाल करने लगा था। उसकी हत्या के परिणामस्वरूप, शपथ पत्र साक्ष्य के रूप में अमान्य था। \n\n28 अक्टूबर 2000 को बागड़ी के साथ एक साक्षात्कार के दौरान, RCMP एजेंटों ने सुरजन सिंह गिल को यह कहते हुए CSIS के एजेंट के रूप में वर्णित किया कि बब्बर खालसा से उन्होंने इसलिए इस्तीफा दिया क्योंकि CSIS के संचालकों ने उन्हें बाहर निकलने के लिए कहा.\n\nफ़्लाइट 182 की बमबारी को रोकने में CSIS की विफलता के पश्चात, CSIS के अध्यक्ष के रूप में रीड मॉर्डेन का प्रतिस्थापन हुआ। CBC टेलीविजन के समाचार कार्यक्रम \"द नेशनल\" में एक साक्षात्कार के दौरान, मॉर्डेन ने दावा किया कि CSIS ने मामले को निपटाने की जगह \"उसे अपने हाथ से जाने दिया\". एक खुफिया सुरक्षा समीक्षा समिति ने CSIS के दोषों को मंजूरी दे दी। तथापि, वह रिपोर्ट आज तक रहस्य बना हुआ है। कनाडा सरकार इसी बात पर अड़ी है कि मामले में कोई बात गुप्त नहीं है।\n\n1 मई 2006 को, क्राउन-इन-काउंसिल ने, प्रधानमंत्री स्टीफ़न हार्पर की सलाह पर सुप्रीम कोर्ट के सेवानिवृत्त न्यायाधीश जॉन मेजर की अध्यक्षता में एक परिपूर्ण सार्वजनिक जांच की घोषणा की, ताकि \"कनाडा के इतिहास में सबसे ख़राब सामूहिक हत्या के बारे में कई प्रमुख सवालों के जवाब\" हासिल कर सकें. बाद में जून में प्रवर्तित, एयर इंडिया फ़्लाइट 182 के बम विस्फोट की छानबीन संबंधी जांच आयोग द्वारा विचार किया जाएगा कि किस तरह कनाडाई क़ानून ने आतंकवादी समूहों के लिए धन सहायता को प्रतिबंधित किया है, कितनी अच्छी तरह आतंकवादी मामलों में गवाह संरक्षण उपलब्ध कराया जाता है, क्या कनाडा की विमानन सुरक्षा को उन्नत करने की ज़रूरत है, तथा क्या रॉयल कैनेडियन माउंटेड पुलिस, कैनेडियन सेक्युरिटी इंटलिजेन्स सर्विस और अन्य क़ानून प्रवर्तक एजेंसियों के बीच सहयोग के मुद्दे सुलझा लिए गए हैं। यह ऐसा मंच भी प्रदान करता है जहां पीड़ितों के परिवार बम विस्फोट के प्रभाव पर गवाही दे सकें और कोई अपराधी परीक्षण ना दोहराया जाए.\n\nजांच की छानबीन संपन्न हुई और 17 जून 2010 को हुआ। मेजर ने क्राउन मंत्रालयों, रॉयल कैनेडियन माउंटेड पुलिस और कैनेडियन सेक्युरिटी इंटलिजेन्स सर्विस द्वारा \"त्रुटियों की क्रमिक श्रृंखला\" की वजह से आतंकवादी हमले को मौक़ा मिला। \n\nएयर इंडिया फ़्लाइट 182 को गिराने के बीस साल बाद, अहकिस्ता, आयरलैंड में परिवार शोक प्रकट करने के लिए एकत्रित हुए. प्रधानमंत्री पॉल मार्टिन की सलाह पर गवर्नर जनरल एडरियन क्लार्कसन ने राष्ट्रीय शोक दिवस की जयंती की घोषणा की। जयंती मनाने के दौरान, मार्टिन ने कहा कि बम एक कनाडाई समस्या है, एक विदेशी समस्या नहीं, यह कहते हुए कि: \"कोई गलती मत करो: उड़ान एयर इंडिया की हो सकती है, आयरलैंड के तट के पास हो सकती है, लेकिन यह एक कनाडा की त्रासदी है।\"\n\nमई 2007 में, एंगस रीड स्ट्रैटजीस ने सार्वजनिक राय मतदान के परिणाम जारी किए कि कनाडाई एयर इंडिया बमबारी को कनाडाई त्रासदी के रूप में देखते हैं या भारतीय त्रासदी के रूप में, जिन्हें उन्होंने दोष दिया। अडतालीस प्रतिशत उत्तरदाताओं ने बमबारी को एक कनाडाई घटना माना, जबकि 22 प्रतिशत लोगों ने आतंकवादी हमले को ज्यादातर भारतीय मामला माना. चौंतीस प्रतिशत लोगों ने पूछे जाने पर बताया कि CSIS और हवाई अड्डे के सुरक्षा कर्मी, दोनों ही इसके लिए बहुत हद तक दोषी हैं, साथ ही, सत्ताईस प्रतिशत लोगों का मानना था कि बड़े पैमाने पर RCMP इसके लिए दोषी है। अठारह प्रतिशत ने कनाडा परिवहन का उल्लेख किया।\n\n\"मॅकक्लीन्स\" के केन मॅकक्वीन और जॉन गेडेस ने कहा कि एयर इंडिया बमबारी को \"कनाडाई 9/11\" के रूप में हवाला दिया गया है। उन्होंने कहा \"असल में यह उसके समान कभी नहीं था। तारीख़, 23 जून 1985 ने देश की आत्मा को झुलसाया नहीं है। उस दिन की घटनाओं ने सैकड़ों निर्दोष लोगों की ज़िंदगी ली और हज़ारों की नियति बदल डाली, लेकिन इसने न तो सरकार की नींव हिला कर रख दी और ना ही उनकी नीतियों को बदला. इसे मुख्य रूप से, सरकारी तौर पर भी आतंकवादी कार्यवाही के रूप में स्वीकार नहीं किया गया।\"\n\nकनाडा और अन्य जगहों पर पीड़ितों की स्मृति में स्मारक बनवाए गए। 1986 में बमबारी की पहली जयंती पर अहकिस्ता, वेस्ट कॉर्क, आयरलैंड में स्मारक का अनावरण किया गया। इसके बाद, एक खेल के मैदान पर 11 अगस्त 2006 को निर्माण की शुरूआत में एक भूमि-पूजन समारोह संपन्न हुआ जो वैंकूवर, ब्रिटिश कोलंबिया के स्टैनले पार्क में स्मारक का हिस्सा बना। 22 जून 2007 को एक अन्य स्मारक का टोरंटो में अनावरण किया गया, जो वह शहर था जहां मरने वाले अधिकांश लोग बसे थे। स्मारक की विशेषता थी एक धूपघड़ी, जिसका आधार कनाडा के सभी प्रांतों और प्रदेशों और साथ ही, अन्य पीड़ितों के देशों से लाए गए पत्थरों से बना था और आयरलैंड की ओर उन्मुख एक दीवार, जिसमें मृत व्यक्तियों के नाम अंकित किए गए।\n\n2010 में सार्वजनिक जांच के निष्कर्षों को जारी करने के बाद, स्टीफ़न हार्पर ने आपदा की 25वीं जयंती पर मीडिया में घोषणा की कि वे \"खुफ़िया पुलिस और हवाई सुरक्षा दलों की भयंकर विफलताओं को स्वीकार करते हैं, जिसकी वजह से बम विस्फोट और उत्तरवर्ती अभियोजक चूक संभव हुए\" और वर्तमान मंत्रीमंडल की ओर से माफ़ी मांगते हैं।\n\nबम विस्फोट के बारे में वृत्तचित्र कनाडाई टेलीविजन दर्शकों के लिए बनाया गया था। CBC टेलीविज़न ने स्टुर्ला गनरसन के निर्देशन में, त्रासदी के बारे में \"फ़्लाइट 182\" वृत्तचित्र के फ़िल्मांकन के शुरूआत की घोषणा की। अप्रैल 2008 में टोरंटो में आयोजित हॉट डॉक्स कनाडाई अंतर्राष्ट्रीय वृत्तचित्र महोत्सव में पहली बार प्रदर्शन से पूर्व उसका नाम \"एयर इंडिया 182\" में बदल दिया गया। बाद में उसका टी.वी. प्रीमियर जून में CBC टेलीविज़न पर आयोजित हुआ। मे डे, एक टीवी शो जो अनेक विमान दुर्घटनाओं और घटनाओं की जांच करता है, ने भी अपने अंक \"एक्सप्लोसिव एविडेन्स\" में बमबारी को चित्रित किया।\n\nकई पत्रकारों ने बमबारी घटित होने से लेकर दशकों तक उस पर टिप्पणी की है। ग्लोब एंड मेल से कनाडाई पत्रकार ब्रायन मॅकएंड्र्यू और ज़ूहेर कश्मीरी ने \"सॉफ़्ट टार्गेट\" लिखा. पत्रकार इसमें असली बमबारी से पहले की विभिन्न गतिविधियों के विवरण प्रस्तुत करते हैं और उनका आरोप है कि CSIS और भारतीय उच्चायोग को पहले से इस घटना की जानकारी थी। लेखक यह भी आरोप लगाते हैं कि कनाडा में भारतीय उच्चायोग ने बरसों RCMP और CSIS को गुमराह किया और कनाडा में सिख समुदाय पर जासूसी और उन्हें उखाड़ने का काम करते रहे। 1992 में, रॉयल केनेडियन माउंटेड पुलिस ने संकेत दिया कि उसके पास पुस्तक में उल्लिखित इस आरोप के समर्थन में कोई साक्ष्य मौजूद नहीं हैं कि एयर इंडिया के विस्फोट में भारत सरकार का हाथ था। बमबारी के आठ महीने बाद, \"प्राविन्स\" अख़बार के रिपोर्टर सलीम जिवा ने \"डेथ ऑफ़ एयर इंडिया फ़्लाइट 182\" प्रकाशित किया। मई 2005 में \"वैंकूवर सन\" के संवाददाता किम बोलन ने \"हाऊ द एयर-इंडिया बॉम्बर्स गॉट अवे विथ मर्डर\" प्रकाशित किया। जिवा और साथी पत्रकार डॉन हॉवका ने \"मार्जिन ऑफ़ टेरर: ए रिपोर्टर्स ट्वेंटी इयर ओडिसी कवरिंग द ट्रैजडीज़ ऑफ़ द एयर इंडिया बॉम्बिंग\" प्रकाशित किया।\n\nकिताबें भी प्रकाशित की गईं। \"द मिडलमैन एंड अदर स्टोरीज़\" संग्रह में भारती मुखर्जी की \"द मैनेजमेंट ऑफ़ ग्रीफ़\" में एक भारतीय-कनाडाई महिला, जिसने इस बमबारी में अपने पूरे परिवार को खो दिया, अपने अनुभव सुनाती है। मुखर्जी ने अपने पति क्लार्क ब्लेज़ के साथ \"द सॉरो एंड द टेरर: द हॉन्टिंग लीगसी ऑफ़ द एयर इंडिया ट्रैजडी\" (1987) का सह-लेखन भी किया। एयर इंडिया त्रासदी की मुख्यधारा कनाडाई सांस्कृतिक इनकार से प्रेरित होकर, नील बिसोनदत्त ने \"द सोल ऑफ़ ऑल ग्रेट डिज़ाइन\" लिखा.\n\nPassenger lists\n", "id": "216277", "title": "एयर इंडिया फ़्लाइट 182"}
