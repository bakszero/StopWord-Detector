{"url": "https://hi.wikipedia.org/wiki?curid=215023", "text": "खरबानक\n\nखरबानक टिट्टिभ (टिटिहरी) वर्ग का एक प्रसिद्ध पक्षी। इसे गुलिन्दा, चहा, करबानक, लंबी, खरमा, पाणविक आदि भी पुकारते हैं। इसके नर और मादा दोनों ही एक ही रंगरूप के होते हैं। यह पक्षी लगभग १६ इंच लंबा होता है। शरीर का रंग राखीपन लिए होता है, उस पर गाढ़ी भूरी लकीर और चिह्न होते हैं। पीठ की चित्तियाँ घनी और नीचे की ओर बिखरी बिखरी सी रहती हैं। आँख पर होकर एक काली धारी सिर के बगल तक आती है। इसके ऊ पर और नीचे की ओर एक हलकी भूरी लकीर होती है। डैने भूरे, दुम राख के रंग की और नीचे का हिस्सा सफेद होता है। गर्दन और पूँछ के नीचे का भाग ललछौंह भूरा और सीने पर खड़ी गाढ़ी भूरी धारियाँ होती हैं। आँख चटक पीली और चोंच तथा टाँगे पीली होती है।\n\nयह बाग बगीचों और जंगलों के निकट जहाँ सूखे ताल और नरकुल तथा सरपत की झाड़ियाँ हो, प्राय: रहता है। यह एकदम भूमि पर रहनेवाला पक्षी है और अपना सारा समय खुले मैदान में घूमकर बिताता है। यह अपनी खूराक के लिए दिन की अपेक्षा रात में चक्कर लगाता है। अपने मटमैले रंग के कारण लोगों का ध्यान इसकी ओर तब तक आकृष्ट नहीं हो पाता जब तक यह आवाज कर भागता या उड़ता नहीं। खतरे के समय यह पर समेट कर जमीन में दुबक जाता है। सामान्यत: यह अकेले या जोड़े में रहता है। इसका मुख्य भोजन कीड़े मकौड़े हैं।\n\nइसकी दस प्रजातियों का विवरण नीचे दिया गया है-\n\n", "id": "215023", "title": "खरबानक"}
{"url": "https://hi.wikipedia.org/wiki?curid=215024", "text": "खंजन\n\nखंजन भारतीय साहित्य का एक चिरपरिचित और उपमेय पक्षी। इसे खिंडरिच, खंजरीट, खंडलिच आदि नामों से भी पुकारते हैं। यह मोटासिलिडी (Motacillidae) कुल के मोटासिला (motacilla) वर्ग (genus) का पक्षी है जिसे अंग्रेजी में वैगटेल कहते हैं। यह भारत का बहुत प्रसिद्ध पक्षी है जो जाड़ों में उत्तर की ओर से आकर सारे देश में फैल जाता है और गरमी आरंभ होते ही शीत प्रदेशों को लौट जाता है। यह छोटा सा चंचल पक्षी है। इसकी लंबाई ७ से ९ इंच तक होती है। देह लंबी तथा पतली होती है। यह पानी के किनारे बैठा अपनी पूँछ बराबर हिलाता रहता है। इसके नेत्र हर समय चंचल रहते हैं जिसके कारण भारतीय कवि नेत्रों की उपमा खंजन से दिया करते हैं। गोस्वामी तुलसीदास जी ने भी मानस में लिखा है : \n\nरंगरूप और स्वभाव में भेद के अनुसार इसकी चार जातियां देश में पाई जाती हैं।\n\nयह खंजन लगभग ८ इंच लंबा और रंग में चितकबरा होता है। जाड़ों में इसके नर के सिर के पीछे एक काला चकत्ता रहता है जो गले के चारों ओर फैल जाता है। सिर का ऊपरी भाग और शरीर का निचला हिस्सा सफेद होता है जिसमें थोड़ी कंजई झलक रहती है। ऊपर का हिस्सा हल्का सिलेटी और डैने काले होते हैं। डैने के परों के किनारे सिलेटी और सफेद होते है ; दुम काली होती है जिसके दोनों बाहरी पंख सफेद रहते हैं। गर्मियों में ठुट्ढी से सीने तक का रंग काला हो जाता है। नर की अपेक्षा मादा धुमैली होती है और शरीर पर की चित्तियां चटक नहीं होती। यह जाड़ों में देश में प्राय: सर्वत्र पानी के किनारे दिखाई देता है। गरमियों में यह यहाँ से लौटकर कश्मीर तथा हिमालय की तराई में अपने घोंसले बनाकर रहता है और वहीं अंडे देता है। इस प्रकार ऋतु के अनुसार इतनी इतनी दूरियों का स्थानांतरण प्रकृति का एक आश्चर्यजनक चमत्कार ही कहा जाएगा।\n\nयह पानी के किनारे छोटे छोटे झुंडों में कीड़े मकोड़ों का शिकार करता रहता है और दौड़कर चलता है, अन्य पक्षियों की भाँति फुदकता नहीं। खतरे का आभास मिलने पर उड़ जाता है किंतु थोड़ी ही दूर के बाद पुन: जमीन पर उतर आता है। इसकी उड़ान लहराती हुई होती है और उड़ते समय चिट् चिट् जैसी बोली बोलता रहता है। सामान्यत: यह पक्षी दो चार की ही टोली में देखा जाता है किंतु जब वे पहाड़ों की ओर लौटते हैं तो इनका एक बड़ा समूह बन जाता है।\n\nइसे ममोला और कालकंठ भी कहते हैं। यह सफेद खंजन से कुछ बड़ा और उससे अधिक चितकबरा होता है। नर का सिर, ऊपरी सीना और शरीर का सारा ऊपरी भाग काला होता है। आँख के ऊपर एक चौड़ी पट्टी होती है जो नथुने से लेकर कान तक चली जाती है। डैने काले होते हैं, जिनके किनारे सफेद रहते हैं ; दुम काली होती है जिसके बाहर के दोनों पंखों का अधिकांश भाग सफेद होता है नीचे शरीर का सारा भाग सफेद होता है। नर और मादा रूपरंग में प्राय: एक से ही होते हैं। अंतर केवल इतना ही है कि मादा का काला भाग चटक काला न होकर कुछ रखीले भूरेपन को लिए होता है। यह भारतवर्ष का बारहमासी पक्षी है और अपना देश छोड़कर कहीं बाहर नहीं जाता। यह देश के प्राय: सभी स्थानों पर तथा हिमालय में भी पाँच हजार फुट की ऊंचाई तक देखने में आता है। यह अकेले या झुंड में नदियों, झीलों और तलाबों के किनारे कीड़े मकोड़े ढूंढ़ता फिरता है। इसकी प्राय: सभी आदतें सफेद खंजन जैसी ही होती हैं। घोसला बनाने के मामले में यह पक्षी अत्यंत लापरवाह है। पानी के निकट किसी भीटे या चट्टानों की सूराख में थोड़ा सा घासफूस रखकर ही मादा अंडा दे देती है।\n\nइसे खैरैया भी कहते हैं। यह जाड़ों में उत्तर और पश्चिम की ओर से आता है और हिमालय से लेकर धुर दक्षिण तक फैल जाता है। यह पानी के किनारे अकेले ही रहता है। यह अपनी लंबी दुम, निलछौंह स्लेटी पीठ और पीले पेट के कारण आसानी से पहचाना जा सकता है। जाड़ों में नर और मादा दोनों का ऊपरी भाग निलछौंह स्लेटी रहता है और उसमें हरछौंह झलक भी जान पड़ती है। दुम की जड़ के पास एक पिलछौंह हरा चकत्ता रहता है और आँख के ऊपर एक गंदी सफेद रेखा जाती है। डैने काले भूरे होते हैं जिसके किनारे पिलछौंह सफेद रहते हैं। दुम काली जिसके किनारे हरछौंह और ... के तीन जोड़े पंख एकदम सफेद रहते हैं। ठुड्ढी गला और गर्दन का अगला भाग सफेद रहाता है। नीचे का सारा भाग पीला होता है जो दुम तक जाते जाते अधिक चटक हो जाता है। गर्मियों में नर की ठुड्ढी गला और गर्दन का अगला भाग काला हो जाता है। यह समान्यत: पहाड़ी झरनों के किनारे रहने वाला पक्षी है लेकिन इसे सभी प्रकार के जलाशयों के किनारे देखा जा सकता है। गर्मियों में यह पक्षी स्वदेश लौट जाता है; कुछ हिमालय में रह भी जाते हैं और वहीं मई जून में अंडे देते हैं।\n\nइसे पिनाकी भी कहते हैं। यह ७ इंच का छोटा पक्षी है। जाड़ों में इसके नर के सिर का ऊपरी हिस्सा निलछौंह सिलेटी और पीठ का सारा भाग धुमैला जैतूनी भूरा रहता है। डैने गाढ़े भूरे रंग के होते हैं; दुम काली होती है। सिर के दोनों ओर एक चौड़ी कलछौंह पट्टी होती हैं। शरीर के नीचे का सारा हिस्सा पीला होता है। गर्मियों में नर के सिर के ऊपर का हिस्सा सिलेटी और पीठ का सारा भाग पिलछौंह हरा हो जाता है। सिर के दोनों ओर की पट्टी काली हो जाती है और नीचे का पीला रंग और चटक हो जाता है। मादा सामान्यत: नर के समान ही होती है अंतर यह है कि उसका सिर हरा और पीठ गाढ़ी जैतूनी भूरी होती है। शरीर के नीचे का पीला रंग हलका रहता है। यह खंजनों में सबसे सुंदर कहा जाता है। इस जाति का खंजन जाड़ों में अगस्त महीने के आसपास उत्तर और पश्चिम से आते हैं और जाड़ा समाप्त होने पर अप्रैल तक उसी ओर लौट जाते हैं। यह अकेला रहने वाला पक्षी है किंतु शाम को बहुत से पीले खंजन एकत्र होकर नरकुल आदि पर बसेरा करते हैं\n\nइन सभी जातियों के खंजन ४ से ७ अंडे देते हैं।\n\n", "id": "215024", "title": "खंजन"}
{"url": "https://hi.wikipedia.org/wiki?curid=215026", "text": "भारतीय और पाश्चात्य ज्योतिष\n\nभारतीय ज्योतिष पद्धति निरयण (Indian Nirayan Astrology) के सिद्धांत को मानती है। जबकि पाश्चात्य ज्योतिष सायन (Sayan Astrology) पर आधारित है। भविष्य को जानने की चाहत सभी मनुष्य में रहती है चाहे वह भारत का हो अथवा पश्चिमी देशों में रहना वाला हो। भविष्य जानने का तरीका भले ही अलग है परंतु ग्रह और ज्योतिष सिद्धांत को वह भी स्वीकार करते हैं एवं कई स्थानों पर दोनों में समानताएं भी हैं।\nआकाश मंडल में ग्रहों की चाल और गति का मानव जीवन पर सूक्ष्म प्रभाव पड़ता है। इस प्रभाव का अध्ययन जिस विधि से किया जाता है उसे ज्योतिष कहते हैं। भारतीय ज्योतिष वेद का एक भाग है। वेद के छ अंगों में इसे आंख यानी नेत्र कहा गया है जो भूत, भविष्य और वर्तमान को देखने की क्षमता रखता है। वेदों में ज्योतिष को महत्वपूर्ण स्थान दिया गया है। वैदिक पद्धति पर आधारित भारतीय ज्योतिष फल प्राप्ति के विषय में जानकारी देता है साथ ही अशुभ फलों और प्रभावो से बचाव का मार्ग भी देता है लेकिन पाश्चात्य ज्योतिष सिर्फ दृष्ट फलों की बात करता है। दोनों समान रूप से अवैज्ञानिक है।\n\nआकाश में चमकते हुए पिण्डों को ज्योतिः कहते हैं तथा उनको आधार मानकर प्रणीत किया गया शास्त्र ज्योतिष शास्त्र कहलाता है। वैदिककाल से ही आकाश और आकाश में विचरण करने वाले ये पिण्ड मानवों की जिज्ञासा का विषय बने हुए है और प्रकृति पर इनका प्रभाव सदा से ही उत्सुक्ता व अनुसंधान के लिए उन्हे प्रेरित करता रहा। भारतीय पद्धति निरयण (Indian Nirayan Astrology) के सिद्धांत को मानता है जबकि पाश्चात्य ज्योतिष सायन (Sayan Astrology) पर आधारित है। भारतीय ज्योतिष पद्धति (Vedic Astrology) में अदृष्ट फल का विचार अदृष्ट निरयण मेषादि ग्रहों या निरयण पद्धति (Nirayan Astrololgy System) और ग्रह-वेध, ग्रहण सहित दृष्ट फल का विचार दृष्ट सयन मेषादि ग्रहों के आधार पर होता है। वेदों में कर्म के आधार पर तीन प्रकार के फलों का वर्णन किया गया है इसे ही अदृष्ट फल कहा गया है। इन अदृष्ट फलों के विषय में पाश्चात्य ज्योतिष खामोश रहता है क्योंकि पाश्चात्य ज्योतिष में अदृष्ट फलों की परिकल्पना ही नहीं है। यहां दृष्ट फल का आंकलन सर्वेक्षण पद्धति के आधार पर होता है।\n\nवेदों मे ज्योतिष के तीन स्कंध बताये गये हैं- सिद्धांत स्कन्ध, संहिता स्कन्ध और होरा स्कन्ध। व्यक्ति के जीवन पर ग्रहों का फल फल जानने के लिए जिस जन्म कुण्डली का निर्माण होता है उसका आधार होरा स्कन्ध है, यानी जन्म कुण्डली का निर्माण होरा स्कन्ध के आधार पर होता है। सिद्धांत स्कन्ध सृष्टि की उत्पत्ति और प्रलय काल के दौरान ग्रहों की स्थिति एवं काल गणना के काम आता है। संहिता स्कन्ध के आधार पर ग्रह, नक्षत्रों एवं आपदाओं, वास्तु विद्या, मुहूर्त, प्रश्न ज्योतिष के विषय में गणना किया जाता है।\n\nभारतीय ज्योतिष की मान्यता के अनुसार व्यक्ति का जन्म और भाग्य का आधार कर्म होता है यानी भारतीय ज्योतिष कर्मफल और पुनर्जन्म को आधार मानता है। पाश्चात्य ज्योतिष में पुनर्जन्म और कर्मवाद की मान्यता नहीं होने से सभी प्रकार के फलों का विचार सायन पद्धति से होता है। सायन पद्धति और निरयन पद्धति में यह अंतर है कि जहां निरयन में कोई ग्रह किसी राशि से ७ अंश पर होता है वहीं सायन पद्धति में वही ग्रह उससे दूसरी राशि के १ अंश पर होता है।\n\nसन्दर्भ हिन्दी ज्योतिष\n", "id": "215026", "title": "भारतीय और पाश्चात्य ज्योतिष"}
{"url": "https://hi.wikipedia.org/wiki?curid=215032", "text": "गंगानाथ झा अनुसंधान संस्थान, प्रयाग\n\nराष्ट्रीय संस्कृत संस्थान (गंगानाथ झा कैम्पस) एक तुल्यविश्वविद्यालय है। यह १९४३ से १९७१ तक 'गंगानाथ झा अनुसंधान संस्थान' के नाम से तथा १९७१ से २००२ तक 'गंगानाथ झा केन्द्रीय संस्कृत विद्यापीठ' के नाम से जाना जाता था। इसकी स्थापना 17 नवम्बर 1943 को डॉ गंगानाथ झा के नाम एवं कार्यों को अमर बनाने के लिए किया गया था।\n\nमहामहोपाध्याय डाक्टर गंगानाथ झा के स्मारक रूप में एक प्राच्यविद्या अनुसंधान संस्था की १७ नवम्बर १९४३ ई० में स्थापना हुई। पं॰ मदनमोहन मालवीय ने इसका उद्घाटन किया। आरंभ में कुछ दिन यह संस्था मदनमोहन कालेज के भवन ही में थीं। बाद को डॉ॰ अमरनाथ झा के प्रयत्न से उत्तर प्रदेश सरकार ने स्थानीय अल्फ्रडे पार्क (मोतीलाल नेहरू पार्क) में लगभग दो एकड़ भूमि बिना मूल्य संस्था के भवन बनाने को दी।\n\nडाक्टर सर तेजबहादुर सप्रू ने इस संस्था का सभापतिपद स्वीकार किया। डॉ॰ अमरनाथ झा उपसभापति, पं॰ ब्रजमोहन व्यास इसके कोषाध्यक्ष तथा महामहोपध्याय डाक्टर श्री उमेश मिश्र, मंत्री निर्वाचित हुए। श्री भगवतीशरण सिंह (आनापुर के जमीदार), डॉ॰ अत्तार सिद्दीकी, पं॰ क्षेत्रेशचंद्र चट्टोपाध्याय, पं॰ देवीप्रसाद शुल्क, डॉ॰ ताराचंद, प्रोफेसर रानडे तथा डॉ॰ ईश्वरीप्रसाद - ये लोग इसकी कार्यकारिणी समिति के सदस्य थे।\n\nइसमें लगभग ८ हजार हस्तलिखित उत्तम संस्कृत के कुछ अरबी और फारसी के तथा हिंदी के भी हस्तलिखित एवं लगभग १० हजार मुद्रित ग्रंथ हैं। रूस, जर्मनी एवं अन्य पाश्चात्य देशों से उपहार रूप में अनुसंधान की पुस्तकों की प्राप्ति होती रहती है। इसका अपना भवन है।\n\nउत्तर भारत में यह एक अच्छी अनुसंधान संस्था है। इस समय इसका विशेष ध्येय है योग्य विद्वानों द्वारा संस्कृत विद्या का इतिहासप्रणयन, इंडोलॉजी के अनुसंधानों के प्रत्येक विभाग की एक विस्तृत विवरणपत्रिका का प्रकाशन तथा भारतीय विद्याओं में भारतीय दृष्टिकोण से आकर ग्रंथों पर अनुसंधान करना।\n\n१२ जनवरी १९४५ ई० को यह संस्था पंजीकृत हुई थी। \n\n\n\n\n\n\n\n\nप्रति वर्ष नवंबर मास में इसका वार्षिक अधिवेशन होता है जिसमें किसी विशिष्ट विद्वान्‌ का भाषण होता है। अभी तक जिनके भाषण हुए हैं उनमें से कुछ के नाम निम्नलिखित हैं:\n\nडॉ॰ सर तेजबहादुर सप्रू के निधन के पश्चात्‌ क्रमश: डॉ॰ भगवान दास तथा डॉ॰ सर सर्वपल्ली राधाकृष्णन्‌ इसके सभापति हुए। डॉ॰ राय रामचरण अग्रवाल-कोषाध्यक्ष, पं॰ आदित्यनाथ झा, आई. सी. एस. तथा डॉ॰ ईश्वरीप्रसाद-उपसभापति एवं प्रोफेसर परमानंद, पं॰ गदाधरप्रसाद भार्गव, प्रो॰ आर. एन. कौल, पं॰ क्षेत्रेशचंद्र चट्टोपाध्यय, श्री वैद्यनाथ चौधरी तथा पं॰ सरस्वतीप्रसाद चतुर्वेदी इसके सदस्य हैं। इलाहाबाद के कमिश्नर इसके पदेन सदस्य होते हैं।\n\n(१) संस्कृत डॉकुमेंट, \n\n(२) मीमांसा जुरिसप्रूडेंस \n\n(३) इंडोलॉजिकल स्टडीज, भाग १,३,४, \n\n(४) प्रातिमोक्षसूत्र, \n\n(५) डिस्क्रिपटिव कैटलाग ऑव मैनुस्क्रिप्टस्‌, \n\n(६) अनुसंधान पत्रिका, १,- १८ भाग।\n\n\n", "id": "215032", "title": "गंगानाथ झा अनुसंधान संस्थान, प्रयाग"}
{"url": "https://hi.wikipedia.org/wiki?curid=215033", "text": "काकनी स्कूल\n\nकाकनी स्कूल, स्काटलैंड के साहित्यालोचकों द्वारा लंदन के एक विशिष्ट लेखकवर्ग के लिए प्रयुक्त एक तिरस्कारपूर्ण अभिव्यक्ति थी। \"काकनी' (Cockney) शब्द का प्रगोग सबसे पहले अंग्रेजी के प्रसिद्ध समालोचक लॉकहर्ट ने कीट्स की रचनाओं के लिए किया था। तत्पश्चात्‌ १८१८ ई. \"ब्लैकउड्स मैगज़ीन\" में प्रकाशित एक धारावाहिक लेख का शीर्षक \"काकनी स्कूल\" के नाम से सामने आया। उक्त पत्रिका ने शेली तथा हैज़लिट को भी काकनी लेखकों की श्रेणी में रखा था, लेकिन आक्रमण, मुख्यतया ले हंट तथा कीट्स पर ही किया गया था। काकनी लेखकों को लेकर जो कुछ भी लिखा गया, उसमें न केवल उक्त लेखकों के कृतित्व अपितु व्यक्तित्व को भी निम्न तथा कुत्सित बताया गया है।\n", "id": "215033", "title": "काकनी स्कूल"}
{"url": "https://hi.wikipedia.org/wiki?curid=215036", "text": "एंडोस्कोपी (गुहांतदर्शन)\n\nएंडोस्कोप (गुहांतदर्शी) () का अर्थ है \"अन्दर देखना\", और खासतौर पर इसका अर्थ होता है चिकित्सीय कारण से एंडोस्कोप की मदद से शरीर के अन्दर देखना. एंडोस्कोप () एक ऐसा उपकरण है, जिसका प्रयोग शरीर के खोखले अंग अथवा छिद्रों के अन्दर जांच करने के लिए किया जाता है। अन्य चिकित्सीय चित्रण उपकरणों (medical imaging devices) के विपरीत एंडोस्कोप को सीधे ही शरीर के अंग में डाला जाता है। एंडोस्कोपी (Endoscopy), ऐसी तकनीकी परिस्थितियों, जिनमें प्रत्यक्ष दृष्टि-रेखा अवलोकन व्यावहारिक न हो, में बोरस्कोप (Borescope) के प्रयोग को भी उल्लेखित कर सकती है।\n\nएक एंडोस्कोप निम्नलिखित घटकों से मिलकर बना हो सकता है: \n\n\nएंडोस्कोपी के अंतर्गत शामिल हो सकते हैं: \n\nपहले एंडोस्कोप का आविष्कार, 1806 में फिलिप बोज़िनी (Philip Bozzini) द्वारा मानव शरीर की नलियों और गर्तों की जांच के लिए उनके द्वारा प्रस्तुत किये गये \"लिचट्लीटर (Lichtleiter)\" (प्रकाश संचालक) के विकास के साथ हुआ था। हालांकि विएना मेडिकल सोसाइटी (Vienna Medical Society) ने ऐसी जिज्ञासा को अस्वीकृत कर दिया. 1822 में मैकिनेक आइलैंड, मिशिगन के एक सैन्य शल्य-चिकित्सक विलियम ब्यूमोन्ट (William Beaumont) द्वारा पहला एंडोस्कोप विकसित किया गया। एंडोस्कोपी में सुधार की दिशा में पहला बड़ा कदम इसमें विद्युतीय प्रकाश का इस्तेमाल था। ऐसे शुरुआती प्रकाश स्रोत बाहरी थे। बाद में छोटे बल्ब उपलब्ध हुए जिनसे आंतरिक प्रकाश की प्राप्ति संभव हुई, उदाहरण के लिए 1908 में चार्ल्स डेविड (Charles David) द्वारा विकसित हिस्टेरोस्कोप (hysteroscope) में. हेंस क्रिश्चियन जैकोबियस (Hans Christian Jacobaeus) को लेपैरोस्कोपी (laparoscopy) (1912) और थोरैकोस्कोपी (thoracoscopy) (1910) की मदद से आमाशय तथा सीने की आरंभिक एंडोस्कोपिक खोज का श्रेय दिया जाता है . हेंज कॉक (Heinz Kalk) द्वारा 1930 के दशक में लेपैरोस्कोपी का इस्तेमाल यकृत और पित्ताशय के निदान में किया गया था. 1937 में होप ने एक्टॉपिक प्रेगनेंसी का निदान करने में लेपैरोस्कोपी के इस्तेमाल की जानकारी दी. 1944 में रॉल पाल्मर (Raoul Palmer) ने अपने रोगियों को अमाशय के गैसियस डिस्टेंसन के बाद ट्रेंडेलेनबर्ग पोज़िशन में रखा और इस प्रकार गाइनेकॉलॉजिक लेपैरोस्कोपी को विश्वसनीय रूप से कर पाने में सफल रहे.\n\nकार्ल स्टोर्ज (Karl Storz) ने ईएनटी (ENT) विशेषज्ञों के लिए 1945 में उपकरण बनाने शुरू किए. उनका इरादा ऐसा उपकरण विकसित करने का था, जिसकी मदद से चिकित्सक मानव शरीर के अन्दर देख सकने में सफल हो सके. द्वितीय विश्व युद्ध के अंत में उपलब्ध तकनीक अब भी बहुत ही सधारण थी। मानव शरीर के अन्दरूनी भाग के परीक्षण के अंतर्गत आने वाला क्षेत्र मिनिएचर इलेक्ट्रिक लैम्प द्वारा प्रकाशित किया जाता था। इस बात के प्रयास किए गए कि एंडोस्कोपिक ट्यूब के जरिए बाहरी स्रोत से शरीर के अन्दर प्रकाश को परावर्तित किया जा सके. कार्ल स्टोर्ज (Karl Storz) ने एक योजना को अपनाया: उन्होंने शरीर के अन्दर उपकरण के जरिए बहुत ही चमकीली, लेकिन ठंडी, रोशनी डालने का प्रयास किया, जिससे शरीर के अन्दर बेहतरीन दृश्यता प्राप्त हो और साथ ही चित्र प्रसारण के जरिए वस्तुनिष्ठ दस्तावेजीकरण संभव हो सके. आने वाले समय के लिए मार्गदर्शक के रूप में अपने 400 से अधिक रोगियों और कार्यक्षम नमूने के साथ कार्ल स्टोर्ज ने एंडोस्कोपी के विकास की दिशा में महत्वपूर्ण भूमिका निभाई. हालांकि वे हैरॉल्ड हॉपकिंस (Harold Hopkins) थे जिन्होंने अपनी इंजीनियरिंग प्रतिभा और दृष्टि के साथ-साथ ऑप्टिकल डिजाइनर के कार्य द्वारा मेडिकल ऑप्टिक्स के क्षेत्र में आखिरकार क्रांति पैदा कर दी.\n\nगैस्ट्रोस्कोप को पहली बार 1952 में एक जापानी डॉक्टर और ऑप्टिकल इंजीनियरों की टीम द्वारा विकसित किया गया। मुत्सुओ सुगिउरा (Mutsuo Sugiura) ने ऑलिम्पस कॉर्पोरेशन (Olympus Corporation) के संयुक्त तत्वावधान में डॉक्टर तत्सुरो यूजी (Tatsuro Uji) और उनके सहयोगी शोजी फुकामी (Shoji Fukami) के साथ ऐसे उपकरण को विकसित करने के लिए कार्य किया, जिसे उन्होंने पहले “गैस्ट्रो कैमरा” नाम दिया था। इसमें एक नन्हा-सा कैमरा एक लचीले टिप पर लाइट बल्ब के साथ जुड़ा हुआ था। इसकी मदद से वे पेट के अल्सर का चित्र लेने तथा आरंभिक अवस्था में पेट के कैंसर का पता लगाने में सफल रहे, जो एक्स-रे द्वारा पकड़ में नहीं आते थे।\n\n1950 के दशक की शुरुआती दौर में हैरॉल्ड हॉपकिंस ने एक “फाइब्रोस्कोप” (चित्र को ट्रांसमिट करने में सक्षम लचीले ग्लास फाइबरों का एक कोहेरेंट बंडल) का निर्माण किया, जो चिकित्सा और उद्योग, दोनों ही क्षेत्रों में उपयोगी साबित हुआ। इन फाइबरों पर होने वाले बाद के शोध और विकास से चित्र की गुणवत्ता में और भी सुधार आए. आने वाले दिनों में नए विकास के अंतर्गत शामिल हुए एक शक्तिशाली बाह्य स्रोत से वस्तु के छोर तक प्रकाश के पहुंचने के लिए अतिरिक्त फाइबरों का इस्तेमाल – जिससे उच्चस्तरीय पूर्ण वर्णक्रम चमक (full spectrum illumination) की प्राप्ति संभव हुई, जिसकी आवश्यकता चित्र की बारीकियों को देखने और रंगीन फोटोग्राफी के लिए होती है। (पहले वाले तरीके में, जिसमें एंडोस्कोप के सिरे पर एक छोटा-सा फिलामेंट लैम्प होता था, मध्यम लाल रोशनी में अथवा रोगी के आंतरिक अंग के जलने के जोखिम के साथ लाइट आउटपुट को बढ़ाकर देखने का ही विकल्प बचता था।) ऑप्टिकल क्षेत्र में होने वाले विकास के साथ ही यह क्षमता विकसित हुई, जिसमें एंडोस्कोपिस्ट के हाथों में स्थित नियंत्रण द्वारा टिप को “संचालित” करना संभव हुआ और साथ ही एंडोस्कोप के अन्दर लगे शल्य-चिकित्सा उपकरण को रिमोट के जरिए संचालित करने की दिशा में भी नई सुविधाएं हासिल हुईं. यह उस शल्य-चिकित्सा की शुरुआत थी, जिसे हम आज की-होल सर्जरी (kew-hole surgery) के नाम से जानते हैं।\nपुर्तगाल के फर्नैंडो एल्वेस मार्टिन्स (Fernando Alves Martins) ने प्रथम फाइबर ऑप्टिक्स एंडोस्कोप का आविष्कार किया (1963/64).\n\nहालांकि, फाइब्रोस्कोप की चित्र गुणवत्ता की भौतिक सीमाएं थीं। आधुनिक शब्दावली में 50,000 फाइबर का एक बंडल प्रभावशाली रूप में केवल 50,000 पिक्सल का चित्र ही देता है, इसके अलावा इस्तेमाल में लगातार परिवर्तन के कारण फाइबर टूटते हैं और इस प्रकार धीरे-धीरे पिक्सल कम हो जाते हैं। अंततः इतनी क्षति हो जाती है कि समूचे बंडल को बदलने (बहुत अधिक खर्च पर) की आवश्यकता होती है। हॉपकिंस (Hopkins) ने महसूस किया कि किसी अगले ऑप्टिकल सुधार के लिए एक अलग विधि की आवश्यकता होगी. पूर्व के सख्त एंडोस्कोप में काफी कम लाइट ट्रांसमिटेंस तथा कमजोर इमेज क्वालिटी की समस्या थी। सर्जिकल कार्यों के लिए शल्य-चिकित्सा के औजारों और इल्युमिनेशन सिस्टम को एंडोस्कोप ट्यूब से होकर गुजारने (मानव शरीर के द्वारा यह स्वयं भी अपने आयामों में सीमित होता है) की आवश्यकता के कारण इमेजिंग ऑप्टिक्स के लिए कोई खास गुंजाइश नहीं थी। पारंपरिक प्रणाली के छोटे लेंस को सहायक रिंग की जरूरत थी, जो लेंस के एक बड़े भाग को अधिग्रहित करता था; जिन्हें निर्मित करना और एक साथ रखना काफी कठिन था, साथ ही ऑप्टिकल रूप से वे नाकाम भी थे। हॉपकिंस (Hopkins) ने जो परिष्कृत निदान प्रस्तुत किया (1960 के उत्तरार्ध में), वह था ‘लिटल लेंस’ के बीच के स्थान को ग्लास रॉड से भर देना. ये ठीक-ठीक एंडोस्कोप ट्यूब में फिट हो जाते थे, जिससे वे स्व-संरेखी बन गए तथा उन्हें ‘लिटल लेंस’ को पूरी तरह से वितरित करने के लिए किसी समर्थन की आवश्यकता नहीं रही. रॉड-लेंस को संचालित और इस्तेमाल करना काफी आसान था और इसने अधिकतम उपलब्ध व्यास का उपयोग किया। सही वक्रता, रॉड के सिरों पर कोटिंग तथा कांच के प्रकार के अधिकतम विकल्पों, जो हॉपकिंस (Hopkins) द्वारा आंकलित तथा उल्लेखित थे, के साथ चित्र की गुणवत्ता को 1 मिमी. व्यास वाली नली में रूपांतरित कर दिया गया। ऐसे छोटे व्यास वाले उच्च गुणवत्ता युक्त ‘टेलीस्कोप’ के साथ टूल तथा इल्युमिनेश सिस्टम को आसानी से एक बाहरी ट्यूब के भीतर रखा जा सका. एक बार फिर कार्ल स्टोर्ज (Karl Storz) ने ही दो व्यक्तियों के बीच के लंबे रचनात्मक सहयोग के रूप में पहले-पहल इन नए एंडोस्कोपों का निर्माण किया। यद्यपि शरीर के कुछ क्षेत्र ऐसे हैं, जिन्हें हमेशा के लिए फ्लेक्सिबल एंडोस्कोप (प्रमुख रूप से गैस्ट्रोइंटेस्टाइनल ट्रैक्ट में) की ही आवश्यकता होगी, सख्त रॉड-लेंस एंडोस्कोपों के ऐसे अपवादात्मक प्रदर्शन रहे हैं कि आज के समय में भी ये एक पसंदीदा उपकरण हैं और वास्तव में आधुनिक की-होल सर्जरी की सफलता में सक्षम कारक रहे हैं। (हैरॉल्ड हॉपकिंस को मेडिकल-ऑप्टिक की इस नई खोज के लिए दुनिया भर के चिकित्सा समुदाय द्वारा मान्यता प्रदान की गई और सम्मानित किया गया। वर्ष 1984 में जब उन्हें रॉयल सोसाइटी (Royal Society) द्वारा रमफोर्ड मेडल (Rumford Medal) से सम्मानित किया गया, तो प्रशस्तिपत्र के अधिकांश हिस्से में इस उपलब्धि की ही चर्चा थी।\n\nविसंक्रमण: फाइबर एंडोस्कोप का एक बड़ा महत्व उपयुक्त समय में इसका विसंक्रमण है। पहले विसंक्रमण उपकरण का निर्माण एस.ई. मेडरर (S.E.Miederer) ने वर्ष 1976 में बॉन/जर्मनी विश्वविद्यालय में किया।\n\n\nप्रक्रिया के बाद प्रशिक्षित व्यक्ति द्वारा एंडोस्कोपी में या रिकवरी एरिया में मेडिकेशन के एक महत्वपूर्ण भाग के खत्म होने तक रोगी का अवलोकन तथा उसकी निगरानी की जाती है। कभी-कभी रोगी में गलशोथ उत्पन्न हो जाता है, जो नमक-पानी की कुल्ली या कैमोमाइल चाय से दूर हो जाता है। यह कई हफ्तों तक ठहर सकता है, या हो सकता है कि यह बिल्कुल भी उत्पन्न न हो. प्रक्रिया के दौरान फूंकी हुई हवा के कारण आपको डिस्टेंशन का अनुभव हो सकता है। ये दोनों समस्याएं हल्की और क्षणिक हो सकती हैं। पूरी तरह से ठीक हो जाने पर रोगी को सामान्य आहार (संभवतः कुछ घंटों के भीतर) लेने के निर्देश दे दिए जाते हैं तथा उन्हें घर जाने की अनुमति दे दी जाती है। शामक के उपयोग के कारण अधिकतर अस्पताल, रोगियों को अन्य व्यक्ति के साथ घर जाने का निर्देश देते हैं तथा उन्हें खुद वाहन न चलाने और उस दिन अन्य मशीनरी को हैंडल न करने की हिदायत देते हैं।\n\nकैप्स्यूल एंडोस्कोपी.\n\nरोबोटिक सिस्टम के अनुप्रयोग से टेलीसर्जरी का प्रारंभ हुआ, जिसमें सर्जन रोगी को बिना छुए किसी स्थान से बैठकर सर्जरी कर सकता है। पहली ट्रांसअटलांटिक सर्जरी को लिंडबर्ग ऑपरेशन (Lindbergh Operation) का नाम दिया गया।\n", "id": "215036", "title": "एंडोस्कोपी (गुहांतदर्शन)"}
{"url": "https://hi.wikipedia.org/wiki?curid=215037", "text": "प्रसूति-विज्ञान\n\nप्रसूति-विज्ञान (लैटिन शब्द \"ऑब्स्टेयर\", अर्थात्, \"साथ देते रहना\" से) गर्भावस्था (प्रसव से पहले की अवधि), शिशु-जन्म और प्रसव के बाद की अवधि के दौरान महिलाओं और उनके बच्चों की देखभाल से जुड़ी हुई शल्य चिकित्सीय विशेषता है। प्रसूति-विद्या गैर-शल्य समतुल्य है। पशु प्रसूति-विज्ञान, पशु चिकित्सा की अवधारणा के समान है। लगभग सभी आधुनिक प्रसूति-विशेषज्ञ, स्त्री रोग विशेषज्ञ भी हैं।\n\nप्रसव पूर्व देखभाल, गर्भावस्था की विभिन्न जटिलताओं की जांच के लिए महत्वपूर्ण है। इसके लिए शारीरिक और नियमित प्रयोगशाला परीक्षणों के लिए नियमित रूप से परीक्षण स्थल जाना पड़ता है:\n\nडाउंस सिंड्रोम (त्रिगुणसूत्रता 21) और त्रिगुणसूत्रता 18 की आनुवंशिक जांच\nआम तौर पर 16-18 सप्ताह की अवधि वाली दूसरी तिमाही में किया जाने वाले डाउंस सिंड्रोम की एएफपी-क्वैड (AFP-Quad) जांच से संयुक्त राज्य अमेरिका में राष्ट्रीय मानक बड़ी तेज़ी से विकास हो रहा है। भ्रूण की ग्रीवा (मोटी त्वचा ठीक नहीं होती है) और दो रसायन (विश्लेष्य पदार्थ) पैप-ए (Papp-a) और बीएचसीजी (bhcg) (स्वयं गर्भावस्था हार्मोन स्तर) के अल्ट्रासाउंड के साथ 10 से 13 सप्ताह के बाद नवीन एकीकृत जांच (जिसे पहले फास्टर (F.A.S.T.E.R) कहा जाता था, जो फर्स्ट एण्ड सेकण्ड ट्राइमेस्टर अर्ली रिज़ल्ट्स अर्थात् पहली और दूसरी तिमाही के आरंभिक परिणाम का संक्षिप रूप है) की जा सकती है। यह बहुत जल्द एक सटीक जोखिम प्रोफ़ाइल प्रदान करता है। उसके बाद 15 से 20 सप्ताह में दूसरी बार खून की जांच की जाती है जिससे जोखिम के बारे में और अधिक स्पष्ट जानकारी प्राप्त होती है। अल्ट्रासाउंड और द्वितीय रक्त परीक्षण की वजह से इसका खर्च, एएफपी-क्वैड जांच से अधिक होता है लेकिन देखा गया है कि इसके पीछे खर्च करने की दर 92% है।\n\n\nअधिकांश डॉक्टर कोला, नींबू या संतरे में 50 ग्राम ग्लूकोज़ के एक पेय के रूप में सुगर (शर्करा) भरते हैं और एक घंटे (5 मिनट आगे या पीछे) बाद रक्त निकालते हैं; 1980 के दशक के अंतिम दौर के बाद से मानक संशोधित मानदंड को कम करके 135 कर दिया गया है\n\nप्रसूति-विशेषज्ञ या प्रसूति-सहायिका से पहली मुलाक़ात के समय गर्भवती महिला को प्रसव पूर्व रिकॉर्ड को साथ लाने के लिए कहा जाता है, जिसमें उसकी चिकित्सा का इतिहास और शारीरिक परीक्षा की रिपोर्ट शामिल रहती है। उसके बाद जितनी बार वह डॉक्टर से मिलने जाती है, उतनी बार उसके गर्भ की आयु की जांच की जाती है।\n\nसिम्फाइसिस-फंडल हाईट या अस्थिसंयोजिका-बुध्‍नपरक ऊंचाई (जिसे संक्षेप में एसएफएच या SFH कहा जाता है और सेंटीमीटर में व्यक्त किया जाता है), गर्भधारण के 20 सप्ताह बाद गर्भ की आयु के बराबर होनी चाहिए और भ्रूण की वृद्धि को प्रसव पूर्व मुलाक़ात के दौरान एक वक्र पर दर्शाना चाहिए। गर्भ के अन्दर के बच्चे की स्थिति का पता लगाने के लिए प्रसूति-सहायिका या प्रसूति-विशेषज्ञ, लियोपोल्ड कौशल का इस्तेमाल करके छूकर बच्चे का परीक्षण करते हैं। रक्तचाप पर भी नज़र रखी जानी चाहिए जो सामान्य गर्भधारण में 140/90 तक हो सकता है। उच्च रक्तचाप (हाई ब्लड प्रेशर) से अतिरक्तदाब (हाइपरटेंशन) का संकेत मिलता है और अगर गंभीर सूजन (एडीमा अर्थात् शोफ़ अर्थात् पानी वाला सूजन) होती है और पेशाब के माध्यम से प्रोटीन भी निकलता है, तो शायद पूर्व-प्रसवाक्षेप होने का भी संकेत मिलता है।\n\nभ्रूण की जीवन-क्षमता के साथ-साथ जन्मजात समस्याओं के आकलन में मदद करने के लिए भ्रूण की जांच भी की जाती है। आनुवंशिक दशा वाले शिशु का धारण करने में जिन परिवारों को ज्यादा खतरा होने की सम्भावना रहती है, उन परिवारों को अक्सर आनुवंशिक परामर्श प्रदान किया जाता है।\nभ्रूण में डाउंस सिंड्रोम और अन्य गुणसूत्र असामान्यताओं की जांच करने के लिए 35 या उससे अधिक उम्र की महिलाओं के लिए कभी-कभी 20 सप्ताह के आसपास उल्ववेधन किया जाता है।\n\nउल्ववेधन करने से भी पहले डाउन सिंड्रोम जैसे विकारों की जांच करने के लिए भी माता को त्रिगुण परीक्षण, पश्चग्रीवा की जांच, नाक की हड्डी, अल्फा-भ्रूणप्रोटीन की जांच और जरायुगत अंकुर नमूना लेना जैसे परीक्षणों को से गुजरना पड़ सकता है। उल्ववेधन, भ्रूण की एक प्रसव पूर्व आनुवंशिक जांच है, जिसके तहत गर्भोदक से भ्रूण के डीएनए (DNA) निकालने के लिए माता के पेट की दीवार और गर्भाशय की दीवार में एक सुई घुसाया जाता है। इस उल्ववेधन की क्रिया में गर्भपात और भ्रूण की क्षति होने का खतरा रहता है क्योंकि इसके तहत शिशु धारित गर्भाशय का वेधन किया जाता है।\n\nचित्रण या इमेजिंग, गर्भावस्था की निगरानी करने का एक और महत्वपूर्ण तरीका है। गर्भावस्था की पहली तिमाही में भी आम तौर पर माता और भ्रूण का चित्र लिया जाता है। ऐसा माता से जुड़ी समस्याओं की भविष्यवाणी करने के लिए, गर्भाशय के अन्दर गर्भावस्था की पुष्टि करने के लिए, गर्भ की आयु का अनुमान लगाने के लिए, भ्रूणों और गर्भनाल की संख्या का निर्धारण करने के लिए, अस्थानिक गर्भावस्था और पहली तिमाही के रक्तस्राव का मूल्यांकन करने के लिए और विसंगतियों के आरंभिक लक्षणों का आकलन करने के लिए किया जाता है।\n\nआयनकारी विकिरण की वजह से, विशेष रूप से पहली तिमाही में, एक्स-रे और कंप्यूटरीकृत टोमोग्राफी (सीटी (CT)) का प्रयोग नहीं किया जाता है, जिसका भ्रूण पर टेराटोजेनिक असर पड़ता है। भ्रूण पर मैग्नेटिक रेज़ोनंस इमेजिंग या चुंबकीय अनुनाद चित्रण (एमआरआई (MRI)) का कोई प्रभाव नहीं देखा गया है, लेकिन यह तकनीक नियमित अवलोकन के लिए काफी महंगी है। इसके बजाय, पहली तिमाही में और गर्भावस्था के शुरू से अंत तक \nचित्रण विकल्प के रूप में अल्ट्रासाउंड का सहारा लिया जाता है क्योंकि इससे कोई विकिरण नहीं निकलता है, इसे उठाकर ले जाया जा सकता है और वास्तविक समय के चित्रण की सुविधा उपलब्ध कराता है।\n\nगर्भावस्था के दौरान किसी भी समय अल्ट्रासाउंड इमेजिंग किया जा सकता है, लेकिन इसका प्रयोग आमतौर पर 12वें सप्ताह (कालनिर्धारणकारी जांच) और 20वें सप्ताह (विस्तृत जांच) में किया जाता है।\n\nएक सामान्य गर्भधारणकाल में एक गर्भ थैली, पीतक थैली और भ्रूणीय स्तम्भ दिखाई देगा। छठीं सप्ताह से पहले मीन जेस्टेशनल सिक डायमीटर या औसत गर्भ थैली व्यास (एमजीडी (MGD)) और छठीं सप्ताह के बाद क्राउन-रम्प लेंथ या शीर्ष से पुट्ठे तक की लंबाई का मूल्यांकन करके गर्भ की आयु का आकलन किया जा सकता है। एकाधिक गर्भ का मूल्यांकन मौजूद गर्भोदक थैलियों और गर्भनालों की संख्या द्वारा किया जाता है।\n\nप्रमुख आपातकालीन परिस्थितियों में शामिल हैं:\n\n\nभ्रूण के आकार से गर्भावस्था के गर्भकालीन आयु का निर्धारण करने के लिए अल्ट्रासाउंड का नियमित प्रयोग किया जाता है, सबसे सटीक तिथि-निर्धारण भ्रूण के विकास पर महत्वपूर्ण रूप से अन्य कारकों का प्रभाव पड़ने से पहले पहली तिमाही में होता है। अल्ट्रासाउंड का इस्तेमाल आनुवंशिक विसंगतियों (या अन्य भ्रूणीय विसंगतियों) का पता लगाने और बायोफिज़िकल प्रोफाइलों या जैवशारीरिक रूपरेखाओं (बीपीपी (BPP)) का निर्धारण करने के लिए भी किया जाता है, जिसका पता आम तौर पर दूसरी तिमाही में आसानी से किया जाता है जब भ्रूणीय संरचनाएं पहले से बड़ी और अधिक विकसित होती हैं। विशेष प्रकार के अल्ट्रासाउंड उपकरणों से नाभ्य धमनी में कम/अनुपस्थित/विपरीत या अनुशिथिलक रक्त प्रवाह का पता लगाने के लिए नाभ्य रज्जु में रक्त प्रवाह वेग का भी मूल्यांकन किया जा सकता है।\n\nमूल्यांकन के लिए प्रयोग किए जाने वाले अन्य साधनों में शामिल हैं:\n\nप्रेरण, एक महिला में कृत्रिम रूप से या समय से पहले प्रसव को उत्तेजित करने की एक विधि है। प्रेरित करने के कारणों में पूर्व प्रसवाक्षेप, जन्म समूह, मधुमेह और अन्य विभिन्न सामान्य चिकित्सीय हालत, जैसे - गुर्दे की बीमारी शामिल हो सकते हैं। यदि भ्रूण या माता का जोखिम फेफड़े की परिपक्वता की परवाह किए बिना समय से पहले भ्रूण के प्रसव के जोखिम से अधिक होता है तो गर्भधारण के 34 सप्ताह के बाद कभी भी प्रेरण किया जा सकता है। यदि कोई महिला अंत में 41-42 सप्ताह तक बच्चे को जन्म नहीं देती है, तो उसे प्रेरित किया जा सकता है, क्योंकि गर्भनाल इस तारीख के बाद अस्थिर हो सकता है।\n\nकई तरीकों से प्रेरित किया जा सकता है:\nप्रवेश करना\n\nखुद प्रसव के दौरान, प्रसूति-विशेषज्ञ या डॉक्टर या निवासी चिकित्सक या पर्यवेक्षणाधीन मेडिकल छात्र को असंख्य कार्य करने के लिए बुलाया जा सकता है। इन कार्यों में निम्न कार्य शामिल हो सकते हैं:\n\nपश्चिमी दुनिया में एक अस्पताल में बच्चे को जन्म देने वाली महिला उतनी जल्दी अस्पताल से छुट्टी ले सकती है जितनी जल्दी वह चिकित्सा की दृष्टि से स्थिर हो जाती है और घर जाने का विकल्प चुनती है, जो ज्यादा से ज्यादा प्रसव होने के कुछ घंटे बाद का समय हो सकता है, हालांकि सहज योनिक प्रसव (एसवीडी (SVD)) के बाद रूकने की औसत अवधि 1 से 2 दिन और शल्य क्रिया द्वारा प्रसव होने के बाद रूकने का औसत समय 3 से 4 दिन है।\nइस अवधि के दौरान रक्तस्राव, आंत्र और मूत्राशय की क्रियाशीलता के लिए माता की निगरानी और बच्चे की देखभाल की जाती है। शिशु के स्वास्थ्य पर भी नज़र रखी जाती है।\n\nदेश के आधार पर प्रसूति-विशेषज्ञ के वेतन में अंतर होता है। संयुक्त राज्य अमेरिका में, वेतन की सीमा $200,000 से $339,738 तक है।\n\n\n\n", "id": "215037", "title": "प्रसूति-विज्ञान"}
{"url": "https://hi.wikipedia.org/wiki?curid=215043", "text": "खाद्य जनित रोग\n\nखाद्यजनित रोग (खाद्यजनित व्याधि तथा बोलचाल की भाषा में खाद्य विषाक्तता के रूप में भी संदर्भित) दूषित भोजन के सेवन के परिणाम स्वरुप उत्पन्न कोई रोग है।\n\nखाद्य विषाक्तता दो प्रकार की होती है: संक्रामक एजेंट और विषाक्त एजेंट. खाद्य संक्रमण उन जीवाणुओं या अन्य रोगाणुओं की उपस्थिति को सन्दर्भित करता है जो सेवन के बाद शरीर को संक्रमित करते हैं। खाद्य नशा संक्रमण भोजन में निहित विष के अंतर्ग्रहण को संदर्भित करता है, जिसमें जीवाणुजनित बहिर्जीवविष सहित हैं, जो तब भी हो सकता है, जब विष उत्पन्न करने वाले सूक्ष्म जीव अब उपस्थित न हों या उनमें संक्रमण फैलाने की क्षमता न रह गई हो। सामान्य शब्द खाद्य विषाक्तता के बावजूद अधिकांश मामलों में इसका कारण रासायनिक या प्राकृतिक विषों की अपेक्षा संदूषित भोजन में रोगजनक जीवाणु, विषाणु, या परजीवी होते हैं।\n\nलक्षण विशेष रूप से सेवन के कुछ घंटो या दिनों के पश्चात आरम्भ होते हैं और संबद्ध एजेंट के आधार पर, इनमें निम्नलिखित में से एक या अधिक लक्षण शामिल हो सकते हैं: मतली, पेट दर्द, उल्टी, दस्त, जठरांत्रशोथ, बुखार, सिरदर्द या थकान.\n\nअधिकांश मामलों में तीव्र बेचैनी और बीमारी की छोटी अवधि के पश्चात शरीर स्थायी रूप से ठीक हो जाता है। यद्यपि, खाद्यजनित रोग के परिणामस्वरुप, विशिष्ट रूप से उन लोगों में, जो अधिक खतरे में हैं जिनमें शिशु छोटे बच्चे, गर्भवती महिलायें (और उनके भ्रूण), बुज़ुर्ग लोग, बीमार लोग, तथा दुर्बल प्रतिरोधी प्रणाली वाले अन्य लोग शामिल हैं, स्थायी स्वास्थ्य समस्याएं या मृत्यु भी हो सकती हैं।\n\nकैंपीलोबेक्टर (campylobacter), येर्सिनिया (yersinia), साल्मोनेला (salmonella) या शिगेला (shigella) के संक्रमण के कारण खाद्यजनित रोग प्रतिक्रियात्मक गठिया का एक मुख्य कारण है जो विशेष रूप से दस्त की बीमारी के 1–3 सप्ताह बाद घटित होता है। इसी तरह, जिगर की बीमारी से ग्रसित लोग विब्रियो वल्नीफीकुस (Vibrio vulnificus) के संक्रमण के प्रति विशेष रूप से संवेदनशील होते हैं, जो घोंघो या केंकड़ों में पाया जाता है।\n\nरीफ फिश (reef fish) और अन्य पशुओं से टेट्रोडोटोक्सिन (Tetrodotoxin) की विषाक्तता, सुन्नता और सांस लेने में कमी के रूप में शीघ्रता से स्पष्ट हो जाती है और प्राय: घातक होती है।\n\nखाद्यजनित रोग सामान्यत: अनुचित साज-संभाल, पकाने और खाद्य भंडारण से उत्पन्न होता है। भोजन पकाने से पहले, के दौरान और बाद में स्वच्छता की अच्छी आदतें रोग ग्रहण करने के अवसरों को कम कर सकती हैं। सार्वजनिक स्वास्थ्य समुदाय में सर्वसम्मति है की नियमित हाथ धोना खाद्य जनित रोगों के प्रसार के विरुद्ध अत्यन्त प्रभावकारी सुरक्षाओं में से एक है। यह सुनिश्चित करने के लिए कि यह भोजन खाद्यजनित रोगों का कारण नहीं बनेगा, निरीक्षण करने के कार्य को खाद्य सुरक्षा के रूप में जाना जाता है। खाद्यजनित रोग पर्यावरण को प्रभावित करनेवाले, विशाल विविधताओं वाले विषों के कारण भी हो सकते हैं। रसायनिक कारणों से होने वाले खाद्यजनित रोग के लिए खाद्य दूषकों/खाद्य संदूषकों को या खाद्य दूषणकारी तत्व देखें.\n\nखाद्याजनित रोग, खाद्यों में कीटनाशकों या दवाओं और प्राकृतिक विषाक्त तत्वों जैसे विषाक्त मशरूम या रीफ फिश (reef fish), के कारण भी हो सकता है।\n\nजीवाणु खाद्यजनित रोग के सामान्य कारण हैं। वर्ष 2000 के दौरान यूनाइटेड किंगडम (United Kingdom) में शामिल निम्नलिखित व्यक्तिगत जीवाणु थे: \"कम्पीलोबैक्टर जेजुनी (Campylobacter jejuni)\" 77.3%, \"साल्मोनेला (Salmonella)\" 20.9%,\"\" 1.4%, तथा अन्य सभी 0.1% से कम. अतीत में, जीवाणु संक्रमण अधिक प्रचलित माने जाते थे क्योंकि नोरोवायरस (norovirus) के परीक्षण की क्षमता कुछ ही स्थानों पर उपलब्ध थी और इन विशिष्ट एजेंटों की कोई सक्रिय निगरानी नहीं की जाती थी। जीवाणु संक्रमणों के लिए लक्षणों में विलम्ब होता है क्योंकि जीवाणुओं की गुणात्मक वृद्धि के लिए समय की आवश्यकता होती है। वे सामान्यत: दूषित भोजन के सेवन के 12-72 घंटों के बाद तक दिखाई नहीं देते हैं।\n\nसर्वाधिक सामान्य जीवाणु खाद्य जनित रोगजनक हैं:\n\nअन्य सामान्य जीवाणु खाद्य जनित रोगजनक हैं:\n\nकम सामान्य जीवाणु एजेंट:\n\nप्रत्यक्ष जीवाणु संक्रमण द्वारा उत्पन्न रोगों के अतिरिक्त, कुछ खाद्यजनित बीमारियां बहिर्जीवविष के कारण उत्पन्न होती हैं, जो जीवाणु संवर्धन के दौरान कोशिकाओं द्वारा उत्सर्जित किये जाते हैं। बहिर्जीवविष तब भी रोग उत्पन्न कर सकते हैं जब कि उन्हें उत्पन्न करने वाले सूक्ष्म जीव मारे जा चुके हों. विशेष प्रकार के लक्षण 1-6 घंटे के बाद प्रकट होते हैं, यह विष ग्रहण करने की मात्रा पर निर्भर करता है।\n\n\nउदाहरण के लिए \"स्‍तवकगोलाणु ऑरीअस\" एक विष उत्पन्न करता है जो अत्यधिक तीव्र उल्टी का कारण होता है। दुर्लभ किंतु संभावित घातक रोग बोटुलिज्म (botulism) तब होता है जब अनएरोबिक बैक्टीरियम \"क्लास स्ट्रीडियम (Clostridium botulinum)\" निम्न-अम्ल वाले खाद्य-पदार्थों में अनुचित ढंग से डिब्बा बंद कर दिया जाता है और यह बोटुलिन (botulin), एक शक्तिशाली लकवकारी विष /शक्तिशाली पक्षाघाती विष पैदा करता है।\n\n‍सूडोअल्टेरोमोनाज (Pseudoalteromonas) टेट्राओडोनिस (tetraodonis) कुछ सूडोमोनाज (Pseudomonas) और विब्रियो (Vibrio) प्रजातियों में से कुछ अन्‍य जीवाणु घातक टेट्रोडोटाक्सिन (tetrodotoxin) उत्‍पन्‍न करते हैं जो विघटन का एक उत्‍पाद होने की बजाय जीवित जानवरों की प्रजातियों के ऊतकों में अधिक उपस्थित होता है।\n\nपुष्टिवर्धक पाचन संबंधी विषजन्य रोग (माइकोटाक्सिकोजेज) शब्दावली का सन्दर्भ भोजन सेवन के माध्‍यम से माइकोटॉक्सिन द्वारा विषाक्तता के प्रभाव से है। कभी कभी माइकोटॉक्सिन मानव तथा पशुओं के स्‍वास्थ्य पर महत्‍वपूर्ण प्रभाव डालते है। उदाहरणार्थ 1960 में ब्रिटेन में एफ्लाटॉक्सिन (aflatoxin) से दूषित मूंगफली आहार के सेवन के कारण प्रकोप में 1,00,000 टर्की मुर्गियों की मृत्यु हो गयी थी। द्वितीय विश्‍व युद्व में सोवियत संघ के 5000 लोग एलिमेंटरी टॉक्सिक अलौकिआ (एएलए) (alimentory toxic alaukia (ala)) के कारण मारे गये। सामान्‍य खाद्यजनित माइकोटौकसिन्स में अन्तर्निहित हैं:\n\n</ref>\n\nबहुत से खाद्यजनित रोगों के विषय में अभी भी काफी अपर्याप्त जानकारी है। लगभग 60% साठ प्रतशित तक प्रकोप अज्ञात स्रोतों के कारण होते हैं।\n\n\nपशु उत्‍पादों से पशु पालन से उद्योगों में रूपान्‍तरण तथा परिदान (दुकाने और भोजनालयों) की खाद्य-श्रृंखला में पशु चिकित्साके एक सार्वजनिक सेवा द्वारा सर्वेक्षण और स्‍वच्‍छता के कठोर नियमों के माध्‍यम से रोकथाम में राज्‍य की मुख्‍य भूमिका है। इस विनियमन में शामिल हैं:\n\nअगस्‍त 2006 में संयुक्‍त राज्‍य अमेरिका के फूड एण्ड ड्रग एडमिनिस्ट्रेशन (Food and Drug Administration) ने फेग चिकित्‍सा को स्‍वीकृति दी जिसमें मांस पर विषाणु का छिड़काव समाहित है जो जीवाणु को संक्रमित करते हैं और इस तरह संक्रमण की रोकथाम करते है। इसने लोगों की चिन्‍ता को बढ़ा दिया क्‍योंक‍ि आदेशात्‍मक लेबलिंग के बिना उपभोक्‍ताओ को यह जानकारी नहीं होगी कि यह मांस या मुर्गों के उत्‍पाद छिडकाव द्वारा उपचारित किये गये हैं। \n\nघर में रोकथाम मुख्यत: अच्‍छे खाद्य सुरक्षा अभ्यासों के अनुसार होती है। यहां तक कि यदि भोजन दूषित भी है तो उसे पर्याप्‍त रूप से अच्छी तरह पकाने और या शीघ्रता से खा कर या उसे प्रभावकारी ढंग से शीत भन्‍डारित करके जीवाणु विषाक्त्तता के बहुत से रूपों की रोकथाम की जा सकती है। तथापि बहुत से विष उष्मा उपचार से नष्‍ट नहीं होते हैं।\n\nविकसित देशों में कदाचित विषाणु संक्रमण खाद्य विषाक्त्ता के मामले का एक तिहाई भाग होता है। संयुक्‍त राज्‍य अमेरिका में विषाणु के 50% से अधिक मामले हैं और नोरों विषाणु (noroviruses) सर्वाधिक सामान्‍य ख़ाद्य जनित रोग है, जो 2004 में 57% प्रकोपों का कारण बने। खाद्य जनित विषाणु संक्रमण सामान्यतः मध्यवर्ती (1-3 दिन) उष्मायन अवधि वाले होते हैं और वे ऐसी बीमारियां उत्पन्न करते हैं, जो अन्‍यथा स्‍वस्थ व्यक्तियों में स्वत:-सीमित होती है और वे उपर उल्‍लेखित जीवाण्विक रूपों के समान होते हैं।\n\nअधिकांश खाद्य जनित परजीवी जूनोज़ेस (zoonoses) होते हैं।\n\n\nअनेक खाद्य पदार्थ स्वाभाविक रूप से विषाक्त होते हैं जिन्में सेकई जीवांणु द्वारा बनते हैं। विशिष्ट रूप से पौधे विषाक्त हो सकते हैं; ऐसे पशु दुर्लभ हैं, जिनका सेवन प्राकृतिक रूप से जहरीला हो सकता है। विकासवादी शब्दावली में, पशु खाये जाने से उड़कर बच सकते हैं; पौधे केवल अप्रत्यक्ष प्रतिरक्षा, जैसे जहरीले या बुरे स्वाद वाले पदार्थों, उदाहरणार्थ काली मिर्च में कैप्साइसिन (capsaicin) या लहसुन और प्याज़ में कडुआ सल्फर. अधिकांश पशु विष जानवर द्वारा संश्लेषित नहीं होते, बल्कि उन जहरीले पौधों को खाने पर, जिनके प्रति पशु में प्रतिरक्षा क्षमता न हो, या जीवाण्विक गतिविधि द्वारा अभिगृहीत किये जाते हैं।\n\nकुछ पौधों ऐसे पदार्थ रखते है जो बड़ी मात्रा में विषाक्त होते हैं, लेकिन उचित मात्रा में चिकित्सा सम्बन्धी गुण रखते हैं।\n\n\nखाद्य विषाक्त्ता के कारणों पर प्रारम्भिक एक सिद्धांत में \"टोमाइन्ज़\" (ग्रीक शब्द \"टोमा (ptoma)\" \"गिरना, गिरा हुआ शरीर, शव\" से), क्षय होते हुये पशु और वनस्पति पदाथौ मे पाये जाने वाले एल्केलॉइड शामिल थे। जबकि कुछ एल्केलॉइड विषाक्तता कारित करते हैं, जीवाणु की खोज ने \"टोमाइन\" सिद्धांत को निष्प्रयोज्य बना दिया और वैज्ञानिक रूप में इस शब्द का अधिक उपयोग नहीं होता।\n\nदूषित भोजन के सेवन और रोग के प्रथम लक्षण के प्रकटोयकर्ण के मध्य विलम्बी उष्मायन अवधि कहलाता है। यह श्रेणी घंटो से दिनों (कभी कभी महीनो या लिस्तेरिओगिस (Listeriogis) या क्रेव्ट्ज़्फेल्डि जैकब (Creutzfeldt-Jacob) रोग जैसे मामले में वर्षो तक) जो एजेंट और सेवन किये गये भोजन की मात्रा पर निर्भ्रर करती है। यदि लक्षण खाना खाने के बाद 1-6 घंटे के भीतर दिखाई देते हैं, तो यह पता चलता है कि यह एक बैक्टीरियल या विष जीवित बैक्टीरिया के बजाय एक रसायन के कारण होता है।\n\nवहुत सी खाद्य जनित रोंगो में लम्बी उष्मायन अवधि पीडितो के लक्षणो के गुणो को उदर फ्लू के कारक बनने की प्रव्रति रखते हैं।\n\nउष्मायन अवधि के दौरान सूक्ष्म जीव पेट के माद्यम आंत की दीवार से संलग्न कोशिकाओ के अंदर प्रवेश कर जाते है और गुणित होना प्रारम्भ कर देते हैं। कुछ प्रकार के सूक्ष्म जीव आंत में ठहर जाते हैं एक ऐसा विष उत्‍पन्‍न करते हैं जो रक्‍त प्रवाह में अवशोषित हो जाता है और कुछ अधिक गहरे शरीर के उतकों पर प्रत्‍यक्ष आक्रमण कर देते है। उत्‍पन्‍न लक्ष्ण सूक्ष्‍म जीव के प्रकार पर निर्भर करते हैं।\n\nसंक्रामक खुराक एजेंट की वह राशि है जो खाद्य जनित रोग के लक्षणों को उत्‍पन्‍न होने के लिये सेवन की जानी आवश्‍यक है और एजेंट तथा उपभोक्‍ता की आयु और कुल मिलाकर स्‍वास्थ के अनुसार भिन्‍न होती है। साल्‍मोनेला (Salmonella) के मामले में 1 मिलियन से 1 बिलियन अपेक्षाकृत बड़े जीवों का संरोपण स्‍वस्थ मानव स्‍वंयम सेवकों में लक्षण उत्‍पन्‍न करने के लिये आवश्‍यक है जैसे कि साल्‍मोनेला (Salmonella) अत्‍यंत संवेदनशील अम्ल हैं। पेट का एक असामान्‍य रूप से उच्‍च पीएच (pH) स्‍तर (निम्‍न अम्लता), लक्षण उत्पन्न करने के लिये आवश्यक जीवाणुओं की संख्‍या में 10 और 100 के मध्य किसी कारक द्वारा, भारी कमी कर देता है।\n\nप्रत्‍येक वर्ष संयुक्त राज्य अमेरिका में 76 मिलियन (100000 निवासियों में 26000 मामले), यूनाइटेड किंगडम में 2 मिलियन (100000 निवासियों में 3,400 मामले) और फ्रांस में 75000 (100000 निवासियों में 1,210 मामले) खाद्य जनित रोग अनुमानित हैं।\n\nसंयुक्‍त राज्‍य अमेरिका में 1996 -1998 में फूडनेट (FoodNet) डेटा का उपयोग करते हुए सीडीसीपी (CDCP) में 76 मिलियन खाद्यजनित रोगों (26000 मामले प्रति 100000 निवासी) का अनुमान लगाया था।\n\nफ्रांस में 750,000 मामलों (प्रति 1210 100000 निवासियों) के लिए:\n\nऑस्ट्रेलिया में, प्रति वर्ष खाद्यजनित बीमारीयों के 5.4 मिलीयन मामले अनुमानित हैं, जो कारित करते हैं:\n\nखाद्य जनित रोगों के विषय में दर्ज मामलों में ऐसे मामलों का विशाल बहुमत देखा गया है जिसमें मामले या तो एकल या छितराये हुये रूप में सामने आये। अत्‍यधिक छिटपुट मामलों में उदगम अनिश्चित है। संयुक्‍त राज्‍य अमेरिका में जहां लोग अक्सर घर के बाहर खाना खाते हैं, अधिकांश प्रकोप (58%) वाणिज्यिक भोजन सुवधाओं से उत्‍पन्‍न होते है (2004 का फूडनेट (FoodNet) डेटा). जब दो या दो से अधिक लोगों को एक समान स्रोत से भोजन सेवन के बाद एक ही तरह के रोग का अनुभव होता है तब ऐसी घटना को प्रकोप के रूप में परिभाषित किया जाता है।\n\nप्राय: घटनाओं के संयोजन एक प्रकोप में योग दान करते हैं, उदाहरणार्थ भोजन कई घंटे तक कमरे के तापमान पर छोड दिया जाता है, जीवाणुओ को गुणित होने की अनुमति मिल जाती है जो अपर्याप्त पके भोजन से संयुक्त हो जाता है जिसके परिणाम स्वरूप खतरनाक रूप से बडे हुये जीवाणु स्तर को समाप्त करने में विफल हो जाता है।\n\nप्रकोप आम तौर पर तब पह्चाने जाते हैं जब प्रभावित व्यक्ति एक दूसरे को जानते हों. यद्यपि अधिकाधिक प्रकोप सार्वजनिक स्वास्थ्य कर्मियो द्वारा प्रयोगशालाओं के परिणामो में जीवाणु के स्ट्रेन में आयी अप्रत्याशित व्रद्धि से पहचान लिये जाते हैं। संयुक्त राज्य अमेरिका में प्रकोपों की खोज और जांच का कार्य मुख्‍य रूप से स्‍थानीय क्ष्‍ोत्राधिकार द्वारा नियंत्रित किया जाता है और प्रत्येक जिले के अनुसार भिन्न होता है। यह अनुमान है कि 1-2% प्रकोपों का पता चल पाता है।\n\nआधुनिक समय में खाद्य उत्‍पादन और व्‍यापार के तेजी से होते वैश्‍वीकरण में भोजन संदूषण की संभावित संभावनाएं बढ़ रही हैं। अनेक खाद्यजनित रोगों के प्रकोप, जो कभी एक छोटे से समुदाय में स्थित थे, अब वैश्‍विक आयामों में स्‍थान ले सकते हैं। विश्‍व भर में खाद्य सुरक्षा अधिकारियों ने स्‍वीकार किया है कि खाद्य सुरक्षा सुनिश्चित करने का कार्य केवल राष्ट्रीय स्‍तर पर ही नही अपितु अन्‍तरराष्ट्रीय स्‍तर पर खाद्य सुरक्षा अधिकारियों में निकट सम्‍पर्क द्वारा निवटाया जाना चाहिए। खाद्य सुरक्षा के मुद्दे पर सूचनाओं का नियमित आदान-प्रदान और खाद्य सुरक्षा की आपात स्थिति के मामले में उन सूचनाओं तक शीघ्र पहुंच अत्‍यंत महत्‍वपूर्ण है।\n\nखाद्यजनित रोगों की घटनाओं का वैश्‍विक अनुमान लगाना कठिन है किन्‍तु वर्ष 2000 में लगभग 2.1 मिलियन लोगों के दस्‍त की बीमारी से मरने का उल्‍लेख किया गया है। इनमें से अधिकांश मामलों में दूषित भोजन और जल को इसका कारण माना गया है। इसके अतिरिक्‍त शिशुओं और छोटे बच्‍चों में दस्‍त का मुख्‍य कारण कुपोषण है।\n\nऔद्योगि‍क देशों में भी प्रतिवर्ष जनसंख्‍या के 30% लोगों के खाद्य जनित रोगों से पीड़ित होने का उल्‍लेख हुआ है। संयुक्‍त राज्‍य अमेरिका में खाद्य जनित रोगों के लगभग 76 मिलियन मामले, जिनके परिणाम स्‍वरूप 325,000 लोग अस्‍पताल में भर्ती होते हैं तथा 5000 मत्‍यु प्रतिवर्ष घटित होने का अनुमान है। विशिष्ट रूप से विकासशील देश, बीमारियों की विस्तृत श्रेणी की उपस्थिति के कारण खाद्यजनित रोगों से होने वाली बीमारियों, जिनमें परजीवियों के कारण होने वाली बीमारियां भी शामिल हैं, से निकृष्ट्तम रूप से प्रभावित हैं। खाद्य जनित रोग समाज को गम्‍भीर एवं व्‍यापक क्षति पहुंचा सकते हैं और पहुंचाते रहे हैं। 1994 में संयुक्‍त राज्‍य अमेरिका में दूषित आइसक्रीम के कारण सलमोनेलोसिन (salmonellosis) का प्रकोप घटित हुआ, एक अनुमान के अनुसार इससे 224,000 व्‍यक्ति प्रभावित हुए. 1988 में, हेपेटाइटिस ए (Hepatitis A) के एक प्रकोप, दूषित क्लाम्स के उपभोग के परिणामस्वरूप, ने चीन में 300,000 लोगों को प्रभावित किया।\n\nखाद्य संदुषण का समाजों पर एक विशाल सामाजिक और आर्थि‍क दबाव बनाता है। ऐसा अनुमान है कि संयुक्त राज्य अमेरिका में, केवल मुख्य रोगजनकों के कारण होने वाली बीमारियों के कारण चिकित्सीय लागतों और उत्पादकता की क्षति के रूप में प्रतिवर्ष $35 बिलियन अमेरिकी डॉलर (1997) की लागत आती है। 1991 में पेरू में हैजे के पुन: उभरने के परिणामस्‍वरूप उस वर्ष $500 मिलियन अमेरि‍की डॉलर के मछली और मत्स्य उत्‍पादन के निर्यात की हानि हुई। \n\nयुद्व के पश्‍चात एबरडीन (1964) में एक बडे पैमाने पर (400 से अधिक मामले) टाइफाइड का प्रकोप घटित हुआ जो अर्जेटीना से आयतित दूषित संरक्षित गौ मांस के कारण हुआ मक्कायुक्त गौ-मांस डिब्‍बों में रखा गया था और क्‍योंकि ठन्‍डा करने वाला यन्‍त्र विफल हो गया था नदी का ठन्‍डा पानी नदी के मुहानों से डिब्‍बों को ठन्‍डा करने के लिये उपयोग किया गया। एक डिब्‍बे में दोष था और भीतर रखा मांस संदूषित हो गया। यह मांस एबरडीन की एक दुकान में मांस काटने वाले यन्‍त्र से काटा गया और यन्‍त्र में स्‍वच्‍छता की कमी ने स्‍लाईसर के अन्‍य मांस के टुकडो में प्रदूषण फैलना आरम्भ कर दिया। यह मांस एबरडीन के लोगों द्वारा खाया गया और वे लोग बीमार हो गये।\n\nयूनाईटेड किंगडम में खाद्य जनित रोगों के गम्‍भीर प्रकोपों ने 1970 से यू0 कि0 खाद्य सुरक्षा अधिनियम में मुख्‍य परिवर्तनों को प्रेरित किया। इसमें स्‍टेनली रायड अस्‍पताल प्रकोप मे हुई 19 रोगियों कि मत्‍यु और 1980 में पहचाने गया बोवाइन स्पोंजिफार्म इनसेफैलोपैथी (बीएसई मैड काऊ रोग)(bovine spongiform encephalopathy (BSE, mad को disease)) प्रकोप शामिल है। 1996 में ई कोलाई (E. coli) 0157 के (wishaw) प्रकोप में हुई 17 व्‍यक्तियों की मत्‍यु खाद्य मानक एजेंसी की स्‍थापना के लिए अग्रदूत थी जो, श्‍वेत पत्र ए फोर्स फार चेंज सी एम 3830 (A Force for Change Cm 3830) 1998 में टानी व्‍लेर के अनुसार \"शक्ति शाली, खुला और उपभोक्‍ताओं के हितों के लिये सर्मपित होगा\".\n\n1999 में संयुक्‍त राज्‍य अमेरिका में 5,000 मौतों 325,000 अस्‍पताल की भर्तियों और 76 मिलियन खाद्यजनित रोगों का अनुमान था।\n\n2001 में, विज्ञान केन्‍द्र ने सार्वजनिक हित में संयुक्‍त राज्‍य अमेरिका के कृषि विभाग के विरुद्ध याचिका दायर की कि विविध रोगों के जोखिम को कम करने के लिये एक उपाय की संरचना के रूप में मानव उपभोग के लिये मांस के पै‍र्कस की मृत्‍यु शरीर को पृथक करने की प्रक्रिया से पूर्व रीढ़ की हडडी को हटाना आवश्‍यक है। यह याचिका, अमरीकी सार्वजनिक स्‍वास्‍थ्‍य संगठन (the American Public Health Association), अमेरिका का उपभोक्‍ता संघ (The Consumer Federation of America), राजकीय उत्‍तरदायित्‍व परियोजना (he Government Accountability Projec), राष्ट्रीय उपभोक्‍ता लीग (the National Consumers League) और हमारी वरीयता, सुरक्षातालिका द्वारा समर्थित थी। राष्ट्रीय कैटिलमेन मीट एसोसियेशन (National Cattlemen's Beef Association), पोर्क उत्‍पादन कौंसिल (the Pork Producers Council), शीप रेजरस, दुग्ध उत्‍पादकों, टर्की फेडरेशन और आठ अन्‍य पशु व्‍यत्‍पन्‍न खाद्य उद्योग संगठनों द्वारा इसका विरोध किया गया। यह, विविध् क्र्युट्ज़्फेल्ड्ट-जेकब रोग (Creutzfeldt-Jakob disease) रोग के जोखिम को तुलनात्मक रूप में कम करने लिये संयुक्‍त राज्‍य संघ के विश्‍व स्वास्थ्य संगठन के बहिष्‍कार के उल्लंघन के बड़े विवाद का छोटा हिस्‍सा था।\n\n2007 में अमेरीका के स्‍वास्‍थ्‍य और मानव सेवा विभाग के खाद्यजनित संक्रमणों से संदर्भित लक्ष्‍यों में से कोई भी लक्ष्य प्राप्‍त नहीं हुआ।\n\n\n\n\n\n\n", "id": "215043", "title": "खाद्य जनित रोग"}
