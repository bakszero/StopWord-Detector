{"url": "https://hi.wikipedia.org/wiki?curid=216823", "text": "महाराजा सुहलदेव\n\nग्यारवी सदी के प्रारंभिक काल में भारत में एक घटना घटी जिसके नायक श्रावस्ती सम्राट वीर सुहेलदेव राजभर थे ! राष्ट्रवादियों पर लिखा हुआ कोई भी साहित्य तब तक पूर्ण नहीं कहलाएगा जब तक उसमे राष्ट्रवीर श्रावस्ती सम्राट वीर सुहेलदेव राजभर की वीर गाथा शामिल न हो ! कहानियों के अनुसार वह सुहलदेव, सकर्देव, सुहिर्दाध्वाज राय, सुहृद देव, सुह्रिदिल, सुसज, शहर्देव, सहर्देव, सुहाह्ल्देव, सुहिल्देव और सुहेलदेव जैसे कई नामों से जाने जाते हैं !\n\nश्रावस्ती सम्राट वीर सुहेलदेव राजभर का जन्म बसंत पंचमी सन् १००९ ई. में हुआ था ! इनके पिता का नाम बिहारिमल एवं माता का नाम जयलक्ष्मी था ! सुहेलदेव राजभर के तीन भाई और एक बहन थी बिहारिमल के संतानों का विवरण इस प्रकार है ! १. सुहलदेव २. रुद्र्मल ३. बागमल ४. सहारमल या भूराय्देव तथा पुत्री अंबे देवी ! सुहेलदेव राजभर की शिक्षा-दीक्षा योग्य गुरुजनों के बिच संपन्न हुई ! अपने पिता बिहारिमल एवं राज्य के योग्य युद्ध कौशल विज्ञो की देखरेख में सुहेलदेव राजभर ने युद्ध कौशल, घुड़सवारी, आदि की शिक्षा ली ! सुहेलदेव राजभर की बहुमुखी प्रतिभा एवं लोकप्रियता को देख कर मात्र १८ वर्ष की आयु में सन् १०२७ ई. को राज तिलक कर दिया गया और राजकाज में सहयोग के लिए योग्य अमात्य तथा राज्य की सुरक्षा के लिए योग्य सेनापति नियुक्त कर दिया गया !\n\nसुहेलदेव राजभर में राष्ट्र भक्ति का जज्बा कूट कूट कर भरा था ! इसलिए राष्ट्र में प्रचलित भारतीय धर्म, समाज, सभ्यता एवं संस्कृति की रक्षा को अपना परम कर्तव्य माना ! राष्ट्री की अस्मिता से सुहेलदेव राजभर ने कभी समझौता नहीं किया ! इनसब के वावजूद सुहेलदेव राजभर ९०० वर्षो तक इतिहास के पन्नो में तब कर रह गए ! १९ वी. शादी के अंतिम चरण में अंग्रेज इतिहासकारों ने जब सुहेलदेव राजभर पर कलम चलाई तब उसका महत्व भारतीय जानो को समझ में आया ! महाभारत के बाद ये दूसरा उदहारण है जब राष्ट्रवादी नायक सुहेलदेव राजभर ने राष्ट्र की रक्षा के लिए २१ राजाओं को एकत्र किया और उनकी फ़ौज का नेतृत्व किया ! इस धर्मयुद्ध में श्रावस्ती सम्राट वीर सुहलदेव् राजभर का साथ देने वाले राजाओं में प्रमुख थे रायब, रायसायब, अर्जुन, भग्गन, गंग, मकरन, शंकर, वीरबल, अजयपाल, श्रीपाल, हरकरन, हरपाल, हर, नरहर, भाखमर, रजुन्धारी, नरायन, दल्ला, नरसिंह, कल्यान आदि।\n\nसुहेलदेव राजभर का साम्राज्य उत्तर में नेपाल से लेकर दक्षिण में कौशाम्बी तक तथा पूर्व में वैशाली से लेकर पश्चिम में गढ़वाल तक फैला था ! भूराय्चा का सामंत सुहेलदेव राजभर का छोटा भाई भुराय्देव था जिसने अपने नाम पर भूराय्चा दुर्ग इसका नाम रखा ! श्री देवकी प्रसाद अपनी पुस्तक राजा सुहेलदेव राय में लिखते हैं कि भूराय्चा से भरराइच और भरराइच से बहराइच बन गया ! प्रो॰ के. एल. श्रीवास्तव के ग्रन्थ बहराइच जनपद का खोजपूर्ण इतिहास के पृष्ठ ६१-६२ पर अंकित है - इस जिले की स्थानीय रीती रिवाजो में सुहेलदेव राजभर पाए जाते हैं !\n\nइसप्रकार अधिकतर प्रख्यात विद्वानों ने अपने अध्यन के फलस्वरूप सम्राट सुहेलदेव को भर का शासक माना गया है ! कशी प्रसाद जयसवाल ने भी अपनी पुस्तक \"अंधकार युगीन भारत\" में भरो को भारशिव वंश का क्षत्रिय माना है ! अर्कियोलोजिकल सर्वे ऑफ़ इंडिया के वोलुम १ पेज ३२९ में लिखा है कि राजा सुहेलदेव भर वंश के थे !\nराजा महाराजा सुहेलदेव के आदेश पर धर्म एवं राष्ट्ररक्षा हेतु सदैव आत्मबलिदान देने के लिए तत्पर रहते थे। इनके अतिरिक्त राजभर महाराजा सुहेलदेव के दो भाई बहरदेव व मल्लदेव भी थे जो अपने भाई के ही समान वीर थे। तथा पिता की भांति उनका सम्मान करते थे। महमूद गजनवी की मृत्य के पश्चात् पिता सैयद सालार साहू गाजी के साथ एक बड़ी जेहादी सेना लेकर सैयद सालार मसूद गाजी भारत की ओर बढ़ा। उसने दिल्ली पर आक्रमण किया। एक माह तक चले इस युद्व ने सालार मसूद के मनोबल को तोड़कर रख दिया वह हारने ही वाला था कि गजनी से बख्तियार साहू, सालार सैफुद्ीन, अमीर सैयद एजाजुद्वीन, मलिक दौलत मिया, रजव सालार और अमीर सैयद नसरूल्लाह आदि एक बड़ी धुड़सवार सेना के साथ मसूद की सहायता को आ गए। पुनः भयंकर युद्व प्रारंभ हो गया जिसमें दोनों ही पक्षों के अनेक योद्धा हताहत हुए। इस लड़ाई के दौरान राय महीपाल व राय हरगोपाल ने अपने धोड़े दौड़ाकर मसूद पर गदे से प्रहार किया जिससे उसकी आंख पर गंभीर चोट आई तथा उसके दो दाँत टूट गए। हालांकि ये दोनों ही वीर इस युद्ध में लड़ते हुए शहीद हो गए लेकिन उनकी वीरता व असीम साहस अद्वितीय थी। मेरठ का राजा हरिदत्त मुसलमान हो गया तथा उसने मसूद से संधि कर ली यही स्थिति बुलंदशहर व बदायूं के शासकों की भी हुई। कन्नौज का शासक भी मसूद का साथी बन गया। अतः सालार मसूद ने कन्नौज को अपना केंद्र बनाकर हिंदुओं के तीर्थ स्थलों को नष्ट करने हेतु अपनी सेनाएं भेजना प्रारंभ किया। इसी क्रम में मलिक फैसल को वाराणसी भेजा गया तथा स्वयं सालार मसूद सप्तॠषि (सतरिख) की ओर बढ़ा। मिरआते मसूदी के विवरण के अनुसार सतरिख (बाराबंकी) हिंदुओं का एक बहुत बड़ा तीर्थ स्थल था। एक किवदंती के अनुसार इस स्थान पर भगवान राम व लक्ष्मण ने शिक्षा प्राप्त की थी। यह सात ॠषियों का स्थान था, इसीलिए इस स्थान का सप्तऋर्षि पड़ा था, जो धीरे-धीरे सतरिख हो गया। सालार मसूद विलग्राम, मल्लावा, हरदोई, संडीला, मलिहाबाद, अमेठी व लखनऊ होते हुए सतरिख पहुंचा। उसने अपने गुरू सैयद इब्राहीम बारा हजारी को धुंधगढ़ भेजा क्योंकि धुंधगढ क़े किले में उसके मित्र दोस्त मोहम्मद सरदार को राजा रायदीन दयाल व अजय पाल ने घेर रखा था। इब्राहिम बाराहजारी जिधर से गुजरते गैर मुसलमानों का बचना मुस्किल था। बचता वही था जो इस्लाम स्वीकार कर लेता था। आइनये मसूदी के अनुसार – निशान सतरिख से लहराता हुआ बाराहजारी का। चला है धुंधगढ़ को काकिला बाराहजारी का मिला जो राह में मुनकिर उसे दे उसे दोजख में पहुचाया। बचा वह जिसने कलमा पढ़ लिया बारा हजारी का। इस लड़ाई में राजा दीनदयाल व तेजसिंह बड़ी ही बीरता से लड़े लेकिन वीरगति को प्राप्त हुए। परंतु दीनदयाल के भाई राय करनपाल के हाथों इब्राहीम बाराहजारी मारा गया। कडे क़े राजा देव नारायन राजभर और मानिकपुर के राजा भोजपात्र राजभर ने एक नाई को सैयद सालार मसूद के पास भेजा कि वह विष से बुझी नहन्नी से उसके नाखून काटे, ताकि सैयद सालार मसूद की इहलीला समाप्त हो जायें लेकिन इलाज से वह बच गया। इस सदमें से उसकी माँ खुतुर मुअल्ला चल बसी। इस प्रयास के असफल होने के बाद कडे मानिकपुर के राजाओं ने बहराइच के राजाओं को संदेश भेजा कि हम अपनी ओर से इस्लामी सेना पर आक्रमण करें और तुम अपनी ओर से। इस प्रकार हम इस्लामी सेना का सफाया कर देगें। परंतु संदेशवाहक सैयद सालार के गुप्तचरों द्वारा बंदी बना लिए गए। इन संदेशवाहकों में दो ब्राह्मण और एक नाई थे। ब्राह्मणों को तो छोड़ दिया गया लेकिन नाई को फांसी दे दी गई इस भेद के खुल जाने पर मसूद के पिता सालार साहु ने एक बडी सेना के साथ कड़े मानिकपुर पर धावा बोल दिया। दोनों राजा देवनारायण व भोजपत्रबडी वीरता से लड़ें।\n\nजहां पर श्रावस्ती सम्राट राष्ट्रीय वीर सुहेलदेव राजभर जी का जन्म स्थान है/ उस जगह के बारे में अवध गजेटीयर के पृष्ठ- 354 में कहा गया है कि बहराइच में भर वंश के शासक की स्थापना भर जाति प्रमुख तिलोकचंद भर ने की> इन भरो का यहां शासन 150 वर्षों तक था यानी- 1093 ई0 तक राज किए\n\nउत्तर प्रदेश के मुखिया योगी आदित्यनाथ के खिलाफ राजभर समाज ने 17 मई 2017 को विरोध प्रदर्शन किया। आरोप है कि गत 14 मई 2017 को राजधानी में आयोजित विश्व हिन्दू परिषद (विहिप) के कार्यक्रम को संबोधित करते हुए मुख्यमंत्री ने राजा सुहेलदेव राजभर को पासी कहा था जिससे राजभर समाज में काफी आक्रोश है। इसी के विरोध में गुरुवार को समाज के लोगों ने लालबाग चौराहे पर एकजुट होकर योगी सरकार के खिलाफ जमकर नारेबाजी की। सेना के संयोजक भीमसेन राजभर ने आरोप लगाते हुए कहा कि विहिप द्वारा आयोजित कार्यक्रम में मुख्यमंत्री ने राजनैतिक लाभ के उद्देश्य से राजा सुहेलदेव राजभर को पासी कहा था। उनके द्वारा यह वक्तव्य राजभर समाज के इतिहास को मिटाने का बड़ा कुचक्र है। इससे राजभर समाज बहुत आहत है। उन्होंने कहा कि केन्द्रीय गृहमंत्री राजनाथ सिंह ने लालबाग चौराहे पर सुहेलदेव राजभर की प्रतिमा स्थापित कराई थी। इसके बारे में योगी सहित भाजपा के सभी नेताओं को पता है। इसके बाद भी सीएम ने राजा सुहेलदेव को पासी कहकर राजभर समाज को आहत किया है। राष्ट्रीय राजभर युवा मंच के संयोजक अर्जुन राजभर ने कहा कि पासी और राजभर अलग-अलग हैं। पासी समाज लम्बे अर्से से अनुसूचित जाति का लाभ पा रहा हैं। जबकि राजभर पिछड़ी जाति में है। जो अनुसूचित जाति में शामिल होने की मांग कर रहा है। जिस पर न ही पासी समाज द्वारा कभी सहयोग दिया गया न ही भाजपा ने मामले में हस्तक्षेप किया है। इससे साफ जाहिर होता है कि भाजपा राजभर समाज के आर्थिक, शैक्षणिक, राजनैतिक हितों की विरोधी है। प्रदर्शनकारियों ने कहा ही कि योगी अपना बयान वापस लेकर माफी मांगे नहीं तो विरोध प्रदर्शन जारी रहेगा।\n", "id": "216823", "title": "महाराजा सुहलदेव"}
{"url": "https://hi.wikipedia.org/wiki?curid=216856", "text": "क्यानाइट\n\nकाइआनाइट (Kyanite) अथवा साइआनाइट (Cyanite) एक खनिज है जो प्राय: ऐल्यूमिनियम सिलिकेट (Al2 Si O) है। यह नीले चिपट त्रिप्रवणिक (triclinic) मणिभों और मणिभ समुदाय के रूप में प्राप्त होता है। इसके निक्षेप सिंहभूमि जिले के उत्तरी भाग में खर्सवान में लप्साबुरू नामक स्थान पर स्थित हैं। इसके अतिरिक्त बाडिया, बाकरा, उपेरबेदा, मोहनपुर, उपारसोली आदि में भी इसका खनन किया जाता है। लप्साबुरू के काइआनाइट निक्षेप संसार के सर्वाधिक विशाल निक्षेप हैं। उड़ीसा में बोनाई तथा ढेनकनाल आदि स्थानों में काइआनाइट के कुछ लघु निक्षेप मिले हैं। आंध्र प्रदेश के नेल्लोर जिले तथा मध्य प्रदेश के भंडारा जिले में काइआनाइट युक्त कुछ शिलाएँ प्राप्त हुई हैं। खर्सवान, सरायकेला, घाटशिला (बिहार) तथा मैसूर के निक्षेपों में आजकल खनन कार्य किया जा रहा है। \n\nभारत से इंग्लैंड, अमरीका, बेल्जियम तथा जर्मनी आदि देशों को काइआनाइट भेजा जाता है। गत वर्षों से भारत में भी तापरोधी उपकरणों में इसका उपयोग होने लगा है, जिससे भविष्य में देश की आंतरिक माँग में वृद्धि होने की पूर्ण संभावना है। काइआनाइट में अनेक गुण होने के कारण इसका उपयोग तापरोधक के अतिरिक्त सीमेंट तथा मिट्टी के बरतनों, गैस तथा तेल के तंदूरों (ovens), वकभांडों (retorts), घरियों (cruclbles) अपवारित भट्ठियों (muffle furnaces) तथा अनेक प्रकार के छोटे-छोटे उद्योगों में किया जाता है।\n\n", "id": "216856", "title": "क्यानाइट"}
{"url": "https://hi.wikipedia.org/wiki?curid=216859", "text": "कुरुविन्द\n\nकुरुविंद या कुरंड एक मणिभीय खनिज पत्थर है, जो संसार के विभिन्न स्थलों में पाया जाता है। इस पत्थर की दो विशेषाएँ हैं, एक तो यह कठोर होता है, दूसरे चमकदार। भारत में भी कुरुविंद प्राप्य है। असम की खासी और जयंतिया पहाड़ियों, झारखण्ड (हजारीबाग, सिंहभूम और मानभूम जिलों में), तमिलनाडु (सेलम जिले में), मध्यप्रदेश (पोहरा, भंडारा तथा रीवाँ), उड़ीसा तथा कर्नाटक प्रदेशों में यह पत्थर मिलता है। कर्नाटक, तमिलनाडु और कश्मीर में प्राप्त होनेवाली कुरुविंद अधोवर्ती वर्ग (लोवर कग्रेड) का है। \n\nसामान्य कुरुविंद में कोई आकर्षक रंग नहीं होता। यह साधारणतया धूसर, भूरा, नीला और काला होता है। कुछ रंगीन कुरु्व्राद विशिष्ट आकर्षक रंगों के होने के कारण रत्न के रूप में, माणिक, नीलम, याकूत आदि नामों से बिकते हैं। थोड़े अपद्रव्यों के कारण इसमें रंग होता है। ये अपद्रव्य धातुओं के आक्साइड, विशेषत: क्रोमियम और लोहे के आक्साइड होते हैं। कुरुविंद की कठोरता ९ है, जबकि हीरे की कठोरता १० होती है। इसका विशिष्ट घनत्व ३.९४ से ४.१० होता है। यह ऐल्यूमिनियम का प्राकृतिक आक्साइड (Al O) है, जिसके मणिभ षट्कोणीय तथा कभी-कभी बेलन या मृदंग की आकृति के होते हैं।\n\nकुरुविंद का अभियांत्रिकी उद्योगों में तथा अपघर्षकों (abrasives) और शणचक्रों (ग्राइंडिंग ह्वील) के निर्माण में अधिकतर प्रयोग किया जाता है। पारदर्शक कुरुविंद का प्रयोग बहुमूल्य पत्थर की भाँति होता है। आजकल कुरुविंद का स्थान एक नवीन पदार्थ कार्बोरंडम ने ले लिया है, जो भारत में विदेशों से आयात होता है।\n\n", "id": "216859", "title": "कुरुविन्द"}
{"url": "https://hi.wikipedia.org/wiki?curid=216860", "text": "कोयला खनन\n\nकोयला जमीन के अन्दर पाया जाता है। विद्युत उत्पादन के लिये प्रयुक्त कोयला 'ऊष्मीय कोयला' कहलाता है जबकि इस्पात निर्माण के लिये आवश्यक कोक के उत्पादन के लिये को कोयला प्रयुक्त होता है उसे 'कोकिंग कोल' कहते हैं\n\nभारत में कोयला खनन () का प्रारंभ विलियम जोन्स () ने दामलिया (रानीगंज) के समीप सन्‌ १८१५ में किया। उस समय ईषाएँ (shafts) खोदी गई और उनसे कोयला निकाला गया। जोंस ने बेल पिट रीति (Bell Pit Method) से भी कोयले की कुछ खुदाई कराई थी।\n\nईषा खुदाई पर लागत कम होने के कारण और कोयले की माँग बढ़ने के साथ ईषाआओं द्वारा सँकरे कोयला स्तरों (narrow seams) का पर्याप्त विकास हुआ। १९वीं शताब्दी के मध्य में समझा जाता था कि अधिक सुरंगों से अधिक कोयला प्राप्त होगा। उन दिनों कोयले को धरातल तक लाने के लिये वे विधियाँ प्रयुक्त होती थीं जो कुएँ से जल खींचने में की जाती हैं, अर्थात्‌ इसमें बैल तथा मानव शक्ति का उपयोग किया जाता था। जब यातायात के साधन बढ़े और सँकरे स्तरों तक पहुँचना संभव हो सकता तब वहन प्रवणकों (Carrying out inclines) का विकास हुआ।\n\n१८५५-५६ ई. में रेलें तथा नदियों में यातायात के साधन उपलब्ध हुए। कोयले की कुछ खानों तक पटरी भी बिछा दी गई तथा कलकत्ता के समीप विद्यावती (Bidyabatti) में ईस्ट इंडियन रेलवे पर कोयले का एक संग्रह केंद्र (coal depot) भी स्थापित किया गया। उस समय बंगाल में खनन कार्य सर्वाधिक वृद्धि पर था। फलत: सन्‌ १८६० में रानीगंज कोयला क्षेत्र से भारत के कुल उत्पादन का ८८% कोयला निकला। सन्‌ १९०० में रानीगंज क्षेत्र का उत्पादन घटकर २५.५ लाख टन हो गया जबकि भारत का कुल उत्पादन ६५.५ लाख टन था। सन्‌ १९०६ तक झरिया क्षेत्र (बिहार) का उत्पादन रानीगंज से बढ़ गया। द्रुत गति से कोयला उद्योग का विकास होने के फलस्वरूप १९१४ ई. में उत्पादन १६५ लाख टन तक पहुँच गया, जिसमें ९१.५ लाख टन झरिया और ५० लाख टन रानीगंज का उत्पादन सम्मिलित है।\n\nभारत में कोयले की खानों में सर्वप्रथम वाष्प पंप का प्रयोग १९वीं शताब्दी में प्रारंभ में किया गया था किंतु विद्युत विकास से ही खानों का विधिपूर्वक यंत्रीकरण संभव हुआ। २०वीं शताब्दी के प्रारंभ में यंत्रीकरण की गति अत्यंत मंद थी तथा यह स्थिति सन्‌ १९३८ तक रही। इसके पश्चात्‌ यंत्रीकरण का वास्तविक विकास प्रारंभ हुआ।\n\nविद्युतशक्ति वितरण की चरम स्थिति सन्‌ १९५२ में आई जब दामोदर घाटी योजना से खानों में प्रयुक्त विद्युतशक्ति में पर्याप्त वृद्धि हुई।\n\nआज भारत की कोयले की सभी बड़ी खानें या तो पूर्ण रूप से विद्युतित हैं अथवा कुंचीयन अभियंत्र (Winding Engine) को छोड़कर अन्य कार्यों में वहाँ विद्युच्छक्ति का उपयोग होता है। कुछ खानों में, जहाँ घटिया कोयला प्राप्य हैं, उसका उपयोग वाष्प बनाने में होता है और इस प्रकार उत्पन्न वाष्प का वहाँ अनेक कार्यों में प्रयोग करते हैं। विद्युच्छक्ति उपभोक्ताओं को पर्याप्त मात्रा में ११ किलोवोल्ट (K.V.) तथा ३.३ किलोवोल्ट पर वितरित की जाती है, उसे वे आवश्यकतानुसार रूपांतरित कर लेते हैं। सामान्य पारषेण (transmission) में मुख्य वितरक बिंदुओं का वोल्टेज साधारणतया ३,३०० वोल्टा होता है।\n\nजब प्राकृतिक आपत्तियों के कारण साधारण खनन कार्य रुक जाता है, जैसे आग अथवा विस्फोट आदि उस समय आपत्कालीन दल की सेवाआें की आवश्यकता होती है। यह दल खनन सैन्य संस्था (Mining Military Force) के नाम से भी अभिहित किया जा सकता है। इसका मुख्य कार्य उन लोगों की जीवनरक्षा करना है जो इन आपत्‌कालीन कठिनाइयों से पीड़ित हों। खनिज संपत्ति की रक्षा का भार भी इसी दल पर है।\n\nभारत के कोयला क्षेत्रों में सर्वप्रथम स्वयंधारित श्वासयंत्र का प्रयोग, सन्‌ १९३७ में आग, वाति तथा विस्फोट द्वारा संकट पड़ने पर बराकर कोल कं० लि० ने किया था। उस समय उन्होंने झरिया क्षेत्र से अपनी एक खान की पुन: प्राप्ति की, जो विस्फोट के परिणामस्वरूप बंद हो चुकी थी।\n\nविस्फोट के कारण ध्वस्त वायुसंचालन को पुन: स्थापित करने तथा नष्टभ्रष्ट रोधनों (Stoppings) का जीर्णोद्वार करने के लिये अभी तक आभ्यंतरिक स्थितियों के ज्ञान के बिना ही वायु का प्रवेश कराया जाता था। ये कठिनाइयाँ अब बहुत कुछ सरल हो गई हैं; तथा सुरक्षा एवं पुन: प्राप्ति (recovery) कार्य पर्याप्त सुगमता से संचालित होता है।\n\nसर्वप्रथम भारत सरकार ने सन्‌ १९३९ में पूर्ण रूप से प्रशिक्षित एवं सज्जित (equipped) सुरक्षा दलों सहित सुरक्षा स्टेशनों की स्थापना करने का निश्चय किया जिससे कोयला क्षेत्रों में किसी भी आपतकालीन स्थिति का सामना किया जा सके। सन्‌ १९४२ में रानीगंज तथा झरिया में दो सुरक्षा स्टेशनों की स्थापना की गई।\n\nइस प्रणाली के अंतर्गत एक अधीक्षक (Superintendent) तथा दो शिक्षकों के अतिरिक्त प्रशिक्षितों का एक दल होता है, जो यंत्रों का प्रयोग भली प्रकार जानता है तथा प्रत्येक सुरक्षा स्टेशन (रानीगंज एवं झरिया) पर स्थायी रूप से रहता है। किसी भी खान की आपातकालीन याचना पर इस प्रशिक्षित दल की सेवाएँ अत्यंत अल्प समय में कोयला क्षेत्र के किसी भी भाग में प्राप्त की जा सकती हैं। इन स्थायी सुरक्षा दलों के अतिरिक्त दोनों कोयला क्षेत्र की कोयले की खानों में लगभग ५०० प्रशिक्षित व्यक्ति रहते हैं, जो सहायता के लिये सूचना मिलने पर आ सकते हैं। \n", "id": "216860", "title": "कोयला खनन"}
{"url": "https://hi.wikipedia.org/wiki?curid=216862", "text": "फालना\n\n”’फालना”’ राजस्थान राज्य के पाली जिले की बाली तहसील का एक कस्बा है। यह कस्बा सांडेराव-उदयपुर रोड पर बसा हुआ है। यहां एक रेलवे स्टेशन भी है, जो कि आसपास के लोगों के लिये अन्य राज्यों में जाने के लिये एक प्रमुख साधन है।\nयह छाता उद्योग और रेडियो के लिए प्रसिद्ध है।\n\nवर्तमान मे यहां नगरपालिका अध्यक्ष श्वेता चौधरी है, जो कि अगस्त २०१५ में जनता द्वारा सीधे निर्वाचित है। यह कस्बा बाली विधानसभा क्षेत्र के अन्दर आता है।\n\n", "id": "216862", "title": "फालना"}
{"url": "https://hi.wikipedia.org/wiki?curid=216865", "text": "बाली, राजस्थान\n\nबाली राजस्थान राज्य के पाली जिले का एक कस्बा है। यह इसी नाम से एक तहसील भी है। यह शहर मीठडी नदी के किनारे बसा हुआ है।\n\nवर्तमान मे यहां नगरपालिका अध्यक्ष लकमा राम चौधरी है, जो कि पार्षदो द्वारा निर्वाचित है। यह एक विधान सभा क्षेत्र भी है, जहां से उर्जा राज्‍य मन्त्री भुपेन्द्र सिंह राणावत विधायक है। पूर्व मुख्यमन्त्री भैंरोसिंह शेखावत यहां से विधायक रह चूके हैं यहा के लोग सामन्य भाशा मै इसे 'वालि' भी बोलते है। बाली पंचायत समिति में 39 ग्राम पंचायत तथा 112 राजस्‍व ग्राम है। बिसलपुर भी एक पंचायत है जहॉ पर श्री राजमल एस जैन द्वारा निर्मित भैरव आखो का अस्‍पताल है जहॉ पर मेवाड तथा राज्‍य क‍े विभिन्‍न जिलो से लोग इलाज कराने के लिउ आते है यहा पर एक निजि शिक्षण संस्‍थान भी है जहॉ पर ग्राम तथा आस पास के बच्‍चो को निशुल्‍क शिक्षा प्रदान की जाती है ा बिसलपुर में एक मारवाड ग्रामीण बैक , सिनियर सैकण्‍डरी स्‍कूल , प्राथमिक उपस्‍वास्‍थ्‍य केन्‍द्र , आयुवेदिेक अस्‍पताल आदि अन्‍य सुविधा भी उपलब्‍ध है। <br>\nबिसलपुर ग्राम में देवी देवताओ के प्रसिद् मंदिर भी है जिसमे मुख्‍य रूप से आशापुरा माताजी मंदिर महादेव जी मठ हिगलाज माता मंदिर , महालक्ष्‍मी मंदिर , रामेदवजी मंदिर , शनी महाराज मदिर , शितला माता मंदिर आदि है जहा पर ग्राव तथा दूसरे राज्‍यो से भी लोग अाते रहते है।<br>\nबिसलपुर ग्राम के लोगो का राजनिति में अपूर्ण योगदान भी रहा है यहा से ठाकूर श्री प्रथ्‍वी सिह जी देवडा पूर्व में विधायक रह चुके है जिला परिषद सदस्‍य के रूप में श्री आशाराम जी बारोलिया , लीला देवी मीणा का भी योग दान रहा है इसी तरह महावीर सिह देवडा जो की पंचायत समिति सदस्‍य तथा किसान संघर्ष समिति सदस्‍य भी रहे ओर कांग्रेस के प्रसिद जुझारू नेता है और वर्तमान मे ग्राम पंचायत मे वार्ड पंच भी है बिसलपुर ग्राम पंचायत के वर्तमान सरपंच श्रीमती ज्‍योति बारोलिया द्वारा ग्राम पंचायत में कई महत्‍वपूर्ण कार्य किये जिनका ग्राम पंचायत के लोगो ने काफी सराहना की है।<br>\n", "id": "216865", "title": "बाली, राजस्थान"}
{"url": "https://hi.wikipedia.org/wiki?curid=216866", "text": "सुमेरपुर\n\nसुमेरपुर राजस्थान राज्य के पाली जिले की सुमेरपुर तहसील का एक कस्बा है, जो कि सिरोही जिले की सीमा रेखा पर स्थित है। यह शहर जवाई नदी के किनारे बसा हुआ है।\n\nसुमेरपुर के सांसद पी पी चौधरी है जो पैसे से वकील है वर्तमान में कानून मंत्री है। यह एक विधान सभा क्षेत्र भी है, जहां से मदन राठौड विधायक है। डिप्टी अमर सिंह चम्पावत है जो कानून को कड़ाई से पालन करवा रहे है और अपराधियों में भय का माहौल है। वर्तमान मे यहां नगरपालिका अध्यक्ष जोराराम कुमावत है \n\nजवाई-गौरव - सम्पादक महावीर दाधीच\n\n\nhttp://www.facebook.com/sumerpurnews\n", "id": "216866", "title": "सुमेरपुर"}
{"url": "https://hi.wikipedia.org/wiki?curid=216867", "text": "पाली जिले के शहर एवं कस्बे\n", "id": "216867", "title": "पाली जिले के शहर एवं कस्बे"}
{"url": "https://hi.wikipedia.org/wiki?curid=216870", "text": "कॉर्पस भाषाविज्ञान\n\nभाषाशास्त्र में वृहद एवं सुसंगठित पाठ (टेक्स्ट) को पाठसंग्रह या कॉर्पस (corpus) कहते हैं। आज के एलेक्ट्रानिक युग में पाठसंग्रह को एलेक्ट्रानिक प्रारूप में संग्रहित किया जाता है एवं संगणक द्वारा इसकी बहुविध जाँच-पड़ताल एवं प्रसंस्करण किया जाता है। इस प्रकार का पाठसंग्रह सांख्यिकीय विश्लेषण करने, परिकल्पना-परीक्षण, शब्दों के प्रयोग की आवृत्ति निकालने तथा भाषायी नियमों की जाँच के लिये प्रयुक्त होते हैं। \n\n\n", "id": "216870", "title": "कॉर्पस भाषाविज्ञान"}
{"url": "https://hi.wikipedia.org/wiki?curid=216871", "text": "बोधात्मक भाषाविज्ञान\n\nबोधात्मक भाषाविज्ञान (Cognitive linguistics (CL)) भाषाविज्ञान की एक शाखा है।\n\n", "id": "216871", "title": "बोधात्मक भाषाविज्ञान"}
{"url": "https://hi.wikipedia.org/wiki?curid=216872", "text": "संगणकीय भाषाविज्ञान\n\nअभिकलनीय भाषाविज्ञान या संगणकीय भाषाविज्ञान (Computational linguistics) एक अन्तरविषयी क्षेत्र है जो प्राकृतिक भाषाओं के नियम-आधारित या सांख्यिकीय मॉडलिंग से सम्बन्धित है। \n\n", "id": "216872", "title": "संगणकीय भाषाविज्ञान"}
{"url": "https://hi.wikipedia.org/wiki?curid=216878", "text": "फिल्लौर की लड़ाई\n\nयह सन् 1965 के भारत-पाकिस्तान युद्ध में सात से 11 सितंबर तक सियालकोट (पाकिस्तान) के फिल्लौरी नामक स्थान पर हुआ निर्णायक युद्ध था। इसे भारतीय सेना इतिहास में सबसे घातक युद्धों में शामिल किया जाता है।\n\nपाकिस्तान के सियालकोट सेक्टर के नजदीक फिल्लौर के क्षेत्र पर अधिकार करने की जिम्मेदारी प्रथम आम्र्ड डिवीजन के तहत पूना हार्स रेजीमेंट के कमांडिंग ऑफिसर लेफ्टीनेंट कर्नल ए। बी। तारापोर को सौंपी गई। 7 सितंबर को फिल्लौरी में रेजीमेंट का सामना पाकिस्तान की पैटर्न टैंक डिवीजन से हुआ। अमेरिका की ओर से सबसे मजबूत और खतरनाक बताए जा रहे पैटर्न टैंक से सीधी लड़ाई में भारतीय सेना ने पाकिस्तान को धूल चटा दी। लेफ्टिनेंट कर्नल एबी ताराबोर के नेतृत्व में गोलंदार (निशाना लगाने वाला) ने इतने सटीक लक्ष्य भेदे कि पाकिस्तानी सेना के 65 पैटर्न टैंक बर्बाद हो गए। युद्ध में पूना हार्स के केवल नौ टैंक बर्बाद हुए थे। बहादुरी के दम पर युद्ध के नतीजों को बदलने के बाद 16 सितंबर को लेफ्टिनेंट कर्नल एबी तारापोर युद्ध के मैदान पर ही शहीद हो गए। फ्लि्लौर के युद्ध में भारतीय सेना के पांच आफिसर व 64 सैनिक शहीद हुए थे।", "id": "216878", "title": "फिल्लौर की लड़ाई"}
{"url": "https://hi.wikipedia.org/wiki?curid=216895", "text": "नेपाल के जिले\n\n२० सितम्बर २०१५ को जारी हुए नए संविधान के अनुसार नेपाल को ७ प्रदेशों (प्रान्तों) में बांटा गया है। सभी प्रदेशों के जिलों को मिलाकर फिलहाल ७५ जिले हैं। २ नए जिले बनाये जा सकते हैं।\n", "id": "216895", "title": "नेपाल के जिले"}
{"url": "https://hi.wikipedia.org/wiki?curid=216896", "text": "हरामोश\n\nहरामोश (Haramosh), जो पर्वत 58 (Peak 58) भी कहलाता है, काराकोरम पर्वतमाला का एक पर्वत है जो विश्व का 67वाँ सर्वोच्च पर्वत भी है। यह राकापोशी के समीप स्थित है और काराकोरम की जिस उपश्रेणी में यह दोनों खड़े हैं उसे राकापोशी-हरामोश पर्वतमाला कहा जाता है। प्रशासनिक रूप से यह पाक-अधिकृत कश्मीर के गिलगित-बल्तिस्तान क्षेत्र में है, जिसे भारत अपने जम्मू और कश्मीर राज्य का भाग मानता है। हरामोश गिलगित शहर से 65 किमी दूर सिन्धु नदी के उत्तरी किनारे पर खड़ा है।\n\n", "id": "216896", "title": "हरामोश"}
{"url": "https://hi.wikipedia.org/wiki?curid=216899", "text": "नेपाल के विकास क्षेत्र\n\n२० सितम्बर २०१५ को नए संविधान लागू होने से पहले तक नेपाल में पाँच निम्न विकास क्षेत्र थें:\n", "id": "216899", "title": "नेपाल के विकास क्षेत्र"}
{"url": "https://hi.wikipedia.org/wiki?curid=216900", "text": "हास्य व्यंग्य\n\nहास्य व्यंग्य का मूल स्रोत हमारी हजारों बरस पुरानी संस्कृति, सभ्यता और जीवन दर्शन में देखा जा सकता है। भारतीय संस्कृति में मृत्यु, भय और दु:ख का कोई खास वजूद नहीं है। हमारे दार्शनिकों ने जिस ब्रह्म की अवधारणा को समाज के सामने रखा वह सत् चित् के साथ ही आनंद का स्वरूप है। ब्रह्म आनंद के रूप में सभी प्राणियों में निवास करता है। उस आनंद की अनुभूति जीवन का परम लक्ष्य माना जाता है। इसी से ब्रह्मानंद शब्द की रचना हुयी है। वह रस, माधुर्य, लास्य का स्वरूप है। इसीलिये ब्रह्म जब माया के संपर्क से मूर्तरूप लेता है तो उसकी लीलाओं में आनंद को ही प्रमुखता दी गयी है। हमारे कृष्ण रास रचाते हैं, छल करते हैं, लीलायें दीखाते हैं। वे वृंदावन की कुंज गलियों में आनंद की रसधार बहा देते हैं। मर्यादा पुरूषोत्तम श्री राम भी होली में रंग, गुलाल उड़ाते हैं और सावन में झूला झूलते हैं। उनकी मर्यादा मे भी भक्त आनंद का अनुभव करते हैं। \n\nहमारी संस्कृति में मृत्यु और दु:ख को ज्यादा अहमियत नहीं दी गयी है। मृत्यु एक परिवर्तन का प्रतीक है। हम नहीं मानते कि शरीर के साथ आत्मा मर सकती है। वह तो एक पहनावा बदल कर दूसर पहन लेती है। हमारे देश में प्रचलित ऐसे मत, पंथ भी हैं जिनमें शरीर का समय पूरा होने पर खुशी मनाई जाती है। नाच-गाने के साथ, बड़े उमंग और उत्साह से पार्थिव शरीर का अंतिम संस्कार यह मानकर किया जाता है कि जीवात्मा अब अपने स्वामी ब्रह्म से मिलने जा रही है। मिलन की इस पावन बेला मे दु:ख, दर्द और शोक की जरूरत नहीं है। \n\nहमारे नटराज भोले भण्डारी सामाधि के साथ ही आनंद के भी प्रतीक हैं। वे नृत्य, गायन, व्याकरण, भाषा और ऐसी तमाम गतिविधियों के केन्द्र हैं जिनसे प्राणी के मन में आनंद का सागर हिलोरें लेने लगता है। हमारे अवतारों की तिथियाँ बड़े उत्साह और पूरी श्रध्दा के साथ मनाई जाती हैं। इन अवतारों की निधन तिथियों को कोई भूल कर भी याद नहीं करना चाहता है। वजह साफ है। हम मानते हैं कि अवतार ने प्रकट होने का उद्देश्य पूरा कर लिया अब उसे मूल तत्व यानि ब्रह्म में लीन हो जाना चाहिये। \n\nहास्य व्यंग्य की यह धारा वेदों के जमाने से लगातार हमारे देश मे बह रही है। इसी सांस्कृतिक अवधारणा ने हमें वह अमृत पिलाया है जिसके सबब हमारी सभ्यता आज भी सनातन कही जाती है। भारतीय संस्कृति में ईश्वर की अवधारणा इस तरह रची बुनी गयी है कि हम उससे डरते नहीं हैं। वह कोयी ऐसी शक्ति नहीं है जिससे डरना जरूरी हो। वह प्राणियों में भय का संचार नहीं करता। वह हमारा आदि स्रोत है। हम उसी के अंग हैं। वह जड़ चेतन में व्याप्त है। हम उसके के साथ कोई भी रिश्ता बनाने के लिये स्वतंत्रत हैं। इसीलिये संत कबीर ने कहा था -\n\nहम बहनोई, राम मोर सार। हमहिं बाप, हरिपुत्र हमारा।\n\nहम मानते हैं कि ब्रह्म के अलावा सभी जीव गुण और दोष के पुतले हैं। गुण और दोष का मिश्रण ही मनुष्य की खास पहचान है। हम आनंद की अनुभूति के लिये पैदा हुये हैं। रोने-धोने, बिसूरने और निषेधात्मक भयादोहन करने वाली चिंताओं में बैचेन रह कर जिंदगी गुजारना हमारे जीवन का मकसद कतई नहीं है। समाज में विषमताएं हैं, गरीबी है, आर्थिक द्वंद हैं, दुरूह समस्याएं हैं इसके बावजूद हर हाल मे हंसते रहना और चुनौतियों का डट कर मुकबला करना हमारी संस्कृति का मूल संदेश है। इसलिये हम आये दिन त्यौहार मनाते हैं और सारे गमों को भुलाकर आनंद की नदी में डुबकी लगाते हैं। हम बूढ़े नहीं होते। हमारा शरीर बूढ़ा होता है। बुढ़ापे में भी फागुन आता है तो होली के हुड़दंग में जवान महिलाओं को बुढ़ऊ बाबा से देवर का रिश्ता जोड़ने में कोई हिचक नहीं होती। वे मगन हो कर गाने लगते हैं -\n\nफागुन में बाबा देवर लागे। \n\nयह बंधनों से मुक्त समाज का प्रतीक है। हम अपने आराध्य देवताओं के साथ भी हंसी मजाक करने से बाज नहीं आते हैं। कुछ नमूने देखिये। भगवान जगन्नाथ के मंदिर में उनका दर्शन कर एक भक्त कवि के मन में सवाल उठता है कि भगवान काठ क्यों हो गये। कठुआ जाना लोक बोली का एक मुहावरा है। भक्त अपनी कल्पना की उड़ान से संस्कृत में जो छंद रचता है उसका हिन्दी रूपान्तर कुछ इस तरह किया जा सकता है -\n\nभगवान की एक पत्नी आदतन वाचाल हैं (सरस्वती) दूसरी पत्नी (लक्ष्मी) स्वाभाव से चंचल हैं। वह एक जगह टिक कर रहना नहीं चाहतीं। उनका एक बेटा कामदेव मन को मथने वाला है। वह अपने पिता पर भी हुकूमत कायम करता है (कामदेव)। उनका वाहन गरूड़ है। विश्राम करने के लिये उन्हें समुद्र में जगह मिली है। सोने के लिये शेषनाग की शैय्या है। भगवान विष्णु को अपने घर का यह हाल देख कर काठ मार गया है। \nकवि भक्त है। उसके मन मे अपार श्रध्दा है। वह आराध्य का अपमान नहीं करना चाहता लेकिन उनके साथ हंसी मजाक करने से बाज नहीं आता। \nदूसरा भक्त कवि आशुतोष शंकर का दर्शन कर सोचता है कि इस भोले भण्डारी, जटाधारी, बाघम्बर वस्त्र पहनने वाले के पास खेती-बारी नहीं है। रोजी का कोई साधन नहीं है तो इनका गुजारा कैसे होते है।\n\nभक्त संस्कृत में छंद कहता है -\n\n\"उनके पास पांच मुंह हैं। उनके एक बेटे (कार्तिकेय) के छह मुंह हैं। दूसरे बेटे गजानन का पेट तो हाथी का है। यह दिगबंर कैसे गुजारा करता अगर अन्नपूर्णा पत्नी के रूप में उसके घर नहीं आतीं।\"\n\nतीसरा भक्त कवि कहता है कि भगवान शंकर बर्फीले केलाश पर्वत पर रहते हैं। भगवान विष्णु का निवास समुद्र में है। इसकी वजह क्या है ? निश्चित ही दोनों भगवान मच्छरों से डरते हैं इसलिये उन्होंने ने अपना ऐसा निवास स्थान चुना है। \n\nमृच्छकटिक नाटक के रचयिता राजा शूद्रक हैं। वह ब्राह्मणों की खास पहचान यज्ञोपवीत की उपयोगिता के बारे में ऐसा व्यंग्य करते हैं जिसे सुन कर हंसी आती है। वह कहता है कि यज्ञोपवीत कसम खाने के काम आता है। अगर चोरी करना हो तो उसके सहारे दीवार लांघी जा सकती है।\n\nसंस्कृत, पालि, अपभ्रंश साहित्य में हास्य व्यंग्य के हजारों उदाहरण मिल सकते हैं। कहीं ये उक्तियाँ गहरे उतर कर चोट करती हैं। कहीं सिर्फ गुदगुदा कर पाठकों और दार्शकों को हंसने पर मजबूर कर देती हैं।\n\nसंस्कृत की यह धारा लोकजीवन में इस कदर रच बस गयी है कि आज भी हमारे लोकगीतों में देवताओं के साथ छेड़-छाड़, हंसी मजाक करने में लोक गायकों को कोई संकोच नहीं होता है। हरिमोहन झा ने अपनी हास्य व्यंग्य पर आधारित पुस्तक \"खट्टर काका\" में देवी-देवताओं और अवतारों के साथ खूब जम कर ठिठोली की है। अगर भूल से यह पुस्तक किसी नास्तिक के हाथ लग जाये तो वह इस हंसी मजाक को गंभीरता से ले लेगा और उसकी नास्तिकता और प्रगाढ़ हो जायेगी जबकि यह देवी दवताओं के साथ किया गया मात्र हंसी मजाक है। \n\nहिन्दी और उर्दू साहित्य के विकास के साथ ही हास्य व्यंग्य विधा परवान चढ़ने लगी। भारतेन्दु हरिश्चन्द्र और अकबर इलाहाबादी जैसे कवियों ने इसे कलेवर दिया। बाबू बालमुकुंद गुप्त अपने अन्योक्तिपूर्ण व्यंग्य लेखन के लिये व्यंग्य साहित्य में एक नया मानक बनाने मे सफल हुये। उर्दू शायरों ने तो ब्रिटिश शासनकाल में अंग्रेजियत पर ऐसे तीखे प्रहार किये कि अंग्रेज उसे समझ भी नहीं पाते थे और हिन्दुस्तानी उसका जायका लेते थे। \n\nअकबर साहब फरमाते हैं -\n\nबाल में देखा मिसों के साथ उनको कूदते।\nडार्विन साहब की थ्योरी का खुलासा हो गया।\n\nजनाब अकबर इलाहाबादी ब्रिटिश अदालत में मुंसिफ थे लेकिन वे अपने व्यंग के तीरों से ऐसा गहरा घाव करते थे कि पढ़नेवाला एक बार उसे पढ़कर हजारों बार उस पर सोचने को मजबूर हो जाता था। लार्ड मैकाले की शिक्षा पध्दति का पोस्टमार्टम जिस बेबाकी से अकबर साहब ने किया उसकी गहराई तक आज के व्यंगकार सोच भी नहीं सकते हैं -\n\n\"'तोप खिसकी प्रोफेसर पहुंचे। बसूला हटा तो रंदा है।\"\n\nप्लासी की लड़ाई में सिराज्जुदौला को शिकस्त देकर तमाम देसी रियासतों को जंग में मात देकर अंग्रेजों ने तोप पीछे हटा ली और अंग्रेजी पढ़ाने वाले प्रोफेसरों को आगे कर दिया। तोप के बसूले ने समाज को छील दिया और प्रोफेसर के रंदे ने उसे अंग्रेजों के मनमाफिक कर दिया। तोप और प्रोफसर का यह तालमेल ब्रिटिश शिक्षापध्दति पर बेजोड़ और बेरहम हमला है। \n\nपं0 मदनमोहन मालवीय और सर सैयद अहमद खाँ जिन दिनों हिन्दू यूनिवर्सिटी और मुस्लिम यनिवर्सिटी की स्थापना के लिये प्रयास कर रहे थे उन्हीं दिनों अकबर साहब ने एक शेर कहा था -\n\nशैख ने गो लाख दाढ़ी बढ़ाई सन की सी। मगर वह बात कहाँ मालवी मदन की सी। \n\nइक्कीसवीं सदी में हास्य व्यंग्य की विधा का नया कलेवर नई दिशा की ओर संकेत कर रहा है। वह समाज की विसंगतियों का आईना है। जनभावनाओं की हसरत नापने के लिये थर्मामीटर का काम करता है। हमारे तथाकथित लोकतंत्र में जितने पाखंड विद्रूप हैं, जितनी विसंगतियाँ हैं, सियासत में छल-प्रपंच का पासा खेला जा रहा है उसका चित्रण करने के लिये गंभीर गाढ़े शब्दों में रचे गये साहित्य की जरूरत नहीं है। बेरोजगारी, जनसंख्या विस्फोट, जाति विद्वेष, धार्मिक उन्मांद के दम घोंटू वातावरण में हास्य व्यंग समाज को ऑक्सीजन देने का काम करता है। इस बहाने समाज का तनाव कम होता है और उसे राहत मिलती है।\n", "id": "216900", "title": "हास्य व्यंग्य"}
{"url": "https://hi.wikipedia.org/wiki?curid=216901", "text": "टग़ाफ़री\n\nटग़ाफ़री या टगाफ़री, नगर की ओर से राकापोशी शिखर का आधार शिविर है। राकापोशी पाक-अधिकृत कश्मीर के गिलगित-बलतिस्तान क्षेत्र की काराकोरम पर्वतमाला में स्थित एक पहाड़ है।\n\n", "id": "216901", "title": "टग़ाफ़री"}
{"url": "https://hi.wikipedia.org/wiki?curid=216904", "text": "देसुरी\n\n”’देसुरी”’ राजस्थान राज्य के पाली जिले का एक गांव है, जो कि इसी नाम से एक तहसील क्षेत्र भी है। यह गांव अरावली की पहाडियों के पास बसा हुआ है।\n\nइस गांव का प्रशासन देसुरी ग्राम पंचायत के अधीन आता है। यह क्षेत्र अभी मारवाड जंक्शन और बाली विधानसभा क्षेत्र के अन्दर आता है।\n\n", "id": "216904", "title": "देसुरी"}
{"url": "https://hi.wikipedia.org/wiki?curid=216905", "text": "सॉजत\n\n”’सॉजत”’ राजस्थान राज्य के पाली जिले का एक कस्बा है। यह इसी नाम से एक तहसील भी है। यह कस्बा राष्ट्रीय राजमार्ग १४ पर स्थित है।\n\nआबू और अजमेर के बीच किराड़ू लोद्रवा के पुंगल राज के दौरान पंवारों का यहां पर भी राज था तथा राजा त्रंबसेन त्रववसेन सोजत पर राज करता था तब इस नगरी का नाम त्रंबावती नगरी हुआ करता था।\n\nराजा त्रवणसेन के सोजत सेजल नाम की एक 8-10 वर्षीय पुत्री थी जो देवताओं की कला को प्राप्त कर शक्ति का अवतार हुई। यह बालिका आधीरात को पोल का द्वार बंद होने के बाद देवी की भाखरी पर चौसठ जोगनियों के पास रम्मत करने जाती थी राजा को शक होने पर उसने अपने प्रधान सेनापति बान्धर हुल को उसका पीछा करने का निर्देश दिया। एक दिन सेजल के रात्रि में बाहर निकलने पर बांधर उसके पीछे पीछे भाखरी तक गया तब जोगनियों ने कहा आज तो तूं अकेली नहीं आई है। तब सेजल ने नीचे जाकर देखा तो उसे सेनापति नजर आया। सेजल ने कुपीत होकर उसे शाप देना चाहा तब वह उसके चरणों में गिर गया तथा बताया कि वह तो उनके पिताजी के आदेश से आया है। इस पर उसने बांधर को आशीर्वाद दिया तथा अपने पिता को शाप दिया। बालिका ने बांधर से कहा कि आज से राजा का राज तुझे दिया। तू इस गांव का नाम मेरे नाम सोजत पर रखकर अमुक स्थान पर मेरी स्थापना करके पूजा करना। इतना कहकर वह देवस्वरुप बालिका जोगनियों के साथ उड़ गई। राजा को जब यह बात पता चली तो दुखी होकर उसने अपने प्राण त्याग दिए। इसी बांधर हुल ने सेजल माता का मंदिर एवं भाखरी के नीचे चबूतरा तथा पावता जाव के पीछे बाघेलाव तालाब खुदवाया। इसके बाद सोजत पर कई वर्षों तक हुलों का राज रहा जिसमें हरिसिंह हुल हरिया हुल नाम से प्रसिद्ध राजा हुआ।\n\nवर्तमान मे यहां नगरपालिका अध्यक्ष मांगीलाल है, जो कि अगस्त 2014 में जनता द्वारा सीधे निर्वाचित है। यह एक विधान सभा क्षेत्र भी है, जहां से श्रीमती सजना आंगरी विधायक है।\n\n\n", "id": "216905", "title": "सॉजत"}
{"url": "https://hi.wikipedia.org/wiki?curid=216908", "text": "टाल्क\n\nटाल्क (Talc) एक खनिज है। इसका रासायनिक सूत्र Mg3 (OH) 2 Si4 O10 है। यह खनिज बड़ा मुलायम होता है तथा साबुन की तरह चिकनाहट लिए रहता है। इसका रंग सफेद या हरा होता है। कठोरता १ होने के कारण इसका चूर्ण आसानी से तैयार किया जा सकता है। इसका आपेक्षिक घनत्व २.७-२.८ है।\n\nटाल्कम पाउडर का प्रयोग प्राय: सभी घरों में होता है। यह पाउडर खनिज टाल्क से ही तैयार किया जाता है। इसके अतिरिक्त, यह खनिज कपड़ों से चिकनाई को हटाने में, चीनी मिट्टी के उद्योग में, पोर्सिलेन तथा टाइल बनाने के काम में तथा रबर, कागज और रंग के उद्योगों में पूरक के रूप में काम आता है। रासायनिक बरतन बनाने तथा बिजली के उद्योगों में भी यह प्रयोग में लाया जाता है।\n\nभारत में इस खजि के उच्च श्रेणी के निक्षेप राजस्थान, आंध्र प्रदेश तथा मध्य प्रदेश में है। कदाचित्‌ विश्व का सबसे अच्छा टाल्क फ्रांस के पाइरेनीज प्रदेश में मिलता है।\n", "id": "216908", "title": "टाल्क"}
{"url": "https://hi.wikipedia.org/wiki?curid=216909", "text": "टूरमैलीन\n\nटूरमैलीन (Tourmaline) एक खनिज है। इसका रासायनिक संघटन बहुत जटिल है। इसमें ऐल्यूमिनियम, सिलिकन, बोरॉन के अतिरिक्त अन्य बहुत सी धातुएँ भी भिन्न भिन्न मात्रा में विद्यमान रहती हैं। \"टूरमैलीन' भिन्न भिन्न रंगों में मिलता है। इसकी लाल किस्म को \"रूबेलाइट', नीली किस्म को \"इंडिकोलाइट' तथा सूच्याकार काली किस्म को \"शौर्ल' कहते हैं। इस खनिज के मणिभों को उदग्र फलकों पर विद्यामान धारियों की सहायता से पहचाना जा सकता है। इसकी कठोरता ७ से ७.५ तक तथा आपेक्षिक घतत्व ३ है।\n\nपेग्मैटाइट शिलाओं में इस खनिज के बड़े मणिभ मिलते हैं। इनके अतिरिक्त आग्नेय और रूपांतरित शिलाओं में भी यह मिलता है। कहीं कहीं बालू में भी यह विद्यमान रहता है। भारत में राजस्थान और बिहार की पेग्मैटाइट शिलाओं से टूरमैलीन के सुंदर मणिभ प्राप्त हुए हैं।\n\n", "id": "216909", "title": "टूरमैलीन"}
{"url": "https://hi.wikipedia.org/wiki?curid=216920", "text": "सोवा रिग्पा\n\nसोवा रिग्पा (तिब्बती : བོད་ཀྱི་གསོ་བ་རིག་པ་, Wylie: Ggso ba rig pa) तिब्बत सहित हिमालयी क्षेत्रों में प्रचलित प्राचीन उपचार पद्धति है। भारत के हिमालयी क्षेत्र में 'तिब्बती' या 'आमचि' के नाम से जानी जाने वाली सोवा-रिग्पा विश्व की सबसे पुरानी चिकित्सा पद्धतियों में से एक है।\n\nभारत में इस पद्धति का प्रयोग जम्मू-कश्मीर के लद्दाख क्षेत्र, लाहौल-स्पीति (हिमाचल प्रदेश), सिक्किम, अरुणाचल प्रदेश तथा दार्जिलिंग (पश्चिम बंगाल) में किया जाता है। सोवा-रिग्पा के सिद्धांत और प्रयोग आयुर्वेद की तरह ही हैं और इसमें पारंपरिक चीनी चिकित्साविज्ञान के कुछ सिद्धांत भी शामिल हैं। सोवा रिग्पा के चिकित्सक देख कर, छू कर एवं प्रश्न पूछकर इलाज करते हैं।\n\nऐसा माना जाता है कि यह पद्धति भगवान बुद्ध द्वारा 2500 वर्ष पहले प्रारंभ की गई थी। बाद में प्रसिद्ध भारतीय विद्वानों जैसे जीवक, नागार्जुन, वाग्भट्ट एवं चंद्रानंदन ने इसे आगे बढ़ाया। इसका इति‍हास 2500 वर्षों से अधि‍क का रहा है। सोवा-रि‍गपा प्रणाली यद्यपि बहुत प्राचीन है किन्तु हाल ही में मान्‍यता प्रदान की गई है। यह प्रणाली अस्‍थमा, ब्रोंकि‍टि‍स, अर्थराइटि‍स जैसी पुराने रोगों के लि‍ए प्रभावशाली मानी गई है।\n\nसोवा-रि‍गपा का मूल सि‍द्धांत निम्नलिखित है \n\nसोवा-रि‍गपा मानव शरीर के नि‍र्माण में पांच भौति‍क तत्‍वों, वि‍कारों की प्रकृति‍ तथा इनके समाधान के उपायों के महत्‍व पर बल देता है।। उत्‍तर प्रदेश और कर्नाटक में सोवा-रि‍गपा के कुछ शैक्षणि‍क संस्‍थान हैं।\n", "id": "216920", "title": "सोवा रिग्पा"}
{"url": "https://hi.wikipedia.org/wiki?curid=216923", "text": "बेतिया राज दुर्गा बाग मन्दिर\n\nदुर्गा बाग मन्दिर भारत बर्ष के बिहार राज्य के प0 चम्पारण के मुख्यालय बेतिया के मध्य स्थित ऋगबैदिक काल की धरोहर, अनेँको ऋषियो एवं राजबंशो का इतिहास अपनेमेँ समेटे नागयशैली की अनुपम कृती आज अतिक्रमण कारियो, शोषको, दुर्ब्यवस्थाओ तथा समय के थपेड़ो से घायल यह मंदिर कोर्ट ऑफ वाड्स के अधिन अपने उद्धार कर्ता व बार्षिक सहयोगियो का बाट जोह रहा है सम्पर्क सुत्र- 09431491033", "id": "216923", "title": "बेतिया राज दुर्गा बाग मन्दिर"}
{"url": "https://hi.wikipedia.org/wiki?curid=216933", "text": "खरहा\n\nखरहा, \"लेपस\" वंश और शशक प्रजाति के स्तनधारी जीव हैं। खरहों की चार विशेष प्रजातियों को लेपस वंश से बाहर वर्गीकृत किया जाता है। खरहे बहुत तेज दौड़ाक होते हैं, यूरोपीय भूरा खरहा तो 72 किमी/घंटा की रफ्तार से दौड़ सकता है। ये आम तौर पर एकाकी जीव होते हैं या फिर जोड़ों में रहते हैं, पर कुछ प्रजातियाँ झुंडों में भी रहती हैं। बहुत तेज भागते समय या फिर परभक्षियों को चकमा देते समय उत्पन्न होने वाले गुरुत्व बल को इनका शरीर अवशोषित करने में सक्षम होता है। \n\nआमतौर पर खरहा एक शर्मीला जीव है पर समागम के मौसम में इनका व्यवहार बदल जाता है और यह एक दूसरे के पीछे भागते देखे जा सकते हैं। यह एक दूसरे को ऐसे मारते हैं जैसे मुक्केबाज़ी का अभ्यास कर रहें हों। कुछ समय पहले तक तो यह माना जाता था कि प्रतिद्वंदी नर एक दूसरे को मारते हैं पर अब यह स्पष्ट हो गया है कि संभोग के लिए अनिच्छुक मादा, नर को मारती है। \n\n", "id": "216933", "title": "खरहा"}
{"url": "https://hi.wikipedia.org/wiki?curid=216952", "text": "भारतीय भाषायी वर्णमाला क्रम\n\nअधिकतर भारतीय भाषायी लिपियाँ ब्राह्मी लिपि से निकली हैं इसलिये उनका वर्णमाला क्रम समान है। इस लेख में सभी भारतीय भाषाओं का वर्णमाला क्रम दिया जा रहा है। इस सारणी का उपयोग लिपि परिवर्तक, ध्व्नयात्मक टाइपिंग औजार आदि बनाने में किया जा सकता है।\n", "id": "216952", "title": "भारतीय भाषायी वर्णमाला क्रम"}
{"url": "https://hi.wikipedia.org/wiki?curid=216955", "text": "सरह\n\nसरह या सरहपा या सिद्ध सरहपा (आठवीं शती) हिन्दी के प्रथम कवि माने जाते हैं। उनको बौद्ध धर्म की वज्रयान और सहजयान शाखा का प्रवर्तक तथा आदि सिद्ध माना जाता है। उनका मूल नाम ‘राहुलभद्र’ था और उनके ‘सरोजवज्र’, ‘शरोरुहवज्र’, ‘पद्म‘ तथा ‘पद्मवज्र’ नाम भी मिलते हैं। वे पालशासक धर्मपाल (770-810 ई.) के समकालीन थे।\n\nउनके जन्म-स्थान को लेकर विवाद है। एक तिब्बती जनश्रुति के आधार पर उनका जन्म-स्थान उड़ीसा बताया गया है। एक जनश्रुति सहरसा जिले के पंचगछिया ग्राम को भी उनका जन्म-स्थान बताती है।\n\n", "id": "216955", "title": "सरह"}
{"url": "https://hi.wikipedia.org/wiki?curid=216962", "text": "बिनेश्वर ब्रह्म\n\nश्री बिनेश्वर ब्रह्म (जन्म : १९४६ ; - हत्या : १९ अगस्त २०००) असम के बोडो जनजातीय साहित्यकार थे एवं बोडो साहित्य सभा के अध्यक्ष थे। तेजस्वी, ओजस्वी वक्ता, देशभक्त और विदेशीश् षड्यंत्रों के खिलाफ निर्भीकता से लोहा लेने वाले। वे पूर्वाञ्चल में देवनागरी और हिन्दी के लिए काम करते थे। अनेक वर्षों से बोडो साहित्य सभा ने बोडो भाषा देवनागरी में लिखने का संकल्प किया हुआ था, बोडो पुस्तकें देवनागरी में छपती थीं। यह सब उन ईसाई पृथकतावादियों को सहन नहीं हुआ जो वर्षों से पूर्वाञ्चल की जनजातियों को शेष देश की मुख्यधारा से काटने में जुटे हुए हैं। उन्होंने छल-बल से बोडो भाषा के लिए रोमन लिपि प्रचलित करवाना शुरू किया। जब देशभक्त बोडो लोगों ने इसका विरोध करना शुरू किया तो परिणाम बिनेश्वर ब्रह्म की हत्या के रूप में सामने आया। देवनागरी का तिलक अपने लहू से करने वाले शहीद बिनेश्वर ब्रह्म इसीलिए \"देवनागरी के नवदेवता' कहे गए। \n\nबिनेश्वर ब्रह्म सन्‌ १९९६ में बोडो साहित्य-सभा के अध्यक्ष बने और १९९९ में वे फिर से अध्यक्ष बनाये गए। असम में बोडो भाषा के लिए लिपि को लेकर कई बार आन्दोलन हुआ और बिनेश्वर ब्रह्म ने रोमन लिपि के स्थान पर देवनागरी लिपि का समर्थन किया और वह स्वीकार कर ली गयी। लेकिन राज्य में चर्च एवं उसके द्वारा समर्थित आतंकवादी गुट \"नेशनल डेमोक्रेटिक फ्रंट ऑफ बोडोलैण्ड' (एन.डी.एफ.बी.) के दबाव से बोडो साहित्य सभा में फिर से लिपि का प्रश्न उठाया गया। बिनेश्वर ब्रह्म ने इस बार भी देवनागरी लिपि का समर्थन किया और एन.डी.एफ.बी. की धमकियों की उपेक्षा की। इस बार उन्हें परिणाम भुगतना पड़ा और सशस्त्र आतंकवादि के समर्थन के कारण उनकी हत्या की गयी। इस हत्या के विरोध में पूरे यों ने उनके घर पर ही उनकी हत्या कर दी। \n\n", "id": "216962", "title": "बिनेश्वर ब्रह्म"}
{"url": "https://hi.wikipedia.org/wiki?curid=216963", "text": "बोडो साहित्य सभा\n\nबोडो साहित्य सभा (बर’ थूनलाइ आफाद) बोडो भाषा एवं साहित्य के प्रचार-प्रसार के लिये गठित एक संगठन है। इसकी स्थापना १६ नवम्बर सन् १९५२ को असम के कोकराझार जिला के ससुगाँव में इसकी स्थापना की गयी थी। \n\nबोडो साहित्य सभा के लिये सबसे गौरवमयी उपलब्धि यह है कि इसने बोडो लोगों के लिये प्राथमिक स्तर से लेकर उच्च शिक्षा के स्तर तक की शिक्षा को अपनी मातृभाषा में उपलब्ध कराकर एक असम्भव जैसे कार्य को सम्भव कर दिखाया है। इसने दूसरा बड़ा काम किया है - 'बोडो-हिन्दी-अंग्रेजी शब्दकोश' का निर्माण। संस्था का अपना भवन बनाना भी बड़ी उपलब्धि है। सम्स्था का वार्षिक सम्मेलन होता है एवं इसकी पत्रिका निकलती है।\n\n\n", "id": "216963", "title": "बोडो साहित्य सभा"}
{"url": "https://hi.wikipedia.org/wiki?curid=216964", "text": "भाषा पुनर्जीवन\n\nकिसी व्यक्ति, सांस्कृतिक समूह, सरकार या किसी राजनैतिक समूह आदि द्वारा किसी भाषा के पतन की दिशा को उलटकर उसका प्रचार-प्रसार करने की कोशिश को भाषा पुनर्जीवन (Language revitalization, language revival या reversing language shift) कहते हैं। भाषा के पुनर्जीवन के लक्ष्य भिन्न भिन्न हो सकते हैं जो उस भाषा को बोलने वाले समुदाय एवं भाषा की स्थिति पर निर्भर करते हैं। उदाहरण के लिये लुप्त होने के कगार पर स्थित किसी भाषा को पुनर्जीवित करने का लक्ष्य अलग होगा और किसी विकसित किन्तु धीरे-धीरे पतनशील किसी भाषा को पुनर्जीवित करने के लक्ष्य अलग-अलग होने स्वाभाविक हैं।\n\nहिब्रू सहित कई अन्य भाषाओं को पुनर्जीवित करने का उदाहरण आधुनिक विश्व के सामने है।\n\n\n", "id": "216964", "title": "भाषा पुनर्जीवन"}
{"url": "https://hi.wikipedia.org/wiki?curid=216965", "text": "इंडियन कॉफी हाउस\n\nइंडियन कॉफी हाउस भारत में रेस्तारेन्टों की एक शृंखला है। ये श्रमिक सहकारी समितियों द्वारा चलायी जातीं हैं। भारत में लगभग ४०० कॉफी गृह चल रहे हैं। \n\n", "id": "216965", "title": "इंडियन कॉफी हाउस"}
{"url": "https://hi.wikipedia.org/wiki?curid=216966", "text": "लकड़बग्घा\n\nलकड़बग्घा, हाइयेनिडी कुल से संबंधित एक मांसाहारी स्तनधारी जीव है। इसका प्राकृतिक आवास एशिया और अफ्रीका दोनो महाद्वीप हैं। वर्तमान काल में इसकी निम्न चार जीवित प्रजाति अस्तित्व में हैं। \n\n", "id": "216966", "title": "लकड़बग्घा"}
{"url": "https://hi.wikipedia.org/wiki?curid=216969", "text": "संधारणीय कृषि\n\nसंधारणीय कृषि अथवा टिकाऊ कृषि (Sustainable agriculture) पादप एवं जानवरों के उत्पादन की समन्वित कृषि प्रणाली है जो पर्यावरणीय सिद्धान्तों को ध्यान में रखकर की जाती है। संधारणीय कृषि दीर्घावधि में :\n\n\n\n\n\n21 वीं सदी में टिकाऊ खेती के निम्नलिखित बातों पर विषेष ध्यान देना होगा-\n\n\n\nकृषि में रसायनों के अत्यधिक प्रयोग से जहाँ खेती की लागत में वृध्दि हुयी है। वही मृदा उर्वरता में निरन्तर कमी आ रही है। आज देश में बढ़ती हुयी जनसंख्या को पर्याप्त खाद्यान्न उपलब्ध कराने की बहूत बड़ी जिम्मेदारी है। वही बिगत साठ वर्षो से प्राकृतिक संसाधनों के अंधाधुन दोहन से हमने बहुत कुछ खो दिया है। दिन प्रतिदिन नई तकनीकों का प्रयोग करके अधिक उत्पादन की चाह में हमने पर्यावरण प्रदूषण, जल प्रदूषण, वायु प्रदूषण् को मृदा प्रदूषण को बढ़ावा दिया है। एक ही खेत में लगातार धान्य फसलों के सघन खेती करने से तथा असंतुलित उर्वरकों एवं रसायनिक कीट नाषी के प्रयोग से मृदा संरचनाए, वायु संचार की दषा तथा मृदा जैविक पदार्थ में लगातार गिरावट आयी है। इसके अतिरिक्त मृदा में पाये जाने वाले सुक्ष्म जीवाणुओं तथा कृषक मित्र केंचुओं की संख्या में कमी हुयी है। इसके फसस्वरुप फसलोत्पादन एवं मृदा उत्पादकता पर प्रतिकूल प्रभाव पडा है। फसलोत्पादन की वृध्दि दर में गिरावट आई है। जिसे अपनाकर प्राकृतिक संसाधनों को बिना क्षति पहुंचाये समाज को खाद्य एवं पोषक तत्वों की आवष्यकताओं को पूरा किया जा सकता है। दीर्घकाल तक हम इस तरह की खेती पर जीवन व्यतीत कर प्रष्नगत है। अभी हाल ही के दषकों में संसार बहुत तेजी से सामाजिक, राजनीतिक, आर्थिक, तकनीकी, एवं पर्यावरणीय एवं कृषि पारिस्थितिकी तौर पर बदला है। कारण -बढ़ती हुई मानवीय भोजन, वस्त्र, मकान आदि की पूर्ति के लिए भूमि, जल एवं पर्यावरण का अत्यधिक दोहन हुआ जिससे टिकाऊ खेती की आवष्यकता महसूस हुई, अत: टिकाऊ खेती वह खेती है् मानव की बदलती आवष्यकताओं की आपूर्ति हेतु, कृषि में लगने वाले साधनों का इस प्रकार सफल व्यवस्थित उपयोग किया जाना, ताकि प्राकृतिक संसाधनों का हृस न होने पाए और पर्यावरण भी सूरक्षित रहे। टिकाऊ खेती कोई एक नारा नही है, बल्कि यह एक भविष्य की अनिवार्य आवष्यकता है, जिसमें खाद्यान्न-जनसंख्या, भूमि, जल-पर्यावरण तथा लाभ: खर्च अनुपात में सामंजस्य जरुरी है तभी भविष्य में मानव पेट भर सकेंगे।\nटिकाऊ खेती\n\nपरिभाषा के अनुसार बदलते पर्यावरण अर्थातृ धरती के तापक्रम में वृध्दि, समुद्र के स्तर में बढ़ोतरी एवं ओजोन की परत में क्षति आदि नई उत्पन्न विषमताओं में कृषि को संधारणीयता देने के साथ-साथ बढ़ती आबादी को अन्न खिलाने के लिए उत्पादकता के स्तर पर क्रमागत वृध्दि करना ही टिकाऊ खेती है। दूसरे शब्दों में वह खेती है, जो मानव की वर्तमान एवं भावी पीढ़ी की अन्न, चारे, वस्त्र तथा र्इंधन की आवष्यकताओं को पूरा करे जिसमें परम्परागत विधियों एवं नई तकनीकों का समावेष हो, भूमि पर दबाव कम पड़े, जैव-विविधता नष्ट न हो, रसायनों का कम प्रयोग, जल एवं मृदा प्रबन्ध सही हो, संधारणीय खेती कहलाएगी।\n\n1. विभिन्न फसलों का फसल प्रणाली में समावेष करने से प्रति इकाई लागत को कम किया जा सकता है। इससे विभिन्न प्रकार की खाद्यान जैसे धान्य, दाल, तेल व रेषा इत्यादि आवष्यकताओं की पूर्ति के साथ-साथ मृदा स्वास्थ्य का संरक्षण होता है।\n2. संतुलित उर्वरकों का प्रयोग करे। इससे फसलों का गुणवत्ता उत्पादन युक्त भरपुर होगा। यहा पर संतुलित उर्वरक प्रयोग से तात्पर्य सिर्फ यह हैं कि नत्रजन फास्फोरस व पोटाष का सही अनुपात में प्रयोग करें इसके अभाव आवष्यकतानुसार सुक्ष्म पोषक तत्वों का भी प्रयोग करना है। आवष्यक संतुलित उर्वरकों के प्रयोग से मृदा में पोषण तत्वों की उपलब्धता में होने वाले असंतुलन भी कम होता है।\n3. एकीकृत पोषक तत्वों आपूर्ती प्रबन्धन आवष्यक है। इसके अन्तर्गत कार्बनिक खादें जैसे गोबर की खाद, हरी खाद, वर्मी कम्पोस्ट इत्यादि का रासायनिक उर्वरकों के साथ उचित मात्रा में प्रयोग किया जाता है। इससे उत्पादकता में वृध्दि के साथ-साथ मृदा स्वास्थ्य में भारी सुधार होता है।\n4. जल का समुचित प्रयोग करें। फसलों में जल के उचित प्रबन्धन से उर्वरक एवं अन्य उत्पादन घटकों की उपयोग क्षमता को बढ़ाया जा सकता है।\n5. खर पतवारों का एकीकृत नियन्त्रण करना। खरपतवार के प्रभावषाली नियन्त्रण के लिए नाषी रसायनों जैविक तौर तरीका भी अपनाया जाए प्रदूषण को भी कम किया जा सकता है।\n6. रोग एवं कीटों का एकीकृत नियन्त्रण करना। रोग एवं कीटों का समन्यवित नियन्त्रण करने से कीटों व रोगों का रसायनिक पदार्थों के प्रति होने वाले सहनषीलता को नियन्त्रित किया जा सकता है। तथा साथ-साथ कृषि लागत में भी कमी की जा सकती है।\n\n1. मृदा की उर्वरा शक्ति को न केवल बनाये रखता हैं बल्कि उसमें वृध्दि भी करता है।\n2. पोषक तत्वों को संतुलित एवं दीर्घकालीन उपयोगी बनाता है।\n3. मृदा में लाभकारी सुक्ष्म जीवों की पर्याप्त जनसंख्या को बनाये रखता है।\n4. भूमिगत जल स्तर को बनाये रखना।\n5. रसायनों के अत्यधिक उपयोग से होने वाले प्रदूषण का कम होना।\n6. प्राकृतिक संसाधनों के उचित उपयोग पर बल\n\n", "id": "216969", "title": "संधारणीय कृषि"}
{"url": "https://hi.wikipedia.org/wiki?curid=216975", "text": "पोलियो वैक्सीन\n\nदुनियाभर में पोलिओम्येलितिस (या पोलिओ) का मुकाबला करने के लिए दो पोलियो वैक्सीन का प्रयोग किया जाता है पहला जोनास सॉल्क द्वारा विकसित किया गया और 1952 में उसका पहला परीक्षण किया गया। 1955, अप्रैल 12 को सॉल्क द्वारा दुनिया को इसकी घोषणा की गयी की, यह निष्क्रिय (मरे हुए) पोलियोवायरस की इंजेक्शन की खुराक होते हैं . एक मौखिक टीका अल्बर्ट साबिन द्वारा तनु (कमजोर किये गए) पोलियो वायरस का उपयोग करके विकसित किया गया . साबिन के टिके का मानव परिक्षण १९५७ में शुरू किया गया और इसने १९६२ में लाइसेंस प्राप्त किया। चूँकि साधारणतः असंक्राम्य व्यक्तियों में पोलिओ वायरस की कोई दीर्घकालिक वाहक परिस्थिति नहीं है और, पोलियोवायरस का प्रकृति में कोई गैर रिहायशी भण्डारण नहीं है और पर्यावरण में इस वायरस का एक समय की विस्तारित अवधि के लिए अस्तित्व बनाये रखना मुश्किल है। इसलिए, टीकाकरण के द्वारा वायरस का व्यक्ति से व्यक्ति में संचरण की रोकधाम वैश्विक पोलियो उन्मूलन का एक महत्वपूर्ण कदम है। इन दो टीकों द्वारा दुनिया के सबसे अधिक देशों से पोलियो का उन्मूलन किया गया है और दुनियाभर में पोलियो के मामले, अनुमानित, १९८८ में ३५०,००० से घटकर २००७ में १,६५२ रह गए हैं। \n\nसामान्य अर्थ में, टीकाकरण रोग प्रतिरोगी तंत्र को 'immunogen '(रोगप्रतिरोधक क्षमता बढ़ने वाले तत्त्व) के द्वारा तैयार करता है। प्रतिरक्षा प्रतिक्रिया को, एक संक्रामक एजेंट के माध्यम से, उत्तेजित करने की प्रक्रिया को प्रतिरक्षण (immunization) के रूप में जाना जाता है। टीकाकरण द्वारा पोलियो के प्रति रोगक्षमता को विकसित करने से जंगली पोलियो वायरस का व्यक्ति से व्यक्ति संचरण कुशलतापूर्वक ब्लॉक हो जाता है, जिससे व्यक्तिगत टीका प्राप्तकर्ताओं और व्यापक समुदाय, दोनों की सुरक्षा होती है। \n\n1936 में, मौरिस ब्रोदिए ने, जो की न्यूयॉर्क विश्वविद्यालय में एक अनुसंधान सहायक थे, एक मुलभुत बन्दर स्पिनल कार्ड से एक formaldehyde द्वारा मारे गए पोलियो टिके का निर्माण करने का प्रयास किया। उनके प्रारंभिक प्रयास पर्याप्त वायरस प्राप्त न कर पाने के कारण अवरुद्ध हुए. ब्रोदिए ने सबसे पहले उस टिके का परिक्षण अपने आप पर और अपने कई सहायकों पर किया। उसके बाद उन्होंने वह teeka तीन हज़ार बच्चो को दिया, जिनमे से कई बच्चो को प्रतिक्रियात्मक एलर्जी हुई, लेकिन किसी में भी पोलियो प्रतिरोधकता विकसित नहीं हुई. फिलाडेल्फिया के रोगविज्ञानी जॉन कोल्मेर ने भी उसी वर्ष एक teeka बनाने का दावा किया, लेकिन उससे भी प्रतिरोधकता उत्पन्न नहीं हुई और उन्हें कई मामले प्रवृत करने का दोषी ठहराया गया, जिनमे से कुछ जानलेवा थे। \n\nएक सफलता 1948 में मिली जब जॉन एंडर्स की अध्यक्षता में एक शोध समूह ने बोस्टन चिल्ड्रेन हॉस्पिटल में मानव उतकों पर पोलियो वायरस सफलतापूर्वक उगा दिया. इस बढ़त ने वैक्सीन अनुसंधान में बहुत मदद की और अंततः पोलियो के खिलाफ टीके का विकास करना मुमकिन बना दिया . एंडर्स और उनके सहयोगियों, थॉमस एच. सी. वेलर और फ्रेडरिक रॉबिंस, द्वारा की गयी मेहनत को मान्यता देने के लिए उन्हें वर्ष १९५४ में फिजियोलॉजी या चिकित्सा का नोबेल पुरस्कार दिया गया . पोलियो वायरस के विकास के अन्य महत्वपूर्ण अग्रगणि थे:तीन पोलियो वायरस (serotype) की पहचान (पोलियो वायरस प्रकार १ - PV1, या Mahoney ; PV2, Lansing और PV3, Leon); यह निष्कर्ष कि पक्षाघात से पहले वायरस का रक्त में मौजूद होना ज़रूरी है और यह स्पष्टीकरण कि एंटीबॉडी की खुराक गामा - ग्लोबुलिन के रूप में लेने से पक्षघती पोलियो से बचा जा सकता है। \n\nदो पोलियो टीकों के विकास के मार्गदर्शन में पहले आधुनिक बहुसंख्यक टीकों तक पहुंचे . संयुक्त राज्य अमेरिका में जंगली वायरस के स्थानिक संचरण के कारण लकवाग्रस्त पोलिओम्येलितिस के प्रकोप के कुछ आखिरी मामले वर्ष 1979 में मिडवेस्ट के भिन्न राज्यों, जिनमे से अमिश भी एक था, में दर्ज किये गए . विश्व स्वास्थ्य संगठन, यूनिसेफ और रोटरी फाउंडेशन के नेतृत्व में १९८८ में पोलियो के उन्मूलन के लिए एक वैश्विक प्रयास शुरू किया गया, जो की मुख्या रूप से अल्बर्ट साबिन की मौखिक वैक्सीन पर निर्भर था। यह रोग अमेरिका से १९४४ में पूरी तरह मिटा दिया गया। 2000 में ऑस्ट्रेलिया और चीन सहित, ३६ पश्चिमी प्रशांत के देशों से पोलियो आधिकारिक तौर पर मिटा दिया गया था। यूरोप 2002 में पोलियो मुक्त घोषित किया गया . २००८ तक, पोलियो केवल इन चार देशो में स्थानिक रह गया : नाइजीरिया, भारत, अफगानिस्तान और पाकिस्तान. हालांकि पोलियो वायरस संचरण दुनिया के बहुत बड़े हिस्से में बाधित कर दिया गया है, किन्तु जंगली पोलियो वायरस का संचरण जारी है और पहले से पोलियो मुक्त क्षेत्रों में जंगली पोलियो वायरस के आयातित होने का निरंतर ख़तरा बना हुआ है। अगर पोलियोवायरस आयातित होता है तो, पोलियो का प्रकोप फ़ैल सकता है, खासतौर पर उन क्षेत्रो में जहाँ कम टीकाकरण कवरेज है और पर्याप्त स्वच्छता नहीं है। अतः, टीकाकरण कवरेज के उच्च स्तरों को बनाए रखा जाना चाहिए.\n\nपहला प्रभावी पोलियो वैक्सीन पिट्सबर्ग विश्वविद्यालय में 1952 में जोनास सॉल्क द्वारा विकसित किया गया था। लेकिन इसको वर्षो के परिक्षण की आवश्यकता थी। धैर्य बंधाने के लिए सॉल्क ने 26 मार्च 1953 को रेडियो सीबीएस पर वयस्कों और बच्चों के एक छोटे से समूह पर सफल परिक्षण किये जाने की घोषणा की, दो दिन बाद उस परिक्षण के नतीजे JAMA में प्रकाशित किये गए।\n\nसॉल्क वैक्सीन, या निष्क्रिय पोलियोवायरस टीके (आइपीवी), तीन जंगली विषमय उपभेदों पर आधारित है, Mahoney (प्रकार 1 पोलियो वायरस), MEF-1 (प्रकार 2 पोलियो वायरस) और Saukett (प्रकार 3 पोलियो वायरस), जिन्हें बन्दर के गुर्दे के उतक समूह (वेरो सेल रेखा) के एक प्रकार में उगाया गया था और उसके बाद उन्हें फोर्मलिन से निष्क्रिय किया गया . इंजेक्शन सॉल्क वैक्सीन आईजीजी के माध्यम से रक्तप्रवाह में प्रतिरक्षा प्रदान करता है, जो की पोलियो के संक्रमण को बढ़कर विषाणुरक्तता में बदलने से रोकता है और मोटर नुरोंस की रक्षा करता है और इस प्रकार कंदाकार पोलियो एवं पोस्ट पोलियो सिंड्रोम के जोखिम को ख़त्म कर देता है।\n\n1954 में इस वैक्सीन का Arsenal Elementary स्कूल और वाटसन होम फॉर चिल्ड्रेन पिट्सबर्ग, पेंसिल्वेनिया, में परीक्षण किया था। फिर सॉल्क के टीके का इस्तेमाल थोमस फ्रांसिस के नेतृत्व में Francis Field Trial नमक एक परिक्षण में किया गया जो की इतिहास का सबसे बड़ा चिकित्सा परिक्षण था। परीक्षण की शुरुआत कुछ ४००० बच्चों के साथ Franklin Sherman Elementary School, म्क्लेँ, वेर्जिनिया में की गयी जिसमे की आगे चलकर Maine से लेकर कैलिफोर्निया तक ४४ राज्यों के १८ लाख बच्चे शामिल होने थे। अध्ययन के ख़त्म होने तक, लगभग 440,000 बच्चों को एक या एक से अधिक टिके का इंजेक्शन दिया जा चुका था, २१०,००० बच्चो को प्लासेबो, जिसमे हानिरहित मीडिया समूह शामिल था, दिया जा चुका था, और 12 लाख बच्चे जिन्हें कोई भी टिका नहीं लगाया गया था, वे एक नियंत्रण समूह की भूमिका में थे, जिसका फिर निरिक्षण किया गया ये देखने के लिए की किसी को पोलियो हुआ है या नहीं. क्षेत्र परीक्षण के परिणामों की घोषणा 12 अप्रैल 1955 (फ्रेंकलिन डी. रूजवेल्ट की मौत के दसवें सालगिरह ; देखिये, फ्रेंकलिन डी. रूजवेल्ट की लकवे की बीमारी) को की गयी थी। सॉल्क वैक्सीन PV1 1 (प्रकार 1 पोलियो वायरस) के विरुद्ध 60 से ७०% कारगर है,PV2 और PV3 के विरुद्ध ९० प्रतिशत से ज्यादा कारगर है, और कंदाकार पोलियो के विकास के विरुद्ध ९४ प्रतिशत तक कारगर है। सॉल्क वैक्सीन को 1955 में लाइसेंस दिए जाने के बाद जल्द ही बच्चो का टीकाकरण अभियान शुरू कर दिया गया। अमेरिका में,March of Dimes के द्वारा प्रचारित सामूहिक प्रतिरक्षण टीकाकरण अभियान का अनुसरण करते हुए, पोलियो के सालाना मामले १९५७ में ५६०० तक गिर गए। १९६१ तक संयुक्त राज्य अमेरिका में केवल १६१ मामले दर्ज हुए . \nनवंबर 1987 में, संयुक्त राज्य अमेरिका में एक अधिक प्रबल आइपीवी को लाइसेंस दिया गया और वर्त्तमान में वह संयुक्त राज्य अमेरिका का चुनिन्दा विकल्प है। पोलियो टीके की पहली खुराक जन्म के बाद शीघ्र ही, आमतौर पर १ से २ महीने के उम्र के बीच और, एक दूसरी खुराक 4 महीने की उम्र में दी जाती है। तीसरी खुराक का समय टीका निरूपण पर निर्भर करता है, लेकिन यह ६ से १८ महीने की उम्र के बीच दे देना चाहिए. ४ से ६ साल की उम्र के बीच एक बूस्टर टीका दिया जाता है, जो की स्कूल जाने तक या उस से पहले दिए जाने वाले कुल ४ टीको में होता है। कुछ देशों में, किशोरावस्था के दौरान एक पांचवा टीकाकरण दिया जाता है। विकसित देशों में वयस्कों (18 साल और उससे बड़ी आयु) का नियमित टीकाकरण न तो ज़रूरी है और न ही इसकी सलाह दी जाती है क्योकि ज्यादातर व्यस्क या तो पहले से ही उन्मुक्त हैं या फिर जंगली पोलियो विषाणु के प्रति उनकी अरक्षितता का जोखिम बहुत कम है। \n\n2002 में, (Pediarix नामक) एक आइपीवी युक्त pentavalent(5 घटक) संयोजन वैक्सीन को संयुक्त राज्य अमेरिका में उपयोग के लिए मंजूरी दे दी गयी . उस वैक्सीन में टिटनेस, डिप्थीरिया, काली खांसी (DTaP)(acellular pertussis) के साथ ही हैपेटाइटिस बी के टीके की एक बाल चिकित्सा खुराक भी शामिल थी। ब्रिटेन में, आइपीवी टीके के साथ टेटनस, डिप्थीरिया, काली खांसी और Haemophilus influenzae टाइप बी टीका, को सम्मिलित किया जाता है। मौजूदा आइपीवी के प्रयोग के दौरान, ९० प्रतिशत से अधिक व्यक्तियों में, निष्क्रिय पोलियो टीका की दो खुराकों के बाद, सभी तीन प्रकार के पोलियोविरुस serotype के विरुद्ध सुरक्षात्मक रोगप्रतिकारक विकसित हो गए, और कम से कम ९९ प्रतिशत अगले तीन खुराकों के बाद पोलियो उन्मुक्त हो गए। आइपीवी द्वारा प्रेरित रोगक्षमता की अवधि, निश्चित रूप से ज्ञात नहीं है, हालांकि खुराको की एक पूरी श्रंखला कई वर्षों के लिए सुरक्षा प्रदान करती है।\n\nओरल पोलियो वैक्सीन (ओपीवी) एक जीवित-तनु वैक्सीन है, जिसे वायरस को, गैर मानवीय कोशिकाओं से एक उपशरिरिक तापमान पर पारित कर के बनाया जाता है, जिस से वायरल जीनोम में एक सहज परिवर्तन (mutation) उत्पन्न होता है। ओरल पोलियो टीके कई समूहों द्वारा विकसित किया गया है जिनमे से एक अल्बर्ट साबिन के नेतृत्व में था। हिलेरी कोप्रोव्सकी और एच.आर. काक्स द्वारा संचालित अन्य समूहों ने खुद का तनु टिका उपभेद विकसित किया। 1958 में, राष्ट्रीय स्वास्थ्य संस्थान ने जीवित पोलियो टीकों पर एक विशेष समिति बनायीं. विभिन्न टीकों का ध्यान से मूल्यांकन किया गया की वो पोलियो के प्रति प्रतिरक्षण प्रेरित करने में कितने सक्षम हैं, और साथ ही वे बंदरों में neuropathogenicity की आवृत्ति को कितना कम बनाये रख पाते हैं। इन परिणामों के आधार पर, साबिन उपभेदों को दुनिया भर में वितरण के लिए चुना गया . \n\n1961 में, प्रकार 1 और 2 monovalent (एकल घटक) मौखिक पोलियोवायरस टीके (MOPV), को लाइसेंस दिया गया था और 1962 में, प्रकार 3 MOPV को लाइसेंस दिया गया था। 1963 में, त्रिसंयोजक ओपीवी (TOPV), को लाइसेंस दिया गया था और संयुक्त राज्य अमेरिका और दुनियाभर की लगभग सभी देशों का, निष्क्रिय पोलियो टीके की जगह यह चुनिन्दा विकल्प बन गया था। बड़े पैमाने पर टीकाकरण की एक दूसरी लहर में पोलियो के मामलों की संख्या में नाटकीय गिरावट हुई. 1962 से 1965 के बीच लगभग 100 मिलियन अमेरिकी (उस समय जनसंख्या का लगभग 56%) नागरिकों को साबिन वैक्सीन दिया गया। परिणाम स्वरुप पोलियो के मामलों की संख्या में काफी हद तक कमी आ गयी, यहाँ तक की सालक टीके के इस्तेमाल से काफी कम हुए स्तर से भी कम. \n\nओपीवी आमतौर पर शीशियों में उपलब्ध होती है, जिनमें टीके की 10-20 खुराक होती है। मौखिक पोलियो वैक्सीन की एकल खुराक (आमतौर पर दो बूँदें) में साबिन 1 (PV1 के खिलाफ प्रभावी) की 1000000 संक्रामक इकाइयां, साबिन 2 उपभेद की 100000 संक्रामक इकाइयां और साबिन 3 की 600, 000 संक्रामक इकाइयां होती हैं। इस टीके में प्रतिजीवाणु (एंटीबायोटिक) की बेहद छोटी मात्र होती है - neomycin और स्ट्रेप्टोमाइसिन - लेकिन परिरक्षक (prservatives) नहीं होते है। ओपीवी की एक खुराक से लगभग ५० प्रतिशत प्राप्तकर्ताओं को सभी तीन प्रकार के पोलियो वायरस serotype प्रकारों से प्रतिरक्षा मिल जाती है। 95% से अधिक प्राप्तकर्ताओं में जीवित तनु ओपीवी की तीन खुराक, सभी तीन प्रकार के पोलियोवायरस के प्रति, सुरक्षात्मक रोग-प्रतिकारक (antibody) उत्पन्न करती है। ओपीवी आँत में उत्कृष्ट उन्मुक्ति उत्पन्न करती है, जो की पोलियो वायरस के प्रवेश का मुख्या स्थल है, इससे उन क्षेत्रों में जंगली पोलियो वायरस का संक्रमण रोकने में मदद मिलती है जहाँ इसका संक्रमण स्थानिक होता है। टीके में उपयोग किया गया जीवित वायरस मल के रास्ते बहार निकल जाता है और इस प्रकार यह समुदाय में फ़ैल सकता है, परिणामस्वरूप जिन व्यक्तियों का सीधे टीकाकरण नहीं हुआ है उनकी भी पोलियो के विरुद्ध सुरक्षा हो जाती है। आइपीवी, ओपीवी से कम जठरांत्र उन्मुक्ति उत्पन्न करता है, और मुख्य रूप से वायरस को तंत्रिका तंत्र में प्रवेश करने से रोकते हुए काम करता है। जिन क्षेत्रों में जंगली पोलियो वायरस नहीं होता है वहाँ, निष्क्रीय पोलियो वैक्सीन के टीके विकल्प होते हैं। पोलियो के उच्च आपतन वाले क्षेत्रों में, जहां प्रभावोत्पादकता और टीके के विषमय स्वरुप में प्रत्यावर्तन के बीच एक अलग तरह का खतरा होता है, वहाँ जीवित टीके का इस्तेमाल किया जाता हैं। वीवित वायरस के परिवहन और भंडारण की बेहद सख्त ज़रूरतें होती हैं, जो की गरम और दूरदराज़ के इलाकों में एक समस्या रहे है। बाकी दुसरे जीवित वायरस टीकों के साथ, ओपीवी द्वारा दीक्षित उन्मुक्ति लगभग आजीवन रहती है।\n\n मौखिक पोलियो वैक्सीन (ओपीवी) के बारे में एक प्रमुख मुद्दा है, इसकी खुद को ऐसे स्वरुप में लौटा लेने की विदित क्षमता, जिससे की स्नायविक संक्रमण और पक्षाघात हो सकता है। टीका व्युत्पन्न पोलियो वायरस (VDPV) द्वारा प्रेरित, पक्षाघात सहित, अन्य नैदानिक रोग, जंगली पोलियो वायरस द्वारा प्रेरित रोगों से अविभेद्य हैं। हालाँकि इसे एक दुर्लभ घटना माना जाता है, वैक्सीन से जुड़े पक्षाघाती पोलियोमाइलिटिस (VAPP) के प्रकोप को दर्ज किया गया है, और यह निम्न ओपीवी कवरेज वाले क्षेत्रों में प्रवृत्त होता है, सम्भवतः क्योकि ओपीवी स्वयं सम्बंधित प्रकोप के प्रति सुरक्षात्मक है। \n\nजैसे जैसे जंगली पोलियो की घटनाएं कम हो रही हैं, अनेक देश मौखिक टीके के इस्तेमाल से इंजेक्शन टीके की तरफ लौट रहे हैं, क्योकि ओपीवी से उत्पन्न iatrogenic पोलियो (VAPP) का प्रत्यक्ष खतरा ओपीवी के प्रारंभिक संचरण के अप्रत्याशित लाभ से ज्यादा महत्वपूर्ण है। आई पी वी के इस्तेमाल से परावर्तन मुमकिन नहीं है लेकिन परावर्तित ओपीवी या जंगली पोलियो विषाणु से अरक्षितता होने पर नैदानिक संक्रमण का थोडा जोखिम बना रहता है। मध्य 1950 के दशक में पोलियो टीके के व्यापक उपयोग के बाद कई औद्योगिक देशों में पोलियो की घटनाओं में तेजी से गिरावट आई है। 2000 में संयुक्त राज्य अमेरिका में ओपीवी का इस्तेमाल बंद कर दिया गया और 2004 में ब्रिटेन में भी इसका इस्तेमाल बंद कर दिया गया है, लेकिन दुनिया भर में इसका इस्तेमाल जारी है।\n\nVAPP (टीका सम्बंधित पक्षघाती पोलियो) की दर क्षेत्र विशेष के साथ साथ बदलती रहती है, लेकिन आमतौर पर यह प्रति ७५०,००० टीका प्राप्तकर्ताओं में से एक की है। VAPP के बच्चों की तुलना में वयस्कों में होने की संभावना अधिक है। प्रतिरक्षाहीन (immunodeficient) बच्चों में VAPP होने का जोखिम लगभग 7,000 गुना ज्यादा होता है, विशेषकर बी lymphocyte विकारों (जैसे की agammaglobulinemia और hypogammaglobulinemia) वाले व्यक्तियों में, जिनसे की सुरक्षात्मक रोग्प्रतिकारकों का संस्लेषण कम हो जाता हैं। विश्व स्वास्थ्य संगठन का मानना है की टीका व्युत्पन्न पोलियो के जोखिम की तुलना में टीकाकरण के फायदों का पलड़ा काफी भारी है। टीका व्युत्पन्न पोलियो के प्रकोप को उच्च गुणवत्ता वाले टीकाकरण के कईं दौर के द्वारा रोका गया है, ताकि पूरी जनसंख्या को प्रतिरक्षित किया जा सके.\n\nVAPP ka प्रकोप स्वतंत्र रूप से बेलारूस (1965-1966), कनाडा (1966-1968), मिस्र (1983-१९९३),Hispaniola(2000-2001), फिलीपींस (2001), मेडागास्कर (2001-2002), और हैती (2002) में हुआ, जहां राजनीतिक संघर्ष और गरीबी ने टीकाकरण के प्रयासों में दखल दिया. 2006 में चीन में वैक्सीन व्युत्पन्न पोलियो वायरस फैला. कंबोडिया (2005-2006), म्यांमार (2006 -2007), इरान (1995 -2007), सीरिया, कुवैत और मिस्र में भी मामले दर्ज किये गए। 2005 के बाद से, विश्व स्वास्थ्य संगठनउत्तरी नाइजीरिया में जीवित मौखिक पोलियो टीके में उत्परिवर्तन के कारण हुए टीका व्युत्पन्न पोलियो पर नज़र रख रहा है।\n\n1960 में, यह पता चला की रेसस बंदर गुर्दे की कोशिकाएं, जिनका इस्तेमाल कर पोलियो टीके बनाये गए थे, SV40 वायरस (सिमीयन वायरस-४०) से संक्रमित हैं। SV40 की खोज भी 1960 में हुई थी और यह प्राकृतिक रूप से पाए जाने वाला वायरस है जो की बंदरों को संक्रमित करता है। 1961 में पता चला की SV40 कृंतक प्राणियों में ट्यूमर उत्पन्न करता है। हाल ही में, यह वायरस मनुष्यों में पाए जाने वाले कैंसर के कुछ रूपों में पाया गया, उदाहरण के लिए मस्तिष्क और हड्डी के ट्यूमर,mesothelioma और non -Hodgkin lymphomake के कुछ प्रकार. हालांकि, यह निर्धारित नहीं हो पाया है की यह कैंसर SV40 द्वारा उत्पन्न किया गया है।\n\n1998 में, राष्ट्रीय कैंसर संस्थान ने एक व्यापक अध्ययन का बीड़ा उठाया, जिसमें संस्थानों के SEER डेटाबेस में मौजूद कैंसर की जानकारी का उपयोग किया गया। अध्ययन के प्रकाशित निष्कर्षों से पता चला कि SV40 सम्मिलित टीका लेने वाले लोगों में कैंसर की घटनाओं में कोई वृद्धि नहीं हुई थी। स्वीडन में किये गए एक अन्य व्यापक अध्ययन में 700,००० व्यक्तियों, जिन्होंने १९५७ तक भी संभवतः संदूषित पोलियो वैक्सीन ग्रहण की थी, में कैंसर दरों की पड़ताल की;इस अध्ययन से फिर पता चला की SV40 सम्मिलित पोलियो टीके वाले व्यक्तियों में उसे न लेने वाले व्यक्तियों की तुलना में कैंसर की आवृति में कोई वृद्धि नहीं हुई थी। SV40 मनुष्यों में कैंसर का कारण बनता है या नहीं, ये सवाल आज भी विवादास्पद है और इसे सुलझाने के लिए मानव उतकों में SV40 का पता लगाने की बेहतर परख की आवश्यकता है।\n\n", "id": "216975", "title": "पोलियो वैक्सीन"}
{"url": "https://hi.wikipedia.org/wiki?curid=216976", "text": "सीमा सड़क संगठन\n\nसीमा सड़क संगठन भारत के सीमावर्ती क्षेत्रों में सड़क मार्ग के निर्माण एवं व्यवस्थापन का कार्य करता है। सीमावर्ती क्षेत्रों में पहाड़ी इलाके होने से भूमिस्खलन तथा चट्टानों के गिरते-टूटते रहने से सड़कें टूटती रहती हैं। इनको सुचारु बनाये रखने के लिये संगठन को पूरे वर्ष कार्यरत रहना पड़ता है।\n", "id": "216976", "title": "सीमा सड़क संगठन"}
{"url": "https://hi.wikipedia.org/wiki?curid=216977", "text": "टीमव्यूअर\n\nटीमव्यूअर विभिन्न कम्प्यूटरों के बीच रिमोट कण्ट्रोल, डैस्कटॉप शेयरिंग तथा फाइल ट्राँसफर हेतु एक कम्प्यूटर सॉफ्टवेयर पैकेज है। यह सॉफ्टवेयर माइक्रोसॉफ्ट विण्डोज़, मॅक ओऍस ऍक्स, लिनक्स, आइओऍस, तथा ऍण्ड्रॉइड के साथ कार्य करता है। किसी मशीन जिसमें टीमव्यूअर चल रहा हो, को एक वेब ब्राउजर के द्वारा भी नियन्त्रित किया जा सकता है। यद्यपि ऍप्लिकेशन का मुख्य कार्य कम्प्यूटरों का रिमोट कण्ट्रोल है, सहभागिता तथा प्रेजैंटेशन सुविधायें भी शामिल की गयी हैं।\n\nटीमव्यूर जीऍमबीऍच सन २००५ में Uhingen, जर्मनी में स्थापित किया गया था।\n\n\nटीमव्यूअर को एक इंस्टालेशन प्रक्रिया के द्वारा स्थापित किया जा सकता है, यद्यपि 'क्विक सपोर्ट' संस्करण बिना इंस्टालेशन के भी चलाया जा सकता है। दूसरे कम्प्यूटर से जुड़ने हेतु, टीमव्यूअर दोनों मशीनों पर चालू होना चाहिये: यह किसी प्रयोक्ता द्वारा बिना ऍडमिनिस्ट्रेटर असैस के चलता (परन्तु इंस्टाल नहीं) हो सकता है। जब किसी कम्प्यूटर पर टीमव्यूअर स्टार्ट किया जाय तो यह एक पार्टनर आइडी तथा पासवर्ड उत्पन्न करता है (प्रयोक्ता द्वारा निर्धारित पासवर्ड हेतु भी समर्थन है)। एक लोकल क्लाइंट से रिमोट होस्ट मशीन से कनैक्शन स्थापित करने हेतु लोकल ऑपरेटर को रिमोट कम्प्यूटर से संवाद करना चाहिये, आइडी तथा पासवर्ड हेतु अनुरोध किया जाना चाहिये फिर इन दोनों को लोकल टीमव्यूअर में डाला जाना चाहिये।.\n\nटीमव्यूअर RSA प्राइवेट/पब्लिक की ऍक्सचेंज तथा AES (२५६-बिट) सैशन ऍन्कोडिंग का प्रयोग करता है। परन्तु चूँकि यह सुरक्षा उपाय के तौर पर केवल यूजरनेम/पासवर्ड का प्रयोग करता है इसलिये यह फिशिंग का शिकार हो सकता है।\n\n\n", "id": "216977", "title": "टीमव्यूअर"}
{"url": "https://hi.wikipedia.org/wiki?curid=216978", "text": "७ जिप\n\n७ जिप एक मुफ्त तथा मुक्त स्रोत जिप सॉफ्टवेयर है। यह कई कम्प्रैशन फॉर्मेट के साथ कार्य करता है जिनमें बहुप्रचलित जिप, रार आदि फॉर्मेट शामिल हैं। इसके अतिरिक्त इसका एक अपना फॉर्मेट .7z है। यह सम्पीड़ित (कम्प्रैस) की गई फाइलों की सैल्फ ऍग्जीक्यूटेबल फाइल भी बना सकता है।\n\nयह वर्तमान में प्रचलित सभी कम्प्रैशन यूटिलिटियों में सर्वाधिक यूनिकोड मित्र है तथा हिन्दी नाम तथा सामग्री वाली फाइलों के साथ पूर्ण रूप से सही प्रकार से कार्य करता है।\n\n", "id": "216978", "title": "७ जिप"}
{"url": "https://hi.wikipedia.org/wiki?curid=216979", "text": "डिप्टेरा\n\nद्विपंखी गण या डिप्टेरा (Diptera) गण के अंतर्गत वे कीट संमिलित हैं जो द्विपक्षीय (दो पंख वाले) हैं। कीट का यह सबसे बृहत् गण है। इसमें लगभग ८० हजार कीट जातियाँ हैं। इसमें मक्खी, पतिंगा, कुटकी (एक छोटा कीड़ा), मच्छर तथा इसी प्रकार के अन्य कीट भी संमिलित हैं। इस समुदाय के अंतर्गत एक ही प्रकार के सूक्ष्म तथा साधारण आकार के कीट होते हैं। ये कीट दिन तथा रात्रि दोनों में उड़ते हैं तथा जल और स्थल दोनों ही स्थान इनके वासस्थान हैं। साधारणत: ये समस्त विश्व में विस्तृत हैं, परंतु गरम देशों में तो इनका ऐसा आधिपत्य है कि प्रति वर्ष सैकड़ों मनुष्यों, तथा अन्य जंतुओं की इनके कारण मृत्यु हो जाती है।\n\nये बहुत शीघ्रतापूर्वक कार्य करनेवाले तथा सावधान स्वभाव के जीव होते हैं। इनमें से बधई (Bot fly) नाम की मक्खियाँ सबसे अधिक गतिशील होती हैं, जो ५० मील प्रति घंटे की गति से उड़ सकती हैं। इनके अग्रपंख झिल्लीदार होते है। इनमें पिछले पंख नहीं होते, अपितु एक प्रकार के उभड़े हुए अवयव मात्र होते हैं, जिन्हें संतोलक (Halteres) या संतुलक (Balancers) कहते हैं।\n\nइनके मुखद्वार के समीप और भी उपांग मिलते हैं, जिन्हें मुखांग (Mouth parts) कहते हैं। ये मुख्य मुखभाग से मिलकर एक शुंड बनाते हैं, जिनके द्वारा ये अपनी खुराक चूसते हैं। इन्हीं शुंडों के द्वारा ये भेदनकार्य भी करते हैं। ये केवल तरल पदार्थ खा सकते हैं, ठोस नहीं।\n\nनर और मादा के बाह्याकार साधारणत: एक से होते हैं, परंतु लिंगद्विरूपता भी असाधारण नहीं है। कुछ में (जैसे नर मच्छरों में) शृंगिका (antenna) में घने बाल होते हैं और नरों के संयुक्त नेत्र मादाओं की अपेक्षा अधिक समीप होते हैं। इन कीटों में पूर्ण रूपांतर होता है। डिंभ (larva) में बहुधा छोटा सिर होता है और पैरों का अभाव रहता है। प्यूपा (pupa) कठोर आवरण के अंदर रहता है, जिसे प्यूपा कोष (Puparium) कहते हैं। कुछ कीटों का प्यूपा अलग भी रहता है।\n\nमुख्यतया डिप्टेरा गण के जीव दिन में उड़ने वाले हैं, किंतु रक्तचूषक जातियाँ, जैसे मच्छर और बालूमक्षिका (sand-fly) इत्यादि गोधूलि एवं प्रभात वेला में ही अधिक कर्मशील होती हैं और अंधकार की प्रेमी होती हैं। इस गण की बहुत सी जातियाँ अन्य छोटे कीटों, कुटकियों आदि का आहार करती हैं। रक्त चूसने की क्रिया अधिकांशत: मादा में पाई जाती है। डिप्टेरा गण में से कुछ तो मनुष्यों तथा जानवरों में रोग फैलाने के कारण विशेष महत्व के हैं। ये धुँधले तथा मटमैले रंग के होते हैं, किंतु बहुतों में तो स्पष्ट उभरी हुई धारियाँ अथवा काले पीले धब्बे होते हैं। कुछ में बैंगनीपन अथवा नीलिमा और बहुतों में कालिमा के साथ हरीतिमा होती है। कुछ के कम और कुछ के घने बाल भी होते हैं। इनमें से कुछ की क्रियाएँ बर्रों से मिलती जुलती हैं। ये पकड़े जाने पर बर्रों की तरह भनभनाहट करते हैं और उन्हीं की तरह डंक मारने की चेष्टा भी।\n\nसामान्यत: इस गण के कीटों के सिर गोलाकार होते हैं, जिनपर दो संयुक्त नेत्र होते हैं, जो सिर का अधिकांश भाग घेरे रहते हैं। इनके अतिरिक्त सिर के ऊपरी भाग में तीन सरल नेत्र भी होते हैं। इस संयुक्त नेत्रों में सहस्रों दृष्टिनेत्र होते हैं, जिन्हें नेत्राणु (Ommatidium) कहते हैं तथा जो अपने तल पर षट्कोणीय पृष्ठकों (facets) के रूप में दिखाई पड़ते हैं। कुछ कीटों में ये नहीं भी रहते।\n\nइस गण के कीटों के सिर के अग्र भाग में दो छोटी छोटी शृंगिकाएँ (antenna) होती हैं, जो सिर के मध्य भाग से निकलती हैं। इन शृंगिकाओं में कई खंड होते हैं तथा ये कई आकार की होती हैं। इनका कीटाणुओं के वर्गीकरण में बहुत अधिक महत्व है। इस गण के कीटों का मुख विशेष रूप से चूसने के लिए ही बना है अथवा यों कह सकते हैं कि ये अपने मुख से भेदन और चूषण, दोनों ही कार्य, करते हैं। ये ठोस पदार्थ तो बिल्कुल ही नहीं खा सकते। इनका लेबियम (labium) झिल्लीदार होता है तथा इनके शुंड की रचना मुख्यतया इसी से होती है। लेबियम का अंतिम भाग, जिसे लेबेला (labella) कहते हैं, अंडाकार होता है। इनमें विदुकास्थि (mendibles) और ऊर्ध्व हन्वास्थि (maxilla) नहीं होतीं। ये भाग तो केवल रक्तचूषक कीटों में ही पाए जाते हैं तथा उन कीटों के लिए तीक्ष्ण अस्त्र का भी कार्य करते हैं। वक्षखंड संमिलित से होते हैं और वे लगभग एक ही वक्ष बनाते हैं। इनकी टाँगें पाँच भागों में बँटी होती हैं तथा इनके पंख झिल्लीदार होते हैं, किंतु कुछ परजीवी तथा अन्य डिप्टेरा में ये पंख होते ही नहीं। इनके पंखों का नाड़िका (nervure) विन्यास दुर्बल होता है तथा इनमें कुछ आडी नाड़िकाएँ भी होती हैं। मादाओं के उदर के अंतिम खंड नलिकाकार एवं खिंचावदार बने होते हैं, जिन्हें अंडनिक्षेपण अंग कहते हैं।\n\nडिप्टेरा का पाचक तंत्र सरल होता है। इसका हृदय सीधी नलिका मात्र होता है। श्वसनतंत्र में श्वसनलिकाएँ होती हैं, जो बहुधा बड़े-बड़े वायुकोश बनाती हैं। अधरतंत्रिका-रज्जु की गुच्छिकाएँ मिलकर एक संहति बनाती हैं।\n\nवर्गीकरण का मुख्य आधार शृंगिका की रचना और पंख का नाड़ीविन्यास है। जेनेरा और स्पीशीज़ में विभाजन के लिए कभी अप्रसिद्ध और अस्पष्ट रचनाओं को भी ध्यान में रखना पड़ता है। यह गण तीन उपगणों (suborders) में विभाजित है, जिनके नाम हैं-\n\nइसकी शृंगिका में कई खंड होते हैं और यह बहुधा सिर और वक्ष से लंबा होता है। मैक्सिलरी (maxillary) स्पर्शकों में चार, पांच खंड होते हैं और यह लटकता (pendulous) रहता है। पंख में पृष्ठीय कोशिका (discal cell) साधारणतया नहीं होता और क्युबिटल (cubital) कोषिका यदि उपस्थित हुई तो खुली होती है। यह उपगण तेईस कुलों में विभाजित किया जा सकता है, जिनमें से मुख्य कुलों का विवरण निम्नलिखित है :\n\n\n\n\n\n\n\nइस उपगण के डिप्टेरा बहुधा स्थूल शरीरवाले होते हैं, जिनकी शृंगिकाएँ छोटी और तीन खंडवाली होती हैं। इनमें साधारणतया अंतिम लंबा खंड बढ़कर एक सूचिका (style) बन जाती है। मैक्सिलरी (maxillary) स्पर्शक एक या दो खंड के होते हैं। इस उपगण के बहुत से सदस्यों की पहचान उनके नाड़िकाविन्यास और छोटे अग्राभिमुख स्पर्शक के द्वारा होती है। यह उपगण १७ कुलों में विभाजित किया गया है, जिनमें से कुछ महत्वपूर्ण कुल निम्निलिखित हैं :\n\n\n\n\n\n\n\nब्राकिसरा उपगण के कुछ अन्य कुलों के नाम रेजिऑनिडी (Rhagionidae), माइडेडी (Mydadae), नेमेस्ट्रिमाइडी (Nemestrimidae), एक्रोसेराइडी इत्यादि हैं।\n\nइस उपगण के डिप्टेराओं की शृंगिकाओं में तीन खंड होते हैं, जिनमें साधारणतया पृष्ठीय बालदार प्रशाखाएँ (arista) होती हैं। स्पर्शक एक खंड का होता है। पृष्ठीय कोशिका (discal cell) प्राय: सर्वदा होती है और क्यूबिटल कोशिका (cubital cell) या तो सिकुड़ी हुई या बंद होती है। सिर के ऊपर लालाटिक संधिरेखा (frontal suture) होती है, जिसपर एक छोटा पत्रक या नखचंद्रक (lunula) होता है।\n\nयह उपगण तीन श्रेणियों में विभाजित होता है:\nइनमें ललाट की संधिरेखा नहीं होती तथा नखचंद्रक अस्पष्ट या अनुपस्थित होता है। टिलाइनम (Ptilinum) अनुपस्थित होता है और क्यूबिटल कोशिका लंबी होती है। यह छह कुलों में विभाजित है, जिनमें निम्नलिखित मुख्य हैं :\n\n\n\n\nइसके अंतर्गत सामान्यत: चौरस और कड़े आवरणवाली मक्खियाँ हैं, जिनका शरीर समतापी कशेरूकदंडीय प्राणियों पर बाह्य परजीवी जीवन के लिए अनुकूल होता है। इनमें पंख क्षीण होता है, या होता ही नहीं। टिलाइनम उपस्थित या अनुपस्थित रहता है। बाह्य परजीवी जीवन में समानता के नाते इसकी रचना विवर्तित (modified) होती है। इसके अंतर्गत निम्नलिखित कुल आते हैं :\n\n\n\nइस श्रेणी का तीसरा कुल निक्टेरिबाइडी (Nycteribidae) है।\n\nडिप्टेरा के नरों में वृषण अंडाकार या पिरिफॉर्म (pyriform) और बहुधा रंगीन होते हैं। मादाओं में बहुत अधिक अंडनालें होती हैं, जिनकी संख्या पाँच से लेकर १०० से अधिक होती है। अधिकांश डिप्टेरा अंडज होते हैं।\n\nमैथुन के कुछ दिनों बाद मादा बड़ी संख्या में अंडे देती है, जिनका आकार भिन्न भिन्न प्रकार का होता है। घरेलू मक्खी ७५ से १५० तक की संख्या में इकट्ठे ही अंडे देती है और जीवन भर में २,००० से भी अधिक अंडे दे लेती है। इसका जीवन अधिक से अधिक छह से लेकर १० सप्ताह तक का होता है और अपने जीवन में एक मक्खी केवल २२ बार अंडे दे सकती है। ये अंडे या तो बिखरे होते हैं अथवा कतारों में। मच्छरों के अंडे जल में एक बेड़े के आकार में दिए जाते हैं, जो तैरते रहते हैं। इनकी परजीवी जाति अपने अंडे अन्य कीटाणुओं, जंतुओं तथा पौधों के भीतर देती है, जहाँ वे बढ़ते हैं। कुछ जातियों, जैसे माइऐस्टर (Miaster), में डिंबजनन पाया जाता है। कुछ डिप्टेरा जरायुज (viviparous) भी होते हैं और ये अधिकतर प्यूपिधारा श्रेणी में पाए जाते हैं। ये या तो शिशुओं को जन्म देते हैं या ऐसे लार्वों को, जो परिपक्व होते हैं और पैदा होते ही इनका प्यूपीकरण हो जाता है। इस प्रकार लार्वा मादाओं में विभिन्न कालों तक रहता है। कीलिन (Keilin) ने सन् १९१६ में जरायुज कीटों को दो समुदायों में विभाजित किया है। पहले समुदाय में लार्वा मादा के गर्भाशय में अंडे से निकलता है और इसमें गर्भस्थ जीवन के लिए कोई विशेष प्रकार का अनुकूलन नहीं होता। बहुत से टाकिनिडी (Tachinidae) और दूसरे कीट इस समुदाय में आते हैं। दूसरे समुदाय में ग्लाँसाइना (Glossina) और प्यूपिपारा संमिलित हैं। इनमें लार्वा मादा के गर्भाशय में विशेष प्रकार की पोषक ग्रंथियों (nutritive glands) से आहार प्राप्त करते हैं। इन्हीं समुदायों के लार्वे परिपक्व अवस्था में जन्म लेते हैं और जन्म लेते ही इनका प्यूपीकरण हो जाता है।\n\nबहुत से डिप्टेराओं में वर्ष में केवल एक ही पीढ़ी (generation) होती है, किंतु सामान्य डिप्टेराओं में अधिकांशत: एक वर्ष में बहुत सी पीढ़ियाँ होती हैं। इन पीढ़ियों का वर्धन ऋतु एवं ताप पर निर्भर करता है। डिप्टेरा की कुछ जातियों में जीवनचक्र पूरा करने में दो तीन वर्ष भी लग जाते हैं।\n\nडिप्टेरा गण के लार्वों को पैर नहीं होते। इनकी गति कूटपादों और देहभित्ति के ऊपर के कंटकों की सहायता से होती है। इनके शरीर में अधिक से अधिक १२ खंड होते हैं, जिनमें से तीन वक्षीय और अन्य नौ उदरीय होते हैं। कुछ इने गिने कीटों, जैसे ऐनाइसोपॉडिडी (Anisepedidae) और थिरेविडी (Therevidae) के लार्वों में १२ से अधिक खंड होते हैं। अधिकतर लार्वों में स्पष्ट सिर नहीं होता, केवल क्यूलिसिडी (Culicidae) और नेमाटॉसरा (Nematocera) में स्पष्ट और उभरा हुआ सिर होता है। इसी कारण इन्हें युसेफालस (Eucethalous) श्रेणी में रखते हैं। साइक्लॉराफा में अवशेष सिर होता है, इसी कारण इसे एसेफालस (Acephalous) श्रेणी में रखते हैं। इसी प्रकार के अन्य बहुत से लार्वे मध्यवर्गीय होते हैं, जिनका सिर दुर्बल होता है और जिन्हें हेमिसेफॉलस (Hemicephalous) श्रेणी में रखते हैं। इस प्रकार का सिर अधूरा होता है और वक्ष के भीतर सिकोड़ा जा सकता है। पैर न होने के कारण ऐसे लार्वे सड़ी गली वस्तुओं, कूड़ा कर्कट, गोबर, मिट्टी, पौधों के ऊतक तथा जंतुओं के शरीर और पानी में छिपकर जीवन व्यतीत करते हैं।\n\nशृंगिकाएँ कदाचित् ही उभरी हुई तथा विभिन्न प्रकार की होती हैं और उनमें एक से लेकर छह तक खंड होते है। नेमाटॉसरा के कार्यशील लार्वों जैसे लार्वों में ये बहुत पुष्ट होते हैं, क्योंकि इनकी सहायता से ये अपना भोजन खोजते हैं। कभी कभी ये बहुत क्षीण भी होते हैं। विभिन्न समूदायों के मुखभाग की रचना में भी विचित्र अंतर होता है। नेमाटॉसरा के कुछ कुलों में ये आदर्शभूत पाए जाते हैं। साइक्लाराफा में यथार्थ मुखभाग अपक्षयी (atrophied) होता है और उसके स्थान पर अनुकूल रचनाएँ होती हैं, जिनसे सेफालोफैरिंजिऐल (Cephalopharyngeal) कंकाल बनता है।\n\nमांसाहारी कीटों के मुखभाग तीक्ष्ण और काँटेदार होते हैं, दाँत होते ही नहीं। किंतु वनस्पति आहारी कीटों में दाँत होते हैं। मृतोपजीवी कीटों में ग्रसनीय तल उद्रेखित होता है। वनस्पति आहारियों में कम उद्रेखित अथवा चिकना और मांसाहारियों में उद्रेख (ridges) बिलकुल नहीं होते।\n\nसंभवत: अधिकतर लार्वे सड़े गले जैव पदार्थ खाते हैं। डिप्टेरा कुल के कुछ केवल पौधे ही खाते हैं, किंतु अधिकांशत: ये परोपजीवी या दूसरों का शिकार करनेवाले ही होते हैं।\n\nपूर्णवृद्धिप्राप्त लार्वा प्यूपा में बदल जाता है। इस बदलने में या तो लार्वा अपनी त्वचा फैंक देता है या वही त्वचा कठोर जलरोधी अंडाकार कोशित कोष्ठ का निर्माण कर लेती है, जिसको प्यूपा कोष या प्रडिंभ कोष कहते हैं। यह प्यूपा कोष अचल होता है। कुछ कीट प्यूपा कोष बनाते हैं तथा यदा कदा दुर्बल कवच भी बनाते हैं। इस श्रेणी के बहुत से कीट लार्वा या प्यूपा की दशा में ही शीतकाल व्यतीत करते हैं, लेकिन कुछ अंडे की दशा में और कुछ प्रौढ़ दशा में शीतनिष्क्रिय रहते हैं।\n\nप्राचीन या पेरिपन्यूस्टिक (Peripneustic) अवस्था लगभग नेमाटॉसरा में ही पाई जाती है। श्वासरध्रं की अधिकतम संख्या दस जोड़ा, जैसे बिबिओ (Bibio) में, होती है, परंतु सीटॉपसिनल (Seatopsinal) और इसी तरह कुछ अन्य कीटों में ये नौ जोड़े होते हैं। मुख्यतया श्वासरध्रं के दो जोड़े, एक अग्र और एक पश्च, होते हैं, परंतु कुछ कीटों में, मुख्यत: परोपजीवियों में, केवल पश्च श्वासरध्रं का जोड़ा ही पाया जाता है। प्यूपा कोष्ठ अंदर के भार के कारण एक निश्चित रेखा पर फट जाता है। गंभीर या प्रचंड साइक्लाराफा का प्रौढ़ जीव, लालाटिक ब्लैडर या टिलाइनम (Ptilinum) को फुलाकर, बाहर निकलता है, जिससे प्यूपा कोष में छिद्र बन जाता है।\n\nइस गण के मुख्य प्राणी पूरे विश्व में पाए जाते हैं और इनमें बहुत कम ही समुदाय एक ही स्थान तक सीमित है। साथ ही साथ यह बात भी महत्वपूर्ण है कि उष्ण कटिबंध में ही ये अधिक संख्या तथा महत्वपूर्ण समुदाय में पाए जाते हैं।\n\nडिप्टेरा लार्वा अथवा प्रौढ़, अपनी दोनों ही स्थितियों में, बड़े आर्थिक महत्व का है। कीटों का कोई भी अन्य वर्ग डिप्टेरा से अधिक आर्थिक महत्व का नहीं है। कुछ महत्वपूर्ण संक्रामक रोगों के, जैसे मलेरिया, सुषुप्तिरोग (slepping sickness), फीलपाँव, पीतज्वर इत्यादि के, रोगोत्पादक जीव रक्तशोषक मक्खियों द्वारा मनुष्यों में संचारित किए जाते हैं। इन मक्खियों के लार्वे हानिकारक नहीं होते। मक्खियाँ मनुष्यों तथा पशुओं के लिए घातक तथा विनाशकारी सिद्ध होती हैं। उदाहरणत:, आनॉफेलीज़ और क्यूलेक्स (Culex) मच्छरों की विभिन्न जातियाँ मलेरिया और फीलपाँव को एक मनुष्य से दूसरे मनुष्य में फैलाती हैं। इसी प्रकार एईडीज़ईजिप्टी (Aedesaegypti) पांडुज्वर (yellow fever) के वाहक हैं। ग्लोसाइना (Glossina) मक्खी सुषुप्तिरोग का संक्रमण मनुष्यों में और नॉगाना (nagana) का संक्रमण पालतू जानवरों में करती है। रक्तचूषक छोटी मक्खी (Moth fly, genus Phlebotomus) दक्षिणी यूरोप और उत्तरी अफ्रीका में सैंड ज्वर (sand fever) अथवा पैप्पैटैसी ज्वर (pappataci fever) के संक्रमण के लिए उत्तरदायी है। इसी प्रकार 'घोड़ मक्खी' (Tabanus striatus) भारत और दूसरी जगहों में एक प्रकार की बीमारी, सरा (surra), के रोगोत्पादक जीवों को जानवरों में फैलाती है। घरेलू मक्खी (Musca domestica) और इसी प्रकार की अन्य मक्खियाँ स्वत: रोगोत्पादन का कार्य न करके केवल घातक बीमारियों के रोगवाहक का कार्य करती हैं। यद्यपि ये रक्तचूषक नहीं होती, तथापि आंत्र ज्वर (typhoid), बच्चों का अतिसार (infantile diarrhoea), विसूचिका (cholera), आमातिसार (amoebic dysentery) इत्यादि व्याधियों के जीवाणुओं (germs) की वाहक हैं। ये एक ओर तो मलमूत्रादि, थूक, रोगियों के शवों, खाद तथा अन्य प्रकार की सड़ी गली वस्तुओं का, जिनमें व्याधियों के जीवाणु रहते हैं, स्पर्श करती हैं और दूसरी ओर वे मनुष्यों के खाद्य पदार्थों पर बैठती हैं। ये दो विधियों से रोग फैलाती हैं। एक बाह्य रोगांतरण (external transference), जिसके लिए मक्खी के संपूर्ण शरीर की रचना उपयुक्त होती है और दूसरा आंतर रोगांतरण (internal transference), जो मक्खी के भोजन करने और उगलने या वमन करने की आदत से होता है।\n\nबहुत सी मक्खियों के लार्वा कृषि के पौधों को हानि पहुँचाते हैं। इनमें से कुछ महत्वपूर्ण मक्खियाँ हैं, जैसे फलमक्षिकाएँ, जो सारे संसार में फलों का नाश करने के लिए प्रसिद्ध हैं। भूमध्यसागर की फल की मक्खियाँ १२० प्रकार के पोषक (Host) पौधों पर पाई जाती हैं। भारत में डेकस डॉरसेलिस (Dacus dorsalis) फलमक्षिका फलों और तरकारियों को बहुत अधिक क्षति पहुँचाती है। इसी प्रकार की बहुत सी दूसरी मक्खियाँ भी हैं, जो हमारे यहाँ पौधों को बहुत अधिक हानि पहुँचाती हैं, जैसे लौकी का मक्खी (Chaetodacus cucurbitae or Pumpkin fruit fly), तरबूज या फूट की मक्खी (mellon fly) और दूसरी मक्खियाँ, जो तरोई, करेला इत्यादि की विनाशक हैं। यदा कदा टमाटर पर भी इनका आक्रमण होता है। इस वर्ग के सदस्य नीबूवाले (citrus) पौधों, हल्दी, अदरक, आम, बेर, इलायची, मसूर, धान, रूई, मदार, शरीफा इत्यादि को हानि पहुँचाते हैं। कुछ के लार्वा अन्न संबंधी (cereals) और दूसरी फसलों की जड़ों को अधिक हानि पहुँचाते हैं। इसी प्रकार कैबेज मैगॉट (Cabbage maggot) और प्याज मक्खी (Onion fly) बंद गोभी और प्याज को बहुत अधिक क्षति पहुँचाती हैं।\n\nकुछ दूसरी मक्खियों के लार्वा मनुष्यों और घरेलू जानवरों को क्षति पहुँचाते हैं। उनकी उपस्थिति से जो व्याधि होती है वह साधारण शब्दों में माइयासिस (Myiasis) के अंतर्गत आती है। माइयासिस उस स्थिति को कहते हैं, जिसमें मनुष्य या जानवर के शरीर का कोई भाग डिप्टेरा गण की मक्खियों के अंडे या लार्वे से आक्रांत रहता है। ये लार्वे शरीर के किसी भी प्राकृतिक छिद्र; त्वचा के व्रण, आहारनलिका या शरीर के ऊतकों में पाए जाते हैं। इस श्रेणी में यूरोप और अमरीका की वार्बल मक्खी (Warble fly) आती है, जो भारत में पंजाब में भी पाई जाती है। यह पशु की खाल का भेदन करके अत्यधिक हानि पहुँचाती है। इसी प्रकार घोड़े की वधई (Gasterophilus) घोड़े और खच्चरों की आहारनलिका पर आक्रमण करती हैं। भेड़ों की वधई (Breeze fly) भेड़ों की नासिका में अंडे देती है और लार्वा अंडों से निकलकर मस्तिष्क तक पहुँच जाती है।\n\nडिप्टेरा केवल हानिकारक ही नहीं होते, वरन् इनकी बहुत सी ऐसी जातियाँ (स्पीशीज़) भी हैं जो मानव के लिए अति उपयोगी हैं। ये हमारी फसलों, बागों और जंगलों की उपज और वृद्धि में बड़ी सहायता देती हैं। बहुत सी ऐसी दूसरी लाभदायक मक्खियाँ भी हैं जो दूसरे अन्य कीटों को समाप्त कर देती हैं। इस गण में परभक्षी एवं कुछ परजीवी आते हैं, जो लाभदायक हैं। परभक्षियों में हॉवर (Hover) मक्खी, कुल सरफाइडी (Syrphidae) और रॉबर (Robber) मक्खी का लार्वा आता है। टाकिनिडी (Tachinidae) कुल का परजीवी लार्वा बहुत से दूसरे असंख्य कीटों को समाप्त करता है। गन्ने का बोरर बीटल (Borer beetle, Rhabocnemis obscura) इस प्रकार के परजीवी टाकिनिड (Tachinid, Ceromasia sphenophori) के द्वारा नियंत्रित हुआ है। ठीक इसी प्रकार दूसरे टाकिनिड बहुत से अनिष्टकारक कीटों पर नियंत्रण रखने में सहायक सिद्ध हुए हैं।\n\n", "id": "216979", "title": "डिप्टेरा"}
{"url": "https://hi.wikipedia.org/wiki?curid=216980", "text": "तापमान माप\n\nआधुनिक वैज्ञानिक थर्मामीटर और तापमान पैमाने का उपयोग करने वाले तापमान माप का आविष्कार आरंभिक 18वीं सदी में हुआ था, जब गैबरियल फ़ारेनहाइट ने ओले क्रिस्टनसेन रोएमर द्वारा विकसित किए गए थर्मामीटर (पारा में परिवर्तित करके) और पैमाने को अपनाया था। सेल्सियस पैमाना और केल्विन पैमाने के अतिरिक्त, फ़ारेनहाइट पैमाना का उपयोग अब भी किया जाता है।\n\nतापमान को मापने के लिए कई तरीके विकसित किए गए हैं। इनमें से अधिकांश भिन्न तापमान वाले कार्यवाहक पदार्थ के कुछ भौतिक संपत्तियों को मापने पर आधारित हैं। तापमान को मापने का सबसे सामान्य उपकरण कांच का थर्मामीटर है। यह कांच के ट्यूब का बना होता है और इसके अंदर पारा या कोई अन्य द्रव्य मौजूद होता है, जो कार्यवाहक द्रव्य के रूप में कार्य करता है। तापमान में पारे के विस्तार के कारण वृद्धि होती है, अतः तरल पदार्थ की मात्रा को मापकर तापमान का पता लगाया जा सकता है। ऐसे थर्मामीटर आम तौर पर अंशांकित होते हैं ताकि कोई भी थर्मामीटर में द्रव के स्तर को देख कर तापमान आसानी से पढ़ सके. थर्मामीटर का एक अन्य प्रकार गैस थर्मामीटर है, जिसका उपयोग आमतौर पर बहु कम होता है, लेकिन सैद्धांतिक रूप से इसका बहुत महत्व है।\n\nतापमान को मापने के अन्य महत्वपूर्ण उपकरण निम्नलिखित हैं:\n\n\nतापमान मापते समय यह सुनिश्चित करने के लिए सावधान रहना चाहिए कि मापन यंत्र (थर्मामीटर, थर्माकपल आदि) का तापमान उस पदार्थ के तापमान के समान है, जिसे मापा जाना है। कुछ स्थितियों में मापन यंत्र का ताप तापमान प्रवणता को प्रभावित कर सकता है, अतः मापा गया तापमान पदार्थ के वास्तविक तापमान से भिन्न हो सकता है। ऐसी स्थिति में, मापा गया तापमान न केवल पदार्थ के तापमान से भिन्न होता है, बल्कि पदार्थ के ऊष्मा स्थानांतरण गुण से भी भिन्न होता है। इस प्रभाव की चरम स्थिति हवा के सर्द कारक को बढ़ाती है, जहां तापमान समान रहने पर भी हवादार और शांत परिस्थिति के कारण मौसम ठंडा हो जाता है। ऐसी स्थिति में, हवा शारीर के ऊष्मा स्थानांतरण की दर को बढ़ा देती है, जिसके परिणामस्वरूप समान व्यापक तापमान पर शरीर का तापमान कम हो जाता है।\n\nथर्मामीटरों का सैद्धांतिक आधारऊष्मप्रवैगिकी का शून्य सिद्धांत है, जिसकी अवधारणा है कि यदि आपके पास तीन वस्तुएं ए, बी और सी हैं, एवं ए और बी का तापमान समान है, तथा बी और सी का तापमान समान है, तो ए और सी का तापमान भी समान होगा. जहां, बी थर्मामीटर है।\n\nतापमान के मापन का व्यावहारिक आधार तीन बिंदु कोषाणु का अस्तित्व में होना है। त्रि बिंदुएं दाब, मात्रा और तापमान की स्थितियां हैं, अतः त्रि चरण (पदार्थ) निरंतर मौजूद रहते हैं, उदाहरण के लिए ठोस, भाप और द्रव. एकल घटक के लिए त्रि बिंदु और कोषाणु से गायब एक या अधिक चरणों में तीन चर परिणामों में कोई भी परिवर्तन स्वतंत्र अवस्था में नहीं होते हैं। इसलिए, त्रिगुण बिंदु कोषाणुओं का उपयोग तापमान और दाब के सार्वभौमिक संदर्भ के रूप में किया जा सकता है। (गिब्ब का चरण सिद्धांत देखें) \n\nकुछ स्थितियों में, काले पदार्थ के विकिरण पर प्लैंक के सिद्धांत का प्रत्यक्ष उपयोग कर तापमान मापन संभव होता है। उदाहरण के लिए, कॉस्मिक सूक्ष्म तरंग पृष्ठभूमि तापमान को उपग्रह अवलोकन जैसे WMAP द्वारा अवलोकित फोटोन के प्रतिबिम्ब से मापा जा सकता है। आयन के सघन टक्कर, कभी कभी थर्मामीटर की संज्ञा दिए जाने वाले एकल कण स्पेक्ट्रा के माध्यम से क्वार्क-ग्लुओन प्लाज्मा के अध्ययन में.\n\nमौसम विज्ञान वेधशालाएं पृथ्वी की सतह के निकट वायु का तापमान और आर्द्रता मापने के लिए आमतौर पर एक मानकीकृत अच्छी तरह से संवातित सफेद रंग के शरण यंत्र, स्टीवसन स्क्रीन में स्थित थर्मामीटर का उपयोग करते हैं। थर्मामीटर को जमीन से 1.25-2 मी ऊपर तैनात किया जाना चाहिए. इस सेटअप की विस्तृत जानकारी विश्व मौसम विज्ञान संगठन (WMO) से प्राप्त की जा सकती है। \n\nथर्मोग्राफ़ से प्राप्त, सही दैनिक माध्य, को 24 घंटे के पठन के माध्य के आस-पास आंका जाता है (जो कि प्रतिदिन के न्यूनतम और अधिकतम पठित माध्य के बराबर नहीं होता है).\n\nविश्व की औसत सतह वायु तापमान लगभग 15 डिग्री सेल्सियस (15 °C) है। पृथ्वी के भूगर्भिक इतिहास पर जलवायु परिवर्तन के प्रासंगिक तापमान परिवर्तन के बारे में अधिक जानकारी के लिए तापमान रिकॉर्ड देखें.\nतापमान रूपांतरण सूत्र भी देखें.\n\nकुछ प्रणालियों और तापमान की विशिष्ट परिभाषाओं के लिए, ऋणात्मक तापमानलेना संभव है। ऋणात्मक तापमान वाली कोई प्रणाली शून्य से ठंडी नहीं हो सकती है, लेकिन यह \"अनंत तापमान (\"sic\") से गर्म\" होती है।\n\n", "id": "216980", "title": "तापमान माप"}
{"url": "https://hi.wikipedia.org/wiki?curid=216981", "text": "सेल्युलाइट\n\nसेल्युलाईट स्थलाकृतिक त्वचा में होने वाले परिवर्तन को कहा जाता है, जो अधिकांश महिलाओं में यौवनारंभ के बाद देखा जा सकता है। इसे त्वचा स्थलाकृति प्रत्यक्ष रूप से महिलाओं में कूल्हे के नीचे के अंगो और पेट में मुख्य रूप से दिखाई देने वाले त्वचा गर्तिका और सूजन के रूप में देखा जा सकता है और यह तंतुमय संयोजी ऊतक में त्‍वचा के नीचे की वसा के बहिःसरण के कारण होता है, जो कि सूजन या नारंगी के छिलके की तरह दिखाई देता है। सेल्युलाईट भौतिक वस्तु के बजाय एक वर्णन है। 1920 में इस शब्द का सबसे पहले उपयोग किया गया और उसके बाद 1960 के अंत में कई अंग्रेजी भाषा के प्रकाशनों में इसका उपयोग किया गया, सबसे पहला संदर्भ \"वॉग\" पत्रिका में दिया गया. \"तेज पलायन करने वाली मछली की तरह \"सेल्युलाईट\" शब्द अचानक ही अटलांटिक को पार कर गया है\". असल विकार के रूप में इसके अस्तित्व पर कई प्रश्नचिन्ह लगे हुए हैं, और प्रचलित चिकित्सा विचार यह है \" यह कई महिलाओं और कुछ पुरुषों को होने वाली सामान्य स्थिति है\". एक कॉस्मेटिक कंपनी ने औद्योगीकृत समाजों में इसके ऐतिहासिक स्थिति को \"सौंदर्य नहीं और भी बहुत मोटा करने के लिए कहा गया है इसके जज में जगह ऐतिहासिक औद्योगीकृत समाजों के रूप में एक वे जो\" घटता महिलाओं द्वारा वक्ष मांसल या सौंदर्यपरक हैं या नहीं यह वर्णित करने के लिए उपयोग किए जाने वाले अनुचित शब्द\" के रूप में चिह्नित किया है।\n\nसमानार्थी शब्द: एडिपोसिस एडेमाटेसा, डर्मोपैनिकोलोसिस डिफोर्मंस, स्टेट्स प्रोट्रुसुस क्युटिस और गायनोएड लिपिडोस्ट्रोफी . सेल्युलाईट के लिए वर्णनात्मक नामों में ऑरेंज पील सिंड्रोम और कॉटेज़ चीज त्वचा शामिल हैं। \n\n80-90% महिलाओं को सेल्युलाईट की शिकायत यौवनारंभ के बाद होती है।<ref name=\"doi 10.1111/j.1468-3083.2009.03556.x\"></ref> इसकी प्रस्तुति में यह हार्मोनल घटक के रूप में प्रकट होती है। यह पुरुषों में कम ही देखा जाता है, पुरुषों में एंड्रोजन जैसे क्लाइनफेल्टर सिंड्रोम की कमी की स्थिति, अल्पजननग्रंथिता पश्च-बीजग्रंथिनाशन की स्थिति में और प्रोस्टेट कैंसर के लिए एस्ट्रोजन उपचार करा रहे रोगियों में अधिक सामान्य है। सेल्युलाईट उन पुरुषों के लिए गंभीर समस्या बन सकती है, जिनमें एंड्रोजन की अत्यधिक कमी है।\n\nसेल्युलाईट के कारणों को समझना मुश्किल है और इसमें चयापचय और शारीरिक परिवर्तन हो सकते हैं, जैसे लिंग विशिष्ट द्विरूप त्वचा संरचना, संयोजी ऊतक संरचना का प्रत्यावर्तन, हार्मोनल कारक, आनुवंशिक कारक, सूक्ष्म-परिसंचारी प्रणाली, बहिर्कोशिकीय मैट्रिक्स और जटिल सूजन प्रत्यावर्तन.\n\nहार्मोन सेल्युलाईट के गठन में एक प्रमुख भूमिका निभाते हैं। एस्ट्रोजन सेल्युलाईट बढ़ाने वाल एक महत्वपूर्ण हार्मोन हो सकता है। हालांकि, इस दावे का समर्थन करने के लिए कोई विश्वसनीय नैदानिक प्रमाण उपलब्ध नहीं हैं। ऐसा विश्वास है कि इंसुलिन, कैटाकोलमाइन, एड्रेनालाईन और नोराड्रेनालाईन, थाइरोइड हार्मोन और स्तनप्रेरक सहित अन्य सभी हार्मोन, सेल्युलाईट के विकास में भाग लेते हैं।\n\nसेल्युलाईट में व्यक्तिगत संवेदनशीलता में आनुवंशिक तत्व हैं। डॉ॰ एंज़ो इमानुएल के नेतृत्व में शोधकर्ताओं ने एंजियोटेनसिन-परिवर्तक एंजाइम (ACE) और अल्प ऑक्सीयता-उत्पन्न करने वाले कारक 1A (HIF1a) जीन में विशिष्ट बहुरूपताओं में सेल्युलाईट के आनुवंशिक घटक का पता लगाया है।<ref name=\"doi 10.1111/j.1468-3083.2009.03556.x\"></ref>\n\nसेल्युलाईट के विकास को कई कारक प्रभावित करते हैं। लिंग, जाति, बायोटाइप, उपचर्म वसा वितरण और लसीकावाहिका और रक्तवाही की रोगप्रवणता, ये सभी सेल्युलाईट को बढ़ाते हैं।\n\nसेल्युलाईट को ठीक करने या बिगाड़ने में आहार का बहुत प्रभाव होता है।\n\nउच्च तनाव वाली जीवनशैली कैटाकोलमाइन के स्तर को बढ़ाती है, जो कि सेल्युलाईट के विकास से संबंधित है।\n\nसेल्युलाईट के उपचार के लिए कई उपचार उपलब्ध हैं, लेकिन इन रणनीतियों की प्रभावोत्पादकता के अनुभवजन्य साक्ष्य सीमित हैं। \"न्यूयॉर्क टाइम्स\" के साथ एक साक्षात्कार में, हार्वर्ड मेडिकल स्कूल में त्वचाविज्ञान की प्रशिक्षक और २००८ में प्रकाशित मौजूदा उपचार की समीक्षा पर आधारित - एविंडेंस की लेखिका डॉ॰ मौली वानर ने इस पर जोर दिया है कि: \"इस समय तक सेल्युलाईट के लिए कोई भी विश्वसनीय उपचार उपलब्ध नहीं है।\"\n\nकैलिफोर्निया विश्वविद्यालय, लॉस एंजिल्स, में डेविड गेफन स्कूल ऑफ मेडिसिन के नैदानिक सहायक प्रोफ़ेसर, डॉ॰ माइकल एफ मैकगुएरे ने इसकी पुष्टि की है कि \"वास्तव में सेल्युलाईट का कोई उपचार नहीं है।\".\n\nडॉ॰ जैफरी डोवर, निर्देशक, स्कीनकेयर फिजिसियन, चेस्टनट हिल, मास में त्वचा-विज्ञान अभ्यास, ने कहा: \" कुछ लोगों ने सच्चाई को यह सुझावित करने के लिए अनुचित ढंग से प्रस्तुत किया है कि [सेल्युलाईट के उपचार के लिए] बहुत कुछ किया जा सकता है।\"\n\nआहार परहेज़ सेल्युलाईट से बचने का एक अच्छा तरीका है।\n", "id": "216981", "title": "सेल्युलाइट"}
