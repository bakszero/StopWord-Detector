{"url": "https://hi.wikipedia.org/wiki?curid=211403", "text": "गर्भकालीन मधुमेह\n\nगर्भकालीन मधुमेह (या गर्भकालीन मधुमेह मेलिटस, जीडीएम (GDM)) एक ऐसी स्थिति होती है जिसमें ऐसी महिलाओं में, जिनमें पहले से मधुमेह का निदान न हुआ हो, गर्भावस्था के समय रक्त में शर्करा के उच्च स्तर पाए जाते हैं।\n\nगर्भकालीन मधुमेह के साधारणतः बहुत कम लक्षण होते हैं और इसका निदान अधिकतर गर्भावस्था में जांच के समय किया जाता है। रोग की पहचान के लिए किए जाने वाले परीक्षणों से रक्त के नमूनों में ग्लूकोज़ के अनुपयुक्त उच्च स्तर का पता चलता है। गर्भकालीन मधुमेह अध्ययनाधीन आबादी के अनुसार सभी सगर्भताओं के 3-10% को प्रभावित करती है। इसका कोई विशेष कारण नहीं पाया गया है, लेकिन यह माना जाता है कि गर्भावस्था में उत्पन्न हारमोन स्त्री की इंसुलिन के प्रति प्रतिरोधकता को बढ़ा देते हैं, जिससे ग्लूकोज़-सह्यता में कमी हो जाती है।\n\nगर्भकालीन मधुमेह से ग्रस्त स्त्रियों के गर्भ से जन्म लेने वाले शिशुओं में अनेक समस्याएं, जैसे - गर्भकालीन आयु की तुलना में अधिक आकार का होना (जिससे प्रसव के समय कठिनाई हो सकती है), अल्प रक्त शर्करा और पीलिया होने का जोखिम बढ़ जाता है। गर्भकालीन मधुमेह का उपचार संभव है और पर्याप्त रूप से ग्लूकोज़ स्तर पर नियंत्रण प्राप्त करने वाली स्त्रियां इन जोखिमों को प्रभावी रूप से कम कर सकती हैं।\n\nगर्भकालीन मधुमेह से ग्रस्त स्त्रियों को गर्भावस्था के बाद टाइप 2 मधुमेह मेलिटस (या, बहुत विरल रूप से, सुषुप्त स्वक्षम मधुमेह या टाइप 1) होने का अधिक जोखिम होता है, जबकि उनकी संतान को बाल्यकाल का मोटापा औऱ आगे चलकर टाइप 2 मधुमेह होने की संभावना होती है। अधिकतर रोगियों का इलाज केवल आहार में परिवर्तन और मध्यम व्यायाम द्वारा किया जाता है किंतु कुछ लोगों को इंसुलिन समेत मधुमेह-निरोधी दवाएं लेनी पड़ती हैं।\n\nगर्भकालीन मधुमेह को \"गर्भावस्था में किसी भी तरह की ग्लूकोज़ असह्यता की शुरूआत या प्रथम पहचान\" के रूप में परिभाषित किया जाता है। यह परिभाषा इस संभावना को ध्यान में रखती है कि रोगियों में मधुमेह पहले से हो पर इसका निदान न हुआ हो, या गर्भावस्था में मधुमेह मेलिटस उत्पन्न हुई हो. निदान का इस बात से कोई संबंध नहीं है कि गर्भ की समाप्ति के बाद लक्षण कम होते हैं या नहीं.\n\nप्रसवकालीन परिणामों के मधुमेह के प्रकारों के प्रभाव पर किए जाने वाले शोध का मार्ग प्रशस्त करने वाले प्रिसिला व्हाइट के नाम पर आधारित का प्रयोग ज्यादातर माता एवं भ्रूण के जोखिम का अनुमान लगाने के लिये किया जाता है। यह गर्भकालीन मधुमेह (टाइप ए) और गर्भाधान के पहले से मौजूद मधुमेह (सगर्भपूर्व मधुमेह) के बीच अंतर स्थापित करता है। इन दोनो समूहों को उनसे संबंधित जोखिम और उपचार के अनुसार आगे उपविभाजित किया गया है।\n\nगर्भकालीन मधुमेह (गर्भावस्था में उत्पन्न मधुमेह) के 2 उपप्रकार हैं: \n\nगर्भाधान के पहले से मौजूद मधुमेह के दूसरे समूह को भी विभिन्न उपप्रकारों में विभाजित किया गया है।\n\nगर्भकालीन मधुमेह के विकसित होने के पारंपरिक जोखिम कारक निम्न हैं:\n\nइसके अतिरिक्त, आंकड़े यह दर्शाते हैं कि धूम्रपानकर्ताओं में जीडीएम (GDM) का जोखिम दोगुना होता है। बहुपुटिक अंडाशय रोगसमूह भी एक जोखिम घटक है, हालांकि इससे संबंधित प्रमाण विवादास्पद हैं। कुछ अध्ययनों में और विवादास्पद जोखिम घटकों, जैसे छोटे कद, पर ध्यान दिया गया है।\n\nजीडीएम (GDM) से ग्रस्त लगभग 40-60% स्त्रियों में कोई प्रत्यक्ष जोखिम घटक नहीं पाया जाता है, इसलिये कई लोग सभी स्त्रियों की जांच की सलाह देते हैं। गर्भकालीन मधुमेह से ग्रस्त स्त्रियों में कोई लक्षण नहीं होते हैं (व्यापक जांच की एक और वजह), लेकिन कुछ स्त्रियों में अधिक प्यास, अधिक पेशाब होना, थकान, मतली और उल्टी, मूत्राशय का संक्रमण, फफूंदी का संक्रमण और धुंधली दृष्टि आदि देखे जा सकते हैं।\n\nगर्भकालीन मधुमेह की निश्चित क्रियाविधि की जानकारी ज्ञात नहीं है। जीडीएम (GDM) का विशेष चिन्ह इंसुलिन के प्रति बढ़ी हुई प्रतिरोधकता है। ऐसा अनुमान है कि गर्भाधान के हारमोन और अन्य घटक इंसुलिन के इंसुलिन ग्राहक से बंधन की क्रिया में हस्तक्षेप करते हैं। यह हस्तक्षेप संभवतः इंसुलिन ग्राहक के पीछे के कोशिका संकेतक मार्ग के स्तर पर होता है।. चूंकि इंसुलिन अधिकांश कोशिकाओँ में ग्लूकोज़ के प्रवेश को बढ़ावा देता है, इंसुलिन-प्रतिरोध ग्लूकोज़ को उचित रूप से कोशिकाओं में प्रवेश करने से रोकता है। इसके परिणामस्वरूप ग्लूकोज़ रक्तप्रवाह में ही रह जाता है जिससे उसमें ग्लूकोज़ के स्तर बढ़ जाते हैं। इस प्रतिरोध से निपटने के लिये और इंसुलिन की जरूरत पड़ती है – सामान्य गर्भवस्था की अपेक्षा 1.5-2.5 गुना और अधिक इंसुलिन उत्पन्न होता है।\n\nइंसुलिन प्रतिरोध गर्भावस्था के दूसरे त्रैमास में होने वाली सामान्य क्रिया है, जो उसके बाद टाइप 2 मधुमेह से ग्रस्त अगर्भवती रोगियों के स्तरों तक बढ़ जाती है। ऐसा समझा जाता है कि यह प्रक्रिया विकसित हो रहे भ्रूण के लिये ग्लूकोज़ की आपूर्ति निश्चित करती है। जीडीएम (GDM) से ग्रस्त स्त्रियों में एक इंसुलिन प्रतिरोध होता है, जिसकी पूर्ति वे अग्न्याशय की β-कोशिकाओं के बढ़े हुए उत्पादन के द्वारा नहीं कर सकतीं. अपरा के हारमोन और कुछ हद तक गर्भावस्था में बढ़े हुए वसा संग्रह इंसुलिन प्रतिरोध में मध्यस्थता करते हैं। कॉर्टीसॉल और प्रोजेस्टेरॉन मुख्य अपराधी होते हैं, पर मानवीय अपरा लैक्टोजेन, प्रोलैक्टिन और एस्ट्रेडियॉल भी इसमें भाग लेते हैं।\n\nयह स्पष्ट नहीं है कि क्यों कुछ रोगी उनकी इंसुलिन की जरूरतों को संतुलित करने में असमर्थ होते हैं, जिससे उनमें जीडीएम (GDM) का विकास हो जाता है, इसकी टाइप 2 मधुमेह की तरह ही विभिन्न व्याख्याएं की गई हैं – स्वक्षमता, एकल जीन उत्परिवर्तन, मोटापा और अन्य क्रियाएं.\n\nग्लूकोज़ के (जीएलयूटी3 (GLUT3) वाहकों द्वारा सुगमित प्रसार द्वारा) अपरा में प्रवेश करने के कारण भ्रूण को उच्च ग्लूकोज़ स्तरों का सामना करना पड़ता है। इससे भ्रूण के इंसुलिन स्तर बढ़ जाते हैं (इंसुलिन स्वतः अपरा के पार नहीं जा सकता है). इंसुलिन के विकास-उत्तेजक प्रभावों के कारण अत्यधिक विकास और एक बड़े शरीर की उत्पत्ति हो सकती है (विराटकायता). जन्म के बाद, उच्च ग्लूकोज़ वातावरण गायब हो जाता है, जिससे उन नवजात शिशुओं में इंसुलिन का अधिक उत्पादन होता जाता है और रक्त में ग्लूकोज़ के स्तर कम होने की स्थिति (अल्परक्तशर्करा) उत्पन्न हो सकती है।\n\nपरिभाषित परिस्थितियों में प्लाज्मा या सीरम में ग्लूकोज़ के उच्च स्तरों का पता लगाने के लिये कई जांच और निदानकारक परीक्षणों का प्रयोग किया जाता रहा है। इसकी एक विधि एक चरणबद्ध पद्धति है जिसके तहत जांच परीक्षण के से संदिग्ध परिणाम प्राप्त होने के बाद नैदानिक परीक्षण किया जाता है। इसके बदले में उच्च-जोखिम वाले रोगियों (उदाहरणस्वरूप बहुपुटिक अंडाशय रोगसमूह या एकैंथोसिस निग्रिकाँस से ग्रस्त रोगी) में प्रथम प्रसूतिपूर्व निरीक्षण के समय प्रत्यक्ष रूप से एक अधिक जटिल नैदानिक परीक्षण किया जा सकता है।\n\nगैर चुनौतीपूर्ण रक्त ग्लूकोज़ परीक्षणों में रोगी को ग्लूकोज़ के घोल से चुनौती दिये बिना रक्त के नमूमों में ग्लूकोज़ के स्तरों को मापा जाता है। ग्लूकोज़ के स्तरों का निर्धारण निराहार, भोजन के 2 घंटे बाद या किसी भी समय किया जाता है। इसके विपरीत, चुनौती परीक्षणों में ग्लूकोज़ का घोल पिला कर रक्त में ग्लूकोज़ की मात्रा मापी जाता है – मधुमेह में यह मात्रा उच्च होती है। ग्लूकोज़ का घोल बहुत मीठा होता है जो कुछ स्त्रियों को पसंद नहीं आता–इसलिये कभी-कभी कृत्रिम स्वाद मिलाए जाते हैं। कुछ स्त्रियों को, खास तौर पर उच्च ग्लूकोज़ स्तर होने पर, मतली का अनुभव हो सकता है।\n\nसबसे उपयुक्त जांच और निदान के तरीकों के विषय में, जनता के जोखिमों में भिन्नता, खर्चीलेपन और बड़े राष्ट्रीय जांच कार्यक्रमों के लिये आधारभूत प्रमाणों की कमी के कारण विचारों की भिन्नता है। सबसे विस्तृत व्यवस्था में पहली बार की मुलाकात में रैंडम रक्त ग्लूकोज़ परीक्षण, 24-28 सप्ताह के गर्भकाल में स्क्रीनिंग ग्लूकोज़ चुनौती परीक्षण और फिर यदि सभी परीक्षण सामान्य सीमा के बाहर होने पर ओजीटीटी (OGTT) का समावेश किया जाता है। अधिक संदेह होने पर इससे पहले भी जांच की जा सकती है।\n\nसंयुक्त राज्य अमेरिका में अधिकतर प्रसूतितज्ञ स्क्रीनिंग ग्लूकोज़ सह्यता परीक्षण के साथ सार्वभौमिक स्क्रीनिंग को प्राथमिकता देते हैं। युनाइटेड किंगडम में प्रसूति इकाइयां अकसर जोखिम घटकों और रैंडम रक्त ग्लूकोज़ परीक्षण पर भरोसा करती हैं। अमेरिकन डायबिटीज़ एसोसिएशन (The American Diabetes Association) और सोसाइटी ऑफ ऑब्स्टेट्रिशियन्स एण्ड गायनेकॉलॉजिस्ट्स ऑफ कनाडा (Society of Obstetricians and Gynaecologists of Canada) रोगी के कम जोखिम (अर्थात् स्त्री की उम्र 25 वर्ष से कम हो और उसका बॉडी मास इंडेक्स 27 से कम हो तथा कोई व्यक्तिगत, जातीय या पारिवारिक जोखिम घटक न हों) के होने को छोड़कर नियमित जांच की सिफारिश करते हैं। द कैनेडियन डायबिटीज़ एसोसिएशन (The Canadian Diabetes Association) और अमेरिकन कॉलेज ऑफ ऑब्स्टेट्रिशियन्स एण्ड गायनेकॉलॉजिस्ट्स सार्वभौमिक स्क्रीनिंग की सिफारिश करते हैं। यू.एस. प्रिवेंटिव सर्विसेज़ टास्क फोर्स ने पाया है कि नियमित स्क्रीनिंग के पक्ष या विपक्ष में अपर्याप्त प्रमाण उपलब्ध हैं।\n\nजब भूखे रहने के बाद प्लाज्मा ग्लूकोज़ स्तर 126 मिग्रा/डीएल (7.0 मिलीमॉल/ली) से अधिक हो, या किसी भी अवसर पर 200 मिग्रा/डीएल (11.1मिलीमॉल/ली) से अधिक हो और अगले दिन इसकी पुष्टि हो जाए तो जीडीएम (GDM) का निदान हो जाता है और आगे किसी जांच की आवश्यकता नहीं होती. ये परीक्षण पहली प्रसूतिपूर्व निरीक्षण के समय किये जाते हैं। ये रोगी के लिये सुखद और सस्ते होते हैं, लेकिन मध्यम संवेदनशीलता, कम विशिष्टता और उच्च मिथ्या सकारात्मक दर के कारण अन्य परीक्षणों की अपेक्षा कम उपयोगी होते हैं।\n\nस्क्रीनिंग ग्लूकोज़ चुनौती परीक्षण (जिसे कभी-कभी ओ'सुलिवान परीक्षण भी कहते हैं) 24-28 सप्ताहों में किया जाता है और इसे मौखिक ग्लूकोज़ सह्यता परीक्षण (ओजीटीटी (OGTT)) का सरलीकृत रूप माना जा सकता है। इसमें 50 ग्राम ग्लूकोज़ का घोल पीने के 1 घंटे बाद रक्त स्तरों की जांच की जाती है।\n\nयदि 140 मिग्रा/डीएल (7.8 मिलीमॉल/ली) की सीमा निर्धारित की जाए, तो जीडीएम (GDM) से ग्रस्त 80% स्त्रियों का निदान हो सकता है। यदि यह सीमा घटा कर 130 मिग्रा/डीएल कर दी जाए तो जीडीएम (GDM) के 90% मामलों का निदान हो सकता है, लेकिन इस स्थिति में अधिक स्त्रियों को अनावश्यक रूप से ओजीटीटी (OGTT) करना पड़ेगा.\n\nओजीटीटी (OGTT) रात भर 8 से 14 घंटों तक भूखा रहने के बाद सुबह किया जाना चाहिये. पिछले तीन दिनों में रोगी को अनियंत्रित आहार (कम से कम 150 ग्राम कार्बोहाइड्रेट प्रतिदिन) और असीमित शारीरिक गतिविधि करनी चाहिये. उसे जांच के दौरान बैठे रहना चाहिये और धूम्रपान नहीं करना चाहिये.\n\nइस परीक्षण में ग्लूकोज़ युक्त घोल पिलाने के बाद शुरू में और फिर निश्चित अंतरालों पर ग्लूकोज़ को स्तर मापे जाते हैं।\n\nअधिकतर नैशनल डायबिटीज़ डाटा ग्रुप (एनडीडीजी (NDDG)) के निदान मापदंडों का प्रयोग किया जाता रहा है, लेकिन कुछ केंद्र कारपेंटर और कूस्टन मापदंडों पर विश्वास करते हैं, जिसमें सामान्य की सीमा कम रखी गई है। एनडीडीजी (NDDG) मापदंडों की तुलना में कारपेंटर और कूस्टन मापदंडों द्वारा अधिक खर्च पर और बिना बेहतर प्रसूतिपश्चात् परिणामों के प्रमाण के, 54 प्रतिशत अधिक गर्भवती स्त्रियों में गर्भकालीन मधुमेह का निदान होता है।\n\nअमेरिकन डायबिटीज़ एसोसिएशन 100 ग्राम ग्लूकोज़ के ओजीटीटी (OGTT) के समय निम्न आंकड़ों को असामान्य मानता है:\n\n\nएक वैकल्पिक परीक्षण में 75 ग्लकोज का प्रयोग करके पहले और 1 व 2 घंटों के बाद के रक्त ग्लूकोज़ स्तरों को मापा जाता है तथा समान संदर्भ मानों का प्रयोग किया जाता है। इस परीक्षण द्वारा जोखिम य़ुक्त कम स्त्रियों की पहचान होगी और इस परीक्षण व 3 घंटे के 100 ग्राम ग्लूकोज़ परीक्षण के मध्य केवल हल्की सी सहमति दर है।\n\nगर्भकालीन मधुमेह का पता लगाने के लिए इस्तेमाल किए जाने वाले ग्लूकोज़ के मानों का निर्धारण सबसे पहले ओ'सुलिवान और महान (1964) ने भविष्य में टाइप 2 मधुमेह के विकसित होने के जोखिम पता लगाने के लिए बनाए गए एक पूर्वव्यापी समूह अध्ययन (100 ग्राम ग्लूकोज़ ओजीटीटी (OGTT) का प्रयोग करके) में किया था। इन मानों को पूर्ण रक्त का प्रयोग करके किया गया और इसके सकारात्मक होने के लिये दो परिणामों को इस मान से अधिक आना आवश्यक था। आगे प्राप्त जानकारी से ओ'सुलिवान के मापदंडों में संशोधन किये गए। जब रक्त ग्लूकोज़ के निर्धारण के तरीके पूर्ण रक्त से शिरा के प्लाज्मा नमूनों में बदले तो जीडीएम (GDM) के मापदंड भी बदल गए।\n\nजीडीएम (GDM) से ग्रस्त स्त्रियों के मूत्र में उच्च ग्लूकोज़ स्तर (ग्लुकोसूरिया) हो सकते हैं। यद्यपि डिपस्टिक परीक्षण का बड़े पैमाने पर प्रयोग किया जाता है, इसका निष्पादन अच्छा नहीं है और नियमित डिपस्टिक परीक्षण के बंद कर देने पर भी सार्वभौमिक जांच के समय अल्पनिदान नहीं देखा गया है। गर्भावस्था में बढ़ी हुई ग्लॉमेरूलार फिल्ट्रेशन दर के कारण कुछ 50% स्त्रियों के मूत्र में डिपस्टिक परीक्षणों में ग्लूकोज़ पाया जाता है। जीडीएम (GDM) के लिये ग्लुकोसूरिया की संवेदनशीलता पहले 2 त्रैमासिकों में केवल 10% के करीब होती है और सकारात्मक पूर्वानुमान मूल्य लगभग 20% है।\n\nइलाज का उद्देश्य माता और बच्चे में जीडीएम (GDM) के जोखिमों को कम करना है। वैज्ञानिक तथ्यों द्वारा यह दर्शाया जाने लगा है कि ग्लूकोज़ के स्तरों को नियंत्रित करने से भ्रूण की गंभीर जटिलताओं (जैसे विराटकायता) को घटाया व माता के जीवन की गुणवत्ता को बढ़ाया जा सकता है। दुर्भाग्य से, जीडीएम (GDM) के उपचार के साथ ही अधिक शिशुओँ को नवजात शिशु वार्डों में भर्ती तथा अधिक बार प्रसवक्रिया को प्रेरित किया जाने लगा है और न ही सीजेरियन सेक्शन की दरों व प्रसवकालीन मृत्युदर में कोई कमी आई है। यह जानकारी अभी हाल की ही है और विवादास्पद है।\n\nप्रसव के 2-4 महीनों बाद दोबारा ओजीटीटी (OGTT) करके यह पुष्टि की जानी चाहिये कि मधुमेह समाप्त हो गया है। इसके बाद टाइप 2 मधुमेह के लिये नियमित जांच की सलाह दी जाती है।\n\nयदि मधुमेह का आहार या जी.आई. आहार, व्यायाम और मौखिक दवाईयां ग्लूकोज़ को स्तरों को नियंत्रित करने में अपर्याप्त हों तो इंसुलिन उपचार की आवश्यकता पड़ सकती है।\n\nविराटकायता के विकास को गर्भवस्था में सोनोग्राफी द्वारा परखा जा सकता है। मृतजन्म के इतिहास वाली व उच्च रक्तचाप से ग्रस्त स्त्रियों का, जो इंसुलिन का प्रयोग कर रही हों, अपरोक्ष मधुमेह की तरह उपचार किया जाता है। \n\nगर्भावस्था के पहले सलाह (उदा.निवारक फोलिक एसिड पूरकों के बारे में) और बहुआयामीय उपचार गर्भावस्था के अच्छे परिणामों के लिये महत्वपूर्ण है। अधिकांश स्त्रियां अपने जीडीएम (GDM) को आहार-परिवर्तन और व्यायाम द्वारा नियंत्रित कर सकती हैं। रक्त ग्लूकोज़ स्तरों की स्वयं जांच से उपचार का मार्गदर्शन किया जा सकता है। कुछ स्त्रियों को मधुमेहनिरोधक दवाओं, अधिकतर इंसुलिन-उपचार की आवश्यकता पड़ती है।\n\nकिसी भी आहार का गर्भावस्था के लिये पर्याप्त कैलोरियां, आदर्श रूप से सरल कार्बोहाइड्रेटों को छोड़कर, 2000-2500 किलो कैलोरी उपलब्ध करने में सक्षम होना आवश्यक है। आहार के संशोधनों का मुख्य उद्देश्य रक्त में ग्लूकोज़ के शिखरों को न बनने देना है। ऐसा कार्बोहाइड्रेट के सेवन को सारे दिन में भोजन और नाश्ते के बीच फैलाकर और धीमे मुक्त होने वाले कार्बोहाइड्रेट स्रोतों का प्रयोग करके किया जा सकता है–इसे जी.आई.डायट का नाम दिया गया है। चूंकि इंसुलिन असह्यता सबसे ज्यादा सुबह के समय होती है, इसलिये नाश्ते के कार्बोहाइड्रेटों को अधिक नियंत्रित करना चाहिये.\n\nयद्यपि जीडीएम (GDM) के लिये किसी विशिष्ट व्यायाम कार्यक्रम की रचना नहीं की गई है, तो भी मध्यम तीव्र शारीरिक व्यायाम की सलाह दी जाती है।\n\nहाथ में पकड़े जाने वाले कैपिलरी ग्लूकोज़ सिस्टम के प्रयोग से स्वतः नियंत्रण किया जा सकता है। इन ग्लूकोमीटरों द्वारा अनुपालन काफी कम हो सकता है। आस्ट्रेलेशियन डायाबिटीज सोसाइटी द्वारा दी गई लक्ष्य श्रेणियां निम्न हैं:\nनियमित रक्त नमूनों का प्रयोग HbA1c स्तरों को निश्चित करने के लिये किया जा सकता है, जिससे लंबे समय की अवधि में ग्लूकोज़ के नियंत्रण के विषय में अंदाजा लगाया जा सकता है।\n\nशोध से स्तनपान द्वारा माता और बच्चे दोनो में मधुमेह और संबंधित जोखिमों में कमी आने की संभावना का पता चला है।\n\nयदि जांच से पता चले कि इन तरीकों से ग्लूकोज़ के स्तरों का अपर्याप्त नियंत्रण हो रहा है, या अत्यधिक भ्रूणविकास जैसी जटिलताओं का पता लगे तो इंसुलिन द्वारा उपचार की जरूरत पड़ सकती है। सबसे आम उपचार विधि में भोजन के पहले तेज काम करने वाले इंसुलिन का प्रयोग किया जाता है जो भोजन के बाद ग्लूकोज़-स्तर की तीव्र बढ़त को निरस्त कर देता है। अत्यधिक इंसुलिन इंजेक्शनों से होने वाले कम रक्त शर्करा स्तरों (अल्परक्तशर्करा) से बचने के लिये सतर्क रहना चाहिये. इंसुलिन उपचार सामान्य या बहुत तंग हो सकता है, अधिक इन्जेक्शनों से बेहतर नियंत्रण हो सकता है लेकिन अधिक य़त्न करना पड़ता है और इस बात पर कोई सहमति नहीं है कि इससे कोई बड़े फायदे होते हैं।\n\nइस बात का कुछ प्रमाण है कि कुछ मौखिक मधुमेहनिरोधी कारक गर्भावस्था में सुरक्षित हो सकते हैं, या विकसित हो रहे भ्रूण के लिये अपर्याप्त रूप से नियंत्रित मधुमेह की अपेक्षा कम खतरनाक हैं। एक द्वितीय पीढ़ी के सल्फोनिलयूरिया (Sulfonylurea), ग्लाइब्युराइड (Glyburide) को इंसुलिन उपचार के प्रभावशाली विकल्प के रूप में दर्शाया गया है। एक अध्ययन में 4% स्त्रियों को रक्त शर्करा लक्ष्य प्राप्त करने के लिये पूरक इंसुलिन की आवश्यकता पड़ी.\n\nमेटफॉर्मिन (Metformin) के भरोसेमंद परिणाम देखे गए हैं। गर्भावस्था में मेटफॉर्मिन (Metformin) द्वारा बहुपुटिक अंडाशय रोगसमूह के उपचार से जीडीएम (GDM) के स्तरों में कमी पाई गई है। अभी हाल में मेटफॉर्मिन (Metformin) बनाम इंसुलिन की नियंत्रित परीक्षा में देखा गया कि स्त्रियों ने इंसुलिन इंजेक्शनों के मुकाबले मेटफॉर्मिन (Metformin) की गोलियों को पसंद किया और मेटफॉर्मिन (Metformin) इंसुलिन जितना ही सुरक्षित और प्रभावशाली है। इंसुलिन लेने वाली स्त्रियों में तीव्र नवजात अल्परक्तशर्करा बहुत कम हुई, लेकिन समयपूर्व प्रसव अधिक देखा गया। लगभग आधे रोगियों में अकेले मेटफॉर्मिन (Metformin) से पर्याप्त नियंत्रण नहीं हुआ और उन्हें इंसुलिन के पूरक उपचार की जरूरत पड़ी–अकेले इंसुलिन लेने वालों की अपेक्षा उन्हें कम इंसुलिन की जरूरत पड़ी और उनके वजन में वृद्धि भी कम हुई. मेटफॉर्मिन (Metformin) उपचार से लंबे अर्से में जटिलताएं होने की संभावना है, हालांकि बहुपुटिक अंडाशय रोगसमूह से ग्रस्त और मेटफॉर्मिन (Metformin) से इलाज की गई स्त्रियों द्वारा जन्मे बच्चों के 18 महीनों के होने तक किसी भी तरह की विकास की असामान्यताएं नहीं देखी गई हैं।\n\nगर्भकालीन मधुमेह सामान्यतः शिशु के जन्म के साथ कम हो जाती है। विभिन्न अध्ययनों के आधार पर दूसरे गर्भ में जीडीएम (GDM) होने की संभावना जाति की पृष्ठभूमि के अनुसार 30 से 84% होती है। पिछले गर्भ के 1 वर्ष के भीतर दूसरा गर्भ होने पर पुनरावृत्ति की उच्च दर देखी गई है।\n\nगर्भकालीन मधुमेह मेलिटस से निदान की गई स्त्रियों को भविष्य में मधुमेह होने का अधिक जोखिम होता है। जोखिम उन स्त्रियों में सबसे अधिक होता है, जिन्हें इंसुलिन उपचार की जरूरत पड़ती है, जिनमें मधुमेह से संबंधित एंटीबॉडी (जैसे ग्लूटामेट डीकार्बाक्सिलेज के विरूद्ध एंटीबॉडी, आइलेट सेल एंटीबॉडी और/या इंसुलिनोमा एंटीजन-2) थीं, दो से अधिक पिछले गर्भ वाली स्त्रियां और वे स्त्रियां जो मोटी थीं (महत्व के क्रम में). गर्भकालीन मधुमेह के नियंत्रित करने के लिये जिन स्त्रियों को इंसुलिन की जरूरत पड़ती है उन्हें अगले 5 वर्षों में मधुमेह होने का जोखिम 50 प्रतिशत होता है। अध्ययन के अंतर्गत आबादी, निदान के मापदंड और जांच की अवधि के अनुसार जोखिम काफी हद तक भिन्न हो सकते हैं। जोखिम सबसे ज्यादा पहले 5 वर्षों में होता है और उसके बाद सपाट हो जाता है। एक बड़े अध्ययन में बोस्टन, मैसाचुसेट्स की स्त्रियों को लिया गया-उनमें से आधी स्त्रियों में 6 वर्ष के बाद मधुमेह हो गई और 70 प्रतिशत को 28 वर्षों के बाद मधुमेह हो गई। नवाजो स्त्रियों में किये गए एक अध्ययन के अनुसार जीडीएम (GDM) के बाद मधुमेह होने के जोखिम का अनुमान 11 वर्षों के बाद 50 से 70 प्रतिशत लगाया गया। एक और अध्ययन में जीडीएम (GDM) के बाद मधुमेह का जोखिम 15 वर्षों के बाद 25 प्रतिशत से अधिक पाया गया। टाइप 2 मधुमेह के कम जोखिम वाली आबादी में, दुबले लोगों में और आटो-एंटीबाडी वाले लोगों में, महिलाओँ में टाइप 1 मधुमेह से ग्रस्त होने की दर अधिक होती है।\n\nजीडीएम (GDM) से ग्रस्त स्त्रियों के बच्चों में बाल्यकाल और वयस्क वय का मोटापा होने और ग्लूकोज़ असह्यता व आगे चल कर टाइप 2 मधुमेह होने का जोखिम अधिक होता है। यह जोखिम माता के बढ़े हुए ग्लूकोज़ स्तर से संबंधित होता है। अभी यह स्पष्ट नहीं है कि जीन संवेदनशीलता और पर्यावरणीय घटक इस जोखिम में कितना योगदान करते हैं और क्या जीडीएम (GDM) का उपचार इस परिणाम पर प्रभाव डाल सकता है।\n\nजीडीएम (GDM) से ग्रस्त स्त्रियों में अन्य रोगों के जोखिम के बारे में बहुत कम आंकड़े उपलब्ध हैं–जेरूसलम पेरिनैटल अध्ययन में 37962 रोगियों में से 410 में जीडीएम (GDM) पाया गया और उनमें स्तन और अग्न्याशय के कैंसर की ओर अधिक झुकाव देखा गया, लेकिन इसकी पुष्टि के लिये अभी और शोध की जरूरत है।\n\nजीडीएम (GDM) माता और बच्चे के लिये जोखिम उत्पन्न करती है। यह जोखिम विशेषतः उच्च रक्त ग्लूकोज़ स्तर और उसके प्रभाव से संबंधित होता है। यह जोखिम ऊंचे रक्त ग्लूकोज़ स्तरों के साथ बढ़ता है। इन स्तरों के बेहतर नियंत्रण के लिये उपचार द्वारा जीडीएम (GDM) के कुछ जोखिमों को कम किया जा सकता है।\n\nबच्चे के लिये जीडीएम (GDM) द्वारा प्रस्तुत दो मुख्य जोखिम हैं, विकास की असामान्यताएं और जन्म के बाद रसायनिक असंतुलन, जो नवजात शिशु व्यापक देखभाल इकाई में दाखिले की स्थिति ला सकते हैं। जीडीएम (GDM) से ग्रस्त माताओं के जन्म दिये हुए शिशुओं को गर्भ की उम्र से बड़े (विराटकायता) या छोटे होने का जोखिम होता है। विराटकायता औजार से प्रसव (फॉरसेप्स, वेन्टूज और सिजेरियन सेक्शन) या योनि से प्रसव के समय की समस्याओं (जैसे शोल्डर डिस्टोसिया) के जोखिम को बढ़ा सकती है। विराटकायता जीडीएम (GDM) से ग्रस्त 20 प्रतिशत रोगियों की तुलना में 12 प्रतिशत सामान्य स्त्रियों को प्रभावित कर सकती है। लेकिन इन जटिलताओं के प्रति प्रमाण इतने मजबूत नहीं हैं – उदा. हाइपरग्लाइसीमिया एण्ड एडवर्स प्रेगनैन्सी आउटकम (हैपो/HAPO) अध्ययन में शिशुओं के गर्भवय से बड़े होने का अधिक जोखिम पाया गया लेकिन गर्भवय से छोटे होने का नहीं. जीडीएम (GDM) की समस्याओं पर शोध अनेक कारकों की (जैसे मोटापा) उपस्थिति के कारण कठिन है। किसी स्त्री को जीडीएम (GDM) से ग्रस्त होने का लेबल लगाने मात्र से उसके सिजेरियन सेक्शन करवाने का जोखिम बढ़ जाता है।\n\nनवजात शिशुओं को भी अल्प रक्त ग्लूकोज़ (अल्प रक्त शर्करा), पीलिया, उच्च लालरक्तकण मॉस (पॉलीसाइथीमिया) और रक्त में कैल्शियम (हाइपोकैल्सीमिया) व मैग्नीशियम की कमी (हाइपोमैग्नीसीमिया) होने का अधिक जोखिम होता है। जीडीएम (GDM) परिपक्वता में भी बाधा उत्पन्न करती है जिससे अधूरे फुफ्फुस परिपक्वन और सरफैक्टैंट संश्लेषण के कारण रेस्पिरेटरी डिस्ट्रेस रोगसमूह से ग्रस्त कुपरिपक्व शिशुओं की उत्पत्ति होती है।\n\nगर्भाधानपूर्व के मधुमेह की तरह गर्भकालीन मधुमेह को जन्म विकारों के स्वतंत्र जोखिम घटक के रूप में स्पष्ट तौर से नहीं दर्शाया गया है। जन्म विकार सामान्यतः गर्भावस्था के पहले त्रैमास (13वें सप्ताह के पहले) में उत्पन्न होते हैं, जबकि जीडीएम (GDM) धीरे से विकसित होता है और पहले त्रैमास में सबसे कम तीव्र होता है। अध्ययनों में दिखाया गया है कि जीडीएम (GDM) से ग्रस्त स्त्रियों की संतति को जन्मजात विकार होने का अधिक जोखिम होता है। एक बड़े केस-नियंत्रित अध्ययन में जाया गया है कि गर्भकालीन मधुमेह का संबंध जन्म विकारों के सीमित समूह से था और यह संबंध अधिक शारीरिक पिंड सूचकांक (≥25 kg/m²) वाली स्त्रियों तक ही सीमित था। यह बताना कठिन है कि ऐसा आंशिक रूप से पहले से मौजूद टाइप 2 मधुमेह से ग्रस्त स्त्रियों, जिनका निदान गर्भाधान से पहले नहीं हुआ था, का समावेश करने से नहीं हुआ।\n\nअध्ययनों के कारण, अभी यह अस्पष्ट है कि क्या जीडीएम (GDM) से ग्रस्त स्त्रियों में प्राक्गर्भाक्षेपक होने का अधिक जोखिम होता है। हैपो अध्ययन में प्राक्गर्भाक्षेपक का जोखिम 13% से 37% तक अधिक था, हालांकि सभी संभावित कारकों में सुधार नहीं किया गया था।\n\nगर्भकालीन मधुमेह अध्ययनाधीन आबादी के अनुसार 3-10% गर्भाधानों को प्रभावित करती है।\n\n", "id": "211403", "title": "गर्भकालीन मधुमेह"}
{"url": "https://hi.wikipedia.org/wiki?curid=211404", "text": "लूई वीटॉन\n\nलूई वीटॉन मालटियर -सामान्यतः लूई वीटॉन के नाम से जाना जाता है, ([2] आमतौर पर अंग्रेजी में रुपान्तरित [3]), या संक्षेप में एलवी (LV)- एक फ्रेंच फैशन हाउस है जिसकी स्थापना 1854 में हुई थी। यह लेबल अपने एलवी (LV) मोनोग्राम के कारण अच्छी तरह से जाना जाता है, जो अपने अधिकतर उत्पादों पर लगा होता है, जिनमें लक्ज़री संदूकों और चमड़े के उत्पादों से लेकर तैयार कपड़े, जूते, घड़ियां, गहने, सहायक सामग्रियां, धूप के चश्मे और किताबें शामिल हैं। लूई वीटॉन दुनिया के प्रमुख अंतर्राष्ट्रीय फैशन हाउसों में से एक है। लूई वीटॉन अपने उत्पादों को उच्च स्तरीय डिपार्टमेण्ट स्टोर्स के छोटे बुटिक्स में और अपने वेबसाइट के ई-कामर्स विभाग के जरिए बेचता था।\n\nलूई वीटॉन (1821- 27 फ़रवरी 1892), कंपनी के इपॉनिमस संस्थापक थे, जिनका जन्म फ्रांस के जूरा (जो अब लावान्स-सुर-वालोस के कम्यून का हिस्सा है) में हुआ था। वे 1835 में पेरिस चले गए। अपने शहर से पेरिस तक की उनकी यात्रा खत्म हो चुकी थी और उन्होंने इस दूरी को पैदल तय किया। अपने रास्ते में, उन्होंने अपनी यात्रा के भुगतान के लिए कुछ अजीबोगरीब नौकरियां कीं. वहां, विशिष्ट घरों में वे \"लेटियर\" प्रशिक्षु भी बने. अपने क्षेत्र में उनकी अच्छी खासी प्रतिष्ठा की वजह से फ्रांस के नेपोलियन III ने वीटॉन को अपनी पत्नी, महारानी यूगिनी डे मोंटिजो का लेटियर नियुक्त किया। फ़्रांसिसी राजघराने के साथ अपने अनुभव के माध्यम से उन्होंने उन्नत ज्ञान विकसित किया जो एक अच्छी यात्रा का उदाहरण बना. उसी समय से उन्होंने अपने सामान की डिज़ाइन बनाना शुरू किया, जिससे एलवी कंपनी (LV Co) की नींव पड़ी.\n\nमहाशय वीटॉन ने 1854 में पेरिस में रुइ न्यूव डेस कैप्यूसिन्स के मौके पर लूई वीटॉन लेबल की स्थापना की थी। महाशय वीटॉन ने 1858 में, ट्रायनॉन कैनवस के साथ समतल तल वाले ट्रंक को शुरू किया, जो हल्के और वायुरुद्ध भी थे। वीटॉन के संदूकों का प्रयोग शुरू होने से पहले आम तौर पर पानी हटाने के लिए गोल टॉप वाले संदूकों का प्रयोग किया जाता था और इस तरह ढेर जमा नहीं होता था। इस तरह से वीटॉन के ग्रे ट्रायनॉन कैनवस फ्लैट ट्रंक ने समुद्री यात्रा में सामान ले जाने का काम आसान कर दिया. कई अन्य सामान बनाने वालों ने प्रतिष्ठित और सफल बनने के लिए एलवी (LV) के स्टाइल और डिज़ाइन की नकल करनी शुरू कर दी.\n\nकंपनी ने 1867 में पेरिस में विश्वस्तरीय प्रदर्शनी में भाग लिया। अपने नमूने की नकल होने से बचाने के लिए, उन्होंने ट्रायनॉन डिज़ाइन को 1876 में मटमैले और भूरी धारियों की डिज़ाइन में बदल दिया. कंपनी ने 1885 तक ऑक्सफोर्ड स्ट्रीट पर इंग्लैण्ड के लन्दन में अपना पहला स्टोर खोल लिया। इसके तुरंत बाद, अपने नमूने की लगातार हो रही नकल की वजह से 1888 में, लूई वीटॉन ने डैमियर कैनवस पैटर्न बनाया, जिसमें एक लोगो रहता था जिस पर लिखा होता था \"मार्क एल वीटॉन डिपोज़ी,\" जिसका अनुवाद था \"एल वीटॉन जमा\" या, मोटे तौर पर एल वीटॉन ट्रेडमार्क,\". 1892 में लूई वीटॉन का देहांत हो गया और कंपनी के प्रबंधन का जिम्मा उनके बेटे को सौंप दिया गया।\n\nअपने पिता की मृत्यु के बाद, जार्ज वीटॉन ने कंपनी को विश्वस्तरीय निगम बनाने के लिए, 1893 में शिकागो वर्ल्ड्स फेयर में कंपनी के उत्पादों का प्रदर्शन किया। कंपनी ने 1896 में मोनोग्राम कैनवस हस्ताक्षर अभियान शुरू किया और उस पर दुनिया भर में पेटेंट बनाया. इसके ग्राफिक प्रतीकों में, जिनमें क्वाट्रेफॉयल्स और फूल (यहां तक कि एलवी (LV) मोनोग्राम) भी शामिल है, विक्टोरियन युग के अंत में जापानी और पूर्वी देशों (ओरिएंटल) की डिज़ाइन के इस्तेमाल की शैली पर आधारित थे। ये पेटेंट बाद में जालसाजी रोकने में सफल साबित हुए. उसी वर्ष जॉर्ज ने यूनाइटेड स्टेट्स की यात्रा की, जहां वे विभिन्न शहरों (जैसे न्यूयार्क, फिलाडेल्फिया और शिकागो) में घूमे, जहां दौरे के समय वीटॉन के उत्पाद भी बेचे। लूई वीटॉन कंपनी ने 1901 में \"स्टीमर बैग\" की शुरुआत की, जो छोटे आकार में डिज़ाइन किया गया था और वीटॉन लगेज ट्रंक्स के अंदर रखा जा सकता था।\n\n1913 में, लूई वीटॉन बिल्डिंग चैमप्स-एलसीज़ पर खुली. उस समय यह दुनिया में सफर के सामान की सबसे बड़ी दुकान थी। जब विश्व युद्ध I शुरू हुआ, उस समय न्यूयार्क, बॉम्बे, वाशिंगटन, लंदन, एलेक्ज़ेन्ड्रिया और ब्यूनस आयर्स में भी स्टोर्स खोले गये। बाद में, 1930 में कीपऑल बैग शुरू किया गया। 1932 के दौरान, एलवी (LV) ने \"नो\" बैग शुरू किया। यह बैग मूल रूप से शराब विक्रेताओं के लिए बनाया गया था जिससे वे बोतलों का परिवहन कर सकें. इसके तुरंत बाद, लूई वीटॉन का \"स्पीडी\" बैग शुरू किया गया (इन दोनों का अभी भी निर्माण हो रहा है). 1936 में जार्ज वीटॉन का देहांत हो गया और उनके बेटे गैस्टॉन लूई वीटॉन ने कंपनी का भार संभाल लिया।\n\nद्वितीय विश्व युद्ध के दौरान, फ्रांस पर जर्मनी के कब्जे के दौरान लूई वीटॉन ने नाज़ियों को सहयोग दिया. फ्रांसीसी लेखक व पत्रकार स्टीफन बॉनविसिनी द्वारा लिखित और पेरिस आधारित संस्करण फायार्ड द्वारा प्रकाशित फ्रांसीसी किताब \"लूई वीटॉन-अ फ्रेंच सागा\" बताती है कि वीटॉन परिवार के सदस्यों ने मार्शल फिलिप पीटेन के नेतृत्व वाली कठपुतली सरकार की कितनी सक्रियतापूर्वक मदद की औऱ जर्मनों से व्यापारिक संबंध बनाकर किस तरह से अपने धन में वृद्धि की. परिवार ने पीटेन की महिमा को बरकरार रखते हुए कलाकृतियां बनाने के लिए एक फैक्ट्री स्थापित की, जिनमें 2,500 से ज्यादा अर्द्ध प्रतिमाएं शामिल है। पीटेन का विची शासन फ़्रांसिसी यहूदियों को जर्मनों के यातना शिविरों में भेजे जाने के लिए जिम्मेदार था।\n\nफायार्ड प्रकाशक के एक प्रवक्ता कैरोलीन बाबुले ने कहा: \"उन्होंने पुस्तक में किसी चीज़ से छेड़छाड़ नहीं की है, पर वे यह दिखावा करते हुए कि जैसे उसका वज़ूद ही न हो, उसे दफनाने की कोशिश कर रहे हैं।\" 2004 में पुस्तक के जारी होने पर अपनी प्रतिक्रिया देते हुए एलवीएमएच (LVMH) के एक प्रवक्ता ने कहा: \"यह प्राचीन इतिहास है। इस किताब में उस अवधि का जिक्र है जब यह परिवार द्वारा संचालित था जो एलवीएमएच का हिस्सा बनने से बहुत पहले की बात है। हम विविध और सहिष्णु हैं और हमारे पास वे सभी गुण हैं जो एक आधुनिक कंपनी में होने चाहिये.\" एलवीएमएच के एक प्रवक्ता ने व्यंग्य पत्रिका ले कनार्ड एनकेन को बताया, \"हम तथ्यों से इनकार नहीं करते हैं लेकिन खेद है कि लेखक ने विची प्रकरण को बढ़ा चढ़ा कर बताया है।\" वह एकमात्र फ़्रांसिसी आवधिक प्रकाशन था जिसने उस किताब का उल्लेख किया था।\n\nइस अवधि के दौरान, लूई वीटॉन ने अपने अधिकतर उत्पादों में चमड़े को शामिल कर लिया, जिसमें छोटे पर्स और जेबी बटुए से लेकर बड़े सामान भी शामिल थे। अपनी लाइन को व्यापक बनाने के लिए, कंपनी ने 1959 में हस्ताक्षर मोनोग्राम कैनवास को और अधिक लचीला बना दिया, जिसे पर्स, बैग और बटुओं में भी इस्तेमाल किया जा सके. माना जाता है 1960 में जालसाज़ी एक अहम मुद्दे की तरह लौटा, जो 21 वीं सदी में जारी है। 1966 में, \"पैपीलॉन\" जारी किया गया, (एक बेलनाकार बैग जो आज भी लोकप्रिय है). 1977 में 70 लाख फ़्रैंक अमरीकी राजस्व के साथ ($14.27 अरब अमरीकी डॉलर) एक साल बाद, लेबल की पहली दुकान जापान में: टोकियो और ओसाका में खुली). 1983 में, कंपनी अमेरिका कप के साथ जुड़ गयी जिससे लूई वीटॉन कप बनायी जा सके, जो नौका दौड़ की एक प्रारंभिक प्रतियोगिता है (जिसे एलिमिनेटरी रिगाटा के रूप में जाना जाता है). लूई वीटॉन ने बाद में 1984 में ताइवान के ताइपे में और 1984 में दक्षिण कोरिया के सियोल में, अपनी दुकान खोलकर एशिया में अपनी उपस्थिति दर्ज करायी. ठीक एक वर्ष बाद ही, 1985 में, एपी चमड़े की लाइन शुरू की गयी।\n\n1987 ने एलवीएमएच (LVMH) का निर्माण देखा. विलासिता की सामग्री का संपिंडन करने के लिए शैम्पेन एवं कोन्याक के अग्रणी निर्माताओं मोएट एट चैंडॉन और हेनेसी का क्रमशः लूई वीटॉन के साथ विलय हुआ। 1988 का लाभ 1987 से 49% अधिक दर्ज किया गया। 1989 तक, लूई वीटॉन दुनिया भर में 130 स्टोरों को संचालित करने लगा. 1990 के दशक में प्रवेश करते हुए इव्स कार्सेली को एलवी (LV) के अध्यक्ष के रूप में नामित किया गया और 1992 में उसके ब्रांड ने बीजिंग के पैलेस होटल में अपना पहला चीनी ठिकाना बनाया. आगे 1993 में अन्य उत्पाद जैसे टैगा चमड़े की लाइन और 1994 में \"वोयेजर एवेक\" (Voyager Avec) साहित्य संग्रह आरंभ हुआ। 1996 में मोनोग्राम कैनवस के सौ वर्ष का उत्सव दुनिया भर में सात शहरों में आयोजित किया गया।\n\n1997 में अपना कलम संग्रह शुरू करने के बाद लूई वीटॉन ने अगले वर्ष 1998 में जे के साथ-साथ मार्क जैकब्स को भी अपना कला निर्देशक बनाया. अगले वर्ष मार्च में उन्होंने डिजाइन और कम्पनी की महिलाओं और पुरुषों के कपड़ों की पहली लाइन \"प्रेट-अ-पोर्टर\" डिज़ाइन की और उसे आरम्भ कराया.\" इसके अलावा इस साल शुरू किये गए उत्पादों में मोनोग्राम वार्निश लाइन, एलवी स्क्रैप बुक्स (LV scrapbooks) और \"लूई वीटॉन सिटी गाइड\" शामिल हैं।\n\n20 वीं सदी की अंतिम घटनाएं थीं, 1999 में मिनी मोनोग्राम लाइन, 2000 में अफ्रीका के माराकेच, मोरक्को में पहले स्टोर का खुलना और अंत में वेनिस, इटली के अंतर्राष्ट्रीय फिल्म महोत्सव में नीलामी, जहां एड्स रिसर्च की स्थापना (AIDS Research) (2000 में ही) के साथ शेरोन स्टोन द्वारा डिज़ाइन किया गया वेनिटी केस एमफार (\"amfAR\") बेचा गया।\n\n2001 तक मार्क जैकब के सहयोग से स्टीफन स्प्राउस ने वीटॉन बैग्स की एक सीमित-संस्करण लाइन आरम्भ की, जिसमें मोनोग्राम के नमूने पर भित्ति चित्रण (graffiti) प्रदर्शित किया गया था। भित्ति चित्रण (graffiti) के साथ \"लूई वीटॉन\" भी पढ़ा जा सकता है और कुछ बैगों पर बैग का नाम भी (जैसे कीपाल और स्पीडी). कुछ बैग, जिन पर मोनोग्राम कैनवास पृष्ठभूमि के बगैर भित्ति चित्रण (graffiti) चित्रित था, केवल लूई वीटॉन के अति महत्वपूर्ण (V.I.P.) ग्राहक सूची पर ही उपलब्ध थे। उसी वर्ष जैकब ने आकर्षण कंगन (charm bracelet) भी बनाया, जो एलवी (LV) द्वारा निर्मित पहला गहना था।\n\n2002 में ढोल घड़ी संग्रह आरम्भ किया गया इस वर्ष के दौरान टोकियो में एलवी (LV) बिल्डिंग खोला गया और ब्रांड ने अपने क्रिसमस विंडो सिनिओग्राफी के लिए बॉब विल्सन से सहयोग किया। 2003 में मार्क जैकब के सहयोग से हैण्ड बैग और उपसाधन सामग्री का नया मोनोग्राम मल्टीकलर कैनवास रेंज तकाशी मुराकामीकी योजना बनायीं. इस रेंज में मानक मोनोग्राम कैनवास के मोनोग्राम शामिल हैं, लेकिन सफेद या काले रंग की पृष्ठभूमि पर 33 अलग-अलग रंगों में. (पारम्परिक कैनवास में एक भूरे रंग की पृष्ठभूमि पर सुनहरा मोनोग्राम है।) मुराकामी ने चेरी ब्लासम पैटर्न भी बनाया, जिसमें गुलाबी और पीले फूलों के बीच में मुस्कुराते कार्टून चेहरे थे जिन्हें छिटपुट रूप से मोनोग्राम कैनवास के ऊपर बनाया गया था। यह पैटर्न एक सीमित संख्या की वस्तुओं पर दिखाई दिया. जून 2003 में इस सीमित-संस्करण के उत्पादन को बंद कर दिया गया था। 2003 में मॉस्को रूस और नई दिल्ली भारत में दुकानें खोली गयीं, उताह और सुहाली चमड़े की लाइनों को जारी किया गया और 20 वर्षगांठ पर एलवी (LV) कप आयोजित किया गया।\n2004 में, लूई वीटॉन ने अपनी 150 वर्षगांठ मनाई. न्यूयॉर्क सिटी (फिफ्थ एवेन्यू पर) साओ पाउलो और जोहानसबर्ग स्थित स्टोरों में भी इस ब्रांड का उद्घाटन किया गया। इसने शंघाई में अपनी पहली वैश्विक दुकान (ग्लोबल स्टोर) भी खोली. 2005 तक, लूई वीटॉन ने पेरिस में अमेरिकी आर्किटेक्ट एरिक कार्लसन द्वारा डिजाइन किये गए चैमप्स-एलसीज़स्टोर (दुनिया के सबसे बड़े और सफल एलवी (LV) स्टोर के रूप में प्रसिद्ध) को फिर से खोला और द्रुत घड़ी संग्रह जारी किया। 2006 में एलवी (LV) ने इसके 7 तल पर अपने स्पास लूई वीटॉन के उद्घाटन का आयोजन किया। 2008 में लूई वीटॉन ने डेमियर ग्रेफाइट कैनवास जारी किया। यह कैनवास मर्दाना रुख और शहरी एहसास देने के लिए केवल काले और भूरे रंग में पारम्परिक डेमियर नमूने के साथ उपलब्ध है।\n\n2010 में, लूई वीटॉन ने जो स्टोर खोला वह लंदन में उनके सबसे शानदार दुकान के रूप में वर्णित हुआ।\n\nलूई वीटॉन कंपनी ध्यानपूर्वक किसी प्रसिद्ध हस्ती की तरफ हाथ बढ़ाती है और इसने अपने विपणन अभियानों में जेनिफर लोपेज जैसी प्रसिद्ध मॉडल और अभिनेत्रियों और अभी हाल ही में मैडोना का इस्तेमाल किया है। अपने उत्पादों का विज्ञापन करने के लिए मशहूर हस्तियों और सुपर मॉडलों को नियुक्त करने की अपनी सामान्य परंपरा को तोड़ते हुए 2 अगस्त 2007 को कंपनी ने घोषणा की कि उनके एक विज्ञापन अभियान में सोवियत संघ के पूर्व नेता मिखाइल गोर्बाचेव स्टेफी ग्राफ, आंद्रे अगासी और कैथरीन डेन्यूब के साथ प्रकट होंगे. अनेक रैपर्स, विशेषकर कान्ये वेस्ट ने कुछ गानों में कंपनी का उल्लेख किया है।\n\nकंपनी आमतौर पर महानगरीय शहरों में पत्रिकाओं और इश्तहारों (बिलबोर्डों) में छपे विज्ञापनों का उपयोग करती है। पहले यह अपने विज्ञापन अभियानों के लिए एनी लेबोविज द्वारा लिए गए फोटो अक्सर स्टेफी ग्राफ, आंद्रे अगासी, गिसेल बंचेन और कैथरीन डेन्यूब जैसे प्रतिष्ठित सितारों को शामिल कर और चयनित प्रेस पर ही भरोसा करती थी। हालांकि, एंटोनी अर्नाल्ट संचार विभाग के निदेशक ने हाल ही में टेलीविजन और सिनेमा की दुनिया में प्रवेश करने का निर्णय लिया है: वाणिज्यिक (कामर्शियल) (90 सेकंड) \"जीवन तुम्हें कहां ले जाएगा?\" विषय पर अन्वेषण कर रहा है। और 13 अलग-अलग भाषाओं में इसका अनुवाद किया है। यह वीटॉन का सबसे पहला वाणिज्यिक विज्ञापन था और प्रसिद्ध फ्रांसीसी निर्देशक ब्रूनो एविलान द्वारा निर्देशित किया गया था।\n\n19 वीं सदी से, लूई वीटॉन का सामान बनाने का तरीका नहीं बदला है: अब भी सामान हाथ से ही बनाये जाते हैं। \"समकालीन फैशन\" एलवी (LV) के निर्माण का पूर्वावलोकन देता है: \"कारीगर चमड़े और कैनवास को साथ में इस्तेमाल करते हैं और छोटी-छोटी कीलों को एक-एक कर लगाते हैं, पांच अक्षर वाले ठोस पिक-प्रूफ पीतल के तालों को लगाते हैं जो मानवनिर्मित एक ही चाभी से खुल सके, जिससे यात्री को अपने सभी सामान के लिए सिर्फ एक ही चाबी की जरूरत पड़े. प्रत्येक ट्रंक का तख्ता 30 साल पुराने चिनार से बना था जिसे कम से कम चार साल के लिए सुखाया गया हो. हर ट्रंक का एक सीरियल नंबर है जिसे बनाने में 60 घंटे लग सकते हैं और एक सूटकेस को बनाने में 15 घंटे लगते हैं।\"\n\nकंपनी के उत्पादों में से अनेक में सिग्नेचर भूरे डेमियर और मोनोग्राम कैनवास सामग्री का प्रयोग किया जाता था, इन दोनों का ही 19 वीं सदी में पहली बार इस्तेमाल किया गया था। कंपनी के सभी उत्पादों पर इपॉनिमस एलवी (LV) प्रथमाक्षर प्रदर्शित होते थे। कंपनी दुनिया भर में स्थित अपने स्टोर्स के माध्यम से ही अपने उत्पादों का विपणन करती है, जो उत्पाद की गुणवत्ता और मूल्य निर्धारण को नियंत्रित करने की अनुमति देता है। यह एलवी (LV) को अपने वितरण चैनलों में नकली उत्पादों के प्रवेश को रोकने में अहम भूमिका निभाता है। लूई वीटॉन की कोई छूट बिक्री नहीं है और न ही इसकी सीमा शुल्क मुक्त दुकान हैं। इसके अलावा, कंपनी लूईवीटॉनडॉटकॉम (LouisVuitton.com) के माध्यम से अपने उत्पादों को वितरित करता है।\n\nलूई वीटॉन ब्रांड और प्रसिद्ध एलवी (LV) मोनोग्राम दुनिया के सबसे मूल्यवान ब्रांडों में शामिल हैं। मिलवार्ड ब्राउन के 2010 के अध्ययन के मुताबिक, लूई वीटॉन ठीक वेल्स फ़ार्गो के बाद और जिलेट से पहले दुनिया का 29वां कीमती ब्रांड है। यह ब्रांड के तकरीबन 19.781 खरब अमरीकी डालर तक की हैसियत का होने का अनुमान है।\n\nलूई वीटॉन फैशन की दुनिया में स्टटेस सिंबल की अपनी छवि के कारण सबसे ज्यादा नकल किये जाने वाले ब्रांडों में शामिल है। केवल एलवी (LV) प्रथमाक्षर वाले उत्पादों का एक छोटा सा हिस्सा ही आम जनता में प्रामाणिक हैं। विडंबना यह है कि हस्ताक्षर वाले मोनोग्राम कैनवास जालसाज़ी \"रोकने\" के लिए ही बनाये गये थे। 2004 मेंयूरोपीय संघ में लूई वीटॉन के 18% नकली उत्पाद जब्त किये गये।\n\nकंपनी जालसाज़ी को गंभीरता से लेती है और वकील एवं विशेष जांच एजेंसियों की एक टीम को नियुक्त करती है, जो दुनिया भर में सक्रिय रूप से अदालतों के माध्यम से अपराधियों का पीछा करते हैं और संचार का आधा बजट अपने उत्पादों की जालसाज़ी रोकने में आवंटित कर देते हैं। एलवीएमएच(LVMH) (वीटॉन की मूल कंपनी) ने यह कह कर इस बात की पुष्टि की है \"बाहरी जांचकर्ताओं के एक व्यापक नेटवर्क और वकीलों की एक टीम के सहयोग से 60 लोग जिम्मेदारी के विभिन्न स्तर पर जालसाज़ी रोकने के लिए पूरे समय काम कर रहे हैं\". आगे के एक और प्रयास में कंपनी अपने उत्पादों के वितरण पर बारीकी से नियंत्रण करती है। 1980 के दशक तक, वीटॉन उत्पादों का विक्रय डिपार्टमेंट स्टोरों (जैसे निमैन मारकस और साक्स फिफ्थ एवेन्यू में होता था। आज, वीटॉन उत्पाद अपवाद की एक छोटी संख्या के साथ मुख्यतः प्रामाणिक लूई वीटॉन बुटिक्स में उपलब्ध हैं। ये बुटिक्स सामान्यतः उच्च-स्तर के खरीदारी जिलों के अंदर या लक्जरी डिपार्टमेंट स्टोर में पाए जाते हैं। डिपार्टमेंट स्टोर के अन्दर के बुटिक्स विभाग से स्वतंत्र रूप से संचालित होते हैं और इनके अपने एलवी (LV) प्रबंधक और कर्मचारी हैं। एलवी (LV) ने हाल ही में एक अधिकृत चैनल के रूप में अपने उत्पादों के विपणन के लिए अपने मुख्य वेबसाइट के माध्यम से एक ऑनलाइन स्टोर आरंभ किया है।\n\n19 नवम्बर 2007 को जालसाज़ी रोकने के अगले प्रयास के रूप में लुई वीटॉन ने जालसाज़ी कानूनों का उल्लंघन करने के लिए ब्रिटनी स्पीयर्स पर सफलतापूर्वक मुकदमा दायर किया। \"डू समथिंग\" गीत के म्यूजिक वीडियो के एक हिस्से में एक गर्म गुलाबी ह्यूमर के डैशबोर्ड पर उंगलियों का दोहन (टैपिंग) दिखाई देता है जो लुई वीटॉन के एलवी (LV) लोगो युक्त \"चेरी ब्लासम\" डिजाइन जैसा दीखता है। ब्रिटनी स्पीयर्स खुद दोषी नहीं पाई गयी लेकिन पेरिस में एक नागरिक अदालत (सिविल कोर्ट) ने सोनी बीएमजी (BMG) और एमटीवी ऑनलाइन को वीडियो का प्रदर्शन रोकने का आदेश दिया गया है। उन्होंने प्रत्येक समूह पर 80,000 यूरो का जुर्माना भी किया। एलवीएमएच (LVMH) के लिए एक अनाम प्रवक्ता ने कहा कि यह वीडियो लूई वीटॉन के ब्रांड और उसके लक्जरी छवि पर एक \"हमले\" के लिए गठित है।\n\nलूई वीटॉन ने 13 फ़रवरी 2007 को कलाकार नादिया प्लेज़नर को एक बैग के 'पुनः उत्पादन' के लिए \"स्थगन और निवृत्ति\" का आदेश भेजा जिसमें वीटॉन के बौद्धिक संपदा के अधिकार का उल्लंघन किया गया था। पुनः उत्पादन एक व्यंग्य चित्र के सन्दर्भ में है जिसमें दर्शाया गया है कि एक कुपोषित बच्चा एक डिज़ाइनर कुत्ता और एक डिज़ाइनर बैग थामे हुए है। यह उदाहरण टी-शर्ट और पोस्टरों पर चित्रित किया गया, जिसका सारा लाभ \"डाइवेस्ट फॉर डार्फर\" के दान को जा रहा था। 27 फ़रवरी 2008 को लूई वीटॉन को अपनी एक लिखित प्रतिक्रिया में प्रसिद्ध मोनोग्राम की कमी की और ध्यान आकर्षित करते हुए कलाकार ने अपने \"सरल जीवन\" अभियान और अपनी कलात्मक स्वाधीनता का बचाव किया, आगे दृढ़ता पूर्वक कहा कि चित्र साधारण तौर पर \"डिज़ाइनर बैगों\" के संदर्भ में है और चित्र या सम्बंधित अभियान सामग्री किसी में भी लूई वीटॉन ब्रांड का कोई विशिष्ट उल्लेख नहीं है।[73]\n15 अप्रैल 2008 को लूई वीटॉन ने प्लेजनर को उसके खिलाफ लाये जाने वाले मुकदमे के बारे में अधिसूचित किया। यह बताया गया है कि लूई वीटॉन ने सिम्पल लिविंग उत्पादों का प्लेजनर द्वारा विक्रय जारी रखने पर प्रत्येक दिन के लिए 7500 डॉलर (5000 के लिए यूरो) कि मांग की है, मूल \"स्थगन और रोक\" पत्र को उसके वेबसाइट पर प्रकाशित करने के प्रत्येक दिन के लिए 7500 डॉलर और अपने वेबसाइट पर \"लूई वीटॉन\" नाम का उपयोग करने के लिए प्रति दिन 7500 डॉलर. इसके अलावा, यह आरोप लगाया गया कि लूई वीटॉन ने मांग की है कि कलाकार 15000 डॉलर के अतिरिक्त खर्च, जो कंपनी ने अपने बौद्धिक संपत्ति अधिकारों की रक्षा के लिए खर्च किया है सहित लूई वीटॉन के कानूनी खर्च का भुगतान करे. विवादित चित्र को एक विस्तारित अवधि के लिए प्लेज़नर के वेबसाइट से निकाल दिया गया। हालांकि अब प्लेज़नर के धन उगाहने के अभियान के लिए एक विकल्प चित्र का उपयोग किया जा रहा है, मूल चित्र भी साइट पर पुनः प्रकट हुआ और साइट पर प्रमुखता से छप रहा है।\n\nएलवीएमएच (LVMH) के प्रवक्ता द्वारा दी गई सूचना के आधार पर \"न्यूयॉर्क पत्रिका\" ने सूचित किया कि लूई वीटॉन ने मामले को अदालत में जाने से रोकने का प्रयास किया था लेकिन जब प्लेज़नर ने, न तो विवादित चित्र को हटाने के उनके मूल अनुरोध का जवाब दिया न ही परवर्ती \"निवृति और स्थगन\" के आदेश का तब उन्हें कानूनी कार्रवाई करने पर मजबूर होना पड़ा. प्रवक्ता लेख के अनुसार एलवीएमएच (LVMH) के प्रवक्ता ने यह भी दावा किया था कि प्लेज़नर एलवीएमएच (LVMH) द्वारा \"मुकदमा रोकने के लिए\" किये गए प्रयास की पूरी बात को गुप्त रखने की कोशिश कर रही थी। ये दावे, \"निवृति और स्थगन\" आदेश के सम्बन्ध में प्लेजनर द्वारा प्रकाशित प्रतिक्रिया से मेल नहीं खाते तथा प्लेजनर को एलवीएमएच (LVMH) द्वारा किये गए दावों का जवाब देने कि अनुमति न होने तथा विशेष रूप से पत्रिका के कुछ ही दिन पहले उसके संपर्क में होने कि वजह से लेख की काफी आलोचना की गई थी।\n\nअक्टूबर 2008 में लूई वीटॉन ने घोषणा की कि कंपनी ने अपना मुकदमा वापस ले लिया है।\n\n", "id": "211404", "title": "लूई वीटॉन"}
{"url": "https://hi.wikipedia.org/wiki?curid=211533", "text": "चित्रापुर मठ\n\nचित्रापुर मठ भारत के कर्नाटक राज्य के उत्तरी कनारा के शिराली में स्थित है। यह चित्रापुर सारस्वत ब्राह्मण समुदाय का केन्द्रीय मन्दिर (मठ) है। यह मठ सन् १७५७ से विद्यमान है। इस समुदाय के अन्य मठ गोकर्न, कर्ला, मंगलोर एवं मल्लपुर में स्थित हैं। \n\nइस मठ के प्रमुख देव हैं - 'श्री भवानीशंकर' जो भगवान शंकर के रूप हैं।\n\n", "id": "211533", "title": "चित्रापुर मठ"}
{"url": "https://hi.wikipedia.org/wiki?curid=211534", "text": "अभिनवभारती\n\nअभिनवभारती, अभिनवगुप्त की रचना है। यह भरत मुनि के नाट्यशास्त्र की टीका है। वस्तुत: नाट्यशास्त्र की यह एकमात्र पुरानी टीका है। इसमें अभिनवगुप्त ने आनन्दवर्धन के ध्वन्यालोक में प्रतिपादित 'अभिव्यक्ति के सिद्धान्त' और कश्मीर के प्रत्यभिज्ञा दर्शन के प्रकाश में भरतमुनि के रससूत्र की व्याख्या की है।\n\n", "id": "211534", "title": "अभिनवभारती"}
{"url": "https://hi.wikipedia.org/wiki?curid=211536", "text": "विषम-ऊँगली खुरदार\n\nविषम-ऊँगली खुरदार या विषमांगुल (odd-toed ungulate) वे खुरदार स्तनधारी (mammal) जीव हैं जिनके पैरों में एक या तीन (अर्थात् विषम संख्या वाले) खुर होते हैं।\n\n", "id": "211536", "title": "विषम-ऊँगली खुरदार"}
{"url": "https://hi.wikipedia.org/wiki?curid=211537", "text": "सत्कार्यवाद\n\nसत्कार्यवाद, सांख्यदर्शन का मुख्य आधार है। इस सिद्धान्त के अनुसार, बिना कारण के कार्य की उत्पत्ति नहीं हो सकती। फलतः, इस जगत की उत्पत्ति शून्य से नहीं किसी मूल सत्ता से है। यह सिद्धान्त बौद्धों के शून्यवाद के विपरीत है।\n\nकार्य, अपनी उत्पत्ति के पूर्ण कारण में विद्यमान रहता है। कार्य अपने कारण का सार है। कार्य तथा कारण वस्तुतः समान प्रक्रिया के व्यक्त-अव्यक्त रूप हैं। सत्कार्यवाद के दो भेद हैं- परिणामवाद तथा विवर्तवाद। परिणामवाद से तात्पर्य है कि कारण वास्तविक रूप में कार्य में परिवर्तित हो जाता है। जैसे तिल तेल में, दूध दही में रूपांतरित होता है। विवर्तवाद के अनुसार परिवर्तन वास्तविक न होकर आभास मात्र होता है। जैसे-रस्सी में सर्प का आभास होना।\n\nसत्कार्यवाद, कारणवाद का न्यायदर्शनसम्मत सिद्धांत है। इसके अनुसार कार्य उत्पत्ति के पहले नहीं रहता। न्याय के अनुसार उपादान और निमित्त कारण अलग-अलग कार्य उत्पन्न करने की पूर्ण शक्ति नहीं है किंतु जब ये कारण मिलकर व्यापारशील होते हैं तब इनकी सम्मिलित शक्ति ऐसा कार्य उत्पन्न होता है जो इन कारणों से विलक्षण होता है। अत: कार्य सर्वथा नवीन होता है, उत्पत्ति के पहले इसका अस्तित्व नहीं होता। कारण केवल उत्पत्ति में सहायक होते हैं। \n\nसांख्यदर्शन इसके विपरीत कार्य को उत्पत्ति के पहले कारण में स्थित मानता है, अत: उसका सिद्धांत सत्कार्यवाद कहलाता है। न्यायदर्शन, भाववादी और यथार्थवादी है। इसके अनुसार उत्पत्ति के पूर्व कार्य की स्थिति माना अनुभवविरुद्ध है। न्याय के इस सिद्धांत पर आक्षेप किया जाता है कि यदि असत् कार्य उत्पन्न होता है तो शशश्रृंग जैसे असत् कार्य भी उत्पन्न होने चाहिए। किंतु न्यायमंजरी में कहा गया है कि असत्कार्यवाद के अनुसार असत् की उत्पत्ति नहीं मानी जाती। अपितु जो उत्पन्न हुआ है उसे उत्पत्ति के पहले असत् माना जाता है।\n", "id": "211537", "title": "सत्कार्यवाद"}
{"url": "https://hi.wikipedia.org/wiki?curid=211546", "text": "अहिर्बुध्न्य संहिता\n\nअहिर्बुध्न्य संहिता, पाँचरात्र साहित्य का एक अत्यंत महत्वपूर्ण ग्रंथ है। विष्णुभक्ति का जो दार्शनिक अथवा वैचारिक पक्ष है, उसी का एक प्राचीन नाम पाँचरात्र भी है। परमतत्व, मुक्ति, भुक्ति, योग तथा विषय (संसार) का विवेचन होने के कारण इस साहित्य का यह नामकरण किया गया है। नारद पाँचरात्र और इस संहिता में उक्त नामकरण का यही अर्थ बतलाया गया है। पाँचरात्र साहित्य का रचनाकाल सामान्यतया ईसापूर्स चतुर्थ शती से ईसोत्तर चतुर्थ शती के बीच माना जाता है। पाँचरात्र संहिताओं की संख्या लगभग 215 बतलाई जाती है, जिनमें अबतक लगभग 16 संहिताओं का प्रकाशन हुआ है। अहिर्बुघ्न्य संहिता का प्रकाशन 1916 ई. के दौरान तीन खंडों में हुआ था। इसमें आठ अध्याय हैं, जिनमें ज्ञान, योग, क्रिया, चर्या तथा वैष्णवों के सामान्य आचारपक्ष के प्रामाणिक विवेचन के साथ-साथ वैष्णव दर्शन के आध्यात्मिक प्रमेयों की भी प्रामाणिक व्याख्या दी गई है। अन्य अनेक संहिताओं से इसकी विशेषता यह है कि इसमें तांत्रिक ग्रंथों की तरह ही तांत्रिक योग का भी सांगोपांग विवेचन किया गया है, यद्यपि भक्ति की महिमा यहाँ कम नहीं है। इसमें भेदाभेदवाद का भी पर्याप्त व्याख्यान है। इसी आधार पर कुछ विद्वान् रामानुज दर्शन की भूमिका के लिए पाँचरात्र दर्शन को महत्वपूर्ण मानते हैं।\n", "id": "211546", "title": "अहिर्बुध्न्य संहिता"}
{"url": "https://hi.wikipedia.org/wiki?curid=211564", "text": "2010 एशियाई खेल\n\nसोलहवें एशियाई खेल, १२ नवम्बर से २७ नवम्बर, २०१० के बीच चीन के गुआंग्झोऊ में आयोजित किए जाएँगे। बीजिंग, जिसने १९९० के एशियाई खेलों की मेज़बानी की थी, के बाद गुआंग्झोऊ इन खेलों का आयोजन करने वाला दूसरा चीनी नगर होगा। इसके अतिरिक्त यह इतनी बड़ी संख्या में खेल प्रतियोगिताएँ आयोजित करने वाला अन्तिम नगर होगा, क्योंकि एशियाई ओलम्पिक परिषद ने भविष्य के खेलों के लिए नए नियम लागू किए हैं जो २०१४ के खेलों से यथार्थ में आएँगे। \n\nगुआंग्झोऊ को ये खेल १ जुलाई, २००४ को प्रदान किए गए थे, जब वह इकलौता बोली लगाने वाला नगर था। यह तब हुआ जब अन्य नगर, अम्मान, क्वालालम्पुर और सियोल बोली प्रक्रिया से पीछे हट गए। खेलों की सह-मेज़बानी तीन पड़ोसी नगरों डोंग्गूआन, फ़ोशन और शानवेइ के द्वारा भी की जाएगी।\n\nइन एशियाई खेलों में एशिया के सभी ४५ देश भाग ले रहे हैं। प्रतिभागी देशों को उनके आईओसी कूटानुसार क्रमित किया गया है और साथ में आईओसी कूट और उस देश से प्रतिभागी खेलमण्डल सदस्य संख्या दी गई है। आधिकारिक खेल जालस्थल के अनुसार, कुवैती खिलाडियों ने इन खेलों में ओलम्पिक ध्वज तले भाग लिया क्योंकि एक राजनीतिक हस्तक्षेप के कारण कुवैत ओलम्पिक समिति को जनवरी २०१० में निलम्बित कर दिया गया।\n\nउद्घाटन समारोह १२ नवम्बर २०१० को स्थानीय समयानुसार २०:०० बजे प्रारम्भ हुआ। इतिहास में पहली बार, समारोह स्टेडियम के भीतर न होकर, एक द्वीप पर आयोजित किया गया और स्थल था पर्ल नदी पर स्थित हाइक्शिन्शा द्वीप। समारोह का निर्देशन चेन वेइया ने किया था जो २००८ ग्रीष्मकालीन ओलम्पिक खेलों में सहायक निर्देशक थे। समारोह में कुल ६,००० प्रदर्शक थे। समारोह में चीन के प्रधानमन्त्री, वेन जियाबाओ, हांगकांग के प्रशासन प्रमुख सचिव हेनरी टेंग और एशियाई ओलम्पिक परिषद के अध्यक्ष शेख अहमद अल-फ़हद अल-अहमद अल-सबाह और अन्तर्राष्ट्रीय ओलम्पिक समिति के अध्यक्ष जैक रोगे भी उपस्थित थे। समारोह कुल ३ घण्टों तक चला और समापन समारोह समेत कुल लागत ३८ करोड़ ￥ (लगभग २.५ अरब रूपये) थी।\n\nसमापन समारोह २७ नवम्बर २०१० को स्थानीय समयानुसार २०:०६ बजे आरम्भ हुआ। कार्यक्रम \"\"लीव यॉर सॉन्ग हियर\"\" की विषयवस्तु से आरम्भ हुआ, जिसमें चीन, भारत, इण्डोनेशिया, लेबनान, कजाखस्तान और मंगोलिया के नृत्य और संगीत सम्मिलित थे।\n\nसमारोह में अगले एशियाई खेलों के मेज़बान दक्षिण कोरिया की ओर से भी आठ मिनट का कार्यक्रम प्रस्तुत किया गया। इन्चियोन के महापौर सोंग यंग-जिल को ध्वज भी इसी समारोह में सौंपा गया। इन्चियोन २०१४ में एशियाई खेलों की मेज़बानी करेगा।\n\nइन एशियाई खेलों में ३६ देशों ने कम से कम एक पदक जीता था। इसके अतिरिक्त चीन, अन्य एशियाई खेलों के समान ही इन खेलों में भी सर्वाधिक स्वर्ण पदक जीतकर पदक तालिका में सबसे आगे रहा। इन एशियाई खेलों में भारत ने अब तक सर्वाधिक पदक भी जीते, इससे पूर्व १९८२ एशियाई खेलों में भारत ने सर्वाधिक पदक जीते थे। मकाउ और बांग्लादेश ने इन खेलों में क्रमशः वूशू और क्रिकेट में एशियाई खेलों में अपने प्रथम स्वर्ण पदक जीते। केवल नौ देश ऐसे थे जो कोई भी पदक जीतने में असफल रहे।\n\nगुआंगझोऊ के लोग नगर समिति द्वारा दिए उस सुझाव के विरोध में है जिसमे कहा गया है की टीवी क्रार्यक्रमों में मन्दारिन का अधिक उपयोग किया जाए, बजाए की गुआंगझोऊ की मुख्य बोली कैण्टोनी। इस कारण स्थानीय समुदाय में रोष है। कैण्टोनी पर दो मोर्चों पर से आक्रमण हो रहा है। पहला तो \"आन्तरिक अप्रवास\" के कारण, लोग अन्य क्षेत्रों से गुआंग्दोंग आ रहे हैं। गुआंग्दोंग की जनसंख्या १.४ करोड़ है जिसमें से आधे नए बसने बाले कैण्टोनी नहीं जानते। दूसरा मोर्चा है सरकारी नीति जिसका उद्देश्य है एक \"एकीकृत सामंजस्यपूर्ण समाज\" की रचना। बीजिंग के १९८२ की संवैधानिक धारा १९ ने पोटोंगुहा को आधिकारिक भाषा तय कर दिया। जून २०१० में हुए एक सर्वेक्षण के अनुसार ३०,००० में से ८०% कैण्टोनी से मन्दारिन पर जाने के विरोध में हैं।\n\nभारत में इन खेलों का प्रसारण डीडी स्पोर्ट्स और टेन स्पोर्ट्स पर किया गया था।\n\n\n", "id": "211564", "title": "2010 एशियाई खेल"}
{"url": "https://hi.wikipedia.org/wiki?curid=211583", "text": "समाजभाषाविज्ञान\n\nसमाजभाषाविज्ञान (Sociolinguistics) के अन्तर्गत समाज का भाषा पर एवं भाषा के समाज पर प्रभाव का अध्ययन किया जाता है। यह भाषावैज्ञानिक अध्ययन का वह क्षेत्र है जो भाषा और समाज के बीच पाये जानेवाले हर प्रकार के सम्बंधों का अध्ययन विश्लेषण करता है।\n\nअर्थात समाजभाषाविज्ञान वह है जो भाषा की संरचना और प्रयोग के उन सभी पक्षों एवं संदर्भों का अध्ययन करता है जिनका सम्बंध सामाजिक एवं सांस्कृतिक प्रकार्य के साथ होता है अत: इसके अध्ययन क्षेत्र के भीतर विभिन्न सामाजिक वर्गों की भाषिक अस्मिता, भाषा के प्रति सामाजिक दृष्टिकोण एवं अभिवृत्ति, भाषा की सामाजिक शैलियाँ, बहुभाषिकता का सामाजिक आधार, भाषा नियोजन आदि भाषा-अध्ययन के वे सभी संदर्भ आ जाते है, जिनका संबंध सामाजिक संस्थान से रहता है।\n\nसमाजभाषाविज्ञान में सामाजिक प्रतीक, संप्रेषण, शाब्दिक घटना, संपूर्णभाषा, वार्तालाप तथा भूमिका आधारित होती है। समाजभाषाविज्ञान की धरणा को आगे बढ़ाने वालों में 'लेबाव' का नाम सबसे प्रमुख है। यह वर्ग मानता है कि भाषा और समाज के संबंधो को भाषाविज्ञान के अपने संदर्भ से अलग नहीं किया जा सकता। भाषा स्वंय में एक सामाजिक वस्तु है, अत: उसकी मूल प्रकृति में ही सामाजिक तत्व अंतर्भूत होते हैं। ये ही तत्व भाषा को विषमरूपी और विकल्पनयुक्त बनाते हैं। भाषा-व्यवहार में प्राप्त इन विकल्पनों का अध्ययन भाषा की वास्तविक प्रकृति का उद्धाटन करता है। लेबाव का यह कथन है कि समाजभाषाविज्ञान ऐसी कोई अलग विधा नहीं मानी जा सकती, क्योंकि समाजभाषाविज्ञान ही तो वास्तविक भाषाविज्ञान है।\n\nआज जिस सामाजभाषाविज्ञान की चर्चा की जाती है, वह समाजशास्त्र और भाषाविज्ञान के मात्र अवमिश्रण का न तो परिणाम है और न ही वह सामाजिक-व्यवस्था और भाषिक व्यवस्था की कोई सह-संकल्पना है वह यह मानकर चलता है कि भाषा, समाज सापेक्ष प्रतीक व्यवस्था है और इस प्रतीक-व्यवस्था के मूल में ही सामाजिक तत्व निहित रहते है हम किसी एक व्यक्ति के लिए कहते हैं-\n\n\"आप इधर आइए।\"\n\nतो दूसरे व्यक्ति से बोलते है -\n\n\"तू इधर आ\"।\n\nजब हम प्रतिष्ठा प्राप्त डॉक्टर या प्रोफेसर से कहते है-\n\n\"कृपया बताइए कि...\"\n\nजबकि किसी धोबी या मोची से बात करते हुए बोलते हैं -\n\n\"तू यह बता कि...\"\n\nइसी प्रकार अपने माता-पिता या दादा नाना से बहुवचन का प्रयोग करते हुए बोलते हैं-\n\n\"आप यहाँ बैठें।\"\n\nजबकि छोटे बेटे-बेटी या नाती-पोतों से बातचीत करते समय एकवचन का प्रयोग करते हुए कहते हैं-\n\n\"तू यहाँ बैठ\", या फिर \"तुम यहाँ बैठो।\"\n\nतू, तुम, या आप में किसी एक के प्रयोग अथवा एकवचन या बहुवचन में एक के स्थान पर दूसरे के चयन के पीछे का निर्धारक तत्व भाषा-प्रयोग का सामाजिक बोध ही होता है। सामाजभाषाविज्ञान की यह मान्यता है कि भाषा को इस सामाजिक बोध अथवा उसके सामाजिक प्रयोजन से अलग कर देखना असंगत है। अत: वह भाषा को शुध्द भाषिक प्रतीकों की व्यवस्था नहीं मानता, जैसा कि सैध्दांतिक भाषावैज्ञानिकों का एक वर्ग स्वीकार करता है। वह एक वर्ग स्वीकार करता है। वह तो भाषा को सामाजिक प्रतीकों की एक उपव्यवस्था के रूप में परिभाषित करता है। इस प्रकार हम देखते है कि समाजभाषा में समाज द्वारा जहां निर्वाध गति से बोलता है वह कभी भाषा का ध्यान न देकर वह सम्प्रेषण पर विशेष ध्यान देते हुए मुख सुख का सुविधा देना चाहता है। उसको भाषा विज्ञान में समाजभाषाविज्ञान कहते है।\n\nएक ताज़ा भाषाई अनुमान के मुताबिक़ दुनिया में एक वक़्त कुल छह हज़ार आठ सौ नौ भाषाएँ बोली जाती थीं लेकिन उनकी संख्या तेज़ी से कम हो रही है। क्योंकि 90 प्रतिशत भाषाएँ ऐसी हैं जिनके बोलने वालों की संख्या एक लाख से कम है। 537 भाषाएँ ऐसी भी हैं जिनके बोलने वाले पचास से भी कम रह गए हैं लेकिन ज़्यादा अफ़सोसनाक हालत उन 46 भाषाओं की है जो आने वाले चंद सालों में ख़त्म होने वाली हैं क्योंकि उनके बालने वाला सिर्फ़ एक-एक ही इनसान बाक़ी रह गया है। चीन में बोली जाने वाली मन्दारिन भाषा आबादी के लिहाज़ से दुनिया की सबसे बड़ी भाषा समझी जाती है जबकि अंग्रेज़ी भाषा दूसरे नंबर पर है।हिंदी और उर्दू को अगर एक भाषा माना जाए तो आबादी के लिहाज़ से वो विश्व की तीसरी बड़ी भाषा है लेकिन अगर हिंदी को अलग भाषा के तौर पर देखा जाए तो दुनिया भर की ज़बानों की सूची में उसका नंबर छठा बनता है। पाँचवें नंबर पर बांग्ला है और उर्दू 22वें नंबर पर चली जाती है। इसके अलावा अरबी और हसपानवी भी दुनिया की बड़ी भाषाओं में शामिल है लेकिन अंग्रेज़ी का मामला सबसे अलग है। चूँकि दुनिया में सिर्फ़ 32 करोड़ लोग की मातृभाषा अंग्रेज़ी है जिनकी बहुतायत अमरीका, कनाडा, ब्रिटेन, ऑस्ट्रेलिया और न्यूज़ीलैंड में है। लेकिन दुनिया भर के देशों में अन्य 35 करोड़ लोग ऐसे हैं जो अंग्रेज़ी को एक संपर्क भाषा के तौर पर इस्तेमाल करते हैं यानी अपनी मातृ भाषा के साथ-साथ वे अंग्रेज़ी भी उसी सुविधा और रफ़्तार से बोल लेते हैं।\n\nउनके अलावा दस से पंद्रह करोड़ तक ऐसे लोग भी हैं जिन्होंने अपनी ज़रूरत के लिए अंग्रेज़ी सीखी है लेकिन ऐसे लोगों की संख्या अब तेज़ी से बढ़ रही है जिनकी न तो यह मातृ भाषा है और न ही संपर्क भाषा.अलबत्ता शिक्षा, रोज़गार या केवल बौद्धिक ज्ञान के विस्तार के उद्देश्य से उन्होंने अंग्रेज़ी में महारत हासिल की है। रेडियो, टीवी, फ़िल्म और ख़ासतौर पर इंटरनेट का इस्तेमाल बढ़ने के साथ-साथ अंग्रेज़ी का इस्तेमाल भी बढ़ता जा रहा है। एक भाषा के तौर पर अंग्रेज़ी की प्रकृति को पूरी तरह समझने के लिए भाषा विज्ञान के कुछ आधारभूत सिद्धांतों का जानना ज़रूरी है। मसलन हमें मालूम होना चाहिए कि दुनिया भर की भाषाएँ किन समूहों में बँटी हैं और किसी भी भाषा के समझने के लिए उसकी उत्पत्ति जानना ज़रूरी है।\n\n\n", "id": "211583", "title": "समाजभाषाविज्ञान"}
{"url": "https://hi.wikipedia.org/wiki?curid=211584", "text": "1990 एशियाई खेल\n\nग्यारहवें एशियाई खेल २२ सितंबर से ७ अक्टूबर, १९९० के बीच बीजिंग, चीन में आयोजित किए गए थे। चीन में आयोजित होने वाली यह प्रथम विशाल-स्तरीय अन्तर्राष्ट्रीय खेल प्रतियोगिता थी। कुल ३७ एशियाई देहों से ६,१२२ खिलाड़ियों ने इन खेलों में भाग लिया और २९ क्रीड़ाओं में प्रतिद्वन्दिता की। पहली बार सम्मिलित किए गए खेल थे सॉफ़्टबॉल, सेपक टाक्रौ, वूशू, कबड्डी और नौकायन।\n\nस्रोत : कुल पदक स्थिति - बीजिंग १९९०\n", "id": "211584", "title": "1990 एशियाई खेल"}
{"url": "https://hi.wikipedia.org/wiki?curid=211590", "text": "उत्तरा भाद्रपद नाडी मुहूर्त\n\nज्योतिष के अनुसार उत्तरा भाद्रपद नाडी मुहूर्त रविवार के दिन दवाई आरम्भ करने पर रोगी को स्वास्थय लाभ प्राप्त होता है। उ. भा. सोमवार की नाडी की अवधि में जीवन साथी प्राप्ति के प्रयास करने पर उतम साथी की प्राप्ति होती है। मंगलवार के दिन इस नाडी में जो भी कार्य किया जाता है। उस कार्य में व्यक्ति को सफलता प्राप्त होती है। बुधवार की नाडी मुहूर्त में धन विनियोजन का कार्य करना लाभकारी रहता है। उत्तरा भाद्रपद नाडी मुहूर्त समय में यह कार्य करने पर व्यक्ति के उतम आय की प्राप्ति की संभावनाएं बनती है। गुरुवार के दिन उ.भा. नाडी की अवधि में व्यापार का आरम्भ व व्यापार के विस्तार का कार्य करना लाभकारी रहता है। शुक्रवार में उत्तरा भाद्रपद नाडी अवधि में शुभ कार्य नहीं करने चाहिए। अशुभ कार्यो को इस अवधि में किया जा सकता है। उ. भा. नाडी दिन शनिवार की अवधि जीवन साथी के साथ कार्यो में सहयोग करने के लिये उपयुक्त रहती है।\n", "id": "211590", "title": "उत्तरा भाद्रपद नाडी मुहूर्त"}
{"url": "https://hi.wikipedia.org/wiki?curid=211597", "text": "गोविन्द बल्लभ पन्त कृषि एवं प्रौद्योगिकी विश्वविद्यालय\n\nगोविन्द बल्लभ पन्त कृषि एवं प्रौद्योगिकी विश्वविद्यालय (पंतनगर विश्वविद्यालय या केवल \"पंतनगर\") भारत का पहला कृषि विश्वविद्यालय है। इसका उद्घाटन जवाहरलाल नेहरू द्वारा १७ नवंबर, १९६० को उत्तर प्रदेश कृषि विश्वविद्यालय के नाम से किया गया था। वर्ष १९७२ में इसका नाम महान स्वतन्त्रता सेनानी गोविन्द बल्लभ पंत के नाम पर गोविन्द बल्लभ पन्त कृषि एवं प्रौद्योगिकी विश्वविद्यालय कर दिया गया। यह विश्वविद्यालय पंतनगर नामक परिसर-कस्बे में पड़ता है जो उत्तराखण्ड के उधमसिंहनगर जिले में है। यह विश्वविद्यालय भारत में हरित क्रांति का अग्रदूत माना जाता है।\n\n", "id": "211597", "title": "गोविन्द बल्लभ पन्त कृषि एवं प्रौद्योगिकी विश्वविद्यालय"}
{"url": "https://hi.wikipedia.org/wiki?curid=211614", "text": "समय मापन प्रौद्योगिकी की समयरेखा\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n", "id": "211614", "title": "समय मापन प्रौद्योगिकी की समयरेखा"}
{"url": "https://hi.wikipedia.org/wiki?curid=211629", "text": "न्यूजीलैंड का भूगोल\n\nन्यूजीलैँड बहुत ही सुन्दर देश हैं। न्यूजीलैँड आस्ट्रेलिया का पड़ोसी देश है तथा यह रुचिकर तथ्य है आस्ट्रेलिया के अलावा न्यूजीलैँड ही आस्ट्रेलिया महाद्वीप का दूसरा तथा एकमात्र देश है।\n", "id": "211629", "title": "न्यूजीलैंड का भूगोल"}
{"url": "https://hi.wikipedia.org/wiki?curid=211650", "text": "मुंबई मेट्रो\n\nमुम्बई मेट्रो भारत की आर्थिक राजधानी, मुम्बई में निर्माणाधीन एक रेल-आधारित परिवहन प्रणाली है। जून २००६ में भारत के प्रधानमंत्री, श्री मनमोहन सिंह, ने इस प्रणाली के पहले भागकी नींव रखी\n\nबृहन्मुन्बई, भारत की वित्तीय राजधानी है। यह भारत की आर्थिक व व्यापारिक गतिविधिंयों का केन्द्रस्थान हैं। खासकर, यहाँ आस-पास ८८% लोक सार्वजनिक परिवहनका इस्तमाल करते हैं। अभीकी उपनगरीय रेल व्यवस्था मुंबईकरोंके जीवनमें बहुत महत्त्वपूर्ण हैं। हररोज, ६० लाखसे अधिक लोक इस सेवेचा उपयोग करतात. 'बेस्ट' बस सेवा पण रेल्वे स्थानकांवर जाण्यास लोकं भरपूर वापरतात. परंतु भौगोलिक बाधांमुळे या सुविधा मागणीनुसार वाढू शकल्या नाही.\n\nमुंबई उपनगरीय रेल ही मोठ्या प्रमाणात वापरली जाते, पण ती जलद परिवहनासाठी बांधली गेलेली नही. मे २००३ च्या मूलरूप मुंबई जलद परिवहन योजनेला बदलले गेले व त्यात अंधेरी ते घाटकोपर येथे बांधल्या जाणार्या १० कि॰मी॰ हलक्या रेल प्रणालीचे समावेश केले गेले. जानेवारी २००४ मध्ये 'एम्.एम्.आर्.डी.ए' या संस्थेने एका महा-योजनेचे अनावरण केले, ज्यात १४६ कि॰मी॰ ची भुयारी रेल्वे प्रणाली पण शामिल केली गेलेली. या १४६ कि॰मी॰ मधला ३२ कि॰मी॰ भाग भूमिगत असणार होता. जून २००४ मध्ये १३ स्थानक असलेल्या एक भुयारी रेलवे मार्ग बांधण्यास सरकाराने अनुमति दिली. मुंबई मेट्रोचे भूमिपूजन समारोह २१ जून २००६ रोजी झाले. पण ११ कि.मी.च्या या वेसावे-अंधेरी-घाटकोपर मेट्रो मार्गाचे निर्माण-काम ८ फेब्रुवारी २००८ रोजीच सुरु झाले.\n\nमुंबई मेट्रोचे मुख्य उद्देश्य म्हण्जे मुंबईकरांना १ ते २ कि॰मी॰ च्या प्रवेश दूरी वर रेल्वे आधारित जलद जन परिवहन उपलब्ध करून देणे व ज्या क्षेत्रांत उपनगरीय रेल नाही, तेथे ही सेवा उपलब्ध करणे व त्या क्षेत्रांना एकत्र जोडणे. या योजनेत ३ टप्पे आहेत जे खाली दिले गेलेले आहेत:\n\nटप्पा १ (२००६-२०११)\n\n\nटप्पा २ (२०११-२०१६)\n\n\nटप्पा ३ (२०१६-२०२१)\n\n\nएकूण विस्तार \"१४६.५ कि.मी.\" \n", "id": "211650", "title": "मुंबई मेट्रो"}
{"url": "https://hi.wikipedia.org/wiki?curid=211652", "text": "सुख नन्दन\n\n[कवि, गद्यकार, विचारक, रजनीतिज्ञ]\n\nसुख नन्दन जी का जन्म ग्राम कोहड़ोरा, मोहम्म्द्पुर, जिला आजमगढ़, उत्तर प्रदेश में २ दिसम्बर १९४० को हुआ था। इनके पिता जी श्री विशुन एक सीधे-सादे ग्रामीण कृषक थे। उनका परिवार पढ़ने-लिखने को लेकर बहुत जागरूक नहीं था। सुख नन्दन जी पढ़ना चाहते थे इसलिये बचपन में घर से भाग कर स्कूल गए। बाद में इनके पिता जी ने इनकी रुचि को देख इन्हे पढ़ने की इजाजत दे दिया। इनकी प्राथमिक शिक्षा उनके कस्बे से कुछ दूर स्थित स्कूल लहबरिया में हुई। इन्होने अपने परिश्रम से उच्च-शिक्षा प्राप्त किया। शिक्षा और अध्ययन के प्रति अन्य ग्रामीणो की रुचि जगाने को अपना लक्ष्य बनाते हुए एक पुस्तकालय का निर्माण भी किया। नौजवानो को शिक्षित और जागरूक किया उनको एक सगठन के रूप में विकसित कर उन्हे सामाजिक विकास में नेतृत्व करने के योग्य बनाया।\n\nसुख नन्दन जी ने गोरखपुर विश्व्विद्यालय से दर्शनशास्त्र तथा हिन्दी विषय से एम॰ए॰ किया। जिन दिनो वे दर्शन शास्त्र के विद्यार्थी थे,मार्क्सवाद से प्रभावित हुए। उन्होने सामाजिक अन्याय, अन्तर्विरोध से वैधानिक स्तर पर लड़ने के लिये लखनऊ विश्व्विविद्यालय एल॰एल॰बी॰किया। वे उस समय अपने इलाके के प्रथम अधिवक्ता बनने वाले पहले व्यक्ति हुए। वह वकालत को आज भी व्यवसाय नहीं बल्कि सामाजिक कार्यो को वैधानिक तरीके से सम्पादित करने का माध्यम मानते हैं। आज भी उनके पास ऐसे मजबूर, असहाय लोग पहुचते हैं जो वकील और मुकदमे का खर्च नहीं वहन कर सकते। हिन्दी से एम॰ए॰ होने के कारण उनकी साहित्यिक अभिरुचि समय के साथ साथ विकसित होती गई। कम्युनिस्ट पार्टी से उनका बहुत गहरा सम्बन्ध रहा, जनवादी कविताए लिखने-सुनाने के कारण उनके मित्र उन्हे उनके उपनाम 'कवि'से सम्बोधित करते हैं।\n\nसुख नन्दन जी ने कई पुस्तको की रचना किया है। उनकी पुस्तको के विषय जनवादी मूल्यो का नेतृत्व करते हैं। समाज और साहित्य से जुडे विषयो में कविता, कहानी, उपन्यास, निबन्ध,\nएतिहसिक-नाटक, राजनिति, इतिहास और दर्शन है। उनकी रचनाये जहा समाज को एक वैचारिक सोच प्रदान करती है वही समाज और रजनीति के आपसी सम्बन्धो का एक विकसित दर्शन भी प्रस्तुत करती है।\n\nदंशित आस्थाए राम कथा पर एक नाट्य-काव्य है। है। इस पुस्तक की भूमिका सुख नन्दन जी ने लिखा है। इस पुस्तक की भूमिका के माध्यम से रामकथा को एक नए दृष्टिकोण से अभिव्यक्ति प्रदान की गई है जिसकी सराहना आधुनिक दृष्टिकोण रखने वाले विद्वानो की गई। समाचार पत्रो ने इस की भूमिका को पुस्तक का सार तत्व कहा। यह पुस्तक एतिहासिक महत्व की है। जवाहरलाल नेहरु विश्व्विद्यालय नई दिल्ली के पुस्तकालय में इसकी एक प्रति उपलब्ध है। राम कथा पर शोध करने वाले विद्यार्थियो को यह पुस्तक अवश्य देखनी चहिए। इस पुस्तक में राम-कथा का सामाजिक-राजनैतिक एव दर्शिनिक नजरिये से अध्ययन किया गया है।\n\nसुख नन्दन जी की एक दार्शनिक एव राजनैतिक महत्व की पुस्तक है \"आरक्षण एक नया राजनैतिक दर्शन\"\" \"। इस पुस्तक मे जतिगत, आर्थिक एव सामाजिक मुद्दो का सम्यक विशलेषण करते हुए कुछ महत्वपूर्ण राजनैतिक सिद्धन्तो का प्रतिपादन किया गया है।\"यह पुस्तक उनके राजनैतिक विचारो का महत्वपूर्ण दस्तावेज है।\n\nसुख नन्दन जी आजकल अपने पैतृक जिले आजमगढ़ में ही रह रहे हैं। वे जहा दिनकर, नागार्जुन जैसे क्रन्तिकारी एव मार्क्सवादी सोच के कवियो की श्रेणी के कवि है तो वही राहुल साकृत्यायन, चन्द्रबली पाण्डे जैसे दार्शनिक समझ रखने वाले बौद्धिक भी है। जीवन भर आर्थिक सकटो से जूझते रहने के कारण उनकी कई पुस्तके अभी तक \nप्रकाशन का मुह तक नहीं देख सकी है। उनकी पुस्तको का प्रकाशन सामाजिक-साहित्यिक-राजनैतिक सन्दर्भो में कई बडी़ समस्याओ का समाधान कर सकता है।\n\nसुख नन्दन जी आजकल १८५७ के भारतीय परिवेश और क्रान्ति पर एक शोधपरक ग्रन्थ की रचना कर रहे हैं, इस पुस्तक का प्रकाशन तत्कालीन भारत और क्रान्तिकारी हलचल की कुछ नई, महत्वपूर्ण कड़ियों को प्रस्तुत करेगा जिसे सामन्यतया नजरअन्दाज किया जाता रहा है।\n\nसुख नन्दन जी की कुछ महत्वपूर्ण पुस्तको के नामः-\n\nआरक्षण एक राजनैतिक दर्शन (दर्शन)\n\nभारत के मूलवासी जनगण (इतिहास)\n\nबोधन (एतिहसिक नाटक)\n\nधरती के चमकते तारे हम (काव्य-संग्रह)\n\nदेश हमारा है, हमारा (एकांकी-संग्रह)", "id": "211652", "title": "सुख नन्दन"}
{"url": "https://hi.wikipedia.org/wiki?curid=211759", "text": "भार्गव समाज\n\nभार्गव इतिहास में भार्गव वंश के आदि प्रवर्तक महर्षि भृगु के काल से लेकर सन् 1773 के अन्त तक का संक्षिप्त विवरण प्रस्तुत है।\n\nऋग्वेद तथा परवर्ती वैदिक साहित्य से स्पष्ट ज्ञात होता है कि आर्यों में जाति पांति का बन्धन नहीं था। वे सब अपने को एक ही जाति का मानते थे। परन्तु जिस प्रकार इंग्लैंड आदि पश्चिमी देशों में जन समुदाय तीन वर्गों में विभक्त माना जाता है उसी प्रकार वैदिक काल में भी आयो में तीन वर्ग थे। यज्ञ हवन करने कराने वाले ब्राह्मण कहलाते थे, जिन में मंत्रों के रचयिता ऋषि पद प्राप्त करते थे। राजा और उसके भाई बेटे क्षत्रिय कहलाते थे। शेष सब आर्य विश् कहलाते थे जिसका अर्थ साधारण जन है। क्या ग्राम का मुखिया और क्या किसान, क्या सैनिक और क्या ग्वाला, क्या बढ़ई और क्या जुलाहा सब इसी विश् वर्ग में माने जाते थे।\n\nब्राह्मणों के आज जितने गोत्र पाये जाते हैं वे सब वैदिक काल के सात मूल वंशों की ही शाखा-प्रशाखा हैं। ये सात वंश भार्गव, आंगिरस, आत्रेय, काश्यप, वसिष्ठ, आगस्त्य और कौशिक हैं। इनमें सबसे प्राचीन भार्गव, आत्रेय और काश्यप हैं जिनके प्रवर्तक भृगु, अत्रि और काश्यप नामक ऋषि थे, जो वैदिक युग के आरम्भ में हुए थे और वैवस्वत मनु के समकालीन थे। महिर्ष भृगु अग्नि क्रिया के प्रवर्तक होने के कारण अथर्वन् और अंगिरस् भी कहलाते थे। इसीलिए इनके वंशज प्रारंभ में भार्गव और आंगिरस दोनों नामों से प्रसिद्ध थे। परन्तु कुछ समय बाद भृगुवंश की एक शाखा ने आंगिरस नाम से एक स्वतंत्र वंश का रूप धारण कर लिया अत: शेष भार्गवों ने अपने को आंगिरस कहना बन्द कर दिया। इस प्रकार आंगिरस वंश का चौथे ब्राह्मण वंश के रूप में उदय हुआ। कुछ शताब्दियों बाद बसिष्ठ नामक एक ऋषि ने वासिष्ठ वंश का प्रवर्तन किया। वसिष्ठ के ही भाई अगस्त्य ने आगस्त्य वंश का प्रवर्तन किया। इन्हीं दोनों के समकालीन विश्वामित्र थे जो पहले राजपुत्र थे। उन्होंने ब्राह्मण बनकर एक नये वंश का प्रवर्तन किया जो उनके पितामह कुशिक के नाम पर कौशिक कहलाया।\n\nये सातों वंश बाह्य विवाही थे अर्थात् किसी भी एक वंश का पुरुष उसी वंश की कन्या से विवाह नहीं कर सकता था। कालान्तर में भार्गवों और आगिरसों की संख्या में वृद्धि होने के कारण वे दोनों वंश दो दो गणों में विभक्त हो गये। बाद में इन दोनों वंशों में से प्रत्येक में कुछ क्षत्रिय सिम्मलित हो गये। भार्गवों में समय समय पर चार क्षत्रिय सम्मिलित हुए और आंगिरसों में पांच क्षत्रिय सम्मिलित हुए। अत: भार्गवों में छ: गण और आंगिरसों में सात गण हो गये। शेष पांच वंश भी बाद में गण कहलाने लगे। इस प्रकार ब्राह्मणों में अट्ठारह गण हो गये। प्रत्येक गण वाहृय विवाही हो गया अर्थात् एक गण का व्यक्ति अपने से भिन्न गण में ही विवाह कर सकता था।\n\nभृगु वंशावली में सर्वप्रथम नाम भृगु का आता है, जो ब्रह्मा के मानस पुत्र थे। इनके वंशजों में भृगु वारूणि हुए जिनके दो पुत्र च्यवन तथा कवि थे। इन्हीं दोनों से भार्गव वंश का प्रवर्तन हुआ। भार्गव वंश प्रारम्भ में जिन दो गणों में विभक्त हुआ उनमें से एक गण च्यवन के वंशज अप्नवान के नाम पर आप्नवान कहलाया और दूसरा उन्हीं के वंशज शुनक के नाम पर शौनक कहलाया। भार्गवों के क्षत्रिय मूल के गणों में सबसे प्राचीन वह गण है जिसका नाम वैन्य अथवा पाथ्र्य है। वैदिक काल की प्रारिम्भक शताब्दियों में पृथु नामक एक अत्यन्त प्रसिद्ध राजा हुआ था जिसके पिता का नाम वेन था। इस राजा का कोई वंशज पुरोहित बनकर भार्गवों में सिम्मलित हो गया और उसके वंशजों का एक पृथक् गण हो गया जो वैन्य अथवा पाथ्र्य कहलाने लगा।\n\nदूसरा\n\nक्षत्रिय जो भार्गव वंश में सिम्मलित हुआ वह राजा दिवोदास का पुत्र मित्रयु था। मित्रयु के बंशज मैत्रेय कहलाये और उनसे मैत्रेय गण का प्रवर्तन हुआ।\n\nभार्गवों का तीसरा क्षत्रिय मूल का गण वैतहव्य अथवा यास्क कहलाता था। यास्क के द्वारा ही भार्गव वंश अलंकृत हुआ। इन्होंने निरूक्त नामक ग्रन्थ की रचना की। परशुराम के शत्रु सहस्रबाहु के प्रपौत्र का नाम वीतहव्य था। उसका कोई वंशज पुरोहित बनकर भार्गवों में सिम्मलित हो गया और उसके वंशज वैतहव्य अथवा यास्क कहलाने लगे।\n\nभार्गवों का चौथा क्षत्रिय मूल का गण वेदविश्वज्योति कहलाता है। इसका इतिहास ज्ञात नहीं है। इस प्रकार भार्गवों में छ: गण हो गये। गण वहिविवाही वर्ग को कहते है, अर्थात् एक गण के व्यक्ति आपस में विवाह नहीं कर सकते थे।\n\nभृगु की अड़तीसवीं पीढ़ी में गृत्समद का नाम आता है। गृत्समद प्रसिद्ध राजा दिबोदास के समकालीन थे। वे एक विख्यात ऋषि थे और ऋग्वेद के द्वितीय मंडल के सूक्त उन्हीं के रचे हुए हैं। गृत्समद के पुत्र का नाम कूर्म था और उन्हीं के परिवार के एक ऋषि का नाम सोमाहुति था।\n\nच्यवन बड़े प्रसिद्ध ऋषि थे। उनका विवाह राजा शयीति की पुत्री सुकन्या से हुआ। इनके च्यवान तथा वसन दो पुत्र थे। च्यवान के सुमेधा नामक पुत्री और अप्नवान् तथा प्रमाति नामक पुत्र हुए। सुमेधा का विवाह महिर्ष कश्यप के पौत्र निध्रुप से हुआ। अप्नवान का विवाह राजा नहुष की पुत्री और ययाति की बहिन रुचि से हुआ। अप्नवान और प्रमति से भृगुवंश आगे बढ़ा।\n\nप्रमति के वंश में रूरू नामक ऋषि हुए। रूरू के वंशज शुनक ने आंगिरस वंश के शौन होत्र गोत्री गृत्समद को गोद ले लिया जिसके फलस्वरूप गृत्समद शौनक हो गये और उनसे शौनक गण प्रवर्तित हुआ। अप्नवान के वंश में ऊर्व नायक प्रसिद्ध ऋषि हुए। उर्व के पुत्र का नाम ऋचीक था। ऋचीक का कान्य-कुब्ज राजा गाधि की पुत्री, महिर्ष विश्वामित्र की बहन, सत्यवती से विवाह हुआ। ऋचीक और सत्यवती के पुत्र महिर्ष जमदग्नि थे। जमदग्नि विश्वामित्र के भानजे थे और ऋग्वेद में कुछ सूक्तों की रचना दोनों ने मिलकर की थी।\n\nभार्गवों के इन छ: गणों में आप्नवान गण के सदस्यों की संख्या सबसे अधिक थी। अत: आप्नवान गण तीन पक्षों में विभाजित हो गया जिनके नाम वत्स, बिद और आर्ष्टिषेण थे। अन्य गण भी पक्ष कहलाने लगे। इस प्रकार भार्गवों में आठ पक्ष हो गये। प्रत्येक पक्ष भी अनेक गोत्रों में विभाजित हो गया। कभी-कभी भिन्न भिन्न पक्षों, गणों अथवा वंशों में समान नाम के गोत्र भी मिल जाते थे। उदाहरण के लिए गाग्र्य गोत्र भार्गवों और आगिरसों दोनों में पाया जाता है। ऐसी दशा में यह निश्चय करना कठिन हो जाता था कि इस प्रकार के गोत्र वाला मनुष्य किस वंश अथवा किस गण का सदस्य है। इस उलझन को दूर करने के लिए प्रत्येक गोत्र के साथ प्रवरों की व्यवस्था की गई। प्रवर का अर्थ श्रेष्ठ होता है। जब किसी गोत्र का व्यक्ति अपने प्रवरों अर्थात् श्रेष्ठ पूर्वजों के नामों का भी उल्लेख कर देता है तो कोई उलझन नहीं हो सकती।\n\nभार्गवों के आठ पक्षों के प्रवर इस प्रकार हैं। वत्स पक्ष के प्रवर भृगु, च्यवन, अप्नवान, ऊर्व और जगदग्नि हैं। विद पक्ष के प्रवर भृगु, च्यवन, अप्नवान, ऊर्व और बिद हैं। आर्ष्टिषेण पक्ष के प्रवर भृगु, च्यवन, अप्नवान आर्ष्टिषेण और अनूप हैं। शौनक पक्ष के प्रवर भृगु, शुनहोत्र और गृत्ममद हैं। वैन्य पक्ष के प्रवर भृगु, वेन और पृथु हैं। मैत्रेय पक्ष के प्रवर भृगु, वध्यश्व और दिवोदास हैं। यास्क पक्ष के प्रवर भृगु, वीतहव्य और सावेतस हैं। वेदविश्वज्योति पक्ष के प्रवर भृगु, वेद और विश्व ज्योति हैं।\n\nजमदग्नि का विवाह इक्ष्वाकु वंश की राजकुमारी रेणुका से हुआ। जमदग्नि और रेणुका के महातेजस्वी राम नामक पुत्र हुए जो शत्रुओं के विरुद्ध परशुधारण करने के कारण परशुराम नाम से विख्यात हुए। परशुराम एक महान ऋषि थे और महान योद्धा भी। इनका उल्लेख सभी पौराणिक पुस्तकों में मिलता है- (रामायण और महाभारत) में भी। उन्होंने जहां सहस्रबाहु को पराजित करके अपनी वीरता का परिचय दिया वहीं ऋग्वेद के दशम मंडल के 110 वें सूक्त की रचना करके अपनी विद्वता का परिचय दिया। इन्हीं असामान्य गुणों से प्रभावित होकर बाद की पीढ़ियों ने उन्हें साक्षात् भगवान विष्णु का अवतार मान लिया।\n\nहम भार्गवों के वर्तमान गोत्र दो गणों में से निकले हैं। बत्स (वछलश), कुत्स (कुछलश), गालव (गोलश) और विद (विदलश) तो अप्नवान गण के अन्तर्गत है। शेष दो अर्थात् काश्यपि (काशिप) और गाग्र्य (गागलश) यास्क गण के अन्तर्गत हैं।\n\nइस काल के प्रारम्भ में वेदव्यास के शिष्य वेशम्पायन नामक प्रसिद्ध भार्गव विद्वान हुए जो यजुर्वेद के आचार्य थे और जिन्होंने राजा जनमेजय को महाभारत की कथा सुनाई थी। दूसरे भार्गव विद्वान शौनक थे, जिनका नाम अथर्ववेद की एक शाखा से जुड़ा हुआ है। शौनक ने ऋग्वेद प्रातिशाख्य, अनुक्रमणी और बृहददेवता की भी रचना की थी। इस काल के कई प्रसिद्ध भार्गवों ने (1000 ई0पू0-500 ई0पू0 वैदिक साहित्य के सम्पादन और वेदांग साहित्य की रचना में अतुलित योगदान दिया।\n\nइसी युग में भृगुवंश में तीन ऐसी विभूतियां हुई जिन्होंने संस्कृत साहित्य के तीन भिन्न-भिन्न क्षेत्रों में ऐसे ग्रन्थ रचे जो विश्व के साहित्य में बहुत ऊंचा स्थान रखते हैं। इनमें सर्वप्रथम वाल्मीकि है। रामायण, महाभारत, मत्स्य पुराण, पद्म पुराण और विष्णु पुराण जैसे- प्राचीन ग्रन्थों के अनुसार वाल्मीकि भृगुवंशी थे। इन ग्रन्थों की पुष्टि ईसा की प्रथम शताब्दी के बौद्ध कवि अश्वघोष ने अपने `बुद्धचरित´ में यह कह कर की है कि जो काव्य-रचना च्यवन न कर सके वह उनके वंशज वाल्मीकि ने कर दिखाया।\n\nइस युग की दूसरी विभूति जिससें भार्गव वंश अलंकृत हुआ, यास्क थे। यास्क ने निरूक्त नामक ग्रन्थ की रचना करके विश्व में पहली बार शब्दव्युतपत्ति अथवा (Etymolog) पर प्रकाश डाला।\n\nइस काल की तीसरी विभूति जिससे भार्गव वंश गौरवान्वित हुआ पाणिनि थे। पाणिनि ने संस्कृत व्याकरण पर अपनी अद्भुत पुस्तक `अष्टाध्यायी´ की रचना की।\n\nचौथी शताब्दी ई.पू.के उत्तरार्ध में भारतीय इतिहास का सबसे शक्तिशाली साम्राज्य स्थापित हुआ जिसका संस्थापक महाबली चन्द्रगुप्त मौर्य थे। चन्द्रगुप्त मौर्य के गुरू और मौर्य साम्राज्य के प्रधानमंत्री और संचालक विष्णुगुप्त चाणक्य नामक महान राजनीतिज्ञ थे, जो कौटिल्य गौत्र के भार्गव थे। चाणक्य ने अर्थशास्त्र नामक प्रसिद्ध ग्रन्थ रचा जो संस्कृत के राजनीति शास्त्र विषयक ग्रन्थों में सर्वोच्च स्थान रखता है।\n\nइसी समय में रचित `कामसूत्र´ के लेखक वात्स्यायन भी भार्गव थे।\n\nमौर्य युग के बाद दूसरी शताब्दी ई.पू.में शुंग-युग की ही रचना है। `मनुस्मृति´ से ज्ञात होता है कि उसके रचयिता भी एक भार्गव थे।\n\nस्कृत की सभा के सातवीं शताब्दी में सम्राट हर्षवर्धन रत्न और संके प्रसिद्ध गद्य काव्य प्रणेता बाण-वत्स गोत्र के भार्गव थे। इन्होंने दो प्रसिद्ध गद्य काव्य लिखे `कादम्बरी´ और `हर्षचरित´।\n\nप्राचीन काल के अन्तिम प्रसिद्ध भार्गव जिन्होंने लड़खड़ाते हुए वैदिक धर्म का पुनरुद्धार किया और अद्वैत-वेदान्त दर्शन का प्रवर्तन किया 788 ई.में केरल में उत्पन्न हुए। 32 वर्ष की आयु में अपनी रचनाओं से सारे विश्व को चमत्कृत कर दिया। ये महात्मा शंकराचार्य थे। उनके उपनिषदों, ब्रह्म सूत्र और भगवद्गीता पर रचे काव्य उनकी विद्वता के पुष्ट प्रमाण है।\n\nभरत खंड में महिर्ष भृगु ने तपस्या की थी उस स्थल को भृगु क्षेत्र कहते हैं, यही अपभ्रंशित होकर `भड़ौच´ हो गया। इसमें निवास करने वाली सभी जातियां भार्गव कहलाती हैं। महिर्ष भृगु से जो वंश बढ़ा वह भार्गव कहलाया। और जो उससे अलग थे, वे भार्गव क्षत्रिय : भार्गव वैश्य आदि कहलाए।\n\nमहिर्ष भृगु ने अपनी श्री नाम की कन्या का पाणिग्रहण श्री विष्णु भगवान से किया था। उस समय ब्रह्मा जी के सभी पुत्र, ऋषि एवं ब्राह्मण उपस्थित हुए। विवाहोपरान्त श्रीजी ने भगवान विष्णु से कहा- इस क्षेत्र में 12000 ब्राह्मण है, जो ब्रह्मपद की कामना करते हैं, इन्हें मैं स्थापित करूंगी और 36,000 वैश्यों को भी स्थापित करूंगी। और जो भी इतर जन होंगे वे भी भृगु क्षेत्र में निवास करेंगे उन सबकी अपने-अपने वर्णों में भार्गव संज्ञा होगी। भगवान विष्णु ने `एवमस्तु´ कहा।\n\nफलस्वरूप सभी वर्ण अपने नाम के आगे `भार्गव´ लगाने लगे। आज भी भार्गव बढ़ई, भार्गव सुनार, भार्गव क्षत्रिय तथा भार्गव वैश्य पाये जाते हैं जिनके गोत्र भिन्न हैं।\n\nइस प्रकार भारतवर्ष में भृगुवंशी भार्गव, च्यवन वंशी भार्गव, औविवंशी भार्गव, वत्सवंशी भार्गव, विदवंशी भार्गव, निवास करते हैं। ये सभी भृगुजी की वंशावली में से `भार्गव´ है। उत्तरीय भारत में च्यवनवंशी भार्गव है। गुजरात में भार्गव जाति के चार केन्द्र है, भड़ौंच, भाडंवी, कमलज और सूरत।\n\nभिन्न-भिन्न क्षेत्र के भार्गव भिन्न-भिन्न नामों से जाने जाते हैं, जो इस प्रकार है- मध्यप्रदेशीय भार्गव- इनके गोत्र सं:कृत, कश्यप, अत्रि कौशल्य, कौशिक पूरण, उपमन्यु, वत्स, वशिष्ठ आदि हैं। प्रवरों में आंगिरस, कश्यप, वशिष्ठ, वत्स, गार्गायन, आप्नवान, च्यवन, शंडिल्य, गौतम, गर्ग आदि है। वंशों के नामों में व्यास, आजारज, ठाकुर, चौबे, दुबे ज्योतिषी, सहरिया, तिवारी, दीक्षित, मिश्र, पाठक, पुरोहित आदि हैं।\n\nगुजराती भार्गव में कुछ लोग अपने नाम के अंत में भार्गव लिखते हैं। कुछ मुंशी, जोआकर, रावल, देसाई, जोशी, व्यास, अजारज, पाठक, ठाकुर, हीडिया, ठाकोर, चोकसी, थानकी, वीण, पटेल, सगोत, याज्ञिक, दीक्षित, शुक्ल, आसलोट आदि। सुप्रसिद्ध श्री के.एम. मुंशी इन्हीं में से एक हैं। इनकी एक मासिक पत्रिका `भृगु-तेज´ भी निकलती थी। दक्षिण में `भार्गवन´- (बंगलौर में `भार्गवन´ रहते हैं, वह भी भृगुवंशी है। नम्बूदरीपाद जाति (केरल में) भी कदाचित भृगुवंशी है।\n\nवैदिक और संस्कृत साहित्य से स्पष्ट प्रकट होता है, कि प्राचीन काल में समस्त भारतवर्ष के ब्राह्मण एक ही जाति में सिम्मलित थे और अपने गोत्रों (अति प्राचीनकाल में भार्गव आंगिरस आदि सात मूल गोत्र और पश्चात् काल में जामदगन्य शौनक आदि 18 गढ़ आर्षप्रवरो और सपिडों को छोड़कर अन्य सब के साथ विवाह कर लेते थे। ईसा के 11वीं शताब्दी तक के जो शिलालेख और ताम्र पत्र है उनमें ब्राह्मणों का वर्णन केवल उनके गोत्रों, प्रवरों तथा चरणों (वैदिक शाखाओं) द्वारा ही हुआ है। 12वीं शताब्दी के लेखों में ब्राह्मणों के अवांतर भेदों का वर्णन आरम्भ हो जाता है।\n\nइनमें से प्राचीन ब्रह्म-ऋषि देश के अर्थात् प्राचीन कौरव, उत्तर पांचाल, मत्स्य और शोरसेनक जनपदों के ब्राह्मण गौड़ कहलाए। तीसरी, चौथी शताब्दी ईण् में कुरुक्षेत्र के आस-पास के देशों में गुड-वंशी अर्थात् गौड़-गोत्री राजपूतों का राज्य था। कुरुक्षेत्र को अपना केन्द्र मानने वाले प्रान्त के ब्राह्मण `गौड़´ और उनके नाम से समस्त उत्तर-भारत के ब्राह्मण `पंचगौड़´ कहलाए।\n\nपुराणों में से ऐतिहासिक विषय के संग्रह कर्ता और भारतवर्ष की एतिहासिक कथाओं के संशोधक मिपारजिस्टर वंशावली शुद्ध नहीं है, संथतवार व बताकर पीढ़ियों वार रखी गई है, मनु के काल से आरम्भ होकर महाभारत युद्ध के पश्चात् समाप्त होती है, उसके मतानुसार निम्नलिखित विख्यात पुरुष उनके आगे लिखी पीढ़ियों में भृगु वंश में जन्मे थे।\n\n(1) च्यवन दूसरी पीढ़ी में\n(2) उशनस (शुक्र) पांचवी पीढ़ी में\n(3) शंड, मर्क और अप्तवान छठी पीढ़ी में\n(4) उर्व तीसवीं पीढ़ी में\n(5) ऋचीक इकत्तीसवी पीढ़ी में\n(6) जमदग्नि और अजगर्ति बत्तीसवीं पीढ़ी में\n(7) राम और शुन: शेफ चौतीसवीं पीढ़ी में\n(8) अग्नि और बीतहव्य चालीसवीं पीढ़ी में\n(9) वहयश्व बासठवीं पीढ़ी में\n(10) दिथोदास तिरेसठवीं पीढ़ी में\n(11) मित्रयुव और परूच्छेपिदेवोदास चौंसठवीं पीढ़ी में\n(12) मैत्रयुव, प्रवर्दन, देवोदास और प्रचेल्स पैंसठवीं पीढ़ी में\n(13) अनीर्ति पालच्छेपि और वाल्मीकि छासठवीं पीढ़ी में\n(14) सुमित्र वाहयश्व सड़सठवीं पीढ़ी में\n(15) देवापि शौनक इकहत्तरवीं पीढ़ी में\n(16) इन्द्रोत देवापि शौनक बहत्तरवीं पीढ़ी में\n(17) वैशम्पायन चौरनवीं पीढ़ी में\n\nच्यवन वंशी चड़ भार्गव महाराज जनमेजय पाडव के समकालीन थे। (16 शताब्दी ढूसर भार्गव)\n\nस्कन्द पुराण ने भौगोलिक आधार पर ब्राह्मणों की 10 जातियां बताई हैं, जिनमें 5 विन्ध्य पर्वत के उत्तर की हैं और 5 दक्षिण की 1 उत्तर भारत की 5 जातियां सारस्वत, गौड़, कान्यकुब्ज, मैथिल और उत्कल है। कुरु अथवा गुड़ प्रदेश आर्य सभ्यता का केन्द्र माना जाता था। अत: उसके नाम पर ये सभी ब्राह्मण सामान्य रूप से पंच गौड़ कहलाये दक्षिण के प्रदेशों के ब्राह्मण सामान्य रूप से पंच द्रविड़ कहलाये। इसी प्रकार भार्गव गोत्री गौड़ ब्राह्मणों का एक समूह कुंडिया कहलाता है तो दूसरा धूसर, ढसिया अथवा ढोसीवाला कहलाता है।\n\nआदि गौड़ ब्राह्मणोत्पत्ति में उल्लिखित धूसर, ढूसिया अथवा ढोसीवाला ही आधुनिक ढूसर भार्गव हैं। ढूसर भार्गवों का एक पृथक समुदाय के रूप में सर्वप्रथम 16 श. में मुगल सम्राट अकबर के समय में मिलता है। ये गौड़ ब्राह्मणों से पृथक थे। 16 श.से पहले भी ढूसर भार्गवों का उल्लेख मिलने की विपुल सम्भावना है। हरियाणा के नारनौल ग्राम के पास स्थित ढोसी नामक ग्राम के पास भार्गवों के आदि पूर्वज महिर्ष च्यवन का आश्रम था। इसी ढोसी के निवासी भार्गव ढूसर कहलाये। इसका पुष्ट प्रमाण 18 शण् के उत्तरार्द्ध में रचित `गुरू भक्ति प्रकाश´ नामक ग्रन्थ से मिलता है।\n\nभौगोलिक क्षेत्र की दृष्टि से बधुसरा नदी के किनारे रहने के कारण ही च्यवन के वंशज वधूसर कहलाये इसी वधूसर शब्द का विलुप्त होकर धूसर शब्द बना। शनै:-शनै: धूसर शब्द के `ध´ के स्थान में `ढ´ आ जाने ढूसर शब्द इसी प्रकार बन गया जिस प्रकार धृष्ट शब्द से ढीट बन गया। ढोसी ग्राम का नाम भी वधूसरी का ही अपभ्रंश है। च्यवन और उनके वंशज वधूसरा नदी के तट पर रहते थे, तो सभी भृगुवंशी ब्राह्मण कहलाने चाहिए। उत्तर मध्यकाल तक भी वधूसरा नदी के आस-पास के ही प्रदेश में बसे रहे उनकी संज्ञा वधूसर अथवा धूसर हो गयी।\n\nढूसर भार्गव एक पृथक जाति के रूप में संगठित हो गये तब कम संख्या होने के कारण गोत्र प्रवर के नियमों का पालन करना कठिन हो गया।\n\n16वीं शताब्दी में एक नाम (भार्गव) हेमू का आता है। महाराज हेमचन्द्र विक्रमादित्य वह विद्युत की भांति चमके और देदीप्यमान हुए। हेमू ढूसर भार्गव वंश के गोलिश गोत्र में उत्पन्न राय जयपाल के पौत्र और पूरनमाल के पुत्र थे। हेमू 16वीं शताब्दी का सबसे अधिक विलक्षण सेनानायक था।\n\nशुक्ल पक्ष में विजयदशमी सन् 1501, विक्रमी संवत् 1558, को मेवात में राजगढ़ के पास माछेरी कस्बे के सम्पन्न ढूसर (भार्गव) ब्राह्मण परिवार में हुआ था। आपका गोत्र गोलिश व कुलदेवी शकरा थी। आपके पिता संत पूरनदास एवं रेवाड़ी के संत नवलदास (ढूसर) राधाबल्लभ सम्प्रदाय (वृंदावन) के प्रवर्तक हित हरिवंशराय के प्रमुख शिष्यों में से थे।\n\nहेमू का परिवार माछेरी से कुतुबपुर, रेवाड़ी में आकर बसा। आज भी आपकी हवेली जीर्ण-शीर्ण अवस्था में कुतुबपुर में स्थित है। उस समय रेवाड़ी एक बड़ा व्यापारिक केन्द्र था जो दिल्ली से ईरान तथा ईराक के रास्ते में पड़ता था।\n\nसम्राट हेमचन्द्र विक्रमादित्य का राज्याभिषेक 7 अक्टूबर 1556 को दिल्ली के पुराने किले में हुआ था आपने मिर्जा तार्दीबेग के नेतृत्व में सिम्मलित हुयी विदेशी मुगल सेना को हराकर दिल्ली पर अधिकार जमाया था। वास्तव में पृथ्वीराज चौहान के जीवन काल के प्राय: 300 वर्षों बाद आप भारत के एकमात्र हिन्दू सम्राट थे जिसे इतिहास का भूला हुआ एक पृष्ठ कहा जाता है।\n\nइतिहास प्रसिद्ध शेरशाह सूरी की मृत्यु के पश्चात् उसके पुत्र इस्लाम खाँ ने राजगद्दी संभाली। उन्होंने हेमू की प्रशासकीय क्षमताओं का भरपूर उपयोग किया।\n\nहेमू ने सम्राट हेमचन्द्र के रूप में भारतीय राजनीति में नया सूत्रपात किया-\n\nउसने अपने भाई जुझार राय को अजमेर का सूबेदार गवर्नर बनाया एवं अपने भान्जे रमैया (रामचन्द्र राय) और भतीजे महीपाल राय को सेना में शामिल कर लिया। हेमू ने किसी भी अफगान अधिकारी को उसके पद से नहीं हटाया इससे भी सैनिकों में उसके प्रति विश्वास बढ़ा। हेमू ने अपने अल्प शासन काल में जिस जातिगत सौहार्द और धार्मिक सहिष्णुता का सूत्रपात किया, वह उसकी अपूर्व दूर-दृष्टि का परिचायक है।\n\nअकबर की आयु उस समय केवल 13 वर्ष थी और बैराम खाँ उसका संरक्षक और प्रमुख सलाहकार था। तर्दी बेग़ के नेतृत्व में मुग़ल सेना की दिल्ली में हार और हेमू की विजय से बैराम खाँ इतना अधिक आहत और विचलित था कि उसने अकबर की सहमति के बग़ैर तर्दी बेग़ को फाँसी दे दी।\n\n5 नवम्बर 1556 को पानीपत में सम्राट हेमचन्द्र व अकबर की सेना में भयंकर युद्ध हुआ। एक तीर सम्राट हेमचन्द्र की आँख को छेदता हुआ सिर तक चला गया। हेमचन्द्र ने हिम्मत न हारते हुए तीर को बाहर निकाला परन्तु इस प्रयास में पूरी की पूरी आँख तीर के साथ बाहर आ गई। आपने अपने रूमाल को आँख पर लगाकर कुछ देर लड़ाई का संचालन किया, परन्तु शीघ्र ही बेहोश होकर अपने ``हवाई´´ नामक हाथी के हौदे में गिर पड़े।\n\nआपका महावत आपको युद्ध के मैदान से बाहर निकाल रहा था कि मुगल सेनापति अली कुली खान ``हवाई´´ हाथी को पकड़ने के लिए आगे बढ़ा और बेहोश हेमू को गिरफ्तार करने में कामयाब हो गया। इस प्रकार दुर्भाग्यवश सम्राट हेमचन्द्र एक जीता हुआ युद्ध हार गये और भारत के अंतिम हिन्दू सम्राट हेमचन्द्र ढूसर (भार्गव) वंश का शासन 29 दिन के बाद समाप्त हो गया।\n\nबैराम खाँ के लिए यह घटना एकदम अप्रत्याशित थी। बैराम खाँ ने अकबर से प्रार्थना की कि हेमू का वध करके वह `गाज़ी´ की पदवी का हक़दार बने। आनन-फानन में अचेत हेमू का सिर धड़ से अलग कर दिया। जिससे हेमू के समर्थकों की हिम्मत या भविष्य के विद्रोह की संभावना को पूरी तरह कुचल दिया जाय।\n\nदिल्ली पर अधिकार हो जाने के बाद बैराम खाँ ने हेमू के सभी वंशधरों का क़त्लेआम करने का निश्चय किया। हेमू के समर्थक अफ़ग़ान अमीर और सामन्त या तो मारे गए या फिर दूर-दराज़ के ठिकानों की तरफ भाग गए। बैराम खाँ के निर्देश पर उसके सिपहसालार मौलाना पीर मोहम्मद खाँ ने हेमू के पिता को बंदी बना लिया और तलवार के वार से उनके वृद्ध शरीर के टुकड़े-टुकड़े कर दिए। और उसने हेमू के समस्त वशधरों यानी सम्पूर्ण ढूसर भार्गव कुल को नष्ट करने का निश्चय किया। अलवर, रिवाड़ी नारनौल, आनौड़ आदि क्षेत्रों में बसे हुए ढूसर कहलाए जाने वाले भार्गव जनों को चुन-चुन कर बंदी बनाया। साथ ही हेमू के अत्यन्त विश्वास पात्र अफ़गान अधिकारियों और सेवकों को भी नहीं बक्शा। अपनी फ़तह के जश्न में उसने सभी बंदी ढूसर भार्गवों और सैनिकों के कटे हुए सिरों से एक विशाल मीनार बनवाई। (इस मीनार की मुग़ल पेन्टिग राष्ट्रीय संग्रहालय में मौजूद है।)\n\nअकबर ने एक फ़रमान के ज़रिये जब अपना रोष प्रकट किया तो बैराम खाँ ने अकबर के खिलाफ़ बगावत कर दी। अकबर ने उसे हराकर बंदी बना लिया और उसे क्षमादान दे दिया। बैराम खाँ ने अपने पापों का प्रायश्चित करने हज के लिए मक्का भेजे जाने की दरख्वास्त पेश की जिसे अकबर ने मंजूर कर लिया। लेकिन रास्ते में मुबारक खाँ लोहानी नामक अफ़गान ने तलवार से प्रहार कर उसे मार डाला।\n\nअकबर के गुप्तचरों ने सम्राट को सूचना दी कि भार्गव सम्प्रदाय की औरतों और छोटे बच्चों को छोड़कर, पूरी तरह सफ़ाया कर दिया गया है, केवल एक ढूसर भार्गव शेष रह गया है उनका नाम है संत नवलदास! अकबर के आदेश के अनुसार संत नवलदास को पकड़कर दरबार में हाज़िर किया गया और उन्हें कारागार में डाल दिया गया।\n\nसंत नवलदास से भेंट के बाद अकबर का हृदय परिवर्तन हुआ। उसने ढूसर भार्गवों पर बरसों से हो रहे अत्याचारों को तुरन्त बंद करने का आदेश दिया और हेमचन्द्र के मृत भतीजे महीपाल के चार वर्षीय पुत्र नथमल को हेमचन्द्र का एकमात्र वंशज समझकर अनौड़ के विशाल क्षेत्र की जागीर सौंपी और राजकोष से 11 हजार मुद्राएं वार्षिक रूप से देने का शाही फ़रमान जारी किया, जो सन्-1857 तक मान्य रहा।\n\nप्राप्त ऐतिहासिक तथ्यों के अनुसार यह निष्कर्ष निकालना पूर्णत: युक्तसंगत है कि भारतीय राजनीति में हिन्दू मुस्लिम एकता अथवा सर्वधर्म सम्भाव के प्रेणता अकबर नहीं, (जैसा कि अनेक विदेशी एवं भारतीय इतिहासकारों का मत है) बल्कि हेमचन्द्र थे, जिनकी सेना में 90 प्रतिशत से अधिक अफ़गान मुसलमान थे। दिलचस्प तथ्य यह है कि हेमचन्द्र को सम्राटत्व उनके सहयोगी अफ़गान सेनाधिकारियों एवं प्रशासकों ने एकमत से दिया था। ``विक्रमादित्य´´ की उपाधि भी उन्हें प्रदान की गई थी, उन्होंने स्वयं धारण नहीं की।\n\nगौरतलब यह भी है कि बिहार के अनेक क्षेत्रों में हेमचन्द्र से सम्बन्धित लोकगीत आज तक प्रचलन में हैं। यह तथ्य इस बात को रेखांकित करता है कि हेमचन्द्र सामान्य जनों के बीच अत्यन्त लोकप्रिय थे और जिस ``जन कल्याण राज्य´´ (Social Welfare State) की आज चर्चा की जाती है, मध्यकालीन भारत में उसके प्रणेता हेमचन्द्र विक्रमादित्य थे।\n\nऔरंगजेब के अन्याय से प्रताड़ित हिन्दुओं की रक्षा के लिए छत्रपति शिवाजी, गुरुगोविन्द सिंह और स्वामी चरणदास जैसे महान पुरुषों ने जन्म लिया। महात्मा चरणदास ने भाद्रपद शुक्ल तृतीया संवत्- 1760 तद्नुसार सन्- 1703 ई को जन्म लिया।\n\nसन्त चरणदास का व्यक्तित्व इतना चमत्कारी था कि उस समय के अनेक शासक भी उनसे प्रभावित हो गये। सन्त चरणदास आध्यात्मिक ज्ञान और योग में ही निष्णात नहीं थे वरन् एक श्रेष्ठ कवि भी थे। उनकी फुटकर रचना `शब्द´ नाम से विख्यात हैं। इनकी आख्यानात्मक और वर्णनात्मक रचनाएं प्राय: श्री कृष्ण लीला से सम्बंध रखती हैं।\n\nचरणदास जी बहुत बड़े योगी ही नहीं थे, उतने ही बड़े सुधारक भी थे। धर्म और समाज के क्षेत्रों में फैले हुए अन्धविश्वासों, आडम्बरों और संकीर्णताओं को दूर करने का उन्होंने सतत् प्रयत्न किया। ये एकेश्वरवादी थे। चरणदास जी ने समाज में ही नहीं धर्म के क्षेत्र में भी नारी को पुरुष के बराबर ला बिठाया। उनकी शिष्य मंडली में सबसे प्रमुख दो शिवयायें हैं, जिनके नाम सहजोबाई और दया बाई थे। सहजोबाई एक उच्चकोटि की हरि भक्त थीं और उन्हें 18वीं शताब्दी की मीराबाई कह सकते हैं। इनकी दूसरी शिष्या दयाबाई थीं। ये भी सहजोबाई के समान कवियित्री थीं और उन्होंने सन्- 1761 में दयाबोध नामक ग्रन्थ की रचना की और दूसरा ग्रन्थ `विनय-मालिका´ है। दयाबाई का 1773 ई.में निर्वाण हुआ। इस प्रकार 18वीं शताब्दी की इन विभूतियों ने हिन्दू समाज को सन्मार्ग दिखाने का अत्यन्त सराहनीय कार्य करके भृगुवंश को गौरव प्रदान किया।\n\nभृगुवंश से शुरू हुआ भार्गवों का इतिहास जिसमें अनेक विभूतियों ने जन्म लिये, जिसके पूर्वजों ने हिन्दुस्तान की बाग डोर संभाली और जो इतना पुराना होते हुये भी इनकी संख्या कम होने की एक वजह क्या रही ये चिंतन् का विषय है। सम्पूर्ण भारत में लगभग 7000 भार्गव परिवार है।\n\nव्यक्ति, राष्ट्र की इकाई और उसका चरित्र राष्ट्र चरित्र का परिचायक होता है। भार्गव वंश के मनीषियों के उच्च चरित्रों एवं उपलब्धियों ने भार्गव जाति को देश विदेशों में गौरवपूर्ण स्थान दिलाया है अत: यह आवश्यक हो जाता है कि उनके द्वारा राष्ट्र एवं समाज के प्रति की गई सेवाओं का लेखा जोखा लिपिबद्ध किया जावे यह इसलिए भी आवश्यकत था कि नवीन पीढ़ी इन गौरवपूर्ण गाथाओं से प्रेरणा प्राप्त कर अपने चरित्र निर्माण की एवं राष्ट्र के प्रति समर्पित होने की भावना को अपने जीवन में साकार करे।\n\nसाभार - भार्गव जाति का इतिहास", "id": "211759", "title": "भार्गव समाज"}
{"url": "https://hi.wikipedia.org/wiki?curid=211766", "text": "समष्टि अर्थशास्त्र\n\nसमष्टि अर्थशास्त्र (मैक्रो इकनॉमिक्स) आर्थिक विश्लेषण की वह शाखा है जिसमें समुच्चय का विश्लेषण सम्पूर्ण अर्थशास्त्र के सन्दर्भ में किया जाता है। समष्टि अर्थशास्त्र में समस्त आर्थिक क्रियाओं का संपूर्ण रूप से अध्ययन किया जाता है। राष्ट्रीय आय, उत्पादन, रोजगार/बेरोजगारी , व्यापार चक्र, सामान्य कीमत स्तर, मुद्रा संकुचन, आर्थिक विकास, अंतरराष्ट्रीय व्यापार, आदि इसकी आर्थिक क्रियाएँ हैं जिनका विश्लेषण इसके अंतर्गत किया जाता है।\n\nसमष्टि अर्थशास्त्र, विश्लेषण प्रकृति में योगात्मक है। यह एक व्यक्तिगत इकाई के रूप में राष्ट्र के व्यवहार का अध्ययन करता है। सबसे महत्वपूर्ण मैक्रोइकॉनॉमिक्स चर हैं राष्ट्रीय आय, राष्ट्रीय निवेशमुद्रा की क्रय शक्ति में बदल, मुद्रास्फीति और संकुचन, अर्थव्यवस्था में रोजगार का स्तर, बजटीय सरकार की नीति और देश के भुगतान संतुलन और विदेशी मुद्रा। मैक्रोइकॉनॉमिक्स अर्थव्यवस्था एक पूरे रूप में संचालन का विश्लेषण करती है। यह अर्थव्यवस्था के प्रदर्शन में सुधार करने के लिए नीतियों की सिफारिश करती है।\n\nदोर्न्बुश और फिशर के अनुसार, \"मैक्रोइकॉनॉमिक्स बूम्स् और मंदी के साथ एक पूरे के रूप में अर्थव्यवस्था के व्यवहार से चिंतित है, अर्थव्यवस्था के कुल माल और सेवाओं के उत्पादन और उत्पादन की वृद्धि, मुद्रास्फीति और बेरोजगारी की दर, भुगतान और मुद्रा के संतुलन।\"\n\nयह मैक्रोइकॉनॉमिक्स की विषय वस्तु राष्ट्रीय आय और रोजगार और अल्पावधि में अपने उतार चढ़ाव है कि उपरोक्त परिभाषा से स्पष्ट है। सामान्य मूल्य स्तर बढ़ जाता है और अर्थव्यवस्था में मुद्रास्फीति का कारण बनता क्यों है यह भी बताते हैं। आधुनिक अर्थव्यवस्था को आर्थिक विकास कहा जाता है जो कम समय में उत्पादन क्षमता और राष्ट्रीय आय में वृद्धि हुई है, जो कि निर्धारित कारकों का विश्लेषण कहा जता है।\nमैक्रोइकॉनॉमिक्स संपूर्ण आर्थिक प्रणाली की कार्यप्रणाली को समझने में मदद करता है। यह अर्थव्यवस्था के कामकाज का विश्लेषण करने के लिए उपकरणों और तकनीकों को प्रदान करता है। यह इस तरह के राष्ट्रीय आय के आँकड़े, मुद्रास्फीति सूचकांक और विदेशी दर दृढ़ संकल्प, के रूप में कुल चर, कंप्यूटिंग के लिए उपकरण प्रदान करता है। इन सभी सूचकांकों देश के आर्थिक प्रदर्शन का मूल्यांकन करने में उपयोगी होते हैं।\n\nसमष्टि आर्थिक विश्लेषण का महत्व सौद्धान्तिक एवं व्यावहारिक दृष्टि से सन् 1929 की विश्वव्यापी महा मंदी के बाद अत्यधिक बढ़ गया था। पिछले कुछ वर्षों में इसमें तीव्रगति से वृद्धि हुई है। समष्टि आर्थिक विश्लेषण का अध्ययन कई कारणों से महत्वपूर्ण है, जो निम्नलिखित दिये गये हैं :\n\n\n\n\n\n\n\n\n\n\n\n", "id": "211766", "title": "समष्टि अर्थशास्त्र"}
{"url": "https://hi.wikipedia.org/wiki?curid=211771", "text": "देवांशु\n\nयुवा लेखक, कार्टूनिस्ट और चित्रकथाकार. \n", "id": "211771", "title": "देवांशु"}
{"url": "https://hi.wikipedia.org/wiki?curid=211788", "text": "संघीकृत राज्य माइक्रोनेशिया\n\nसंघीकृत राज्य माइक्रोनेशिया (Federated States of Micronesia), एक स्वतन्त्र, सम्प्रभु द्वीपीय राष्ट्र है, जो पश्चिम से पूर्व तक चार राज्यों से मिलकर बना है: याप, चूक, पोह्न्पेई और कोस्राए। यह कुल मिलाकर ६०७ छोटे द्वीपों से मिलकर बना है जो पश्चिमी प्रशान्त महासागर में २,७०० किमी तक फैले हैं।\n", "id": "211788", "title": "संघीकृत राज्य माइक्रोनेशिया"}
{"url": "https://hi.wikipedia.org/wiki?curid=211818", "text": "सोलर इंपल्स\n\nसोलर इंपल्स (अंग्रेजी:Solar impulse ;हिन्दी अनुवाद: सौर आवेग), एक यूरोपीय लंबी दूरी की सौर ऊर्जा चालित विमान परियोजना है जिसे इकोले पॉलीटेक्निक फेडरल डी लॉज़ेन द्वारा संचालित किया जा रहा है। परियोजना की शुरुआत बर्ट्रेंड पिकार्ड द्वारा की गयी है, जिन्होने संयुक्त रूप से पहली बार एक गुब्बारे से बिना रूके दुनिया का चक्कर लगाया था। सौर ऊर्जा चालित यह पहला विमान जिसका स्विस विमान पंजीकरण कूट HB -SIA है, एकल सीट वाला विमान है और यह अपनी ही शक्ति से उड़ान भरने और लगातार 36 घंटे तक हवा मे उड़ते रहने में सक्षम है। इस विमान ने अपनी पहली सफल उड़ान पश्चिमी स्विटज़रलैंड के पेयर्न हवाई अड्डे से 7 जुलाई 2010 को भरी थी। इस उड़ान के दौरान यह विमान लगातार 26 घंटे हवा में उड़ता रहा जिसमें रात के 9 घंटे भी शामिल हैं। विमान को 8 जुलाई 2010 को इसी हवाई अड्डे पर वापस उतारा गया। अप्रैल 2010 में इस विमान ने अपनी पहली दिन की उड़ान सफलतापूर्वक पूरी की थी।\nविमान को स्विस वायुसेना के पूर्व लड़ाकू पायलट 57 वर्षीय एंड्रे बॉशबर्ड ने कड़कड़ाती ठंड के बीच उड़ाया। बकौल एंड्रे पिछले चालीस सालों के पायलट जीवन में यह उनकी सर्वाधिक रोमांचकारी उड़ान थी जिसे उन्होंने बगैर किसी ईंधन और पर्यावरणीय प्रदूषण के पूरा किया।\n\nइस विमान के पंखों पर बेशकीमती और 63.4 मीटर लंबे सौर पटल (सोलर पैनल) लगे हैं। पायलट ने इस विमान को दिन की उड़ान के समय इसे 8,500 मीटर की ऊंचाई पर रखा जिससे सूरज की रोशनी से मिलने वाली ऊर्जा को विमान ने संरक्षित किया और इसी ऊर्जा से रात में 1,500 मीटर की ऊंचाई पर विमान को उड़ाया गया।\n", "id": "211818", "title": "सोलर इंपल्स"}
{"url": "https://hi.wikipedia.org/wiki?curid=211819", "text": "काढ़ा\n\nजल में पत्तियाँ, तना, फल, फूल या कोई अन्य रसायन डालकर उसे उबालने पर जो पदार्थ बनता है उसे क्वाथ या काढ़ा कहते हैं। \n\nतंत्र के अनुसार इन पाँच वृक्षों —जामुन, सेमर, खिरैटी, मोलसिरी ओर बेर का कषाय 'पंचकषाय' कहलाता है। यह कषाय छाल को पानी में भिगोकर निकाला जाता है और दुर्गा के पूजन में काम आता है।\n\nकषाय (क्वाथ) पांच प्रकार के होते हैं, जिन्हें सम्मिलित रूप से 'पञ्चकषाय' कहते हैं—\n\n1. स्वरस\n\n2. कल्क\n\n3. क्वाथ\n\n4. हिम\n\n5. फांट\n\nये पांचों प्रकार के क्वाथ मधुर, अम्ल, कटु, तिक्त और कषाय रस वाले द्रव्यों से बनाए जाते हैं। स्वरस से कल्क, कल्क से क्वाथ, क्वाथ से हिम और हिम से फांट हल्का होता है। अर्थात् इनकी शक्ति (लाघव) क्रमशः घटते हुए क्रम में होती है।\n\n\n", "id": "211819", "title": "काढ़ा"}
{"url": "https://hi.wikipedia.org/wiki?curid=211827", "text": "बनफ्शा\n\nबनफ्शा (Viola odorata) सर्दी-खाँसी और कफ प्रकोप को दूर करने वाली जड़ी-बूटी है, जो आयुर्वेदिक और यूनानी चिकित्सा पद्धति में एक समान रूप से उपयोग में ली जाती है।\n\nबनफ्शा की पैदावार कश्मीर और हिमालय की घाटियों में पाँच से छह हजार फीट की ऊँचाई पर होती है। इसका आयात ईरान से भी किया जाता है और ईरान की बनफ्शा बहुत उत्तम जाति की होती है।\n\nविभिन्न भाषाओं में नाम : संस्कृत- नीलपुष्प, हिन्दी- बनफ्शा, मराठी- बनफ्शाहा, गुजराती- वनपशा, बंगला- बनोशा, तमिल- बयिलेट्टु, फारसी- बनफ्शा, इंग्लिश - वाइल्ड वायलेट, लैटिन - वायोला ओडोरेटा\n\nगुण : बनफ्शा का पंचांग (पाँचों अंग) लघु, स्निग्ध, कटु, तिक्त, उष्ण और विपाक में कटु है। स्निग्ध, मधुर और शीतल होने से यह वातपित्त शामक और शोथहर है। यह जन्तुनाशक, पीड़ा शामक और शोथ दूर करने वाला है।\n\nयह द्रव्य ईरान से आता है और भारत में कश्मीर और पश्चिमी हिमालय के समशीतोष्ण प्रदेश में पाँच-छह हजार फीट की ऊँचाई पर पैदा होता है। उत्तरी भारत में बनफ्शा की जगह इसकी अन्य प्रजातियों का प्रयोग होता है, जिनके नाम हैं वायोला साइनेरिया और वायोला सर्पेन्स। इसके पत्ते अण्डाकार, हृदयाकार, नुकीले, कंगूरेदार, फूल बैंगनी रंग के और क्वचित सफेद होते हैं। इसमें छोटी-छोटी डोड़ी भी लगती है। इसके पंचांग और फूल, दोनों औषधियों के रूप में काम में आते हैं।\n\nदोनों प्रजातियों के गुण-लाभ समान हैं और इनमें बनफ्शा से अधिक सुगन्ध होती है। इसकी जड़ विरेचन गुण वाली, ज्वर शामक, कफ निकालने वाली, पौष्टिक, पसीना लाने वाली, प्यास और जलन को शांत करने वाली होती है। \n\n", "id": "211827", "title": "बनफ्शा"}
{"url": "https://hi.wikipedia.org/wiki?curid=211830", "text": "सदानन्द घिल्डियाल\n\nसदानंद घिल्डियाल (1898-1928) जन्म क्टूलस्यू गाँव खोला में हुआ। वे आयुर्वेद के विद्वान् ही नहीं शुद्ध साहित्यिक भी थे। उनका \"प्रायश्चित्त\" शीर्षक हिंदी नाटक तथा \"भावकुसुमांजलि\" शीर्षक अप्रकाशित कविताएँ उनकी साहित्यिक प्रतिभा का प्रमाण प्रस्तुत करती हैं। विशुद्ध साहित्यसाधना के अतिरिक्त उन्होंने आयुर्वेद के कई ग्रंथों पर टीकाएँ लिखीं तथा \"रसतरंगिणी\" नामक आयुर्वेद विषयक ग्रंथ की रचना की। संस्कृत की कोमल कांत पदावली में लिखे इस ग्रंथ की विद्वानों ने भूरि भूरि प्रशंसा की है।\n", "id": "211830", "title": "सदानन्द घिल्डियाल"}
{"url": "https://hi.wikipedia.org/wiki?curid=211831", "text": "सत्यशरण रतूड़ी\n\nसत्यशरण रतूड़ी 'चंचरोक' का जन्म गोदी (टिहरी) में हुआ। आप द्विवेदी युग के प्रसिद्ध कवियों में माने जाते हैं। उनकी कविताएँ प्राय: \"सरस्वती\" में प्रकाशित होती थीं। वे अत्यंत भावुक और सहृदय कवि थे। आचार्य महावीरप्रसाद द्विवेदी ने अपने एक पत्र में (2 मार्च 1938 को म्यामचंद नेगी को लिखित) इन शब्दों में उनकी प्रतिभा को स्वीकार किया था : \"स्वर्गवासी पं॰ सत्यशरण जी रतूड़ी सुकवि थे। भाषा पर उनका अच्छा अधिकार था। उनकी वाणी में रस था। उनकी कविताएँ सरस, सरल और भावमयी होती थीं। इससे मैं उन्हें सरस्वती में स्थान देता था।\" उनकी कविताएँ विश्वरंदत्त उनियाल द्वारा संपादित \"सत्य कुसुमांजलि\" में संगृहीत हैं। उनकी \"शांतिमयी शैय्या\" कविता रामनरेश त्रिपाठी की \"कवितावली\" में मिलती है।\n", "id": "211831", "title": "सत्यशरण रतूड़ी"}
{"url": "https://hi.wikipedia.org/wiki?curid=211832", "text": "सदाशिवराव भाऊ\n\nसदाशिवराव भाऊ (4 अगस्त 1730 – 20 जनवरी 1761) मराठा सेना के सेनानायक थे। उन्के पिता चिमनाजी अप्पा एवं माता राखमबाई थीं।\n\nबाजीराव पेशवा के भाई चिमाजी अप्पा के पुत्र सदाशिवराव भाऊ को देशी राज्यों के विरुद्ध सैनिक सफलताओं के कारण असाधारण सेनानी समझा गया और पानीपत में मराठों की भीषण पराजय का आवश्यकता से अधिक दोषी भी। अनुकूल प्रकृति होते हुए भी महत्वकांक्षी और स्पष्टवादी होने से, वह अधिकतर लालची, घमंडी और हठी ठहराया गया। रामचंद्र बाबा की दीक्षा और प्रेरणा से भाऊ ने शासनप्रबंध में असाधरण दक्षता प्राप्त की; किंतु वही भाऊ और पेशवा में मनोमालिन्य बढ़ाने का भी कारण बना।\n\nभाऊ का प्रथम महत्वपूर्ण कार्य पश्चिमी कर्नाटक में मराठा आधिपत्य स्थापित करना था (1746)। फिर, विद्रोही यामाजी शिवदेव को पराजित कर उसने संगोला का किला हस्तगत किया (1750)। यहाँ, रामचंद्र बाबा की प्रेरणा से नई योजना कार्यान्वित कर, उसने मराठा शासन में वैधानिक क्रांति स्थापित कर दी। किंतु भाऊ के कुछ कार्यो को अपने स्वत्वाधिकारों का अपहरण समझ पेशवा उससे और बाबा से रुष्ट हो गया। तब बाबा से प्रोत्साहित हो भाऊ ने पेशवा से शासनसंचालन का पूर्णाधिकार माँगा, वही पद जो विगत पेशवा के समय से उसके पिता का था। पेशवा की अस्वीकृति पर भाऊ ने कोल्हापुर के राजा के पेशवापद को ग्रहण करने की धमकी दी। किंतु अंतत: महादोवा पुरंदरे के पदत्याग के कारण दोनों में समझौता हो गया, जिससे महाराष्ट्र में गृहयुद्ध की आशंका टल गई। 1751 से 1759 तक, यद्यपि भाऊ ने पेशवा के साथ कुछ सफल सैनिक अभियानों में भाग लिया, किंतु मुख्यत: उसका कार्यक्षेत्र शासनप्रबंध ही रहा, जिसमें उसने पूर्ण योग्यता का परिचय दिया। 1760 भाऊ की ख्याति का चरमोत्कर्ष था, जब ऊदगिर के युद्ध में निजाम को पूर्णरूपेण परास्त कर उसने महाराष्ट्र साम्राज्य का सीमाविस्तार किया। किंतु तभी महाराष्ट्र के भावी अनिष्ट की पूर्वसूचना के रूप में पेशवा को अहमदशाह दुर्रानी के हाथों बरारघाट में दत्ताजी सिंधिया की पराजय और मृत्यु के समाचार प्राप्त हुए। तब पेशवा ने अपने भाई रघुनाथराव की अपेक्षा भाऊ को दुर्रानी का गतिरोध करने के लिए सेनापति नियुक्त किया। 2 अगस्त को भाऊ ने दिल्ली पर अधिकार किया। 10 अक्टूबर को शाह आलम को दिल्ली का सम्राट् घोषित किया। फिर, 17 अक्टूबर को कुंजपुरा विजय कर, 31 अक्टूबर को वह पानीपत पहुँच गया। 4 नवम्बर को विपक्षी सेनाएँ आमने सामने खड़ी हो गईं। प्राय: ढाई महीने की मोर्चाबंदी के बाद, 14 जनवरी 1761 के दिन समूचे भारतीय इतिहास के घोरतम युद्धों में से एक, पानीपत का युद्ध प्रारंभ हुआ। सैनिक योग्यता में दुर्रानी से निम्नतर होने के अतिरिक्त भाऊ निस्संदेह प्रतिकूल परिस्थितियों से विवश हो गया था। इस भीषण युद्ध में नानासाहब पेशवा के पुत्र विश्वासराव तथा भाऊ के अतिरिक्त अनेक मुख्य सामंतों के साथ प्राय: एक लाख मराठा सैनिक तथा असैनिक खेत रहे। कुछ समय पश्चात् एक व्यक्ति ने भाऊ होने का छद्म रचा, किंतु अपराध प्रमाणित होने पर उसे मृत्युदंड दे दिया गया।\n", "id": "211832", "title": "सदाशिवराव भाऊ"}
{"url": "https://hi.wikipedia.org/wiki?curid=211834", "text": "सनातनानंद सकलानी\n\nसनातनानंद सकलानी \"सत्कविदास\" का जन्म श्रीनगर में हुआ। रतूड़ी जी की ही भाँति गढ़वाली और हिंदी दोनों भाषाओं में कविता करते थे। उनकी कुछ कविताएँ \"गढ़वाली\" में प्रकाशित भी हुई थीं। हिंदी में उनकी कविताएँ \"सरस्वती\", \"माधुरी\" और \"बंगवासी\" में छपती रहती थीं। वे हिंदी के उन गिने चुने कवियों में थे, जिनका अभ्युदय \"सरस्वती\" के प्रकाशन के साथ हुआ था। 1905 से 1924 तक वे सरस्वती में लिखते रहे।\n", "id": "211834", "title": "सनातनानंद सकलानी"}
{"url": "https://hi.wikipedia.org/wiki?curid=211835", "text": "सनिधातृ\n\nकौटिल्य के अर्थशास्त्र में वित्त संबंधित दो प्रमुख अधिकारियों का उल्लेख है जिनके नाम 'समाहतृ' अथवा समाहर्ता तथा 'सनिधातृ' अथवा संनिधाता हैं। उनके कर्तव्यों का भी इसी ग्रंथ में उल्लेख मिलता है। वैदिक काल में भी \"समगृहिर्तृ\" तथा \"भाग दुग्ध\" नामक पदाधिकारी वित्त तथा आय का लेखा ब्योरा रखते थे। यह संभव है कि वैदिक सगृहितृ तथा कौटिल्य के सनिधातृ का कार्यक्षेत्र एक ही रहा हो।\n\nकौटिल्य के अनुसार \"सनिधातृ\" का कार्य राजकीय आयकर को विधिवत् वसूली तथा उस राजकोष में जमा करना था। इस मुख्य कर्तव्य के अतिरिक्त बहुमूल्य मणि तथा स्वर्ण भंडार तथा धान्यकोष भी उसके संरक्षण में था। इनके कर्मचारी \"सनिधातृ\" से आदेश लेते थे। आयुधागार (शस्त्रों के रखने का स्थान), कारागार तथा न्यायालय पर भी इसका नियंत्रण था। यह प्रतीत होता है कि कौटिल्य के अर्थशास्त्र का यह अधिकारी, जिसका संबंध कदाचित् मौर्य शासनव्यवस्था से हो सकता है, केंद्रीय था तथा उसका संरक्षण और कार्यक्षेत्र वित्त के अतिरिक्त अन्य विषयों से भी था। \"सनिधातृ\" को राजकीय आय तथा व्यय का प्राथमिक ज्ञान था। वह प्रति वर्ग बजट बनाता था, तथा उसके कार्यालय में 100 वर्ष तक के वित्त आँकड़े रहते थे। शुक्रनीति शास्त्र में \"सनिधातृ\" को सुमंत्रा तथा \"समाहतृ\" को अमात्य लिखा है। ऐतिहासिक दृष्टिकोण से किसी भी भारतीय राज्यवंश की शासनव्यवस्था में सनिधातृ का उल्लेख नहीं मिलता। हो सकता है, यह केवल उपर्युक्त ग्रंथों तक ही सीमित रह गया हो। \"सनिधातृ\" के साथ समाहतृ का उल्लेख कौटिल्य के अर्थशास्त्र में मिलता है। उसका क्षेत्र गढ़, खान, कृषि, वन तथा मार्ग और पशु विभाग तक ही सीमित था। ये दोनों पदाधिकारी विभिन्न विभागों से मुख्यतया वित्त तथा राजकर से संबंधित प्रतीत होते हैं।\n\n", "id": "211835", "title": "सनिधातृ"}
