{"url": "https://hi.wikipedia.org/wiki?curid=839", "text": "शहर\n\nशहर बड़ी और स्थायी मानव बस्ती होती है। शहर में आम तौर पर आवास, परिवहन, स्वच्छता, भूमि उपयोग और संचार के लिए व्यापक सिस्टम होता हैं। ऐतिहासिक रूप से शहरवासियों का समग्र रूप से मानवता में छोटा सा अनुपात रहा है। लेकिन आज दो शताब्दियों से अभूतपूर्व और तेजी से शहरीकरण के कारण, कहा जाता है कि आज आधी आबादी शहरों में रह रही हैं। वर्तमान में शहर आमतौर पर बड़े महानगरीय क्षेत्र और शहरी क्षेत्र के केंद्र होते हैं। सबसे आबादी वाला उचित शहर शंघाई है। \n\nएक शहर अन्य मानव बस्तियों से अपने अपेक्षाकृत बड़े आकार के कारण भिन्न होता है। शहर अकेले आकार से ही अलग नहीं है, बल्कि यह एक बड़े राजनीतिक संदर्भ में भूमिका निभाता है। शहर अपने आसपास के क्षेत्रों के लिए प्रशासनिक, वाणिज्यिक, धार्मिक और सांस्कृतिक केंद्रों के रूप में सेवा देता है। एक विशिष्ट शहर में पेशेवर प्रशासक, नियम-कायदे होते हैं और सरकार के कर्मचारियों को खिलाने के लिए कराधान भी। शहर शब्द फारसी से हिन्दी भाषा में आया है। पुराना संस्कृत शब्द नगर भी उपयोग किया जाता विशेषकर सरकारी कार्य में जैसे कि नगर निगम। \n\n", "id": "839", "title": "शहर"}
{"url": "https://hi.wikipedia.org/wiki?curid=841", "text": "लखनऊ\n\nलखनऊ (; \",\" भारत के सर्वाधिक आबादी वाले राज्य उत्तर प्रदेश की राजधानी है। इस शहर में, लखनऊ जिला और लखनऊ मंडल का प्रशासनिक मुख्यालय भी है। लखनऊ शहर अपनी खास नज़ाकत और तहजीब वाली बहुसांस्कृतिक खूबी, दशहरी आम के बाग़ों तथा चिकन की कढ़ाई के काम के लिये जाना जाता है। २००६ मे इसकी जनसंख्या २,५४१,१०१ तथा साक्षरता दर ६८.६३% थी। भारत सरकार की २००१ की जनगणना, सामाजिक आर्थिक सूचकांक और बुनियादी सुविधा सूचकांक संबंधी आंकड़ों के अनुसार, लखनऊ जिला अल्पसंख्यकों की घनी आबादी वाला जिला है। कानपुर के बाद यह शहर उत्तर-प्रदेश का सबसे बड़ा शहरी क्षेत्र है। शहर के बीच से गोमती नदी बहती है, जो लखनऊ की संस्कृति का हिस्सा है।\n\nलखनऊ उस क्ष्रेत्र मे स्थित है जिसे ऐतिहासिक रूप से अवध क्षेत्र के नाम से जाना जाता था। लखनऊ हमेशा से एक बहुसांस्कृतिक शहर रहा है। यहाँ के शिया नवाबों द्वारा शिष्टाचार, खूबसूरत उद्यानों, कविता, संगीत और बढ़िया व्यंजनों को हमेशा संरक्षण दिया गया। लखनऊ को नवाबों के शहर के रूप में भी जाना जाता है। इसे पूर्व की स्वर्ण नगर (\"गोल्डन सिटी\") और \"शिराज-ए-हिंद\" के रूप में जाना जाता है। आज का लखनऊ एक जीवंत शहर है जिसमे एक आर्थिक विकास दिखता है और यह भारत के तेजी से बढ़ रहे गैर-महानगरों के शीर्ष पंद्रह में से एक है। यह हिंदी और उर्दू साहित्य के केंद्रों में से एक है। यहां अधिकांश लोग हिन्दी बोलते हैं। यहां की हिन्दी में लखनवी अंदाज़ है, जो विश्वप्रसिद्ध है। इसके अलावा यहाँ उर्दू और अंग्रेज़ी भी बोली जाती हैं।\n\nलखनऊ प्राचीन कोसल राज्य का हिस्सा था। यह भगवान राम की विरासत थी जिसे उन्होंने अपने भाई लक्ष्मण को समर्पित कर दिया था। अत: इसे लक्ष्मणावती, लक्ष्मणपुर या लखनपुर के नाम से जाना गया, जो बाद में बदल कर लखनऊ हो गया। यहां से अयोध्या भी मात्र ८० मील दूरी पर स्थित है। एक अन्य कथा के अनुसार इस शहर का नाम, 'लखन अहीर' जो कि 'लखन किले' के मुख्य कलाकार थे, के नाम पर रखा गया था। लखनऊ के वर्तमान स्वरूप की स्थापना नवाब आसफ़ुद्दौला ने १७७५ ई. में की थी। अवध के शासकों ने लखनऊ को अपनी राजधानी बनाकर इसे समृद्ध किया। लेकिन बाद के नवाब विलासी और निकम्मे सिद्ध हुए। इन नवाबों के काहिल स्वभाव के परिणामस्वरूप आगे चलकर लॉर्ड डलहौज़ी ने अवध का बिना युद्ध ही अधिग्रहण कर ब्रिटिश साम्राज्य में मिला लिया। १८५० में अवध के अन्तिम नवाब वाजिद अली शाह ने ब्रिटिश अधीनता स्वीकार कर ली। लखनऊ के नवाबों का शासन इस प्रकार समाप्त हुआ।\n\nसन १९०२ में नार्थ वेस्ट प्रोविन्स का नाम बदल कर यूनाइटिड प्रोविन्स ऑफ आगरा एण्ड अवध कर दिया गया। साधारण बोलचाल की भाषा में इसे यूनाइटेड प्रोविन्स या यूपी कहा गया। सन १९२० में प्रदेश की राजधानी को इलाहाबाद से बदल कर लखनऊ कर दिया गया। प्रदेश का उच्च न्यायालय इलाहाबाद ही बना रहा और लखनऊ में उच्च न्यायालय की एक खंडपीठ स्थापित की गयी। स्वतन्त्रता के बाद १२ जनवरी सन १९५० में इस क्षेत्र का नाम बदल कर उत्तर प्रदेश रख दिया गया और लखनऊ इसकी राजधानी बना। इस तरह यह अपने पूर्व लघुनाम यूपी से जुड़ा रहा। गोविंद वल्लभ पंत इस प्रदेश के प्रथम मुख्यमन्त्री बने। अक्टूबर १९६३ में सुचेता कृपलानी उत्तर-प्रदेश एवं भारत की प्रथम महिला मुख्यमन्त्री बनीं।\n\nविशाल गांगेय मैदान के हृदय क्षेत्र में स्थित लखनऊ शहर बहुत से ग्रामीण कस्बों एवं गांवों से घिरा हुआ है, जैसे अमराइयों का शहर मलिहाबाद, ऐतिहासिक काकोरी, मोहनलालगंज, गोसांईगंज, चिन्हट और इटौंजा। इस शहर के पूर्वी ओर बाराबंकी जिला है, तो पश्चिमी ओर उन्नाव जिला एवं दक्षिणी ओर रायबरेली जिला है। इसके उत्तरी ओर सीतापुर एवं हरदोई जिले हैं। गोमती नदी, मुख्य भौगोलिक भाग, शहर के बीचों बीच से निकलती है और लखनऊ को ट्रांस-गोमती एवं सिस-गोमती क्षेत्रों में विभाजित करती है। लखनऊ शहर भूकम्प क्षेत्र तृतीय स्तर में आता है। \nलखनऊ की अधिकांश जनसंख्या पूर्वार्ध उत्तर प्रदेश से है। फिर भी यहां पश्चिमी उत्तर प्रदेश के लोगों के अलावा बंगाली, दक्षिण भारतीय एवं आंग्ल-भारतीय लोग भी बसे हुए हैं। यहां की कुल जनसंख्या का ७७% हिन्दू एवं २०% मुस्लिम लोग हैं। शेष भाग में सिख, जैन, ईसाई एवं बौद्ध लोग हैं। लखनऊ भारत के सबसे साक्षर शहरों में से एक है। यहां की साक्षरता दर ८२.५% है, स्त्रियों की ७८% एवं पुरुषों की साक्षरता ८९% हैं।\n\nलखनऊ में गर्म अर्ध-उष्णकटिबन्धीय जलवायु है। यहां ठंडे शुष्क शीतकाल दिसम्बर-फरवरी तक एवं शुष्क गर्म ग्रीष्मकाल अप्रैल-जून तक रहते हैं। मध्य जून से मध्य सितंबर तक वर्षा ऋतु रहती है, जिसमें औसत वर्षा १०१० मि.मी. (४० इंच) अधिकांशतः दक्षिण-पश्चिमी मानसून हवाओं से होती है। \n\nशीतकाल का अधिकतम तापमान २१°से. एवं न्यूनतम तापमान ३-४°से. रहता है। दिसम्बर के अंत से जनवरी अंत तक कोहरा भी रहता है। ग्रीष्म ऋतु गर्म रहती है, जिसमें तापमान ४०-४५°से. तक जाता है और औसत उच्च तापमान ३०°से. तक रहता है।\n\nपुराने लखनऊ में चौक का बाजार प्रमुख है। यह चिकन के कारीगरों और बाजारों के लिए प्रसिद्ध है। यह इलाका अपने चिकन के दुकानों व मिठाइयों की दुकाने की वजह से मशहूर है। चौक में नक्खास बाजार भी है। यहां का अमीनाबाद दिल्ली के चाँदनी चौक की तरह का बाज़ार है जो शहर के बीच स्थित है। यहां थोक का सामान, महिलाओं का सजावटी सामान, वस्त्राभूषण आदि का बड़ा एवं पुराना बाज़ार है। दिल्ली के ही कनॉट प्लेस की भांति यहां का हृदय हज़रतगंज है। यहां खूब चहल-पहल रहती है। प्रदेश का विधान सभा भवन भी यहीं स्थित है। इसके अलावा हज़रतगंज में जी पी ओ, कैथेड्रल चर्च, चिड़ियाघर, उत्तर रेलवे का मंडलीय रेलवे कार्यालय (डीआरएम ऑफिस), लाल बाग, पोस्टमास्टर जनरल कार्यालय (पीएमजी), परिवर्तन चौक, बेगम हज़रत महल पार्क भी काफी प्रमुख़ स्थल हैं। इनके अलावा निशातगंज, डालीगंज, सदर बाजार, बंगला बाजार, नरही, केसरबाग भी यहां के बड़े बाजारों में आते हैं।\nअमीनाबाद लखनऊ का एक ऐसा स्थान है जो पुस्तकों के लिए मशहूर है।\n\nयहां के आवासीय इलाकों में सिस-गोमती क्षेत्र में राजाजीपुरम, कृष्णानगर, आलमबाग, दिलखुशा, आर.डी.एस.ओ.कालोनी, चारबाग, ऐशबाग, हुसैनगंज, लालबाग, राजेंद्रनगर, मालवीय नगर, सरोजिनीनगर, हैदरगंज, [[ठाकुरगंज एवं [[सआदतगंज]] आदि क्षेत्र हैं। [[ट्रांस-गोमती क्षेत्र]] में [[गोमतीनगर]],[[इंदिरानगर]], [[महानगर]], [[अलीगंज]], डालीगंज, नीलमत्था कैन्ट, विकासनगर, खुर्रमनगर, [[जानकीपुरम]] एवं [[साउथ-सिटी]] ([[रायबरेली]] रोड पर) आवासीय क्षेत्र हैं।\n\nलखनऊ उत्तरी भारत का एक प्रमुख बाजार एवं वाणिज्यिक नगर ही नहीं, बल्कि उत्पाद एवं सेवाओं का उभरता हुआ केन्द्र भी बनता जा रहा है। उत्तर प्रदेश राज्य की राजधानी होने के कारण यहां सरकारी विभाग एवं सार्वजनिक क्षेत्र के उपक्रम बहुत हैं। यहां के अधिकांश मध्यम-वर्गीय वेतनभोगी इन्हीं विभागों एवं उपक्रमों में नियुक्त हैं। सरकार की उदारीकरण नीति के चलते यहां व्यवसाय एवं नौकरियों तथा स्व-रोजगारियों के लिए बहुत से अवसर खुल गये हैं। इस कारण यहां नौकरी पेशे वालों की संख्या निरंतर बढ़ती रहती है। लखनऊ निकटवर्ती [[नोएडा]] एवं [[गुड़गांव]] के लिए [[सूचना प्रौद्योगिकी]] एवं बीपीओ कंपनियों के लिए श्रमशक्ति भी जुटाता है। यहां के सूचना प्रौद्योगिकी क्षेत्र के लोग [[बंगलुरु]] एवं [[हैदराबाद]] में भी बहुतायत में मिलते हैं।\n\nशहर में भारतीय लघु उद्योग विकास बैंक (एसआईडीबीआई) तथा प्रादेशिक औद्योगिक एवं इन्वेस्टमेंट निगम, उत्तर प्रदेश (पिकप) के मुख्यालय भी स्थित हैं। [[उत्तर प्रदेश राज्य औद्योगिक विकास निगम]] का क्षेत्रीय कार्यालय भी यहीं स्थित है। यहां अन्य व्यावसायिक विकास में उद्यत संस्थानों में [[कॉन्फेडरेशन ऑफ इंडियन इंडस्ट्री]] (सीआईआई) एवं [[एन्टरप्रेन्योर डवलपमेंट इंस्टीट्यूट ऑफ इंडिया]] (ईडीआईआई) हैं।\n\n[[चित्र:Hal.JPG|thumb|लखनऊ में स्थित [[हिंदुस्तान ऐरोनॉटिक्स लिमिटेड]] की इकाई के पास प्रधान प्रचालन सुविधाएं उपलब्ध हैं।]]\nलखनऊ में बड़ी उत्पादन इकाइयों में [[हिंदुस्तान ऐरोनॉटिक्स लिमिटेड]], [[टाटा मोटर्स]], एवरेडी इंडस्ट्रीज़, स्कूटर इंडिया लिमिटेड आते हैं। संसाधित उत्पाद इकाइयों में दुग्ध उत्पादन, इस्पात रोलिंग इकाइयाँ एवं एल पी जी भरण इकाइयाँ आती हैं।\n\nशहर की लघु एवं मध्यम-उद्योग इकाइयाँ चिन्हट, ऐशबाग, तालकटोरा एवं अमौसी के औद्योगिक एन्क्लेवों में स्थित हैं। चिन्हट अपने टेराकोटा एवं पोर्सिलेन उत्पादों के लिए प्रसिद्ध है। \nरियल एस्टेट अर्थव्यवस्था का एक सहसावृद्धि वाला क्षेत्र है। शहर में विभिन्न शॉपिंग मॉल्स, आवासीय परिसर एवं व्यावसायिक परिसर बढ़ते जा रहे हैं। पार्श्वनाथ, डीएलएफ़, ओमैक्स, सहारा, युनिटेक, अंसल एवं ए पी आई जैसे इस क्षेत्र के महाकाय निवेशक यहाँ उपस्थित हैं।\n\nलखनऊ की प्रगति दिल्ली, मुंबई, सूरत एवं गाजियाबाद से कहीं कम नहीं है। यहां के उभरते क्षेत्रों में [[गोमती नगर]], [[हज़रतगंज]], एवं कपूरथला आदि प्रमुख हैं। यहां बड़े निजी अस्पतालों में से सहारा अस्पताल निर्माणाधीन है, जिसमें २५ तल हैं। इसके बाद मेट्रो, पार्श्वनाथ प्लानेट, ओमेक्स हाइट्स का नंबर आता है। शहर का संपत्ति विस्तार सूचकांक बहुत ऊंचा है। एक अनुमान के अनुसार शहर में [[२०१०]] तक २.५ बिलियन [[डालर]] की व्यवस्थित रियल एस्टेट होगी। ये उत्तर भारत में [[राष्ट्रीय राजधानी क्षेत्र]] के बाद सबसे अधिक है।\n\n[[चित्र:Dosehri.JPG|thumb|200px|left|दशहरी आम लखनऊ के निकटवर्ती क्षेत्रों में उगाया जाता है, व यहां की परंपरागत उपज में से एक है।]]\nपरंपरानुसार लखनवी [[आम]] (खासकर दशहरी आम), [[खरबूजा]] एवं निकटवर्ती क्षेत्रों में उगाये जा रहे अनाज की मंडी रही है। यहां के मशहूर मलीहाबादी दशहरी आम को भौगोलिक संकेतक का विशेष कानूनी दर्जा प्राप्त हो चुका है। [[मलिहाबाद|मलीहाबादी]] आम को यह विशेष दर्जा [[भारत सरकार]] के भौगोलिक संकेतक रजिस्ट्री कार्यालय, [[चेन्नई]] ने एक विशेष क़ानून के अंतर्गत्त दिया गया है। एक अलग स्वाद और सुगंध के कारण दशहरी आम की संसार भर में विशेष पहचान बनी हुई है। सरकारी आंकड़ों के अनुसार मलीहाबादी दशहरी आम लगभग ६,२५३ हैक्टेयर में उगाए जाते हैं और ९५,६५८.३९ टन उत्पादन होता है।\n\n[[गन्ना|गन्ने]] के खेत एवं [[चीनी]] मिलें भी निकट ही स्थित हैं। इनके कारण मोहन मेकिन्स ब्रीवरी जैसे उद्योगकर्ता यहां अपनी मिलें लगाने के लिए आकर्षित हुए हैं। मोहन मेकिन्स की इकाई [[१८५५]] में स्थापित हुई थी। यह [[एशिया]] की प्रथम व्यापारिक ब्रीवरी थी।\n\nलखनऊ का चिकन का व्यापार भी बहुत प्रसिद्ध है। यह एक लघु-उद्योग है, जो यहां के चौक क्षेत्र के घर घर में फ़ैला हुआ है। चिकन एवं लखनवी [[ज़रदोज़ी]], दोनों ही देश के लिए भरपूर विदेशी मुद्रा कमाते हैं। चिकन ने [[बॉलीवुड]] एवं विदेशों के फैशन डिज़ाइनरों को सदा ही आकर्षित किया है। लखनवी चिकन एक विशिष्ट ब्रांड के रूप में जाना जाये और उसे बनाने वाले कारीगरों का आर्थिक नुकसान न हो, इसलिए केंद्र सरकार के वस्त्र मंत्रालय की टेक्सटाइल कमेटी ने चिकन को भौगोलिक संकेतक के तहत रजिस्ट्रार ऑफ जियोग्राफिकल इंडिकेटर के यहां पंजीकृत करा लिया है। इस प्रकार अब विश्व में चिकन की नकल कर बेचना संभव नहीं हो सकेगा।\n\nनवाबों के काल में [[पतंग]]-उद्योग भी अपने चरमोत्कर्ष पर था। यह आज भी अच्छा लघु-उद्योग है। लखनऊ [[तम्बाकू]] का औद्योगिक उत्पादनकर्ता रहा है। इनमें किमाम आदि प्रसिद्ध हैं। इनके अलावा [[इत्र]], कलाकृतियां जैसे चिन्हट की टेराकोटा, मृत्तिकाकला, [[चाँदी]] के बर्तन एवं सजावटी सामान, सुवर्ण एवं रजत वर्क तथा हड्डी-पर नक्काशी करके बनी कलाकृतियों के लघु-उद्योग बहुत चल रहे हैं।\n\n[[चित्र:UPSRTC Mahanagar cng.jpg|thumb|200px| लखनऊ [[उत्तर प्रदेश राज्य सड़क परिवहन निगम|महानगर परिवहन सेवा]] की बस]]‎ \nशहर में सार्वजनिक यातायात के उपलब्ध साधनों में सिटी बस सेवा, टैक्सी, साइकिल रिक्शा, ऑटोरिक्शा, टेम्पो एवं सीएनजी बसें हैं। सीएनजी को हाल ही में प्रदूषण पर नियंत्रण रखने हेतु आरंभ किया गया है। नगर बस सेवा को लखनऊ महानगर परिवहन सेवा संचालित करता है। यह [[उत्तर प्रदेश राज्य सड़क परिवहन निगम]] की एक इकाई है।\nशहर के हज़रतगंज चौराहे से चार राजमार्ग निकलते हैं: [[राष्ट्रीय राजमार्ग २४]] – [[दिल्ली]] को, [[राष्ट्रीय राजमार्ग २५]] – [[झांसी]] और [[मध्य प्रदेश]] को, [[राष्ट्रीय राजमार्ग ५६]] – [[वाराणसी]] को एवं [[राष्ट्रीय राजमार्ग २८]] [[मोकामा]], [[बिहार]] को। प्रमुख बस टर्मिनस में आलमबाग का डॉ॰भीमराव अम्बेडकर बस टर्मिनस आता है। इसके अलावा अन्य प्रमुख बस टर्मिनस केसरबाग, चारबाग आते थे, जिनमें से चारबाग का बस टर्मिनस, जो [[चारबाग रेलवे स्टेशन]] के ठीक सामने था, नगर बस डिपो बना कर स्थानांतरित कर दिया गया है। यह रेलवे स्टेशन के सामने की भीड़ एवं कंजेशन को नियंत्रित करने हेतु किया गया है।\n\n\n[[चित्र:Lucknow station.jpg|thumb|200px|[[चारबाग रेलवे स्टेशन]]]]\nलखनऊ में कई [[रेलवे स्टेशन]] हैं। शहर में मुख्य रेलवे स्टेशन [[चारबाग रेलवे स्टेशन]] है। इसकी शानदार महल रूपी इमारत [[१९२३]] में बनी थी। मुख्य टर्मिनल [[उत्तर रेलवे]] का है (स्टेशन कोड: LKO)। दूसरा टर्मिनल [[पूर्वोत्तर रेलवे]] (एनईआर) मंडल का है। (स्टेशन कोड: LJN)। लखनऊ एक प्रधान जंक्शन स्टेशन है, जो भारत के लगभग सभी मुख्य शहरों से रेल द्वारा जुड़ा हुआ है। यहां और [[लखनऊ के रेलवे स्टेशन|१३ रेलवे स्टेशन]] हैं:\n\n</div>\nअब [[मीटर गेज]] लाइन ऐशबाग से आरंभ होकर लखनऊ सिटी, डालीगंज एवं मोहीबुल्लापुर को जोड़ती हैं। मोहीबुल्लापुर के अलावा अन्य स्टेशन [[ब्रॉड गेज]] से भी जुड़े हैं। अन्य सभी स्टेशन शहर की सीमा के भीतर ही हैं, एवं एक दूसरे से सड़क मार्ग द्वारा भी जुड़े हैं। अन्य उपनगरीय स्टेशनों में निम्न स्टेशन हैं:\nमुख्य रेलवे स्टेशन पर वर्तमान में १५ प्लेटफ़ॉर्म हैं और इसके २००९ तक देश के व्यस्ततम स्टेशनों में से एक बनने की आशा है। इस स्टेशन के २००९ के अंत तक विश्वस्तरीय स्टेशन बनने की आशा है।\n\n[[अमौसी अंतर्राष्ट्रीय हवाई अड्डा]] शहर का मुख्य विमानक्षेत्र है और शहर से लगभग २० किलोमीटर दूरी पर स्थित है। लखनऊ वायु सेवा द्वारा [[नई दिल्ली]], [[पटना]], [[कोलकाता]] एवं [[मुंबई]] एवं भारत के कई मुख्य शहरों से जुड़ा हुआ है। यह ओमान एयर, कॉस्मो एयर, फ़्लाई दुबई, साउदी एयरलाइंस एवं इंडिगो एयर तथा अन्य कई अंतर्राष्ट्रीय वायु सेवाओं द्वारा अंतर्राष्ट्रीय गंतव्यों से जुड़ा हुआ है। इन गंतव्यों में [[लंदन]], [[दुबई]], [[जेद्दाह]], [[मस्कट]], [[शारजाह]], [[सिंगापुर]] एवं [[हांगकांग]] आते हैं। हज मुबारक के समय यहां से हज-विशेष उड़ानें सीधे [[जेद्दाह]] के लिए चलती हैं।\n\nलखनऊ के लिए उच्च क्षमता मास ट्रांज़िट प्रणाली यानि लखनऊ मेट्रो की योजना अंतिम रूप ले चुकी है। इसके लिए [[दिल्ली मेट्रो रेल कार्पोरेशन]] ही योजनाएं बना रहा है और यह काम श्रेई इंटरनेशनल को दिया है। मेट्रो रेल के संचालन को मूर्त रूप देने और उस पर आने वाले खर्च को पूरा करने की व्यवस्था के लिए राज्य सरकार ने कई अधीनस्थ विभागों के प्रमुख सचिवों और लखनऊ के मंडलायुक्तगणों की एक समिति बना दी है।\n\n[[चित्र:Delhi Metro.jpeg|thumb|250px| [[दिल्ली मेट्रो|दिल्ली]] की भांति [[लखनऊ मेट्रो]] भी चलेगी]]\nलखनऊ में मेट्रो रेल शुरु होने के बाद सड़कों पर [[यातायात]] काफी कम हो सकेगा। वर्तमान में लखनऊ एवं कानपुर में हर महीने लगभग १००० नए चौपहिया वाहनों का पंजीकरण कराया जाता रहा है। लखनऊ में सभी [[भारत के राष्ट्रीय राजमार्गों की सूची - संख्या अनुसार|राष्ट्रीय राजमार्गों]] पर बाइपास बना दिए जाने के बावजूद सड़कों पर गाड़ियों का दबाव बढ़ता ही जा रहा है। इस कारण से यहां मेट्रो का त्वरित निर्माण अत्यावश्यक हो गया है। लखनऊ शहर में आरंभ में चार गलियारे निश्चित किये गए हैं:\n\nलखनऊ के अलावा [[कानपुर]], [[मेरठ]] और [[गाजियाबाद]] शहरों में मेट्रो रेल चलाने की योजना है। इस [[दिल्ली परिवहन निगम|परिवहन व्यवस्था]] की सफलता से प्रभावित होकर भारत के दूसरे राज्यों जैसे [[महाराष्ट्र]], [[राजस्थान]] एवं [[कर्नाटक]], [[आंध्र प्रदेश]] एवं [[महाराष्ट्र]] और [[उत्तर प्रदेश|उत्तर प्रदेश के अन्य शहरों]], में भी इसे चलाने की योजनाएं बन रही हैं।\n\n[[चित्र:Lucknowuniversity.jpg|thumb|right|200px|left|[[लखनऊ विश्वविद्यालय]]]]\n[[चित्र:Academic block.jpg|thumb|right|200px|left|[[भारतीय प्रबंधन संस्थान, लखनऊ]] ]]\nलखनऊ में देश के कई उच्च शिक्षा एवं शोध संस्थान भी हैं। इनमें से कुछ हैं: [[किंग जार्ज मेडिकल कालेज]] और [[बीरबल साहनी अनुसंधान संस्थान]]। यहां भारत के [[वैज्ञानिक एवं औद्योगिक अनुसंधान परिषद]] की चार प्रमुख प्रयोगशालाएँ ([[केन्द्रीय औषधि अनुसंधान संस्थान]], [[औद्योगिक विष विज्ञान अनुसंधान केन्द्र]], [[राष्ट्रीय वनस्पति विज्ञान अनुसंधान संस्थान]](एनबीआरआई) और [[केन्द्रीय औषधीय एवं सगंध पौधा संस्थान]](सीमैप)) [[उत्तर प्रदेश राज्य ललित कला अकादमी]] हैं।\n\nलखनऊ में छः [[विश्वविद्यालय]] हैं: [[लखनऊ विश्वविद्यालय]], [[उत्तर प्रदेश तकनीकी विश्वविद्यालय]](यूपीटीयू), [[राममनोहर लोहिया राष्ट्रीय विधि विश्वविद्यालय]](लोहिया लॉ विवि), [[बाबासाहेब भीमराव अंबेडकर विश्वविद्यालय]], [[एमिटी विश्वविद्यालय]] एवं [[इंटीग्रल विश्वविद्यालय]]। यहां कई उच्च चिकित्सा संस्थान भी हैं: [[संजय गांधी स्नातकोत्तर आयुर्विज्ञान संस्थान]](एसजीपीजीआई), [[छत्रपति शाहूजी महाराज आयुर्विज्ञान विश्वविद्यालय]] (जिसे पहले [[किंग जॉर्ज मेडिकल कालिज]] कहते थे) के अलावा निर्माणाधीन सहारा अस्पताल, अपोलो अस्पताल, एराज़ लखनऊ मेडिकल कालिज भी हैं। प्रबंधन संस्थानों में [[भारतीय प्रबंधन संस्थान, लखनऊ]] (आईआईएम), इंस्टीट्यूट ऑफ मैनेजमेंट साइंसेज़(ल.वि.वि) आते हैं। यहां भारत के प्रमुखतम निजी विश्वविद्यालयों में से एक, एमिटी विश्वविद्यालय का भी परिसर है।\n\nइसके अलावा यहां बहुत से उच्चतर माध्यमिक शिक्षा के भी सरकारी एवं निजी विद्यालय हैं। इनमें से कुछ प्रमुख हैं: [[सिटी मॉण्टेसरी स्कूल]], [[ला मार्टिनियर लखनऊ|ला मार्टिनियर महाविद्यालय]], [[जयपुरिया स्कूल]], [[कॉल्विन तालुकेदार्स कालेज]], [[एम्मा थॉम्पसन स्कूल]], [[सेंट फ्रांसिस स्कूल]], [[महानगर बॉयज़]] आदि।\n\n[[चित्र:Betel leaf betel nuts and lime.jpg|220px|right|thumb|पान की थाली में कत्था, चूना एवं सुपारी]]\nलखनऊ अपनी विरासत में मिली संस्कृति को आधुनिक जीवनशैली के संग बड़ी सुंदरता के साथ संजोये हुए है। भारत के उत्कृष्टतम शहरों में गिने जाने वाले लखनऊ की संस्कृति में भावनाओं की गर्माहट के साथ उच्च श्रेणी का सौजन्य एवं प्रेम भी है। लखनऊ के समाज में नवाबों के समय से ही \"पहले आप!\" वाली शैली समायी हुई है। हालांकि स्वार्थी आधुनिक शैली की पदचाप सुनायी देती है, किंतु फिर भी शहर की जनसंख्या का एक भाग इस तहजीब को संभाले हुए है। यह तहजीब यहां दो विशाल धर्मों के लोगों को एक समान संस्कृति से बांधती है। ये संस्कृति यहां के नवाबों के समय से चली आ रही है। लखनवी पान यहां की संस्कृति का अभिन्न अंग है। इसके बिना लखनऊ अधूरा लगता है।\nलखनऊ में हिन्दी एवं उर्दू दोनों ही बोली जाती हैं किंतु उर्दू को यहां सदियों से खास महत्त्व प्राप्त रहा है। जब दिल्ली खतरे में पड़ी तब बहुत से शायरों ने लखनऊ का रुख किया। तब उर्दू शायरी के दो ठिकाने हो गये- [[दिल्ली|देहली]] और लखनऊ। जहां देहली सूफ़ी शायरी का केन्द्र बनी, वहीं लखनऊ गज़ल विलासिता और इश्क-मुश्क का अभिप्राय बन गया। जैसे नवाबों के काल में उर्दू खूब पनपी एवं भारत की तहजीब वाली भाषा के रूप में उभरी। यहां बहुत से [[हिन्दू]] [[कवि]] एवं [[मुस्लिम]] [[शायर]] हुए हैं, जैसे बृजनारायण चकबस्त, ख्वाजा हैदर अली आतिश, विनय कुमार सरोज, आमिर मीनाई, मिर्ज़ा हादी रुसवा, नासिख, दयाशंकर कौल नसीम, मुसाहफ़ी, इनशा, सफ़ी लखनवी और [[मीर तकी \"मीर\"]] तो प्रसिद्ध ही हैं, जिन्होंने उर्दू शायरी तथा लखनवी भाषा को नयी ऊंचाइयों तक पहुंचाया है।\nलखनऊ शिया संस्कृति के लिए विश्व के महान शहरों में से एक है। मीर अनीस और मिर्ज़ा दबीर उर्दू शिया गद्य में मर्सिया शैली के लिए प्रसिद्ध रहे हैं। मर्सिया इमाम हुसैन की कर्बला के युद्ध में शहादत का बयान करता है, जिसे [[मुहर्रम]]के अवसर पर गाया जाता है। [[काकोरी कांड]] के अभियुक्त प्रसिद्ध स्वतंत्रता सेनानी [[राम प्रसाद बिस्मिल]], जिन्हें ब्रिटिश सरकार ने काकोरी में फांसी पर लटका दिया था, उर्दू शायरी से खासे प्रभावित थे, एवं बिस्मिल उपनाम से लिखते थे। कई निकटवर्ती कस्बों जैसे [[काकोरी]], [[दरयाबाद]], [[बाराबंकी]], [[रुदौली]] एवं [[मलिहाबाद]] ने कई उर्दू शायरों को जन्म दिया है। इनमें से कुछ हैं [[मोहसिन काकोरवी]], [[मजाज़]], [[खुमार बाराबंकवी]] एवं [[जोश मलिहाबादी]]। हाल ही में २००८ में [[१८५७ का प्रथम भारतीय स्वतंत्रता संग्राम]] की १५०वीं वर्षगांठ पर इस विषय पर एक उपन्यास का विमोचन किया गया था। इस विषय पर प्रथम अंग्रेज़ी उपन्यास रीकैल्सिट्रेशन, एक लखनऊ के निवासी ने ही लिखा था।\n\nलखनऊ जनपद के [[काकोरी कांड]] के अभियुक्त प्रसिद्ध स्वतंत्रता सेनानी [[राम प्रसाद बिस्मिल]], जिन्हें ब्रिटिश सरकार ने काकोरी में फांसी पर लटका दिया था बिस्मिल उपनाम से लिखते थे। लखनऊ जनपद के कुम्हरावां गांव में [[भारतीय स्वतंत्रता आन्दोलन]] को 13 स्वतंत्रता संग्रामी दिये जिन्होंने अलग अलग समय पर भारतीय जेलों में रहकर भारतीय स्वतंत्रता के संघर्ष को आगे बढाया इनके नाम इस प्रकार हैं \n\n[[चित्र:Kathak mast.jpg|thumb|200px|[[कथक]] नृत्य करते हुए कलाकार]]\nप्रसिद्ध भारतीय नृत्य [[कथक]] ने अपना स्वरूप यहीं पाया था। अवध के अंतिम नवाब [[वाजिद अली शाह]] कथक के बहुत बड़े ज्ञाता एवं प्रेमी थे। [[लच्छू महाराज]], [[अच्छन महाराज]], [[शंभु महाराज]] एवं [[बिरजू महाराज]] ने इस परंपरा को जीवित रखा है।\n\n[[चित्र:Kathak 3518221230 60ffe2a59c o.jpg|thumb|200px|left|[[कथक]] नृत्य]]\nलखनऊ प्रसिद्ध [[गज़ल]] गायिका [[बेगम अख्तर]] का भी शहर रहा है। वे गज़ल गायिकी में अग्रणी थीं और इस शैली को नयी ऊंचाइयों तक पहुंचाया। \"ऐ मोहब्बत तेरे अंजाम पे रोना आया\" – उनकी गायी बेहतरीन गज़लों में से एक है। लखनऊ के [[भातखंडे संगीत विश्वविद्यालय]] का नाम यहां के महान संगीतकार [[पंडित विष्णु नारायण भातखंडे]] के नाम पर रखा हुआ है। यह संगीत का पवित्र मंदिर है। श्रीलंका, नेपाल आदि बहुत से एशियाई देशों एवं विश्व भर से साधक यहां नृत्य-संगीत की साधना करने आते हैं। लखनऊ ने कई विख्यात गायक दिये हैं, जिनमें से [[नौशाद अली]], [[तलत महमूद]], [[अनूप जलोटा]] और [[बाबा सेहगल]] कुछ हैं। संयोग से यह शहर ब्रिटिश पॉप गायक [[:en:Cliff Richard|क्लिफ़ रिचर्ड]] का भी जन्म-स्थान है।\n\n[[चित्र:Javed Akhtar 1.jpg|thumb|[[जावेद जान निसार अख्तर]], प्रसिद्ध [[हिन्दी चलचित्र]] [[गीतकार]]]]\nलखनऊ [[हिन्दी चलचित्र]] उद्योग की आरंभ से ही प्रेरणा रहा है। यह कहना अतिशयोक्ति ना होगा कि लखनवी स्पर्श के बिना, [[बॉलीवुड]] कभी उस ऊंचाई पर नहीं आ पाता, जहां वह अब है। [[अवध]] से कई पटकथा लेखक एवं गीतकार हैं, जैसे [[मजरूह सुलतानपुरी]], [[कैफ़े आज़मी]], [[जावेद अख्तर]], अली रज़ा, [[भगवती चरण वर्मा]], डॉ॰[[कुमुद नागर]], [[डॉ॰अचला नागर]], वजाहत मिर्ज़ा ([[मदर इंडिया]] एवं [[गंगा जमुना]] के लेखक), [[अमृतलाल नागर]], [[अली सरदार जाफरी]] एवं [[के पी सक्सेना]] जिन्होंने भारतीय चलचित्र को प्रतिभा से धनी बनाया। \nलखनऊ पर बहुत सी प्रसिद्ध फिल्में बनी हैं जैसे [[शशि कपूर]] की [[जुनून]], [[मुज़फ्फर अली]] की [[उमराव जान]] एवं [[गमन]], [[सत्यजीत राय]] की [[शतरंज के खिलाड़ी]] और [[इस्माइल मर्चेंट]] की [[शेक्स्पियर वाला]] की भी आंशिक शूटिंग यहीं हुई थी।\n\n[[बहू बेगम]], [[मेहबूब की मेहंदी]], [[मेरे हुजूर]], [[चौदहवीं का चांद]], [[पाकीज़ा]], [[मैं मेरी पत्नी और वो]], [[सहर]], [[अनवर]] और बहुत सी हिन्दी फिल्में या तो लखनऊ में बनी हैं, या उनकी पृष्ठभूमि लखनऊ की है। [[गदर]] फिल्म में भी [[पाकिस्तान]] के दृश्यों में लखनऊ की शूटिंग ही है। इसमें [[लाल पुल, लखनऊ]] एवं [[ला मार्टीनियर कालिज]] की शूटिंग हैं।\n\nअवध क्षेत्र की अपनी एक अलग खास नवाबी खानपान शैली है। इसमें विभिन्न तरह की [[बिरयानी|बिरयानियां]], [[कबाब]], कोरमा, नाहरी कुल्चे, शीरमाल, ज़र्दा, रुमाली रोटी और वर्की परांठा और रोटियां आदि हैं, जिनमें काकोरी कबाब, गलावटी कबाब, पतीली कबाब, बोटी कबाब, घुटवां कबाब और शामी कबाब प्रमुख हैं। शहर में बहुत सी जगह ये व्यंजन मिलेंगे। ये सभी तरह के एवं सभी बजट के होंगे। जहां एक ओर १८०५ में स्थापित राम आसरे हलवाई की मक्खन मलाई एवं मलाई-गिलौरी प्रसिद्ध है, वहीं अकबरी गेट पर मिलने वाले हाजी मुराद अली के टुण्डे के कबाब भी कम मशहूर नहीं हैं। इसके अलावा अन्य नवाबी पकवानो जैसे '[[दमपुख़्त]]', लच्छेदार प्याज और हरी चटनी के साथ परोसे गय सीख-कबाब और रूमाली रोटी का भी जवाब नहीं है।\nलखनऊ की [[चाट]] देश की बेहतरीन चाट में से एक है। और खाने के अंत में विश्व-प्रसिद्ध लखनऊ के [[पान]] जिनका कोई सानी नहीं है।\n\nलखनऊ के [[अवधी व्यंजन]] जगप्रसिद्ध हैं। यहां के खानपान बहुत प्रकार की रोटियां भी होती हैं। ऐसी ही रोटियां यहां के एक पुराने बाज़ार में आज भी मिलती हैं, बल्कि ये बाजार रोटियों का बाजार ही है। अकबरी गेट से नक्खास चौकी के पीछे तक यह बाजार है, जहां फुटकर व सैकड़े के हिसाब से [[शीरमाल]], [[नान]], खमीरी रोटी, [[रूमाली रोटी]], [[कुल्चा]] जैसी कई अन्य तरह की रोटियां मिल जाएंगी। पुराने लखनऊ के इस रोटी बाजार में विभिन्न प्रकार की रोटियों की लगभग १५ दुकानें हैं, जहां सुबह नौ से रात नौ बजे तक गर्म रोटी खरीदी जा सकती है। कई पुराने नामी होटल भी इस गली के पास हैं, जहां अपनी मनपसंद रोटी के साथ मांसाहारी व्यंजन भी मिलते हैं। एक उक्ति के अनुसार लखनऊ के व्यंजन विशेषज्ञों ने ही परतदार पराठे की खोज की है, जिसको [[तंदूरी परांठा]] भी कहा जाता है। लखनऊवालों ने भी कुलचे में विशेष प्रयोग किये। कुलचा नाहरी के विशेषज्ञ कारीगर हाजी जुबैर अहमद के अनुसार कुलचा अवधी व्यंजनों में शामिल खास रोटी है, जिसका साथ नाहरी बिना अधूरा है। लखनऊ के गिलामी कुलचे यानी दो भाग वाले कुलचे उनके परदादा ने तैयार किये थे।।\n\n[[चित्र:chikan embroidery on a saree pallu.jpg|thumb|[[साड़ी|साड़ी के पल्लू]] पर चिकन की कढाई]]\n\nचिकन, यहाँ की [[कशीदाकारी]] का उत्कृष्ट नमूना है और \"[[ज़रदोज़ी|लखनवी ज़रदोज़ी]]\" यहाँ का [[लघु उद्योग]] है जो [[कुर्ता|कुर्ते]] और [[साड़ी|साड़ियों]] जैसे कपड़ों पर अपनी कलाकारी की छाप चढाते हैं। इस उद्योग का ज़्यादातर हिस्सा पुराने लखनऊ के [[चौक, लखनऊ|चौक]] इलाके में फैला हुआ है। यहां के [[बाज़ार]] चिकन कशीदाकारी के दुकानों से भरे हुए हैं। मुर्रे, जाली, बखिया, टेप्ची, टप्पा आदि ३६ प्रकार के चिकन की शैलियां होती हैं। इसके माहिर एवं प्रसिद्ध कारीगरों में [[उस्ताद फ़याज़ खां]] और [[हसन मिर्ज़ा साहिब]] थे।\n\nलखनऊ इतिहास में भी पत्रकारिता का एक प्रमुख केन्द्र रहा है। भारत के [[भारत के प्रधान मंत्री|प्रथम प्रधान मंत्री]] पंडित [[जवाहर लाल नेहरू]] द्वारा [[द्वितीय विश्वयुद्ध]] से पहले आरंभ किया गया समाचार पत्र [[नेशनल हेराल्ड]] लखनऊ से ही प्रकाशित होता था। इसके तत्कालीन संपादक मणिकोण्डा चलपति राउ थे।\n\nशहर के प्रमुख [[अंग्रेजी भाषा के समाचार पत्र|अंग्रेज़ी समाचार-पत्रों]] में [[द टाइम्स ऑफ़ इंडिया]], [[हिन्दुस्तान टाइम्स]], [[द पाइनियर]] एवं [[इंडियन एक्स्प्रेस]] हैं। इनके अलावा भी बहुत से समाचार दैनिक [[अंग्रेज़ी]], [[हिन्दी]] एवं [[उर्दू]] भाषाओं में शहर से प्रकाशित होते हैं। [[हिन्दी समाचारपत्र|हिन्दी समाचार पत्रों]] में स्वतंत्र भारत, [[दैनिक जागरण]], [[अमर उजाला]], [[हिन्दुस्तान (समाचार पत्र)|दैनिक हिन्दुस्तान]], [[पंजाब केसरी|राष्ट्रीय सहारा]], जनसत्ता एवं आई नेक्स्ट हैं। प्रमुख [[उर्दू]] समाचार दैनिकों में जायज़ा दैनिक, राष्ट्रीय सहारा, सहाफ़त, क़ौमी खबरें एवं आग हैं।\n\n[[प्रेस ट्रस्ट ऑफ इंडिया]] एवं [[यूनाइटेड न्यूज ऑफ इंडिया]] के कार्यालय शहर में हैं, एवं देश के सभी प्रमुख समाचार-पत्रों के पत्रकार लखनऊ में उपस्थित रहते हैं।\n\n[[ऑल इंडिया रेडियो]] के आरंभिक कुछ स्टेशनों में से लखनऊ केन्द्र एक है। यहां [[मध्यम तरंग|मीडियम वेव]] पर प्रसारण करते हैं। इसके अलावा यहां [[एफ एम प्रसारण]] भी [[२०००]] से आरंभ हुआ था। शहर में निम्न रेडियो स्टेशन चल रहे हैं:. - \n\nशहर में इंटरनेट के लिए [[ब्रॉडबैण्ड]] [[इंटरनेट]] कनेक्टिविटी एवं वीडियो कॉन्फ़्रेंसिंग सुविधा उपलब्ध हैं। प्रमुख सेवाकर्ता [[भारत संचार निगम लिमिटेड]], [[भारती एयरटेल]], [[रिलायंस अनिल धीरूभाई अम्बानी समूह|रिलायंस कम्युनिकेशन्स]], [[टाटा समूह|टाटा कम्युनिकेशन्स]] एवं एसटीपीआई का बृहत अवसंरचना ढांचा है। इनके द्वारा गृह प्रयोक्ताओं एवं निगमित प्रयोक्ताओं को अच्छी गति का ब्रॉडबैंड इंटरनेट कनेक्शन उपलब्ध होता है। शहर में ढेरों इंटरनेट कैफ़े भी उपलब्ध हैं।\n\n[[चित्र:Adnanwiki.badaimambada1.JPG|thumb|right||[[बड़ा इमामबाड़ा]]]]\n[[चित्र:Chhotaimambara.adnan.JPG|thumb|right||[[छोटा इमामबाड़ा]]]]\n[[चित्र:Chattar Manzil.jpg|thumb|right||[[छतर मंजिल]]]]\n\nशहर और आसपास कई दर्शनीय स्थल हैं। इनमें ऐतिहासिक स्थल, उद्यान, मनोरंजन स्थल एवं शॉपिंग मॉल आदि हैं। यहां कई इमामबाड़े हैं। इनमें बड़ा एवं छोटा प्रमुख है। प्रसिद्ध [[बड़ा इमामबाड़ा|बड़े इमामबाड़े]] का ऐतिहासिक और सांस्कृतिक महत्व है। इस इमामबाड़े का निर्माण आसफउद्दौला ने १७८४ में अकाल राहत परियोजना के अन्तर्गत करवाया था। यह विशाल गुम्बदनुमा हॉल 50 मीटर लंबा और 15 मीटर ऊंचा है। यहां एक अनोखी भूल भुलैया है। इस इमामबाड़े में एक अस़फी मस्जिद भी है जहां गैर मुस्लिम लोगों के प्रवेश की अनुमति नहीं है। मस्जिद परिसर के आंगन में दो ऊंची मीनारें हैं। इसके अलावा छोटा इमामबाड़ा, जिसका असली नाम [[हुसैनाबाद इमामबाड़ा]] है मोहम्मद अली शाह की रचना है जिसका निर्माण १८३७ ई. में किया गया था। इसे छोटा इमामबाड़ा भी कहा जाता है।\n\n[[सआदत अली का मकबरा]] [[बेगम हजरत महल पार्क]] के समीप है। इसके साथ ही खुर्शीद जैदी का मकबरा भी बना हुआ है। यह मकबरा अवध वास्तुकला का शानदार उदाहरण हैं। मकबरे की शानदार छत और गुम्बद इसकी खासियत हैं। ये दोनों मकबरे जुड़वां लगते हैं। बड़े इमामबाड़े के बाहर ही [[रूमी दरवाजा]] बना हुआ है। यहां की सड़क इसके बीच से निकलती है। इस द्वार का निर्माण भी अकाल राहत परियोजना के अन्तर्गत किया गया था। नवाब आसफउद्दौला ने यह दरवाजा १७८२ ई. में अकाल के दौरान बनवाया था ताकि लोगों को रोजगार मिल सके। [[जामी मस्जिद, लखनऊ|जामी मस्जिद]] हुसैनाबाद इमामबाड़े के पश्चिम दिशा स्थित है। इस मस्जिद का निर्माण मोहम्मद शाह ने शुरू किया था लेकिन १८४० ई. में उनकी मृत्यु के बाद उनकी पत्नी ने इसे पूरा करवाया। [[मोती महल, लखनऊ|मोती महल]] गोमती नदी की सीमा पर बनी तीन इमारतों में से प्रमुख है। इसे सआदत अली खां ने बनवाया था।\n\n[[चित्र:Clocktowerlko.JPG|thumb|left||[[घंटाघर, लखनऊ]]]]\n[[रेजिडेन्सी, लखनऊ|लखनऊ रेज़ीडेंसी]] के अवशेष ब्रिटिश शासन की स्पष्ट तस्वीर दिखाते हैं। [[१८५७ का प्रथम स्वतंत्रता संग्राम|१८५७ के स्वतंत्रता संग्राम]] के समय यह रेजिडेन्सी [[ईस्ट इंडिया कम्पनी]] के एजेन्ट का भवन था। यह ऐतिहासिक इमारत हजरतगंज क्षेत्र में राज्यपाल निवास के निकट है। लखनऊ का [[घंटाघर, लखनऊ|घंटाघर]] भारत का सबसे ऊंचा घंटाघर है। हुसैनाबाद इमामबाड़े के घंटाघर के समीप १९वीं शताब्दी में बनी एक [[पिक्चर गैलरी, लखनऊ|पिक्चर गैलरी]] है। यहां लखनऊ के लगभग सभी नवाबों की तस्वीरें देखी जा सकती हैं।\n\n[[कुकरैल फारेस्ट]] एक पिकनिक स्थल है। यहां [[घड़ियाल|घड़ियालों]] और [[कछुआ|कछुओं]] का एक [[अभयारण्य]] है। यह लखनऊ के [[इंदिरानगर, लखनऊ|इंदिरा नगर]] के निकट, रिंग मार्ग पर स्थित है। [[बनारसी बाग, लखनऊ|बनारसी बाग]] वास्तव में एक चिड़ियाघर है, जिसका मूल नाम प्रिंस ऑफ वेल्स वन्य-प्राणी उद्यान है। स्थानीय लोग इस चिड़ियाघर को बनारसी बाग कहते हैं। यहां के हरे भरे वातावरण में जानवरों की कुछ प्रजातियों को छोटे पिंजरों में रखा गया है। यह देश के अच्छे वन्य प्राणी उद्यानों में से एक है। इस उद्यान में एक संग्रहालय भी है।\n\nइनके अलावा [[रूमी दरवाजा]], [[छतर मंजिल]], [[हाथी पार्क]], [[बुद्ध पार्क]], [[नीबू पार्क]] [[मैरीन ड्राइव, लखनऊ|मैरीन ड्राइव]] और [[इंदिरा गाँधी तारामंडल]] भी दर्शनीय हैं।\nलखनऊ-हरदोइ राजमार्ग पर ही [[मलिहाबाद]] गांव है, जहां के [[दशहरी आम]] विश्व प्रसिद्ध हैं। लखनऊ का [[लखनऊ विमानक्षेत्र|अमौसी हवाई अड्डा]] शहर से बीस [[किलोमीटर]] दूर [[अमौसी]] में स्थित है। शहर से ९० किलोमीटर की दूरी पर ही [[नीमसार|नैमिषारण्य]] तीर्थ है। इसका [[पुराण|पुराणों]] में बहुत ऊंचा स्थान बताया गया है। यहीं पर ऋषि [[उग्रश्रव सौती|सूतजी]] ने शौनकादि ऋषियों को पुराणों का आख्यान दिया था। लखनऊ के निकटवर्ती शहरों में [[कानपुर]], [[इलाहाबाद]], [[वाराणसी]], [[फैजाबाद]], [[बाराबंकी]], [[हरदोई]] हैं।\n\n[[चित्र:Hanuman setu idol lko.jpg|thumb||[[हनुमान सेतु मंदिर]] में [[हनुमान]]जी की मूर्ति]]\n[[चित्र:Muharram (Ta'ziya) procession Barabanki India (Jan 2009).jpg|thumb||[[मुहर्रम]] के दौरान ताजिये के साथ जुलूस]]\nलखनऊ में वैसे तो सभी धर्मों के लोग सौहार्द एवं सद्भाव से रहते हैं, किंतु [[हिन्दू|हिन्दुओं]] एवं [[मुस्लिम|मुस्लिमों]] का बाहुल्य है। यहां सभी धर्मों के अर्चनास्थल भी इस ही अनुपात में हैं। हिन्दुओं के प्रमुख मंदिरों में [[हनुमान सेतु मंदिर]], [[मनकामेश्वर मंदिर, लखनऊ|मनकामेश्वर मंदिर]], [[हनुमान मंदिर, अलीगंज लखनऊ|अलीगंज का हनुमान मंदिर]], भूतनाथ मंदिर, [[इंदिरा नगर, लखनऊ|इंदिरानगर]], [[चंद्रिकादेवी मंदिर, लखनऊ|चंद्रिका देवी मंदिर]], [[नैमिषारण्य तीर्थ]] और रामकृष्ण मठ, निरालानगर हैं। यहां कई बड़ी एवं पुरानी मस्जिदें भी हैं। इनमें [[लक्ष्मण टीला मस्जिद]], [[बड़ा इमामबाड़ा|इमामबाड़ा मस्जिद]] एवं ईदगाह प्रमुख हैं। प्रमुख गिरिजाघरों में [[कैथेड्रल चर्च, लखनऊ|कैथेड्रल चर्च]], हज़रतगंज, इंदिरानगर (सी ब्लॉक) चर्च, सुभाष मार्ग पर सेंट पाउल्स चर्च एवं असेंबली ऑफ बिलीवर्स चर्च हैं। यहां हिन्दू त्यौहारों में [[होली]], [[दीपावली]], [[दुर्गा पूजा]] एवं [[दशहरा]] और ढेरों अन्य त्यौहार जहां हर्षोल्लास से मनाये जाते हैं, वहीं [[ईद]] और [[बारावफात]] तथा [[मुहर्रम]] के [[ताजिया|ताजिये]] भी फीके नहीं होते। साम्प्रदायिक सौहार्द यहां की विशेषता है। यहां दशहरे पर [[रावण]] के पुतले बनाने वाले अनेकों मुस्लिम एवं ताजिये बनाने वाले अनेकों हिन्दू कारीगर हैं।\n\nलखनऊ का [[अमौसी अंतर्राष्ट्रीय विमानक्षेत्र]] [[दिल्ली]], [[मुम्बई]], [[कोलकाता]], [[चेन्नई]], [[बैंगलोर]], [[जयपुर]], [[पुणे]], [[भुवनेश्वर]], [[गुवाहाटी]] और [[अहमदाबाद]] से प्रतिदिन सीधी फ्लाइट द्वारा जुड़ा हुआ है।\n\n[[लखनऊ जंक्शन रेलवे स्टेशन|चारबाग रेलवे जंक्शन]] भारत के प्रमुख शहरों से अनेक रेलगाड़ियों के माध्यम से जुड़ा हुआ है। दिल्ली से [[लखनऊ मेल]] और [[शताब्दी एक्सप्रेस]], मुम्बई से [[पुष्पक एक्सप्रेस]], कोलकाता से [[दून एक्स्प्रेस]] और [[हावड़ा एक्स्प्रेस 3050]] के माध्यम से लखनऊ पहुंचा जा सकता है। चारबाग स्टेशन के अलावा [[लखनऊ जिला|लखनऊ जिले]] में कई अन्य स्टेशन भी हैं:-\nइसके अतिरिक्त मल्हौर में १३ कि.मी, [[गोमती नगर]] में १५ कि.मी, [[काकोरी]] १५ कि.मी, [[मोहनलालगंज]] १९ कि.मी, हरौनी २५ कि.मी, [[मलिहाबाद]] २६ कि.मी, सफेदाबाद २६ कि.मी, निगोहाँ ३५ कि.मी, [[बाराबंकी|बाराबंकी जंक्शन]] ३५ कि.मी, अजगैन ४२ कि.मी, बछरावां ४८ कि.मी, संडीला ५३ कि.मी, [[उन्नाव|उन्नाव जंक्शन]] ५९ कि.मी तथा बीघापुर ६४ कि.मी पर स्थित हैं। इस प्रकार रेल यातायात लखनऊ को अनेक छोटे छोटे गाँवों और कस्बों से जोड़ता है।\n\n[[राष्ट्रीय राजमार्ग २४]] से [[दिल्ली]] से सीधे लखनऊ पहुंचा जा सकता है। लखनऊ का [[राष्ट्रीय राजमार्ग २]] [[दिल्ली]] को [[आगरा]], [[इलाहाबाद]], [[वाराणसी]] और [[कानपुर]] के रास्ते [[कोलकाता]] से जोड़ता है। [[राष्ट्रीय राजमार्ग २५]] [[झांसी]] को जोड़ता है। [[राष्ट्रीय राजमार्ग २८]] [[मुजफ्फरपुर]] से, [[राष्ट्रीय राजमार्ग ५६]] [[वाराणसी]] से जोड़ते हैं।\n\n\n\n\n[[श्रेणी:लखनऊ]]\n[[श्रेणी:उत्तर प्रदेश के ज़िले]]\n[[श्रेणी:उत्तर प्रदेश]]\n[[श्रेणी:आज का आलेख]]\n[[श्रेणी:हिन्दी विकि डीवीडी परियोजना]]\n[[श्रेणी:उत्तर प्रदेश के नगर]]", "id": "841", "title": "लखनऊ"}
{"url": "https://hi.wikipedia.org/wiki?curid=842", "text": "इलाहाबाद\n\nइलाहाबाद में कई महत्त्वपूर्ण राज्य सरकार के कार्यालय स्थित हैं, जैसे इलाहाबाद उच्च न्यायालय, प्रधान महालेखाधिकारी (एजी ऑफ़िस), उत्तर प्रदेश राज्य लोक सेवा आयोग (पी.एस.सी), राज्य पुलिस मुख्यालय, उत्तर मध्य रेलवे मुख्यालय, केन्द्रीय माध्यमिक शिक्षा बोर्ड का क्षेत्रीय कार्यालय एवं उत्तर प्रदेश माध्यमिक शिक्षा परिषद कार्यालय।\nभारत सरकार द्वारा इलाहाबाद को जवाहर लाल नेहरू राष्ट्रीय शहरी नवीकरण योजना के लिये मिशन शहर के रूप में चुना गया है।\n\nशहर का वर्तमान नाम अकबर द्वारा १५८३ में रखा गया था। हिन्दी नाम इलाहाबाद का अर्थ अरबी शब्द इलाह (अकबर द्वारा चलाये गए नये धर्म दीन-ए-इलाही के सन्दर्भ से, अल्लाह के लिये) एवं फारसी से आबाद (अर्थात बसाया हुआ) – यानि 'ईश्वर द्वारा बसाया गया', या 'ईश्वर का शहर' है।\n\nप्राचीन काल में शहर को \"प्रयाग\" (बहु-यज्ञ स्थल) के नाम से जाना जाता था। ऐसा इसलिये क्योंकि सृष्टि कार्य पूर्ण होने पर सृष्टिकर्ता ब्रह्मा ने प्रथम यज्ञ यहीं किया था, व उसके बाद यहां अनगिनत यज्ञ हुए। भारतवासियों के लिये प्रयाग एवं वर्तमान कौशाम्बी जिले के कुछ भाग यहां के महत्वपूर्ण क्षेत्र रहे हैं। यह क्षेत्र पूर्व से मौर एवं गुप्त साम्राज्य के अंश एवं पश्चिम से कुशान साम्राज्य का अंश रहा है। बाद में ये कन्नौज साम्राज्य में आया। १५२६ में मुगल साम्राज्य के भारत पर पुनराक्रमण के बाद से इलाहाबाद मुगलों के अधीन आया। अकबर ने यहां संगम के घाट पर एक वृहत दुर्ग निर्माण करवाया था। शहर में मराठों के आक्रमण भी होते रहे थे। इसके बाद अंग्रेजों के अधिकार में आ गया। १७६५ में इलाहाबाद के किले में थल-सेना के गैरीसन दुर्ग की स्थापना की थी। १८५७ के प्रथम भारतीय स्वतंत्रता संग्राम में इलाहाोा\n\nबाद भी सक्रिय रहा।\n\nभारतीय राष्ट्रीय कांग्रेस का वार्षिक अधिवेशन यहां दरभंगा किले के विशाल मैदान में १८८८ एवं पुनः १८९२ में हुआ था।\n\n१९३१ में इलाहाबाद के अल्फ्रेड पार्क में क्रांतिकारी चंद्रशेखर आजाद ने ब्रिटिश पुलिस से घिर जाने पर स्वयं को गोली मार कर अपनी न पकड़े जाने की प्रतिज्ञा को सत्य किया। भारतीय स्वतंत्रता संग्राम के दिनों में नेहरु परिवार के पारिवारिक आवास आनन्द भवन एवं स्वराज भवन यहां भारतीय राष्ट्रीय कांग्रेस की राजनीतिक गतिविधियों के केन्द्र रहे थे। यहां से हजारों सत्याग्रहियों को जेल भेजा गया था। भारत के प्रथम प्रधानमंत्री पंडित जवाहरलाल नेहरु इलाहाबाद निवासी ही थे।\n\nभारत के स्वतत्रता आन्दोलन में भी इलाहाबाद की एक अहम् भूमिका रही। राष्ट्रीय नवजागरण का उदय इलाहाबाद की भूमि पर हुआ तो गाँधी युग में यह नगर प्रेरणा केन्द्र बना। 'भारतीय राष्ट्रीय कांग्रेस' के संगठन और उन्नयन में भी इस नगर का योगदान रहा है। सन 1857 के विद्रोह का नेतृत्व यहाँ पर लियाक़त अली ख़ाँ ने किया था। कांग्रेस पार्टी के तीन अधिवेशन यहाँ पर 1888, 1892 और 1910 में क्रमशः जार्ज यूल, व्योमेश चन्द्र बनर्जी और सर विलियम बेडरबर्न की अध्यक्षता में हुए। महारानी विक्टोरिया का 1 नवम्बर 1858 का प्रसिद्ध घोषणा पत्र यहीं अवस्थित 'मिण्टो पार्क'[5] में तत्कालीन वायसराय लॉर्ड केनिंग द्वारा पढ़ा गया था। नेहरू परिवार का पैतृक आवास ' स्वराज भवन' और 'आनन्द भवन' यहीं पर है। नेहरू-गाँधी परिवार से जुडे़ होने के कारण इलाहाबाद ने देश को प्रथम प्रधानमंत्री भी दिया। क्रांतिकारियों की शरणस्थली उदारवादी व समाजवादी नेताओं के साथ-साथ इलाहाबाद क्रांतिकारियों की भी शरणस्थली रहा है। चंद्रशेखर आज़ाद ने यहीं पर अल्फ्रेड पार्क में 27 फ़रवरी 1931 को अंग्रेज़ों से लोहा लेते हुए ब्रिटिश पुलिस अध्यक्ष नॉट बाबर और पुलिस अधिकारी विशेश्वर सिंह को घायल कर कई पुलिसजनों को मार गिराया औरं अंततः ख़ुद को गोली मारकर आजीवन आज़ाद रहने की कसम पूरी की। 1919 के रौलेट एक्ट को सरकार द्वारा वापस न लेने पर जून, 1920 में इलाहाबाद में एक सर्वदलीय सम्मेलन हुआ, जिसमें स्कूल, कॉलेजों और अदालतों के बहिष्कार के कार्यक्रम की घोषणा हुई, इस प्रकार प्रथम असहयोग आंदोलन और ख़िलाफ़त आंदोलन की नींव भी इलाहाबाद में ही रखी गयी थी।\n\nइलाहाबाद की भौगोलिक स्थिति उत्तर प्रदेश के दक्षिणी भाग में ९८ मीटर (३२२ फ़ीट) पर गंगा और यमुना नदियों के संगम पर स्थित है। यह क्षेत्र प्राचीन वत्स देश कहलाता था। इसके दक्षिण-पूर्व में बुंदेलखंड क्षेत्र है, उत्तर एवं उत्तर-पूर्व में अवध क्षेत्र एवं इसके पश्चिम में निचला दोआब क्षेत्र। इलाहाबाद भौगोलिक एवं संस्कृतिक दृष्टि, दोनों से ही महत्त्वपूर्ण रहा है। गंगा-जमुनी दोआब क्षेत्र के खास भाग में स्थित ये यमुना नदी का अंतिम पड़ाव है। दोनों नदियों के बीच की दोआब भूमि शेष दोआब क्षेत्र की भांति ही उपजाउ किंतु कम नमी वाली है, जो गेहूं की खेती के लिये उपयुक्त होती है। जिले के गैर-दोआबी क्षेत्र, जो दक्षिणी एवं पूर्वी ओर स्थित हैं, निकटवर्ती बुंदेलखंड एवं बघेलखंड के समान शुष्क एवं पथरीले हैं। भारत की नाभि जबलपुर से निकलने वाली भारतीय अक्षांश रेखा जबलपुर से उत्तर में इलाहाबाद से निकलती है। \nइलाहाबाद मंडल एवं जिले में वर्ष २००० में बड़े बदलाव हुए। इलाहाबाद मंडल के इटावा एवं फर्रुखाबाद जिले आगरा मंडल के अधीन कर दिये गए, जबकि कानपुर देहात को कानपुर जिले में से काटकर एक नया कानपुर मंडल सजित कर दिया गया। पश्चिमी इलाहाबाद के भागों को काटकर नया कौशांबी जिला बनाया गया। अब इलाहाबाद मंडल में इलाहाबाद, कौशांबी एवं प्रतापगढ़ एवं फतेहपुर जिले हैं।\n\n2013 की जनगणना के अनुसार इलाहाबाद शहर की वर्तमान जनसंख्या 1,342,229 है। ये भारत में जनसंख्या के अनुसार 32वें स्थान पर आता है। इलाहाबाद जिला 2013 की जनगणना के अनुसार 6010249 जो उत्तर प्रदेश का सबसे जनसँख्या वाला जिला हैं। \n\n[[हिन्दी]]-भाषी इलाहाबाद की बोली [[अवधी भाषा|अवधी]] है, हालांकि अधिकांश शहरी क्षेत्र में [[खड़ी बोली]] ही बोली जाती है। जिले के पूर्वी गैर-दोआबी क्षेत्र में प्रायः [[बघेली भाषा|बघेली]] बोली का चलन है।\n\nइलाहाबाद में सभी प्रधान धर्म के लोग निवास करते हैं। यहां [[हिन्दू]] कुल जनसंख्या का ८५% और मुस्लिम ११% हैं। इनके अलावा [[सिख]], [[ईसाई]] एवं [[बौद्ध]] लोगों की भी छोटी संख्या है।\n\nइलाहाबाद में तीन प्रमुख ऋतुएं आती हैं: ग्रीष्म ऋतु, शीत ऋतु एवं वर्षा ऋतु। ग्रीष्मकाल [[अप्रैल]] से [[जून]] तक चलता है, जिसमें अधिकतम तापमान ४०°से. (१०४ °फै.) से ४५ °से. (११३ °फै.) तक जाता है। [[मानसून]] काल आरंभिक जुलाई से सितंबर के अंत तक चलती है। इसके बाद शीतकाल दिसंबर से फरवरी तक रहता है। तापमान यदाकदा ही शून्य तक पहुंचता है। अधिकतम तापमान लगभग २२ °से. (७२ ° फा.) एवं न्यूनतम तापमान १०° से. (५०° फा.) तक पहुंचता है। इलाहाबाद में जनवरी माह में घना [[कोहरा]] रहता है, जिसके कारण यातायात एवं यात्राओं में अत्यधिक विलंब भी हो जाते हैं। किंतु यहां [[हिमपात]] कभी नहीं होता है।\n\nन्यूनतम अंकित तापमान, -२ °से. (२८.४ °फै.) एवं अधिकतम ४८ °से. (११८ °फै.) ४८ °से. तक पहुंचा है।\n\nइलाहाबाद नगर निगम, राज्य के प्राचीनतम नगर निगमों में से एक है। निगम १८६४ में अस्तित्त्व में आया था, जब तत्कालीन [[भारत सरकार]] द्वारा लखनऊ म्युनिसिपल अधिनियम पास किया गया था। नगर के म्युनिसिपल क्षेत्र को कुल ८० वार्डों में विभाजित किया गया है व प्रत्येक वार्ड से एक सदस्य (कार्पोरेटर) चुनकर नगर परिषद का गठन किया जाता है।. ये कॉर्पोरेटर शहर के महापौर को चुनते हैं। राज्य सरकार द्वारा चुने गए मुख्य कार्यपालक को इलाहाबाद का आयुक्त (कमिश्नर) नियुक्त किया जाटा है।\n\nइलाहाबाद [[गंगा]]-[[यमुना]] नदियों के संगम पर स्थित है। ये एक भू-स्थित प्रायद्वीप रूप में देखा जा सकता है जिसे तीन ओर से नदियों ने घेर रखा है एवं मात्र एक ओर ही मुख्य भूमि से जुड़ा है। इस कारण ही शहर के भीतर व बाहर बढ़ते यातायात परिवहन हेतु अनेक सेतुओं द्वारा गंगा व यमुना नदियों के पार जाते हैं।\n\nइलाहाबाद का शहरी क्षेत्र तीन भागों एं वर्गीकृत किया जा सकता है: चौक, कटरा पुराना शहर जो शहर का आर्थिक केन्द्र रहा है। यह शहर का सबसे घना क्षेत्र है, जहां भीड़-भाड़ वाली सड़कें यातायात व बाजारों का कां देती हैं। नया शहर जो सिविल लाइंस क्षेत्र के निकट स्थित है; ब्रिटिश काल में स्थापित किया गया था। यह भली-भांति सुनियोजित क्षेत्र ग्रिड-आयरन रोड पैटर्न पर बना है, जिसमें अतिरिक्त कर्णरेखीय सड़कें इसे दक्ष बनाती हैं। यह अपेक्षाकृत कम घनत्व वाला क्षेत्र हैजिसके मार्गों पर वृक्षों की कतारें हैं। यहां प्रधान शैक्षिक संस्थान, उच्च न्यायालय, उत्तर प्रदेश लोक सेवा आयोग कार्यालय, अन्य कार्यालय, उद्यान एवं छावनी क्षेत्र हैं। यहां आधुनिक शॉपिंग मॉल एवं मल्टीप्लेक्स बने हैं, जिनमें निम्नलिखित मुख्य हैं-\n\nअन्य पाँच माँल पर काम चल रहा हैं। बाहरी क्षेत्र में शहर से गुजरने वाले मुख्य राजमार्गों पर स्थापित सैटेलाइट टाउन हैं। इनमें [[गंगा]]-पार (ट्रांस-गैन्जेस) एवं [[यमुना]] पार (ट्रांस-यमुना) क्षेत्र आते हैं। विभिन्न रियल-एस्टेट बिल्डर इलाहाबाद में निवेश कर रहे हैं, जिनमें ओमेक्स लि. प्रमुख हैं। [[नैनी]] सैटेलाइट टाउन में १५३५ एकड़ की हाई-टेक सिटी बन रही है।\n\nइलाहाबाद शहर में कई बड़े अस्पताल हैं \n\n\n</div>\n\nइलाहाबाद में सभी वर्गों के लिए हेतु बड़े होटल, धर्मशालाएँ व गेस्ट हाउस इत्यादि हैं। इनमे से कुछ प्रमुख होटल का विवरण दिया जा रहा है।\n\n</div>\n\nजिला में नौ तह्सीले है, जो निम्नवत है।\n\nशहरी क्षेत्र का सभी कार्य सदर द्वारा होता है।यह जिला कचहरी से जुड़ा हुआ है।\n\nइलाहाबाद से मिर्ज़ापुर मार्ग स्थित मेजारोड (लगभग दूरी ४०किलोमीटर) चौराहे से तथा मेजारोड रेलवे स्टेशन से १०किलोमीटर दक्षिण स्थित है। मेजा तहसील में तीन ब्लॉक क्रमश: मेजा,उरुवा और मांडा है। भारत के पूर्व-प्रधानमंत्री श्री विश्वप्रताप सिंह मांडा के राजा थे।\n\n\nयहाँ कई क्रीड़ा परिसर हैं, जिनका उपयोग व्यावसायिक एवं अव्यवसायी खिलाड़ी करते रहे हैं। इनमें [[मदन मोहन मालवीय]] क्रिकेट स्टेडियम, मेयो हॉल स्पोर्ट्स कॉम्प्लेक्स एवं बॉयज़ हाई स्कूल एवं कॉलिज जिम्नेज़ियम हैं। जॉर्जटाउन में एक अंतर्राष्ट्रीय स्तर का तरणताल परिसर भी है। झालवा (इलाहाबाद पश्चिम) में नेशनल स्पोर्ट्स एकैडमी है, जहां विश्व स्तर के जिमनास्ट अभ्यासरत रहते हैं। अकादमी को आगामी [[राष्ट्रमंडल खेल|राष्ट्रमंडल खेलों]] के लिये भारतीय जिमनास्ट हेतु आधिकारिक ध्वजधारक चुना गया है। [[चित्र:Sangum.JPG|250px|thumb|right|संगम]]\n\nमध्यकालीन इतिहासकार [[बदायूनी]] के अनुसार 1575 में सम्राट अकबर ने प्रयाग की यात्रा की और एक शाही शहर इलाहाबाद की स्थापना की 1583 में अकबर ने इलाहाबाद में गंगा और यमुना के संगम पर एक किले का निर्माण प्रारम्म करवाया। यह किला चार भागो में बनवाया गया। पहले हिस्से में 12 भवन एवं कुछ बगीचे बनवाये गयें। दूसरे हिस्से में बेगमोँ और शहजादियों के लिऐ महलो का निर्माण करवाया गया। तीसरा हिस्सा शाही परिवार के दूर के रिश्तेदारों और नैकरों के लिऐ बनवाया गया और चौथा हिस्सा सैनिको के लिये बनवाया गया। इस किले में 93 महर, 3 झरोखा,25 दरवाजें, 277 इमारतें, 176 कोठियाँ 77 तहखानें व 20 अस्तबल और 5 कुएं हैं।\n\n[[उल्टा किला]]\nयह किला झूसी में स्थित है।\n\nस्वराज भवन\nइलाहाबाद में\nस्थित एक\nऐतिहासिक भवन\nएवं संग्रहालय है।\nइसका मूल नाम\n'आनन्द भवन' था।\nइस ऐतिहासिक\nभवन का निर्माण\nमोतीलाल नेहरू ने\nकरवाया था।\n1930 में\nउन्होंने इसे\nराष्ट्र\nको समर्पित कर दिया था। इसके बाद\nयहां कांग्रेस कमेटी का मुख्यालय बनाया गया।\nभारत की पहली महिला प्रधानमंत्री\nश्रीमती इंदिरा गांधी का जन्म यहीं पर हुआ\nथा। आज इसे संग्रहालय का रूप दे दिया गया है।\nपरिचय\n1899 में मोतीलाल नेहरु ने चर्च लेन नामक\nमोहल्ले में एक अव्यवस्थित इमारत खरीदी।\nजब इस बंगले में नेहरु परिवार रहने के लिये\nआया तब इसका नाम आनन्द भवन रखा गया।\nपुरानी इमारत भारतीय राष्ट्रीय कांग्रेस\nको सौँप दी गयी। 1931 में पं मोतीलाल\nनेहरु की गूजरने के बाद उनके पुत्र जवाहर लाल\nनेहरु ने एक ट्रस्ट बना कर स्वाराज भवन\nभारतीय जनता के ज्ञान के विकास स्वास्थ्य\nएंव सामाजिक आर्थिक उत्थान के लिये समर्पित\nकर दिया। इस इमारत के एक हिस्से में अस्पताल\nजो की आज कमाला नेहरु के नाम से\nजाना जाता हैं। और शेष अखिल भारतीय\nकांग्रेस समिति के उपयोग के लिये था। 1948\nसे 1974 तक इस ईमारत का उपयोग\nबच्चोँ की शैक्षणिक गतिविधियोँ विकाय के\nलिये किया जता रहा और इसमें एक बाल भवन\nकि स्थापना कि गयी। बाल भवन में शैक्षिक\nयथा संगित विग्यान खेल आदि के विषय में\nबच्चोँ को सिखाया जता था। 1974 में\nस्वंगीय प्रधानमत्री इंदिरा गाँधी ने जवाहर\nलाल मेमोरियल फण्ड बना कर यह इमारत 20\nवर्ष के लियें उसे पट्टे पर दे दिया। और उस\nइमारत में बाल भवन चलता रहा। किन्तु अब\nबाल भवन को स्वाराज भवन के ठीक बगल में\nस्थित एक अन्य मकान स्थापित कर\nदिया गया। और स्वाराज भवन को एक\nसग्रहालय के रूप में विकसित कर दिया गया।\nस्वाराज भवन एक बड़ा भवन हैं। और भारतीय\nस्वाधीनता संग्राम के दिनोँ का एक\nजीता जागता धरोहर हैं। यही वह स्थान हैं\nजहा पं जवाहरलाल नेहरु ने अपना बचपन\nबिताया। यहीँ से\nवो राजनिति कि प्रारम्भिक शिक्षा लेने के\nबाद में भारतीय स्वाधिनता संग्राम में शामिल\nहुये। जवाहरलाल नेहरु ने 1916 में अपने\nवैवाहिक जीवन का शुभ आरम्भ इसी भवन से\nकिया। इसके अतिरिक्त यह\nराजनिति गतविधियोँ का एक मंच भी रहा।\n1917 में उत्तर प्रदेश होम रुम लीन के\nअध्यक्ष मोतीलाल नेहरु एवं\nमहामंत्री जवाहरलाल नेहरु थे। 19 नवम्बर\n1919 को इंदिरा गाँधी का जन्म\nभी इसी भवन में हुआ। 1920 में आल\nइंडिया खिलाफत इसी भवन में बनायी गयी।\nभारत का संविधान लिखने के लिये चुनी गयी आल\nपार्टी का सम्मेलन भी इसी स्वाराज भवन में\nहुआ था।\n\nमोतीलाल नेहरु ने इसकी नींव 1926 रखी। वास्तुकला की द्ष्टि से यह भवन अपने आप में अनोखा है। यह दो मंजिली इमारत है आनन्द भवन भारतीय स्वाधीनता संघर्ष की एक ऐतिहासिक यादगार हैं और ब्रिटिश शासन के विरोध में किये गये अनेक विरोधों, कांग्रेस के अधिवेशनों एवं राष्टीय नेताओँ के अनेक सम्मेलनों से इसका सम्बन्ध रहा है।\n\nयह मूल रूप से भारतीय उच्च न्यायालय अधिनियम 1861 के सद्र दीवानी अदालत जगह से आगरा में 17 मार्च 1866 को उत्तरी -पश्चिमी प्रांतों के लिए न्यायाधिकरण के उच्च न्यायालय के रूप में स्थापित किया गया था। सर वाल्टर मॉर्गन, बैरिस्टर पर कानून उत्तर - पश्चिमी प्रदेशों के उच्च न्यायालय के प्रथम मुख्य न्यायाधीश नियुक्त किया गया।\n\nस्थान 1869 में इलाहाबाद में स्थानांतरित किया गया और नाम तदनुसार 11 से मार्च 1919 महकमा के उच्च न्यायालय इलाहाबाद में बदल गया था। 2 नवम्बर 1925 को, अवध न्यायिक आयुक्त के न्यायालय लखनऊ में अवध चीफ कोर्ट ने अवध सिविल न्यायालय अधिनियम 1925 की गवर्नर जनरल की मंजूरी के साथ संयुक्त प्रांत विधानमंडल द्वारा अधिनियमित द्वारा प्रतिस्थापित किया गया था।\n\n25 फ़रवरी 1948 को, उत्तर प्रदेश विधान सभा में राज्यपाल का अनुरोध गवर्नर जनरल के लिए विधानसभा के प्रभाव है कि उच्च न्यायालय इलाहाबाद में महकमा और अवध बुज्मुख्य न्यायालय के समामेलित हो अनुरोध सबमिट संकल्प पारित कर दिया। नतीजतन, अवध के मुख्य न्यायालय इलाहाबाद उच्च न्यायालय के साथ समामेलित किया गया था। जब उत्तरांचल के राज्य उत्तर प्रदेश के बाहर 2000 में बना था, इस उच्च न्यायालय उत्तरांचल में पड़ने वाले जिलों पर अधिकार क्षेत्र रह गए हैं। इलाहाबाद उच्च न्यायालय लोहा मुंडी, आगरा, भारत के खान साहब निजामुद्दीन द्वारा बनाया गया था। उन्होंने यह भी उच्च न्यायालय के लिए पानी के फव्वारे का दान दिया। ; [[पातालपुरी मन्दिर]] किले के अन्दर यह मंदिर भूगर्भ में स्थित हैं। और अछयवट इस मन्दिर के अन्दर ही हैं। यह मंदिर अत्यन्त ही प्राचिन हैं। ऐसा विश्वास किया जाता हैं। कि भगवान राम ने इस मन्दिर कि यात्रा की थी।\n\nअकबर की राजपूत पत्नी जोधाबाई का महर जो रानी महल के नाम से जाना जाता हैं। यह महल किले में स्थित हैं।\n\nशहर के सिविल लाइन में स्थित यह चर्च पत्थर गिरजाघर के नाम से प्रसिद्द है। इस चर्च को देखने से प्रतित होता हैं। कि मानोँ हम किसी रोमन साम्राज्य का राजगृह देख रहे हैं। 1879 में बन कर तैयार हुये इस चर्च का नक्शा सुप्रसिद्ध अंग्रेज वास्तुविद विलियन इमरसन ने बनवाया था। यह चर्च चौराहे के बीचो-बीच स्थित हैं।हम लोग यहाँ घूम भी सकते हैं\n\nइलाहाबाद गंगा यमुना और सरस्वती के संगम पर स्थित हैं। चूकि यहाँ तीन नदियाँ आकर मिलती हैं। अत: इस स्थान को त्रिवेणी के नाम से भी संबोधित किया जाता हैं। संगम का द्रश्य अत्यन्त मनोरम हैं। स्वेत गंगा और हरित यमुना अपने मिलने के स्थान पर स्पष्ट भेद बनाए रखती हैं अर्थात मात्र द्रिष्टिपात करने से ही यह बताया जा सकता हैं। कि यह गंगा नदी हैं और यह यमुना। हिमालय की गोद से निकल कर प्रयाग तक आते आते गंगा गुम्फिद नदी में बदल जाती हैं परन्तु यमुना के मिलने के उपरान्त इनमे पुन: अथाह जल हो जाता हैं।\n\nसंगम के निकट स्थित यह एक अद्भुत एवं अपने प्रकार का अनोखा मन्दिर हैं इस मन्दिर में हनुमान जी की लेटी हुई प्रतिमा हैं। और उनके दर्शनार्थ लोगोँ को सीढियोँ से उतर कर नीचे जाना पड़ता हैं। यह प्रतिमा अत्यन्त विशाल एवं भव्य हैं। ऐसा विश्वास किया जाता हैं कि अंग्रजी शासन ने इस मंदिर को यहाँ से हटवाने के आदेश दिये किन्तु जैसे जैसे मूर्ति को हटाने के लिये खुदाई की जाने लगी वैसे वैसे मुर्ति बाहर आने के बजाय अन्दर धसती गयी। यही कारण हैं कि यह मंदिर गड्ढे में हैं।\n\nगंगा के तट पर स्थित यह एक आधुनिक मन्दिर हैं। यह मन्दिर चार मंजिलोँ का हैं। इस मन्दिर की कुल ऊँचाई लगभग 40 मीटर अर्थात 130 फिट हैं। इसकी प्रत्येक मंजिल पर अलग अलग देवताओँ का वास स्थान हैं।\n\nयह मन्दिर सिविल लाइन में स्थित हैं यह एक आधुनिक मन्दिर हैं। जो मुख्य रूप से हनुमान जी को समर्पित हैं।\n\nकिले के भीतर स्थित इस पवित्र कू के विषय में विश्वास किया जाता हैं। कि यही अद्रश्य सरस्वती नदी का स्रोत हैं।\n\nगंगा पार स्थित झूँसी में समुद्र कूप स्थित है। यह कूप उल्टा किला के अन्दर स्थित है। यह बहूत उचे टिले पर है। माना जाता है कि इस कूप में समुद्र का स्रोत है। इस कूप का पानी खारा हैं।\n\nयमुना के तट पर स्थित इस मन्दिर का धार्मिक महत्व अत्यधिक हैं। इस मन्दिर से चबूतरे से यमुना का नजारा अत्यन्त ही मनोहर हैं। इस मन्दिर की विशेषता यहाँ प्रतिदिन लोने वाला श्र्रगांर एवं भगवान शिव की दिव्य आरती हैं।\n\nगंगा नदी के किनार स्थित शिवकुटी भगवान शिव को समर्पित है।\n\nआनन्द भवन के सामने स्थित एक मन्दिर हैं। यही भगवान राम के वन गमन काल में महर्षि भारद्वाज का आश्रम हुआ करता था। यह आश्रम संत भारद्वाज से संबंधित है। और जब इसी संगम से आगे बडकर गंगा शिवजी की नगरी काशी में पहुँचती हैं तो यह जल से लभालब भरी रहती हैं। यमुना यमुनोत्री की निर्मल धारा लेकर मथुरा में क्रिष्ण की लीलाओँ को रूप देकर और आगरे में ताजमहल को नहला कर प्रयाग में गंगा में विलिन हो जाती हैं। प्रत्येक वर्ष के जनवरी फरवरी में इसकी महत्ता कई गुना बड जाती हैं। इस मेले में करोडोँ लोग संगम के पावन जल में डुबकी लगा कर पुण्य के भागीदार बनते हैं। कल्पवासी संगम के तट पर टेन्ट के बने घरोँ में निवास करते हैं।\nभारद्वाज आश्रम कोलोनगंज इलाके में स्थित है\n। यहाँ ऋषि भारद्वाज ने भार्द्वाजेश्वर महादेव\nका शिवलिंग स्थापित किया था और इसके\nअलावा यहाँ सैकड़ों मूर्तियांहैं उनमें से\nमहत्वपूर्ण हैं: राम लक्ष्मण, महिषासुर\nमर्दिनी, सूर्य, शेषनाग, नर वराह।\nमहर्षि भारद्वाज आयुर्वेद के पहले संरक्षक थे।\nभगवान राम ऋषि भारद्वाज के आश्रम में\nउनका आशीर्वाद प्राप्त करने के लिए आये थे।\nआश्रम कहाँ था यह अनुसंधान का एक मामला है,\nलेकिन वर्तमान में यह आनंद भवन के पास है।\nयहाँ भी भारद्वाज, याज्ञवल्क्य और अन्य संतों,\nदेवी - देवताओं की प्रतिमा और शिव मंदिर है।\nभारद्वाज वाल्मीकि के एक शिष्य थे।\nयहाँ पहले एक विशाल मंदिर भी था और पहाड़\nके ऊपर एक भरतकुंड था।\nनाग वासुकी मंदिर\nयह मंदिर संगम के उत्तर में गंगा तट पर\nदारागंज के उत्तरी कोने में स्थित है।\nयहाँ नाग राज, गणेश, पार्वती और भीष्म\nपितामाह की एक मूर्ति हैं। परिसर में एक शिव\nमंदिर है। नाग- पंचमी के दिन एक\nबड़ा मेला आयोजित किया जाता है।\nमनकामेश्वर मंदिर\nयह मिंटो पार्क के पास यमुना नदी के किनारे\nकिले के पश्चिम में स्थित है। यहाँ एक काले\nपत्थर की शिवलिंग और गणेश और\nनंदी की प्रतिमाएं हैं। हनुमान की भव्य\nप्रतिमा और मंदिर के पास एक प्राचीन पीपल\nका पेड़ है। यह प्राचीन शिव मंदिर\nइलाहाबाद के बर्रा तहसील से 40\nकिमी दक्षिण पश्चिम में स्थित है। शिवलिंग\nसुरम्य वातावरण के बीच एक ८० फुट\nऊंची पहाड़ी की चोटी पर स्थापित है।\nकहा जाता है कि शिवलिंग ३.५ फुट भूमिगत है\nऔर यह भगवान राम द्वारा स्थापित\nकिया गया था। यहाँ कई विशाल बरगद के पेड़\nऔर मूर्तियाँ हैं\n\nआनंद भवन के बगल में स्थित इस प्लेनेटेरियम में खगोलीय और वैज्ञानिक जानकारी हासिल करने के लिए जाया जा सकता है। और यह प्लेनेटेरियम 3 डी है।\n\n[[इलाहाबान संग्रहालय]]\n\nकम्पनी बाग के अन्दर सन् 1931 में एक सग्रहालय का निर्माण करवाया गया था। इस सग्रहालय में भारत के प्राचीन इतिहास से सम्बन्धित अनेक वस्तुएँ रखीँ हुयीं हैं।\nइन वस्तुओँ में कौशाम्बी के अनेक अवशेष संग्रहीत है। कौशाम्बी में प्राप्त बुद्ध की मुर्तियाँ भी इसमें संरक्षित हैं। इस संग्रहालय में प्राचीन सिक्के का एक अनमोल खजाना हैं। पंचमार्क सिक्के ताबे के सिक्के कुषाणोँ तथा गुप्त शासकोँ द्रारा प्राप्त सिक्कोँ के अतिरिक्त यहाँ कुछ मुगलकालीन सिक्के भी हैं। यहाँ मुगलकाल अनेक पेंटिँग देखने को हैं। इसके अतिरिक्त यहाँ पर एक रुसी चित्रकार द्रारा निर्मित अत्यन्त सुन्दर पेंटिँग भी रखी हुयी हैं। इलाहाबाद से सम्बन्धित कुछ लेखकोँ यथा महादेवी वर्मा रामकुमार वर्मा आदि के कुछ हस्तलिखित अभिलेख भी इस संग्रहालय में हैं। इस सबसे बडकर यहाँ पर महान स्वाधिनता संग्राम सेनानी चन्द्रशेखर आजाद की वह पिस्तौल भी रखी हैं। जिससे उन्होने अंग्रज सिपाहियोँ का मुकाबला किया था। \nकम्पनी बाग के अन्दर एक पब्लिक लाइब्रेरी स्थिय है। इसकी इमारत अंग्रजी शासन के समय की है। एवं बडी शानदार है। यह लाइब्रेरी उत्तर प्रदेश की सबसे बडी और सबसे प्राचीन लाइब्रेरी हैं। इसकी इमारत बडी शानदार हैं। प्रवेश द्रार के ठीक सामने के कोरीडोरा में बढे खम्भोँ पर बहुत ही सुन्दर रोमन नक्कासी हैं।\n\n[[घण्टाघर]]\nयह घंटाघर चौक में स्थित हैं।\n\n[[मायो मेमोरियल हाल]]\n\n[[लाल चर्च]]\n\n[[जोसेफ चर्च]]\n\nअरैल यमुना के तट स्थित यह एक भव्य स्थल हैं। यह सबसे सुन्दर स्थान हैं। यहाँ पर कई एतिहासिक चीजे आपको देखने को मिलेगा। जैसे रामजन्मभूमि, बद्रीनाथ, केदारनाथ, गौतम बुद्ध, बहुत सी मन्दिर हैं। यहाँ पर एक बहुत बड़ा गुम्बज (मिनार) देखने को मिलेगा।\n\n10 किमी यमुना पार अरैल एक प्रमुख धार्मिक केन्द्र हैं। जिसका प्राचिन नाम अलर्कपुरी था।\n\nदेखने योग्य स्थल बहुत हैं। जैसे-\n\nआदि देखने योग्य स्थान है। यहाँ सडक मार्ग या नाव द्रारा जाया जा सकता है।\n\nइलाहाबाद में पक्के घाट हैं। जो क्रमश: हैं।\n\n\nयमुना के तट स्थित यह एक नवनिर्मित रमणीय स्थल हैं। तीन ओर से सीढियाँ यमुना के हरे जल तक उतर कर जाती हैं। और ऊपर एक पार्क हैं जो सदैव हरी घास से ढका रहता हैं। यहाँ पर बोँटिग करने की भी सुविधा हैं। यहाँ से नाव द्रारा संगम पहुचने का भी मार्ग हैं।\n\n\nयह इलाहाबाद का सबसे बड़ा घाट है और यह सबसे आधुनिक घाट हैं। यह एक भव्य स्थान हैं और टहलने का सबसे अच्छा स्थान हैं। यह एक दशर्नीय स्थल हैं। यहाँ पर बोँटिग करने की भी सुविधा हैं यहाँ पर स्नानार्थियों के लिये सिटिंग प्लाजा भी हैं।\n\n\nइनके अतिरिक्त सौ से अधिक कच्चे घाट हैं।\n\nइलाहाबाद में लगने वाला कुंभ मेला शहर के आकर्षण का सबसे बड़ा केन्द्र है। अनगिनत श्रद्धालु इस मेले में आते हैं। यहाँ मेला एक वर्ष माघ मेला तीन वर्ष छः वर्ष अर्द्धकुम्भ और बारह वर्ष महाकुंभ लगता है। भारत में यह धार्मिक मेला चार जगहों पर लगता है। यह जगह नाशिक, इलाहाबाद, [[उज्जैन]] और [[हरिद्वार]] में हैं। इलाहाबाद में लगने वाला कुंभ का मेला सबसे बड़ा धार्मिक मेला है। इस मेले में हर बार विशाल संख्या में भक्त आते हैं। यहाँ पर जनवरी फरवरी में विश्व का सबसे बड़ा शहर कहा जाता हैं। यहाँ कि जनसख्या करीब दस करोड में होती हैं।\n\nइस मेले में आए लाखों श्रद्धालु संगम में स्नान करते हैं। अर्थात गंगा यमुना सरस्वती नदी हैं। यह माना जाता है कि इस पवित्र नदी में स्नान करने से आत्मा की शुद्धि और पापों से मुक्ति मिलती है। इसके अलावा प्रत्येक वर्ष आने वाले [[शिवरात्रि]] के त्योहार को भी यहां बहुत ही धूमधाम के साथ मनाया जाता है। हजारों की संख्या में आए तीर्थयात्री इस पर्व को भी पूरे उमंग और उत्साह के साथ मनाते हैं।\nइस त्योहार में आने वाले तीर्थयात्रियों के लिए राज्य सरकार कुछ विशेष प्रकार का प्रबंध करती है। यहां दर्शन करने आए तीर्थयात्रियों के रहने के लिए बहुत से होटल [[गेस्ट हाउस]] और [[धर्मशाला]] की सुविधा मुहैया कराई जाती है। यहां स्थित घाट बहुत ही साफ और सुंदर है। त्योहारों के समय यहां सुरक्षा के कड़े इंतजाम किए जाते हैं।\n\n\nइलाहाबाद प्राचीन काल से ही शैक्षणिक नगर के रूप में प्रसिद्ध है। इलाहाबाद केवल गंगा और यमुना जैसी दो पवित्र नदियों का ही संगम नही, अपितु आध्यात्म के साथ शिक्षा का भी संगम है, जैहा भारत के सभी राज्यो से विद्यार्थी शिक्षा ग्रहण करने आते है। इलाहाबाद विश्वविद्यालय इसका प्रत्यक्ष प्रमाण है, जँहा से अनेकानेक विद्वान ने शिक्षा ग्रहण कर देश व समाज के अनेक भागो में अपना महत्त्वपूर्ण योगदान दिया। इलाहाबाद विश्वविद्यालय को पूर्व का आक्सफोर्ड (\"Oxford of the East\") भी कहा जाता है। इलाहाबाद में कई विश्वविद्यालय, शिक्षा परिषद, [[इंजीनियरी महाविद्यालय]], [[चिकित्सा महाविद्यालय|मेडिकल कालेज]] तथा [[मुक्त विश्वविद्यालय]] शिक्षा के क्षेत्र में उल्लेखनीय भूमिका निभा रहे है।\n\nइलाहाबाद में स्थापित विश्वविद्यालय के नाम निम्नलिखित हैं-\n\nइलाहाबाद में स्थापित इंजीनिरिंग कालेज के नाम निम्नलिखित है-\n\nइलाहाबाद में शीशा और तार कारखाने काफी हैं। यहां के मुख्य औद्योगिक क्षेत्र हैं [[नैनी]] और [[फूलपुर]], जहां कई सार्वजनिक और निजी क्षेत्र की कंपनियों की इकाइयां, कार्यालय और निर्माणियां स्थापित हैं। इनमें अरेवा टी एण्ड डी इण्डिया (बहुराष्ट्रीय [[:en:Areva Group|अरेवा समूह]] का एक प्रभाग), भारत पंप्स एण्ड कंप्रेसर्स लि. यानी बीपीसीएल) जिसे जल्दी ही मिनिरत्न घोषित किया जाने वाला है, [[इंडियन टेलीफोन इंडस्ट्रीज]] (आई.टी.आई), रिलायंस इंडस्ट्रीज़-इलाहाबाद निर्माण प्रखंड, हिन्दुस्तान केबल्स, त्रिवेणी स्ट्रक्चरल्स लि. (टी.एस.एल. [[भारत यंत्र निगम]] की एक गौण इकाई), शीशा कारखाना, इत्यादि। [[बैद्यनाथ]] की नैनी में एक निर्माणी स्थापित है, जिनमें कई कुटीर उद्योग जैसे रसायन, पॉलीयेस्टर, ऊनी वस्त्र, नल, पाईप्स, टॉर्च, कागज, घी, माचिस, साबुन, चीनी, साइकिल एवं पर्फ़्यूम आदि निर्माण होते हैं। इंडीयन फार्मर्स फर्टिलाइजर्स को-ऑपरेटिव [[इफको]] फूलपुर क्षेत्र में स्थापित है। यहाम इफको की दो इकाइयां हैं, जिनमें विश्व का सबसे बड़ा नैफ्था आधारित खाद निर्माण परिसर स्थापित है। इलाहाबाद में पॉल्ट्री और कांच उद्योग भी बढ़ता हुआ है। राहत इंडस्ट्रीज़ का नूरानी तेल, काफी अच्छा और पुराना दर्दनिवारक तैल है, जिसकी निर्माणी नैनी में स्थापित है। तीन विद्युत परियोजनाएं मेजा, बारा और करछना तहसीलों में जेपी समूह एवं [[नेशनल थर्मल पावर कार्पोरेशन]] द्वारा तैयार की जा रही हैं।\n\nइलाहाबाद का भारतीय जिम्नास्टिक्स में प्रमुख स्थान है। यहां की टीम [[सार्क]] और एशियाई देशों में अग्रणी रही है। झालवा में खेलगांव पब्लिक स्कूल जिम्नास्टिक्स का प्रशिक्षण उपलब्ध कराटा है। यहां के जिम्नास्ट्स को ३३वें ट्यूलिट पीटर स्मारक कप-२००७, [[हंगरी]] में २ स्वर्ण पदक मिले हैं। [[हॉकी]] के प्रसिद्ध खिलाड़ी [[मेजर ध्यानचंद]] का जन्म भी इलाहाबाद में ही २९ अगस्त १९०६ को हुआ था। उन्होंने तीन लगातार ऑलंपिक खेलों में [[एम्स्टर्डैम]] (१९२८), [[लॉस एंजिलिस]] (१९३२) और [[बर्लिन]] (१९३६) में तीन स्वर्ण पदक प्राप्त किये थे। [[मोहम्मद कैफ]], भारतीय क्रिकेट खिलाड़ी यहीं के हैं। अभिन्न श्याम गुप्ता भी एक उभरते हुए बैडमिंटन खिलाड़ी हैं, जिन्होंने २००२ में राष्ट्रीय पदक प्राप्त किया था।\n\n[[चित्र:NewYamunaBridge Ald.JPG|right|thumb|रज्जु-आधारित चार-लेन का सेतु इलाहाबाद में यमुना नदी पर भारत के सबसे बड़े निर्माणों में से एक हैं।]]\n\nवायु सेवा का विकास इलाहाबाद में पर्याप्त रूप से नहीं हो पाया हैं। फिर भी यहाँ के बम्हरौली हवाई अड्डे से दिल्ली एवं कलकत्ता के लिये उडाने हैं। निकटवर्ती बड़े विमानक्षेत्रों में [[वाराणसी विमानक्षेत्र]] ) एवं [[लखनऊ]] ([[अमौसी अंतर्राष्ट्रीय विमानक्षेत्र]] हैं।\n\nइलाहाबाद में जलमार्ग का विकास अभी अपनी प्रारम्भिक अवस्था में हैं 22 अक्टूबर 1986 ई, राष्ट्रिय जलमार्ग एक, जो कि इलाहाबाद से हल्दिया (पं बंगाल) 1620 KM तक हैं।\n\nइलाहाबाद दिल्ली-कोलकाता मार्ग के बीच स्थित है। [[स्वर्ण चतुर्भुज]] के मार्गों में से एक, [[राष्ट्रीय राजमार्ग २]] दिल्ली और कोलकाता के लिये उपयुक्त है।\n\n[[विश्व बैंक]] द्वारा वित्त-पोषित ८४.७ कि॰मी॰ लंबा बायपास मार्ग इलाहाबाद एक्सप्रेसवे हाइवे है।\n\nइलाहाबाद से कुछ महत्वपूर्ण स्थलो की दूरी इस प्रकार हैं -\nइलाहाबाद में राज्य परिवन निगम के तीन डिपो (बस-अड्डे) हैं:\nऔर झूँसी डिपो, नैनी डिपो फाफामऊ डिपो बस स्टैंड सिविल लाइंस और जीरो रोड पर जो विभिन्न मार्गों पर बस-सेवा सुलभ कराते हैं। दोनों नदियों पर बड़ी संख्या में बने सेतु शहर को अपने उपनगरों जैसे नैनी, झूँसी फाफामऊ आदि से जोड़ते हैं। नया आठ-लेन नियंत्रित एक्स्प्रेसवे- [[गंगा एक्स्प्रेसवे]] इलाहाबाद से गुजरना प्रस्तावित है। इलाहाबाद जिले में एक नयी ८-लेन मुद्रिका मार्ग सड़क भी प्रतावित है। स्थानीय यातायात हेतु नगर बस सेवा, ऑटोरिक्शा, रिक्शा एवं टेम्पो उपलब्ध हैं। इनमें से सबसे सुविधाजनक साधन साइकिल रिक्शा है। \n[[चित्र:Rail Station, Allahabad.jpg|right|thumb|[[इलाहाबाद रेलवे स्टेशन]] ]]\n\n[[भारतीय रेल]] द्वारा जुड़ा हुआ, इलाहाबाद जंक्शन [[उत्तर मध्य रेलवे (भारत)|उत्तर मध्य रेलवे]] का मुख्यालय है। ये अन्य प्रधान शहरों जैसे [[कोलकाता]], [[दिल्ली]], [[मुंबई]], [[चेन्नई]], [[सिकंदराबाद रेलवे स्टेशन|हैदराबाद]], [[इंदौर]], [[लखनऊ]], [[छपरा]], [[पटना]], [[भोपाल]], [[ग्वालियर]],[[जौनपुर]], [[जबलपुर]], [[बंगलुरु]] [[जयपुर]] एवं [[कानपुर]] से भली भांति जुड़ा हुआ है।\n\nशहर में 11 रेलवे-स्टेशन हैं:\n\n[[भारत के प्रधानमंत्री|भारत के १४ प्रधानमंत्रियों]] में से ७ का इलाहाबाद से घनिष्ट संबंध रहा है:\n\n[[जवाहर लाल नेहरु]],\n\n[[लालबहादुर शास्त्री]],\n\n[[इंदिरा गांधी]],\n\n[[राजीव गांधी]],\n\n[[गुलजारी लाल नंदा]],\n\n[[विश्वनाथ प्रताप सिंह]] एवं\n\n[[चंद्रशेखर]];\n\nये या तो यहां जन्में हैं, या [[इलाहाबाद विश्वविद्यालय]] से पढ़े हैं या [[इलाहाबाद लोक सभा निर्वाचन क्षेत्र|इलाहाबाद निर्वाचन क्षेत्र]] से चुने गए हैं।\n\n[[File:Allahabad Junctionx.jpg|thumb|Allahabad Junction]]\n\n13. \" माँ गंगा \" - Allahabad (संगम नगरी - प्रयाग)\n\n\n[[श्रेणी:उत्तर प्रदेश के नगर]]\n[[श्रेणी:हिन्दी विकि डीवीडी परियोजना]]\n[[श्रेणी:प्राचीन भारत के नगर]]", "id": "842", "title": "इलाहाबाद"}
{"url": "https://hi.wikipedia.org/wiki?curid=843", "text": "आगरा\n\nआगरा उत्तर प्रदेश प्रान्त का एक महानगर, ज़िला शहर व तहसील है। विश्व का अजूबा ताजमहल आगरा की पहचान है और यह यमुना नदी के किनारे बसा है। आगरा २७.१८° उत्तर ७८.०२° पूर्व में यमुना नदी के तट पर स्थित है। समुद्र-तल से इसकी औसत ऊँचाई क़रीब १७१ मीटर (५६१ फ़ीट) है। आगरा उत्तर प्रदेश का तीसरा सबसे बड़ा शहर है।\n\nआगरा एक ऐतिहासिक नगर है, जिसके प्रमाण यह अपने चारों ओर समेटे हुए है। वैसे तो आगरा का इतिहास मुख्य रूप से मुगल काल से जाना जाता है लेकिन इसका सम्बन्ध महर्षि अन्गिरा से है जो १००० वर्ष ईसा पूर्व हुए थे। इतिहास में पहला ज़िक्र आगरा का महाभारत के समय से माना जाता है, जब इसे अग्रबाण या \"अग्रवन\" के नाम से संबोधित किया जाता था। कहते हैं कि पहले यह नगर आयॅग्रह के नाम से भी जाना जाता था। तौलमी पहला ज्ञात व्यक्ति था जिसने इसे आगरा नाम से संबोधित किया।\n\nआगरा शहर को सिकंदर लोदी ने सन् 1506 ई. में बसाया था। आगरा मुगल साम्राजय की चहेती जगह थी। आगरा 1526 से 1658 तक मुग़ल साम्राज्य की राजधानी रहा। आज भी आगरा मुग़लकालीन इमारतों जैसे - ताज महल, लाल किला, फ़तेहपुर सीकरी आदि की वजह से एक विख्यात पर्यटन-स्थल है। ये तीनों इमारतें यूनेस्को विश्व धरोहर स्थल की सूची में शामिल हैं। बाबर (मुग़ल साम्राज्य का जनक) ने यहाँ चौकोर (आयताकार एवं वर्गाकार) बाग़ों का निर्माण कराया।\n\nसन् २००१ की जनगणना के अनुसार, आगरा की जनसंख्या १,२५९,९७९ है। आगरा की जनसंख्या का ५३% पुरूष और ४७% महिलाएँ हैं। यहाँ की औसत साक्षरता दर ६५% है, जिनमें ७६% पुरुष और ५३% महिलाएँ साक्षर हैं। यह राष्ट्रीय औसत ५९.५% से अधिक है। आगरा की ११% जनसंख्या ६ वर्ष से नीचे के बच्चों की है।\n\nआगरे का ताजमहल, शाहजहाँ की प्रिय बेगम मुमताज महल का मकबरा, विश्व की सबसे प्रसिद्ध इमारतों में से एक है। यह विश्व के नये ७ अजूबों में से एक है और आगरा की तीन विश्व सांस्कृतिक धरोहरों में से एक है। अन्य दो धरोहर आगरा किला और फतेहपुर सीकरी हैं।\n\n1653 में इसका निर्माण पूरा हुआ था। यह मुगल बादशाह शाहजहां ने अपनी बेगम मुमताज महल की याद में बनवाया था। पूरे श्वेत संगमर्मर में तराशा हुआ, यह भारत की ही नहीं विश्व की भी अत्युत्तम कृति है। पूर्णतया सममितीय स्मारक के बनने में बाईस वर्ष लगे (1630-1652), व बीस हजार कारीगरों की अथक मेहनत भी। यह मुगल शैली के चार बाग के साथ स्थित है। फारसी वास्तुकार उस्ताद ईसा खां के दिशा निर्देश में इसे यमुना नदी के किनारे पर बनवाया गया। इसे मृगतृष्णा रूप में आगरा के किले से देखा जा सकता है, जहां से शाहजहाँ जीवन के अंतिम आठ वर्षों में, अपने पुत्र औरंगज़ेब द्वारा कैद किये जाने पर देखा करता था। यह सममिति का आदर्श नमूना है, जो कि कुछ दूरी से देखने पर हवा में तैरता हुआ प्रतीत होता है। इसके मुख्य द्वार पर कुरआन की आयतें खुदी हुई हैं। उसके ऊपर बाइस छोटे गुम्बद हैं, जो कि इसके निर्माण के वर्षों की संख्या बताते हैं। ताज को एक लालबलुआ पत्थर के चबूतरे पर बने श्वेत संगमर्मर के चबूतरे पर बनाया गया है। ताज की सर्वाधिक सुंदरता, इसके इमारत के बराबर ऊँचे महान गुम्बद में बसी है। यह 60 फीट व्यास का, 80 फीट ऊँचा है। इसके नीचे ही मुमताज की कब्र है। इसके बराबर ही में शाहजहाँ की भी कब्र है। अंदरूनी क्षेत्र में रत्नों व बहुमूल्य पत्थरों का कार्य है। \nखुलने का समय : ६ प्रातः से ७:३० साँयः (शुक्रवार बन्द)\n\nआगरा का एक अन्य विश्व धरोहर स्थल है आगरा का किला। यह आगरा का एक प्रधान निर्माण है, जो शहर के बीचों बीच है। इसे कभी कभार लाल किला भी कहा जाता है। यह अकबर द्वारा 1565 में बनवाया गया था। बाद में शाहजहां द्वारा इस किले का पुनरोद्धार लाल बलुआ पत्थर से करवाया गया, व इसे किले से प्रासाद में बदला गया। यहां संगमर्मर और पीट्रा ड्यूरा नक्काशी का क्महीन कार्य किया गया है। इस किले की मुख्य इमारतों में मोती मस्जिद, दीवान-ए-आम, दीवान-ए-खास, जहाँगीर महल, खास महल, शीश महल एवं मुसम्मन बुर्ज आते हैं।\nमुगल सम्राट अकबर ने इसे 1565 में बनवाया था, जिसमें उसके पौत्र शाहजहाँ के समय तक निर्माण कार्य बढ़ते रहे। इस किले के निषिद्ध क्षेत्रों में अंदरूनी छिपा हुआ स्वर्ग जैसा स्थान है। यह किला अर्ध-चंद्राकार है, जो पूर्व में कुछ चपटा है, पास की सीधी दीवार नदी की ओर वाली है। इसकी पूरी परिधि है 2.4 किलो मीटर, जो दोहरे परकोटे वाली किलेनुमा चहारदीवारी से घिरी है। इस दीवार में छोटे अंतरालों पर बुर्जियां हैं, जिनपर रक्षा छतरियां बनीं हैं। इस दीवार को ओएक 9 मीटर चौड़ी व 10 मीटर गहरी खाई घेरे हुए है।\nशिवाजी यहां 1666 में पुरंदर संधि हेतु आये थे। उनकी याद में एक बड़ी मूर्ति यहां स्थापित है। यह किला मुगल स्थापत्य कला का एक जीवंत उदाहरण है। यहीं दिखता है, कैसे उत्तर भारतीय दुर्ग शैली दक्षिण से पृथक थी। दक्षिण भारत में अनेकों दुर्ग हैं, जिनमें से अधिकांश सागर तट पर हैं।\nआगरा का किला देख\n\nमुगल सम्राट अकबर ने फतेहपुर सीकरी बसाई, व अपनी राजधानी वहां स्थानांतरित की। यह आगरा से 35 कि॰मी॰ दूर है। यहां अनेकों भव्य इमारतें बनवायीं। बाद में पानी की कमी के चलते, वापस आगरा लौटे। यहां भी बुलंद दरवाजा, एक विश्व धरोहर स्थल है।\nबुलंद दरवाजा या 'उदात्त प्रवेश द्वार' मुगल सम्राट द्वारा बनाया गया था, बुलंद दरवाजा 52 कदम से संपर्क किया है। बुलंद दरवाजा 53.63 मीटर ऊँचे और 35 मीटर चौड़ा है। यह लाल और शौकीन बलुआ पत्थर से बना है, नक्काशी और काले और सफेद संगमरमर द्वारा सजाया। बुलंद दरवाजा के मध्य चेहरे पर एक शिलालेख अकबर धार्मिक समझ का दायरा दर्शाता है।\n\nसम्राज्ञी नूरजहां ने एतमादुद्दौला का मकबरा बनवाया था। यह उसके पिता घियास-उद-दीन बेग़, जो जहाँगीर के दरबार में मंत्री भी थे, की याद में बनवाया गया था। मुगल काल के अन्य मकबरों से अपेक्षाकृत छोटा होने से, इसे कई बार श्रंगारदान भी कहा जाता है। यहां के बाग, पीट्रा ड्यूरा पच्चीकारी, व कई घटक ताजमहल से मिलते हुए हैं।\n\nजामा मस्जिद एक विशाल मस्जिद है, जो शाहजहाँ की पुत्री, शाहजा़दी जहाँआरा बेगम़ को समर्पित है। इसका निर्माण १६४८ में हुआ था और यह अपने मीनार रहित ढाँचे तथा विशेष प्रकार के गुम्बद के लिये जानी जाती है।\n\nचीनी का रोजा शाहजहाँ के मंत्री, अल्लामा अफज़ल खान शकरउल्ला शिराज़, को समर्पित है और अपने पारसी शिल्पकारी वाले चमकीले नीले रंग के गुम्बद के लिये दर्शनीय है।\n\nभारत का सबसे पुराना मुग़ल उद्यान, रामबाग, मुग़ल शासक बाबर ने सन् १५२८ में बनवाया था। यह उद्यान ताजम़हल से २.३४ किलोमीटर दूर उत्तर दिशा में स्थित है।\n\nस्वामीबाग समाधि हुजूर स्वामी महाराज (श्री शिव दयाल सिंह सेठ) का स्मारक/ समाधि है। यह नगर के बाहरी क्षेत्र में है, जिसे स्वामी बाग कहते हैं। वे राधास्वामी मत के संस्थापक थे। उनकी समाधि उनके अनुयाइयों के लिये पवित्र है। इसका निर्माण 1908 में आरम्भ हुआ था और कहते हैं कि यह कभी समाप्त नहीं होगा। इसमें भी श्वेत संगमर्मर का प्रयोग हुआ है। साथ ही नक्काशी व बेलबूटों के लिये रंगीन संगमर्मर व कुछ अन्य रंगीन पत्थरों का प्रयोग किया गया है। यह नक्काशी व बेल बूटे एकदम जीवंत लगते हैं। यह भारत भर में कहीं नहीं दिखते हैं। पूर्ण होने पर इस समाधि पर एक नक्काशीकृत गुम्बद शिखर के साथ एक महाद्वार होगा। इसे कभी कभार दूसरा ताज भी कहा जाता है।\n\nआगरा किला से मात्र १३ किलोमीटर की दूरी पर, सिकंदरा में महान मुगल सम्राट अकबर का मकबरा है। यह मकबरा उसके व्यक्तित्व की पूर्णता को दर्शाता है। सुंदर वृत्तखंड के आकार में, लाल बलुआ-पत्थर से निर्मित यह विशाल मकबरा हरे भरे उद्यान के बीच स्थित है। अकबर ने स्वयं ही अपने मकबरे की रूपरेखा तैयार करवाई थी और स्थान का चुनाव भी उसने स्वयं ही किया था। अपने जीवनकाल में ही अपने मकबरे का निर्माण करवाना एक तुर्की प्रथा थी, जिसका मुगल शासकों ने धर्म की तरह पालन किया। अकबर के पुत्र जहाँगीऱ ने इस मकबरे का निर्माण कार्य १६१३ में संपन्न कराया।\n\nमरियम मकबरा, अकबर की ईसाई बेग़म का मकबरा है, जो आगरा और सिकन्दरा के बीच में है।\n\nमेहताब बाग, यमुना के ताजमहल से विपरीत दूसरे किनारे पर है।\n\nमुग़ल काल से ही आगरा इस्लाम की शिक्षा का एक केंद्र रहा है। ब्रिटिश शासन के समय अंग्रेज़ों ने यहाँ आगरा में पाश्चात्य शिक्षा को बढ़ावा दिया। वर्ष १८२३ में भारत के प्राचीनतम विश्वविद्यालय में प्रमुख आगरा महाविद्यालय, जो कि एक संस्कृत भाषा आधारित विद्यालय था की स्थापना यहाँ हुई। भारतीय लेखकों में प्रमुख बाबू गुलाबराय की जन्म और कर्म भूमि यही थी। वर्तमान में यहाँ माध्यमिक शिक्षा परिषद् (यू.पी. बोर्ड), इलाहाबाद; केंद्रीय माध्यमिक शिक्षा बोर्ड (सी.बी.एस.ई. बोर्ड), दिल्ली; और आई.सी.एस.ई. बोर्ड से सम्बद्ध हिन्दी व अंग्रेजी माध्यम के कई विद्यालय हैं:\n\n\nआगरा जिले में प्रमुख रूप से हिंदी दैनिक जैसे कि अमर उजाला, दैनिक जागरण, हिन्दुस्तान (समाचार पत्र), आज, दाता सन्देश, दीपशील भारत इत्यादि समाचार-पत्र प्रकाशित होते हैं।\n\nआगरा शहर प्रमुख शहर दिल्ली, कानपुर, लखनऊ, वाराणसी, मेरठ, हरिद्वार, देहरादून एवं जयपुर आदि शहरों से सीधे रेल एवम् सड़क मार्ग द्वारा चौबीसों घंटे जुड़ा हुआ है। दिल्ली-मुम्बई एवम् दिल्ली-चेन्नई के लिए मध्य-पश्चिम एवम् मध्य-दक्षिण रेलवे नेटवर्क है। दिल्ली से आगरा के लिये रा.राजमार्ग-2 है जिसकी दूरी 200 कि॰मी॰ है जो कि लगभग 4 घंटे में तय की जाती है।\n\n\n\n", "id": "843", "title": "आगरा"}
{"url": "https://hi.wikipedia.org/wiki?curid=844", "text": "उत्तर\n\nउत्तर दिशा - चार दिशाओं में से एक है। \n\nउत्तर का एक अन्य अर्थ है किसी सवाल का जवाब - जैसे कि प्रश्नोत्तर में। \n", "id": "844", "title": "उत्तर"}
{"url": "https://hi.wikipedia.org/wiki?curid=864", "text": "शास्त्रीय संगीत\n\nभारतीय शास्त्रीय संगीत या मार्ग, भारतीय संगीत का अभिन्न अंग है। शास्त्रीय संगीत को ही ‘क्लासिकल म्जूजिक’ भी कहते हैं। शास्त्रीय गायन ध्वनि-प्रधान होता है, शब्द-प्रधान नहीं। इसमें महत्व ध्वनि का होता है (उसके चढ़ाव-उतार का, शब्द और अर्थ का नहीं)। इसको जहाँ शास्त्रीय संगीत-ध्वनि विषयक साधना के अभ्यस्त कान ही समझ सकते हैं, अनभ्यस्त कान भी शब्दों का अर्थ जानने मात्र से देशी गानों या लोकगीत का सुख ले सकते हैं। इससे अनेक लोग स्वाभाविक ही ऊब भी जाते हैं पर इसके ऊबने का कारण उस संगीतज्ञ की कमजोरी नहीं, लोगों में जानकारी की कमी है। \n\nभारतीय शास्त्रीय संगीत की परम्परा भरत मुनि के नाट्यशास्त्र और उससे पहले सामवेद के गायन तक जाती है। भरत मुनि द्वारा रचित भरत नाट्य शास्त्र, भारतीय संगीत के इतिहास का प्रथम लिखित प्रमाण माना जाता है। इसकी रचना के समय के बारे में कई मतभेद हैं। आज के भारतीय शास्त्रीय संगीत के कई पहलुओं का उल्लेख इस प्राचीन ग्रंथ में मिलता है। भरत मुनि के नाटयशास्त्र के बाद मतङ्ग मुनि की बृहद्देशी और शारंगदेव रचित संगीत रत्नाकर, ऐतिहासिक दृष्टि से सबसे महत्वपूर्ण ग्रंथ माना जाता है। बारहवीं सदी के पूर्वार्द्ध में लिखे सात अध्यायों वाले इस ग्रंथ में संगीत व नृत्य का विस्तार से वर्णन है।\n\nसंगीत रत्नाकर में कई तालों का उल्लेख है व इस ग्रंथ से पता चलता है कि प्राचीन भारतीय पारंपरिक संगीत में बदलाव आने शुरू हो चुके थे व संगीत पहले से उदार होने लगा था मगर मूल तत्व एक ही रहे। 11वीं और 12वीं शताब्दी में मुस्लिम सभ्यता के प्रसार ने उत्तर भारतीय संगीत की दिशा को नया आयाम दिया। राजदरबार संगीत के प्रमुख संरक्षक बने और जहां अनेक शासकों ने प्राचीन भारतीय संगीत की समृद्ध परंपरा को प्रोत्साहन दिया वहीं अपनी आवश्यकता और रुचि के अनुसार उन्होंने इसमें अनेक परिवर्तन भी किए। इसी समय कुछ नई शैलियाँ भी प्रचलन में आईं जैसे खयाल, गज़ल आदि और भारतीय संगीत का कई नये वाद्यों से भी परिचय हुआ जैसे सरोद, सितार इत्यादि। \n\nभारतीय संगीत के आधुनिक मनीषी स्थापित कर चुके हैं कि वैदिक काल से आरम्भ हुई भारतीय वाद्यों की यात्रा क्रमश: एक के बाद दूसरी विशेषता से इन यंत्रों को सँवारती गयी। एक-तंत्री वीणा ही त्रितंत्री बनी और सारिका युक्त होकर मध्य-काल के पूर्व किन्नरी वीणा के नाम से प्रसिद्ध हुई। मध्यकाल में यह यंत्र जंत्र कहलाने लगा जो बंगाल के कारीगरों द्वारा आज भी इस नाम से पुकारा जाता है। भारत में पहुँचे मुस्लिम संगीतकार तीन तार वाली वीणा को सह (तीन) + तार = सहतार या सितार कहने लगे। इसी प्रकार सप्त तंत्री अथवा चित्रा-वीणा, सरोद कहलाने लगी। उत्तर भारत में मुगल राज्य ज्यादा फैला हुआ था जिस कारण उत्तर भारतीय संगीत पर मुसलिम संस्कृति व इस्लाम का प्रभाव ज्यादा महसूस किया गया। जबकि दक्षिण भारत में प्रचलित संगीत किसी प्रकार के मुस्लिम प्रभाव से अछूता रहा।\n\nबाद में सूफी आंदोलन ने भी भारतीय संगीत पर अपना प्रभाव जमाया। आगे चलकर देश के विभिन्न हिस्सों में कई नई पद्धतियों व घरानों का जन्म हुआ। ब्रिटिश शासनकाल के दौरान कई नये वाद्य प्रचलन में आए पाश्चात्य संगीत से भी भारतीय संगीत का परिचय हुआ। आम जनता में लोकप्रिय आज का वाद्य हारमोनियम, उसी समय प्रचलन में आया। इस तरह भारतीय संगीत के उत्थान व उसमें परिवर्तन लाने में हर युग का अपना महत्वपूर्ण योगदान रहा। \n\nभारतीय शास्त्रीय संगीत की दो प्रमुख पद्धतियां हैं-\n\nयह शास्त्रीय संगीत, उत्तर भारत में प्रचलित हुआ। \n\n\nयह दक्षिण भारत में प्रचलित हुआ। हिन्दुस्तानी संगीत मुगल बादशाहों की छत्रछाया में विकसित हुआ और कर्नाटक संगीत दक्षिण के मन्दिरों में। इसी कारण दक्षिण भारतीय कृतियों में भक्ति रस अधिक मिलता है और हिन्दुस्तानी संगीत में शृंगार रस।\n\nराग हंसध्वनि\n\n", "id": "864", "title": "शास्त्रीय संगीत"}
