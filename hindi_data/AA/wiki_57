{"url": "https://hi.wikipedia.org/wiki?curid=5142", "text": "काली\n\nकाली हिन्दू धर्म की एक प्रमुख देवी हैं। यह सुन्दरी रूप वाली भगवती दुर्गा का काला और भयप्रद रूप है, जिसकी उत्पत्ति राक्षसों को मारने के लिये हुई थी। उनको ख़ासतौर पर बंगाल और असम में पूजा जाता है। काली की व्युत्पत्ति \"काल\" अथवा \"समय\" से हुई है जो सबको अपना ग्रास बना लेता है। माँ का यह रूप है जो नाश करने वाला है पर यह रूप सिर्फ उनके लिए है जो दानवीय प्रकृति के हैं जिनमे कोई दयाभाव नहीं है। यह रूप बुराई से अच्छाई को जीत दिलवाने वाला है अत: माँ काली अच्छे मनुष्यों की शुभेच्छु है और पूजनीय है।इनको महाकाली भी कहते हैं।\n\nबांग्ला में \"काली\" का एक और अर्थ होता है - स्याही या रोशनाई \n\nसर्वस्वरूपे सर्वेशे सर्वशक्ति-समन्विते।\n\nभयेभ्यस्त्राहि नो देवि दुर्गे देवि नमोऽस्तुते।।(दुर्गा सप्तशती)\n\nकाली को शाक्त परम्परा की दस महाविद्याओं में से एक भी माना जाता है।\n\n", "id": "5142", "title": "काली"}
{"url": "https://hi.wikipedia.org/wiki?curid=5144", "text": "जे॰ के॰ रोलिंग\n\nजे. के. रोलिंग (, Joanne Rowling \"जोन रोलिंग\", उर्फ़ Joanne Kathleen Rowling \"जोन कैथलीन रोलिंग\") आज के ज़माने की सबसे मशहूर लेखिकाओं में से एक हैं। अंग्रेज़ी में लिखा उनका उपन्यास-क्रम हैरी पॉटर इक्कीसवी सदी का शायद सबसे मशहूर उपन्यास है।\n\nजे. के. रोलिंग को चौदह साल की उम्र तक किताब पढ़ना बहुत पसंद नहीं था जो स्कूल के लिए अनिवार्य था, उन्होंने वह पढ़ा, लेकिन इससे ज़्यादा कुछ नहीं। लेकिन जब उनकी सहेली ने \"जादूगरों और चुड़ैलों\" की किताब उन्हें दी तो यह बुरी हालत एकदम बदल गयी। उन्होंने किताब पढ़ना शुरू कर दिया। वह किताब \"हैरी पौटर\" का पहला खंड था। इसके बाद लगभग हर एक साल एक-एक \"हैरी पौटर\" की किताब प्रकाशित हुई। उस समय उन्होंने पूरा दिन अपने कमरे में बिताया और बहुत उत्सुकता से उन्होने पढ़ा। शुरू में कुछ लिखकर-पढ़कर उन्हें बड़ी सफलता नहीं मिली, फिर बाद में यह हालत अचानक बदली और वे बड़ी लेखिका बन गयी।\n\nजे. के. रोलिंग का असली नाम जोआन मुर्रय है, जिसका इस्तेमाल वे निजी जीवन में करती हैं। उनका जन्म 31 जुलाई 1965 को इंग्लैण्ड के येट, ग्लोसेस्टरशायर नामक स्थान पर हुआ था। उनके पिता पीटर जेम्स रोलिंग रॉल्स-रॉयस नामक एक मशहूर कंपनी में विमान इंजीनियर थे। उनकी माँ एन रोलिंग फ्रेंच तथा स्कॉटिस माता-पिता की संतान थी। कुछ समय बाद ही यह परिवार येट के पास के ही गाँव विंटरबार्न में जाकर बस गया। उनकी प्रारंभिक शिक्षा सेंट माइकल प्रराइमरी स्कूल में हुई। \n1982 में रोलिंग ने ऑक्सफोर्ड विश्वविद्यालय की प्रवेश-परिक्षा में भाग लिया, लेकिन उन्हें ऑक्सफोर्ड में प्रवेश नहीं मिल पाया और मजबूरन फ्रेंच तथा प्राचीन साहित्य की पढ़ाई के लिए उन्हें एक्सेटर विश्वविद्यालय में बी. ए. में प्रवेश लेना पड़ा इस कॉलेज में जैसे-जैसे उनके नए मित्र बनते गए, उन्हें अपने कॉलेज जीवन में भी आनंद आने लगा और उनका मन पढाई में भी लगता चला गया। अपनी पढाई के सिलसिले में वें कुछ समय पेरिस में भी रही। 1986 में उन्हें बी. ए. डीग्री मिल गई और उसके बाद वें लंदन स्थित एमनेस्टी इंटरनेशनल संस्था में शोध सचिव के रूप में काम करने लगी। कुछ साल लंदन में काम करने के बाद रोलिंग ने मैनचेस्टर में रहने का फैसला किया। इसके बाद अंग्रेजी भाषा के अध्यापन के लिए वें पुर्तगाल चली गई। यहाँ उनकी मुलाकात पुर्तगाल के एक टेलीविजन पत्रकार जॉर्ज अरांतेस से हुई। दोनों की ही दिलचस्पी साहित्य में थी, धीरे-धीरे वें एक-दूसरे के करीब आते चले गए और 16 अक्टूबर 1992 को दोनों ने विवाह कर लिया। विवाह के अगले साल ही जुलाई में उनकी पुत्री जेसिका इजाबेल का जन्म हुआ, लेकिन पारस्परिक वैचारिक मतभेद के कारण यह विवाह ज्यादा नहीं चल पाया और नवम्बर, 1993 में वें एक दूसरे से अलग हो गए। उनके देश इंग्लैण्ड की सामाजिक सुरक्षा इतनी मजबूत है कि बेरोजगारी के कारण राज्य से मिलने वाली आर्थिक सहायता के बल पर वें न केवल अपनी बेटी का पालन पोषण ठीक से कर पाई, बल्कि दुनिया के एक सर्वाधिक लोकप्रिय होने वाले उपन्यास का सृजन भी कर पाई, जिसने उनकी जीवन की दिशा ही बदल दी। 2001 में रोलिंग ने नील माइकल मूरे नामक एक डॉक्टर से दूसरा विवाह कर लिया था। 2005 में उनकी सबसे छोटी बेटी मेकेंजी का जन्म हुआ। रोलिंग \"हैरी पॉटर \" प्रकाशित होने से पहले गरीब थीं। उस समय वे बड़े उत्साह से लिखा करती थीं, उनकी कहानी में रोचक और सजीव व्यक्तित्वों का सशक्त वर्णन था।\n\n\"हैरी पॉटर\" के ७ ग्रंथों को पढ़कर अच्छी तरह दिखाई देता है, कि कहानी के प्रमुख पात्रों का व्यक्तित्व रोलिंग के जीवन के महत्त्वपूर्ण व्यक्तियों पर आधारित हैं। रोलिंग हमेशा लेखिका रहीं, लेकिन लेखों को बेचना शुरू में असंभव लगता था। १९९० में वे \"हैरी पॉटर\" लिखने लगीं। उन्होंने कहा, कि एक बार, रेलगाडी के लम्बे सफ़र में हैरी पॉटर ने जन्म लिया। कुछ समय बाद रोलिंग की माता जी की मृत्यु हुई, ऐसे कि पहले उसे रोलिंग ने हैरी पॉटर के बारे में कुछ नहीं बताया था। रोलिंग अपने दर्द को छिपाने के लिए पढ़ने और लिखने में डूब गयी। इस समय अत्यंत मेहनती \"हैर्मिओनी\" के चारित्र का जन्म हुआ।\n1990 के दशक में अनेक प्रकाशकों ने उनके हैरी पॉटर श्रृंखला के पहले उपन्यास को छापने से इनकार कर दिया था। अनेक अस्वीकृतियों तथा निराशाओं के बाद आखिर उनका पहला उपन्यास \"हैरी पॉटर एंड द फिलोस्फर्स स्टोन\" 1997 में प्रकाशित हुआ। इस उपन्यास ने दुनिया भर में धुम मचा दी। 1998 में जब अमेरिका में इस उपन्यास का दूसरा संस्करण \"हैरी पॉटर एंड सोंर्सेरर्स स्टोन नाम से प्रकाशित हुआ तो पाठक इसकी प्रति खरीदने के लिए दुकानों पर उमड़ पड़े थे। इस श्रृंखला में रोलिंग के अब तक सात उपन्यास प्रकाशित हो चुके हैंऔर वें सभी पाठकों में अत्यधिक लोकप्रिय रहे हैं। अब तक पॉटर उपन्यास के श्रृंखला के सभी उपन्यासों पर फिल्मे बन चुकी है और उन सभी को दुनिया भर में असाधारण सफलता मिली है। उपन्यासों तथा फिल्मों की सफलता ने रोलिंग को एक अरबपति लेखिका में परिवर्तित कर दिया है।\n\nहालाँकि हैरी पॉटर श्रृंखला खत्म हो चुकी है पर रोलिंग अभी अन्य लेखन कार्यो में काम कर रही है।'द टेल्स ऑफ़ बीडल द बार्ड'- पांच कल्पित कथाओ का संग्रह जिसका उल्लेख हैरी पॉटर में किया गया था, उसका सर्व प्रथम प्रदर्शन एडिनबुर्ग में स्कॉटलैंड के राजकीय पुस्तकालय में २०० स्कूल विद्यार्थियो के समक्ष हुआ। रोलिंग ने पुस्तक की सारी कमाई ‘चिल्ड्रन हाई लेवल ग्रुप’ संस्था को दे दी जिसकी वो सह संस्थापक थी। २०१३ में रोलिंग ने अपराध परि कल्पना की रचना शैली में लिखने का प्रयास किया परन्तु वो अपने में ही बहुत रहस्य पूर्ण थी। उसी वर्ष रोलिंग ने 'वार्नर ब्रोस' के साथ एक नयी फ़िल्म निकालने की घोषणा की जो हैरी पॉटर से प्रभावित तो होगी परन्तु उसका भाग नहीं। उन्होंने अपनी वेब साइट पे घोषित किया की वे हैरी पॉटर का विश्व कोश लिखेंगी जिस की सारी कमाई संस्थाओ को जाएँगी।\n\nजे.के.रोलिंग प्रसिद्ध हैरी पॉटर उपन्यासों के लिए जानी जाती है। सन २००४ में फोर्ब्स पत्रिका ने जे.के.रोलिंग का नाम दुनिया में पुस्तके लिखने से अरब पती बने पहले लेखक के रूप में, विश्व कि दूसरी सबसे अमीर मनोरंजक के रूप में घोषित किया। रोलिंग ने इस गणना को विवादित ठहराते हुए कहा है कि, उनके पास संपत्ति तो बहुत है परन्तु वो एक अरब पती नहीं है। इसके साथ ही २००८ के सन्डे टाइम्स में ब्रिटेन के सबसे धनी लोगो की सूची में रोलिंग का नाम १४४ स्थान पर था। २०१२ में फोर्ब्स पत्रिका ने रोलिंग को सबसे अमीर लोगो की सूची से हटा दिया यह दावा करके कि १६० लाख डॉलर धर्मार्थ में देने और ब्रिटेन के अधिक कर दर के कारण अब वे अरब पती नहीं रहीं। फरवरी २०१३ में बीबीसी रेडियो ४ पर 'वूमन्स आर' के द्वारा जे.के.रोलिंग का आकल न संयुक्तराज की तेरहवी सबसे प्रभावशाली महिला के रूप में किया गया। रोलिंग अब ब्रिटेन की तेहरवी सबसे संपन्न महिला है, ब्रिटेन की महारानी से भी अधिक संपन्न। वे और पुस्तके लिखने का विचार तो नहीं कर रही है परन्तु वे इस सम्भावना को पूरी तरह से खारिज़ भी नहीं करती है। नवम्बर २००१ में 'हैरी पॉटर एंड सोरसेरे रस्टोन'के क्रिस कोलंबस के निर्देशन में फ़िल्मी अनुवाद हुआ। फ़िल्म के निकलने के शुरूआती सप्ताह में ही उसने ९३.५ लाख डॉलर कमा कर बॉक्स ऑफिस का रिकॉर्ड तोड़ दिया। 'हैरी पॉटर श्रृंखला'की बाकी किताबो नेभी इसी प्रकार अधिकाधिक कमाई की।\n\n२००५ में रोलिंग ने वोलेंट धर्मार्थ संग की स्थापना की जो अपने १.५ लाख यूरो के वार्षिक बजट का प्रयोग गरीबी और सामाजिक असमानता से लड़ने में करता है। वो पैसा उन संगठनो को भी जाता है जो बच्चो, एक अभिवावक परिवारो, विभिन्न काठिन्य के मरीजों की सहायता करते है। रोलिंग ने कहा था की जब हमे ज़रूरत से ज्यादा मिलता है तो यह हमारा नैतिक उत्तर दायित्व होता है कि हम समझदारी और बुद्धिमता से उसका प्रयोग करे। २००१ में संयुक्त राज के गरीबी विरोधी पूंजी संग्रह समारोह 'कॉमिक रिलीफ' ने तीन मशहूर लेखको को अपने प्रकाश न के बारें में लेख भेजने को कहा जिसमे रोलिंग का नाम भी था। रोलिंग की दो किताबे- 'फैंटास्टिक बीस्ट्स एंड वेयर टू फाइं ड देम' और 'क़ुइड्डीतच थ्रू द एजेस' की प्रति कृतियां हॉग्वार्ट्स पुस्तकालय में मौजूद है। एक अभिवावक परिवारो की रास्ट्रीय समिति के लिए पूंजी जमा करने हेतू २००२ में रोलिंग ने ब्लूमस्बेरी प्रकाशन की काल्पनिक कहानी 'मैजिक' में योगदान दिया। जनवरी २००५ में रोलिंग बच्चो के मानसिक संस्थाओ में बंदी बिस्तरों के इस्तेमाल पर प्रकाश डालने के लिए 'बुचरिस्ट' गई। अपनी संस्था 'चिल्ड्रेन हाई लेवल ग्रूप' का समर्थन करने के लिए उन्होंने 'द टेल्स ऑफ़ बीडल द बार्ड' की एक हस्त लिखित कापी नीलाम की, जो 'अमेज़न' द्वारा १.९५ लाख यूरो में खरीदी गई। जिस पर टिपण्णी करते हुए रोलिंग ने कहा की - यह उन मासूम बच्चो के लिए बहुत मायने रखता है जिन को सहायता की सख्त आवश्यकता है। जुलाई २०१२ में लंदन के समर ओलंपिक्स के उद्घाटन समारोह में रोलिंग ने 'ग्रेट अर्मांड स्ट्रीट चिल्ड्रेन हॉस्पिटल' को सम्मान देने के लिए जे.ऍम.बेरी की पुस्तक 'पीटर पैन' से कुछ पंक्तियाँ पढ़ी। लार्ड वोल्डेमॉर्ट के संस्करण और बाकी बाल किरदारो के प्रति निधित्व से उनका पठन संपूर्ण था।\n\n\nजे. के. रोलिंग ने मिथक और कल्पना कि एक नयी और अनोखी दुनिया बनायी है, जिसका मुख्य पात्र हैरी पॉटर है। ये दुनिया जादू और चमत्कार से भरी पड़ी है। हैरी पॉटर ख़ुद एक (अनाथ) जादूगर है और वो तन्त्र-मन्त्र और जादू-टोने के विद्यालय हॉग्वार्ट्स जाता है। कहानी हैरी की एक आतंकवादी और शैतानी जादूगर वोल्डेमॉर्ट से दुश्मनी के बीच घूमती रहती है। इस सिल्सिले में कुल सात उपन्यास हैं :\n\nसातों उपन्यासों के ऊपर कुल मिलाकर आठ फ़िल्में भी बनी हैं, जो सुपरहिट रही हैं और उन्होंने ऑस्कर भी जीते हैं। सारी सातों किताबों के हिन्दी संस्करण उपलब्ध हैं।\n\n", "id": "5144", "title": "जे॰ के॰ रोलिंग"}
{"url": "https://hi.wikipedia.org/wiki?curid=5147", "text": "हैरी पॉटर (पात्र)\n\n\"'इस लेख में हॅरी पॉटर पात्र (व्यक्ति) का वर्णन है। इसी नाम के उपन्यास क्रम के लिये यहाँ जायें : हैरी पॉटर (उपन्यास)।\"\n\nहैरी पॉटर या हैरी पौटर (अंग्रेजी:\"Harry Potter\") जे. के. रोलिंग द्वारा रचित एक दुनियाभर में मशहूर उपन्यास क्रम का प्रमुख पात्र है। वो ब्रिटेन में रहने वाला एक किशोर है जो एक आम इंसान नहीं, एक जादूगर है। उसके माँ-बाप की तभी हत्या हो गयी थी जब वो एक साल का था। हॅरी पॉटर की सारी कहानियाँ काल्पनिक हैं।\n\n= हैरी का चरित्र विवरण =\nहॅरी एक सीधा-साधा और अच्छा लड़का है जिसे अपने माता-पिता बहुत याद आते हैं। उसे कभी माँ-बाप का प्यार नहीं मिला और हॉग्वार्ट्स के पहले तो डर्स्ली उसे दब्बू बनाकर रखते थे। हॅरी में इंसानी कमियाँ भी हैं : उसे कई बातों पर बहुत ग़ुस्सा आता है, जैसे वोल्डेमॉर्ट और उसके अपराध, उसके माँ-बाप को गाली देना, उसकी अपनी बातों को झुठलाया जाना, उसपर हुई नाइंसाफ़ी, आदि। हॅरी एक अच्छा दोस्त और अच्छा क्विडिच ख़िलाड़ी है। पढ़ाई में भी वो ठीक-ठाक है। वोल्डेमॉर्ट और हैरी एक दूसरे के जानी दुश्मन हैं। वैसे हॅरी को स्कूल के नियमों की कम ही परवाह है। वो बहुत बहादुर है, इसीलिये उसका हाउस गरूडद्वार है। सभी कड़ियों पर फ़िल्में भी बन चुकी हैं जिसमें हॅरी पॉटर का किरदार डैनियल रैड्क्लिफ़ ने अदा किया है।\n\nहैरी पॉटर एक अनाथ लड़का है। वह अपनी मौसी के घर रहता है पर उस्से यह नहीं बताया जाता है कि वह एक जादूगर है। ११ साल की उमर में उससे यह पता चलता है कि वह जादूगर है। बाद मैं उसे यह भी पता चलता है कि वह् सर्पभाषी है। वह ११ साल की उमर में होग्वर्ट्स जाकर तंत्र-मंत्र और जादुई कला सीखता है। जहाँ उस का सामना वॉल्डेमॉर्ट से होता है।\n\nहैरी-जेम्स पॉटर के माता-पिता दोनो ही जादूगर थे। उसकी माँ का नाम था लिली पॉटर (जन्म : लिली ईवान्स) और पिता का नाम जेम्स पॉटर। दोनो ही जादूगर पुलिस (ऑरर) के सदस्य थे और उनका ख़ास दुश्मन था एक दुष्ट आतंकवादी जादूगर : लॉर्ड वोल्डेमॉर्ट। जब हैरी एक साल का था, तब वॉल्डेमॉर्ट ने म्रित्युदन्शम अभिशाप से लिली और जेम्स की हत्या कर दी और हैरी पर भी यही अभिशाप पढ़ा। लेकिन हैरी के मरने के बजाय वोल्डेमॉर्ट को उसी का शाप पलट कर लग गया। हैरी सिर्फ़ माथे पर बिजली गिरने जैसे निशान के साथ बच गया। वोल्डेमॉर्ट ख़ुद अपना जिस्म खोकर एक प्रेतात्मा जैसा बनकर रह गया। एल्बस डम्बल्डोर ने हैरी को उसके अकेले रिश्तेदार के पास छोड़ दिया : उसकी मौसी (उसकी माँ की बहन) पेटूनिया डर्सली, मौसा वरनॉन डर्सली और मौसेरा भाई डडली डर्सली। उसके तीनों रिश्तेदार आम इंसान थे और किसी भी तरह के जादू या जादू से जुड़ी चीज़ से सख़्त नफ़रत करते थे। वो बड़ी ही छिछली मानसिकता वाले लोग थे। तीनों ने हॅरी को सारे बचपन बिलकुल जीना हराम कर दिया था, उसे प्यार देना तो दूर की बात है। हैरी को उसके ख़ून में बसे जादू और उसके माँ बाप की मौत का कुछ पता नहीं था। लेकिन एक दिन सब बदल गया और वो जादू की दुनिया में वापस आ गया।\n\nहॉग्वर्ट्स में हैरी को कई दोस्त मिले, पर उनमें से सबसे ख़ास हैं हर्माइनी ग्रेंजर और रॉन वीज़्ली। ये तीनों हमेशा साथ रहते हैं।\n\nजब हैरी पॉटर की कहानी शुरू हुई यह स्पष्ट था कि जादूगरी दुनिया उल्लेखनीय घटना जगह ले चुकी है। यह इतनी उल्लेखनीय घटना थी की मगलू भी इससे नहीं बच पाये, हैरी पॉटर की श्रृंखला में कहानी की पूर्ण पृष्ठभूमि का धीरे-धीरे पता चलता है। जैसे पहली पुतक में हैरी एक था जब वॉल्डेमॉर्ट के द्वारा उसस्के माता पिता की हत्या हुई।\n\nहैरी पॉटर उपन्यास में मुख्‍य पात्र है। जो सात कड़ियों में लिखी गयी है। \n\nउपन्यास की पहली कड़ी हैरी पॉटर और पारस पत्थर में जब हॅरी 11 साल का था, तब उसे तन्त्र-मन्त्र और जादू-टोने के विद्यालय हॉग्वार्ट्स का रखवाला बताता है कि वो एक जादूगर है और उसे उसे हॉग्वार्ट्स के प्रधामाचार्य डम्बल्डोर ने वहीं पढ़ने का न्योता दिया है। इस तरह हॅरी पहली बार जादुई दुनिया से परिचित होता है और हॉग्वार्ट्स में दाख़िला ले लेता है। काफ़ी रोमांचक ज़िन्दगी के बाद उसने अमरता देने वाले पारस पत्थर को प्रोफ़ेसर क्विरल के सिर में घुसे वोल्डेमॉर्ट के हाथों से बचाया। (उपन्यास की हर कड़ी एक-एक साल लम्बी है)।\n\nउपन्यास की दूसरी कड़ी हैरी पॉटर और रहस्यमयी तहख़ाना में हैरी को हॉग्वार्ट्स में लार्ड वोल्डेमॉर्ट की पुरानी डायरी मिलती है। इसके माध्यम से उसका प्रेत वापिस आना चाहता था। रॉन की बहन जिन्नी वीज़्ली को फ़ुसलाकर लार्ड वोल्डेमॉर्ट् ने रहस्यमयी तहख़ाना खुलवा दिया, जिससे कि वो अशुद्ध ख़ून वाले जादूगर छात्रों को (जिनके पूर्वजों या माँ-बाप में से कोई भी मगलू है) एक विशाल नाग (बैसिलिस्क) द्वारा मरवा डाले। हैरी ने उसकी ये योजना भी चौपट कर दी।\n\nउपन्यास की तीसरी कड़ी हैरी पॉटर और अज़्काबान का क़ैदी की कहानी में जादूगरों की जेल अज़्काबान से एक क़ैदी सिरियस ब्लैक भाग निकलता है अपना बदला लेने के लिये। सिरियस जेम्स पॉटर का दोस्त हुआ करता था। पहले हॅरी ने सोचा की सिरियस बदमाश है और उसीने उसके माँ-बाप को धोखा देकर उनकी हत्या करायी थी। पर बाद में पता चलता है कि सिरियस मासूम था और हत्या जेम्स के एक अन्य दोस्त पीटर पेटिग्रू (वर्मटेल) ने करायी थी। हॅरी और हर्माइनी की मदद से सिरियस कानून की पहुँच से बाहर भाग जाता है।\n\nउपन्यास की चौथी कड़ी हैरी पॉटर और आग का प्याला में हॅरी को हॉग्वार्ट्स में ज़बरन जादूगरी की त्रिकोणीय श्रंखला में भाग लेना पड़ता है जिसके तीन चरण हैं। पहले चरण में हैरी ड्रैगन से लड़ता है, दूसरे चरण में झील के पानी के नीचे संघर्ष करता है और तीसरे चरण में उसे भूल-भुलैया में से ट्रॉफ़ी लेनी होती है। उलटे वो और उसका सह-प्रतिद्वन्दी (सॅड्रिक डिगरी) ट्रॉफ़ी छूते ही लॉर्ड वोल्डेमॉर्ट के पास पहुँच जाते हैं, जहाँ वर्मटेल सॅड्रिक का कत्ल कर देता है और हैरी के ख़ून की मदद से वो लॉर्ड वोल्डेमॉर्ट को जिस्मो-जान समेत ज़िन्दा कर देता है। मगर हॅरी वोल्डेमॉर्ट की पकड़ से इस बार भी भाग निकलता है। वोल्डेमॉर्ट के वापिस ज़िन्दा हो कर आने की बात को ब्रिटेन का जादूमन्त्री कॉर्नेलियस फ़ज झूठ करार देता है।\n\nउपन्यस की पाँचवी कड़ी हैरी पॉटर और फ़ीनिक्स की श्रेणी में सबसे पहले हॅरी को जादू की अदालत में हाज़िरी देनी पड़ती है। उसपर ग़लत तरीके से एक मुक़दमा दायर किया जाता है, एक ऐसे छोटे से अपराध के लिये जिसमें वो बेगुनाह था। पर मुक़दमे में उसे बेगुनाह साबित कर दिया जाता है। इसके बाद वापिस हॉग्वार्ट्स में जादूमन्त्री कॉर्नेलियस फ़ज की बेबुनियाद दख़लंदाज़ी शुरु हो जाती है। काली कलाओं से आत्मरक्षा विषय के लिये मिन्त्रालय से जादूमन्त्री की सचिव डोलोरिस अम्ब्रिज आती हैं जो सरे आम हॅरी को झूठा करार देने पर तुली रहती हैं। बाद में अम्ब्रिज विद्यालय की प्रधानाचार्या भी बन जाती है। अंत के दिनों में सिरियस को बचाने के लिये हैंरी और उसके कई दोस्त जादूमन्त्रालय के रहस्य विभाग पहुँचते हैं जहाँ वोल्डेमॉर्ट भी आ जाता है। हैरी तो इस बार डम्बल्डोर की वजह से बच जाता है, पर सिरियस मारा जाता है।\n\nउपन्यास की छठी कड़ी हैरी पॉटर और आधा-ख़ून राजकुमार में हॅरी को डम्बल्डोर की यादों के द्वारा वोल्डेमॉर्ट (टॉम मार्वोलो रिडल) की पहले की ज़िन्दगी के बारे में काफ़ी कुछ पता चलता है। उधर हैरी को जादुई काढ़े की क्लास में एक अजीब और बेनाम किताब से बहुत मदद मिलती है, जिसका मालिक ख़ुद को आधा-ख़ून राजकुमार कहता था। उसी साल एक नया जादूमन्त्री बनता है : रूफ़स स्क्रिमेजर। हॅरी और डम्बल्डोर ऐसा मान्कर चलते हैं कि वोल्डेमॉर्ट ने ख़ुद को अमर करने के लिये अपनी आत्मा को सात टुकड़ों में फाड़ा था और हरेक को एक होर्क्रक्स में डाल दिया था। हॅरी और डम्बल्डोर एक होर्क्रक्स को नष्ट करने एक गुफ़ा में जाते हैं लेकिन उनके निराशा ही हाथ लगती है, क्योंकि होर्क्रक्स नकली निकला। इसके बाद हॅरी का सबसे कम पसंदीदा अध्यापक प्रोफ़ेसर स्नेप मृत्युदंशम् अभिशाप से डम्बल्डोर को मार डालता है।\n\nहैरी पॉटर और मौत के तोहफ़े कड़ी इस क्रम का आखरी उपन्यास है। इस उपन्यास में हॅरी पॉटर का सामना शैतानी शहंशाह् (वोल्डेमॉर्ट) से होता है। इस उपन्यास में हैरी को होर्क्रक्स नामक वस्तु (कुल ६) को खोजता है। इस वस्तु में शैतानी शहंशाह् (हिन्दी डब फिल्मों के हिसाब से 'अनिष्ट् देव') अपनी आत्मा को सात हिस्सों बाट कर अलग-अलग जगाह छुपा देता है। हैरी पॉटर और उसके साथी होर्क्रक्स की खोज में जाते हैं और उन्हे वोल्डेमॉर्ट का सामना भी करना पड़ता है कहानी के अंत वह वोल्डेमॉर्ट को हराने में कामयाब हो जाते है।\n\n= यह भी देखें =\n", "id": "5147", "title": "हैरी पॉटर (पात्र)"}
{"url": "https://hi.wikipedia.org/wiki?curid=5151", "text": "हॉग्वार्ट्स\n\nहॉग्वार्ट्स (, \"Hogwarts School of Witchcraft and Wizardry\"). यह एक काल्पनिक जगह है जो जे॰ के॰ रोलिंग द्वारा रचित की गयी है जिसका वर्णन हैरी पॉटर (उपन्यास) मे किया गया है। हैरी पॉटर (उपन्यास) में उल्लेखित तन्त्र-मन्त्र और जादू-टोने का विद्यालय है जहाँ छोटे जादूगरों और जादूगरनियों को जादू सिखाया जाता है। ये ब्रिटेन में स्थित एक किला है। हैरी पॉटर और उसके दोस्त यहीं पढ़ते हैं।\n\nहॉग्वार्ट्स में बालक तब आता है (चाहे वो शुद्ध जादूगरी रक्त का हो या उसके माँ-बाप मगलू हों) जब वो लगभग 11 साल का हो और उसमें जादुई रक्त होता हो। हॉग्वार्ट्स में सात वर्ष की स्कूली शिक्षा दी जाती है। हर वर्ष में \"परीक्षाएँ\" होती हैं।\n\nहॉग्वार्ट्स में कई विषय पढ़ाएजाते हैं, कुछ लेने ज़रूरी होते हैं और कुछ ग़ैर-ज़रूरी।\n\nइस स्कूल के अध्यापकों को प्रोफ़ेसर (प्राध्यापक) की उपाधि दी जाती है। स्कूल के प्रधानाचार्य हैं ऐल्बस डम्बल्डोर (उपन्यास 6 के अन्त तक)। अन्य प्रोफ़ेसर हैं (या कभी रहे थे) :\n\nहॉग्वार्ट्स में के चार दल यानि हाउस है और हर पहले साल के विद्यार्थी का चुनाव किसी एक दल में होता है। छात्र को किस घार में जाना चाहिये, ये बोलती टोपी (या सोर्टिंग हैट () बताती है : \n\nमुख्य खेल क्विडिच है। \n\n", "id": "5151", "title": "हॉग्वार्ट्स"}
{"url": "https://hi.wikipedia.org/wiki?curid=5155", "text": "हैरी पॉटर और पारस पत्थर\n\nहैरी पॉटर और पारस पत्थर (अंग्रेज़ी: Harry Potter and the Philosopher's Stone \"हैरि पॉटर ऐन्ड द फ़िलॉसफ़र्स स्टोन\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की पहली कड़ी है। इस उपन्यास में हैरी पॉटर और अन्य पात्रों से हमें सबसे पहले परिचय कराया जाता है। इसपर इसी नाम की एक फ़िल्म भी बन चुकी है। इस उपन्यास का हिन्दी संस्करण भी उपलब्ध है। यह सब किताबों से सबसे लोकप्रिय है और बिक्री विश्वव्यापी 107 मिलियन है।\n\nउपन्यास की इस पहली कड़ी में जब हैरी 11 साल का था, तब उसे तन्त्र-मन्त्र और जादू-टोने के विद्यालय हॉग्वार्ट्स का रखवाला हैग्रिड बताता है कि वो एक जादूगर है और उसे उसे हॉग्वार्ट्स के प्रधानाचार्य डम्बल्डोर ने वहीं पढ़ने का न्योता दिया है। इस तरह हैरी पहली बार जादुई दुनिया से परिचित होता है और हॉग्वार्ट्स में दाख़िला ले लेता है। काफ़ी रोमांचक ज़िन्दगी के बाद उसने अमरता देने वाले पारस पत्थर को प्रोफ़ेसर क्विरल के सिर में घुसे वोल्डेमॉर्ट के हाथों से बचाया।\n\nहैरी पॉटर और पारस पत्थर (हिन्दी में डब्ड) नाम की हॉलिवुड फ़िल्म, जो इस उपन्यास पर आधारित थी, एक सुपरहिट फ़िल्म साबित हुई और उसे तीन ऑस्कर्स के नामांकन मिले। हैरी पॉटर का किरदार डैनियल रैड्क्लिफ़ ने निभाया था, हर्माइनी का ऍमा वॉट्सन ने और रॉन वीज़्ली का रुपर्ट ग्रिंट ने। फ़िल्म के निदेशक थे क्रिस कोलम्बस और निर्माता डेविड हेमन। सारी श्रंखला के डिस्ट्रिब्यूटर है वॉर्नर ब्रदर्स। ब्रिटेन में इसे \"Harry Potter and the Philosopher's Stone\" के नाम से रिलीज़ किया गया था।\n", "id": "5155", "title": "हैरी पॉटर और पारस पत्थर"}
{"url": "https://hi.wikipedia.org/wiki?curid=5157", "text": "हैरी पॉटर और रहस्यमयी तहख़ाना\n\nहैरी पॉटर और और रहस्यमयी तहख़ाना (अंग्रेज़ी: Harry Potter and the Chamber of Secrets \"हैरि पॉटर ऐन्ड द चेम्बर अव सीक्रट्स\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की दूसरी कड़ी है। इस उपन्यास में हैरी पॉटर और अन्य पात्रों हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बन चुकी है (अंग्रेज़ी संस्करण में नाम है -- )। इस उपन्यास का हिन्दी संस्करण भी उपलब्ध है।\nहैरी को अपने दूसरे साल में हॉगवर्ट्स में जाने से पहले अंकल वर्नन के घर एक घरेलू जिन्न\"(),\" डॉबी मिलता है। वो हैरी से हॉगवर्ट्स न जाने को कहता है। डॉबी हैरी से यह कहता है कि हॉगवर्ट्स में इस साल भयानक घटनाएं घटेंगी। लेकिन हैरी डॉबी की चेतावनी को नज़रंदाज़ करते हुए हॉगवर्ट्स पहुंच जाता है। वहां वो अपने पुराने दोस्तों (रोन, हरमायनी, निविल, आदि) से मिलता है। मैलफॉय से हैरी की दुश्मनी बढती है, वही वो अपने नए गुप्त-कलाओं से रक्षा \"()\" के नए टीचर, एक-दम बेवकूफ गिलड्रॉय लॉकहार्ट से मिलता है। स्कूल में कुछ ही दिनों में अजीबो-गरीब घटनाएं होने लगनी हैं। कुछ बच्चे बे-जान पाए जाते है। इसी बीच हैरी को अजीब सी आवाज़ें डाराने लगती हैं। कुछ आगे चलकर पता चलता है कि किले में एक रहस्यमयी तखाना है, जिसको नागेश-नागशक्ती () ने बनाया था ताकि वो मग्लू \"()\"बच्चों को मार सके क्योंकि नागेश नागशक्ती चाहता था कि जादूगरों की विद्या केवल जादूगरों के पास रहनी चाहिए (यानि शुद्ध-खून\"()\")। केवल नागशक्ती का वारिस की रहस्यमयी तखाने को खोल कर उस भायानक जीव को बद्ज़ात बच्चों पर छोड सकता था। हैरी को सबसे पहले मैलफॉय पर शक होता है कि वो नाग-शक्ती का वारिस है। लेकिन बाद में शक का निशान हैरी पर आता है जब हैरी सबके सामने सर्प-भाषा बोलता है (क्योंकि नागेश-नागशक्ती भी सांपों की भाषा बोल सकता था)। फरवरी के महीने में हैरी को मायूस-मीना\"()\" (एक आत्मा, जोकि लडकियों के बाथरूम में रहती है) के रहने की जगह (लडकियों का बाथरूम) से एक बे-नाम डायरी मिलती है। उस डायरी पर कुछ नही लिखा था, सिवाय 'टॉम मरवोलो रिडिल' के। फिर बाद में हैरी इसी डायरी के द्वारा देखाता है कि पचास साल पहले हॉगवर्ट्स में टॉम रिडिल नामक एक छात्र पढता था। हैरी देखता है कि कोई किसी मरी हुई लडकी को ले जा रहे हैं। फिर टॉम हैग्रिड के पास जाता है और कहता है, \"भयानक जानवर पालतू नहीं होते। मरी हुई लडकी के मां बाप कम से कम यह तो चाहेंगे कि मुजरिम को सख्त से सख्त सज़ा मिले। तुम्हारी छ्डी ज़ब्त हो जाएगी और तुम स्कूल से निकाले जाओगे।\" बस यह देख हैरी को हैग्रिड पर शक होता है। बद्ज़ात बच्चों पर हमले बढ जाते हैं। इसी बीच, हरमायनी भी बे-जान हो जाती है। हैरी और रोन को पता चलता है कि वो जानवर काल-द्रष्टी है और उसकी आंखों में देखने से मौत हो जाती है। अंत में रोन की बहन, जिनी को काल-द्रष्टी रहस्यमयी तहखाने के अंदर ले जाता है। हैरी, रोन और गिलड्रॉय लॉकहार्ट के साथ जिनी को छुडाने मायूस-मीना के पास जाते हैं। उन्हे यह मीना से पता चलता है कि वो बाथरूम में मरी थी, बडी पीली आंखें देखने से। रहस्य थोडा सुलझता है और उन्हें तहखाने का रास्ता पता चल जाता है। तहखाने के अंदर नाग-शक्ती का वारिस होता है टॉम रिडिल, जिसने जिनी को वश में करके यह खेल रचा था। टॉम लोर्ड-वोल्डेमोर्ट का एक स्वरूप होता है। आखिर कार हैरी काल-द्रिष्ट से युद्ध करता है और टॉम को खाक कर देता है। फिर सब कुछ सामान्य हो जाता है और हैरी पॉटर का दूसरा साल यही खत्म होता है।\n\nहैरी पॉटर और रहस्यमयी तखाना (हिन्दी डब्ड) (eng: ) नामक हॉलीवुड फिल्म जो भारत में १४ नवम्बर २००२ में रीलीज़ हुई थी, को काफी सफलता हासिल हुई। इस फिल्म का निर्देशन क्रिस कोमंबस () ने किया था। निर्माता थे डेविड हेमन ( और पटकथा (स्कीनप्ले) थी स्टीव क्लोवस () की। इस फिल्म में हैरी पॉटर का किरदार निभाया था डेनियल रैडकिल्फ ) ने, हरमायनी थी एम्मा वॉटसन () और रोन थे रूपर्ट ग्रिंट ()। भारत में इस फिल्म को रीलीज़ किया था सा. रे. गा. मा. ने। भारत में इस फिल्म का प्रीमियर बडी धूम-धाम से किया गया था।\n\n\"हैरी लूसियस मैलफॉय को देखता है।\"\n\n", "id": "5157", "title": "हैरी पॉटर और रहस्यमयी तहख़ाना"}
{"url": "https://hi.wikipedia.org/wiki?curid=5158", "text": "हैरी पॉटर\n\nहैरी पॉटर या हैरी पौटर (अंग्रेज़ी: Harry Potter) जे. के. रोलिंग द्वारा अंग्रेज़ी में रचित एक उपन्यास क्रम है। इसमें एक नयी जादुई दुनिया का वर्णन है जिसमें अच्छे और बुरे जादूगर, जादू का विद्यालय, झाड़ू पर उड़ान और मिथकीय जानवर हैं। इस उपन्यास में हैरी पॉटर (इसका मुख्य किरदार) और अन्य पात्र हॉग्वार्ट्स नाम के विद्यालय में जादू पढ़ते हैं और नये रोमांचक कारनामों का सामना करते हैं। इन उपन्यासों में से पहले पान्च पर इन्हीं नामों की हॉलिवुड फ़िल्में भी बन चुकी हैं। उपन्यासों के हिन्दी संस्करण भी उपलब्ध हैं। सारी कहानी ब्रिटेन देश में घटित होती है और सब काल्पनिक है। ये उपन्यास इक्कीसवीं सदी का शायद सबसे मशहूर उपन्यास है।\n\nइस उपन्यास शृंखला की कहानी हैरी पॉटर नाम के किशोर (बालक) के ईद-गिर्द घूमती है, जो अनाथ है। बचपन में हैरी को ये नहीं पता था कि वो एक जादूगर है। जब उसे पता चलता है कि वो एक जादूगर है, तो वो तन्त्र-मन्त्र और जादू-टोने के विद्यालय हॉग्वार्ट्स में दाख़िला ले लेता है। इस तरह शुरु होती है हैरी और उसके दोस्तों (हर्माइनी ग्रेंजर और रॉन वीज़्ली) की रोमांचक ज़िन्दगी। कई बार उन्हें उनके ख़ूंख़ार दुश्मन दुष्ट और आतंकवादी जादूगर लॉर्ड वोल्डेमॉर्ट का सामना करना पड़ता है। कहानी में अच्छा और बुरा जादू हर जगह मिलता है।\n\nहैरी पॉटर कहानी का मुख्य पात्र है। हैरी पॉटर एक किशोर बालक है, जिसके माँ-बाप, लिली एवं जेम्स पॉटर को एक दुष्ट जादूगर, लॉर्ड वोल्डेमोर्ट ने मार डाला था। हैरी पॉटर जादूगरों की दुनिया में काफ़ी मशहूर है और हैरी का नाम हर कोई जानता है, क्योंकि वही एकमात्र इनसान है जो कि मृत्युदंशम् श्राप (अवाडा कडाव्रा) से बचा है। कहानी के अनुसार हैरी अत्यंत बुद्धीमान नही है। हैरी की छड़ी में लॉर्ड वोल्डेमोर्ट की छड़ी वाला फ़ीनिक्स का पंख है। हैरी का एक पालतू पक्षी भी है, जिसका नाम हेडविग है और वो एक उल्लू है। हैरी गरूडद्वार का है। हैरी को सेवरस स्नेप एवं ड्रेको मेल्फॉय बिल्कुल पसंद नही है। हैरी के कई मित्र है जिनमे रॉन, हर्माईनी, नेविल, सीमस एवं फ़्रेड-जोर्ज शामिल है।\n\nहर्माइनी ग्रेंजर हॉग्वर्ट्स की सबसे बुद्धिमान छात्रा है। हर्माइनी एक मगलू परिवार से है और हर्माइनी हैरी और रॉन की सबसे अच्छी दोस्त है। हैरी और रॉन जब भी मुसीबत में होते है, तो हर्माइनी उनकी मदद करती है। सभी अध्यापक हर्माइनी को पसंद करते है। हर्माइनी को भी प्रो. स्नेप अच्छे नहीं लगते। हर्माइनी ड्रेको को एक दुष्ट और घमंडी लड़का मानती है। हर्माइनी की एक पालतू बिल्ली है जिसका नाम क्रुक-शैंक्स है। हर्माइनी के कई दोस्त है जिनमें हैरी, रॉन, जिनी, नेविल आदि शामिल है।\n\nरॉनल्ड वीज़्ली या सिर्फ़ रॉन कहानी का तीसरा मुख्य पात्र है। रॉन ख़ानदानी शुद्ध-ख़ूनन है। रॉन आर्थर विज़्ली एवं मॉली विज़्ली का छ्ठा बेटा है। रॉन के 5 भाई (चार्ली, बिल, पर्सी, फ़्रेड, जोर्ज) और एक बहिन (जिनी) है। रॉन थोड़ा डरपोक है और पढ़ाई में कमज़ोर है। रॉन गरूडद्वार का प्रीफ़ेक्ट है। रॉन और हैरी काफ़ी अच्छे दोस्त है। रॉन का एक पालतू चूहा था, जिसका नाम स्केबर्स था। रोन को चौथे साल में फ़्लूअर डेलाकोर से प्रेम हुआ था।\n\nइस शृंखला में कुल सात उपन्यास हैं:\n\n", "id": "5158", "title": "हैरी पॉटर"}
{"url": "https://hi.wikipedia.org/wiki?curid=5159", "text": "हैरी पॉटर और अज़्काबान का क़ैदी\n\nहैरी पॉटर और अज़्काबान का क़ैदी (अंग्रेज़ी: \"हैरि पॉटर ऐन्ड द प्रिज़नर अव ऐज़्कबैन\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की दूसरी कड़ी है। इस उपन्यास में हैरी पॉटर और अन्य पात्रों हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बन चुकी है। इस किताब मे हैरी पौटर के तीसरे साल के बारे मे बताया गया है।\n\nहैरी पौटर और अज़्काबान का कैदी, हिन्दी मे अनुवादित हैरी पौटर की तीसरी किताब है। यह किताब मन्जुल प्रकाशान द्वारा 2005 मे बाज़ारो मे उतारी गई थी।\n\nउपन्यास की इस तीसरी कड़ी की कहानी में जादूगरों की जेल अज़्काबान से एक क़ैदी सिरियस ब्लैक भाग निकलता है, अपना \"बदला\" लेने के लिये। सिरियस जेम्स पॉटर का दोस्त हुआ करता था। पहले हैरी ने सोचा की सिरियस बदमाश और लॉर्ड वोल्डेमॉर्ट का अनुयायी है और उसीने उसके माँ-बाप को धोखा देकर उनकी हत्या करायी थी। पर बाद में पता चलता है कि सिरियस मासूम था और हत्या जेम्स के एक अन्य दोस्त पीटर पेटिग्रू (वर्मटेल) ने करायी थी। हैरी और हर्माइनी की मदद से सिरियस कानून की पहुँच से बाहर भाग जाता है (पर वर्मटेल भी फ़रार होकर वोल्डेमॉर्ट से मिल जाता है)।\nहैरी अपने अकंल के घर दोबारा वापिस जाता है। वहाँ उसके अकंल की बहन, आंट मार्ज, हैरी के मा-बाप के बारे मे बुरा-भला कहती है। हैरी नाराज़ होकर मार्ज को फुला देता है (अनजाने में). हैरी फिर रिसती कढाई जाता है, जहा उसे सीरियस ब्लैक के बारे मैन पता चलता है, जो-कि अस्कबान जेल से भागा हुआ है। वही हैरी को रौन और हर्मायनी से मिलता है। आगे जाकर उन्हे तम-पिशाच, अपने गुप्त कलाओ के नये टीचर, प्रोफेसर ल्यूपिन, हैग्रिड के जानवर बग-बीक, आदि के बारे मैन पता चलता है। पूरी कहानी सीरियस और सीरियस की सच्चाई के इर्द-गिर्द घूमती है। अन्त मे हैरी हर्मायनी के साथ सीरियस को छुडवा लेता है, क्योंकि हैरी को सच्चाई का पता चल जाता है।\n\n (हिन्दी डब्ड : \"हैरी पॉटर और अज़्काबान का क़ैदी\") नाम की हॉलिवुड फ़िल्म, जो इस उपन्यास पर आधारित थी, एक सुपरहिट फ़िल्म साबित हुई। हैरी पॉटर का किरदार पिछली फ़िल्म की तरह डैनियल रैड्क्लिफ़ ने निभाया था, हर्माइनी का ऍमा वॉट्सन ने और रॉन वीज़्ली का रुपर्ट ग्रिंट ने। फ़िल्म के निर्देशक थे अल्फ़ान्सो कुआरोन और निर्माता डेविड हेमन, क्रिस कोलम्बस और मार्क रैड्क्लिफ़। सारी श्रंखला के वितरक हैं वार्नर ब्रदर्स। यह फिल्म भारत मे सा रे गा मा द्वारा प्रदर्शित की गई थी।\n", "id": "5159", "title": "हैरी पॉटर और अज़्काबान का क़ैदी"}
{"url": "https://hi.wikipedia.org/wiki?curid=5160", "text": "हैरी पॉटर और आग का प्याला\n\nहैरी पॉटर और आग का प्याला ( \"हैरि पॉटर ऐन्ड द गॉब्लट अव फ़ायर\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की चौथी कड़ी है। इस उपन्यास में हैरी पॉटर और अन्य पात्र हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बन चुकी है (अंग्रेज़ी संस्करण में नाम है -- )। इस उपन्यास का हिन्दी संस्करण उपलब्ध है।\n\nउपन्यास की इस चौथी कड़ी में हैरी को हॉग्वार्ट्स में ज़बरन तीन-जादूगर प्रतियोगिता में भाग लेना पड़ता है जिसके तीन चरण हैं और जिसमें तीन जादू-विद्यालय भाग लेते हैं। पहले चरण में हैरी ड्रैगन से लड़ता है, दूसरे चरण में झील के पानी के नीचे संघर्ष करता है और तीसरे चरण में उसे भूल-भुलैया में से ट्रॉफ़ी लेनी होती है। उलटे वो और उसका सह-प्रतिद्वन्दी (सॅड्रिक डिगरी) ट्रॉफ़ी छूते ही लॉर्ड वोल्डेमॉर्ट के पास पहुँच जाते हैं, जहाँ वर्मटेल सॅड्रिक का कत्ल कर देता है और हैरी के ख़ून की मदद से वो लॉर्ड वोल्डेमॉर्ट को जिस्मो-जान समेत ज़िन्दा कर देता है। मगर हैरी वोल्डेमॉर्ट की पकड़ से इस बार भी भाग निकलता है। वोल्डेमॉर्ट के वापिस ज़िन्दा हो कर आने की बात को ब्रिटेन का जादूमन्त्री कॉर्नेलियस फ़ज झूठ करार देता है।\nye kahani verry samrt\n\n (हिन्दी डब्ड : \"हैरी पॉटर और आग का प्याला\") नाम की हॉलिवुड फ़िल्म, जो इस उपन्यास पर आधारित थी, एक सुपरहिट फ़िल्म साबित हुई। हैरी पॉटर का किरदार पिछली फ़िल्म की तरह डैनियल रैड्क्लिफ़ ने निभाया था, हर्माइनी का ऍमा वॉट्सन ने और रॉन वीज़्ली का रुपर्ट ग्रिंट ने। फ़िल्म के निदेशक थे माइक न्यूवॅल और निर्माता डेविड हेमन। सारी शृंखला के डिस्ट्रिब्यूटर हैं वार्नर ब्रदर्स। भारत में इस फिल्म को रीलीज़ किया था सा. रे. गा. मा. ने। भारत में इस फिल्म का प्रीमियर बडी धूम-धाम से किया गया था।\n", "id": "5160", "title": "हैरी पॉटर और आग का प्याला"}
{"url": "https://hi.wikipedia.org/wiki?curid=5161", "text": "हैरी पॉटर और मायापंछी का समूह\n\nहैरी पॉटर और मायापंछी का समूह (अंग्रेज़ी: Harry Potter and the Order of the Phoenix \"हैरि पॉटर ऐन्ड द ओर्डर अव द फ़ीनिक्स\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की पाँचवी कड़ी है। इस उपन्यास में हैरी पॉटर और अन्य पात्र हॉग्वर्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म बन चुकी है (अंग्रेज़ी संस्करण में नाम है -- )। इस उपन्यास का हिन्दी संस्करण उपलब्ध है।\n\nकहानी की शुरूआत में प्रिवेट ड्राईव में एक दमपिशाच आता है। वो डडली पर खेल के मैदान में हमला कर देता है, लेकिन हैरी डडली को पितृदेव सम्मोहन () के द्वारा बचा लेता है। फिर एक साथ कई चिठ्ठीयां आती है और हैरी को नाबालिग जादूगरी के नियमों का उल्लंघन करने पर हैरी की जादू के मंत्रालय की अदालत में पेशी के बार में एक खत भी आता है।\n\nफिर हैरी को अदालत में हाज़िरी देनी पड़ती है। उसपर एक मुक़दमा दायर किया जाता है, एक ऐसे छोटे से अपराध के लिये जिसमें वो बेगुनाह था। पर मुक़दमे में उसे बेगुनाह साबित कर दिया जाता है। इसके बाद वापिस हॉग्वर्ट्स में जादूमन्त्री कॉर्नेलियस फ़ज की बेबुनियाद दख़लंदाज़ी शुरु हो जाती है। गुप्त कलाओं से रक्षा विषय के लिये मन्त्रालय से जादूमन्त्री की सचिव डोलोरिस अम्ब्रिज आती हैं जो सरे आम हैरी को झूठा करार देने पर तुली रहती हैं। बाद में अम्ब्रिज विद्यालय की प्रधानाचार्या भी बन जाती है। अंत के दिनों में सिरियस को बचाने के लिये हैरी और उसके कई दोस्त जादूमन्त्रालय के रहस्य विभाग पहुँचते हैं जहाँ वोल्डेमॉर्ट भी आ जाता है। हैरी तो इस बार डम्बल्डोर की वजह से बच जाता है, पर सिरियस मारा जाता है।\n\nइस उपन्यास पर आधारित इसी नाम की एक फ़िल्म भी बनी है। फिल्म के निर्देशक है डेविड येट्स और निर्माता है स्टीव क्लोव्स।\nपटकथा है माईकल गोल्डनबर्ग की और बाकी सभी अभिनेता एवं अभिनेत्रीयां वही है (हैरी पॉटर हैं डेनियल रैडकिल्फ, रोन वीज़्ली है रूपर्ट ग्रिंट और हरमाईनी ग्रेंजर है एमा वॉटसन)। डोलोरस अम्ब्रिज का किरदार निभाएंगी ईमेल्डा सॉटन।\n", "id": "5161", "title": "हैरी पॉटर और मायापंछी का समूह"}
{"url": "https://hi.wikipedia.org/wiki?curid=5162", "text": "हैरी पॉटर और हाफ़-ब्लड प्रिंस\n\nहैरी पॉटर और हाफ़-ब्लड प्रिंस (अंग्रेज़ी: Harry Potter and the Half-Blood Prince \"हैरि पॉटर् ऐन्ड् द हाफ़् ब्लड् प्रिन्स्\") जे. के. रोलिंग द्वारा अंग्रेज़ी में रचित हैरी पॉटर (उपन्यास) क्रम की छठी कड़ी है। इस उपन्यास में हैरी पॉटर और अन्य पात्र हॉग्वार्ट्स में वापस आते हैं और नये रोमांचक कारनामों का सामना करते हैं। इसपर इसी नाम की एक फ़िल्म भी बनी है। इस उपन्यास का हिन्दी संस्करण अब उपलब्ध है।\n\nउपन्यस की इस छठी कड़ी में हैरी को डम्बल्डोर की यादों के द्वारा वोल्डेमॉर्ट (टॉम मार्वोलो रिडल) की पहले की ज़िन्दगी के बारे में काफ़ी कुछ पता चलता है। उसी साल एक नया जादूमन्त्री बनता है : रूफ़स स्क्रिमेजर। उधर हैरी को जादुई काढ़े की क्लास में एक अजीब और बेनाम किताब से बहुत मदद मिलती है, जिसका मालिक ख़ुद को हाफ़-ब्लड प्रिंस कहता था। हैरी और डम्बल्डोर ऐसा मानकर चलते हैं कि वोल्डेमॉर्ट ने ख़ुद को अमर करने के लिये अपनी आत्मा को छः या सात टुकड़ों में फाड़ा था और हरेक को एक होर्क्रक्स में डाल दिया था। हैरी और डम्बल्डोर एक होर्क्रक्स को नष्ट करने एक गुफ़ा में जाते हैं लेकिन उनके निराशा ही हाथ लगती है, क्योंकि होर्क्रक्स नकली निकला। इसके बाद हैरी का सबसे कम पसंदीदा अध्यापक प्रोफ़ेसर स्नेप अवादा केदाव्रा अभिशाप से डम्बल्डोर को मार डालता है।\n\nइस उपन्यास पर आधारित इसी नाम की एक फ़िल्म भी बनी है।\n", "id": "5162", "title": "हैरी पॉटर और हाफ़-ब्लड प्रिंस"}
{"url": "https://hi.wikipedia.org/wiki?curid=5165", "text": "गायत्री मन्त्र\n\nगायत्री महामंत्र ( देखें) वेदों का एक महत्त्वपूर्ण मंत्र है जिसकी महत्ता ॐ के लगभग बराबर मानी जाती है। यह यजुर्वेद के मंत्र ॐ भूर्भुवः स्वः और ऋग्वेद के छंद 3.62.10 के मेल से बना है। इस मंत्र में सवित्र देव की उपासना है इसलिए इसे सावित्री भी कहा जाता है। ऐसा माना जाता है कि इस मंत्र के उच्चारण और इसे समझने से ईश्वर की प्राप्ति होती है।\n\n'गायत्री' एक छन्द भी है जो ऋग्वेद के सात प्रसिद्ध छंदों में एक है। इन सात छंदों के नाम हैं- गायत्री, उष्णिक्, अनुष्टुप्, बृहती, विराट, त्रिष्टुप् और जगती। गायत्री छन्द में आठ-आठ अक्षरों के तीन चरण होते हैं। ऋग्वेद के मंत्रों में त्रिष्टुप् को छोड़कर सबसे अधिक संख्या गायत्री छंदों की है। गायत्री के तीन पद होते हैं (त्रिपदा वै गायत्री)। अतएव जब छंद या वाक के रूप में सृष्टि के प्रतीक की कल्पना की जाने लगी तब इस विश्व को त्रिपदा गायत्री का स्वरूप माना गया। जब गायत्री के रूप में जीवन की प्रतीकात्मक व्याख्या होने लगी तब गायत्री छंद की बढ़ती हुई महिता के अनुरूप विशेष मंत्र की रचना हुई, जो इस प्रकार है:\n\nउस प्राणस्वरूप, दुःखनाशक, सुखस्वरूप, श्रेष्ठ, तेजस्वी, पापनाशक, देवस्वरूप परमात्मा को हम अन्तःकरण में धारण करें। वह परमात्मा हमारी बुद्धि को सन्मार्ग में प्रेरित करे।\n\nयह मंत्र सर्वप्रथम ऋग्वेद में उद्धृत हुआ है। इसके ऋषि विश्वामित्र हैं और देवता सविता हैं। वैसे तो यह मंत्र विश्वामित्र के इस सूक्त के १८ मंत्रों में केवल एक है, किंतु अर्थ की दृष्टि से इसकी महिमा का अनुभव आरंभ में ही ऋषियों ने कर लिया था और संपूर्ण ऋग्वेद के १० सहस्र मंत्रों में इस मंत्र के अर्थ की गंभीर व्यंजना सबसे अधिक की गई। इस मंत्र में २४ अक्षर हैं। उनमें आठ आठ अक्षरों के तीन चरण हैं। किंतु ब्राह्मण ग्रंथों में और कालांतर के समस्त साहित्य में इन अक्षरों से पहले तीन व्याहृतियाँ और उनसे पूर्व प्रणव या ओंकार को जोड़कर मंत्र का पूरा स्वरूप इस प्रकार स्थिर हुआ:\n\nमंत्र के इस रूप को मनु ने सप्रणवा, सव्याहृतिका गायत्री कहा है और जप में इसी का विधान किया है।\n\nगायत्री तत्व क्या है और क्यों इस मंत्र की इतनी महिमा है, इस प्रश्न का समाधान आवश्यक है। आर्ष मान्यता के अनुसार गायत्री एक ओर विराट् विश्व और दूसरी ओर मानव जीवन, एक ओर देवतत्व और दूसरी ओर भूततत्त्व, एक ओर मन और दूसरी ओर प्राण, एक ओर ज्ञान और दूसरी ओर कर्म के पारस्परिक संबंधों की पूरी व्याख्या कर देती है। इस मंत्र के देवता सविता हैं, सविता सूर्य की संज्ञा है, सूर्य के नाना रूप हैं, उनमें सविता वह रूप है जो समस्त देवों को प्रेरित करता है। जाग्रत् में सवितारूपी मन ही मानव की महती शक्ति है। जैसे सविता देव है वैसे मन भी देव है (देवं मन: ऋग्वेद, १,१६४,१८)। मन ही प्राण का प्रेरक है। मन और प्राण के इस संबंध की व्याख्या गायत्री मंत्र को इष्ट है। सविता मन प्राणों के रूप में सब कर्मों का अधिष्ठाता है, यह सत्य प्रत्यक्षसिद्ध है। इसे ही गायत्री के तीसरे चरण में कहा गया है। ब्राह्मण ग्रंथों की व्याख्या है-कर्माणि धिय:, अर्थातृ जिसे हम धी या बुद्धि तत्त्व कहते हैं वह केवल मन के द्वारा होनेवाले विचार या कल्पना सविता नहीं किंतु उन विचारों का कर्मरूप में मूर्त होना है। यही उसकी चरितार्थता है। किंतु मन की इस कर्मक्षमशक्ति के लिए मन का सशक्त या बलिष्ठ होना आवश्यक है। उस मन का जो तेज कर्म की प्रेरण के लिए आवश्यक है वही वरेण्य भर्ग है। मन की शक्तियों का तो पारवार नहीं है। उनमें से जितना अंश मनुष्य अपने लिए सक्षम बना पाता है, वहीं उसके लिए उस तेज का वरणीय अंश है। अतएव सविता के भर्ग की प्रार्थना में विशेष ध्वनि यह भी है कि सविता या मन का जो दिव्य अंश है वह पार्थिव या भूतों के धरातल पर अवतीर्ण होकर पार्थिव शरीर में प्रकाशित हो। इस गायत्री मंत्र में अन्य किसी प्रकार की कामना नहीं पाई जाती। यहाँ एक मात्र अभिलाषा यही है कि मानव को ईश्वर की ओर से मन के रूप में जो दिव्य शक्ति प्राप्त हुई है उसके द्वारा वह उसी सविता का ज्ञान करे और कर्मों के द्वारा उसे इस जीवन में सार्थक करे।\n\nगायत्री के पूर्व में जो तीन व्याहृतियाँ हैं, वे भी सहेतुक हैं। भू पृथ्वीलोक, ऋग्वेद, अग्नि, पार्थिव जगत् और जाग्रत् अवस्था का सूचक है। भुव: अंतरिक्षलोक, यजुर्वेद, वायु देवता, प्राणात्मक जगत् और स्वप्नावस्था का सूचक है। स्व: द्युलोक, सामवेद, आदित्यदेवता, मनोमय जगत् और सुषुप्ति अवस्था का सूचक है। इस त्रिक के अन्य अनेक प्रतीक ब्राह्मण, उपनिषद् और पुराणों में कहे गए हैं, किंतु यदि त्रिक के विस्तार में व्याप्त निखिल विश्व को वाक के अक्षरों के संक्षिप्त संकेत में समझना चाहें तो उसके लिए ही यह ॐ संक्षिप्त संकेत गायत्री के आरंभ में रखा गया है। अ, उ, म इन तीनों मात्राओं से ॐ का स्वरूप बना है। अ अग्नि, उ वायु और म आदित्य का प्रतीक है। यह विश्व प्रजापति की वाक है। वाक का अनंत विस्तार है किंतु यदि उसका एक संक्षिप्त नमूना लेकर सारे विश्व का स्वरूप बताना चाहें तो अ, उ, म या ॐ कहने से उस त्रिक का परिचय प्राप्त होगा जिसका स्फुट प्रतीक त्रिपदा गायत्री है।\n\nहिन्दू - ईश्वर प्राणाधार, दुःखनाशक तथा सुख स्वरूप है। हम प्रेरक देव के उत्तम तेज का ध्यान करें। जो हमारी बुद्धि को सन्मार्ग पर बढ़ाने के लिए पवित्र प्रेरणा दें।\n\nयहूदी - हे जेहोवा (परमेश्वर) अपने धर्म के मार्ग में मेरा पथ-प्रदर्शन कर, मेरे आगे अपने सीधे मार्ग को दिखा।\n\nशिंतो - हे परमेश्वर, हमारे नेत्र भले ही अभद्र वस्तु देखें परन्तु हमारे हृदय में अभद्र भाव उत्पन्न न हों। हमारे कान चाहे अपवित्र बातें सुनें, तो भी हमारे में अभद्र बातों का अनुभव न हो।\n\nपारसी - वह परमगुरु (अहुरमज्द-परमेश्वर) अपने ऋत तथा सत्य के भंडार के कारण, राजा के समान महान है। ईश्वर के नाम पर किये गये परोपकारों से मनुष्य प्रभु प्रेम का पात्र बनता है।\n\nदाओ (ताओ) - दाओ (ब्रह्म) चिन्तन तथा पकड़ से परे है। केवल उसी के अनुसार आचरण ही उ8ाम धर्म है।\n\nजैन - अर्हन्तों को नमस्कार, सिद्धों को नमस्कार, आचार्यों को नमस्कार, उपाध्यायों को नमस्कार तथा सब साधुओं को नमस्कार।\n\nबौद्ध धर्म - मैं बुद्ध की शरण में जाता हूँ, मैं धर्म की शरण में जाता हूँ, मैं संघ की शरण में जाता हूँ।\n\nकनफ्यूशस - दूसरों के प्रति वैसा व्यवहार न करो, जैसा कि तुम उनसे अपने प्रति नहीं चाहते।\n\nईसाई - हे पिता, हमें परीक्षा में न डाल, परन्तु बुराई से बचा क्योंकि राज्य, पराक्रम तथा महिमा सदा तेरी ही है।\n\nइस्लाम - हे अल्लाह, हम तेरी ही वन्दना करते तथा तुझी से सहायता चाहते हैं। हमें सीधा मार्ग दिखा, उन लोगों का मार्ग, जो तेरे कृपापात्र बने, न कि उनका, जो तेरे कोपभाजन बने तथा पथभ्रष्ट हुए।\n\nसिख - ओंकार (ईश्वर) एक है। उसका नाम सत्य है। वह सृष्टिकर्ता, समर्थ पुरुष, निर्भय, र्निवैर, जन्मरहित तथा स्वयंभू है। वह गुरु की कृपा से जाना जाता है।\n\nबहाई - हे मेरे ईश्वर, मैं साक्षी देता हूँ कि तुझे पहचानने तथा तेरी ही पूजा करने के लिए तूने मुझे उत्पन्न किया है। तेरे अतिरिक्त अन्य कोई परमात्मा नहीं है। तू ही है भयानक संकटों से तारनहार तथा स्व निर्भर।\n\nगायत्री उपासना कभी भी, किसी भी स्थिति में की जा सकती है। हर स्थिति में यह लाभदायी है, परन्तु विधिपूर्वक भावना से जुड़े न्यूनतम कर्मकाण्डों के साथ की गयी उपासना अति फलदायी मानी गयी है। तीन माला गायत्री मंत्र का जप आवश्यक माना गया है। शौच-स्नान से निवृत्त होकर नियत स्थान, नियत समय पर, सुखासन में बैठकर नित्य गायत्री उपासना की जानी चाहिए।\n\nउपासना का विधि-विधान इस प्रकार है -\n\n(१) ब्रह्म सन्ध्या - जो शरीर व मन को पवित्र बनाने के लिए की जाती है। इसके अंतर्गत पाँच कृत्य करने होते हैं।\n\n(अ) पवित्रीकरण - बाएँ हाथ में जल लेकर उसे दाहिने हाथ से ढँक लें एवं मंत्रोच्चारण के बाद जल को सिर तथा शरीर पर छिड़क लें।\n\n(ब) आचमन - वाणी, मन व अंतःकरण की शुद्धि के लिए चम्मच से तीन बार जल का आचमन करें। हर मंत्र के साथ एक आचमन किया जाए।\n\n(स) शिखा स्पर्श एवं वंदन - शिखा के स्थान को स्पर्श करते हुए भावना करें कि गायत्री के इस प्रतीक के माध्यम से सदा सद्विचार ही यहाँ स्थापित रहेंगे। निम्न मंत्र का उच्चारण करें।\n\n(द) प्राणायाम - श्वास को धीमी गति से गहरी खींचकर रोकना व बाहर निकालना प्राणायाम के क्रम में आता है। श्वास खींचने के साथ भावना करें कि प्राण शक्ति, श्रेष्ठता श्वास के द्वारा अंदर खींची जा रही है, छोड़ते समय यह भावना करें कि हमारे दुर्गुण, दुष्प्रवृत्तियाँ, बुरे विचार प्रश्वास के साथ बाहर निकल रहे हैं। प्राणायाम निम्न मंत्र के उच्चारण के साथ किया जाए।\n\nॐ भूः ॐ भुवः ॐ स्वः ॐ महः, ॐ जनः ॐ तपः ॐ सत्यम्। ॐ तत्सवितुर्वरेण्यं भर्गो देवस्य धीमहि धियो यो नः प्रचोदयात्। ॐ आपोज्योतीरसोऽमृतं, ब्रह्म भूर्भुवः स्वः ॐ।\n\n(य) न्यास - इसका प्रयोजन है-शरीर के सभी महत्त्वपूर्ण अंगों में पवित्रता का समावेश तथा अंतः की चेतना को जगाना ताकि देव-पूजन जैसा श्रेष्ठ कृत्य किया जा सके। बाएँ हाथ की हथेली में जल लेकर दाहिने हाथ की पाँचों उँगलियों को उनमें भिगोकर बताए गए स्थान को मंत्रोच्चार के साथ स्पर्श करें।\n\nआत्मशोधन की ब्रह्म संध्या के उपरोक्त पाँचों कृत्यों का भाव यह है कि सााधक में पवित्रता एवं प्रखरता की अभिवृद्धि हो तथा मलिनता-अवांछनीयता की निवृत्ति हो। पवित्र-प्रखर व्यक्ति ही भगवान के दरबार में प्रवेश के अधिकारी होते हैं।\n\n(२) देवपूजन - गायत्री उपासना का आधार केन्द्र महाप्रज्ञा-ऋतम्भरा गायत्री है। उनका प्रतीक चित्र सुसज्जित पूजा की वेदी पर स्थापित कर उनका निम्न मंत्र के माध्यम से आवाहन करें। भावना करें कि साधक की प्रार्थना के अनुरूप माँ गायत्री की शक्ति वहाँ अवतरित हो, स्थापित हो रही है।\n\nॐ श्री गायत्र्यै नमः। आवाहयामि, स्थापयामि, ध्यायामि, ततो नमस्कारं करोमि।\n\n(ख) गुरु - गुरु परमात्मा की दिव्य चेतना का अंश है, जो साधक का मार्गदर्शन करता है। सद्गुरु के रूप में पूज्य गुरुदेव एवं वंदनीया माताजी का अभिवंदन करते हुए उपासना की सफलता हेतु गुरु आवाहन निम्न मंत्रोच्चारण के साथ करें।\n\n(ग) माँ गायत्री व गुरु सत्ता के आवाहन व नमन के पश्चात् देवपूजन में घनिष्ठता स्थापित करने हेतु पंचोपचार द्वारा पूजन किया जाता है। इन्हें विधिवत् संपन्न करें। जल, अक्षत, पुष्प, धूप-दीप तथा नैवेद्य प्रतीक के रूप में आराध्य के समक्ष प्रस्तुत किये जाते हैं। एक-एक करके छोटी तश्तरी में इन पाँचों को समर्पित करते चलें। जल का अर्थ है - नम्रता-सहृदयता। अक्षत का अर्थ है - समयदान अंशदान। पुष्प का अर्थ है - प्रसन्नता-आंतरिक उल्लास। धूप-दीप का अर्थ है - सुगंध व प्रकाश का वितरण, पुण्य-परमार्थ तथा नैवेद्य का अर्थ है - स्वभाव व व्यवहार में मधुरता-शालीनता का समावेश।\n\nये पाँचों उपचार व्यक्तित्व को सत्प्रवृत्तियों से संपन्न करने के लिए किये जाते हैं। कर्मकाण्ड के पीछे भावना महत्त्वपूर्ण है।\n\n(३) जप - गायत्री मंत्र का जप न्यूनतम तीन माला अर्थात् घड़ी से प्रायः पंद्रह मिनट नियमित रूप से किया जाए। अधिक बन पड़े, तो अधिक उत्तम। होठ हिलते रहें, किन्तु आवाज इतनी मंद हो कि पास बैठे व्यक्ति भी सुन न सकें। जप प्रक्रिया कषाय-कल्मषों-कुसंस्कारों को धोने के लिए की जाती है।\n\nॐ भूर्भुवः स्वः तत्सवितुर्वरेण्यं भर्गो देवस्य धीमहि धियो यो नः प्रचोदयात्।\n\nइस प्रकार मंत्र का उच्चारण करते हुए माला की जाय एवं भावना की जाय कि हम निरन्तर पवित्र हो रहे हैं। दुर्बुद्धि की जगह सद्बुद्धि की स्थापना हो रही है।\n\n(४) ध्यान - जप तो अंग-अवयव करते हैं, मन को ध्यान में नियोजित करना होता है। साकार ध्यान में गायत्री माता के अंचल की छाया में बैठने तथा उनका दुलार भरा प्यार अनवरत रूप से प्राप्त होने की भावना की जाती है। निराकार ध्यान में गायत्री के देवता सविता की प्रभातकालीन स्वर्णिम किरणों को शरीर पर बरसने व शरीर में श्रद्धा-प्रज्ञा-निष्ठा रूपी अनुदान उतरने की भावना की जाती है, जप और ध्यान के समन्वय से ही चित्त एकाग्र होता है और आत्मसत्ता पर उस क्रिया का महत्त्वपूर्ण प्रभाव भी पड़ता है।\n\n(५) सूर्यार्घ्यदान - विसर्जन-जप समाप्ति के पश्चात् पूजा वेदी पर रखे छोटे कलश का जल सूर्य की दिशा में र्अघ्य रूप में निम्न मंत्र के उच्चारण के साथ चढ़ाया जाता है।\n\nभावना यह करें कि जल आत्म सत्ता का प्रतीक है एवं सूर्य विराट् ब्रह्म का तथा हमारी सत्ता-सम्पदा समष्टि के लिए समर्पित-विसर्जित हो रही है।\n\nइतना सब करने के बाद पूजा स्थल पर देवताओं को करबद्ध नतमस्तक हो नमस्कार किया जाए व सब वस्तुओं को समेटकर यथास्थान रख दिया जाए। जप के लिए माला तुलसी या चंदन की ही लेनी चाहिए। सूर्योदय से दो घण्टे पूर्व से सूर्यास्त के एक घंटे बाद तक कभी भी गायत्री उपासना की जा सकती है। मौन-मानसिक जप चौबीस घण्टे किया जा सकता है। माला जपते समय तर्जनी उंगली का उपयोग न करें तथा सुमेरु का उल्लंघन न करें।\n\n\n", "id": "5165", "title": "गायत्री मन्त्र"}
{"url": "https://hi.wikipedia.org/wiki?curid=5166", "text": "ब्रिटेन\n\nब्रिटेन शब्द का प्रयोग हालाँकि आम तौर पर हिंदी में संयुक्त राजशाही अर्थात् यूनाइटेड किंगडम देश का बोध करने के लिए होता है, परंतु इसका उपयोग अन्य सन्दर्भों के लिए भी हो सकता है:\n\n\nतथा इसका उपयोग संयुक्त राजशाही के सुरक्षा बलों या खेल टीमों के लिये भी हो सकता है।\nब्रिटेन शब्द तथा इसकी व्युत्पत्ति संबंधित सूचना हेतु: ब्रिटेन (शब्द) देखें।\n", "id": "5166", "title": "ब्रिटेन"}
{"url": "https://hi.wikipedia.org/wiki?curid=5167", "text": "जादूगर\n\n\"यह लेख जादूगर (जादू का काम) जादू वाले मनुष्य के विषय में है। यदि आप जादूगर फ़िल्म के बारे में जानना चाहते हैं तो जादूगर (1989 फ़िल्म) पर जाएँ।\"\nजादूगर का तत्पर्य उस व्यक्ति से होता है जिसे जादू (परालौकिक या परावैज्ञानिक शक्ति) का ज्ञान हो और उसका उपयोग कर सकता हो। ऐसा ज्ञान रखने और उपयोग करने वाली औरत को जादूगरनी या भानुमति कहते हैं। दुष्ट जादूगरनियों को डायन या चुड़ैल भी कहा जाता है। ज़्यादातर लोग जादूगरों और जादूगरनियों को मिथक और काल्पनिक मानते हैं। आधुनिक युग में छोटे-मोटे जादू-जैसे खेल दिखाने वाले को भी जादूगर कहते हैं। जे. के. रोलिंग रचित काल्पनिक उपन्यास शृंखला हैरी पॉटर का मुख्य किरदार हैरी पॉटरशायद 21 वीं सदी का सबसे मशहूर जादूगर है।\n", "id": "5167", "title": "जादूगर"}
{"url": "https://hi.wikipedia.org/wiki?curid=5169", "text": "जादू\n\nजादू का मतलब है मन्त्र, पराविद्या या कर्मकाण्ड के प्रयोग से दुनिया के सामान्य प्राकृतिक और वैज्ञानिक नियमों को असामान्य रूप से बदलना या उनपर नियंत्रण करना, अथवा ऐसा करने की कोशिश या ढ़ोंग करना। ज्यादातर लोग जादू को काल्पनिक और झूठ मानते हैं, क्योंकि उनके मुताबिक विज्ञान के नियम-कानूनों को बदलना नामुमकिन है। कुछ लोग, जो जादू को सच मानते भी हैं, इसे अधर्म और पाप मानते हैं। अधिकांश लोग धार्मिक कर्मकांड और मन्त्रों को जादू नहीं मानते, बल्कि उनको \"प्रार्थना और ईश्वर की शक्ति\" मानते हैं। जादू जानने और करने वाले को जादूगर कहते हैं।\nचमत्कार, इन्द्रजाल, अभिचार, टोना या तन्त्र-मन्त्र जैसे शब्द भी जादू कि श्रेणी में आते हैं।\n", "id": "5169", "title": "जादू"}
{"url": "https://hi.wikipedia.org/wiki?curid=5170", "text": "हर्माइनी ग्रेंजर\n\nहर्माइनी ग्रेंजर जे. के. रोलिंग द्वारा रचित हैरी पॉटर (उपन्यास) शृंखला में एक जादूगरनी है। वो इसके प्रमुख किरदार हैरी पॉटर की ख़ास दोस्त है। वो भी तन्त्र-मन्त्र और जादू-टोने के विद्यालय हॉग्वार्ट्स में पढ़ती है। उसके माँ-बाप दोनो ही सामान्य मगलू (ग़ैर-जादूगर) हैं। इसके बावजूद भी हर्माइनी हर विषय में अपनी क्लास में अव्वल आती है (वो एक पढ़ाकू लड़की है)। उस सभी मन्त्र और जादूगरी हमेशा याद रहती है, कई ऐसी चीज़ें भी जो पहले से नहीं पढ़ाई गयी हैं। दुष्ट लॉर्ड वोल्डेमॉर्ट से लड़ने में हर्माइनी (और रॉन) ने हैरी की कई बार मदद की है।\nहर्माइनी ग्रेंजर का चरित्र फिल्म में एम्मा वाटसन ने निभाया है। संस्करणों डब हिन्दी के लिए, राजश्री नाथ पहले २ फिल्मों में उसकी आवाज उठाई। अगली कड़ियों के बाकी के लिए, प्रज्ञा पांड्या शाह उसकी आवाज उठाई।\n", "id": "5170", "title": "हर्माइनी ग्रेंजर"}
{"url": "https://hi.wikipedia.org/wiki?curid=5172", "text": "रॉन वीज़्ली\n\nरॉन वीज़्ली () जे. के. रोलिंग द्वारा रचित हैरी पॉटर (उपन्यास) शृंखला में एक जादूगर है। वो इसके प्रमुख किरदार हैरी पॉटर का ख़ास दोस्त है। वो भी तन्त्र-मन्त्र और जादू-टोने के विद्यालय हॉग्वार्ट्स में पढ़ता है। उसके माँ-बाप (श्रीमती मॉली वीज़्ली और श्री आर्थर वीज़्ली) दोनो ही जादूगर हैं -- रॉन एक शुद्ध रक्त जादूगरी ख़ानदान से है। अन्य जादूगरी ख़ानदानों के मुक़ाबले उनका परिवार ग़रीब है, मगर वो लोग दिल के बड़े अच्छे हैं। उसके परिवार में उसको मिलाकर सात भाई बहन हैं। पढ़ाई में रॉन ठीक-ठाक है। दुष्ट लॉर्ड वोल्डेमॉर्ट से लड़ने में हर्माइनी (और रॉन) ने हैरी की कई बार मदद की है।\n\nरॉन का किरदार रोवलिं ने पहले ही दिन लिख लिया था | रॉन का किरदार उनके एक दोस्त शॉन हॅरिस से प्रेरित है, जिन्हे हैरी पॉटर और रहस्यमयी तहख़ाना भी समर्पित है | जब भी हॅरी को रॉन की ज़रूरत होती है तब वह हमेशा उसके लिए है |वह अक्सर हास्य राहत के रूप में प्रयोग किया जाता है, नायक के प्रति वफादार और प्रतिभा हैरी जादुई शक्ति के मामले में कम से कम का बहुत अभाव है | रॉन में कुछ गुण हैरी के रूप से बेहतर है, प्रकार हैरी बोहोट एक अमीर अनाथ है अथवा रॉन एक बड़े और प्यारा लेकिन गरीब परिवार से आता है | रॉन जादुई शतरंज में भी माहिर है |\n", "id": "5172", "title": "रॉन वीज़्ली"}
{"url": "https://hi.wikipedia.org/wiki?curid=5173", "text": "वोल्डेमॉर्ट\n\nलॉर्ड वोल्डेमॉर्ट (, फ़्रांसिसी \"Vol-de-mort= मौत की उड़ान\") जे. के. रोलिंग द्वारा रचित हैरी पॉटर (उपन्यास) शृंखला में एक दुष्ट और आतंकवादी जादूगर है। वो इस उपन्यास के प्रमुख किरदार हैरी पॉटर का जानी दुश्मन है। वोल्डेमॉर्ट का असली नाम टॉम (मार्वोलो) रिडल है। वो भी तन्त्र-मन्त्र और जादू-टोने के विद्यालय हॉग्वार्ट्स से शिक्षित है। उसका पिता टॉम रिडल सीनियर सामान्य मगलू (ग़ैर-जादूगर) था। उसकी माँ मेरोपी रिडल (जन्म : मेरोपी गॉण्ट) सलाज़ार स्लिदरन से निकले शुद्ध रक्त वाले ख़ानदान से थी। बालक टॉम रिडल अनाथालय में जन्मा और पला-बढ़ा। जल्द ही उसे मगलू इंसानों और अशुद्ध रक्त (मगलुओं की पैदाइश) वाले जादूगरों से सख़्त नफ़रत होते लगी और साथ ही साथ काले जादू में उसका उत्साह बढ़ता गया। धीरे धीरे उसने अपनी तरह सोचने वाले बहुत से जादूगर इकठ्ठे किये और उनका सरदार बन गया (लॉर्ड वोल्डेमॉर्ट के नाम से)। जो भी उसका विरोध करता, वो और उसका गिरोह (डॅथ ईटर्स) उसका कत्ल कर देते। उसने हैरी पॉटर के माता पिता दोनो का ही अवादा केदाव्रा अभिशाप से कत्ल कर दिया। एक वर्षीय हैरी पर भी उसने यही अभिशाप चलाया। पर हैरी के मरने के बजाय अभिशाप पलट कर ख़ुद वोल्डेमॉर्ट को ही लग गया। हैरी बच निकला, पर वोल्डेमॉर्ट आधा-ज़िदा प्रेतात्मा बन कर रह गया। बाद में वोल्डेमॉर्ट जिस्मो-जान समेत वापस आ जाता है। उसके पास एक पालतू सर्पिनी नागिनी है और वोल्डेमॉर्ट ख़ुद सर्पभाषा जानता है।\n\nवोल्डेमॉर्ट आज के ज़माने में नस्लवाद का प्रतीक है। वो ऐसे लोगों का प्रतिनिधित्व करता है, जो सोचते हैं कि गोरी चमड़ी वालों के अलावा बाकी सभी घटिया ज़ाद के हैं (यही विषय इस उपन्यास में शुद्ध रक्त और अशुद्ध रक्त वाले जादूगरों का रूप ले लेता है)।\n", "id": "5173", "title": "वोल्डेमॉर्ट"}
{"url": "https://hi.wikipedia.org/wiki?curid=5176", "text": "ऐल्बस डम्बल्डोर\n\nऐल्बस डम्बल्डोर () जे. के. रोलिंग द्वारा रचित हैरी पॉटर (उपन्यास) शृंखला में एक जादूगर है। वो इसके प्रमुख किरदार हैरी पॉटर की दोस्त और शुभचिन्तक है। वो तन्त्र-मन्त्र और जादू-टोने के विद्यालय हॉग्वार्ट्स का प्रधानाचार्य है। एसे सामान्य मगलू (ग़ैर-जादूगर) इंसानों से प्रेम और सहानुभूति भी रखते हैं। दुष्ट लॉर्ड वोल्डेमॉर्ट से लड़ने में डम्बल्डोर ने हैरी की कई बार मदद की है। ज़्यादातर जादूगर डम्बल्डोर को दुनिया का सबसे महान और शक्तिशाली जादूगर मानते हैं। यहाँ तक कि ख़ुद लॉर्ड वोल्डेमॉर्ट भी उनसे डरता है। वह फीयनिक्स की फौज के संस्थापक और नेता है, एक श्रृंखला जो वोल्डेमॉर्ट से लड़ने के लिए समर्पित संगठन है, रोलिंग का कहना है की डम्बल्डोर का अंग्रेज़ी शब्दकोश का अर्थ मधुमखि है। रोलिंग का कहना है की डम्बल्डोर 1881 में पेदा हुए थे और उनकी मौत 1997 में होचुकी थी। उनकी मौत 115 - 116 वर्ष की उमर में हुई थी। \nलेखक के अनुसार डम्बल्डोर के बारे में लिखने में मज़ा आता है क्योंकि वह \"अच्छाई का प्रतीक है\" | रोलिंग ने कहा कि डम्बल्डोर उनके जैसे हें, क्यौन्कि \"वह सब जानतें है \" डम्बल्डोर केंद्रीय चरित्र हैरी पॉटर एक गुरु के रूप में हैं, एक युवा प्रशंसक ने रोलिंग से पूछा था की क्या डम्बल्डोर को \"सच्चा प्यार \" मिलता है तब रोलिंग ने कहा है कि वह हमेशा समलैंगिक होने के रूप में डम्बल्डोर के बारे में सोचा करती थी और उनका गेल्लेर्ट ग्राइंडेल्वॉल्ड से चक्कर भी चला था, जो डम्बल्डोर के जीवन में '\"बड़ा हादसा था\" |\n", "id": "5176", "title": "ऐल्बस डम्बल्डोर"}
{"url": "https://hi.wikipedia.org/wiki?curid=5177", "text": "मगलू\n\nमगलू () शब्द जे. के. रोलिंग द्वारा रचित काल्पनिक हैरी पॉटर (उपन्यास) शृंखला में उन इंसानों के लिये प्रयुक्त होता है जो सामान्य होते हैं और उनमें जादुई ख़ून या जादुई शक्ति नहीं होती। एक गैर जादुई व्यक्ति जिनके माता पिता जादूगर हैं स्क्विब होता है।\n", "id": "5177", "title": "मगलू"}
{"url": "https://hi.wikipedia.org/wiki?curid=5180", "text": "सेवेरस स्नेप\n\nसेवेरस स्नेप \"()\" जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला का एक मुख्य पात्र है। वो तन्त्र-मन्त्र और जादू-टोने के विद्यालय में प्रोफ़ेसर है। वैसे तो वो जादुई काढ़े का विषय पढ़ता था, लेकिन उपन्यास की छठी कड़ी में वो काली कलाओं से आत्मरक्षा का अध्यापक बन गया। उपन्यास की कहानी में स्नेप का किरदार बहुत विवादास्पद है। वो हैरी पॉटर से बहुत चिढ़ता है और उसको हमेशा तंग करता रहता है। वो पहले दुष्ट लॉर्ड वोल्डेमॉर्ट के गिरोह का सदस्य था, पर बादमें (डम्बल्डोर के अनुसार) अपनी जान पर खेलकर वोल्डेमॉर्ट के ख़िलाफ हो गया और डम्बल्डोर के साथ हो लिया। डम्बल्डोर उसपर बहुत अधिक भरोसा करता है, लेकिन स्नेप वोल्डेमॉर्ट और उसके साथियों के सम्पर्क में भी है। उपन्यास की छठी कड़ी में स्नेप डम्बल्डोर की हत्या कर देता है।\n", "id": "5180", "title": "सेवेरस स्नेप"}
{"url": "https://hi.wikipedia.org/wiki?curid=5181", "text": "होर्क्रक्स\n\nहोर्क्रक्स () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला में जिक्र हुआ एक तरह का अनैतिक काला जादू है। होर्क्रक्स की मदद से कोई भी शक्तिशाली जादूगर अपनी आत्मा को दो या अधिक टुकड़ों में बांट सकता है और उसे किसी आम वस्तु (होर्क्रक्स) में संचित कर सकता है, जिससे कि अगर उसकी मौत हो तो भी उसकी जान का कुछ हिस्सा होर्क्रक्स के द्वारा सुरक्षित रह सके (जब तक होर्क्रक्स स्वयं ही नष्ट न कर दिया जाये)। होर्क्रस बनाने के लिये हत्या करनी पड़ती है। इस तरह से काले जादूगर अमरत्व हासिल करना चाहते हैं। दुष्ट लॉर्ड वोल्डेमॉर्ट ने सात होर्क्रक्स बनाये थे। \nहोर्क्रक्स बनाने के लिए जीवधारियों और निर्जीव दोनों का ही प्रयोग किया जाता है, हालांकि इसमें जीवधारियों का प्रयोग जोखिमपूर्ण होता है, क्योंकि कोई भी जीवधारी अपना बचाव कर सकता है और सोच सकता है. एक जादूगर द्वारा बनाये जा सकने वाले हॉरक्रक्स की संख्या असीमित है. हालांकि, इसमें बनाने वाले की आत्मा धीरे-धीरे कई छोटे टुकड़ों में बंटती जाती है, इसलिए वह अपनी स्वाभाविक मानवीयता खोताचाला जाता है और उसकी आत्मा अत्यधिक अस्थायी हो जाती है. अत्यधिक विशिष्ट परिस्थितियों में, आत्मा का एक टुकड़ा बनाने वाले की जानकारी और इरादे के बिना किसी वस्तु में बंद किया जा सकता है. वह वस्तु जिसके अन्दर इस प्रकार से आत्मा का टुकड़ा सुरक्षित किया जायेगा, अन्य किसी हॉरक्रक्स की तरह ही बनाने वाले के अमरत्व को संरक्षित करेगी, किन्तु यह \"गोपनीय जादुई वस्तु\" के अंतर्गत नहीं आयेगी. ऐसी घटना का एकमात्र उदहारण वह है जब वोल्डेमॉर्ट ने असफलातापूर्वक एक वर्ष के हैरी पॉटर पर किलिंग कर्स का प्रयोग किया था। इस हत्या के प्रयास में वोल्डे मॉक मोर्ट का शरीर नष्ट हो गया था और उसकी आत्मा का एक भाग हैरी के अन्दर स्थापित हो गया था। \"हैरी पौटर एंड द डेथली हैलोज़\" में डम्बल्डोर द्वारा हैरी को बताया गया.\n\nहोर्क्रक्स सात प्रकार के है | \n\nटॉम रिडल अपनी डायरी का प्रयोग, हॉगवर्ट्स में अपने छठें वर्ष के दौरान अपना दूसरा हॉरक्रक्स बनाए के लिए किया था। उसने बैसलिस्क द्वारा अपनी सहपाठी मोएनिंग माइर्टल की ह्त्या करके इस हॉरक्रक्स को बनाने के लिए मंत्र पढ़े. इस डायरी के सम्बन्ध में \"द चैंबर ऑफ सीक्रेट्स\" के दूसरे पाठ में जिक्र किया गया है और इसी किताब के अंतिम पथों के दौरान यह डायरी हैरी पॉटर द्वारा नष्ट कर दी जाती है.\n\nअपने पतन से पूर्व, वोल्डेमॉर्ट ने यह हॉरक्रक्स लुसियस मालफॉय को सौंप दी थी। मालफॉय इस डायरी की विकृत जादुई शक्तियों के बार में तो जानता था, लेकिन उसे यह नहीं पता था कि यह डायरी एक हॉरक्रक्स थी। आर्थर वीसली को अपमानित करने के एक प्रयास में, मालफॉय ने डायरी को गिनी वीसली के कॉलड्रान में उसकी किताबों के बीच छिपा दिया. इस डायरी में सुरक्षित टॉम रिडल की आत्मा के भाग ने गिनी को अपने वश में कर लिया था और उसके द्वारा चैंबर ऑफ सीक्रेट्स को फिर से खुलवा कर अपना उद्देश्य सिद्ध करने वाला था। दूसरी किताब के अंत में, हैरी ने गिनी को बचा लिया और बैसलिस्क के जहरीले दांतों द्वारा इसे नष्ट कर दिया, इस प्रकाए हैरी ने इसे नष्ट होने वाला पहला हॉरक्रक्स बना दिया. जब उसने डंबलडोर को इस डायरी के सम्बन्ध में बताया तो डंबलडोर को पहली बार ऐसा आभास हुआ कि वोल्डेमॉर्ट ने एक नहीं, बल्कि कई हॉरक्रक्स बनाये हैं: \"जो बात मुझे सबसे ज्यादा विस्मयकारी लग रही थी वह ये थी कि यह डायरी एक हथियार और एक बचाव दोनों ही तरीके से इस्तेमाल की गयी है\", राउलिंग, \"हाफ-ब्लड प्रिंस\" (आर्थर ए. लिवाइन बुक्स एडिशन) जिससे यह संकेत मिलता है कि अवश्य ही वोल्डेमॉर्ट के पास अन्य पूर्तिकर उपाय भी हैं.\n\nराउलिंग के लिए डायरी, एक बहुत ही डरावनी चीज़ है, उन्होंने एक साक्षात्कार में भी कहा है कि: \"विशेषतः क्किसी युवा लड़की के लिए, एक डायरी में अपने दिल की सभी बातें लिखने का प्रलोभन बहुत बड़ा है.\" राउलिंग की छोटी बहन डिएन को भी ऐसे ही आदत थी और उसका सबसे बड़ा दर यह था कि कोई उसकी डायरी पढ़ लेगा. इसी से राउलिंग को अपनी कहानी में एक डायरी की भूमिका का विचार मिला, ऐसी डायरी जोकि उसमें अपनी गोपनीय बातें लिखने वाले के ही विरोध में हो जाये. जब उनसे पूछा गया कि यदि गिनी की मृत्यु हो जाती और टॉम रिडल निकल पाने में सफल हो जाता तो क्या होता, राउलिंग ने कोई सीधा उत्तर देने से मना कर दिया लेकिन यह कहा कि \"ऐसा होने से आज का वोल्डेमॉर्ट काफी शक्तिशाली हो चुका होता\". इन 'चैंबर ऑफ सीक्रेट्स', वॉट वुड हैव हैपेंड इफ गिनी हैड डाइड एंड टॉम रिडल हैड एस्केप्ड द डायरी] \"जेकेराउलिंग.कॉम\"\n\nमार्वोलो गौंट की अंगूठी या पुनर्जीवन पत्थर टॉम रिडल ने अपना पहला हॉरक्रक्स हॉगवर्ट्स स्कूल ऑफ विचक्राफ्ट एंड विजार्डी में अपने छठें वर्ष से पहले पड़ने वाली गर्मी की छुट्टियों में अपनी नानी, मार्वोलो गौंट, की अंगूठी में बनाया, इस समय उसकी उम्र सोलह वर्ष थी। उसने हॉरक्रक्स बनाने का मंत्र अपने पिता की ह्त्या करने के बाद पढ़ा. इस अंगूठी के बारे में हाफ ब्लड प्रिंस के चौथे पाठ में बताया गया था, यह पहले ही एल्बस डंबलडोर द्वारा नष्ट कर दी गयी थी, लेकिन यह बात अभी प्रकट नहीं हुई थी।\nपेंसीव की एक मेमोरी में यह प्रकट होता है कि रिडल ने वह सोने की अंगूठी अपने अंकल मॉर्फिन गौंट से ले ली थी जिसमें एक कला पत्थर था, जिस पर एक जादुई चिन्ह बना हुआ था, उसने अपने अंकल की याददाश्त बदलने के द्वारा उन्हें अपने पिता और अपने नाना-नानी की मृत्यु के अपराध में फंसा दिया था। रिडल हॉगवर्ट्स में एक छात्र के रूप में पढ़ने के दौरान भी यह अंगूठी पहने रहता था, लेकिन अंततः वह इसे उस घर में छिपा देता है जहां गौंट परिवार रहता था। जब तक डंबलडोर ने इसे ऑर्डर ऑफ द फिनिक्स और हाफ-ब्लड प्रिंस के बीच गर्मियों की छुट्टी के दौरान ढूंढ नहीं लिया तब तक यह फ्लडबोर्ड के अन्दर छिपी हुई थी और अनेकों मन्त्रों दारा सुरक्षित थी। डंबलडोर ने, गौड्रिक ग्राईफिंडर की तलवार से इस हॉरक्रक्स को नष्ट कर दिया, हालांकि इस अंगूठी को पहनने के बाद वह इसके अभिशापों द्वारा गंभीर रूप से घायल हो जाते हैं. इस चोट के द्वारा उनका दाहिना हाथ सदैव के लिए विरूपित हो गया और यदि सेवेरस स्नेप वहां नहीं आया होता तो इस कारण तुरंत ही उनकी मृत्यु भी हो जाती, स्नेप ने डंबलडोर के दाहिने हाथ और भुजा में ही इस अभिशाप की गति कम कर दी, इससे उनके हाथ पर काफी झुर्रियां आ गयी थीं, लेकिन यह अभिशाप फिर भी उनकी दाहिनी भुजा तक बढ़ गया और यदि वह और आगे बढ़ने मे सफल हो जाता तो अवश्य ही इससे उनकी मृत्यु हो जाती.[१९] नष्ट की हुई अंगूठी कुछ समय तक हेडमास्टर के कार्यालय में उनकी मेज पर रखी हुई थी।\nअपनी मृत्यु से पहले, डंबलडोर इस अंगूठी के काले पत्थर को एक गोल्डेन स्निच में छिपा देते हैं और वह अपनी वसीयत में यह स्निच हैरी के अधिकार में छोड़ जाते हैं. डंबलडोर ने यह जान लिया था कि वास्तव में यह पत्थर रिसरेक्शन स्टोन है, जोकि तीन डेथली हैलोज़ में से एक है. यही कारण था कि डंबलडोर ने यह अंगूठी अपनी उंगली में पहन ली थी: वे इसे सक्रीय करके अपने मृत परिवार से संपर्क करने की आशा में थे, लेकिन यह भूल गए थे कि अब यह अंगूठी एक हॉरक्रक्स भी है और इसीलिए काफी सम्भावना है कि यह विनाशकारी मन्त्रों द्वारा सुरक्षित हो. वोल्डेमॉर्ट इस पत्थर के अन्य जादुई गुणों के प्रति सारे जीवन अनजान रहा.\n\nटॉम रिडल ने अपना चौथा हॉरक्रक्स सलाज़ार स्लाइदरिन के एक लॉकेट से बनाया था जो कभी रिडल की मां, मेरोप गौंट का था। रिडल ने एक जादुई शक्तियों से रहित भिखारी की हत्या करके इस लॉकेट पर मंत्र पढ़े.[३] ऑर्डर ऑफ फिनिक्स में इस लॉकेट के सम्बन्ध में संक्षेप में बताया गया है (इसके वर्णन में कहा गया है \"एक भारी लॉकेट जिसे उनमें से कोई भी खोल नहीं पाया\") और इसे डेथली हैलोज़ के उन्नीसवें पाठ में रॉन वीसली द्वारा नष्ट किय जाता है.\nस्लाइदरिन का लॉकेट कई पीढ़ी दर पीढ़ी चलता अ रहा था और अंततः यह मेरोप गौंट के अधिकार में आ गया था। अपने पति टॉम रिडल सीनियर द्वारा छोड़ दिए जाने पर, मेरोप ने यह लॉकेट, बौर्गिन एंड बर्क्स के दुकानदार, कराकैक्टस बर्क को 10 गैलियन में बेच दिया जोकि लॉकेट के वास्तविक मूल्य का एक छोटा सा अंश था। अन्ततः यह लॉकेट हेपज़िबह स्मिथ को बेच दिया गया. रिडल ने स्मिथ की ह्त्या करने के बाद हेल्गा हफलपफ के कप के साथ यह लॉकेट भी चुरा लिया. इस लॉकेट के हॉर क्रक्स बन जाने के बाद, वोल्डेमॉर्ट ने इसे एक गुफा में छिपा दिया, जहां पर उसने एक बार अपने साथ के दो अनाथ बच्चों को डराया था। इस गुफा की जादुई सुरक्षा के अंतर्गत एक दरवाज़ा, जो रक्त की आहुति दिए जाने से ही खुलता था, एक जादुई नाव, पोशन का एक बेसिन, जो पीने वाले को बहुत ही पीड़ा और भयानक दृश्यों से कष्ट पहुंचाता था और लाशों का प्रयोग शामिल था। एल्बस डम्बल्डोर और हैरी पॉटर ने हाफ ब्लड प्रिंस में इसका एक नकली नेकलेस खोजने का कार्य अपने कन्धों पर लिया और इसे स्नेप जोकि हाफ ब्लड प्रिंस था, के हाथों डंबलडोर की मृत्यु की स्मृति के रूप में अपने साथ ले गए.\nभ्रम से मुक्त हुए डेथ ईटर रेगुलस अर्क्टरस ब्लैक ने सबसे पहले इस हॉरक्रक्स और इसे छिपाए गए स्थान के बारे में पता किया था। वोल्डेमॉर्ट का अंतिम पतन लाने के प्रयास में, वह और उसके घरेलू एल्फ क्रीचर ने जादुई सुरक्षाओं को तोड़कर वह लॉकेट चुरा लिया था। इस प्रयास में ब्लैक की मृत्यु हो गयी, उसे वहां चारों ओर घूमती लाशों ने मार डाला, क्रीचर इस लॉकेट को वापस उनके घर नंबर 12 ग्रिमौल्ड प्लेस ले आया. क्रीचर कई वर्षों तक इस लॉकेट की सुरक्षा करता रहा. हालांकि जब ऑर्डर ऑफ फिनिक्स इस घर को अपने मुख्यालय के रूप में प्रयोग कर रहा था तब यह लॉकेट मुन्डुन्गस फ्लेचर द्वारा चुरा लिया गया था जोकि ऑर्डर का सदस्य और और एक छोटामोटा अपराधी था। उसने चोरी का सामान बेचते हुए पकड़े जाने पर यह लॉकेट डोलोरस अम्ब्रिज को रिश्वत के रूप में दे दिया.\nदो वर्ष बाद, हैरी, रॉन और हर्मियॉन ने मिनिस्ट्री ऑफ मैजिक में घुसपैठ करके, जहां अम्ब्रिज काम करती थी, वह लॉकेट चुरा लिया. बाद में जब हैरी ने इस लॉकेट को गले में पहना तब यह लॉकेट उसका गला दबाने लगी, इस पर रॉन ने हैरी को बचाया. जब रॉन इस लॉकेट को नष्ट करने का प्रयास किया तो लॉकेट के अन्दर की आत्मा के भाग ने हैरी और हर्मियॉन का रूप ले लिया और और रॉन के इस डर के साथ खिलवाड़ करने लगी की उसके दो ख़ास दोस्तों ने उसकी अनुपस्थिति मे एक दूसरे के प्रति रूमानी हो गए हैं. रॉन ने गौड्रिक ग्राईफिंडर की तलवार द्वारा फॉरेस्ट ऑफ डीन में इस लॉकेट को नष्ट कर दिया था।\nअंतिम किताब के बाद जारी की गयी समीक्षाओं में बताया गया की सलाज़ार स्लाइदरिन की लॉकेट, द लॉर्ड ऑफ द रिंग्स की एक रिंग के जैसी ही है, क्योंकि दोनों ही वस्तुएं अपने पहनने वाले के व्यक्तित्व पर नकारात्मक प्रभाव डालती हैं, दोनों को ही नष्ट करना बहुत कठिन है और ये दोनों ही अपने बनाने वाले के लिए अमरत्व सुनिश्चित करती हैं.\n\nटॉम रिडल ने अपना तीसरा हॉरक्रक्स बनाने के लिए हॉगवर्ट्स के संस्थापक हेल्गा हफलपफ के एक कप का इस्तेमाल किया. इस कप पर मंत्र पढ़ने से पूर्व उसने ज़हर देकर हेपज़िबह स्मिथ की ह्त्या की. इस कप के बारे में हाफ ब्लड प्रिंस के बीसवें पाठ में बताया गया था और इसे डेथली हैलोज़ के इक्तीसवें पाठ में हर्मियॉन द्वारा नष्ट किया गया था।\nहेपज़िबह स्मिथ, जिसके पास यह कप था, वह हेल्गा हफलपफ की दूर की वंशज थी। रिडल ने स्मिथ की ह्त्या कर दी, कप चुरा लिया और स्मिथ के घरेलू एल्फ हॉकी को इस अपराध में फंसा दिया. वोल्डेमॉर्ट ने यह कप बेलाट्रिक्स लेस्ट्रेंज को सौंप दिया था, जिसने इसे ग्रिनगौट्स बैंक में अपनी तिजोरी में सुरक्षित रखा, यह एक ऐसा स्थान था जिसे हैरी के अनुमान के अनुसार, कभी बिना पैसों के रहा वोल्डेमॉर्ट अवस्ग्य ही बहुत लालच के साथ देखता रहा होगा. इस तिजोरी के सामान की सुरक्षा के लिए अतिरिक्त सुरक्षात्मक मंत्र, जिसमें कि जेमिनो और फ्लैग्रानटे कर्स भी शामिल थे. हैरी, रॉन और हर्मियॉन ने बैंक में घुसने के बाद वह कप चुरा लिया. बाद में हर्मियॉन ने चैंबर ऑफ सीक्रेट्स से बचे हुए बैसलिस्क के एक नुकीले दांत द्वारा इसे नष्ट कर दिया.\n\nलॉर्ड वोल्डेमॉर्ट ने अपना पांचवां हॉरक्रक्स हॉगवर्ट्स की सह संस्थापक रौवेना रेवेनक्ला के मुकुट में बनाया.इस हॉरक्रक्स को बनाए के लिए पढ़े जाने वाले आवश्यक मंत्र को वोल्डेमॉर्ट ने एक अल्बानियाई किसान की ह्त्या करने के बाद पढ़ा था। इस मुकुट को इसके नाम के द्वारा किताब \"डेथली हैलोज़\" में बताया गया था, लेकिन वास्तव में पहली बार इसका जिक्र \"द हाफ ब्लड प्रिंस\" में रूम ऑफ रिक्वायरमेंट में \"एक कलंकित मुकुट\" के रूप में किया गया था। रेवेनक्ला की बेटी हेलेना, जिसे द ग्रे लेडी ऑफ रेवेनक्ला के नाम से भी जाना जाता है, ने अपनी मां से अधिक बुद्धिमान बनाने के प्रयास में यह उनसे मुकुट चुरा लिया था।वह अल्बानिया भाग गयी और जब ब्लडी बैरन उसे ढूंढने का प्रयास कर रहा था तो उसने एक पेड़ के खोखले हिस्से में इस मुकुट को छिपा दिया. ब्लडी बैरन द्वारा हेलेना की ह्त्या के बाद, वह रेवेनक्ला की हाउस घोस्ट बन गयी और उस स्कूल में पढ़ने के दौरान टॉम रिडल ने उसे उस मुकुट की सही स्थिति बताने के लिए उसे जादू से मोहित कर लिया. हॉगवर्ट्स छोड़ने और हेपज़िबह स्मिथ की ह्त्या, जहां से रिडल ने स्लाइदरिन का लॉकेट और हफलपफ का कप चुराया था, के कुछ ही समय बाद वह अल्बानिया गया और अपनी शक्ति के उदय की योजना बनाने के दौरान इस मुकुट को भी अपने अधिकार में ले लिया. कई वर्षों बाद, जब वोल्डेमॉर्ट वापस हॉगवर्ट्स आया और डिफेन्स अगेंस्ट द डार्क आर्ट्स के अध्यापक के स्थान के लिए पुनः आवेदन किया, जिस पर एल्बस डंबलडोर ने उसे यह पद देने से मना कर दिया, तो उसने यह मुकुट (जो अब हॉरक्रक्स बन चुका था) को रूम ऑफ रिक्वायरमेंट में छिपा दिया. क्योंकि वोल्डेमॉर्ट को ऐसा लगता था कि सिर्फ वो ही एक ऐसा है जिसे इस कमरे के बारे में पता है, इसीलिए उसने मुकुट पर कोई जादू भी नहीं किया था।\n\nनागिनी वह सांप है जिसे वोल्डेमॉर्ट मॉर्ट हमेशा अपने साथ रखता है. हैरी पॉटर के अतिरिक्त यह एकमात्र अन्य सजीव हॉरक्रक्स था। गौब्लेट ऑफ फायर किताब में वोल्डेमॉर्ट पीटर पेटी ग्र्यू द्वारा पुनर्जीवित किये जाने से पूर्व तक इस सांप के जहर द्वारा ही अपने को जीवित रखता था। जब वोल्डेमॉर्ट अल्बानिया के जंगलों में छिपता था तब उसने इस हॉरक्रक्स को बनाया था। नागिनी को नेवियल लाँगबॉटम ने डेथली हैलोज़ में उसी तलवार द्वारा नष्ट किया था जिससे लौकेत्ताथा अंगूठी को नष्ट किया गया था।\n\nमुख्य लेख : हैरी पॉटर (पात्र) \nवोल्डेमॉर्ट ने अनजाने में अपनी आत्मा का एक भाग हैरी पॉटर की ह्त्या करने के प्रयास के दौरान उसी के अन्दर स्थापित कर दिया. यह घटना द फिलोसोफर्स स्टोन के पहले पाठ के ठीक पहले घटित होती है. राउलिंग ने स्पष्ट रूप से कहा है कि हैरी कभी भी सही मायनों में एक \"डार्क ऑब्जेक्ट\" नहीं था क्योंकि उस पर हॉरक्रक्स बनाने वाला मंत्र नहीं पढ़ा गया था। यह अलग बात है कि, अन्य हॉरक्रक्सेज़ के समान जब तक वोल्डेमॉर्ट की आत्मा का अंश हैरी में रहेगा तब तक वह अमर रहेगा. द डेथली हैलोज़ के चौतीसवें पाठ के अंत में वोल्डेमॉर्ट की आत्मा का अंश अनजाने में उसी के द्वारा एल्डर वैंड से नष्ट कर दिया जाता है.\nएक बच्चे के रूप में, हैरी पॉटर उसी कमरे में था जब वोल्डेमॉर्ट द्वारा लगाया गया घातक किलिंग कर्स वापस उसी पर परावर्तित हो गया. निरंतर ह्त्या और उसके द्वारा बनाये गए हॉरक्रक्सेज़ के कारण उसकी आत्मा बहुत ही कमज़ोर और अस्थायी हो गयी थी। इस असफल कर्स के कारण वोल्डेमॉर्ट की आत्मा का एक अंश उसके शरीर से निकलकर हैरी के शरीर में चला गया जिससे कि हैरी वस्तुतः एक हॉरक्रक्स बन गया. हैरी के माथे पर बिजली के बाण जैसा निशान इस यतित ह्त्या का प्रत्यक्ष परिणाम था। इस सम्बन्ध का प्रयोग कथानक के कई मुख्य बिन्दुओं के वर्णन में किया गया है. संपूर्ण श्रृंखला के दौरान, हैरी वोल्डेमॉर्ट की मानसिक और भावनात्मक अवस्थाओं का अनुभव कर पाता है, जिसके माध्यम से किताब पढ़ने वाले को भी श्रृंखला के प्रमुख परपीड़क के सम्बन्ध में अप्रत्यक्ष तरीके से जानकारी हो जाती है. अनुभव की इन घटनाओं के दौरान अक्सर ही हैरी के माथे के निशान में दर्द होता है. वोल्डेमॉर्ट के माध्यम से हैरी के अन्दर भी पार्सेलटंग बोलने और समझाने की क्षमता आ गयी थी। राउलिंग के द्वारा एक साक्षात्कार में यह बताया गया है कि वोल्डेमॉर्ट के सशक्त भावनाओं का अनुभव किये जाने पर हैरी के माथे के निशान में अक्सर होने वाला दर्द, वास्तव में वोल्डेमॉर्ट की आत्मा का वही अंश है जो हैरी के शरीर में प्रवेश कर यी थी और वह इन अवस्थाओं में हैरी के शरीर को छोड़कर अपनी प्रधान आत्मा के साथ मिलने को तत्पर रहती है.\nजब वोल्डे मॉमर्ट को हैरी की दूरानुभूति क्षमता के विषय में पाता चला तो भी वह हैरी के शरीर में उपस्थित अपनी आत्मा के अंश से अनजान था। जब हैरी पॉटर एंड द डेथली हैलोज़ के अंत में वोल्डेमॉर्ट ने किलिंग कर्स द्वारा हैरी की ह्त्या का प्रयास किया तो उसने स्वयं ही हैरी के अन्दर उपस्थित अपनी आत्मा के अंश को नष्ट कर दिया. इसके नष्ट हो जाने के साथ ही, इन दोनों के बीच का संपर्क भी समाप्त हो गया और फिर हैरी को कभी भी उसके माथे के निशान पर पुनः दर्द नहीं हुआ. राउलिंग ने बताया कि इसके साथ ही हैरी की पार्सलटंग बोलने और समझने की क्षमता भी समाप्त हो गयी.\n", "id": "5181", "title": "होर्क्रक्स"}
{"url": "https://hi.wikipedia.org/wiki?curid=5182", "text": "रूफ़स स्क्रिमजर\n\nरूफ़स स्क्रिमजर () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला का एक पात्र है। वो उपन्यास की छठी कड़ी में नवनिर्वाचित जादूमन्त्री है।\n", "id": "5182", "title": "रूफ़स स्क्रिमजर"}
{"url": "https://hi.wikipedia.org/wiki?curid=5183", "text": "जादुई काढ़े\n\nजादुई काढ़े \"()\" जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला में ज़िक्र तन्त्र-मन्त्र और जादू-टोने के विद्यालय हॉग्वार्ट्स में पढ़ाया जाने वाला एक विषय है। इस विषय में जादूई काढे, दवाईयां आदि बनाना सिखाया जाता है। हैरी के सालो में इस विषय को सेवेरस स्नेप \"()\" पढाते थे। कहा जाता है कि यही हॉगवर्ट्स के विषयों में सबसे कठिन है।\n", "id": "5183", "title": "जादुई काढ़े"}
{"url": "https://hi.wikipedia.org/wiki?curid=5184", "text": "क्विडिच\n\nक्विडिच () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला में ज़िक्र एक जादुई खेल है। इसे दो टीमें झाड़ुओं पर उड़ते हुए खेलती हैं। हैरी पॉटर ख़ुद एक अच्छा क्विडिच खिलाड़ी है।\n\nइसका हैरी पॉटर की लगभग हरेक पुस्तक में वर्णन है। हैरी अपने पहले साल में क्विडिच का खोजी बन गया था। रोन इस खेल में एक रक्षक है।\n\nहर टीम में सात खिलाडी होते हैं। तीन धावक, दो मारक, एक रक्षक और एक खोजी। तीन तरह की गेंदें होतीं हैं। एक होता है तूफान \"()\" और पहलवान \"()\" और मारक कोशिश करता है कि तूफान या पहलवान, किसी एक को तीन गोलों में से किसी एक में डाल सके। रक्षक उन्हें गोलों में डलने से रोकता है। खोजी सुनहरी गेंद \"()\" को पकड कर खेल खत्म करता है। हैरी एक खोजी है। हैरी गरुडद्वार के किए खेलता है।\n\n", "id": "5184", "title": "क्विडिच"}
{"url": "https://hi.wikipedia.org/wiki?curid=5186", "text": "गुप्त-कलाओं से रक्षा\n\nगुप्त-कलाओं से रक्षा () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला में ज़िक्र तन्त्र-मन्त्र और जादू-टोने के विद्यालय हॉग्वार्ट्स में पढ़ाया जाने वाला एक विषय है। इसमें अनैतिक काले जादू, ख़ूँख़ार जीवों और काले जादूगरों से अपनी अत्मरक्षा करना सिखाया जाता है। हैरी के पहले साल में गुप्त-कलाओं के अध्यापक थे- प्र क्वीरिल|\nदूसरे साल में थे- गिलड्रोय लौक-हार्ट, तीसरे साल में थे- आर जे ल्यूपिन, चौथे साल में थे एलेस्टर 'मैड-आई' मूडी और पांचवें साल में थीं डोलेरस अमब्रिज|\nहैरी पॉटर (उपन्यास)\n", "id": "5186", "title": "गुप्त-कलाओं से रक्षा"}
{"url": "https://hi.wikipedia.org/wiki?curid=5187", "text": "सिरियस ब्लैक\n\nसिरियस ब्लैक () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला का एक मुख्य पात्र है। वो हैरी पॉटर का धर्म-पिता है और उसके पिता जेम्स पॉटर का जिगरी दोस्त था। एक ग़लत इल्ज़ाम के चलते उसे जादूगरों के जेल अज़्काबान में डाल दिया गया था, जिससे वो बाद में भाग निकला।\n", "id": "5187", "title": "सिरियस ब्लैक"}
{"url": "https://hi.wikipedia.org/wiki?curid=5188", "text": "कॉर्नेलियस फ़ज\n\nकॉर्नेलियस फ़ज () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला का एक काल्पनिक पात्र है। वो ब्रिटेन का जादूमन्त्री है, जो जादुई दुनिया में किसी भी देश का सबसे ऊँचा पद होता है। पहले तो वो डम्बल्डोर का भरोसेमन्द दोस्त था, लेकिन जब हैरी पॉटर ने सबको ये बताया कि दुष्ट लॉर्ड वोल्डेमॉर्ट जिस्मो जान के साथ वापस आ गया है, तो फ़ज ने हैरी का विश्वास नहीं किया। उसके बाद से वो हमेशा हैरी और डम्बल्डोर को झूठा और भरोसे के नाक़ाबिल साबित करने पर तुला रहता था। उपन्यास की पाँचवी कड़ी में उसने हॉग्वार्ट्स स्कूल में बेबुनियाद दख़लन्दाज़ी शुरु कर दी। उपन्यास की छठी कड़ी में उसे जादूमन्त्री के पद से हाथ धोना पड़ा। उसका उत्तराधिकारी बना रूफ़स स्क्रिमजर।\n", "id": "5188", "title": "कॉर्नेलियस फ़ज"}
{"url": "https://hi.wikipedia.org/wiki?curid=5189", "text": "डोलोरिस अम्ब्रिज\n\nडोलोरिस अम्ब्रिज () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला की एक काल्पनिक पात्र है। वो पहले जादूमन्त्री कॉर्नेलियस फ़ज की वरिष्ठ सचिव थी, पर उपन्यास की पाँचवी कड़ी में तन्त्र-मन्त्र और जादू-टोने के विद्यालय हॉग्वार्ट्स में काली कलाओं से आत्मरक्षा का विषय पढ़ाने आ जाती है (फ़ज के निर्देश पर, जिससे कि जादू-मन्त्रालय स्कूल में अपनी मनचाही दख़लन्दाज़ी कर सके)। वहाँ आकर वो हैरी पॉटर का जीना मुश्किल कर देती है और हमेशा साबित करने पर तुली रहती है कि हैरी दुष्ट लॉर्ड वोल्डेमॉर्ट के वापस आने की ख़बर के बारे में झूठ बोल रहा है। बाद में वो मन्त्रालय की तरफ़ से स्कूल की उच्च निरीक्षिका और उसके बाद कुछ समय के लिये प्रधानाचार्या भी बन जाती है। उसे एक बहुत ही मोटी और नाटी (मेंढक समान) औरत के रूप में दर्शाया गया है जो हमेशा मींठी बोली बोलने का ढ़ोंग करती रहती है।\n", "id": "5189", "title": "डोलोरिस अम्ब्रिज"}
{"url": "https://hi.wikipedia.org/wiki?curid=5190", "text": "अज़्काबान\n\nअज़्काबान () जे. के. रोलिंग द्वारा अंग्रेज़ी में रचित हैरी पॉटर (उपन्यास) शृंखला में ज़िक्र एक कारागार (जेल) है, जिसमें अपराधी जादूगरों को क़ैद किया जाता है। इसपर रहस्यमयी और शैतानी तमपिशाच (सुधीर दीक्षित द्वारा अनुवदित उपन्यास में 'दमपिशाच' तथा मूल रूप से 'डिमेंटर') पहरेदारी करते हैं, जो क़ैदियों की ख़ुशियाँ और अच्छी भावनाएँ चूसते रहते है (मौका मिलने पर वो क़ैदियों की आत्मा भी चूस सकते हैं)।\n", "id": "5190", "title": "अज़्काबान"}
{"url": "https://hi.wikipedia.org/wiki?curid=5193", "text": "गौतम बुद्ध\n\nगौतम बुद्ध (जन्म 563 ईसा पूर्व – निर्वाण 483 ईसा पूर्व) विश्व महान दार्शनिक, वैज्ञानिक, धर्मगुरू एवं उच्च कोटी के समाज सुधारक थे। तथागत बुद्ध प्राचीनतम धर्मों में से एक महान बौद्ध धर्म के संस्थापक थे। उनका जन्म लुंबिनी में 563 ईसा पूर्व शाक्य कुल के राजा शुद्धोधन के घर मे हुआ था। उनकी माँ का नाम महामाया था जिनका सात दिन बाद निधन हुआ, उनका पालन महाप्रजापती गौतमी ने किया। सिद्धार्थ विवाहोपरांत एक मात्र प्रथम नवजात शिशु राहुल और पत्नी यशोधरा को त्यागकर संसार को जरा, मरण, दुखों से मुक्ति दिलाने के मार्ग की तलाश एवं सत्य दिव्य ज्ञान खोज में रात में राजपाठ छोड़कर जंगल चले गए। वर्षों की कठोर साधना के पश्चात बोध गया (बिहार) में बोधी वृक्ष के नीचे उन्हें ज्ञान की प्राप्ति हुई और वे सिद्धार्थ गौतम से बुद्ध बन गए। \n\nआज पुरे विश्व में करीब १८० करोड़ बौद्ध धर्म के अनुयायी है और यह बौद्ध जनसंख्या विश्व की आबादी का २५% हिस्सा है। एक सर्वेक्षण के अनुसार चीन में ९१% (१२२ करोड़ ) आबादी बौद्ध है। \"चीन, जापान, व्हिएतनाम, थायलैंड, मंगोलिया, कंबोडिया, श्रिलंका, उत्तर कोरीया, दक्षिण कोरीया, म्यानमार, तैवान, भूतान, हाँग काँग, तिबेट, मकाउ, सिंगापूर ये सब १८ बौद्ध देश है। भारत, मलेशिया, नेपाल, इंडोनेशिया, अमेरिका , ऑस्ट्रेलिया, ब्रुनेई आदी देशों में भी बौद्धधर्म का अनुयायी की संख्या अधिक है।\"\n\nउनका जन्म 563 ईस्वी पूर्व के बीच शाक्य गणराज्य की तत्कालीन राजधानी कपिलवस्तु के निकट लुंबिनी, नेपाल में हुआ था। \nलुम्बिनी वन नेपाल के तराई क्षेत्र में कपिलवस्तु और देवदह के बीच नौतनवा स्टेशन से 8 मील दूर पश्चिम में रुक्मिनदेई नामक स्थान के पास स्थित था। कपिलवस्तु की महारानी महामाया देवी के अपने नैहर देवदह जाते हुए रास्ते में प्रसव पीड़ा हुई और वहीं उन्होंने एक बालक को जन्म दिया। शिशु का नाम सिद्धार्थ रखा गया। गौतम गोत्र में जन्म लेने के कारण वे गौतम भी कहलाए। क्षत्रिय राजा शुद्धोधन उनके पिता थे। परंपरागत कथा के अनुसार, सिद्धार्थ की माता मायादेवी जो कोली वन्श की थी का उनके जन्म के सात दिन बाद निधन हो गया था। उनका पालन पोषण उनकी मौसी और शुद्दोधन की दूसरी रानी महाप्रजावती (गौतमी)ने किया। शिशु का नाम सिद्धार्थ दिया गया, जिसका अर्थ है \"वह जो सिद्धी प्राप्ति के लिए जन्मा हो\"। जन्म समारोह के दौरान, साधु द्रष्टा आसित ने अपने पहाड़ के निवास से घोषणा की- \"बच्चा या तो एक महान राजा या एक महान पवित्र पथ प्रदर्शक बनेगा।\" शुद्दोधन ने पांचवें दिन एक नामकरण समारोह आयोजित किया और आठ ब्राह्मण विद्वानों को भविष्य पढ़ने के लिए आमंत्रित किया। सभी ने एक सी दोहरी भविष्यवाणी की, कि बच्चा या तो एक महान राजा या एक महान पवित्र आदमी बनेगा। दक्षिण मध्य नेपाल में स्थित लुंबिनी में उस स्थल पर महाराज अशोक ने तीसरी शताब्दी ईसा पूर्व बुद्ध के जन्म की स्मृति में एक स्तम्भ बनवाया था। बुद्ध का जन्म दिवस व्यापक रूप से थएरावदा देशों में मनाया जाता है।\nसुद्धार्थ का मन वचपन से ही करुणा और दया का स्रोत था। इसका परिचय उनके आरंभिक जीवन की अनेक घटनाओं से पता चलता है। \nघुड़दौड़ में जब घोड़े दौड़ते और उनके मुँह से झाग निकलने लगता तो सिद्धार्थ उन्हें थका जानकर वहीं रोक देता और जीती हुई बाजी हार जाता। \nखेल में भी सिद्धार्थ को खुद हार जाना पसंद था क्योंकि किसी को हराना और किसी का दुःखी होना उससे नहीं देखा जाता था। \nसिद्धार्थ ने चचेरे भाई देवदत्त द्वारा तीर से घायल किए गए हंस की सहायता की और उसके प्राणों की रक्षा की। \n\nसिद्धार्थ ने गुरु विश्वामित्र के पास वेद और उपनिषद्‌ तो पढ़े ही, राजकाज और युद्ध-विद्या की भी शिक्षा ली। कुश्ती, घुड़दौड़, तीर-कमान, रथ हाँकने में कोई उसकी बराबरी नहीं कर पाता।\nसोलह वर्ष की उम्र में सिद्धार्थ का कोली कन्या यशोधरा के साथ विवाह हुआ। पिता द्वारा ऋतुओं के अनुरूप बनाए गए वैभवशाली और समस्त भोगों से युक्त महल में वे यशोधरा के साथ रहने लगे जहाँ उनके पुत्र राहुल का जन्म हुआ।\nलेकिन विवाहके बाद उनका मन वैराग्यमें चला और सम्यक सुख-शांतिके लिए उन्होंने आपने परिवार का त्याग कर दिया.\n\nराजा शुद्धोधन ने सिद्धार्थ के लिए भोग-विलास का भरपूर प्रबंध कर दिया। तीन ऋतुओं के लायक तीन सुंदर महल बनवा दिए। वहाँ पर नाच-गान और मनोरंजन की सारी सामग्री जुटा दी गई। दास-दासी उसकी सेवा में रख दिए गए। पर ये सब चीजें सिद्धार्थ को संसार में बाँधकर नहीं रख सकीं। वसंत ऋतु में एक दिन सिद्धार्थ बगीचे की सैर पर निकले। उन्हें सड़क पर एक बूढ़ा आदमी दिखाई दिया। उसके दाँत टूट गए थे, बाल पक गए थे, शरीर टेढ़ा हो गया था। हाथ में लाठी पकड़े धीरे-धीरे काँपता हुआ वह सड़क पर चल रहा था। दूसरी बार कुमार जब बगीचे की सैर को निकला, तो उसकी आँखों के आगे एक रोगी आ गया। उसकी साँस तेजी से चल रही थी। कंधे ढीले पड़ गए थे। बाँहें सूख गई थीं। पेट फूल गया था। चेहरा पीला पड़ गया था। दूसरे के सहारे वह बड़ी मुश्किल से चल पा रहा था। तीसरी बार सिद्धार्थ को एक अर्थी मिली। चार आदमी उसे उठाकर लिए जा रहे थे। पीछे-पीछे बहुत से लोग थे। कोई रो रहा था, कोई छाती पीट रहा था, कोई अपने बाल नोच रहा था। इन दृश्यों ने सिद्धार्थ को बहुत विचलित किया। उन्होंने सोचा कि ‘धिक्कार है जवानी को, जो जीवन को सोख लेती है। धिक्कार है स्वास्थ्य को, जो शरीर को नष्ट कर देता है। धिक्कार है जीवन को, जो इतनी जल्दी अपना अध्याय पूरा कर देता है। क्या बुढ़ापा, बीमारी और मौत सदा इसी तरह होती रहेगी सौम्य? चौथी बार कुमार बगीचे की सैर को निकला, तो उसे एक संन्यासी दिखाई पड़ा। संसार की सारी भावनाओं और कामनाओं से मुक्त प्रसन्नचित्त संन्यासी ने सिद्धार्थ को आकृष्ट किया।\n\nसुंदर पत्नी यशोधरा, दुधमुँहे राहुल और कपिलवस्तु जैसे राज्य का मोह छोड़कर सिद्धार्थ तपस्या के लिए चल पड़ा। वह राजगृह पहुँचा। वहाँ उसने भिक्षा माँगी। सिद्धार्थ घूमते-घूमते आलार कालाम और उद्दक रामपुत्र के पास पहुँचा। उनसे उसने योग-साधना सीखी। समाधि लगाना सीखा। पर उससे उसे संतोष नहीं हुआ। वह उरुवेला पहुँचा और वहाँ पर तरह-तरह से तपस्या करने लगा।\n\nसिद्धार्थ ने पहले तो केवल तिल-चावल खाकर तपस्या शुरू की, बाद में कोई भी आहार लेना बंद कर दिया। शरीर सूखकर काँटा हो गया। छः साल बीत गए तपस्या करते हुए। सिद्धार्थ की तपस्या सफल नहीं हुई।\nशांति हेतु बुद्ध का मध्यम मार्ग : एक दिन कुछ स्त्रियाँ किसी नगर से लौटती हुई वहाँ से निकलीं, जहाँ सिद्धार्थ तपस्या कर रहा था। उनका एक गीत सिद्धार्थ के कान में पड़ा- ‘वीणा के तारों को ढीला मत छोड़ दो। ढीला छोड़ देने से उनका सुरीला स्वर नहीं निकलेगा। पर तारों को इतना कसो भी मत कि वे टूट जाएँ।’ बात सिद्धार्थ को जँच गई। वह मान गया कि नियमित आहार-विहार से ही योग सिद्ध होता है। अति किसी बात की अच्छी नहीं। किसी भी प्राप्ति के लिए मध्यम मार्ग ही ठीक होता है।\n\nवैशाखी पूर्णिमा के दिन सिद्धार्थ वटवृक्ष के नीचे ध्यानस्थ थे। समीपवर्ती गाँव की एक स्त्री सुजाता को पुत्र हुआ। उसने बेटे के लिए एक वटवृक्ष की मनौती मानी थी। वह मनौती पूरी करने के लिए सोने के थाल में गाय के दूध की खीर भरकर पहुँची। सिद्धार्थ वहाँ बैठा ध्यान कर रहा था। उसे लगा कि वृक्षदेवता ही मानो पूजा लेने के लिए शरीर धरकर बैठे हैं। सुजाता ने बड़े आदर से सिद्धार्थ को खीर भेंट की और कहा- ‘जैसे मेरी मनोकामना पूरी हुई, उसी तरह आपकी भी हो।’\nउसी रात को ध्यान लगाने पर सिद्धार्थ की साधना सफल हुई। उसे सच्चा बोध हुआ। तभी से सिद्धार्थ 'बुद्ध' कहलाए। जिस पीपल वृक्ष के नीचे सिद्धार्थ को बोध मिला वह बोधिवृक्ष कहलाया और गया का समीपवर्ती वह स्थान बोधगया।\n\nवे 80 वर्ष की उम्र तक अपने धर्म का संस्कृत के बजाय उस समय की सीधी सरल लोकभाषा पाली में प्रचार करते रहे। उनके सीधे सरल धर्म की लोकप्रियता तेजी से बढ़ने लगी।\nचार सप्ताह तक बोधिवृक्ष के नीचे रहकर धर्म के स्वरूप का चिंतन करने के बाद बुद्ध धर्म का उपदेश करने निकल पड़े। आषाढ़ की पूर्णिमा को वे काशी के पास मृगदाव (वर्तमान में सारनाथ) पहुँचे। वहीं पर उन्होंने सबसे पहला धर्मोपदेश दिया और पहले के पाँच मित्रों को अपना अनुयायी बनाया और फिर उन्हें धर्म प्रचार करने के लिये भेज दिया।\n\nपालि सिद्धांत के महापरिनिर्वाण सुत्त के अनुसार ८० वर्ष की आयु में बुद्ध ने घोषणा की कि वे जल्द ही परिनिर्वाण के लिए रवाना होंगे। बुद्ध ने अपना आखिरी भोजन, जिसे उन्होंने कुन्डा नामक एक लोहार से एक भेंट के रूप में प्राप्त किया था, ग्रहण लिया जिसके कारण वे गंभीर रूप से बीमार पड़ गये। बुद्ध ने अपने शिष्य आनंद को निर्देश दिया कि वह कुन्डा को समझाए कि उसने कोई गलती नहीं की है। उन्होने कहा कि यह भोजन अतुल्य है।\n\nभगवान बुद्ध ने लोगों को मध्यम मार्ग का उपदेश किया। उन्होंने दुःख, उसके कारण और निवारण के लिए अष्टांगिक मार्ग सुझाया। उन्होंने अहिंसा पर बहुत जोर दिया है। उन्होंने यज्ञ और पशु-बलि की निंदा की। \nबुद्ध के उपदेशों का सार इस प्रकार है -\n\nबुद्ध के अनुसार सद्धम्म क्या है: -\nबुद्ध के धर्म प्रचार से भिक्षुओं की संख्या बढ़ने लगी। बड़े-बड़े राजा-महाराजा भी उनके शिष्य बनने लगे। शुद्धोधन और राहुल ने भी बौद्ध धर्म की दीक्षा ली। भिक्षुओं की संख्या बहुत बढ़ने पर बौद्ध संघ की स्थापना की गई। बाद में लोगों के आग्रह पर बुद्ध ने स्त्रियों को भी संघ में ले लेने के लिए अनुमति दे दी, यद्यपि इसे उन्होंने उतना अच्छा नहीं माना। भगवान बुद्ध ने ‘बहुजन हिताय’ लोककल्याण के लिए अपने धर्म का देश-विदेश में प्रचार करने के लिए भिक्षुओं को इधर-उधर भेजा। अशोक आदि सम्राटों ने भी विदेशों में बौद्ध धर्म के प्रचार में अपनी अहम्‌ भूमिका निभाई। मौर्यकाल तक आते-आते भारत से निकलकर बौद्ध धर्म चीन, जापान, कोरिया, मंगोलिया, बर्मा, थाईलैंड, हिंद चीन, श्रीलंका आदि में फैल चुका था। इन देशों में बौद्ध धर्म बहुसंख्यक धर्म है।\n\nआज भी बौद्ध धर्म सभी जातियों और पंथों के लिए खुला है। उसमें हर आदमी का स्वागत है। ब्राह्मण हो या चांडाल, पापी हो या पुण्यात्मा, गृहस्थ हो या ब्रह्मचारी सबके लिए उनका दरवाजा खुला है। उनके धर्म में जात-पाँत, ऊँच-नीच का कोई भेद-भाव नहीं है।\n\n\nबुद्ध को विष्णु का अवतार माना जाता है। अनेक पुराणों में उनका उल्लेख हे | \n\n", "id": "5193", "title": "गौतम बुद्ध"}
{"url": "https://hi.wikipedia.org/wiki?curid=5195", "text": "देवता\n\nदेवता, \"दिव्\" धातु, जिसका अर्थ प्रकाशमान होना है, से निकलता है। अर्थ है कोई भी परालौकिक शक्ति का पात्र, जो अमर और पराप्राकृतिक है और इसलिये पूजनीय है। देवता अथवा देव इस तरह के पुरुषों के लिये प्रयुक्त होता है और देवी इस तरह की स्त्रियों के लिये। हिन्दू धर्म में देवताओं को या तो परमेश्वर (ब्रह्म) का लौकिक रूप माना जाता है, या तो उन्हें ईश्वर का सगुण रूप माना जाता है। \n\nबृहदारण्य उपनिषद में एक बहुत सुन्दर संवाद है जिसमें यह प्रश्न है कि कितने देव हैं। उत्तर यह है कि वास्तव में केवल एक है जिसके कई रूप हैं। पहला उत्तर है ३३ करोड़; और पूछने पर ३३३९; और पूछने पर ३३; और पूछने पर ३ और अन्त में डेढ और फिर केवल एक।\n\nवेद मन्त्रों के विभिन्न देवता है। प्रत्येक मन्त्र का ऋषि, कीलक और देवता होता है।\n\nदेवताओं का वर्गीकरण कई प्रकार से हुआ है, इनमे चार प्रकार मुख्य है:- (1) पहला स्थान क्रम से (2) दूसरा परिवार क्रम से. (3) तीसरा वर्ग क्रम से (4) चौथे समूह क्रम से 1- स्थान क्रम से वर्णित देवता -- द्युस्थानीय यानी ऊपरी आकाश में निवास करने वाले देवता, मध्यस्थानीय यानी अन्तरिक्ष में निवास करने वाले देवता, और तीसरे पृथ्वीस्थानीय यानी पृथ्वी पर रहने वाले देवता माने जाते हैं। 2. परिवार क्रम से वर्णित देवता -- इन देवताओं में आदित्य, वसु, रुद्र आदि को गिना जाता है। 3. वर्ग क्रम से वर्णित देवता -- इन देवताओं में इन्द्रावरुण, मित्रावरुण आदि देवता आते हैं। 4. समूह क्रम से वर्णित देवता -- इन देवताओं में सर्व देवा आदि की गिनती की जाती है।\nऋग्वेद के सूक्तों में देवताओं की स्तुतियों से देवताओं की पहचान की जाती है, इनमें देवताओं के नाम अग्नि, वायु, इन्द्र, वरुण, मित्रावरुण, अश्विनीकुमार, विश्वदेवा, सरस्वती, ऋतु, मरुत, त्वष्टा, ब्रहम्णस्पति, सोम, दक्षिणा इन्द्राणी, वरुनानी, द्यौ, पृथ्वी, पूषा आदि को पहचाना गया है, और इनकी स्तुतियों का विस्तृत वर्णन मिलता है। \nजो लोग देवताओं की अनेकता को नही मानते है, वे सब नामों का अर्थ परब्रह्म परमात्मा वाचक लगाते है, और जो अलग अलग मानते हैं वे भी परमात्मात्मक रूप में इनको मानते है। \nभारतीय गाथाओम और पुराणों में इन देवताओं का मानवीकरण अथवा पुरुषीकरण हुआ है, फ़िर इनकी मूर्तियाँ बनने लगी, फ़िर इनके सम्प्रदाय बनने लगे, और अलग अलग पूजा पाठ होने लगे देखें (हिन्दू धर्मशास्त्र-देवी देवता), सबसे पहले जिन देवताओं का वर्गीकरण हुआ उनमें ब्रह्मा, विष्णु और शिव का उदय हुआ, इसके बाद में लगातार इनकी संख्या में वृद्धि होती चली गयी, निरुक्तकार यास्क के अनुसार,\" देवताऒ की उत्पत्ति आत्मा से ही मानी गयी है\", देवताओं के सम्बन्ध में यह भी कहा जाता है, कि \"तिस्त्रो देवता\".अर्थात देवता तीन है, किन्तु यह प्रधान देवता है, जिनके प्रति सृष्टि का निर्माण, इसका पालन और इसका संहार किया जाना माना जाता है। महाभारत के (शांति पर्व) में इनका वर्णनक्रम इस प्रकार से किया गया है:-\n\nआदित्यगण क्षत्रिय देवता, मरुदगण वैश्य देवता, अश्विनी गण शूद्र देवता, और अंगिरस ब्राहमण देवता माने गए हैं। शतपथ ब्राह्मण में भी इसी प्रकार से देवताओं को माना गया है। \n\nशुद्ध बहुईश्वरवादी धर्मों में देवताओं को पूरी तरह स्वतन्त्र माना जाता है।\n\nब्रह्मा,विष्णु,रुद्र,सविता,मित्र,वरुण है |\n\nदेखिये : ईश्वर।\n", "id": "5195", "title": "देवता"}
{"url": "https://hi.wikipedia.org/wiki?curid=5197", "text": "देवी\n\nदेवी (ग़लत अनुवाद : ) किसी भी देवता को कहते हैं जो स्त्री हो या जिसे स्त्री रूप में माना जाता हो। हिन्दू धर्म में कई देवियाँ हैं, जैसे दुर्गा, काली, सरस्वती, गंगा, लक्ष्मी और उनके अवतार जैसे सीता, राधा, आदि।\n\nदेखिये : देवता।\n", "id": "5197", "title": "देवी"}
{"url": "https://hi.wikipedia.org/wiki?curid=5199", "text": "लक्ष्मी\n\nलक्ष्मी हिन्दू धर्म की एक प्रमुख देवी हैं। वो भगवान विष्णु की पत्नी हैं और धन, सम्पदा, शान्ति और समृद्धि की देवी मानी जाती हैं। दीपावली के त्योहार में उनकी गणेश सहित पूजा की जाती है। गायत्री की कृपा से मिलने वाले वरदानों में एक लक्ष्मी भी है। जिस पर यह अनुग्रह उतरता है, वह दरिद्र, दुर्बल, कृपण, असंतुष्ट एवं पिछड़ेपन से ग्रसित नहीं रहता। स्वच्छता एवं सुव्यवस्था के स्वभाव को भी 'श्री' कहा गया है। यह सद्गुण जहाँ होंगे, वहाँ दरिद्रता, कुरुपता टिक नहीं सकेगी।\n\nपदार्थ को मनुष्य के लिए उपयोगी बनाने और उसकी अभीष्ट मात्रा उपलब्ध करने की क्षमता को लक्ष्मी कहते हैं। यों प्रचलन में तो 'लक्ष्मी' शब्द सम्पत्ति के लिए प्रयुक्त होता है, पर वस्तुतः वह चेतना का एक गुण है, जिसके आधार पर निरुपयोगी वस्तुओं को भी उपयोगी बनाया जा सकता है। मात्रा में स्वल्प होते हुए भी उनका भरपूर लाभ सत्प्रयोजनों के लिए उठा लेना एक विशिष्ट कला है। वह जिसे आती है उसे लक्ष्मीवान्, श्रीमान् कहते हैं। शेष अमीर लोगों को धनवान् भर कहा जाता है। गायत्री की एक किरण लक्ष्मी भी है। जो इसे प्राप्त करता है, उसे स्वल्प साधनों में भी अथर् उपयोग की कला आने के कारण सदा सुसम्पन्नों जैसी प्रसन्नता बनी रहती है।\n\nधन का अधिक मात्रा में संग्रह होने मात्र से किसी को सौभाग्यशाली नहीं कहा जा सकता। सद्बुद्धि के अभाव में वह नशे का काम करती है, जो मनुष्य को अहंकारी, उद्धत, विलासी और दुर्व्यसनी बना देता है। सामान्यतः धन पाकर लोग कृपण, विलासी, अपव्ययी और अहंकारी हो जाते हैं। लक्ष्मी का एक वाहन उलूक माना गया है। उलूक अथार्त् मूखर्ता। कुसंस्कारी व्यक्तियों को अनावश्यक सम्पत्ति मूर्ख ही बनाती है। उनसे दुरुपयोग ही बन पड़ता है और उसके फल स्वरूप वह आहत ही होता है।\n\n माता महालक्ष्मी के अनेक रूप है जिस में से उनके आठ स्वरूप जिन को अष्टलक्ष्मी कहते है प्रसिद्ध है\nलक्ष्मी का अभिषेक दो हाथी करते हैं। वह कमल के आसन पर विराजमान है। कमल कोमलता का प्रतीक है। लक्ष्मी के एक मुख, चार हाथ हैं। वे एक लक्ष्य और चार प्रकृतियों (दूरदर्शिता, दृढ़ संकल्प, श्रमशीलता एवं व्यवस्था शक्ति) के प्रतीक हैं। दो हाथों में कमल-सौन्दयर् और प्रामाणिकता के प्रतीक है। दान मुद्रा से उदारता तथा आशीर्वाद मुद्रा से अभय अनुग्रह का बोध होता है। वाहन-उलूक, निर्भीकता एवं रात्रि में अँधेरे में भी देखने की क्षमता का प्रतीक है।\n\nकोमलता और सुंदरता सुव्यवस्था में ही सन्निहित रहती है। कला भी इसी सत्प्रवृत्ति को कहते हैं। लक्ष्मी का एक नाम कमल भी है। इसी को संक्षेप में कला कहते हैं। वस्तुओं को, सम्पदाओं को सुनियोजित रीति से सद्दुश्य के लिए सदुपयोग करना, उसे परिश्रम एवं मनोयोग के साथ नीति और न्याय की मयार्दा में रहकर उपार्जित करना भी अथर्कला के अंतगर्त आता है। उपार्जन अभिवधर्न में कुशल होना श्री तत्त्व के अनुग्रह का पूवार्ध है। उत्तरार्ध वह है जिसमें एक पाई का भी अपव्यय नहीं किया जाता। एक-एक पैसे को सदुद्देश्य के लिए ही खर्च किया जाता है।\n\nलक्ष्मी का जल-अभिषेक करने वाले दो गजराजों को परिश्रम और मनोयोग कहते हैं। उनका लक्ष्मी के साथ अविच्छिन्न संबंध है। यह युग्म जहाँ भी रहेगा, वहाँ वैभव की, श्रेय-सहयोग की कमी रहेगी ही नहीं। प्रतिभा के धनी पर सम्पन्नता और सफलता की वर्षा होती है और उन्हें उत्कर्ष के अवसर पग-पग पर उपलब्ध होते हैं।\n\nगायत्री के तत्त्वदशर्न एवं साधन क्रम की एक धारा लक्ष्मी है। इसका शिक्षण यह है कि अपने में उस कुशलता की, क्षमता की अभिवृद्धि की जाये, तो कहीं भी रहो, लक्ष्मी के अनुग्रह और अनुदान की कमी नहीं रहेगी। उसके अतिरिक्त गायत्री उपासना की एक धारा 'श्री' साधना है। उसके विधान अपनाने पर चेतना-केन्द्र में प्रसुप्त पड़ी हुई वे क्षमताएँ जागृत होती हैं, जिनके चुम्बकत्व से खिंचता हुआ धन-वैभव उपयुक्त मात्रा में सहज ही एकत्रित होता रहता है। एकत्रित होने पर बुद्धि की देवी सरस्वती उसे संचित नहीं रहने देती, वरन् परमाथर् प्रयोजनों में उसके सदुपयोग की प्रेरणा देती है।\n\nलक्ष्मी प्रसन्नता की, उल्लास की, विनोद की देवी है। वह जहाँ रहेगी हँसने-हँसाने का वातावरण बना रहेगा। अस्वच्छता भी दरिद्रता है। सौन्दर्य, स्वच्छता एवं कलात्मक सज्जा का ही दूसरा नाम है। लक्ष्मी सौन्दर्य की देवी है। वह जहाँ रहेगी वहाँ स्वच्छता, प्रसन्नता, सुव्यवस्था, श्रमनिष्ठा एवं मितव्ययिता का वातावरण बना रहेगा।\n\nगायत्री की लक्ष्मी धारा का आववाहन करने वाले श्रीवान बनते हैं और उसका आनंद एकाकी न लेकर असंख्यों को लाभान्वित करते हैं। लक्ष्मी के स्वरूप, वाहन आदि का संक्षेप में विवेचन इस प्रकार है-\n\nसमुद्र मंथन से लक्ष्मी जी निकलीं। लक्ष्मी जी ने स्वयं ही भगवान विष्णु को वर लिया।\n\n\n", "id": "5199", "title": "लक्ष्मी"}
{"url": "https://hi.wikipedia.org/wiki?curid=5200", "text": "आत्मा (देवता)\n\n\"आध्यात्मिक अंतरात्मा के लिये आत्मा पर जायें।\"\n\nआत्मा () शब्द का एक बहुविकल्पी रूप में अर्थ होता है कोई मी परालौकिक आत्मा- या प्रेत जैसी हस्ती, अच्छी या बुरी, जिसके पास कुछ परालौकिक या पराप्राकृतिक शक्ति होती हो। इस तरह की आत्माओं को देवताओं का अस्पष्ट रूप माना जा सकता है। अधिकांश कबाइली धर्म आत्माओं की पूजा करते हैं। इस तरह के धर्म को कहते हैं।\n", "id": "5200", "title": "आत्मा (देवता)"}
{"url": "https://hi.wikipedia.org/wiki?curid=5201", "text": "शिन्तो धर्म\n\nशिन्तो धर्म (, जापानी : 神道, \"शिन्-तो\", अर्थात कामियों का मार्ग) जापान देश का एक प्रमुख और मूल धर्म है। इसमें कई देवी-देवता हैं, जिनको कामी कहा जाता है। हर कामी किसी न किसी प्राकृतिक शक्ति का प्रतिनिधित्व करता है। बौद्ध धर्म के साथ इसका काफ़ी मेल मिलाप हुआ है और इसमें बौद्ध धर्म के कई सिद्धान्त जुड़ गये हैं। एक ज़माने में शिन्तो धर्म जापान का राजधर्म हुआ करता था। इस धर्म में जापान के राजा को प्रधान गुरु मानते थे किन्तु दूसरे विश्व-युद्ध के बाद से ऐसा करना बन्द कर दिया गया हे समुराई इसी धर्म को मानते हे\n", "id": "5201", "title": "शिन्तो धर्म"}
{"url": "https://hi.wikipedia.org/wiki?curid=5203", "text": "ताओ धर्म\n\nताओ धर्म (चीनी: \"दाओ-ज्याओ\") चीन का एक मूल धर्म और दर्शन है। असल में पहले ताओ एक धर्म नहीं बल्कि एक दर्शन और जीवनशैली थी। बाद में बौद्ध धर्म के चीन पहुँचने के बाद ताओ ने बौद्धों से कई धारणाएँ उधार लीं और एक \"धर्म\" बन गया। बौद्ध धर्म और ताओ धर्म में आपस में समय समय पर अहिंसात्मक संघर्ष भी होता रहा है। अब कई चीनी बौद्ध तथा ताओ दोनों धर्मों को एकसात मानती है। एक सर्वेक्षण के अनुसार चीन में 50% से 80% आबादी बौद्ध धर्म को मानती है। इसमें 50% बौद्ध और 30% ताओ आबादी हो सकती है। ताओ धर्म और दर्शन, दोनो का स्रोत दार्शनिक लाओ-त्सी द्वारा रचित ग्रन्थ दाओ-दे-चिंग और ज़ुआंग-ज़ी है।\nхуй вам!\nर्म है। सर्वोच्च देवी और देवता यिन और यांग हैं। देवताओं की पूजा के लिये कर्मकाण्ड किये जाते हैं और पशुओं और अन्य चीज़ों की बलि दी जाती है। चीन से निकली ज़्यादातर चीज़ें, जैसे चीनी व्यंजन, चीनी रसायनविद्या, चीनी कुंग-फ़ू, फ़ेंग-शुई, चीनी दवाएँ, आदि किसी न किसी रूप से ताओ धर्म से सम्बन्धित रही हैं। क्योंकि ताओ धर्म एक संगठित धर्म नहीं है, इसलिये इसके अनुयायियों की संख्या पता करना मुश्किल है।\n", "id": "5203", "title": "ताओ धर्म"}
{"url": "https://hi.wikipedia.org/wiki?curid=5205", "text": "कुन्फ़्यूशियसी धर्म\n\nकनफ़ूशीवाद या कुंगफुत्सीवाद या कुन्फ़्यूशियसी धर्म (, चीनी : 儒學, अर्थात विद्वानों का आश्रम) चीन का एक प्राचीन और मूल धर्म, दर्शन और सदाचार की विचारधारा है। इसके प्रवर्तक थे चीनी दार्शनिक कुन्फ़्यूशियस (, चीनी : कुंग-फ़ू-त्सू), जिनका जन्म 551 ईसापूर्व और मरण 479 ईसापूर्व माना जाता है। \n\nये धर्म मुख्यतः सदाचार और दर्शन की बातें करता है, देवताओं और ईश्वर के बारे में ज़्यादा कुछ नहीं कहता। इसलिये इसे धर्म कहना ग़लत प्रतीत होता है, इसे जीवनशैली कहना अधिक उचित है। ये धार्मिक प्रणाली कभी चीनी साम्राज्य का राजधर्म हुआ करती थी।\n\nकनफ़ूशस् के दार्शनिक, सामाजिक तथा राजनीतिक विचारों पर आधारित मत को कनफ़ूशीवाद या कुंगफुत्सीवाद नाम दिया जाता है। कनफ़ूशस् के मतानुसार भलाई मनुष्य का स्वाभाविक गुण है। मनुष्य को यह स्वाभाविक गुण ईश्वर से प्राप्त हुआ है। अत: इस स्वभाव के अनुसार कार्य करना ईश्वर की इच्छा का आदर करना है और उसके अनुसार कार्य न करना ईश्वर की अवज्ञा करना है। \n\nकनफ़ूशीवाद के अनुसार समाज का संगठन पाँच प्रकार के संबंधों पर आधारित है: \n\nइन पाँच में से पहले चार संबंधों में एक ओर आदेश देना और दूसरी ओर उसका पालन करना निहित है। शासक का धर्म आज्ञा देना और शासित का कर्तव्य उस आज्ञा का पालन करना है। इसी प्रकार पिता, पति और बड़े भाई का धर्म आदेश देना है और पुत्र, पत्नी एवं छोटे भाई का कर्तव्य आदेशों का पालन करना है। परंतु साथ ही यह आवश्यक है कि आदेश देनेवाले का शासन औचित्य, नीति और न्याय पर आधारित हो। तभी शासित गण से भी यह आशा की जा सकती है कि वे विश्वास तथा ईमानदारी से आज्ञाओं का पालन कर सकेंगे। पाँचवें, अर्थात् मित्रों के संबंध में पारस्परिक गुणों का विकास ही मूल निर्धारक सिद्धांत होना चाहिए। जब इन संबंधों के अंतर्गत व्यक्तियों के रागद्वेष के कारण कर्तव्यों की अवहेलना होती है तभी एक प्रकार की सामाजिक अराजकता की अवस्था उत्पन्न हो जाती है। मनुष्य में अपने श्रेष्ठ व्यक्तियों का अनुकरण करने का स्वाभाविक गुण है। यदि किसी समाज में आदर्श शासक प्रतिष्ठित हो जाए तो वहाँ की जनता भी आदर्श जनता बन सकती है। कुशल शासक अपने चरित्र का उदाहरण प्रस्तुत करके अपने राज्य की जनता का सर्वतोमुखी सुधार कर सकता है। \n\nकनफ़ूशीवाद की शिक्षा में धर्मनिरपेक्षता का सर्वांगपूर्ण उदाहरण मिलता है। कनफ़ूशीवाद का मूल सिद्धांत इस स्वर्णिम नियम पर आधारित है कि 'दूसरों के प्रति वैसा ही व्यवहार करो जैसा तुम उनके द्वारा अपने प्रति किए जाने की इच्छा करते हो'।\n", "id": "5205", "title": "कुन्फ़्यूशियसी धर्म"}
{"url": "https://hi.wikipedia.org/wiki?curid=5208", "text": "सरल अंग्रेज़ी\n\nसरल अंग्रेज़ी () अंग्रेज़ी भाषा का सरलीकृत रूप है। ये भी रोमन लिपि में लिखी जाती है लेकिन इसमें कठिन शब्द नहीं होते -- वोलचाल के शब्द ज़्यादा होते हैं। ये ख़ास तौर पर बच्चों और आधे-पढ़े-लिखे लोगों के लिये बनायी गयी है। इसकी स्पेलिंग अंग्रेज़ी की सामान्य स्पेलिंग ही होती है।\n", "id": "5208", "title": "सरल अंग्रेज़ी"}
{"url": "https://hi.wikipedia.org/wiki?curid=5209", "text": "इतालवी भाषा\n\nइतालवी (अथवा इटैलियन) भाषा (Italiano \"ईतालियानो\") इटली की मुख्य और राजभाषा है। ये हिन्द-यूरोपीय भाषा-परिवार की रोमांस शाखा में आती है। इसकी जननी लातिनी है। इसकी लिपि रोमन लिपि है। ये स्विट्ज़रलैंड के दो कैण्टन की भी राजभाषा है। कोर्सिका (फ्रांसीसी), त्रियेस्ते (यूगोस्लाविया) के कुछ भाग तथा सानमारीनो के छोटे से प्रजातंत्र में भी इतालवी बोली जाती है। \n\nइटली में अनेक बोलियाँ बोली जाती हैं जिनमें से कुछ तो साहित्यिक इतालवी से बहुत भिन्न प्रतीत होती हैं। इन बोलियों में परस्पर इतना भेद है कि उत्तरी इटली के लोंबार्द प्रांत का निवासी दक्षिणी इटली के कालाब्रिया की बोली शायद ही समझ सकेगा या रोम में रहनेवाला केवल साहित्यिक इतालवी जानने वाला विदेशी रोमानो बोली (रोम के त्राएतेवेरे मुहल्ले की बोली) को शायद ही समझ सकेगा। इतालवी बोलियों के नाम इतालवी प्रांतों की सीमाओं से थोड़े बहुत मिलते हैं। स्विट्ज़रलैंड से मिले हुए उत्तरी इटली के कुछ भागों में लादीन वर्ग की बोलियाँ बोली जाती हैं-जो रोमांस बोलियाँ हैं; स्विट्ज़रलैंड में भी लादीनी बोली जाती है। वेनत्सियन बोलियाँ इटली के उत्तरी पश्चिमी भाग में बोली जाती हैं, वेनिस नगर इसका प्रतिनिधि केंद्र कहा जा सकता है। पीमौते, लिगूरिया, लोंबार्दिया तथा एमीलिया प्रांतों में इन्हीं नामों की बोलियाँ बोली जाती हैं जो कुछ-कुछ फ्रांसीसी बोलियों से मिलती हैं। लातीनी के अंत्य स्वर का इनमें लोप हो जाता है-उदाहरणार्थ फात्तों (तोस्कानो), फेत्त (पीमोतेसे) ओत्तो, ओत (आठ)। तोस्काना प्रांत में तोस्काना वर्ग की बोलियाँ बोली जाती हैं। साहित्यिक इतालवी का आधार तोस्काना प्रांत की, विशेषकर फ्लोरेंस की बोली (फियोरेंतीबो) रही है। यह लातीनी केअधिक समीप कही जा सकती है। कंठ्य का महाप्राण उच्चारण इसकी प्रमुख विशेषता है-यथा कासा, कहासा (घर)। उत्तरी और दक्षिणी बोलियों के क्षेत्रों के बीच में होने के कारण भी इसमें दोनों वर्गों की विशेषताएँ कुछ-कुछ समन्वित हो गईं। उत्तरी कोर्सिका की बोली तोस्कानो से मिलती है। लान्सियो (रोम केंद्र), ऊंबिया (पेरूज्या केंद्र) तथा मार्के की बोलियों को एक वर्ग में रखा जा सकता है और दक्षिण की बोलियों में अब्रूज्जी, कांपानिया (नेपल्स प्रधान केंद्र), कालाब्रिया, पूल्या और सिसिली की बोलियाँ प्रमुख हैं-इनकी सबसे प्रमुख विशेषता लातीनी के संयुक्त व्यंजन ण्ड के स्थान पर न्न, म्ब के स्थान पर म्म, ल्ल के स्थान ड्ड का हो जाना सार्देन्या की बोलियाँ इतालवी से भिन्न हैं।\n\nएक ही मूल स्रोत से विकसित होते हुए भी इनकी भिन्नता इन बोलियों में कदाचित् लातीनी के भिन्न प्रकार से उच्चारण करने में आ गई होगी। बाहरी आक्रमणों का भी प्रभाव पड़ा होगा। इटली की बोलियों में सुंदर ग्राम्य गीत हैं जिनका अब संग्रह हो रहा है और अध्ययन भी किया जा रहा है। बोलियों में सजीवता और व्यंजनाशक्ति पर्याप्त है। नोपोलीतानो के लोकगीत तो काफी प्रसिद्ध हैं।\n\nनवीं सदी के आरंभ की एक पहले \"इंदोवीनेल्लो वेरोनेसे\" (वेरोना की पहले) मिलती है जिसमें आधुनिक इतालवी भाषा के शब्दों का प्रयोग हुआ है। उसके पूर्व के भी लातीनी अपभ्रंश (लातीनो बोल्गारे) के प्रयोग लातीनी में लिखे गए हिसाब के कागजपत्रों में मिलते हैं जो आधुनिक भाषा के प्रारंभ की सूचना देते हैं। सातवीं और आठवीं सदी में लिखित पत्रों में स्थानों के नाम तथा कुछ शब्दों के रूप में मिलते हैं जो नवीन भाषा के द्योतक हैं। साहित्यिक लातीनी और जनसामान्य की बोली में धीरे-धीरे अंतर बढ़ता गया और बोली की लातीनी से ही आधुनिक इतालवी का विकास हुआ। इस बोली के अनेक नमूने मिलते हैं। सन् 960 में मोंतेकास्सीनो के मठ की सीमा के पंचायत के प्रसंग में एक गवाही का बयान तत्कालीन बोली में मिलता है; इसी प्रकार की बोली तथा लातीनी अपभ्रंश में लिखित लेख रोम के संत क्लेमेंते के गिरजे में मिलता है। ऊंब्रिया तथा मार्के में भी 11वीं 12वीं सदी की भाषा के नमूने धार्मिक स्वीकारोक्तियों के रूप में मिलते हैं, किंतु इतालवी भाषा की पद्यबद्ध रचनाओं के उदाहरण सिसिली के सम्राट् फ्रेडरिक द्वितीय (13वीं सदी) के दरबारी कवियों के मिलते हैं। ये कविताएँ सिसिली की बोली में रची गई होंगी। श्रृंगार ही इन कविताओं का प्रधान विषय है। पिएर देल्ला विन्या, याकोपो द अक्वीनो आदि अनेक पद्यरचयिता फ्रेडरिक के दरबार में थे। वह स्वयं कवि था।\n\nवेनेवेत्तो के युद्ध के पश्चात् साहित्यिक और सांस्कृतिक केंद्र सिसिली के बजाय तोस्काना हो गया जहाँ शृंगारविषयक गीतिकाव्य की रचना हुई, गूइत्तोने देल वीवा द आरेज्जो (मृत्यु 1294 ई.) इस धारा का प्रधान कवि था। फ्लोरेंस, पीसा, लूक्का तथा आरेज्जो में इस काल में अनेक कवियों ने तत्कालीन बोली में कविताएँ लिखीं। बोलोन (इता. बोलोन्या) में साहित्यिक भाषा का रूप स्थिर करने का प्रयास किया गया। सिसिली और तोस्काना काव्यधाराओं ने साहित्यिक इतालवी का जो रूप प्रस्तुत किया उसे अंतिम और स्थिर रूप दिया \"दोल्चे स्तील नोवो\" (मीठी नवीन शैली) के कवियों ने। इन कवियों ने कलात्मक संयम, परिष्कृत रुचि तथा परिमार्जित समृद्ध भाषा का ऐसा रूप रखा कि आगे की कई सदियों के इतालवी लेखक उसको आदर्श मानकर इसी में लिखते रहे। दांते अलीमिएरी (1265-1321) ने इसी नवीन शैली में, तोस्काना की बोली में, अपनी महान कृति \"दिवीना कोमेदिया\" लिखी। दांते ने \"कोन्वीविओ\" में गद्य का भी परिष्कृत रूप प्रस्तुत किया और गूइदो फाबा तथा गूइत्तोने द आरेज्जो की कृत्रिम तथा साधारण बोलचाल की भाषा से भिन्न स्वाभाविक गद्य का रूप उपस्थित किया। दांते तथा \"दोचे स्तील नोवो\" के अन्य अनुयायियों में अग्रगण्य हैं फ्रोंचेस्को, पेत्रार्का और ज्वोवान्नी बोक्काच्यो। पेत्रार्का ने फ्लोरेंस की भाषा को परिमार्जित रूप प्रदान किया तथा उसे व्यवस्थित किया। पेत्रार्का की कविताओं और बोक्काच्चो की कथाओं ने इतालवी साहित्यिक भाषा का अत्यंत सुव्यवस्थित रूप सामने रखा। पीछे के लेखकों ने दांते, पेत्रार्का और बोक्काच्यो की कृतियों से सदियों तक प्रेरणा ग्रहण की। \n\n15वीं सदी में लातीनी के प्राचीन साहित्य के प्रशंसकों ने लातीनी को चलाने की चेष्टा की और प्राचीन सभ्यता के अध्ययनवादियों (मानवतावादी-मैनिस्ट) ने नवीन साहित्यिक भाषा बनाने की चेष्टा की, किंतु यही लातीनी प्राचीन लातीनी से भिन्न थी। इस प्रवृत्ति के फलस्वरूप साहित्यिक भाषा का रूप क्या हो, यह समस्या खड़ी हो गई। एक दल विभिन्न बोलियों के कुछ तत्व लेकर एक नई साहित्यिक भाषा गढ़ने के पक्ष में था, एक दल तोस्काना, विशेषकर फ्लोरेंस की बोली को यह स्थान देने के पक्ष में था और एक दल, जिसमें पिएतरो बेंबो (1470-1587) प्रमुख था, चाहता था कि दांते, पेत्रार्का और बोक्काच्यो की भाषा को ही आदर्श माना जाए। मैकियावेली ने भी फियोरेंतीनो का ही पक्ष लिया। तोस्काना की ही बोली साहित्यिक भाषा के पद पर प्रतिष्ठित हो गई। आगे सन् 1612 में क्रूस्का अकादमी ने इतालवी भाषा का प्रथम शब्दकोश प्रकाशित किया जिसने साहित्यिक भाषा के रूप को स्थिर करने में सहायता प्रदान की। \n\n18वीं सदी में एक नई स्थिति आई। इतालवी भाषा पर फ्रेंच का अत्यधिक प्रभाव पड़ना शुरू हुआ। फ्रेंच विचारधारा, शैली, शब्दावली तथा वाक्यांशों से और मुहावरों के अनुवादों से इतालवी भाषा की गति रुग गई। फ्रांसीसी बुद्धिवादी आंदोलन उसका प्रधान कारण था। इतालवी भाषा के अनेक लेखकों-आल्गारोत्ती, वेर्री, बेक्कारिया-ने नि:संकोच फ्रेंच का अनुसरण किया। शुद्ध इतालवी के पक्षपाती इससे बहुत दु:खित हुए। मिलान के निवासी अलेस्सांद्रो मांजोनी (1775-1873) ने इस स्थिति को सुलझाया। राष्ट्र की एकता के लिए वे एक भाषा का होना आवश्यक मानते थे और फ्लोरेंस की भाषा को वे उस स्थान के उपयुक्त समझते समझते थे। अपने उपन्यास \"ई प्रोमेस्सी स्पोसी\" (सगाई हुई) में फ्लोरेंस की भाषा का साहित्यिक आदर्श रूप उन्होंने स्थापित किया और इस प्रकार तोस्काना की भाषा ही अंतिम रूप से साहित्यिक भाषा बन गई। इटली के राजनीतिक एकता प्राप्त कर लेने के बाद यह समस्या निश्चित रूप से हल हो गई।\n\n", "id": "5209", "title": "इतालवी भाषा"}
