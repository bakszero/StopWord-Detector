{"url": "https://hi.wikipedia.org/wiki?curid=7065", "text": "पूर्वी चंपारण\n\nमहाकाव्य काल से लेकर आज तक चंपारण का इतिहास गौरवपूर्ण एवं महत्वपूर्ण रहा है। पुराण में वर्णित है कि यहाँ के राजा उत्तानपाद के पुत्र भक्त ध्रुव ने यहाँ के तपोवन नामक स्थान पर ज्ञान प्राप्ति के लिए घोर तपस्या की थी। एक ओर चंपारण की भूमि देवी सीता की शरणस्थली होने से पवित्र है वहीं दूसरी ओर आधुनिक भारत में गाँधीजी का चंपारण सत्याग्रह भारतीय स्वतंत्रता के इतिहास का अमूल्य पन्ना है। राजा जनक के समय यह तिरहुत प्रदेश का अंग था। लोगों का ऐसा विश्वास है कि जानकीगढ, जिसे चानकीगढ भी कहा जाता है, राजा जनक के विदेह प्रदेश की राजधानी थी। जो बाद में छठी सदी ईसापूर्व में वैशाली के साम्राज्य का हिस्सा बन गया। भगवान बुद्ध ने यहाँ अपना उपदेश दिया था जिसकी याद में तीसरी सदी ईसापूर्व में प्रियदर्शी अशोक ने स्तंभ लगवाए और स्तूप का निर्माण कराया। गुप्त वंश तथा पाल वंश के पतन के बाद मिथिला सहित समूचा चंपारण प्रदेश कर्नाट वंश के अधीन हो गया। मुसलमानों के अधीन होने तक तथा उसके बाद भी यहाँ स्थानीय क्षत्रपों का सीधा शासन रहा। भारत के स्वतंत्रता संग्राम के समय चंपारण के ही एक रैयत एवं स्वतंत्रता सेनानी राजकुमार शुक्ल के बुलावे पर महात्मा गाँधी अप्रैल १९१७ में मोतिहारी आए और नील की फसल के लागू तीनकठिया खेती के विरोध मेंसत्याग्रह का पहला सफल प्रयोग किया। आजा़दी की लड़ाई में यह नए चरण की शुरूआत थी। बाद में भी बापू कई बार यहाँ आए। अंग्रेजों ने चंपारण को सन १८६६ में ही स्वतंत्र इकाई बनाया था लेकिन १९७१ में इसका विभाजन कर पूर्वी तथा पश्चिमी चंपारण बना दिया गया।\n\nपश्चिमोत्तर बिहार में स्थित 3,969 वर्ग किलोमीटर क्षेत्रफल वाला पूर्वी चंपारण की सीमा नेपाल से मिलती है। गंडक, बागमती तथा इसकी अन्य सहायक नदियों के मैदान में होने से पूर्वी चम्‍पारण की उपजाऊ मिट्टी खेती के लिए उपयुक्त है। हिमालय के गिरिपाद क्षेत्र से रिसकर भूमिगत हुए जल के कारण तराई क्षेत्र को यथेष्ट आर्द्रता उपलब्ध है इसलिए यहाँ दलदली मिट्टी (चौर) का विस्तार है। लोगों के जीवन का मुख्‍य आधार कृषि और गृह उद्योग है। उत्तम कोटि के बासमती चावल तथा गन्ने के उत्पादन में जिले को ख्याति प्राप्त है। मृदु जलवायु तथा उपजाऊ भूप्रदेश के चलते यह बिहार के दूसरा सबसे ज्यादा जनसंख्या वाला जिला है। लेकिन स्त्री-पुरूष जनसंख्या का अनुपात असंतुलित (८९८ प्रति १०००) है। सालाना औसत वर्षा १२४२ मिलीमीटर होती है जो पश्चिम की ओर बढती जाती है। सिंचाई के लिए गंडक से निकाली गई त्रिवेणी, ढाका तथा सकरी नहरें बनी है। \n\n\n\n\nतिरहुत का अंग होने पर भी अलग भाषा तथा भौगोलिक विशिष्टता के चलते चंपारण की संस्कृति बज्जिका भाषी क्षेत्रों से थोड़ा भिन्न है। जिले के सभी हिस्सों में भोजपुरी बोली जाती है लेकिन हिंदी और उर्दू शिक्षा का माध्यम है। शहरों में अंग्रेजी माध्यम से पढाने वाले स्कूल भी हैं। यद्यपि भोजपुरी संस्कृति यहाँ रची- बसी है किंतु लोगों में अपनी भाषा के लिए गौरव का अभाव है। उत्तर प्रदेश तथा बिहार के कई जिलों के करोड़ों लोगों सहित अंतरराष्ट्रीय स्तर पर बोली जानेवाली भोजपुरी को लोग शिक्षा का माध्यम बनाने में लोग हिचकते हैं। शादी-विवाह या अन्य मांगलिक अवसरों पर भोजपुरी संगीत कार्यक्रम का अभिन्न हिस्सा होता है। कभी नील की खेती के लिए जाने जानावाला जिला अब अच्छी किस्म के चावल और गुड़ के लिए प्रसिद्ध है। अपरिचितों का स्वागत भी गुड़ और पानी से किया जाता है। छठ पूजा को यहाँ लोग बड़ी श्रद्धा से मनाते है। इसके अतिरिक्त होली, दिवाली, दुर्गा पूजा, महाशिवरात्रि, रक्षाबंधन, गुरु-पूर्णिमा, सतुआनी, चकचंदा आदि हिंदुओं का प्रमुख त्योहार है। मुसलमान ईद, बकरीद या मुहरम मनाते हैं। दोनों समुदायों में हालांकि समरसता आम है लेकिन लोग जातीय भेदभाव के शिकार हैं। विवाह माता-पिता द्वारा अपनी जाति के समान आर्थिक और सामाजिक स्तर में ही तय किए जाते हैं।\n\nमोतिहारी से ३५ किलोमीटर दूर साहेबगंज-चकिया मार्ग पर लाल छपरा चौक के पास अवस्थित है प्राचीन ऐतिहासिक स्थल केसरिया। यहाँ एक वृहद् बौद्धकालीन स्तूप है जिसे केसरिया स्तूप के नाम से जाना जाता है। 1998 में भारतीय पुरातत्‍व विभाग द्वारा उत्‍खनन के उपरांत इस जगह का पर्यटन और ऐतिहासिक रूप से महत्‍व बढ़ गया है। पुरातत्ववेत्‍ताओं के अनुसार यह बौद्ध स्‍तूप दुनिया की सबसे ऊँचा स्‍तूप है। यह स्‍थान राजधानी पटना से 120 किलोमीटर और वैशाली से 30 मील दूर है। मूल रूप में १५० फीट ऊँचे इस स्‍तूप की ऊँचाई सन 1934 में आए भयानक भूकंप से पहले 123 फीट थी। भारतीय पुरातत्‍वेत्‍ताओं के अनुसार जावा का बोराबुदूर स्‍तूप वर्तमान में जहाँ 103 फीट ऊँचा है वहीं केसरिया स्थित इस स्‍तूप की ऊंचाई 104 फीट है। विश्‍व धरोहर में शामिल सांची का स्‍तूप की ऊंचाई 77.50 फीट ही है। इसके ऐतिहासिक महत्‍व को देखते हुए बिहार सरकार केंद्र की मदद से इसे एक ऐतिहासिक पर्यटक स्‍थल के रूप में वि‍कसित करने की योजना बना रही है। बिहार पर्यटन में केसरिया का महत्‍व बढ़ता ही जा रहा है। \n\n\nअरेराज अनुमंडल के लौरिया गांव में स्थित अशोक स्‍तंभ की ऊंचाई 36.5 फीट है। इस स्‍तंभ (बलुआ पत्‍थर से निर्मित) का निर्माण 249 ईसा पूर्व सम्राट अशोक के द्वारा किया गया था। इसपर प्रियदर्शी अशोक लिखा हुआ है। इसके आधार का व्‍यास 41.8 इंच तथा शिखर का व्‍यास 37.6 इंच है। इस स्‍तंभ को \"स्‍तंभ धर्मलेख' के नाम से भी जाना जाता है। सम्राट अशोक ने इसमें अपने 6 आदेशों के संबंध में लिखा है। स्‍तंभ का वजन (जमीन से ऊपर का हिस्‍सा) 34 टन के आसपास है। अनुमान के अनुसार इस स्‍तंभ का कुल वजन 40 टन है। कहा जाता है कि इस स्‍तंभ के ऊपर जानवर की मूर्ति थी जिसको कोलकाता संग्रहालय भेज दिया गया है। इस स्‍तंभ पर लिखा हुआ आदेश 18 लाइनों में है। \n\nचम्‍पारण की शान का प्रतीक गांधी मेमोरियल स्‍तंभ का शिलान्‍यास 10 जून 1972 को तत्‍कालीन राज्‍यपाल डी.के. बरूच के द्वारा किया गया था। 18 अप्रैल 1978 को वरिष्‍ठ गांधीवादी विद्याकर कवि ने इस स्‍तंभ को राष्‍ट्र को समर्पित किया। इस स्‍तंभ का निर्माण महात्‍मा गांधी के चंपारण सत्‍याग्रह की याद में शांति निकेतन के मशहूर कलाकार नन्‍द लाल बोस के द्वारा किया गया। चुनार पत्‍थर से निर्मित इस स्‍तंभ की लंबाई 48 फीट है। स्मारक का निर्माण ठीक उसी जगह किया गया है जहां गाँधीजी को 18 अप्रैल 1917 में धारा 144 का उल्‍लंघन करने के जुर्म में अनुमंडलाधिकारी की अदालत में पेश किया गया था। \n\nअंग्रेजी साहित्य के महान लेखक जॉर्ज ऑरवेल का जन्म २५ जून १९०३ को मोतिहारी में हुआ था। उस समय उनके पिता रिचर्ड वेल्मेज्ली ब्लेयर चंपारण के अफीम विभाग में सिविल अधिकारी थे। जन्म के कुछ दिनों के बाद ऑरवेल अपनी माँ और बहन के साथ इंगलैंड चले गए जहाँ उन्होंने विद्यार्थी जीवन से ही लेखन आरंभ किया। उनकी लिखी Animal Farm, Burmese Days, A Hanging जैसी कुछ पुस्तकें अंग्रेजी साहित्य की महान कृति है। वर्ष २००४ में रोटरी क्लब मोतिहारी तथा जिला प्रशासन के प्रयास से उनके जन्म स्थल की दशा सुधार कर वहाँ एक फलक लगाया गया जिसपर उनका संक्षिप्त जीवन चरित लिखा है।\nविश्व कबीर शांति स्तंभ, बेलवातिया:\nजिला मुख्यालय से दस किलो मीटर पर पीपराकोठी प्रखंड के बेलवातिया गांव में पुरे भारत का आठवां एवं बिहार का अब तक इकलौता विश्व कबीर शांति स्तंभ स्थापित है इस स्तंभ का निर्माण तत्कालीन महंत स्व० रामस्नेही दास ने २००२ में किया जबकि यह आश्रम १८७५ ई० में तत्कालीन महंत स्व० केशव साहेब ने स्थापित किया इस स्तंभ के अलावा अन्य सभी स्तंभ मध्य प्रदेश शासन के द्वारा बनाये गए है इस आश्रम पर प्रति वर्ष अनंत चतुर्दशी को त्रिदिवाशिये संत सम्मेलन का आयोजन किया जाता है जिसमे देश विदेश के संत महात्मा भक्त का समागम होता है यह आश्रम धार्मिक समाजिक राजनैतिक व अध्यात्मिक साधना का केंद्र रहा है वर्तमान महंथ डॉ त्रिपुरारी दास के नेतृत्व में इस आश्रम का संचालन किया जा रहा है जिनके द्वारा देश विदेश में इस आश्रम के विकास के लिये प्रयास किया जा रहा है इस ऐतिहासिक स्थल के बारे में गौर करें तो आश्रम की स्थापना करने वाले महंथ स्व० केशव साहब ने १८७५ ई० में की और वे १८९५ तक महंथ रहे उसके बाद स्व० श्याम बिहारी दास साहब सन १८९५ से १९०१ ई०, महंथ स्व० रिशाल साहब १९०१ से १९२९ तक, महंथ स्व० ब्रह्मदेव साहब सन १९२९ से १९५४ ई० तक , उसके बाद महंथ स्व० कमल साहेब सन १९५४ से १९७५ तक रहे एव उन्होंने आश्रम के १०० वे स्थापना दिवस पर अपने जीवन काल में ही रामस्नेही दास को महंथ की गदी पर आशिन करते हुए उन्हें महंथ बनाया और महंथ रामस्नेही दास ने अपने काल में ही विश्व कबीर शांति स्तंभ की स्थापना किया तथा वे भी अपने जीवन काल में ही १५ सितम्बर १९९७ को अपना कार्य भार रामरूप दास को सौपा तथा वे सन ३१ मई २००२ को गुजर गए फ़िलहाल के महंथ डॉ० त्रिपुरारी दास को ०७ सितम्बर २०१४ को बनाया गया और तब से उन्ही के नेतृत्व में आश्रम का संचालन हो रहा है \n\nरामगढ़वा उच्च विद्यालय:\n\nतारकेश्वर नाथ तिवारी़ द्वारा बनवाया गया हाई स्कूल पूर्वी चम्पारण के रामगढ़वा में है। इस स्कूल ने ग्रामीण इलाके में शिक्षा का सूत्रपात किया। कई आएएस, आईपीएस, डॉक्टर, अभियंता बने यहां के छात्र आज भी यहां आते हैं और तारकेश्वर नाथ तिवारी को याद करते हैं। \n\n\n\n\nशहर से 48 किमी पूरब में यह स्थित मेहसी शिल्‍प-बटन उघोग के लिए पूरे भारत में ही नहीं वरन् विश्‍व स्‍तर पर प्रसिद्ध हो चुका है। इस उघोग की शुरुआत करने का श्रेय यहां के स्‍थानीय निवासी भुवन लाल को जाता है। समय के साथ बटन निर्माण की प्रक्रिया ने एक उघोग का रूप अपना लिया और उस समय लगभग 160 बटन फैक्‍ट्री मेहसी प्रखंड के 13 पंचायतों चल रहा था। लेकिन वर्तमान में यह उधोग सरकार से सहयोग नहीं मिल पाने के कारण बेहतर स्‍ि‍थति में नहीं है\n\nपूर्वी चम्‍पारण जिले में राष्ट्रीय राजमार्ग 28 तथा 28A तथा 98 लंबा राजकीय राजमार्ग संख्या 54 जिले की महत्वपूर्ण सड़क है। जिला मुख्‍यालय मोतिहारी से राजधानी पटना की दूरी लगभग 150 किलोमीटर है, जहां बस से पहुंचने में 3-4 घंटे लग जाते हैं। मोतिहारी बिहार के अन्‍य शहरों से सड़क के माध्‍यम से जुड़ा हुआ है। उत्तर बिहार का दूसरा प्रमुख शहर तथा तिरहुत प्रमंडल का मुख्यालय मुजफ्फरपुर मोतिहारी से ८० किलोमीटर दूर है। यहां से भी बिहार के विभिन्‍न क्षेत्रों में जाने के लिए बस लिया जा सकता है। \n\nमोतिहारी भारतीय रेल के पूर्वमध्य रेलवे क्षेत्र में पड़ता है। पूर्वी चंपारण से गुजरनेवाली मुख्य रेलमार्ग गोरखपुर-मुजफ्फरपुर रेलखंड का हिस्सा है। सीतामढी से नरकटियागंज को जोडनेवाली एक अन्य रेलमार्ग है , पर्यटन के लिए महत्वपूर्ण बुद्ध रेल परिपथ को बढावा देने हेतु हाजीपुर, वैशाली होते हुए एक अन्य नई रेल लाईन का काम प्रस्तावित है। यहाँ से राजधानी पटना के लिए कोई सीधी ट्रेन सेवा नहीं है लेकिन देश के अन्‍य भागों के लिए यहाँ से नियमित ट्रेनें हैं।\n\nजिला मुख्यालय मोतिहारी का निकटतम हवाई अडडा १४९ किलोमीटर दूर पटना में है। मोतिहारी से ७० किमी तथा सीमा से सटे रक्सौल से मात्र २० किलोमीटर की दूरी पर सेमरबासा में नेपाल का विमानपत्तन है जहाँ से काठमांडू आसानी से पहुँचा जा सकता है।\n\n1. चंपारण में सत्याग्रह\n2. तिरहुत का इतिहास\n\n1. पूर्वी चंपारण जिला\n\n2. पूर्वी चंपारण, बिहार राज्य\n", "id": "7065", "title": "पूर्वी चंपारण"}
{"url": "https://hi.wikipedia.org/wiki?curid=7074", "text": "मुजफ्फरपुर जिला\n\nमुजफ्फरपुर जिला, बिहार के ३८ जिलों में से एक है। इसका प्रशासकीय मुख्यालय मुजफ्फरपुर है। यह जिला उत्तर में पूर्वी चंपारण और सीतामढ़ी, दक्षिण में वैशाली और सारण, पूर्व में समस्तीपुर और दरभंगा तथा पश्चिम में गोपालगंज से घिरा है। हिंदी और मैथिली यहाँ की प्रमुख भाषाएँ हैं, जबकि बज्जिका यहाँ की स्थानीय बोली\n\n मुजफ्फरपुर\n", "id": "7074", "title": "मुजफ्फरपुर जिला"}
{"url": "https://hi.wikipedia.org/wiki?curid=7076", "text": "भभुआ\n\nयह भारत के बिहार प्रान्त के कैमूर जिला का प्राशासनिक मुख्यालय है। यह सुअरा (स्वर्णा) नदी के किनारे बसा है। यह जी टी रोड से १४ किलोमीटर दक्षिण सड़क मार्ग से जुड़ा है। इसका नजदीकी रेल्वे स्टेशन भभुआ रोड है।\n\nभभुआ 25.05N 83.62E पर स्थित है। यह ७६ मीटर की औसत ऊचाई पर स्थित है। भभुआ को \"भबुआ\" नाम से भी जाना जाता है। यह २६ वार्ड मे विभक्त है।\n\n\nबस, छोटी गाडीया और टेमपो से पहुंचा जा सकता है।\n\nमां मंडेश्वरी मंदिर, गुप्ता धाम, तील्हाढ कुंड, हर्शुव्रहम धाम इत्यादि दर्शनीय स्थल है।\n\nशिक्षा हेतु विद्यालय एवं महाविद्यालय का प्रावधान है।\n", "id": "7076", "title": "भभुआ"}
{"url": "https://hi.wikipedia.org/wiki?curid=7077", "text": "भोजपुर (बिहार)\n\nभोजपुर जिले के निवासियों का मुख्य व्यवसाय कृषि है। बिहार की राजधानी पटना से चालीस किलोमीटर की दूरी पर बसा भोजपुर जिला ऐतिहासिक महत्व रखता है। मुख्यालय आरा भोजपुर का एक प्राचीन नगर है। यहां कई दर्शनीय मंदिर हैं। आरण्य देवी इस शहर की आराध्य देवी हैं। जैन समाज के भी कई प्रसिद्ध मंदिर यहां है। भोजपुर में ही है जगदीशपुर, जहां के बाबू कुंवर सिंह ने पहले स्वतंत्रता संग्राम 1857 की क्रांति में अंग्रेजो के खिलाफ लड़ाई का नेतृत्व किया था। भोजपुर जिले में पीरो और जगदीशपुर नामक दो अनुमंडल और तेरह प्रखण्ड है। भोजपुर की सीमा तीन तरफ से नदियों से घिरी है जिसमें मुख्य रूप उत्तर, पूर्व और कुछ भाग दक्षिण का है। जिले के उतर में गंगा नदी, पूर्व में सोन इसकी प्राकृतिक सीमा निर्धारित करते हैं। दक्षिण में रोहतास और पश्चिम में बक्सर जिले की सीमा मिलती है। आरा देश के बाकी हिस्सों से ट्रेन और सड़क मार्ग से भी जुड़ा है। वीर कुंवर सिंह के नाम पर विश्वविद्यालय है। कई उच्चस्तरीय कॉलेज और स्कूल जिले की शैक्षणिक पहचान दिलाते हैं। हर प्रसाद दास जैन कॉलेज, महाराजा कॉलेज, सहजानंद ब्रह्मर्षि कॉलेज, जगजीवन कॉलेज, महंत महादेवानंद महिला कॉलेज प्रमुख कॉलेज हैं।\n", "id": "7077", "title": "भोजपुर (बिहार)"}
{"url": "https://hi.wikipedia.org/wiki?curid=7080", "text": "वैशाली जिला\n\nवैशाली () बिहार प्रान्त के तिरहुत प्रमंडल का एक जिला है। मुजफ्फरपुर से अलग होकर १२ अक्टुबर १९७२ को वैशाली एक अलग जिला बना। वैशाली जिले का मुख्यालय हाजीपुर में है। बज्जिका तथा हिन्दी यहाँ की मुख्य भाषा है। ऐतिहासिक प्रमाणों के अनुसार वैशाली में ही विश्व का सबसे पहला गणतंत्र यानि \"रिपब्लिक\" कायम किया गया था। वैशाली जिला भगवान महावीर की जन्म स्थली होने के कारण जैन धर्म के मतावलम्बियों के लिए एक पवित्र नगरी है। भगवान बुद्ध का इस धरती पर तीन बार आगमन हुआ। महात्मा बुद्ध के समय सोलह महाजनपदों में वैशाली का स्थान मगध के समान महत्त्वपूर्ण था। ऐतिहासिक महत्त्व के होने के अलावे आज यह जिला राष्ट्रीय स्तर के कई संस्थानों तथा केले, आम और लीची के उत्पादन के लिए भी जाना जाता है।\n\nवैशाली का नामाकरण रामायण काल के एक राजा विशाल के नाम पर हुआ है। विष्णु पुराण में इस क्षेत्र पर राज करने वाले 34 राजाओं का उल्लेख है, जिसमें प्रथम \"नभग\" तथा अंतिम \"सुमति\" थे। राजा सुमति भगवान राम के पिता राजा दशरथ के समकालीन थे। विश्‍व को सर्वप्रथम गणतंत्र का ज्ञान कराने वाला स्‍थान वैशाली ही है। आज वैश्विक स्‍तर पर जिस लोकशाही को अपनाया जा रहा है वह यहाँ के लिच्छवी शासकों की ही देन है। ईसा पूर्व छठी सदी के उत्तरी और मध्य भारत में विकसित हुए 16 महाजनपदों में वैशाली का स्थान अति महत्त्वपूर्ण था। नेपाल की तराई से लेकर गंगा के बीच फैली भूमि पर वज्जियों तथा लिच्‍छवियों के संघ (अष्टकुल) द्वारा गणतांत्रिक शासन व्यवस्था की शुरूआत की गयी थी। लगभग छठी शताब्दि ईसा पूर्व में यहाँ का शासक जनता के प्रतिनिधियों द्वारा चुना जाता था। मौर्य और गुप्‍त राजवंश में जब पाटलिपुत्र (आधुनिक पटना) राजधानी के रूप में विकसित हुआ, तब वैशाली इस क्षेत्र में होने वाले व्‍यापार और उद्योग का प्रमुख केंद्र था। ज्ञान प्राप्ति के पाँच वर्ष बाद भगवान बुद्ध का वैशाली आगमन हुआ, जिसमें वैशाली की प्रसिद्ध नगरवधू आम्रपाली सहित चौरासी हजार नागरिक संघ में शामिल हुए। वैशाली के समीप कोल्‍हुआ में महात्मा बुद्ध ने अपना अंतिम सम्बोधन दिया था। इसकी याद में महान मौर्य महान सम्राट अशोक ने तीसरी शताब्दि ईसा पूर्व सिंह स्‍तम्भ का निर्माण करवाया था। महात्‍मा बुद्ध के महा परिनिर्वाण के लगभग 100 वर्ष बाद वैशाली में दूसरे बौद्ध परिषद का आयोजन किया गया था। इस आयोजन की याद में दो बौद्ध स्‍तूप बनवाये गये। वैशाली के समीप ही एक विशाल बौद्ध मठ है, जिसमें महात्‍मा बुद्ध उपदेश दिया करते थे। भगवान बुद्ध के सबसे प्रिय शिष्य आनंद की पवित्र अस्थियाँ हाजीपुर (पुराना नाम- उच्चकला) के पास एक स्तूप में रखी गयी थी। पाँचवी तथा छठी सदी के दौरान प्रसिद्ध चीनी यात्री फाहियान तथा ह्वेनसांग ने वैशाली का भ्रमण कर यहाँ का भव्य वर्णन किया है।\nवैशाली जैन धर्मावलम्बियों के लिए भी काफी महत्त्वपूर्ण है। यहीं पर 599 ईसापूर्व में जैन धर्म के 24वें तीर्थंकर भगवान महावीर का जन्‍म वसोकुंड में हुआ था। ज्ञात्रिककुल में जन्में भगवान महावीर यहाँ 22 वर्ष की उम्र तक रहे थे। इस तरह वैशाली भारत के दो महत्त्वपूर्ण धर्मों का केंद्र था। बौद्ध तथा जैन धर्मों के अनुयायियों के अलावा ऐतिहासिक पर्यटन में दिलचस्‍पी रखने वाले लोगों के लिए भी वैशाली महत्त्वपूर्ण है। वैशाली की भूमि न केवल ऐतिहासिक रूप से समृद्ध है वरन् कला और संस्‍कृति के दृष्टिकोण से भी काफी धनी है। वैशाली जिले के चेचर (श्वेतपुर) से प्राप्त प्राचीन मूर्त्तियाँ तथा सिक्के पुरातात्विक महत्त्व के हैं।\nपूर्वी भारत में मुस्लिम शासकों के आगमन के पूर्व वैशाली मिथिला के कर्नाट वंश के शासकों के अधीन रहा, लेकिन जल्द ही यहाँ गयासुद्दीन एवाज़ का शासन हो गया। 1323 में तुग़लक वंश के शासक गयासुद्दीन तुग़लक का राज आया। इसी दौरान बंगाल के एक शासक हाजी इलियास शाह ने 1345 ई॰ से 1358 ई॰ तक यहाँ शासन किया। चौदहवीं सदी के अंत में तिरहुत समेत पूरे उत्तरी बिहार का नियंत्रण जौनपुर के राजाओं के हाथ में चला गया, जो तबतक जारी रहा जबतक दिल्ली सल्तनत के सिकन्दर लोधी ने जौनपुर के शासकों को हराकर अपना शासन स्थापित नहीं किया। बाबर ने अपने बंगाल अभियान के दौरान गंडक तट के पार हाजीपुर में अपनी सैन्य टुकड़ी को भेजा था। 1572 ई॰ से 1574 ई॰ के दौरान बंगाल विद्रोह को कुचलने के क्रम में अकबर की सेना ने दो बार हाजीपुर किले पर घेरा डाला था। 18वीं सदी के दौरान अफगानों द्वारा तिरहुत कहलाने वाले इस प्रदेश पर कब्ज़ा किया। स्वतंत्रता आन्दोलन के समय वैशाली के शहीदों की अग्रणी भूमिका रही है। बसावन सिंह, बेचन शर्मा, अक्षयवट राय, सीताराम सिंह जैसे स्वतंत्रता सेनानियों ने अंग्रेज़ी हुकूमत के खिलाफ लड़ाई में महत्त्वपूर्ण हिस्सा लिया। आजादी की लड़ाई के दौरान 1920, 1925 तथा 1934 में महात्मा गाँधी का वैशाली जिले में तीन बार आगमन हुआ था। सन् 1875 से लेकर 1972 तक यह जिला मुजफ्फरपुर का अंग बना रहा। 12 अक्टुबर 1972 को वैशाली को स्वतंत्र जिले का दर्जा प्राप्त हुआ।\n\nवैशाली जिला का क्षेत्रफल 2036 वर्ग किलोमीटर है, जिसका समुद्र तल से औसत ऊँचाई 52 मीटर है। गंगा, गंडक, बया, नून यहाँ की नदियाँ है। गंगा तथा गंडक क्रमशः जिले की दक्षिणी एवं पश्चिमी सीमा बनाती है। वैशाली जिला के उत्तर में मुजफ्फरपुर, दक्षिण में पटना, पूर्व में समस्तीपुर तथा पश्चिम में सारन जिला है।\n\nवैशाली जिले में नवम्बर से फरवरी तक शीत ऋतु, मार्च से जून तक ग्रीष्म ऋतु तथा जुलाई से सितम्बर वर्षा ऋतु होता है। वसंत काल (फरवरी - मार्च) तथा शरद काल (सितम्बर-अक्टुबर) सबसे सुखद होता है। गर्मियों में यहाँ का तापमान 44 डिग्री सेल्सियस से 21 डिग्री सेल्सियस के बीच तथा जाड़े में 23 डिग्री सेल्सियस से 6 डिग्री सेल्सियस के बीच बदलता रहता है। गर्मियों में 'लू' तथा जाड़ों में 'शीतलहरी' का चलना आम है। सर्दियों की सुबह एवं गरमी की शाम सुकून देने वाला होता है। छठ को शीत ऋतु का और होली पर्व को गर्मी का आरम्भ माना जाता है। मौसम सालाना औसत वर्षा 120 से.मी. होती है, जिसका अधिकांश मॉनसूनी महीनों (जून मध्य से अगस्त) में प्राप्त होता है।\n\nपुरुषों की संख्या:- 1415603\nस्त्रियों की संख्या:- 1302818\n\nवैशाली जिला 3 अनुमंडल, 16 प्रखंड, 291 ग्राम पंचायत तथा 1638 गाँवों में बँटा है। अपराध नियंत्रण के लिए जिले में 22 थाने तथा 6 सुरक्षा चौकी है। जिले के तीन शहरों में से एक हाजीपुर में नगर परिषद तथा महनार एवं महुआ में नगर पंचायत गठित है। लोकसभा के नये परिसीमन के मुताबिक वैशाली में दो सीटें हैं। विधान सभा क्षेत्र की जिले में पूर्ण तथा आंशिक रूप से 8 सीटें पड़ती है। \n\n\nवैशाली जिले की साक्षरता मात्र 50.49% है जो राष्ट्रीय औसत से नीचे है। जिले में 954 प्राथमिक विद्यालय, 389 मध्य विद्यालय तथा 81 उच्च विद्यालय हैं। इसके अलावे सर्व शिक्षा अभियान के तहत यहाँ 105 विद्यालय, 246 नवसृजित प्राथमिक विद्यालय, 210 बाल श्रम विद्यालय, 6 चरवाहा विद्यालय तथा 1 जवाहर नवोदय विद्यालय खोले गये हैं। जिला मुख्यालय हाजीपुर के अतिरिक्त अन्य हिस्सों में भी निजी विद्यालयों की अच्छी संख्या है। \n1. राजनारायण महाविद्यालय, देवचंद महाविद्यालय, जमुनीलाल महाविद्यालय, वैशाली महिला महाविद्यालय (सभी हाजीपुर में)\n2. अक्षयवट महाविद्यालय, महुआ\n3. समता महाविद्यालय अरनिया, जन्दाहा\n4. डिग्री महाविद्यालय भगवानपुर \n5. बीरचंद पटेल महाविद्यालय देसरी\n6. राम प्रसाद सिंह महाविद्यालय चकेयाज, महनार\n7. अवध बिहारी सिंह महाविद्यालय लालगंज \nजिले के सभी महाविद्यालय बाबा साहब भीमराव अम्बेदकर बिहार विश्वविद्यालय मुज़फ्फरपुर की अंगीभूत इकाई है। \n\n\n\n\n\n\nगंगा-गंडक के संगम पर बसे हरिहरक्षेत्र में कौनहारा घाट के सामने सोनपुर में विश्वप्रसिद्ध मेला लगता है। यहाँ बाबा हरिहरनाथ (शिव मंदिर) तथा काली मंदिर के अलावे अन्य मंदिर भी हैं। प्रतिवर्ष कार्तिक पूर्णिमा को पवित्र गंडक-स्नान से शुरु होनेवाले मेले का आयोजन पक्ष भर चलता है। सोनपुर मेला की प्रसिद्धि एशिया के सबसे बड़े पशु मेले के रूप में है। हाथी-घोड़े से लेकर रंग-बिरंगे पक्षी तक मेले में खरीदे-बेचे जाते हैं। मेला के दिनों में सोनपुर एक सामाजिक, आर्थिक एवं सांस्कृतिक केंद्र बन जाता है।\n\n\n\n\nपटना, समस्तीपुर, छपरा तथा मुजफ्फरपुर से यहाँ आने के लिए सड़क या रेल मार्ग सबसे उपयुक्‍त है। जिले से वर्तमान में तीन राष्ट्रीय राजमार्ग तथा दो राजकीय राजमार्ग गुजरती हैं। महात्मा गाँधी सेतु पार कर पटना से जुडा़ राष्ट्रीय राजमार्ग 19 हाजीपुर, छपरा होकर उत्तर प्रदेश के गाजीपुर तक जाती है। हाजीपुर से मुजफ्फरपुर तथा सीतामढी़ होकर सोनबरसा तक जानेवाली 142 किलोमीटर लम्बी सड़क राष्ट्रीय राजमार्ग 77 है। राष्ट्रीय राजमार्ग 103 हाजीपुर, चकसिकन्दर, जन्दाहा, चकलालशाही होते हुए राष्ट्रीय राजमार्ग 28 पर स्थित मुसरीघरारी से जोड़ती है। राजकीय राजमार्ग 49 द्वारा यह महुआ तथा ताजपुर से जुडा़ है। राजकीय राजमार्ग 48 के अन्तर्गत 1.80 किलोमीटर का एक छोटा-सा हिस्सा मुजफ्फरपुर - हाजीपुर सड़क का खंड है। राजमार्ग के अतिरिक्त वैशाली के सभी प्रखंड तथा पंचायत जिला उच्चपथ तथा ग्रामीण सड़कों से जुड़ा है। जिले का सार्वजनिक यातायात मुख्यतः निजी बसों, ऑटोरिक्शा और निजी वाहनों पर आश्रित है। \n\nवैशाली जिले में रेल पथ (ब्रॉड गेज) की कुल लम्बाई 71 किलोमीटर है। मुख्य स्‍टेशन हाजीपुर है जो पूर्व मध्य रेलवे का मुख्यालय भी है। वैशाली जिले में पड़ने वाले अन्य महत्त्वपूर्ण स्‍टेशन गोरौल, भगवानपुर, सराय, अक्षयवटराय नगर, चकसिकन्दर, देसरी तथा महनार है। दिल्‍ली, मुंबई, चेन्‍नई, कोलकाता, गुवाहाठी तथा अमृतसर के अतिरिक्त भारत के महत्त्वपूर्ण शहरों के लिए यहाँ से सीधी ट्रेन सेवा है। बौद्ध सर्किट के तहत एक नयी रेल लाईन पटना से हाजीपुर, वैशाली होकर प्रस्तावित है।\n\nवैशाली जिले का सबसे नजदीकी हवाई अड्डा राज्य की राजधानी पटना में स्थित है। जयप्रकाश नारायण अंतरराष्ट्रीय हवाई क्षेत्र के लिए इंडियन, स्पाइस जेट, किंगफिसर, जेटलाइट, इंडिगो आदि विमान सेवाएँ उपलब्ध हैं। दिल्‍ली, कोलकाता, काठमांडु, बागडोगरा, राँची, बनारस और लखनऊ से फ्लाइट लेकर पटना पहुँच कर वैशाली के किसी भी हिस्से में आसानी से पहुँचा जा सकता है। पटना हवाई अड्डे से सड़क मार्ग द्वारा महात्मा गाँधी सेतु पार कर वैशाली जिले में प्रवेश होते हैं।\n\nजिले की सीमा रेखा पर बहने वाली गंगा तथा गंडक नदी नौकागम्य है। हाजीपुर, अक्षयवटराय नगर (बिदुपुर), राघोपुर तथा महनार के पास से बहनेवाली गंगा नदी का हिस्सा राष्ट्रीय जलमार्ग 1 पर पड़ता है, जिससे यह जिला पश्चिम में बनारस होते हुए इलाहाबाद से तथा पूर्व में कोलकाता होते हुए हल्दिया से जुड़ा है।\n\n", "id": "7080", "title": "वैशाली जिला"}
{"url": "https://hi.wikipedia.org/wiki?curid=7089", "text": "रोहतास\n\nमुख्यालय: सासाराम\n\nक्षेत्र: ३८५० किमी\n\nजनसंख्या: २४,४८,७६२(२००१ जनगणना)\n\nउप प्रभागों: सासाराम, डेहरी, बिक्रमगन्ज\n\nब्लॉक: नौहट्टा, चेनारी, नासरीगन्ज्, रोहतास, नोखा, डेहरी, बिक्रमगन्ज, दिनारा, राजपुर, शिवसागर\n\nकृषि: धान, गेहूं, दाल\n\nउद्योग: सीमेंट, पत्थर माइंस\n\nनदियों: सोन, काव\n\nनहर- जगजीवन कैनाल, गारा चौबे कैनाल\n\nरोहतास जिला बिहार के अड़तीस जिलो में से एक है। इसका मुख्यालय सासाराम है। इस जिले में तीन अनुमंडल हैं, जिनमें डेहरी आन सोन, बिक्रमगंज और सासाराम है।\n\nरोहतास जिले के बिक्रमगंज में मां अस्कामिनी का बेहद प्राचीन मंदिर है। रोहतास जिले के रोहतासगढ़ किले का भी ऐतिहासिक महत्व है। वहीं, सासाराम में शेरशाह सूरी का प्रसिद्ध मकबरा भी अवस्थित है। ऐसा कहा जाता है कि शेरशाह सूरी ने ही वर्तमान डाक-तार व्यवस्था की शुरुआत की थी। इस जिले की सबसे खास बात यह भी है कि यहाँ का जिलाधिकारी कार्यालय सासाराम में है, जबकि पुलिस मुख्यालय डेहरी आन सोन में है। साथ में न्यायिक कार्यालय क्रमशः सासाराम और बिक्रमगंज में है। बिक्रमगंज के समीप स्थित धारुपुर की मां काली का मंदिर भी काफी प्रसिद्ध है। यह एक मात्र ऐसा मंदिर है, जो नहर के बीचों-बीच अवस्थित है।\n\nरोहतास जिला पटना डिवीजन का एक हिस्सा है और यह ३८५० वर्ग किलोमीटर का एक क्षेत्र है, २४,४८,७६२ (२००१ जनगणना) की आबादी और किमी² प्रति ६३६ व्यक्तियों की आबादी के घनत्व। इस क्षेत्र में बोली जाने वाली भाषा भोजपुरी है।\nजिले के प्रशासनिक मुख्यालय, सासाराम ऐतिहासिक महत्व की एक जगह है। राष्ट्रीय गौरव का एक अन्य महत्वपूर्ण प्रतीक सोन पुल, सोन नदी के ऊपर बना हुआ है वहाँ दो समानांतर पुलों, सड़क के लिए एक और रेलवे के लिए एक और कर रहे हैं। सड़क पुल (जवाहर सेतु १९६३-६५ में गैमन इंडिया द्वारा निर्मित) सोन पर लंबे समय तक एशिया में (३०६१ मी) था जब तक यह पटना में गंगा नदी के ऊपर महात्मा गांधी सेतु (5475 मीटर) द्वारा को पार कर गया था। रेलवे पुल अभी भी सबसे लंबे समय तक एशिया में रेलवे पुल है।\n\nइसके तीन अनुमंडल बिक्रमगन्ज, सासाराम और डेहरी है। बिक्रमगंज में अस्कामिनि माँ का मन्दिर काफी प्रसिद्ध है। बिक्रमगन्ज के पास स्थित धारुपुर काली माँ का मन्दिर भी बहुत प्रसिद्ध है। ये मन्दिर नहर के बीचोबीच है। कैमूर पर्वत श्रृंखलाओं में स्थित मां ताराचंडी का शक्तिपिठ भी है। कैमूर पहाड़ियाँ पर्यटन के लिये भी प्रसिद्ध हैं। सासाराम में प्रसिद्ध शेरशाह का मकबरा है।\n", "id": "7089", "title": "रोहतास"}
{"url": "https://hi.wikipedia.org/wiki?curid=7090", "text": "समस्तीपुर\n\nसमस्तीपुर भारत गणराज्य के बिहार प्रान्त में दरभंगा प्रमंडल स्थित एक शहर एवं जिला है। समस्तीपुर के उत्तर में दरभंगा, दक्षिण में गंगा नदी और पटना जिला, पश्चिम में मुजफ्फरपुर एवं वैशाली, तथा पूर्व में बेगूसराय एवं खगड़िया जिले है। यहाँ शिक्षा का माध्यम हिंदी, उर्दू और अंग्रेजी है लेकिन बोल-चाल में बज्जिका और मैथिली बोली जाती है। मिथिला क्षेत्र के परिधि पर स्थित यह जिला उपजाऊ कृषि प्रदेश है। समस्तीपुर पूर्व मध्य रेलवे का मंडल भी है। समस्तीपुर को मिथिला का प्रवेशद्वार भी कहा जाता है।\n\nसमस्तीपुर का परंपरागत नाम सरैसा है। इसका वर्तमान नाम मध्य काल में बंगाल एवं उत्तरी बिहार के शासक हाजी शम्सुद्दीन इलियास (१३४५-१३५८ ईस्वी) के नाम पर पड़ा है। कुछ लोगों का मानना है कि इसका प्राचीन नाम सोमवती था जो बदलकर सोम वस्तीपुर फिर समवस्तीपुर और समस्तीपुर हो गया।\nसमस्तीपुर राजा जनक के मिथिला प्रदेश का अंग रहा है। विदेह राज्य का अंत होने पर यह वैशाली गणराज्य का अंग बना। इसके पश्चात यह मगध के मौर्य, शुंग, कण्व और गुप्त शासकों के महान साम्राज्य का हिस्सा रहा। ह्वेनसांग के विवरणों से यह पता चलता है कि यह प्रदेश हर्षवर्धन के साम्राज्य के अंतर्गत था। १३ वीं सदी में पश्चिम बंगाल के मुसलमान शासक हाजी शम्सुद्दीन इलियास के समय मिथिला एवं तिरहुत क्षेत्रों का बँटवारा हो गया। उत्तरी भाग सुगौना के ओईनवार राजा (1325-1525 ईस्वी) के कब्जे में था जबकि दक्षिणी एवं पश्चिमी भाग शम्सुद्दीन इलियास के अधीन रहा। समस्तीपुर का नाम भी हाजी शम्सुद्दीन के नाम पर पड़ा है। शायद हिंदू और मुसलमान शासकों के बीच बँटा होने के कारण ही आज समस्तीपुर का सांप्रदायिक चरित्र समरसतापूर्ण है। ओईनवार राजाओं को कला, संस्कृति और साहित्य का बढ़ावा देने के लिए जाना जाता है। शिवसिंह के पिता देवसिंह ने लहेरियासराय के पास देवकुली की स्थापना की थी। शिवसिंह के बाद यहाँ पद्मसिंह, हरिसिंह, नरसिंहदेव, धीरसिंह, भैरवसिंह, रामभद्र, लक्ष्मीनाथ, कामसनारायण राजा हुए। शिवसिंह तथा भैरवसिंह द्वारा जारी किए गए सोने एवं चाँदी के सिक्के यहाँ के इतिहास ज्ञान का अच्छा स्रोत है। अंग्रेजी राज कायम होने पर सन १८६५ में तिरहुत मंडल के अधीन समस्तीपुर अनुमंडल बनाया गया। बिहार राज्य जिला पुनर्गठन आयोग के रिपोर्ट के आधार पर इसे दरभंगा प्रमंडल के अंतर्गत १४ नवम्बर १९७२ को जिला बना दिया गया। अंग्रेजी सरकार के विरुद्ध हुए स्वतंत्रता आंदोलन में समस्तीपुर के क्रांतिकारियों ने महती भूमिका निभायी थी। यहाँ से कर्पूरी ठाकुर बिहार के पूर्व मुख्यमंत्री रहे हैं।\n\nसमस्तीपुर २५.९० उत्तरी अक्षांश एवं ८६.०८ पूर्वी देशांतर पर अवस्थित है। सारा जिला उपजाऊ मैदानी क्षेत्र है किंतु हिमालय से निकलकर बहनेवाली नदियाँ बरसात के दिनों में बाढ़ लाती है।\nअनुमंडल- दलसिंह सराय, शाहपुर पटोरी, रोसड़ा, समस्तीपुर सदर\nप्रखंड- दलसिंहसराय, उजियारपुर, विद्यापतिनगर, पटोरी, मोहनपुर, मोईनुद्दीननगर, रोषड़ा, हसनपुर, बिथान, सिंघिया, विभूतीपुर, शिवाजीनगर, समस्तीपुर, कल्यानपुर, वारिसनगर, खानपुर, पूसा, ताजपुर, मोरवा, सरायरंजन\n\n२००१ की जनगणना के अनुसार इस जिले की जनसंख्या ३३,९४,७९३ है जिसमें पुरुष की आबादी १७,६०,६९२ एवं १६,३४,१०१ स्त्रियाँ है। १८·५२% जनसंख्या अनुसूचित जाति की तथा ०·१% जनसंख्या अनुसूचित जनजाति की है। मानव विकास सूचिकांक काफी नीचे है जिसकी पुष्टि इन आँकड़ो से होती है:-\n\nराष्ट्रीय स्तर पर ख्याति प्राप्त राजेन्द्र कृषि विश्वविद्यालय समस्तीपुर जिले में पूसा नामक स्थान पर है, इसके आलावा कोई अन्य उच्च स्तरीय तकनीकी शिक्षा संस्थान यहाँ नहीं है। प्राथमिक शिक्षा की स्थिति संतोषजनक है। २००१ की जनगणना के अनुसार जिले में साक्षरता दर ४५.६७% (पुरुष: ५७.८३, स्त्री: ३२.६९) है। समस्तीपुर तथा पूसा में केन्द्रीय विद्यालय तथा बेरौली में जवाहर नवोदय विद्यालय स्थित है। ललित नारायनण मिथिला विश्वविद्यालय दरभन्गा के अंतर्गत जिले में निम्नलिखित अंगीभूत डिग्री महाविद्यालय हैं:\n\n धोवगामा\"मॉ सती का मंदिर 500साल पुराना मंदिर\n\nसमस्तीपुर बिहार के सभी मुख्य शहरों से राजमार्गों द्वारा जुड़ा हुआ है। यहाँ से वर्तमान में दो राष्ट्रीय राजमार्ग तथा तीन राजकीय राजमार्ग गुजरते हैं। मुजफ्फरपुर, मोतिहारी होते हुए लखनऊ तक जानेवाली राष्ट्रीय राजमार्ग २८ है। राष्ट्रीय राजमार्ग 103 जिले को चकलालशाही, जन्दाहा, चकसिकन्दर होते हुए वैशाली जिले के मुख्यालय हाजीपुर से जोड़ता है। हाजीपुर से राष्ट्रीय राजमार्ग 19 पर महात्मा गाँधी सेतु से होकर राजधानी पटना जाया जाता है। जिले में राजकीय राजमार्ग संख्या ४९, ५० तथा ५५ की कुल लंबाई ८७ किलोमीटर है।\n\nसमस्तीपुर भारतीय रेल के [नक्शे] का एक महत्वपूर्ण जंक्शन है। यह पूर्व मध्य रेलवे का एक मंडल है। दिल्ली-गुवाहाटी रूट पर स्थित रेल लाईनें एक ओर शहर को मुजफ्फरपुर,हाजीपुर, छपड़ा होते हुए दिल्ली से और दूसरी ओर बरौनी, कटिहार होते हुए गुवाहाटी से जोड़ती है। इसके अतिरिक्त यहाँ से मुम्बई, चेन्नई, कोलकाता, अहमदाबाद, जम्मू, अमृतसर, गुवाहाटी तथा अन्य महत्वपूर्ण शहरों के लिए सीधी ट्रेनें उपलब्ध है।\nसमस्तीपुर का निकटस्थ हवाई अड्डा ६५ किलोमीटर दूर पटना में स्थित है। लोकनायक जयप्रकाश हवाई क्षेत्र पटना (IATA कोड- PAT) से अंतर्देशीय तथा सीमित अन्तर्राष्ट्रीय उड़ाने उपलब्ध है। इंडियन, किंगफिशर, जेट एयर, स्पाइस जेट तथा इंडिगो की उडानें दिल्ली, कोलकाता और राँची के लिए उपलब्ध हैं। \n\n१ समस्तीपुर जिला का आधिकारिक बेवजाल\n२ अंग्रेजी विकिपीडिया पर समस्तीपुर\n३ पथ निर्माण विभाग (बिहार सरकार) का आधिकारिक बेवजाल\n४ बीआरबी कॉलेज समस्तीपुर\n५ पूसा कृषि विश्वविद्यालय का आधिकारिक बेवजाल\n", "id": "7090", "title": "समस्तीपुर"}
{"url": "https://hi.wikipedia.org/wiki?curid=7091", "text": "लखीसराय\n\nलखीसराय बिहार का एक जिला है। इसका मुख्यालय लखीसराय है। लखीसराय बिहार के महत्वपूर्ण शहरों में एक है। इस जिले का गठन 3 जुलाई 1994 को किया गया था। इससे पहले यह मुंगेर जिला के अंतर्गत आता था। इतिहासकार इस शहर के अस्तित्व के संबंध में कहते हैं कि यह पाल वंश के समय अस्तित्व में आया था। यह दलील मुख्य रूप से यहां के धार्मिक स्थलों को साक्ष्य मानकर दिया जाता है। चूंकि‍ उस समय के हिंदू राजा मंदिर बनवाने के शौकीन हुआ करते थे, अत: उन्होंने इस क्षेत्र में अनेक मंदिरों का निर्माण करवाया था। इन मंदिरों में कुछ महत्वपूर्ण तीर्थस्थान इस प्रकार हैं - अशोकधाम, भगवती स्थान, बड़ैहया, श्रृंगऋषि, जलप्पा स्थान, अभयनाथ स्थान, अभयपुर, गोबिंद बाबा स्थान, मानो-रामपुर, दुर्गा स्थान, लखीसराय आदि। इसके अलावा महारानी स्थान, दुर्गा मंदिर देखने लायक हैं। महसौरा का दुर्गा मंदिर हैं।\nहनुमान मंदिर महसौरा माहादेव स्थान महसौरा\n\nलखीसराय की स्थापना पाल वंश के दौरान एक धार्मिक-प्रशासनिक केंद्र के रूप में की गई थी। यह क्षेत्र हिंदू और बौद्ध देवी देवताओं के लिए प्रसिद्ध है। बौद्ध साहित्य में इस स्थान को अंगुत्री के नाम से जाना जाता है। इसका अर्थ है- जिला। प्राचीन काल में यह अंग प्रदेश का सीमांत क्षेत्र था। पाल वंश के समय में यह स्थान कुछ समय के लिए राजधानी भी रह चुका है। इस स्थान पर धर्मपाल से संबंधित साक्ष्य भी प्राप्त हुए हैं। जिले के बालगुदर क्षेत्र में मदन पाल का स्मारक (1161-1162) भी पाया गया है। ह्वेनसांग ने इस जगह पर 10 बौद्ध मठ होने के संबंध में विस्तार से बताया है। उनके अनुसार यहां मुख्य रूप से हीनयान संप्रदाय के बौद्ध मतावलंबी आते थे। इतिहास के अनुसार 11वीं सदी में मोहम्मद बिन बख्तियार ने यहां आक्रमण किया था। शेरशाह ने 15वीं सदी में यहां शासन किया था जबकि यहां स्थित सूर्यगढ़ा शेरशाह और मुगल सम्राट हुमायूं (1534) के युद्ध का साक्षी है।\n\nअशोकधाम हिंदू तीर्थयात्रियों के पवित्र स्थानों में से एक है। यहां पाया गया शिवलिंग काफी बड़ा है। यहां खासकर महाशिवरात्रि और सावन के महीने में श्रद्धालुओं की काफी भीड़ होती है। इस स्थान पर कई तरह के धार्मिक अनुष्ठान भी होते रहते हैं। इनमें से मुंडन बहुत लोकप्रिय है। यहां जाने के लिए लखीसराय रेलवे स्टेशन से मोटर वाहन या तांगा से जाया जा सकता है। अशोक धाम एक परच्हैं मन्दिर इस बहुत पुरानि काहानि है लखिसराय में एक चारबाहा जिस्क नाम अशोक था वो नित दिन गाय चाराने गाया करता था कि वो देख कि एक बहुत बरि शिवे लिङ धरति के अन्दर परा है तो वो उस शिवलिग को कबर्न लगा पर वो तस से मस नहि हुआ तो वो वोहि एक मन्दिर क निर्मान कर दिय तब से वो मन्दिर का नाम अशोक धाम पर् गया\n\nयह स्थान आसपास के क्षेत्रों के अलावा दूर-दराज के इलाकों में भी काफी प्रसिद्ध है। यह धार्मिक स्थान पहाड़ियों पर स्थित है। जलप्पा स्थान मुख्य रूप से गौ पुजा के लिए जाना जाता है। यहां खासकर हर मंगलवार को श्रद्धालुओं की भीड़ जुटती है। यहां जाने के लिए लखीसराय से चानन क्षेत्र होते हुए जीप, टैक्सी अथवा तांगे से जया जा सकता है। पैदल तीर्थयात्री मानो गांव होते हुए लगभग दो घंटे पैदल चलने के बाद जलप्पा स्थान पहुंचा जा सकता है। साल के प्रारंभ में यहां भारी संख्या में सैलानी आते हैं।\n\nगोबिंद बाबा का स्थान इस पूर क्षेत्र में पूजनीय है। यह मंदिर मानो-रामपुर गांव में स्थित है। धार्मिक रूप से इस स्थान का काफी महत्व है। इस मंदिर की मुख्य विशेषता यहां का पूजा है जिसको ढ़ाक के नाम से जाना जाता है।\n\nखड़गपुर की पहाड़ियों पर स्थित यह तीर्थस्थल लखीसराय का शृंगार है। यह स्थान जिले के दक्षिण-पूर्व में स्थित है। इसका नाम प्रसिद्ध ऋषि शृंगी के नाम पर रखा गया है। यहां शिवरात्रि के अवसर पर श्रद्धालुओं की काफी भीड़ जुटती है। यहां आनेवाले पर्यटकों के लिए झरना आकर्षण के केंद्र बिंदु में रहता है।\nयह एक दर्शनीय स्थान है, यहाँ बहुत सारे मंदिर और तालाब है। दुःखभंजन स्थान, काली स्थान, ठाकुरबाड़ी, क्षेमतरणी, सूर्यमंदिर और साधबाबा इस पूर क्षेत्र में पूजनीय है। यहां छठ के अवसर पर श्रद्धालुओं की काफी भीड़ जुटती है।\n\nअभयनाथ स्थान, अभयपुर गाँव के दक्षिण में पहाड़ की चोटी पर स्थित है। यह पवित्र स्थान आसपास के इलाके में काफी प्रसिद्ध है। आप इस मंदिर को मसुदन स्टेशन से देख सकते हैं। अभयपुर ग्राम निवासियों का मानना है कि \"बाबा अभयनाथ\" के नाम पर ही गाँव का नाम \"अभयपुर\" पड़ा।\nयहाँ हर सप्ताह के मंगलवार को काफी श्रद्धालु पूजा-पाठ करने आते हैं। यहाँ हर साल आषाढ़ के पूर्णिमा को भव्य पूजा-अर्चना होती है। यहाँ जाने के लिए आपको मसुदन स्टेशन से पैदल लगभग एक किलोमीटर पहाड़ का रास्ता करना पड़ेगा।\nउसके बाद पहाड़ की चढ़ाई का आनंद लेते हुए आप यहाँ पहुँच सकते हैं।\n\nहालांकि यह शहर हवाई मार्ग से सीधे तौर पर नहीं जुड़ा हुआ है लेकिन राजधानी पटना तक हवाई मार्ग की सुविधा है। जहां से रेल या सड़क मार्ग से लखीसराय पहुंचा जा सकता है। पटना लखीसराय से 142 किलोमीटर की दूरी पर स्थित है।\n\nलखीसराय स्टेशन दिल्ली-हावड़ा मुख्य लाईन पर है। इसलिए यह शहर दिल्ली से सीधे जुड़ा हुआ है। किउल जंक्शन पास में होने के कारण यह स्थान बिहार के अन्य क्षेत्रों से भी प्रत्यक्ष तौर पर जुड़ा हुआ है।\n\nयह जिला राष्ट्रीय राजमार्ग 80 पर स्थित है जो राजधानी पटना से जुड़ा हुआ है। यहां आने के लिए निजी या सार्वजनिक वाहनों का उपयोग किया जा सकता है।\n\nsurarai imamnagar\n", "id": "7091", "title": "लखीसराय"}
{"url": "https://hi.wikipedia.org/wiki?curid=7092", "text": "सुपौल\n", "id": "7092", "title": "सुपौल"}
{"url": "https://hi.wikipedia.org/wiki?curid=7101", "text": "सउदी अरब\n\nसउदी अरब मध्यपूर्व मे स्थित एक सुन्नी मुस्लिम देश है। यह एक इस्लामी राजतंत्र है जिसकी स्थापना १७५० के आसपास सउद द्वारा की गई थी। यहाँ की धरती रेतीली है तथा जलवायु उष्णकटिबंधीय मरुस्थल। यह विश्व के अग्रणी तेल निर्यातक देशों में गिना जाता है। सउदी अरब के पश्चिम की ओर लाल सागर है और उसके पार मिस्र। दक्षिण की ओर ओमान और यमन हैं और उनके दक्षिण में हिन्द महासागर। उत्तर में इराक और ज़ॉर्डन की सीमा लगती है जबकि पूरब में फारस की खाड़ी और कुवैत तथा संयुक्त अरब अमीरात। इसरायल-फ़िलिस्तीन का क्षेत्र इसके उत्तर की दिशा में है और अरबों ने इसके इतिहास को बहुत प्रभावित किया है।\n\nयहाँ इस्लाम के प्रवर्तक मुहम्मद साहब का जन्म हुआ था और यहाँ इस्लाम के दो सबसे पवित्र स्थल मक्का और मदीना अवस्थित हैं। इस्लाम में हज का स्थान मक्का बताया गया है और दुनिया के सारे मुसलमान मक्का की ओर ही नमाज अदा करते हैं। यहाँ के मुसलमान मुख्यतः सुन्नी हैं और इस्लाम की राजनैतिक राजधानी के इस देश से बाहर रहने के बावजूद इस देश के लोगों ने इस्लाम धर्म पर अपनी अमिट छाप छोड़ी है।\n\nप्राचीन काल में दिल्मन सभ्यता सुमेर तथा मिस्र की प्राचीन सभ्यता के समकालीन थी। सन् ३५००-२५०० ईसापूर्व के मध्य में कुछ अरबों का बेबीलोनिया-असीरिया के इलाके में आगमन अरबों के इतिहास की पहली महत्वपूर्ण घटना मानी जाती है। सातवीं सदी तक अरबों का इतिहास कबीलों के झगड़ों और छिटपुट रूप से विदेशी प्रभुत्व की कहानी लगती है।\n\n६१३ इस्वी के आसपास एक अरबी दफ़ातर ने लोगों में एक दिव्य ज्ञान का प्रचार किया। आपका कहना था कि आपको इसका ज्ञान अल्लाह के फरिश्ते जिब्राईल ने दिया और प्रत्येक इन्सान को उन्हीं तरीकों को अपनाना चाहिए। आपका का नाम मुहम्मद (स्०) था और उनकी बीवी का नाम खादीजा था। लोगों को उनकी बात पर या तो यकीन नहीं आया या साधारण सी लगी। पर गरीबों को ये बात बहुत पसन्द आई कि किसी का शोषण नहीं करना चाहिए जो यह करेगा उसे कयामत के दिन नरक का प्राप्ति होगी। लोगों के बीच समानता के भाव की बात दलितों और निचले तबकों में लोकप्रियता मिलने लगी। फिर धीरे धीरे और लोग भी उनके अनुयायी बनने लगे। उनकी बढ़ती ख्याति देखकर मक्का के कबीलों को अपनी लोकप्रियता और सत्ता खो देने का भय हुआ और उन्होंने मुहम्मद (स्०) को सन् ६२२ (हिजरी) में मक्का छोड़ने को विवश कर दिया। वो मदीना चले आए जहाँ लोगों,खासकर संभ्रांत कुल के लोग और यहूदियों से उन्हें समर्थन मिला। इसके बाद उनके अनुचरों की संख्या और शक्ति बढती गई। मुहम्मद (स्०) ने मक्का पर चढ़ाई कर दी और वहाँ के प्रधान ने हार मान ली। उनके 'संदेश' से और लोग प्रभावित होने लगे और उनकी प्रभुसत्ता में विश्वास करने लगे। उसके बाद मुहम्मद ने अपने नेतृत्व में कई ऐसे सैनिक अभियान भी चलाए जिनमें उनका विरोध करने वालों को हरा दिया गया। सन् ६३२ में मुहम्मद साहब की मृत्यु तक लगभग सारा अरब प्रायद्वीप मुहम्मद साहब के संदेश को कुबूल कर चुका था। इन लोगों को मुस्लिम कहा जाने लगा।\n\nमुहम्मद साहब की मृत्यु के बाद अरबों की राजनैतिक शक्ति में बहुत वृद्धि हुई। सन् ७०० इस्वी तक ईरान, मिस्र, ईराक तथा मध्यपूर्व में इस्लाम की सामरिक विजय स्थापित हो गई थी। अरब इन इलाकों में छिटपुट रूप से बस भी गए थे। इस्लाम की राजनैतिक सत्ता खिलाफ़त के हाथ रही। आरंभ में तो इस्लाम का केन्द्र दमिश्क रहा और फिर मक्का पर आठवीं सदी के मध्य तक बग़दाद इस्लाम की राजनैतिक राजधानी बना। इस्लाम के राजनैतिक वारिस अरब ही रहे पर कई और नस्ल/जाति के लोग भी धीरे धीरे इसमें मिलने लगे। सोलहवीं सदी में उस्मानों ने मक्का पर अधिकार कर लिया और इस्लाम की राजनैतिक शक्ति तुर्कों के हाथ चली गई और सन् १९२२ तक उन्हीं के हाथों रही।\n\n\nसउदी अरब अरब प्रायद्वीप के 80 प्रतिशत इलाकों में फैला हुआ है। इसकी 25°00′उत्तर, 45°00′ पूर्व देशान्तर के आसपास फैला हुआ है। इसकी ओमान और संयुक्त अरब अमीरात से लगी सीमा अब तक निर्धारित नहीं की जा सकी है पर इसे प्रायः विश्व का 14 वाँ सबसे बड़ा देश माना जाता है। यहाँ की भूमि मुख्यतः रेतीली है और यहाँ बहुत कम वर्षा होती है। यह देश उष्णकटिबंधीय मरूभूमि का प्रदेश है। देश की 1% भूमि ही कृषि के योग्य है।\nसऊदी अरब [c] (Listeni/ˌsɔːdiː əˈreɪbiə / Listeni/ˌsaʊ-/), आधिकारिक तौर पर राज्य की सऊदी अरब (KSA), [d] पश्चिमी एशिया में एक अरब संप्रभु राज्य अरब प्रायद्वीप के थोक के गठन है। लगभग 2,150,000 km2 (830,000 वर्ग मील) के एक भूमि क्षेत्र के साथ, सऊदी अरब भौगोलिक दृष्टि से एशिया में पांचवां सबसे बड़ा राज्य और अरब दुनिया में दूसरा सबसे बड़ा राज्य अल्जीरिया के बाद है। सऊदी अरब जॉर्डन और इराक से उत्तर, पूर्वोत्तर, कतर, बहरीन और संयुक्त अरब अमीरात पूर्व, दक्षिण-पूर्व ओमान और यमन के दक्षिण करने के लिए कुवैत के लिए पर्दछन्। यह इसराइल और मिस्र से Aqaba की खाड़ी के द्वारा अलग किया जाता है। यह है दोनों एक लाल समुद्र तट और एक फारस की खाड़ी के तट और उसके इलाके के अधिकांश के साथ ही देश के शुष्क रेगिस्तान और पहाड़ों के होते हैं।\n\nआधुनिक दिन सऊदी अरब के क्षेत्र पूर्व के चार अलग क्षेत्रों के शामिल: Hejaz, नज्द वालों से खतरा और पूर्वी अरब (अल-Ahsa) और दक्षिणी अरब के कुछ हिस्सों (' असीर)। [7] सऊदी अरब साम्राज्य इब्न सउद द्वारा 1932 में स्थापित किया गया था। उन्होंने विजय रियाद, सऊद के घर, उसके परिवार के पैतृक घर की कैद के साथ 1902 में शुरू की एक श्रृंखला के माध्यम से एक राज्य में चार क्षेत्रों एकजुट। सऊदी अरब के बाद से एक पूर्ण राजशाही, प्रभावी ढंग से एक वंशानुगत तानाशाही इस्लामी लाइनों के साथ संचालित किया गया है। [8] [9] ultraconservative वहाबी सुन्नी इस्लाम के भीतर धार्मिक आंदोलन \"सऊदी अरब संस्कृति की प्रमुख विशेषता\", इसके वैश्विक प्रसार बड़े पैमाने पर तेल और गैस व्यापार के द्वारा वित्त पोषित के साथ बुलाया गया है। [8] [9] सऊदी अरब कभी कभी बुलाया \"दो पवित्र मस्जिदों के भूमि\" अल-मस्जिद अल-हरम (मक्का) में और अल-मस्जिद एक nabawi मस्जिद (मदीना) में संदर्भ, इस्लाम में दो पवित्रतम स्थानों में है। राज्य 28.7 करोड़, जिनमें से 20 लाख सऊदी नागरिकों हैं और 8 लाख विदेशियों की कुल आबादी है। [10] राज्य की राजभाषा अरबी है।\n\nपेट्रोलियम पर 3 मार्च 1938 की खोज की और पूर्वी प्रांत में कई अन्य ढूँढता है द्वारा पीछा किया गया था। [11] सऊदी अरब तब से बन गया है दुनिया का सबसे बड़ा तेल उत्पादक और निर्यातक दुनिया का दूसरा सबसे बड़ा तेल को नियंत्रित करने, सुरक्षित रखता है और छठा सबसे बड़ा गैस भंडार। [12] राज्य एक उच्च मानव विकास सूचकांक [13] के साथ एक विश्व बैंक उच्च आय वाले अर्थव्यवस्था के रूप में वर्गीकृत है और यह केवल है g-20 प्रमुख अर्थव्यवस्थाओं का हिस्सा बनने के लिए अरब देश। [14] हालांकि, सऊदी अरब की अर्थव्यवस्था में खाड़ी सहयोग परिषद, किसी भी महत्वपूर्ण सेवा या उत्पादन क्षेत्र (अलावा संसाधनों के निष्कर्षण) की कमी से कम विविध है। [15] राज्य महिलाओं के अपने इलाज और मृत्युदंड के उपयोग के लिए आलोचना को आकर्षित किया है। [16] सऊदी अरब है एक monarchical निरंकुशता, [17] [18] चौथा है सर्वोच्च सैन्य खर्च दुनिया [19] [20] और राजेश जोशी में पाया कि सऊदी अरब दुनिया का दूसरा सबसे बड़ा हथियार आयातक 2010-2014 में किया गया था। [21] सऊदी अरब एक क्षेत्रीय और मध्य शक्ति माना जाता है। [22] जीसीसी इसके अलावा में, यह इस्लामी सहयोग संगठन और ओपेक के एक सक्रिय सदस्य है। [23]\n\nसामग्री [छुपाने के]\n1 व्युत्पत्ति\n2 इतिहास\n2.1 सऊदी अरब की नींव से पहले\n2.1.1 पूर्व इस्लामिक अरब\n2.1.1.1 अल-मगर सभ्यता\n2.1.1.2 Dilmun सभ्यता\n2.1.1.3 Thamud सभ्यता\n2.1.1.4 Nabatean किंगडम\n2.1.1.5 राज्य के Lihyan\n2.1.1.6 Kindah राज्य\n2.1.2 मध्य युग और इस्लाम का उदय\n2.1.2.1 तुर्क Hejaz\n2.1.3 सऊद राजवंश की नींव\n2.2 बाद एकीकरण\n3 राजनीति\n3.1 राजशाही और शाही परिवार\n3.2 अल ऐश-शेख और उलेमा की भूमिका\n3.3 कानूनी प्रणाली\n3.4 मानव अधिकार\n3.5 विदेश संबंध\n3.6 सैन्य\n4 भूगोल\n4.1 जानवरों\n5 प्रशासनिक विभाजन\n5.1 शहर\n6 अर्थव्यवस्था\n6.1 कृषि\n6.2 जल आपूर्ति और स्वच्छता\n7 जनसांख्यिकी\n7.1 भाषाएँ\n7.2 धर्मों\n7.3 विदेशियों\n8 सम्राटों (1932-वर्तमान)\n8.1 क्राउन प्रिन्स (1933 – वर्तमान)\n8.2 दूसरा उप-प्रधानमंत्री/सेकंड-में-रेखा (1965-2011)\n8.3 उप युवराज/सेकंड-इन-लाइन (2014 – वर्तमान)\n9 संस्कृति\n9.1 धर्म समाज में\n9.1.1 इस्लामी धरोहर...\n9.2 पोशाक\n9.3 कला और मनोरंजन\n9.4 खेल\n9.5 भोजन\n9.6 महिलाओं\n10 शिक्षा\n11 स्वास्थ्य देखभाल\n12 यह भी देखें\n13 नोट्स\n14 संदर्भ\n15 ग्रंथ सूची\n16 बाह्य लिंक\nव्युत्पत्ति\nयह भी देखें: अरब (व्युत्पत्ति)\nHejaz और Nejd राज्यों के एकीकरण के बाद, नया राज्य अल-Mamlakah अल-ʻArabīyah के रूप में-Suʻūdīyah (अरबी में المملكة العربية السعودية का लिप्यंतरण) शाही फरमान द्वारा इसके संस्थापक, अब्दुलअ अल सउद (इब्न सउद) द्वारा 23 सितम्बर 1932 को नामित किया गया था। यह सामान्य रूप से के रूप में ' सऊदी अरब के राज्य \"[24] अंग्रेजी में अनुवाद किया है, हालांकि यह सचमुच\"सऊदी अरब राज्य\", [25] का मतलब है या 'अरब सऊदी राज्य'। [26]\n\nशब्द \"सऊदी\" तत्व के रूप में-Suʻūdīyah देश है, जो एक प्रकार का विशेषण एक nisba रूप में जाना जाता है, के नाम से अरबी से ली गई है सऊदी शाही परिवार, अल सउद (آل سعود) की राजवंशीय नाम से गठित। शामिल होने कि देश शाही परिवार का निजी अधिकार है दृश्य व्यक्त करता है। [27] [28] अल सउद एक अरबी शब्द अल, का अर्थ \"परिवार\" या \"घर\", [29] को जोड़कर बनाई नाम एक पूर्वज के व्यक्तिगत नाम करने के लिए है।\n\n", "id": "7101", "title": "सउदी अरब"}
{"url": "https://hi.wikipedia.org/wiki?curid=7102", "text": "आयात\n\nकिसी भी तरह के उत्पादों या सेवाओं को बाहर के किसी देश से खरीदने को आयात कहते हैं। आयात का उल्टा होता है निर्यात।\n", "id": "7102", "title": "आयात"}
{"url": "https://hi.wikipedia.org/wiki?curid=7103", "text": "निर्यात\n\nकिसी भी तरह के उत्पादों या सेवओं को बाहर के किसी देश को बेंचनें निर्यात को कहते है। आयात का उल्टा होता है आयात।\n", "id": "7103", "title": "निर्यात"}
{"url": "https://hi.wikipedia.org/wiki?curid=7105", "text": "आलप्पुष़ा जिला\n\nआलप्पुषा()() भारत के केरल राज्य का १४ जिलों में एक है। १९५७ अगस्त १७ को यह जिला के रूप में गठित किया गया था। १९९० में जिले का नाम आधिकारिक तौर पर आलप्पुषा बदल गया था। यह जिला एक प्रसिद्ध पर्यटन स्थल है। यह कॉयर कारखानों के लिए भी अच्छी जाना जाती है। आलप्पुषा जिला अपने कम्युनिस्ट परंपराओं लिए भी जाना जाता है।\n", "id": "7105", "title": "आलप्पुष़ा जिला"}
{"url": "https://hi.wikipedia.org/wiki?curid=7107", "text": "इडुक्कि ज़िला\n\n", "id": "7107", "title": "इडुक्कि ज़िला"}
{"url": "https://hi.wikipedia.org/wiki?curid=7108", "text": "कण्णूर जिला\n\nकण्णूर भारतीय राज्य केरल का एक जिला है। इसका मुख्यालय कण्णूर में है।\n\nक्षेत्रफल - 2996 वर्ग कि.मी.\nजनसंख्या - 22,51,727 (2001 जनगणना)\n", "id": "7108", "title": "कण्णूर जिला"}
{"url": "https://hi.wikipedia.org/wiki?curid=7109", "text": "कासरकोड जिला\n\nकासरकोड (കാസര്‍ഗോഡ്‌), भारतीय राज्य केरल का एक जिला है।\n\nक्षेत्रफल - 1992 वर्ग कि.मी.\n\nजनसंख्या - 12,04,078 (2001 जनगणना)\n", "id": "7109", "title": "कासरकोड जिला"}
{"url": "https://hi.wikipedia.org/wiki?curid=7110", "text": "कोट्टयम जिला\n\nक्षेत्रफल - 2203 वर्ग कि.मी.\n\nजनसंख्या - 19,53,646 (2001 जनगणना)\n", "id": "7110", "title": "कोट्टयम जिला"}
{"url": "https://hi.wikipedia.org/wiki?curid=7111", "text": "कोल्लम जिला\n\nकोल्लम (मलयालम: കൊല്ലം, कॊल्लम्) भारतीय राज्य केरल का एक जिला है। इसका मुख्यालय है कोल्लम शहर।\n\nक्षेत्रफल - 2491 वर्ग कि.मी.\n\nजनसंख्या - 25,85,208 (2001 जनगणना)\n", "id": "7111", "title": "कोल्लम जिला"}
{"url": "https://hi.wikipedia.org/wiki?curid=7112", "text": "तृश्शूर जिला\n\nत्रिश्शूर भारतीय राज्य केरल का एक जिला है। त्रिसूर केरल का केंद्रीय जिला है। यह जिला केरल की सांस्कृतिक राजधानी कहलाता है। त्रिसूर उत्तर में पलक्कड़ से, पूर्व में पलक्कड़ और कोयंबटूर से, दक्षिण में एर्नाकुलम और इदुकी जिलों से तथा पश्चिम में अरब सागर से जुड़ा हुआ है। त्रिसूर का नाम मलयालम शब्द त्रिस्सिवपेरुर से निकला है जिसका अर्थ होता है शिव का पवित्र घर। प्राचीन काल में इसे वृषभद्रीपुरम और तेन कैलाशम कहा जाता था। त्रिसूर जिले ने दक्षिण भारत के राजनैतिक इतिहास में महत्वपूर्ण भूमिका अदा की है। इस जिले का प्रारंभिक राजनैतिक इतिहास संगम काल के चेर वंश से जुड़ा हुआ है जिन्होंने केरल के बड़े हिस्से पर शासन किया था।\n\nवर्तमान त्रिसूर जिले का संपूर्ण भाग चेरा साम्राज्य का हिस्सा था। त्रिसूर की सांस्कृतिक परंपराएं काफी पुरानी हैं। प्राचीन का से ही यह अध्ययन और संस्कृति का केंद्र रहा है। केरल का सबसे रंगबिरंगा मंदिर उत्सव त्रिसूर पूरम राज्य और राज्य के बाहर के लाखों श्रद्धालुओं को अपनी ओर आकर्षित करता है। यहां के चर्च, मंदिर, समुद्री तट आदि सभी कुछ पर्यटकों को लुभाते हैं। इसे देखते हुए यहां पर्यटन की अपार संभावनाएं देखी जा रही हैं।\n\nत्रिचूरपूरम यहां का सर्वप्रसिद्ध उत्सव है।त्रिचूर पूरम त्रिचूर नगर का वार्षिकोत्सव है। यह भव्य रंगीन मंदिर उत्सव केरल के सभी भाग से लोगों को आकर्षित करता है।\n\nयह उत्सव थेक्किनाडु मैदान पर्वत पर स्थित वडक्कुन्नाथन मंदिर में, नगर के बीचोंबीच आयोजित होता है। यह मलयाली मेडम मास की पूरम तिथि को मनाया जाता है।\n\nभारत के सबसे बड़े और ऊंचे चर्चों में से एक द बेसिलिका ऑफ आवर लेडी ऑफ डलस त्रिसूर के बीचों बीच स्थित है। 25000 वर्ग फीट में फैले इस चर्च का निर्माण 1940 में कोचीन के महाराजा राम वर्मा की सहायता से किया गया था। चर्च की दो इमारतें सामने की ओर और एक इमारत पीछे की तरफ है जिसे बाइबल टावर कहा जाता है। सामने की दो इमारतें 146 फीट और पीछे की इमारत 260 फीट ऊंची है। ये सभी इमारतें गोथिक शैली में बनी हुई हैं। \n\nइन इमारतों से त्रिसूर का खूबसूरत नजारा देखा जा सकता है। चर्च में जर्मनी से मंगाई गई आठ संगीतमय घंटियां हैं जिनसे संगीत के सात सुर सुनाई देते हैं। यहां की सेप्टिक-सेल मॉडल सिमेटरी भारत में अपनी तरह का सबसे बड़ा कब्रिस्तान है। हजारों श्रद्धालु चर्च में आते हैं और परपेचुअल एडोरशन सेंटर में प्रार्थना करते हैं।\n\nपलयुर चर्च त्रिसूर से 28 किलोमीटर दूर त्रिसूर-गुरुवयुर मार्ग पर स्थित है। इसका निर्माण सेंट थॉमस ने करवाया था। चर्च के प्रवेश द्वार पर ग्रेनाइट से बनी 14 प्रतिमाएं रखी गई हैं जो सेंट थॉमस के जीवन का दर्शाती हैं। मुख्य कक्ष के सामने बने जुबिली द्वार पर बाइबल की घटनाओं को बर्मी टीक पर खुदे हुए देखा जा सकता है। पास ही ऐतिहासिक संग्रहालय, बोट जेट्टी और तलियाकुलम हैं।\n\nपेरिंगलकतु बांध चलक्कुडी नदी पर बना है। यह बांध वलपरई जाने वाले मार्ग पर घने जंगल में स्थित है। 290.25 मीटर लंबे इस बांध से चलक्कुडी नदी की सहायक नदी कन्नमकुजिताडु को पानी दिया जाता है। इस बांध को करीब से देखने के लिए विशेष अनुमति की आवश्यकता होती है। यहां से 8 किलोमीटर की दूरी पर एक खूबसूरत स्थान है जहां तीन नदियों- कुरियरकुट्टी, करपरा और परंबिकुलम- का संगम होता है। पहले यहां पर एक पक्षी अभयारण्य था। \n\nकोडंगलूर तालुक के मेथला गांव में स्थित चेरामन जुमा मस्जिद भारत की पहली जुमा मस्जिद है। दंतकथाओं के अनुसार चेरामन पेरुमल एक बार अरब की तीर्थ यात्रा पर गए जहां जेद्दा में उनकी मुलाकात संत मोहम्मद से हुई। उसके बाद चेरामन ने इस्लाम धर्म अपना लिया और अपना नाम तजुद्दीन रख लिया। उनकी शादी जेद्दा के तत्कालीन राजा की बहन से हुई और वे यहां बस गए। अपनी मृत्यु से पहले उन्होंने जेद्दा के राजा को केरल के शासकों के नाम कुछ पत्र दिए जिसमें केरल में इस्लाम के प्रचार में सहायता करने का अनुरोध किया गया था। जेद्दा के राजा केरल आए और कोडुंगलूर के राजा से मिले जिन्होंने अरतली मंदिर को जुमा मस्जिद में बदलने में सहायता की।\n\nइस मंदिर का आकार और निर्माण हिंदुओं ने हिंदू कला और वास्तुशिल्प के आधार पर किया था। मस्जिद के साथ तीन महान अनुयायियों की कब्रें हैं जो भारत की पहली और विश्‍व की दूसरी ऐसी जगह है जहां जुमा नमाज शुरु हुई थी।\n\nपुनरजननी एक प्राचीन गुफा है जो तिरुविलवमल मंदिर से तीन किलोमीटर की दूरी पर स्थित है। माना जाता है कि इस गुफा का निर्माण भगवान विश्वकर्मा ने परशुराम के आदेश पर किया था। भक्तों का विश्‍वास है कि पुनरजननी को पार कर लेने पर मोक्ष प्राप्त होता है। यूं तो पूरे वर्ष ही यहां भक्तों का तांता लगा रहता है फिर भी नवंबर-दिसंबर में गुरुवयूर एकादशी के दिन यहां हजारों की संख्या में लोग आते हैं। लेकिन गुफा का रास्ता आसान नहीं है। कई स्थान तो ऐसे हैं जहां वायु की कमी है और कभी-कभी दम घुटने लगता है। फिर भी लोग हंसते हुए और भगवान का ध्यान करते हुए इसे पार कर जाते हैं। पुरनजननी से बाहर निकल कर श्रद्धालु कई पवित्र तीर्थो में डुबकी लगाते हैं।\n\nपुनरजननी का संबंध पांडवों से भी जोड़ा जाता है। अनुश्रुतियों के अनुसार मंदिर में पूजा करने के बाद पांडव भाई इस गुफा से होकर गए थे। पास ही भरतपुजा बहती है जो लोगों को लुभाती है। इसके आसपास कई छोटे-छोटे मंदिर बने हुए हैं। \n\nभगवान श्री कृष्ण को समर्पित गुरुवायूरप्पन मंदिर दक्षिण भारत का अनोख तीर्थस्थल है। गुरुवायूर में स्थित यह मंदिर दक्षिण का द्वारका कहलाता है। मंदिर में स्थापित भगवान की मुद्रा वैकुंठधाम के समकक्ष है और इसलिए इस मंदिर को भूलोक वैकुंठ कहा जाता है। कहा जाता है कि यहां प्रतिमा की स्थापना गुरु बृहस्पति और वायु देव ने की थी इसलिए इस स्थान का नाम गुरुवायुपुर पड़ा जो बाद में गुरुवायूर कहलाया। यहां भगवान को गुरुवायुरप्पन कहा आता है जिसका अर्थ है गुरुवायूर का देवता। देवी दुर्गा, भगवान गणेश और भगवान अय्यप्पा के मंदिर भी इस मंदिर परिसर का हिस्सा हैं। यहां एक पवित्र सरोवर है जिसे रुद्रतीर्थ कहा जाता है।\n\nतुलाभरम यहां का महत्वपूर्ण प्रसाद है जिसमें केले, चीनी, नारियल और सिक्के चढ़ाए जाते हैं। फरवरी-मार्च में 10 दिनों का उत्सव मनाया जाता है जिसमें हाथी दौड़ का आयोजन होता है। मंदिर विवाह समारोह और अन्नप्रसनम के आयोजनों के लिए प्रसिद्ध है जिसमें नवजात शिशु को पहली बार अन्न चखाया जाता है।\nसमय: सुबह 3 बजे-दोपहर 1 बजे तक, शाम 4.30 बजे-रात 8.10 बजे तक। केवल हिंदुओं को प्रवेश की अनुमति।\n\nत्रिसूर के वदक्कुनाथन मंदिर का निर्माण केरल शैली में किया गया है। यहां पर भगवान शिव, देवी पार्वती, शंकरनारायण, भगवान गणेश, भगवान राम और भगवान श्रीकृष्ण की अराधना की जाती है। मुख्य मंदिर में और कूथंबलम में लकड़ी पर की गई खूबसूरत नक्काशी देखी जा सकती है। माना जाता है कि इस मंदिर की स्थापना भगवान विष्णु के अवतार परशुराम ने की थी। हर साल अप्रैल और मई के दौरान मंदिर परिसर में त्रिसूर पूरम का आयोजन किया जाता है। हजारों लोग इस कार्यक्रम को देखने के लिए एकत्रित होते हैं। \n\nत्रिसूर चिड़ियाघर कला और पुरातत्व संग्रहालय के पास स्थित है। त्रिसूर शहर से 2 किलोमीटर दूर 10 एकड़ से ज्यादा क्षेत्रफल में फैला यह इलाका पूरी तरह हरियाली से भरा है। करीब एक शताब्दी पुराना यह चिड़ियाघर लुप्तप्राय और संकटग्रस्त जीव-जंतुओं को संरक्षण प्रदान करता है। यहां पर एशियाई शेरों, बाघों और शेर जैसे पूछ वाले दुर्लभ बंदरों को देखा जा सकता है। यहां के सरीसृप गृह में किंग कोबरा, नाग और करैत को करीब से देखने का मौका मिलता है। यह चिड़ियाघर सोमवार को बंद रहता है।\n\nपलक्कड़ और त्रिसूर जिलों में फैला यह मोर अभयारण्य केरल में अपनी तरह का एकमात्र अभयारण्य है। यहां केवल घने जंगल ही नहीं हैं बल्कि कुछ चट्टानें, झाड़ियां और इस क्षेत्र को नमी प्रदान करती नहरें भी हैं। 300 हैक्टेयर में फैले इस अभयारण्य में कुल 200 मोर हैं। इनके अलावा करीब 100 अन्य प्रकार के पक्षी भी यहां पाए जाते हैं। मानसून के फौरन बाद यहां सैकड़ों की संख्या में तितलियां देखी जा सकती हैं। 200 हैक्टैयर में फैला कुंचन स्मृतिवनम, जिसका नाम महान मलयालम कवि कुंचन नांबियार के नाम पर रखा गया था, इस अभयारण्य का एक हिस्सा है। यहां से कुछ किलोमीटर की दूरी पर कुंचन नांबियार का जन्मस्थान किलिक्कुरिस्सीमंगलम स्थित है।\n\nत्रिसूर से 30 किलोमीटर दूर स्थित नट्टिका बीच सुनहरी रेत और नारियल के पेड़ों से सजा शांत बीच है। यह खूबसूरत स्थान पैकेज टूर के लिए बिल्कुल उपयुक्त है। यहां स्थित रिजॉर्ट केरल के ग्रामीण वातावरण में सभी आधुनिक सुविधाएं उपलब्ध कराते हैं। यहां के मुख्य आकर्षणों में बैकवॉटर क्रूज, गहरे समुद्र में मछली पकड़ना, समुद्र के किनार वॉलीबॉल, बैडमिंटन आदि खेल शामिल हैं।\n\nनजदीकी अंतर्राष्ट्रीय हवाई अड्डा नेदुंबस्सरी है जो यहां से 58 किलोमीटर दूर है।\nत्रिसूर रेलवे स्टेशन केरल के दक्षिणी हिस्से को भारत के बाकी हिस्सों से जोड़ने वाली रेलवे लाइन पर स्थित है।\nत्रिसूर केरल और देश के लगभग सभी प्रमुख शहरों से सड़कों के जरिए जुड़ा हुआ है।\n\n", "id": "7112", "title": "तृश्शूर जिला"}
{"url": "https://hi.wikipedia.org/wiki?curid=7113", "text": "कोझिकोड ज़िला\n\nकोझीकोड भारतीय राज्य केरल का एक जिला है। पहले इसे कालीकट कहते थे। क्षेत्रफल - 2344 वर्ग कि.मी। जनसंख्या - 28,79,131 (2001 जनगणना)। कोझिकोड जिले कन्नूर जिले और माउ में पांडिचेरी राज्य के उत्तर में, पूर्व में वायनाड, और दक्षिण में मलप्पुरम स्थित है। अरब सागर पश्चिम में है। यह अक्षांश ११ ° ०८' एन और ११ डिग्री ५०' एन के बीच है और ७५ डिग्री ३० डिग्री सेल्सियस और ८० डिग्री लंबा है। २००१ में जिला को चार तालुकाओं में विभाजित किया गया था: कोझिकोड, वातकरा, कोयलींडी और तैमरासरी। \n२०११ की जनगणना में १२ ब्लॉक पंचायतें हैं: बालससेरी, चेलन्नूर, कोदुवली, कोझीकोड, कुन्नमंगलम, कुन्नुमल, मेलेडी, पंथालीयनी, पेरामबा, थोडन्नूर, थूनी, और वातकरा।\nकोझीकोड जिला एक बार शक्तिशाली ज़मोरींस की राजधानी थी और एक प्रमुख व्यापार और वाणिज्य केंद्र था, कोझीकोड मालाबार का सबसे महत्वपूर्ण क्षेत्र था। \nआज, हरे भरे ग्रामीण इलाकों, शांत समुद्र तटों, ऐतिहासिक स्थलों, वन्यजीव अभयारण्य, नदियों, पहाड़ियों, एक अनूठी संस्कृति और गर्मजोशीपूर्ण माहौल है, कोझिकोड एक लोकप्रिय गंतव्य है। शास्त्रीय प्राचीन काल और मध्य युग के दौरान, पूर्वी मसालों के प्रमुख व्यापारिक बिंदु के रूप में कोज़िकोड को अपनी भूमिका के लिए \"मसाले का शहर\" भी कहा जाता था। जिला एक प्रसिद्ध कपास-बुनाई केंद्र भी था, जिसे केलिको कपड़ा नाम दिया गया था। एशिया, अफ्रीका और मध्य-पूर्व के कई राज्यों के साथ व्यापार कोज़िकोड एक लोकप्रिय व्यापारिक केंद्र बना।\n", "id": "7113", "title": "कोझिकोड ज़िला"}
{"url": "https://hi.wikipedia.org/wiki?curid=7114", "text": "तिरुवनन्तपुरम जिला\n\nतिरुवनन्तपुरम (, तिरुवनन्तपुरम्) भारतीय राज्य केरल का एक जिला है।\n\nइसका मुख्यालय तिरुवनन्तपुरम या त्रिवेन्द्रम है जो केरल की राजधानी भी है।\n\nक्षेत्रफल - 2192 वर्ग कि.मी.\n\nजनसंख्या - 32,34,356 (2001 जनगणना)\nचिरयिन्कील्\nतिरुवनन्तपुरम\nनेडुमन्गाड्\nनेय्यातटिन्करा\n\nवर्क्कलै\nआटिन्गल्\nकिळिमानूर\nनेडुमन्गाड्\nनेय्यातटिन्करा\n", "id": "7114", "title": "तिरुवनन्तपुरम जिला"}
{"url": "https://hi.wikipedia.org/wiki?curid=7115", "text": "वयनाड जिला\n\nवयनाड भारतीय राज्य केरल का एक जिला है।\n\nक्षेत्रफल - 2131 वर्ग कि.मी.\n\nजनसंख्या - 7,80,619 (2001 जनगणना)\n\n", "id": "7115", "title": "वयनाड जिला"}
{"url": "https://hi.wikipedia.org/wiki?curid=7116", "text": "पालक्काड जिला\n\n[Edit] Name \n\n  This article can be a great amount of complex detail that may only interest a specific audience. Please relocate any relevant information, and excessive Trivia, praise, criticism, lists and collections of links to delete. (June 2009) \n", "id": "7116", "title": "पालक्काड जिला"}
{"url": "https://hi.wikipedia.org/wiki?curid=7117", "text": "मलप्पुरम जिला\n\nमलप्पुरम (मलयालम:മലപ്പുറം, मलप्पुऱम्) भारतीय राज्य केरल का एक जिला है। इसका मुख्यालय मलप्पुरम शहर में है। \n\nक्षेत्रफल - 3550 वर्ग कि.मी.\n\nजनसंख्या - 36,25,471 (2001 जनगणना)\n", "id": "7117", "title": "मलप्पुरम जिला"}
{"url": "https://hi.wikipedia.org/wiki?curid=7118", "text": "पत्तनमतिट्टा जिला\n\nपत्तनमतिट्टा (मलयालम: പത്തനംതിട്ട), भारतीय राज्य केरल का एक जिला है।\n\nक्षेत्रफल - 2642 वर्ग कि.मी.\n\nजनसंख्या - 12,34,016 (2001 जनगणना)\n", "id": "7118", "title": "पत्तनमतिट्टा जिला"}
{"url": "https://hi.wikipedia.org/wiki?curid=7122", "text": "कडपा जिला\n\nकडपा जिला, भारतीय राज्य आंध्र प्रदेश के रायलसीमा क्षेत्र का एक जिला है। इसके पड़ोसी जिलों में दक्षिण में चित्तूर, उत्तर में प्रकाशम तथा कुर्नूल पूर्व में नेल्लौर तथा पश्चिम में अनन्तपुर का नाम आता है। इस जिले से होकर पेन्नार नदी बहती है।\n\nक्षेत्रफल - वर्ग कि.मी.\n2001 जनगणना के अनुसार इस की जनसंख्या - 26,01,797 है।\n\nइस जिले का ईसापूर्व इतिहास ज्ञात है जब यह मौर्य साम्राज्य के अन्तर्गत आता था। उसके बाद यह सातवाहनों के साम्राज्य का अंग बना। कडप्पा का नाम \"गडापा\" से आया है जिसका तेलगू भाषा में अर्थ होता है - \"चरम\" या \"पारसीमा\"। कहा जाता है पूर्व में लोग तिरुपति मंदिर के दर्शन से पहले इस जिले के \"देवुनी कडापा\" मंदिर में जाते थे।\n\nयहां का एक प्रसिद्ध स्थल पेद्दा दरगाह या अमीन पीर दरगाह भी है जहाँ \"हज़रत ख़्वाज़ा सैय्यद शाह पीरूल्लाह मुहम्मद-उल-हुसैनी\" ने जीव समाधि ली थी। इसका \"दूसरा अजमेर\" भी कहते हैं। हाल में यह चर्चा में इसलिए आया था कि यहां पर जया बच्चन, अभिषेक तथा ऐश्वर्या राय विशेष प्रार्थना करने आए थे। इसके अतिरिक्त संगीतकार ए आर रहमान भी इसके दर्शनार्थ यहां आया करते हैं।\n\nमस्ज़िद-ए-आज़म फ़ारसी कला में बनी एक सुन्दर मस्जिद है जिसे १६९१ में औरंगजेब ने बनवाया था। कडप्पा का सेंट मेरी का गिरिजाघर भी प्रसिद्ध है जहाँ माँ मेरी की प्रतिमा को रोम से लाकर स्थापित किया गया था।\n\nइस जिले को १८०८ में जिला बनाया गया था।\n\nकडपा जिले का विस्तीर्ण है।, तुलना करें तो केनडा के प्रिन्स पेट्रिक द्वीप के समान है। \n\nइस की मुख्य नदियां पेन्नार नदी, चित्रावती नदी, कुन्डेरू नदी, पापघ्नी नदी, सागिलेरू, बाहुदा नदी और चेय्येरू नदी इत्यादी हैं। इस जिले में जंगल 5,050 km² हैं, जो कि जिले के वैशाल्य का 32.87% हिस्सा है।\n", "id": "7122", "title": "कडपा जिला"}
{"url": "https://hi.wikipedia.org/wiki?curid=7123", "text": "करीमनगर जिला\n\nकरीमनगर दक्षिणी भारतीय राज्य तेलंगाना का एक जिला है। यह राज्‍य की राजधानी हैदराबाद से 165 किलोमीटर दूर है। करीमनगर का नाम एक किलादार सयैद करीमुद्दीन के नाम पर पड़ा। यह शहर वेदों की शिक्षा के लिए प्रसिद्ध है जो प्राचीन काल से ही इस नगर की पहचान रही है। यहां के प्रमुख प्राकृतिक संसाधनों में गोदावरी नदी सबसे महत्‍वपूर्ण है जो यहां की जिंदगी का एक अहम हिस्‍सा भी है। कई प्राचीन मंदिर इस जिले के अंतर्गत आते हैं जिनमें से मुक्‍तेश्‍वर स्‍वामी को समर्पित मंदिर सबसे अद्भुत है। भक्ति और शिक्षा की इस नगरी की सैर अपने आप में एक अनोखा अनुभव है।\n\nकरीमनगर से 38 किलोमीटर दूर वमुलावडा में भगवान राजाराजेश्‍वर स्‍वामी का प्रसिद्ध मंदिर है जहां दूर-दूर से लोग दर्शनों के लिए आते हैं। इस मंदिर का निर्माण चालुक्‍य राजाओं ने 750 ईसवी से 975 ईसवी के बीच करवाया था। मंदिर परिसर में श्री राम, लक्ष्‍मण, देवी लक्ष्‍मी, गणपति और भगवान पद्मनाथ स्‍वामी के मंदिर बने हुए हैं। एक और रोचक मंदिर है जो भगवान भीमेश्‍वर को समर्पित है। यहां पर कई खुले बरामदे हैं। इनमें से अद्दाला मंटप सबसे सुंदर है। मंदिर में स्थित धर्मकुंडम पर्यटकों के बीच काफी लोकप्रिय है। लोगों का विश्‍वास है कि इस पानी में बीमारियों को ठीक करने की क्षमता है। सबसे पहले भक्‍त इस कुड में स्‍नान करते हैं उसके बाद दर्शन के लिए जाते हैं। मंदिर का एक अन्‍य आकर्षक मंदिर परिसर में स्थित दरगाह है जहां सभी धर्म व जातियों के लोग प्रार्थना करते हैं।\n\nकरीमनगर से 70 किलोमीटर दूर गोवावरी नदी के किनारे मंथानी स्थित है। यह स्‍थान प्राचीन समय में वेदिक अध्‍ययन का केंद्र था। आज भी यहां वेदों और संस्‍कृत की शिक्षा देने वाले अनेक स्‍कूल हैं। यहां बहुत सारे मंदिर हैं जिनमें से प्रमुख हैं भगवान शैलेश्‍वर, लक्ष्‍मीनारायण स्‍वामी, ओंकारेश्‍वर स्‍वामी और महालक्ष्‍मी मंदिर। मंथानी जैन और बौद्ध धर्म का मुख्‍य केंद्र भी है। \n\nकरीमनगर से 20 किलोमीटर की दूरी पर स्थित धुलिकट्टा एक महत्‍वपूर्ण बौद्ध स्‍थान है। विश्‍वभर से अनेक बौद्धभिक्षु यहां आते हैं। सातवाहन काल के कई बौद्ध स्‍तूप यहां मिलते हैं। हर साल जनवरी के महीने में यहां सातवाहन उत्‍सव का आयोजन किया जाता है।\n\nकोंडागट्टू करीम नगर से करीब 35 किलोमीटर की दूरी पर स्थित है। यहां पर अंजनेय स्‍वामी का अद्भुत मंदिर है। पहाडि़यों, घाटियों और झरनों के बीच स्थित कोंडागट्टू की प्राकृतिक सुंदरता देखते ही बनती है। स्‍थानीय लोगों के अनुसार इस मंदिर का निर्माण एक चरवाहे ने करीब 300 साल पहले किया था। वर्तमान मंदिर 160 साल पहले कृष्‍ण राव देशमुख ने बनवाया था। माना जाता है कि यदि कोई महिला इस मंदिर में 40 दिन पूजा करती है तो उसे संतान प्राप्ति होती है। इस मंदिर के अलावा यहां कोंडलार्य और बाजापोटना की गुफाएं दर्शनीय हैं।\n\nकरीम नगर से 75 किलोमीटर दूर रैकल में केशवनाथ स्‍वामी का प्राचीन मंदिर है। 11वीं शताब्‍दी में काकतिय वंश द्वारा बनाए गए इस मंदिर की मूर्तियां बेहद खूबसूरत हैं। इसके अलावा यहां पंचमुखलिंगेश्‍वर स्‍वामी का अद्भुत मंदिर भी है। मंदिर में भगवान शिव की पंचानन प्रतिमा देखी जा सकती है। माना जाता है कि काशी की बाद यहीं पर शिवजी का यह रूप देखा जा सकता है। रैकल में भीमन्‍न का मंदिर है जिनके सम्‍मान में यहां हर साल जनवरी-फरवरी के महीने में तीन दिवसीय जात्रा आयोजित की जाती है।\n\nकरीमनगर से 30 किलोमीटर दूर सुनसान ग्रेनाइट पहाड़ी पर योजनाबद्ध तरीके इस मंदिर का निर्माण कराने का श्रेय काकतिय राजाओं को जाता है। महलों के अवशेष आज भी किले के गौरव की गवाही देते प्रतीत होते हैं। \n\nजंगलों से घिरा यह खूबसूरत स्‍थान करीमनगर से 130 किलोमीटर दूर है। यहां का मुक्‍तेश्‍वरा स्‍वामी को समर्पित प्राचीन मंदिर अपने अनोखेपन के कारण भक्‍तों को आकर्षित करता है। यहीं एकमात्र मंदिर है जहां एक ही आधार पर दो शिवलिंग मिलते हैं। बहुत से मंदिरों में से एक मंदिर ब्रह्मा जी को भी समर्पित जो एक अद्भुत बात है।\n\nकरीमनगर से 78 किलोमीटर दूर गोदावरी नदी के किनारे बसा है 15वीं शताब्‍दी की मंदिर नगरी धर्मापुरी। जनश्रुतियों के अनुसार राजा बाली वर्मा ने यहां धर्म देवता यज्ञ किया था। वे चाहते थे कि उनके सभी लोग धर्म को मानें और उसके अनुसार आचरण करें। इस कारण इस गांव को धर्मपुरी कहा जाने लगा। भाषा अध्‍ययन, साहित्‍य, नृत्‍य और संगीत के क्षेत्र में यह गांव अहम स्‍थान रखता है। नगर के प्रमुख मंदिरों में 13वीं शताब्‍दी में बना श्री लक्ष्‍मी नरसिम्‍हा स्‍वामी मंदिर, श्री वैंकटेश्‍वर स्‍वामी मंदिर, श्री रामलिंगेश्‍वर स्‍वामी मंदिर (जहां शिव और विष्‍णु की प्रतिमा एक दूसरे के साथ हैं।) शामिल हैं। गोदावर इस स्‍थान के आकर्षण को और भी बढ़ा देती है।\n\nहैदराबाद का बेगमपेट हवाई अड्डा नजदीकी हवाई अड्डा है।\nकरीमनगर रेलवे स्‍टेशन आंध्र प्रदेश के सभी बड़े स्‍टेशनों से जुड़ा हुआ है।\nकरीमनगर वारंगल से 80 किलोमीटर और हैदराबाद से 172 किलोमीटर दूर है। यहां से करीमनगर के लिए नियमित रूप से बसें चलती हैं। \n\nमुख्यालय - करीमनगर\nक्षेत्रफल - 11,823 वर्ग कि.मी.\n\nजनसंख्या - 34,914,822 (2001 जनगणना)\n", "id": "7123", "title": "करीमनगर जिला"}
{"url": "https://hi.wikipedia.org/wiki?curid=7124", "text": "अनन्तपुर जिला\n\nश्री सत्‍य साईं बाबा का जन्‍मस्‍थान अनंतपुर आंध्र प्रदेश का सबसे पश्चिमी जिला है जो एक ओर इतिहास और आधुनिकता का संगम दिखाता है और दूसरी ओर तीर्थस्‍थान और किलों के दर्शन कराता है। राज्‍य का सबसे बड़ा जिला अनंतपुर 19130 वर्ग किलोमीटर क्षेत्र में फैला है। उत्‍तर में यह कुर्लूल से, पूर्व में कुड्डापा और चित्‍तूर तथा दक्षिण और पश्चिम में कर्नाटक राज्‍य से घिरा है। यह पूरा जिला अपने रेशम व्‍यापार के आधुनिक रूप के लिए जाना जाता है। पर्यटन की बात करें तो लिपाक्षी मंदिर यहां का प्रमुख आकर्षण है। अनंतपुर आंध्र प्रदेश कुड्डुपा पहाड़ियों के पूर्वी भाग में अवस्थित है। सन 1800 ई तक अनंतपुर ईस्ट इंडिया कम्पनी का प्रमुख केन्द्र था। अनंतपुर का सम्बन्ध थामस मुनरो से भी रहा है, जो यहाँ का प्रथम कलेक्टर था। अनंतपुर के समीप लेपाक्षी ग्राम अपने अद्भुत भित्ति चित्रोंयुक्त मंदिरों के लिए प्रसिद्ध है।\n\nअनंतपुर के प्रमुख पर्यटक स्‍थल हैं:\n\nलिपाक्षी वास्‍तव में एक छोटा सा गांव है जो अनंतपुर के हिंदूपुर का हिस्‍सा है। यह गांव अपने कलात्‍मक मंदिरों के लिए जाना जाता है जिनका निर्माण 16वीं शताब्‍दी में किया गया था। विजयनगर शैली के मंदिरों का सुंदर उदाहरण लिपाक्षी मंदिर है। विशाल मंदिर परिसर में भगवान शिव, भगवान विष्‍णु और भगवान वीरभद्र को समर्पित तीन मंदिर हैं। भगवान वीरभद्र का रौद्रावतार है। भगवान शिव नायक शासकों के कुलदेवता थे। लिपाक्षी मंदिर में नागलिंग के संभवत: सबसे बड़ी प्रतिमा स्‍थापित है। भगवान गणेश की मूर्ति भी यहां आने वाले सैलानियों का ध्‍यान आकर्षित करती है।\n\nइस विशाल किले का हर पत्‍थर उस समय की शान को दर्शाता है। पेनुकोंडा अनंतपुर जिले का एक छोटा का नगर है। प्राचीन काल में यह विजयनगर राजाओं के दूसरी राजधानी के रूप में प्रयुक्‍त होता था। पहाड़ की चोटी पर बना यह किला नगर का खूबसूरत दृश्‍य प्रस्‍तुत करता है। अनंतपुर से 70 किलोमीटर दूर यह किला कुर्नूल-बंगलुरु रोड पर स्थित है। किले के अंदर शिलालेखों में राजा बुक्‍का प्रथम द्वारा अपने पुत्र वीरा वरिपुन्‍ना उदियार को शासनसत्‍ता सौंपने का जिक्र मिलता है। उनके शासनकाल में इस किले का निर्माण हुआ था। किले का वास्‍तु इस प्रकार का था कि कोई भी शत्रु यहां तक पहुंच नहीं पाता था। येरामंची द्वार से प्रवेश करने पर भगवान हनुमान की 11 फीट ऊंची विशाल प्रतिमा दिखाई पड़ती है। 1575 में बना गगन महल शाही परिवार का समर रिजॉर्ट था। पेनुकोंडा किले के वास्‍तुशिल्‍प में हिदु और मुस्लिम शैली का संगम देखने को मिलता है।\n\nश्री सत्‍य साईं बाबा का जन्‍मस्‍थान होने के कारण उनके अनेक अनुयायी यहां आते रहते हैं। 1950 में उन्‍होंने अपने अनुयायियों के लिए आश्रम की स्‍थापना की। आश्रम परिसर में बहुत से गेस्‍टहाउस, रसोईघर और भोजनालय हैं। पिछले सालों में आश्रम के आसपास अनेक इमारतें बन गई हैं जिनमें स्‍कूल, विश्‍वविद्यालय, आवासीय कलोनियों, अस्‍पताल, प्‍लेनेटेरियम, संग्रहालय शामिल हैं। ये सब इस छोटे से गांव को शहर का रूप देते हैं।\n\nनरसिम्‍हा स्‍वामी मंदिर अनंतपुर का एक प्रमुख तीर्थस्‍थान है। आसपास के जिलों से भी अनेक श्रद्धालु यहां आते हैं। धर्मग्रंथों के अनुसार नरसिम्‍हा स्‍वामी भगवान विष्‍णु के अवतार थे। मंदिर का निर्माण पथर्लापट्टनम के रंगनायडु जो एक पलेगर थे, ने किया था। रंगमंटप की सीलिंग पर रामायण और लक्ष्‍मी मंटम की पर भगवत के चित्र उकेरे गए हैं। दीवारों पर बनाई गई तस्‍वीरों का रंग फीका पड़ चुका है लेकिन उनका आकर्षण बरकरार है। मंदिर के अधिकांश शिलालेखों में राजा द्वारा मंदिर में दिए गए उपहारों का उल्‍लेख किया गया है। माना जाता है कि जो व्‍यक्ति इस मंदिर में पूजा अर्चना करता है, उसे अपने सारे दु:खों से मुक्ति मिल जाता है। दशहरे और सक्रांत के दौरान यहां विशेष पूजा अर्चना का आयोजन किया जाता है।\n\nकदिरी से 35 किमी। और अनंतपुर से 100 किलोमीटर दूर स्थित यह स्‍थान बरगद के पेड़ के लिए प्रसिद्ध है जिसे स्‍थानीय भाषा में तिम्‍मम्‍मा (क़रीब के गांव की स्त्री का नाम जिसे देवी भी माना जता है) मर्रि (बरगद) मानु (पेड) यानी \"तिम्मम्मा मर्रि मानु\" कहा जाता है। इसे दक्षिण भारत में अपनी तरह का सबसे बड़ा सृक्ष्‍ण माना जाता है। इस पेड़ की शाखाएं पांच एकड़ तक फैली हुई हैं। 1989 में इसे गिनीज बुक ऑफ वर्ल्‍ड रिकॉर्ड में शामिल किया गया। मंदिर के नीचे तिम्‍माम्‍मा को समर्पित एक छोटा सा मंदिर हे। माना जाता है कि तिम्‍मम्‍मा का जन्‍म सेती बालिजी परिवार में हुआ था। अपने पति बाला वीरय्या की मृत्‍यु के बाद वे सती हो गई। माना जाजा है कि जिस स्‍थान पर उन्‍होंने आत्‍मदाह किया था, उसी स्‍थान पर यह बरगद का पेड़ स्थित है। लोगों का विश्‍वास है कि यदि कोई नि:संतान दंपत्ति यहां प्रार्थना करता है तो अगले ही साल तिम्‍मम्‍मा की कृपा से उनके घर संतान उत्‍पन्‍न हो जाती है। शिवरात्रि के अवसर पर यहां जात्रा का आयोजन किया जाता है जिसमें हजारों भक्‍त यहां आकर तिम्‍मम्‍मा की पूजा करते हैं।\n\nरायदुर्ग किले का विजयनगर साम्राज्‍य के इतिहास में महत्‍वपूर्ण स्‍थान है। किले के अंदर अनेक किले हैं और दुश्‍मनों के लिए यहां तक पहुंचना असंभव था। इसका निर्माण समुद्र तल से 2727 फीट की ऊंचाई पर किया गया था। मूल रूप से यह बेदारों का गढ़ था जो विजयनगर के शासन में शिथिल हो गया। आज भी पहाड़ी के नीचे किले के अवशेष देखे जा सकते हैं। माना जाता है कि किले का निर्माण जंग नायक ने करवाया था। किले के पास चार गुफाएं भी हैं जिनके द्वार पत्‍थर के बने हैं और इन पर सिद्धों की नक्‍काशी की गई है।\n\nकिले के आसपास अनेक मंदिर भी हैं जैसे नरसिंहस्‍वामी, हनुमान और एलम्‍मा मंदिर। यहां भक्‍तों का आना-जाना लगा रहता है। इसके अलावा प्रसन्‍ना वैंकटेश्‍वर, वेणुगोपाल, जंबुकेश्‍वर, वीरभद्र और कन्‍यकपरमेश्‍वरी मंदिर भी यहां हैं।\n\nहरियाली के बीच स्थित यह मंदिर अनंतपुर से 36 किलोमीटर दूर है। दंतकथाओं के अनुसार इस मंदिर का निर्माण भगवान लक्ष्‍मी नरसिंह स्‍वामी के पदचिह्मों पर किया गया है। विवाह समारोहों के लिए यह मंदिर पसंदीदा जगह है। अप्रैल के महीने में यहां वार्षिक रथ यात्रा का आयोजन किया जाता है। मंदिर परिसर में ही आदि लक्ष्‍मी देवी मंदिर और चेंचु लक्ष्‍मी देवी मंदिर भी हैं।\n\nगूटी अनंतपुर से 52 किलोमीटर दूर है। यह किला आंध्र प्रदेश के सबसे पुराने पहाड़ी किलों में से एक है। किले में मिले प्रारंभिक शिलालेख कन्‍नड़ और संस्‍कृत भाषा में हैं। किले का निर्माण सातवीं शताब्‍दी के आसपास हुआ था। मुरारी राव के नेतृत्‍व में मराठों ने इस पर अधिकार किया। गूटी कै‍ फियत के अनुसार मीर जुमला ने इस पर शासन किया। उसके बाद यह कुतुब शाही प्रमुख के अधिकार में आ गया। कालांतर में हैदर अली और ब्रिटिशों ने इस पर राज किया। गूटी किला गूटी के मैदानों से 300 मीटर की ऊंचाई पर स्थित है। किले के अंदर कुल 15 किले और 15 मुख्‍य द्वार हैं। मंदिर में अनेक कुएं भी हैं जिनमें से एक के बारे में कहा जाता है कि इसकी धारा पहाड़ी के नीचे से जुड़ी हुई है।\n\nबंगलुरु (200किलोमीटर) और पुट्टापुर्थी (70) हवाईअड्डे से अनंतपुर पहुंचा जा सकता है। बंगलुरु हवाई अड्डा देश के प्रमुख शहरों से जुड़ा है जबकि पुट्टापुर्थी सीमित शहरों से जुड़ा है।\nअनंतपुर से हैदराबाद, बंगलुरु, मुंबई, नई दिल्‍ली, अहमदाबाद, जयपुर, भुवनेश्‍वर, पुणे, विशाखापटनम और अन्‍य प्रमुख शहरों तक रेलों का जाल बिछा हुआ है।\nअनंतपुर से राष्‍ट्रीय राजमार्ग 7 और 205 गुजरते हैं जो अनंतपुर इस शहर को बड़े शहरों से जोड़ते हैं। आंध्र प्रदेश के अंदर व बाहर की जगहों के लिए निजी व सार्वजनिक बस सेवाएं भी उपलब्‍ध हैं।\n\n", "id": "7124", "title": "अनन्तपुर जिला"}
{"url": "https://hi.wikipedia.org/wiki?curid=7125", "text": "अदिलाबाद जिला\n\nअदिलाबाद भारतीय राज्य तेलंगाना का एक जिला है। इस जिला तेलंगाना मे सबसे ऊपर है।\n\nक्षेत्रफल - वर्ग कि.मी.\n\nजनसंख्या - 27,37,738 (2011 जनगणना)\n", "id": "7125", "title": "अदिलाबाद जिला"}
{"url": "https://hi.wikipedia.org/wiki?curid=7126", "text": "गुन्टूर जिला\n\nक्षेत्रफल - 11,391 वर्ग कि.मी.\n\nजनसंख्या - 44,65,144 (2001 जनगणना)\n", "id": "7126", "title": "गुन्टूर जिला"}
{"url": "https://hi.wikipedia.org/wiki?curid=7127", "text": "खम्मम जिला\n\nखम्मम या खम्माम भारतीय राज्य तेलंगाना का एक जिला है।\n\nक्षेत्रफल - वर्ग कि.मी.\n\nजनसंख्या - 25,78,927 (2001 जनगणना)\n", "id": "7127", "title": "खम्मम जिला"}
{"url": "https://hi.wikipedia.org/wiki?curid=7128", "text": "कृष्णा जिला\n\nकृष्णा भारतीय राज्य आंध्र प्रदेश का एक जिला है।\n\nक्षेत्रफल - वर्ग कि.मी.\n\nजनसंख्या - 41,87,841 (2001 जनगणना)\n", "id": "7128", "title": "कृष्णा जिला"}
{"url": "https://hi.wikipedia.org/wiki?curid=7129", "text": "चित्तूर जिला\n\nचित्तूर भारतीय राज्य आंध्र प्रदेश के १३ जिलों में से एक जिला है। यह जिला, आन्ध्रप्रदेश के बिल्कुल दक्षिण भाग मे है। इस जिले के उत्तर में अनंतपूर जिला, और कडपा जिला हैं, पूरब मे बंगाल की खाडी, दक्षिण में तमिल नाडू राज्य और पश्चिम में कर्नाटक राज्य हैं। \n\nक्षेत्रफल - 15,369 वर्ग कि.मी.\n\nजनसंख्या - 37,45,875 (2001 जनगणना)\n\nइस जिले में तीन रेवेन्यू डिविजन हैं। \n\nइस जिले मे पाँच शैक्षणिक डिविजन हैं।\n\n", "id": "7129", "title": "चित्तूर जिला"}
{"url": "https://hi.wikipedia.org/wiki?curid=7130", "text": "कर्नूल जिला\n\nयहां पर एक किला है जो एक समय में विजयनगर राजाओं का गढ़ था। इसके अवशेष आज भी ग्रेनाइट की पांच पहाडि़यों में देखे जा सकते हैं। इनमें से दो पहाडि़यां 800 फीट ऊंची हैं। आदोनी में स्थित जामा मस्जिद मुस्लिम वास्‍तुकला का सुंदर उदाहरण है।\n\nयह एक प्रमुख धार्मिक केंद्र है। यह हिंदुओं की आस्‍था का प्रतीक है विशेष रूप से वैष्‍णव संप्रदाय के लोगों के लिए यह स्‍थान बहुत महत्‍वपूर्ण है। यहां का मंदिर दो भागों में बंटा है- निचला अहोबिलम और ऊपरी अहोबिलम। ऊपरी अहोबिलम पठार पर समुद्र तल से 2800 फीट की ऊंचाई पर स्थित है।\n\nमाधवरन गांव कुर्नूल का एक अन्‍य प्रमुख पर्यटक स्‍थल है। यहां पर एक प्राचीन द्वार के अवशेष देखे जा सकते हैं। इसे देखकर मुंबई के गेटवे ऑफ इंडिया का आभास होता है।\n\nसप्‍त नंदी संगम के नाम से प्रसिद्ध संगमेश्‍वर कुर्नूल से 55 किलोमीटर दूर है। यह भवनासी और कृष्‍णा नदियों का पवित्र संगम स्‍थल है। इस खूबसूरत स्‍थान पर लकड़ी के लिंगम का एक मंदिर भी है। महाशिवरात्रि के अवसर पर हजारों श्रद्धालु यहां शिवजी की पूजा अर्चना करने आते हैं। \n\nश्रीसैलम नल्‍लामलाई पहाडि़यों पर स्थित घना जंगल है। यह दक्षिण भारत के सबसे प्राचीन और पवित्र स्‍थलों में से एक है। सबसे प्रमुख मंदिर कृष्‍णा नदी के दक्षिणी तट पर ऋषभागिरी पहाड़ी पर है। अनेक पुराणों में इसे श्री गिरी, श्रीपर्वत, रुद्र पर्वत और शेशाचलम के नाम से भी पुकारा गया है।\n\nनल्‍लामलाई पहाड़ी के पूर्व में स्थित यह स्‍थान अपनी प्राकृतिक खूबसूरती और महानंदीश्‍वर के मंदिर के लिए मशहूर है। इस मंदिर के आसपास अनेक मंदिर हैं जो पर्यटकों को आकर्षित करते हैं। फरवरी-मार्च में मंदिर में वार्षिक उत्‍सव मनाया जाता है।\n\nइन स्‍थानों के अलावा भी कुछ और जगहें हैं जो दर्शनीय हैं जैसे अब्‍दुल वाहिब का मकबरा, 1618 में बना गोपाल राजू का मकबरा, पेटा अंजनेयस्‍वामी का मंदिर, वेणुगोपालस्‍वामी मं‍दिर और बिड़ला मंदिर आदि।\n\nनजदीकी हवाई अड्डा हैदराबाद यहां से 219 किलोमीटर दूर है।\nकुर्नूल में सिकंदराबाद-बंगलुरु रेलवे लाइन का रेलवे स्‍टेपशन है।\nअनंतपुर, चित्‍तूर और हैदराबाद से यहां के लिए बस सेवा उपलब्‍ध्‍ा है।\n", "id": "7130", "title": "कर्नूल जिला"}
{"url": "https://hi.wikipedia.org/wiki?curid=7131", "text": "पूर्व गोदावरी जिला\n\n२००१ की जनगणना के अनुसार जिले की जनसंख्या ४,९०१,४२० है जिसमें से २३.५% शहरी आबादी है। \n\nसाक्षर\n६ वर्ष से कम आयु के शिशुओं की संख्या\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7131", "title": "पूर्व गोदावरी जिला"}
{"url": "https://hi.wikipedia.org/wiki?curid=7132", "text": "पश्चिम गोदावरी जिला\n\nपश्चिम गोदावरी भारतीय राज्य आंध्र प्रदेश का एक जिला है। यह एक तटीय जिला है। बंगाल खाडी के तट पर है।\nइस जिले का प्रधान नगर एरूरु है। \n\nक्षेत्रफल - 7,742 वर्ग कि.मी. (2,989 वर्ग मील)\n\nजनसंख्या - 38,03,517 (2001 जनगणना)\n", "id": "7132", "title": "पश्चिम गोदावरी जिला"}
{"url": "https://hi.wikipedia.org/wiki?curid=7133", "text": "मेदक जिला\n\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7133", "title": "मेदक जिला"}
{"url": "https://hi.wikipedia.org/wiki?curid=7134", "text": "नल्गोंडा जिला\n\nनालगोंडा भारतीय राज्य तेलंगाना का एक जिला है।\n\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7134", "title": "नल्गोंडा जिला"}
{"url": "https://hi.wikipedia.org/wiki?curid=7135", "text": "महबूबनगर जिला\n\nक्षेत्रफल - वर्ग कि.मी.\n\nजनसंख्या - 35,13,634 (2001 जनगणना)\n\nइस जिले में ६४ मन्डल है। महबूबनगर जिला के उत्तर में रंगारेड्डी जिला, दक्षिण में कुर्नूल जिला, पूर्व की ओर नल्गोंडा जिला तथा पश्चिम में कर्नाटक है।\n", "id": "7135", "title": "महबूबनगर जिला"}
{"url": "https://hi.wikipedia.org/wiki?curid=7136", "text": "प्रकासम जिला\n\nप्रकासम भारतीय राज्य आंध्र प्रदेश का एक जिला है।\n\nक्षेत्रफल - 17,626 वर्ग कि.मी.\n\nजनसंख्या - 30,59,423 (2001 जनगणना)\n", "id": "7136", "title": "प्रकासम जिला"}
{"url": "https://hi.wikipedia.org/wiki?curid=7137", "text": "नेल्लोर जिला\n\nक्षेत्रफल - 13,076 वर्ग कि.मी.\n\nजनसंख्या - 2,668,564 (2001 जनगणना)\n", "id": "7137", "title": "नेल्लोर जिला"}
{"url": "https://hi.wikipedia.org/wiki?curid=7138", "text": "निजामाबाद जिला\n\nनिजामाबाद भारतीय राज्य तेलंगाना का एक जिला है। इस जिले का मुख्या लय है निजामाबाद। \n\nप्राचीन काल में इन्‍द्रपुरी और इन्‍दूर के नाम से विख्‍यात आंध्रप्रदेश का निजामाबाद जिला अपनी समृद्ध संस्‍कृति के साथ-साथ ऐतिहासिक स्‍मारकों और प्राकृतिक सुंदरता के लिए जाना जाता है। \n\nइस जिले की सीमाएं करीमनगर, मेडक और नंदेदू जिलों से मिलती और पूर्व में आदिलाबाद से मिलती हैं। यह जिला चालुक्‍य, तुगलक, गोलकुंडा और निजाम शासकों के अधीन रह चुका है। इन सभी शासकों की अनेक निशानियां इस नगर में देखी जा सकती है। प्राकृतिक संसाधनों से भरपूर यह स्‍थान औद्योगिक विकास से पथ पर तेजी से अग्रसर हो रहा है। निजामाबाद से गोदावरी नदी आंध्रप्रदेश में प्रवेश कर इस राज्‍य को समृद्ध करने में अहम भूमिका अदा करती है।\n\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7138", "title": "निजामाबाद जिला"}
{"url": "https://hi.wikipedia.org/wiki?curid=7139", "text": "वारंगल जिला\n\nवारंगल भारतीय राज्य तेलंगाना का एक ज़िला है।\n\nक्षेत्रफल - 12,846 वर्ग कि.मी.\n\nजनसंख्या - 32,46,004 (2001 जनगणना)\n", "id": "7139", "title": "वारंगल जिला"}
{"url": "https://hi.wikipedia.org/wiki?curid=7140", "text": "हैदराबाद जिला\n\nहैदराबाद भारतीय राज्य तेलंगाना का एक जिला है। इसका मुख्यालय हैदराबाद नगर है जो राज्य की राजधानी भी है।\n\nक्षेत्रफल - वर्ग कि.मी.\n\nजनसंख्या - 38,29,753 (2001 जनगणना)\n", "id": "7140", "title": "हैदराबाद जिला"}
{"url": "https://hi.wikipedia.org/wiki?curid=7141", "text": "रंगारेड्डी जिला\n\nरंगारेड्डी भारतीय राज्य तेलंगाना का एक जिला है।\n\nक्षेत्रफल - 7,493 वर्ग कि.मी.\n\nजनसंख्या - 35,75,064 (2001 जनगणना)\n\nरंगारेड्डी जिला के पूर्व मे नल्गोंडा जिला, उत्तर मे मेदक जिला, दक्षिण मे महबूबनगर जिला, पक्शिम मे कर्नाटक् है। इस जिला १९७८ मे स्थपित किया जया है। १९७८ के पहले हैदराबाद जिला मे भाग था। इस जिले मे ३ रेवेन्यू डिविज और ३३ रेवेन्यू मन्डल है।\n", "id": "7141", "title": "रंगारेड्डी जिला"}
{"url": "https://hi.wikipedia.org/wiki?curid=7142", "text": "श्रीकाकुलम जिला\n\nक्षेत्रफल - वर्ग कि.मी.\n\nजनसंख्या - (2001 जनगणना)\nश्रीकाकुलम जिले का पुराना नाम \"छिकाकोल\" है। भारत देश में आंध्र प्रदेश राज्य में उत्तरी भाग में है। भूगोल पर \"18°-20’ और 19°-10’ N\" और \"83°-50’ और 84°-50’ E.\" अक्षांश और रेखांश के बीच में है।\nइस जिले नागावली नदी के किनारे है। इस जेले के पूर्वी भाग में बंगाल खडी, पश्चिम में विजयनगरम जेले और उडीसा, उत्तर में उडीसा और दक्षिण में बंगाल खडी है। इस जिले विशाखपट्टनम से १५ अगष्ट १९५० मे अलग हो गया।\nइस जिले से फिर १ जून १९७९ में विजय नगरम जिले अलग हुआ। \n\nपुराना काल में ब्रिटिष के लोग इस जिले को \" चिकाकोल\" कहते थे। इस जिले नैजां राज्य मे अम्तर्भाग होने के समय नैजाम के अधिरारियों ने यहां किसानों से जमाबंदी करने केलिए अते थे। वहां लोग कपडे के थैली में धन रखकर उसको देते थे।\nअधिरारियों ने वह थैली को खुलने केलिए किसानों से कहते है \"सिक्का खोल\"। इसी पद कुछ वर्ष के बाद \"श्रीकाकुलम\" के नाम पर बदल होगया। \n\nजिले तीन डिविजनों मे विभाजित हैं। ये इस प्रकार हैं। १, श्रीकाकुलम २, टेक्कलि ३, पालकोंड \n\nइस जिले में ३८ रेविन्यू मंडल हैं।\n", "id": "7142", "title": "श्रीकाकुलम जिला"}
{"url": "https://hi.wikipedia.org/wiki?curid=7143", "text": "विजयनगरम जिला\n\nक्षेत्रफल - वर्ग कि.मी.\n\nजनसंख्या - 22,49,254 (2001 जनगणना)\n", "id": "7143", "title": "विजयनगरम जिला"}
{"url": "https://hi.wikipedia.org/wiki?curid=7144", "text": "विशाखापट्नम जिला\n\nविशाखापत्तनम भारतीय राज्य आंध्र प्रदेश का एक जिला है। इस का मुख्य नगर विशाखपट्नम है। \n\nक्षेत्रफल - वर्ग कि.मी.\n\nजनसंख्या - 38,32,336 (2001 जनगणना)\n", "id": "7144", "title": "विशाखापट्नम जिला"}
{"url": "https://hi.wikipedia.org/wiki?curid=7147", "text": "श्रीरामचरितमानस\n\nरामचरितमानस को हिंदी साहित्य की एक महान कृति माना जाता है। रामचरितमानस को सामान्यतः 'तुलसी रामायण' या 'तुलसीकृत रामायण' भी कहा जाता है। त्रेता युग में हुए ऐतिहासिक राम-रावण युद्ध पर आधारित और हिन्दी की ही एक लोकप्रिय भाषा अवधी में रचित रामचरितमानस को विश्व के १०० सर्वश्रेष्ठ लोकप्रिय काव्यों में ४६वाँ स्थान दिया गया।\n\nरामचरित मानस १५वीं शताब्दी के कवि गोस्वामी तुलसीदास द्वारा लिखा गया महाकाव्य है। जैसा तुलसीदास ने रामचरित मानस के बालकाण्ड में स्वयं लिखा है कि उन्होंने रामचरित मानस की रचना का आरम्भ अयोध्या में विक्रम संवत १६३१ (१५७४ ईस्वी) को रामनवमी के दिन (मंगलवार) किया था। गीताप्रेस गोरखपुर के श्री हनुमान प्रसाद पोद्दार के अनुसार रामचरितमानस को लिखने में गोस्वामी तुलसीदास जी को २ वर्ष ७ माह २६ दिन का समय लगा था और उन्होंने इसे संवत् १६३३ (१५७६ ईस्वी) के मार्गशीर्ष शुक्लपक्ष में राम विवाह के दिन पूर्ण किया था। इस महाकाव्य की भाषा अवधी है जो हिंन्दी की ही एक शाखा है।\n\nरामचरितमानस में गोस्वामी तुलसीदास ने श्री रामचन्द्र के निर्मल एवं विशद चरित्र का वर्णन किया है। महर्षि वाल्मीकि द्वारा रचित संस्कृत रामायण को रामचरितमानस का आधार माना जाता है। यद्यपि रामायण और रामचरितमानस दोनों में ही राम के चरित्र का वर्णन है परंतु दोनों ही महाकाव्यों के रचने वाले कवियों की वर्णन शैली में उल्लेखनीय अन्तर है। जहाँ वाल्मीकि ने रामायण में राम को केवल एक सांसारिक व्यक्ति के रूप में दर्शाया है वहीं तुलसीदास ने रामचरितमानस में राम को भगवान विष्णु का अवतार माना है।\n\nरामचरितमानस को तुलसीदास ने सात काण्डों में विभक्त किया है। इन सात काण्डों के नाम हैं - बालकाण्ड, अयोध्याकाण्ड, अरण्यकाण्ड, किष्किन्धाकाण्ड, सुन्दरकाण्ड, लंकाकाण्ड और उत्तरकाण्ड। छन्दों की संख्या के अनुसार बालकाण्ड और किष्किन्धाकाण्ड क्रमशः सबसे बड़े और छोटे काण्ड हैं। तुलसीदास जी ने रामचरितमानस में हिन्दी के अलंकारों का बहुत सुन्दर प्रयोग किया है विशेषकर अनुप्रास अलंकार का। रामचरितमानस पर प्रत्येक हिंदू की अनन्य आस्था है और इसे हिन्दुओं का पवित्र ग्रन्थ माना जाता है।\n\nतुलसीदास जी द्वारा रचित रामचरित मानस की कुछ चौपाइयों को लेते हैं। बात उस समय की है जब मनु और सतरूपा परमब्रह्म की तपस्या कर रहे थे। कई वर्ष तपस्या करने के बाद शंकरजी ने स्वयं पार्वती से कहा कि मैं, ब्रह्मा और विष्णु कई बार मनु सतरूपा के पास वर देने के लिये आये, जिसका उल्लेख तुलसी दास जी द्वारा रचित रामचरितमानस में इस प्रकार मिलता है- \"बिधि हरि हर तप देखि अपारा, मनु समीप आये बहु बारा\"। जैसा की उपरोक्त चौपाई से पता चलता है कि ये लोग तो कई बार आये यह कहने कि जो वर तुम माँगना चाहते हो माँग लो; पर मनु सतरूपा को तो पुत्र रूप में स्वयं परमब्रह्म को ही माँगना था फिर ये कैसे उनसे यानी शंकर, ब्रह्मा और विष्णु से वर माँगते? हमारे प्रभु श्रीराम तो सर्वज्ञ हैं। वे भक्त के ह्रदय की अभिलाषा को स्वत: ही जान लेते हैं। जब २३ हजार वर्ष और बीत गये तो प्रभु श्रीराम के द्वारा आकाश वाणी होती है- \"प्रभु सर्बग्य दास निज जानी, गति अनन्य तापस नृप रानी। माँगु माँगु बरु भइ नभ बानी, परम गँभीर कृपामृत सानी।।\" इस आकाश वाणी को जब मनु सतरूपा सुनते हैं तो उनका ह्रदय प्रफुल्लित हो उठता है। और जब स्वयं परमब्रह्म राम प्रकट होते हैं तो उनकी स्तुति करते हुए मनु और सतरूपा कहते हैं- \"सुनु सेवक सुरतरु सुरधेनू, बिधि हरि हर बंदित पद रेनू। सेवत सुलभ सकल सुखदायक, प्रणतपाल सचराचर नायक॥\" अर्थात् जिनके चरणों की वन्दना विधि, हरि और हर यानी ब्रह्मा, विष्णु और महेश तीनों ही करते है, तथा जिनके स्वरूप की प्रशंसा सगुण और निर्गुण दोनों करते हैं: उनसे वे क्या वर माँगें? इस बात का उल्लेख करके तुलसी बाबा ने उन लोगों को भी राम की ही आराधना करने की सलाह दी है जो केवल निराकार को ही परमब्रह्म मानते हैं।\n\n\n\n", "id": "7147", "title": "श्रीरामचरितमानस"}
{"url": "https://hi.wikipedia.org/wiki?curid=7148", "text": "चामाराजानगर जिला\n\nक्षेत्रफल - वर्ग कि.मी.\n\nजनसंख्या - 9,65,462 (2001 जनगणना)\n", "id": "7148", "title": "चामाराजानगर जिला"}
{"url": "https://hi.wikipedia.org/wiki?curid=7152", "text": "मैसूर जिला\n\nमैसूर भारतीय राज्य कर्नाटक का एक जिला है।\n\nक्षेत्रफल - 6,268 वर्ग कि.मी.\n\nजनसंख्या - 26,41,027 (2001 जनगणना)\n", "id": "7152", "title": "मैसूर जिला"}
{"url": "https://hi.wikipedia.org/wiki?curid=7153", "text": "मांड्य जिला\n\nमांड्य भारतीय राज्य कर्नाटक का एक जिला है। इसका मुख्यालय मांड्या में स्थित है। हिन्दू पौराणिक कथा के अनुसार सागा मांडवया ने यहां पर तपस्या की थी। तभी से इस स्थान को मांडया के नाम से जाना जाता है। मांडया बैंगलोर से लगभग 90 किलोमीटर की दूरी पर स्थित है। मांडया पहले मैसूर जिले का हिस्सा था। यह स्थान समुद्र तल से 2500-3000 फीट की ऊंचाई पर स्थित है। इस जिले में पांच प्रमुख नदियां कावेरी, हेमवती, शिमाशा, लोकपावनी और वीरवैष्णवी बहती है।\n\nक्षेत्रफल - वर्ग कि.मी.\n\nजनसंख्या - 17,63,705 (2001 जनगणना)\n", "id": "7153", "title": "मांड्य जिला"}
{"url": "https://hi.wikipedia.org/wiki?curid=7154", "text": "बेल्लारी जिला\n\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7154", "title": "बेल्लारी जिला"}
{"url": "https://hi.wikipedia.org/wiki?curid=7155", "text": "बंगलोर (ग्रामीण) जिला\n", "id": "7155", "title": "बंगलोर (ग्रामीण) जिला"}
{"url": "https://hi.wikipedia.org/wiki?curid=7156", "text": "तुमकुर जिला\n\nतुमकुर भारतीय राज्य कर्नाटक का एक जिला है।\n\nक्षेत्रफल - 10598 वर्ग कि.मी.\n\nजनसंख्या - 25,84,711 (2001 जनगणना)\n", "id": "7156", "title": "तुमकुर जिला"}
{"url": "https://hi.wikipedia.org/wiki?curid=7157", "text": "चित्रदुर्ग जिला\n\nचित्रदुर्ग भारतीय राज्य कर्नाटक का एक जिला है।\n\nक्षेत्रफल - वर्ग कि.मी.\n\nजनसंख्या - 15,17,896 (2001 जनगणना)\n", "id": "7157", "title": "चित्रदुर्ग जिला"}
{"url": "https://hi.wikipedia.org/wiki?curid=7158", "text": "बंगलोर जिला\n\nक्षेत्रफल - वर्ग कि.मी.\n\nजनसंख्या - (2001 जनगणना)\n", "id": "7158", "title": "बंगलोर जिला"}
{"url": "https://hi.wikipedia.org/wiki?curid=7159", "text": "कोलार जिला\n\nकोलार भारतीय राज्य कर्नाटक का एक जिला है। अपने सोने की खानों के लिये प्रसिद्ध यह जिला बंगलोर के उत्तर-पूर्व में है।\n\nक्षेत्रफल - 8,225 वर्ग कि.मी.\n\nजनसंख्या - 25,36,069 (2001 जनगणना)\n", "id": "7159", "title": "कोलार जिला"}
{"url": "https://hi.wikipedia.org/wiki?curid=7160", "text": "कच्छ जिला\n\nकच्छ जिला भारत के पश्चिम में स्थित गुजरात राज्य का क्षेत्रफल का दृष्टि से सबसे बड़ा जिला है| इसका क्षेत्रफल - 45,612 वर्ग कि॰मी॰ है| ऐसा माना जाता है कि कच्छ नाम, जिले के कछुएं जैसी आकृति के कारण पड़ा है | प्राचीन महानगर धोलावीरा, जहां पुरातन सिन्धु संस्कृति विकसित हुई थी, कच्छ जिलें में स्थित है | कच्छ में प्रायः कच्छी बोली व गुजराती भाषा का प्रयोग होता है | ૧૨૩\n\nकच्छ कि उत्तर दिशा में पडोसी देश पाकिस्तान, पश्चिम में अरब सागर तथा दक्षिण में कच्छ क़ी खाड़ी स्थित है, जों कच्छ को काठीयावाड़ से अलग करता है | कच्छ के उत्तर तथा पूर्व में कच्छ का रण (रेगिस्तान) स्थित है | कच्छ कि पूर्व दिशा में रण के विस्तार के पश्चात बनासकांठा जिला स्थित है |\n\n१. अबडास-नलिया->(---)\n२. अंजार->वासणभाई आहिर\n३. गांधीधाम->\n४. नखत्राणा->(---)\n५. भचाऊ (---)\n६. मांडवी->\n७.मुंद्रा (---)\n८. भूज->\n९. रापर->\n१०. लखपत ->(---)\n११.आदिपुर---\n\nमिलें अवशेषों के आधार पर कच्छ प्राचीन सिन्धु संस्कृति का हिस्सा माना जाता है | सन १२७० में कच्छ एक स्वतंत्र प्रदेश था | सन १८१५ में यह ब्रिटिश साम्राज्य के अधीन हुआ | रजवाड़े के रूप में कच्छ के तत्कालीन महाराजा ने ब्रिटिश सत्ता स्वीकार कर ली | सन १९४७ में भारत की स्वतंत्रता के बाद कच्छ तत्कालीन ' महागुजरात ' राज्य का जिला बना | सन १९५० में कच्छ भारत का एक राज्य बना | १ नवम्बर सन १९५६ को यह मुंबई राज्य के अंतर्गत आया | सन १९६० में भाषा के आधार पर मुंबई राज्य का महाराष्ट्र और गुजरात में विभाजन हो गया तथा कच्छ गुजरात का एक हिस्सा बन गया |\n\nसन १९४७ में भारत के विभाजन के पश्चात सिंध और कराची में स्थित बंदरगाह पाकिस्तान के अंतर्गत चला गया | स्वतंत्र भारत की सरकार ने कच्छ के कंडला में नवीन बंदरगाह विकसित करने का निर्णय लिया | कंडला बंदरगाह पश्चिम भारत का एक महत्वपूर्ण बंदरगाह है |\n\nइतिहास में १६ जून सन १८१५ का दिन कच्छ के पहले भूकंप के रूप में दर्ज है | २६ जनवरी २००१ में आया प्रचंड भूकंप का केंद्र कच्छ जिले के अंजार में था | कच्छ के १८५ वर्ष के दर्ज भूस्तरीयशास्त्र के इतिहास में यह सबसे बड़ा भूकंप था |\n", "id": "7160", "title": "कच्छ जिला"}
{"url": "https://hi.wikipedia.org/wiki?curid=7161", "text": "आणंद जिला\n\nआनन्द भारतीय राज्य गुजरात का एक जिला है।\n\nक्षेत्रफल - वर्ग कि.मी.\n\nजनसंख्या - 18,56,872 (2001 जनगणना)\n", "id": "7161", "title": "आणंद जिला"}
{"url": "https://hi.wikipedia.org/wiki?curid=7164", "text": "उत्तर गोवा जिला\n\nआज के उत्तर गोवा के ज्यादातर प्रदेश (परनेम, बिचोलिम और सतारी), कभी सावंतवाडी राजशाही के अधीन थे, जबकि पोंडा समय समय पर कभी सुण्दा राजशाही या मराठों या फिर सावंतवाडी राजशाही के अधिकार क्षेत्र में रहा। इसलिए इन क्षेत्रों को हिन्दुओं के लिए एक सुरक्षित क्षेत्र समझा जाता था जबकि क्षेत्र के अधिकतर हिंदु पुर्तगाली धर्माधिकरण के कारण निरंतर भय की स्थिति में रहते थे। 18 वीं शताब्दियों में नई विजय के एक भाग के रूप में पुर्तगालियों ने इन प्रदेशों पर विजय प्राप्त कर इन्हें अपने साम्राज्य में मिला लिया और 1961 में इन क्षेत्रों पर भारतीय गणराज्य के कब्जे से पहले तक यह पुर्तगाली साम्राज्य के अधीन ही रहे। गोवा और दो अन्य पूर्व पुर्तगाली बहि:क्षेत्रों को मिलाकर गोवा केन्द्र शासित प्रदेश का गठन किया गया। 1965 में गोवा को एक जिले के रूप में पुनर्गठित किया गया। 30 मई 1987, को गोवा को राज्य का दर्जा प्राप्त हो गया (जबकि दमन और दीव एक केंद्र शासित प्रदेश ही बना रहा) और गोवा को दो जिलों उत्तर गोवा और दक्षिण गोवा में पुनर्गठित किया गया।\n\nउत्तर गोवा जिला 15 48’ 00” N से 14 53’ 54” N अक्षांस और 73 E से 75 E देशांतर के मध्य स्थित है।\n\nजिले का प्रशासनिक मुख्यालय पणजी है, जो कि गोवा राज्य की राजधानी भी है। जिला कोंकण प्रदेश का एक हिस्सा भी है। \nजिले का विभाजन छ: तालुकों क्रमश: परनेम, बारदेज़ (मापुसा), बिचोलिम, सतारी (वलपोई), तिस्वाड़ी (पणजी) और पोंडा में किया जाता है।\n\nउत्तर गोवा के अधिकांश लोगों की मातृभाषा कोंकणी है, जबकि महाराष्ट्र और कर्नाटक से सटे इलाकों में क्रमश मराठी और कन्नड़ भाषा बोली जाती है। गोवा राज्य की अधिकांश शिक्षित जनता अंग्रेजी भाषा और लगभग समस्त जनता हिन्दी भाषा का ज्ञान रखती है। जनसंख्या का एक छोटा भाग पुर्तगाली भाषा का ज्ञान रखता है, पर यह संख्या निरंतर कम हो रही है।\n\n", "id": "7164", "title": "उत्तर गोवा जिला"}
{"url": "https://hi.wikipedia.org/wiki?curid=7165", "text": "दक्षिण गोवा जिला\n\nदक्षिण गोवा जिला, भारतीय राज्य गोवा के दो जिलों में से एक है। जिले का क्षेत्रफल 1966 वर्ग किमी और 2001 की जनगणना के अनुसार इसकी जनसंख्या 586591 है। इस जिले के उत्तर में उत्तर गोवा जिला, दक्षिण और पूर्व में कर्नाटक राज्य का उत्तर कन्नड़ जिला और पश्चिम में अरब सागर स्थित है।\nपुर्तगालियों ने 1510 में गोवा में एक उपनिवेश स्थापित किया था और 17 वीं और 18 वीं शताब्दियों के दौरान उन्होने इसका विस्तार कर, इसे इसकी वर्तमान सीमाओं तक पहुँचा दिया। भारत ने 19 दिसम्बर 1961 को गोवा को अपने अधिकार क्षेत्र में ले लिया और गोवा तथा दो अन्य पूर्व पुर्तगाली को मिलाकर केन्द्र शासित प्रदेश गोवा का गठन किया। 1965 में दमन और दीव और गोवा को एक जिला बना दिया गया। 30 मई 1987 को गोवा को राज्य का दर्जा प्राप्त हो गया और इसका विभाजन दो जिलों उत्तर गोवा जिला और दक्षिण गोवा जिला में किया गया जबकि दमन और दीव को एक अलग केन्द्र शासित प्रदेश बना दिया गया।\n\nजिले का प्रशासनिक मुख्यालय मडगांव है। जिला कोंकण प्रदेश का एक हिस्सा भी है। जिले का विभाजन छ: तालुकों क्रमश: मुरगांव, साल्सेट (मडगांव), क्यूपेम, कानकोना (चाउड़ी), संगेम और धारबन्दोरा में किया जाता है।\n\nदक्षिण गोवा के अधिकांश लोगों की मातृभाषा कोंकणी है, जबकि महाराष्ट्र और कर्नाटक से सटे इलाकों में क्रमश मराठी और कन्नड़ भाषा बोली जाती है। गोवा राज्य की अधिकांश शिक्षित जनता अंग्रेजी भाषा और लगभग समस्त जनता हिन्दी भाषा का ज्ञान रखती है। जनसंख्या का एक छोटा भाग पुर्तगाली भाषा का ज्ञान रखता है, पर यह संख्या निरंतर कम हो रही है।\n\n", "id": "7165", "title": "दक्षिण गोवा जिला"}
