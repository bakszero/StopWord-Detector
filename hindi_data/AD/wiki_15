{"url": "https://hi.wikipedia.org/wiki?curid=48548", "text": "सेंटर फॉर डवलेपमेंट ऑफ टेलीमैटिक्स\n\nसेंटर फॉर डेवलपमेंट ऑफ टेलीमेटिक्स (सी-डॉट) भारत सरकार का दूरसंचार प्रौद्योगिकी विकास केंद्र है। इसकी स्थापना एक स्वायत्त संस्था के रूप में अगस्त 1984 में की गयी थी। इसे भारतीय दूरसंचार नेटवर्क की आवश्यकताओं को पूरा करने के लिए अत्याधुनिक दूर संचार प्रौद्योगिकी विकसित करने का संपूर्ण अधिकार तथा पूर्ण स्वतंत्रता दी गयी। इसका मुख्य उद्देश्य दूर संचार प्रौद्योगिकी के क्षेत्र में उत्कृष्ट केंद्र की स्थापना करना है।\n\n1984 में सी-डॉट का काम प्रारंभ में मुख्य रूप से डिजिटल एक्सचेंजों की डिजाइनिंग और विकास करना तथा भारतीय उद्योग द्वारा इसके व्यापक स्तरीय विनिर्माण को सुकर बनाना था। बाद में, 1989 में संचार उपकरणों का विकास भी इसके कार्य क्षेत्र में जोड़ दिया गया।\n\n\nनीति संबंधी दिशा निर्देश देती है तथा केंद्र के वार्षिक बजट का अनुमोदन करती है।\nइसकी भूमिका केंद्र के निष्पदन की समीक्षा और निगरानी करना है। \nयह सी-डॉट की परियोजनाओं के कार्यान्वयन तथा केंद्र के रोजमर्रा के कामकाज के लिए जिम्मेदार है।\n\nनया अनुसंधान और विकास भवन अपने इंजीनियरों और वैज्ञानिकों के लिए अनुकूल माहौल उपलब्ध कराने के उद्देश्य से बनाया गया है। शहर के शोरगुल से दूर यह परिसर प्रसिद्ध छत्तरपुर मंदिर परिसर के पास मांडी रोड, महरौली में खूबसूरत फार्म हाउसिस के बीच स्थित है। सी-डॉट की प्रयोगशालाएं पहले दिल्ली के विभिन्न हिस्सों में भीड़-भाड़ वाले इलाकों में स्थित किराए के भवनों में थी।\nवर्तमान सुविधा सी-डॉट के सभी कार्यकलाप, अनुसंधान और विकास, कम्पयूटर समर्थित डिजाइन प्रणालियाँ, वैधकरण केंद्र तथा कैप्टिव पाइलट तथा क्षेत्र परीक्षण सुविधाएं एक ही स्थल पर उपलब्ध करायेगी। विकास टीमों को समर्थन देने वाले तकनीकी और प्रशासनिक सेवा समूह भी साथ ही स्थित हैं।\n\nभवन की मुख्य विशेषताओं में हार्डवेयर और सॉफ्टवेयर विकास प्रयोगशालाएं, अत्याधुनिक भवन प्रबंधन प्रणाली, भौमजल के कुएं, निर्बाध विद्युत आपूर्ति तथा अनुसंधान और विकास कार्य के लिए आवश्यक वातानुकूलित वातावरण आदि शामिल हैं।\n\nसी-डॉट कैम्पस,\nमहरौली, नई दिल्ली-110030\n\nइलैक्ट्रॉनिक्स सिटी, फेज-1,\nबंगलूर 560 100 \n\nछठी मंजिल, सीटीएस बिल्डिंग,\nएफ-94, ट्रांसपोर्ट डिपो रोड.\nकोलकाता 700088\n\nकेंद्र में आरआईएससी वर्क स्टेशनों के क्लाइंट सर्वर नेटवर्क, नवीनतम सॉफ्ट्वेयर विकास उपकरण तथा अत्यन्त परिपक्व और प्रभावी विकास तथा समर्थन क्रिया-विधि युक्त अत्याधुनिक विकास पर्यावरण है। केस टूल, वस्तु-अभिमुख क्रियाविधियां, सॉफ्टवेयर इत्यादि का व्यापक प्रयोग किया जाता है।\n\nसी-डॉट में सुसज्जित हार्डवेयर सुविधा है। यहां स्थित कैड सुविधाएं देश में सर्वोत्तम सुविधाओं में से है, जो मल्टिलेयर, हाईफ्रिक्वैन्सी (62एमबीपीएस) बोर्डों के विकास को संभव बनाती है। केंद्र में आधुनिकतम हार्डवेयर प्लेटफार्म तथा सॉफ्ट्वेयर टूल सहित एएसआईसी डिजाइन सुविधाएं भी हैं। 0.35 एम में कॉम्पलैक्स एएसआईसी, 100 केबी रैम तथा 450 के से अधिक गेट काउंट सहित 3.3वी सीएमओएस भी डिजाइन किए गए हैं। प्रयोगशालाओं में आधुनिक परीक्षण एवं मापक उपकरण, माइक्रोप्रोसेसर विकास प्रणालियां तथा प्रोटोटाईप सुविधाएं उपलब्ध हैं।\n\nभारत में सी डॉट एक्सचेंजों की स्थापना इस प्रकार से है:-\nसी-डॉट प्रौद्योगिकी पर आधारित एक्सचेंज दुनियाभर के विभिन्न देशों में स्थापित हैं।.\n\nसी-डॉट की वर्तमान उत्पाद सूची में विश्व स्तरीय डिजिटल स्विचिंग प्रणालियां, इंटेलीजेंट नेटवर्क समाधान, एक्सेस नेटवर्क उत्पाद, वॉयस ओवर आई पी समाधान, एसडीएच तथा डब्ल्यूडीम प्रौद्योगिकियां, उपग्रह संचार प्रणालियां, नेटवर्क प्रबंधन प्रणालियां तथा प्रचालन समर्थन प्रणालियां शामिल हैं।\n\nसी-डॉट की डिजिटल स्विचिंग प्रणालियां, इंटेलीजेंट नेटवर्क प्रणालियां और ग्रामीण दूरसंचार उत्पाद विशाल भारतीय दूर संचार नेटवर्क पर छाए हुए हैं। सी-डॉट को यह लाभ उसके उत्पादों की लागत प्रभाविकता और मजबूती, व्यापक प्रौद्योगिकी अंतरण तथा फील्ड समर्थन क्रियाविधी के कारण मिला है जिसमें प्रौद्योगिकी प्रप्तकर्ताओं, नेटवर्क प्रचालकों और सेवा प्रदाताओं के साथ दीर्घावधिक संबंधों पर जोर दिया जाता है।\n\nसी-डॉट की उपलब्धियां इस प्रकार से हैं:-\n\nसी-डॉट बी आइ एस डी एन स्विचिंग प्रणाली पब्लिक नेटवर्कों में बहुतायत में होने वाली जटिल समस्याओं का एकीकृत हल है। इस श्रेणी में छोटे विस्तृत क्षेत्र के नेटवर्क से लेकर ध्वनि, वीडियो, डाटा और मल्टीमीडिया ले जाने वाले बड़े पब्लिक नेटवर्कों तक के लिए व्यापक उत्पाद शामिल हैं। मल्टी सर्विस एक्सेस नेटवर्क यूनिट से उत्पाद, सीरीज रेंज में आते हैं जिन्हें बहुविध नेटवर्कों द्वारा विस्तृत क्षेत्र के बैकबोन नेटवर्कों के स्थायित्व के लिए कोर स्विच वाहक श्रेणी के लिए स्थापित किया जाता है।\n\nभारतीय बाजार में 50% फिक्सड लाइनें सी-डॉट द्वारा विकसित स्विचों पर आधारित हैं। सी-डॉट ने क्रमशः स्टैंड-अलोन तथा मल्टिमोडयूल, दोनों किस्मों में 200 से 1,00,000 उपभोक्ताओं तक की विभिन्न क्षमताओं के अत्याधुनिक ग्रामीण तथा शहरी डिजिटल स्विच विकसित किए हैं। ये सभी स्विच आधुनिक सुविधाओं से युक्त हैं एवं इनका निर्माण इस प्रकार से किया गया है कि ये सेवा की जरूरतों एवं नई तकनीकों के मुताबिक कार्य कर सकें।\nसी-डॉट रैक्स 256 टर्मिनेशन अथवा पोर्ट तक की क्षमता सहित एक डिजिटल स्टोर्ड प्रोग्राम नियंत्रण प्रणाली है। इसमें एक नॉन-ब्लॉकिंग 4-वायर पीसीएम स्विचिंग नेटवर्क कार्य करता है। सी-डॉट रैक्स 256 टर्मिनेशन अथवा पोर्ट तक की क्षमता सहित एक डिजिटल स्टोर्ड प्रोग्राम नियंत्रण प्रणाली है। इसमें एक नॉन-ब्लॉकिंग 4-वायर पीसीएम स्विचिंग नेटवर्क कार्य करता है। यह ग्रामीण प्रयोगों के लिए सर्वाधिक उपयुक्त है, क्योंकि यह बिना किसी बुनियादी ढांचे के तत्काल टेलीफोन कनैक्शन उपलब्ध करता है। दुनिया के अधिकांश गांवों में जनसंख्या 2000 से कम है और ये दूर-दराज के इलाकों में बसे है जहां संचार हमेशा से ही एक बड़ीसमस्या रहा है।\n\nसी-डॉट अंकीय स्विचिंग प्रणाली मेन ऑटोमैटिक एक्सचेंज, अंकीय स्विचिंग प्रणालियों का एक समूह है जो राष्ट्रीय दूरसंचार नेटवर्क के लिए संपूर्ण स्विचिंग सुविधा उपलब्ध कराता है। सी-डॉट डीएसएस मैक्स उत्पादों ने स्थानीय, टोल, परागमन और एकीकृत स्थानीय और एवं परागमन स्विचों के रूप में अपनी क्षमता साबित कर चुके हैं। ग्रामीण अनुप्रयोगों के लिए कुछ सौ लाइनों को आधार प्रदान करने वाले स्विचों से लेकर केंद्रीय कार्यालय के एप्लीकेशन के लिए मुख्य स्विचों की 40,000 लाइनों की सी-डॉट डीएसएस मैक्स की मॉडयूलर संरचना, सभी स्तर के ग्राहकों की आवश्यकताओं को पूरा करने में सक्षम हैं।\n\nसी-डॉट 256 पोर्ट एएन रैक्स एक एक्सेस नेटवर्क उत्पाद है जिसका विकास ग्रामीण इलाकों के लिए विश्व स्तरीय, लागत प्रभावी संचार समाधान के लिए किया गया है। इसके विकास का एकमात्र उद्देश्य गांवों को बदलना था। जमाव बिंदू से कम तापमान वाले पहाड़ी इलाकों, घने वनों, विशाल मरूस्थलों और तटवर्ती क्षेत्रों में-हर तरह के पर्यावरण में प्राकृतिक बाधाओं से परे काम करता है। \n\nसी-डॉट लागतप्रभावी तथा गतिशील एकीकृत वायरलाइन तथा वायरलैस इंटेलीजेंट नेटवर्क समाधान प्रदान करता है जिसमें सेवा नियंत्रण बिन्दु (एससीपी), सेवा प्रबंधन बिन्दु (एसएमपी), विशेषीकृत संसाधन बिन्दु (एसआरपी), सेवा निर्माण पर्यावरण बिन्दु (एससीईपी), तथा सेवा स्विचन बिन्दु (एसएसपी) शामिल हैं। इनका प्रयोग वायरलाइन, जीएसएम तथा सीडीएमए वायरलैस की विशिष्टतापूर्ण मूल्यवर्द्धित दूरसंचार सेवाएं तथा इंटरनेट प्रोटोकॉल नेटवर्क तत्काल लगाने के लिए किया जा सकता है। प्रत्येक नोड लागतप्रभावी तरीके से सेवाओं के लिए बढ़ती मांग को पूरा करने के लिए अलग-अलग काम में लाया जा सकता है। यह समाधान आईटीयू-टी, ईटीएसआई तथा आईईटीएफ मानकों के अनुरूप है और बहुविक्रेता, बहुसेवा नेटवर्क के लिए तैयार है। \n\nफिक्सड लाइन एसएमएस प्रौद्योगिकी लैंड लाइन उपभोक्ताओं के लिए मैसेजिंग सेवा के सभी लाभ उपलब्ध कराती है जो अब तक सिर्फ सेल्यूलर मोबाइल उपभोक्ताओं को ही प्राप्त थी। फिक्सड लाइन उपभोक्ता पीओटीएस, सीडीएमए, डब्ल्यूएलएल तथा जीएसएम और सीडीएमए उपभोक्ताओं को/ द्वारा शॉर्ट मैसेज भेज/ प्राप्त कर सकते हैं। इस प्रौद्योगिकी से थर्ड पार्टी कंटेन्ट प्रदाताओं और विक्रेताओं के लिए बहुत से अवसर खुल गए हैं। यह ई-गवर्नेन्स जैसी सरकारी पहल के लिए भी एक महत्वपूर्ण साधन है। आने वाले समय में दूरसंचार प्रचालक और सेवा प्रदाता इन सेवाओं से पर्याप्त आय की अपेक्षा कर सकते हैं।\n\nसी-डॉट नेटवर्क प्रबंधन प्रणाली (सीएनएमएस) नेटवर्क प्रबंधन समाधानों की श्रेणी सीएनएमएस का एक हिस्सा है। सीएनएमएस एक अथवा अधिक नेटवर्क नियंत्रण केंद्रों से वास्तविक समय में नेटवर्क एलीमेंट के निष्पादन को ऑनलाइन प्रबंधित, मॉनिटर, नियंत्रित और अनुरक्षित करने के लिए विभिन्न सॉफ्टवेयर समाधान प्रदान करता है। प्रत्येक नेटवर्क नियंत्रण केंद्र इससे जुड़े विभिन्न नेटवर्क एलीमेंटस की निगरानी और नियंत्रण रख सकता है।\n\nसीएनएमएस विभिन्न अनुप्रयोगों युक्त नेटवर्क में अत्यंत उपयोगी है और पूरे नेटवर्क निष्पादन और उत्पादकता के प्रभावी सुधार और नेटवर्क संसाधनों के अधिकतम उपयोगी के लिए निर्वाद सेवा और गुणवत्ता सुनिश्चित करता है।\n\nसी-डॉट की बिलिंग तथा प्रचालन समर्थन प्रणाली (सी-बॉस) एक कन्वर्जेंट कस्टमर केयर, बिलिंग तथा लेखांकन प्रणाली है जो प्रतिस्पर्द्धात्मक बहु-सेवा, बहु-प्रौद्योगिकी तथा बहु विक्रेता दूरसंचार नेटवर्क के लिए उपयोगी है। यह फिक्सड लाइन (पीएसटीएन, आईएसडीएन, लीज्ड लाइन), मोबाइल (डब्लयूएलएल,2जी, जीपीआरएस तथा 3जी), एटीएम तथा इंटरनेट प्रोटोकॉल नेटवर्कों पर बुनियादी तथा मूल्यवर्द्धित सेवाएं प्रदान करने के लिए महत्वपूर्ण समाधान है।\n\nसी-डॉट की बिलिंग तथा प्रचालन समर्थन प्रणाली (सी-बॉस) एक कन्वर्जेंट कस्टमर केयर, बिलिंग तथा लेखांकन प्रणाली है जो प्रतिस्पर्द्धात्मक बहु-सेवा, बहु-प्रौद्योगिकी तथा बहु विक्रेता दूरसंचार नेटवर्क के लिए उपयोगी है। यह फिक्सड लाइन (पीएसटीएन, आईएसडीएन, लीज्ड लाइन), मोबाइल (डब्लयूएलएल,2जी, जीपीआरएस तथा 3जी), एटीएम तथा इंटरनेट प्रोटोकॉल नेटवर्कों पर बुनियादी तथा मूल्यवर्द्धित सेवाएं प्रदान करने के लिए महत्वपूर्ण समाधान है।\n\nऑप्टिकल क्षेत्र में सी-डॉट एसडीएच हैरारकी की कॉम्पेक्ट और लागत प्रभावी एसटीएम-1 तथा ब्रॉडबैंड ऑप्टिकल फाइबर बैकबोन नेटवर्कों के लिए ऑप्टिकल बूस्टर एम्पलीफायर उपलब्ध कराता है।\nडैन्स तथा कोर्स वेवलैंथ मल्टिप्लैक्सिंग प्रणालियां का विकास कार्य शीघ्र ही पूरा होने वाला है।. \nअधिक जानकारी\n\nसी-डॉट ग्रामीण वायरलैस एक्सेस तथा ब्रॉडबैंड समाधान एकीकृत वॉइस, मल्टिमीडियम और ब्रॉडबैंड सेवाओं के लिए मूल्यवद्धित विशिष्टताएं उपलब्ध कराता है। यह सेवाओं के त्वरित रोल आउट को भी आसान बनाता है। यह समाधान दूर-दराज तितर-बितर, कम जनसंख्या घनत्व वाले क्षेत्रों में सेवाएं प्रदान करने के लिए लागत-प्रभावी वाइमैक्स तथा वाय-फाय प्रौद्योगिकियों के मिश्रण पर आधारित है।\n\n\nअधिक जानकारी हेतु देखें\n\nसी-डॉट की सबसे बड़ी संपत्ति इसका व्यापक ज्ञान भंडार है जो इसने लागतप्रभावी संचार प्रौद्योगिकियां विकसित करने के दौरान अर्जित किया है। इसकी बदौलत पूंजीगत व्यय में बचत होती है और ग्राहकों को सेवासंतुष्टि मिलती है।\n\nहमारी परामर्श सेवाओं का लक्ष्य ग्राहकों के लिए लागतप्रभावी नेटवर्क डिजाइन करने में निर्बाध प्रचलन सुनिश्चित करते हुए सहायता देना शामिल हैः\n\nसी-डॉट विनिर्माण, परीक्षण, स्थापना और रख-रखाव के लिए अपने ग्राहकों के इंजीनियरों को हार्डवेयर और सॉफ्ट्वेयर का उपयुक्त प्रशिक्षण देता है। उत्पादों और विनिर्माण प्रौद्योगिकी को आसानी से समझने के लिए प्रशिक्षण में व्यावहारिक जानकारी देने के साथ-साथ क्लासरूम लैक्चर भी शामिल हैं।\n\nउत्पादन अवसंरचना की स्थापना, प्रोटोटाइप तैयार करने, परीक्षण प्रणाली एकीकरण तथा वैधीकरण के चरणों के दौरान सी-डॉट उत्पादन सुविधा के साथ-साथ सी-डॉट विशेषज्ञों से तकनीकी सहायता भी उपलब्ध कराई जाती है।\n\nसी-डॉट की हस्तांतरण (टीओटी) नीति हस्तांतरण प्रक्रिया में काफी सफल रही है। इसका उद्देश्य प्राप्तकर्ता को केवल बुनियादी ढांचे और उत्पादन की पर्याप्त जानकारी देने तक ही सीमित नहीं है बल्कि यह लाइसेंसप्राप्त विनिर्माताओं को पूंजीगत उपकरणों और कल पुर्जों के स्त्रोतों के बारे में भी महत्वपूर्ण ब्यौरा उपलब्ध कराता है।\n\nविनिर्माताओं को पूंजीगत उपकरणों और कल-पुर्जों की जानकारी उपलब्ध कराई जाती है ताकि उन्हें प्रापण प्रक्रिया में आसानी हो। बैच स्वीकार्यता प्रक्रिया तथा गुणवत्ता के स्वीकार्य मापदंड भी सहायता में शामिल किए जाते हैं।\nसी-डॉट हस्तांतरण पैकेज के अंतर्गत प्रलेखन, प्रशिक्षण तथा प्रोटोटाइप विकसित करने और अनुवर्ती सेवाएं भी उपलब्ध कराता है। हस्तांतरण के सहमत तरीके के आधार पर टीओटी प्रक्रिया दो अलग-अलग प्रकार की हो सकती है।\nप्रौद्योगिकी हस्तांतरण पैकेज में निम्नलिखित शामिल हैं:\n\n\nसी-डाट के भआगीदार हैं:-\n\n\n\nसी-डॉट की स्थापना भारतीय परिवेश में उच्च उत्पादकता, दक्षता और बेहतर जीवनशैली के लिए जनप्रबंधन के मॉडल के रूप में की गई। सी-डॉट में लगभग 1000 इंजीनियर कार्यरत हैं। मानव संसाधन विकास ने इसकी स्थापना से ही एक बेहतर तादात्म्य स्थापित करने के लिए एक उत्प्रेरक का काम किया है ताकि अलग-अलग प्रतिभाओं और सीमा के कर्मचारी सर्वोत्तम परिणाम के लिए एक-दूसरे के पूरक बन सकें। सी-डॉट में मानव संसाधन का उद्देश्य लोगों और व्यावसायिकता के प्रति वचनबद्धता पर आधारित उत्कृष्टता प्राप्त करने के लिए अनुकूल माहौल और संस्कृति का निर्माण करना रहा है।\n\nसी-डॉट में माहौल सभी के प्रति सम्मान और अपनेपन की भावना विकसित करने का है। सी-डॉट में कर्मचरियों और उनके परिवार के सदस्यों के कल्याण पर जोर दिया जाता है। कैंटीन, वाहन और कार्यलय अवसंरचना जैसी सुविधाएं चौबीसों घंटे उपलब्ध रहती हैं।\n\nमानव संसाधन प्रबंधन में कर्मचारियों के विकास और सीखने के माहौल के माध्यम से उनकी प्रतिभा में निखार लाने को अत्यंत महत्व दिया जाता है। सी-डॉट के कार्यकलाप और कार्यपद्धति को इस तरह से विकसित किया गया है कि सभी सदस्यों में गौरव तथा संतोष की भावना विकसित हो, सर्वश्रेष्ठ योगदान देने की इच्छा हो, व्यक्तिगत प्रभाव बढ़ाने, कार्य की गुणवत्ता में सुधार लाने तथा कैरियर विकास के साथ -साथ कर्मचारियों को बेहतर व्यक्ति बनाने के लिए तैयारी करना शामिल है।\n\nसी-डॉट में मानव संसाधान की विभिन्न नीतियां और प्रक्रियाएं विश्वास, देखभाल और सशक्तिकरण के सिद्धांतों पर आधारित है। कर्मचारियों में अत्याधिक विश्वास, प्रचालन, कार्य घंटों में लचीलेपन तथा स्वघोषणा पर विभिन्न व्ययों की प्रतिपूर्ति जैसी सुविधाओं से परिलक्षित होता है।\n\nसी-डॉट का कर्मचारी सशक्तिकरण का सिद्धांत विभिन्न योजनाओं, समीक्षा और निगरानी समितियों में कर्मचारी को शामिल करने खुली तथा पारदर्शी प्रणाली द्वारा परिलक्षित होता है, जहां अधिकांश निर्णय (अर्थात पदोन्नति पुरस्कार) आदि अलग-अलग टीमों द्वारा दिये जाते हैं। वित्तीय तथा प्रशासनिक अधिकारों को प्रचालन स्तर पर प्रत्यायोजित किया गया है।\n\nसी-डॉट का संगठन समतावादी सिद्धांतों पर आधारित है जो व्यावसायिकता, खुलेपन, कर्मचारी के लिए सम्मान, रचनात्मकता, नवीनता, प्रतिस्पर्द्धा और चुनौती को बढ़ावा देता है तथा जनअभिमुखीकरण और आत्मविकास को महत्व देता है। विभिन्न प्रणालियां, नीतियां तथा व्यवसाय योजनाएं, उत्पाद योजनाएं पूरी तरह निर्धारित हैं तथा लैन के जरिये इन तक सबकी पहुँच है।\n\nसी-डॉट तथा जॉल्टिड इंफरमेशन सिस्टम्स प्राइवेट लिमिटेड ने फाइबर पर ब्रॉडबैंड सेवाएं देने के लिए जी-पॉन आधारित समाधान विकसित करने के लिए साझेदारी की।\n\n", "id": "48548", "title": "सेंटर फॉर डवलेपमेंट ऑफ टेलीमैटिक्स"}
{"url": "https://hi.wikipedia.org/wiki?curid=48553", "text": "भारतीय इस्पात प्राधिकरण\n\nभारतीय इस्पात प्राधिकरण (अंग्रेज़ी:\"स्टील अथॉरिटी ऑफ़ इण्डिया लिमिटेड (सेल)\") भारत की सर्वाधिक इस्पात उत्पादन करने वाली कम्पनी है। यह पूर्णतः एकीकृत लोहे और इस्पात का सामान तैयार करती है। कम्पनी में घरेलू निर्माण, इंजीनियरी, बिजली, रेलवे, मोटरगाड़ी और सुरक्षा उद्योगों तथा निर्यात बाजार में बिक्री के लिए मूल तथा विशेष, दोनों तरह के इस्पात तैयार किए जाते हैं। यह भारत सरकार की पूर्ण-स्वामित्व प्राधिकरण है।\n\nयह व्यापार के हिसाब से देश में सार्वजनिक क्षेत्र की सबसे बड़ी १० कम्पनियों में से एक है। सेल अनेक प्रकार के इस्पात के सामान का उत्पादन और उनकी बिक्री करती है। इनमें हॉट तथा कोल्ड रोल्ड शीटें और कॉयल, जस्ता चढ़ी शीट, वैद्युत शीट, संरचनाएँ, रेलवे उत्पाद, प्लेट बार और रॉड, स्टेनलेस स्टील तथा अन्य मिश्र धातु इस्पात शामिल हैं। सेल अपने पांच एकीकृत इस्पात कारखानों और तीन विशेष इस्पात कारखानों में लोहे और इस्पात का उत्पादन करती है। ये कारखाने देश के पूर्वी और केन्द्रीय क्षेत्र में स्थित हैं तथा इनके पास ही कच्चे माल के घरेलू स्रोत उपलब्ध हैं। इन स्रोतों में कंपनी की लौह अयस्क, चूना-पत्थर और डोलोमाइट खानें शामिल हैं। कंपनी को भारत का दूसरा सबसे बड़ा लौह अयस्क उत्पादक होने का श्रेय भी प्राप्त है। इसके पास देश में दूसरा सबसे बड़ा खानों का जाल है। कम्पनी के पास अपने लौह अयस्क, चूना-पत्थर और डोलोमाइट खानें हैं जो इस्पात निर्माण के लिए महत्वपूर्ण कच्चे माल हैं। इससे कम्पनी को प्रतियोगिता में लाभ मिल रहा है।\n\nसेल का अन्तर्राष्ट्रीय व्यापार डिवीजन आईएसओ ९००१: २००० से प्रमाणित है। इसका कार्यालय नई दिल्ली में है और यह सेल के पांच एकीकृत इस्पात कारखानों से मृदुल इस्पात उत्पादों तथा कच्चे लोहे का निर्यात करता है।\n\nसेल का आरम्भ भारत की स्वतन्त्रता के साथ हुआ था। स्वतन्त्रता मिलने के पश्चात राष्ट्र निर्माताओं ने देश के तीव्र औद्योगिकीकरण के लिए आधारभूत सुविधाएँ जुटाने की परिकल्पना की। इस्पात क्षेत्र को आर्थिक विकास का साधन माना गया। इन कारणों के चलते १९ जनवरी, १९५४ को हिन्दुस्तान स्टील प्रा.लि. की स्थापना की गई।\n\nआरम्भ में हिन्दुस्तान स्टील (एचएसएल) को राउरकेला में लगाए जा रहे एक इस्पात कारखाने का प्रबन्ध करने के लिए गठित किया गया था। भिलाई और दुर्गापुर इस्पात कारखानों के लिए प्राथमिक कार्य लोहे और इस्पात मन्त्रालय ने किया था। अप्रैल १९५७ में इन दो इस्पात कारखानों का नियन्त्रण व कार्य की देखरेख भी हिन्दुस्तान स्टील को सौंप दिया गया। हिन्दुस्तान स्टील का पंजीकृत कार्यालय आरम्भ में नई दिल्ली में था। १९५६ में इसे कलकत्ता और १९५९ में रांची ले जाया गया।\n\nभिलाई और राउरकेला इस्पात कारखानों की दस लाख टन क्षमता का चरण दिसम्बर, १९६१ में पूरा किया गया। दुर्गापुर इस्पात कारखाने की दस लाख टन क्षमता का चरण व्हील एवं एक्सल संयंत्र के चालू होने के बाद जनवरी, १९६२ में पूरा हुआ। इसके साथ ही हिन्दुस्तान स्टील लिमिटेड की कच्चा इस्पात उत्पादन क्षमता १ लाख ५८ हजार टन (१९५९-६०) से बढ़कर १६ लाख टन हो गई। बोकारो इस्पात कारखाने के निर्माण और परिचालन के लिए जनवरी, १९६४ में बोकारो स्टील लिमिटेड के नाम से एक नई कम्पनी का निगमन किया गया। भिलाई इस्पात कारखाने का दूसरा चरण वायर रॉड मिल चालू होने के साथ ही सितम्बर, १९६७ में पूरा किया गया। राउरकेला की १८ लाख टन क्षमता की अन्तिम यूनिट-टेण्डम मिल, फरवरी, १९६८ में चालू हुई तथा दुर्गापुर इस्पात कारखाने का १६ लाख टन क्षमता का चरण स्टील मेल्टिंग षाप में भट्टी चालू होने के बाद अगस्त, १९६९ में पूरा किया गया। भिलाई में २५ लाख टन, राउरकेला में १८ लाख टन तथा दुर्गापुर में १६ लाख टन के चरण पूरे होने के साथ ही हिन्दुस्तान स्टील लिमिटेड की कुल कच्चा इस्पात उत्पादन क्षमता १९६८-६९ में बढ़कर ३७ लाख टन और १९७२-७३ में ४० लाख टन हो गई।\n\nइस्पात तथा खान मंत्रालय ने उद्योग के प्रबन्धन के लिए एक नया मॉडल तैयार करने के वास्ते नीतिगत वक्तव्य तैयार किया। २ दिसम्बर १९७२ को यह नीति वक्तव्य संसद में पेश किया गया। इसके आधार पर कच्चे माल और उत्पादन का कार्य एक ही के अधीन लाने के लिए धारक कम्पनी के सिद्धान्त को आधार बनाया गया। परिणामस्वरूप, स्टील अथॉरिटी ऑफ़ इण्डिया लिमिटेड का गठन किया गया। २४ जनवरी १९७३ को निगमित इस कम्पनी की अधिकृत पूंजी २० अरब रु. थी तथा इसे भिलाई, बोकारो, दुर्गापुर, राउरकेला और बर्नपुर में पांच एकीकृत इस्पात कारखाने तथा दुर्गापुर स्थित मिश्र इस्पात कारखाना और सेलम इस्पात कारखाने के लिए उत्तरदायी बनाया गया। १९७८ में सेल का पुनर्गठन किया गया और इसे एक परिचालन कम्पनी बनाया गया।\n\nअपने गठन के बाद से ही सेल देश में औद्योगिक विकास के लिए एक सुदृढ़ आधार तैयार करने में सहायक सिद्ध हुई है। इसके अतिरिक्त इसने तकनीकी तथा प्रबन्धकीय विशेषज्ञता के विकास में भी महत्वपूर्ण योग दिया है। सेल ने उपभोग करने वाले उद्योगों को निरन्तर कच्चा माल उपलब्ध करा कर आर्थिक विकास की अनेक प्रक्रियाएं प्रारम्भ की हैं।\n\nएक सम्मानित विश्व स्तरीय प्रतिष्ठान बनने के साथ-साथ भारतीय इस्पात व्यवसाय में गुणवत्ता, उत्पादकता, लाभप्रदता और उपभोक्ता सन्तुष्टि के क्षेत्र में अग्रणी रहना।\n\n\n\nस्टील अथॉरिटी ऑफ़ इण्डिया लिमिटेड (सेल) और नेशनल थर्मल पावर कारपोरेशन लिमिटेड (एनटीपीसी लि.) के बीच ५०:५० का यह संयुक्त उद्यम राउरकेला, दुर्गापुर और भिलाई निजी बिजलीघरों का प्रबन्धन करता है। इसकी संयुक्त क्षमता ३१४ मेगावाट की है। इसने ५०० मेगावाट की अतिरिक्त क्षमता (२×२५० मेगावाट यूनिट) का भिलाई में एक बिजलीघर स्थापित किया है। पहली यूनिट से बिजली का उत्पादन अपै्रल, २००९ में शुरू हो गया और दूसरी यूनिट से २००९ तक वाणिज्यिक उत्पादन शुरू होने की आशा है।\n\nसेल और दामोदर वैली कारपोरशन के इस ५०:५० संयुक्त उद्यम की स्थापना जनवरी, २००२ में हुई थी। यह बोकारो इस्पात कारखाने में ३०२ मेगावाट विद्युत उत्पादन और १८८० टन प्रति घण्टे स्टीम उत्पादन सुविधाओं का प्रबन्धन कर रहा है। बीपीएससीएल ने बोकारो में २×२५० मेगावाट क्षमता का कोयला आधारित ताप बिजलीघर स्थापित करने का प्रस्ताव किया है। इसके अतिरिक्त बोकारो में ९वें बॉयलर (३०० टन/घण्टे) और ३६ मेगावाट बैक प्रेशर टर्बो जेनरेटर (बीपीटीजी) परियोजना की स्थापना का कार्य किया जा रहा है।\n\nसेल और टाटा स्टील के ५०:५० आधार पर स्थापित यह संयुक्त उद्यम इस्पात में ई-कॉमर्स गतिविधियों और उसे जुड़े क्षेत्रों को बढ़ावा देता है। कम्पनी द्वारा उपलब्ध कराई जाने वाली नई सुविधाओं में ई-परिसम्पत्ति-बिक्री, आयोजन तथा सम्मेलन, कोयला बिक्री और लॉजिस्टिक्स, प्रकाशन इत्यादि शामिल हैं।\n\nसेल ने बीएमडब्ल्यू इंडस्ट्रीज लिमिटेड के साथ ४०:६० आधार पर बोकारो में सर्विस सेंटर स्थापित करने के लिए संयुक्त उद्यम का गठन किया है। इसका उद्देश्य इस्पात में उपभोक्ता जरूरतों के अनुरूप सटीक उत्पादों के लिए गुणवत्ता में वृद्धि करना है।\n\nसेल ने मैसर्स जयप्रकाश एसोसिएट्स लिमिटेड के साथ स्लैग पर आधारित २२ लाख टन क्षमता का एक सीमेन्ट कारखाना भिलाई में स्थापित करने के लिए एक संयुक्त उद्यम बनाया है। यह कम्पनी मार्च, २०१० से भिलाई में सीमेन्ट का उत्पादन प्रारम्भ कर देगी। सतना में क्लिंकर का उत्पादन २००९ में शुरू हो जाएगा।\n\nसेल ने मैसर्स जयप्रकाश एसोसिएट्स लिमिटेड के साथ बोकारो में स्लैग पर आधारित २१ लाख टन क्षमता का एक सीमेन्ट कारखाना स्थापित करने के लिए एक संयुक्त उद्यम बनाया है। आशा है कि निर्माण कार्य २००९ में और सीमेन्ट का उत्पादन जुलाई, २०११ तक प्रारम्भ हो जाएगा।\n\nसेल ने मैंगनीज ओर (इण्डिया) लिमिटेड के साथ नन्दिनी/भिलाई में १ लाख टन क्षमता का फेरो मैंगनीज और सिलिको मैंगनीज कारखाना स्थापित करने के लिए एक संयुक्त उद्यम बनाया हैं।\n\nसेल ने कोयले के ब्लॉक/खानों के अधिकरण तथा विकास के लिए टाटा स्टील के साथ एक संयुक्त उद्यम कम्पनी बनाई है। संयुक्त उद्यम कम्पनी कोकिंग कोयले की सप्लाई प्राप्त करने के लिए नए स्वदेशी अवसरों की तलाश में है।\n\nकोकिंग कोयले के क्षेत्र में सार्वजनिक क्षेत्र के इस्पात उद्यमों को आत्मनिर्भर बनाने के उद्देश्य से एक संयुक्त उद्यम बनाया गया है। इस उद्यम में सेल, राष्ट्रीय इस्पात निगम लिमिटेड (आरआईएनएल), कोल इण्डिया लिमिटेड (सीआईएल), एनटीपीसी लिमिटेड और एनएमडीसी लिमिटेड शामिल हैं। कम्पनी ऑस्ट्रेलिया, मोजाम्बिक तथा अन्य चुने हुए देशों में उपलब्ध कोयले के गुणों की जांच कर रही है।\n\n\n\n\n", "id": "48553", "title": "भारतीय इस्पात प्राधिकरण"}
{"url": "https://hi.wikipedia.org/wiki?curid=48554", "text": "तुग़लक़ाबाद\n\nतुग़लक़ाबाद का क़िला, दिल्ली के सात शहरों में से तीसरा शहर है। इसके अवशेष प्रसिद्ध कुतुब मीनार से 8 कि॰मी॰ पूर्व में स्थित हैं। इसके पास ही घियास उद दीन तुगलक का मकबरा भि बना हुआ है, जो लाल बलुआ पत्थर का बना है।\n\nइस दुर्ग के दक्षिण में ही आदिलाबाद का किला भी बना हुआ है, जिसे गयासुद्दीन तुग़लक़ के पुत्र एवं उत्तराधिकारी मुहम्मद बिन तुगलक ने बनवाया था।\n\n\n", "id": "48554", "title": "तुग़लक़ाबाद"}
{"url": "https://hi.wikipedia.org/wiki?curid=48560", "text": "जैसलमेर की स्थापत्यकला\n\nजैसलमेर के सांस्कृतिक इतिहास में यहाँ के स्थापत्य कला का अलग ही महत्व है। किसी भी स्थान विशेष पर पाए जाने वाले स्थापत्य से वहां रहने वालों के चिंतन, विचार, विश्वास एवं बौद्धिक कल्पनाशीलता का आभास होता है। जैसलमेर में स्थापत्य कला का क्रम राज्य की स्थापना के साथ दुर्ग निर्माण से आरंभ हुआ, जो निरंतर चलता रहा। यहां के स्थापत्य को राजकीय तथा व्यक्तिगत दोनो का सतत् प्रश्रय मिलता रहा। इस क्षेत्र के स्थापत्य की अभिव्यक्ति यहां के किलों, गढियों, राजभवनों, मंदिरों, हवेलियों, जलाशयों, छतरियों व जन-साधारण के प्रयोग में लाये जाने वाले मकानों आदि से होती है।\n\nजैसलमेर राज्य में हर २०-३० किलोमीटर के फासले पर छोटे-छोटे दुर्ग दृष्टिगोचर होते हैं, ये दुर्ग विगत १००० वर्षो के इतिहास के मूक गवाह हैं। मध्ययुगीन इतिहास में इनका परम महत्व था। ये राजनैतिक आवश्यकतानुसार निर्मित कराए जाते थे। दुर्ग निर्माण में सुंदरता के स्थान पर मजबूती तथा सुरक्षा को ध्यान में रखा जाता था। परंतु यहां के दुर्ग मजबूती के साथ-साथ सुंदरता को भी ध्यान मं रखकर बनाया गया था। दुर्गो में एक ही मुख्य द्वारा रखने के परंपरा रही है। दुर्ग मुख्यतः पत्थरों द्वारा निर्मित हैं, परंतु किशनगढ़, शाहगढ़ आदि दुर्ग इसके अपवाद हैं। ये दुर्ग पक्की ईंटों के बने हैं। प्रत्येक दुर्ग में चार या इससे अधिक बुर्ज बनाए जाते थे। ये दुर्ग को मजबूती, सुंदरता व सामरिक महत्व प्रदान करते थे।\n\nजैसलमेर नगर का विकास १५ वीं शताब्दी से प्रारंभ होता है। जब जैसलमेर दुर्ग में आवासीय कठिनाईयाँ प्रतीत हुई, तो कुछ लोगों ने किले की तलहटी में स्थायी आवास बनाकर रहना प्रारंभ कर दिया। बहुत कम ही ऐसे नगर होते हैं, जिनका अपना स्थापत्य होता है। जैसलमेर भी उनमें से एक है।\n\nइस काल में जैसलमेर शासकों का मुगलों से संपर्क हुआ व उनके संबंध सदैव सौहार्दपूर्ण बने रहने से राज्य में शांति बनी रही। इसी कारण यहाँ पर व्यापार-वाणिज्य की गतिविधियाँ धीरे-धीरे बढ़ने लगी। महेश्वरी, ओसवाल, पालीवाल व अन्य लोग आसपास की रियासतों से यहां आकर बसने लगे व कालांतर में यहीं बस गए। इन लोगों के बसने के लिए अपनी-अपनी गोत्र के हिसाब से मौहल्ले बना लिए। आमने-सामने के मकानों से निर्मित २० से १०० मकानों के मुहल्ले, सीधी सड़क या गलियों का निमार्ण हुआ और ये गलियाँ एक दूसरे से जुड़ती चली गयीं। इस प्रकार वर्तमान नगर का निर्माण हुआ।\n\nये सगोत्रीय, सधर्म या व्यवसायी मौहल्ले पाड़ा या मौहल्ले कहलाते थे व इन्हें व्यावसाय के नाम से पुकारते हैं। जैसे बीसाना पाड़ा, पतुरियों का मुहल्ला तथा चूड़ीगर अलग-अलग व्यावसायियों के अलग-अलग मौहल्लों में रहने से यहाँ प्रत्येक मोहल्ले में पृथक-पृथक बाजारों का प्रादुर्भाव हुआ।\n\nनगर के पूर्णरुपेण विकसित होने पर उसकी सुरक्षा हेतु आय भी आवश्यक प्रतीत होने लगे। फलस्वरुप महारावल अखैसिंह ने १७४० ई. के लगभग नगर के परकोटे का निर्माण करवाया, जो महारावल मूलराज द्वितीय के काल में संपन्न हुआ। इस शहर दीवार में प्रवेश हेतु चार दरवाजे हैं, जो पोल कहलाती है। इन्हें गड़ीसर पोल, अमरसागर पोल, मल्कापोल व भैरोपोल के नाम से पुकारा जाता है। ये दरवाजे मुगल स्थापत्य कला से काफी प्रभावित है। इनमें बड़ी-बड़ी नुकीली कीलों से युक्त लकड़ी के दरवाजे लगे हैं, जिनमें आपातकालीन खिड़कियाँ बनी हैं। अठारहवीं सदी के आते-आते नगर में बढ़ती हुई व्यापारिक समृद्धि के कारण व्यापारी, सामंत व प्रशासनिक वर्ग बहुत धन संपन्न हो गया। फलस्वरुप १९ वीं सदी के आरंभ तक यहां इन लोगों ने आवास हेतु बड़ी-बड़ी हवेलियों, बाड़ी मंदिर आदि का निर्माण करवाना शुरु कर दिया।\n\nजैसलमेर दुर्ग स्थापत्य कला की दृष्टि से उच्चकोटि की विशुद्ध स्थानीय दुर्ग रचना है। ये दुर्ग २५० फीट तिकोनाकार पहाङ्ी पर स्थित है। इस पहाङ्ी की लंबाई १५० फीट व चौङाई ७५० फीट है।\n\nरावल जैसल ने अपनी स्वतंत्र राजधानी स्थापित की थी। स्थानीय स्रोतों के अनुसार इस दुर्ग का निर्माण ११५६ ई. में प्रारंभ हुआ था। परंतु समकालीन साक्ष्यों के अध्ययन से पता चलता है कि इसका निर्माण कार्य ११७८ ई. के लगभग प्रारंभ हुआ था। ५ वर्ष के अल्प निर्माण कार्य के उपरांत रावल जैसल की मृत्यु हो गयी, इसके द्वारा प्रारंभ कराए गए निमार्ण कार्य को उसके उत्तराधिकारी शालीवाहन द्वारा जारी रखकर दुर्ग को मूर्त रूप दिया गया। रावल जैसल व शालीवाहन द्वारा कराए गए कार्यो का कोई अभिलेखीय साक्ष्य नहीं मिलता है। मात्र ख्यातों व तवारीखों से वर्णन मिलता है।\n\nहवेलियों में मुख्यतः तीन हवेलियां प्रमुख हैं। पटुओं की हवेली, दीवान सालिमसिंह की हवेली व दीवान नाथमल की हवेली। कला की दृष्टि से पटुओं की हवेली व नाथमल की हवेली। कला की दृष्टि से पटुओं की हवेली व नाथमल हवेली स्थापत्य कला का सर्वोत्तम उदाहरण है। वहीं दीवान सालिम सिंह की हवेली अपनी विशालता व भव्यता के लिए प्रसिद्ध है। ये सभी हवेलियाँ स्थानीय पीले रेतीले पत्थर से बनी है। यह पत्थर खुदाई के काम के लिए सर्वोत्तम माना जाता है। इसे घिसने पर यह अत्यधिक चिकना व चमकीला हो जाता है। किसी भी हवेली के भीतर-बाहर से गुजरते हुए और विगत की परतें बिखेरते हुए लगता है, जैसे आत्म साक्ष्य हो रहा हो, किसी ने सुहाकगया पीले ओढ़ने की वेहराई आँखों की खिड़की से कहीं झांक-झांक लिया हो या स्वर्धिम धूप की आँगने की परिक्रमा लगाते हुए दपंण ने पलका-सा मार दिया हो अथवा आंखों में अमलतास उग आए हों और सूखी-पपड़ाई सी सोनल रेत में पीले पहाड़ बन गए हों।\n\nयहाँ के लगभग सभी भवन पीले, कलात्मक झरोखों से युक्त, पीली चादर में लिपटे मनोहारी और दृष्टि बांधने वाले। भवनों की बेजोड़ शिल्पकला को देखकर दर्शक की दृष्टियाँ चकित रह जाती हैं।\n\nमुगल सत्ता के पराभव के उपरांत सिंध, गुजरात व मालवा की ओर से कई हिंदु व मुस्लिम कलाकार यहाँ आकर बसने लगे तथा उन्होंने इन हवेलियों का निर्माण किया। किंतु यदि ये कारीगर गुजरात व मालवा की ओर से आए होते तो अपनी कला के कुछ मौलिक उदाहरण अवश्य मिलते, जो कि नहीं मिलते हैं। परंतु जैसलमेर राज्य से लगे सिंध प्रांत में स्थानीय कला के ढेरों उदाहरण प्राप्त होते हैं, जो कि सिंध नदी को पार करते हुए बलूचिस्तान की सीमा तक प्राप्त होते हैं। अतः संभव है कि यहाँ पर की गई नक्काशी के लिए कारीगर सिंध प्रांत से जैसलमेर की ओर आए होंगे। संभवतः लकड़ी के काम के लिए कलाकार मालवा व गुजरात से आए होंगे, क्योंकि ये दोनों ही प्रांत इस कार्य हेतु प्रसिद्ध हैं।\n\nछियासठ झरोखों से युक्त ये हवेलियाँ निसंदेह कला का सर्वेतम उदाहरण है। ये कुल मिलाकर पाँच हैं, जो कि एक-दूसरे से सटी हुई हैं। ये हवेलियाँ भूमि से ८-१० फीट ऊँचे चबूतरे पर बनी हुई है व जमीन से ऊपर छः मंजिल है व भूमि के अंदर एक मंजिल होने से कुल ७ मंजिली हैं। पाँचों हवेलियों के अग्रभाग बारीक नक्काशी व विविध प्रकार की कलाकृतियाँ युक्त खिङ्कियों, छज्जों व रेलिंग से अलंकृत है। जिसके कारण ये हवेलियाँ अत्यंत भव्य व कलात्मक दृष्टि से अत्यंत सुंदर व सुरम्य लगती है। हवेलियों में प्रवेश करने हुतु सीढियाँ चढ़कर चबूतरे तक पहुँचकर दीवान खाने (मेहराबदार बरामदा) में प्रवेश करना पड़ता है। दीवान खाने से लकङ्ी की चौखट युक्त दरवाजे से अंदर प्रवेश करने पर प्रथम करमे को मौ प्रथम कहा जाता है। इसके बाद चौकोर चौक है, जिसके चारों ओर बरामदा व छोटे-छोटे कमरे बने हुए हैं। ये कमरे ६'x ६' से ८' के आकार के हैं, ये कमरे प्रथम तल की भांति ही ६ मंजिल तक बने हैं। सभी कमरें पत्थरों की सुंदर खानों वाली अलमारियों व आलों ये युक्त हैं, जिसमें विशिष्ट प्रकार के चूल युक्त लकङ्ी के दरवाजे व ताला लगाने हेतु लोहे के कुंदे लगे हैं। प्रथम तल के कमरे रसोइ, भण्डारण, पानी भरने आदि के कार्य में लाए जाते थे, जबकि अन्य मंजिलें आवासीय होती थ। दीवान खानें के ऊपर मुख्य मार्ग की ओर का कमरा अपेक्षाकृत बङा है, जो सुंदर सोने की कलम की नक्काशी युक्त लकङ्ी की सुंदर छतों से सुसज्जित है। यह कमरा मोल कहलाता है, जो विशिष्ट बैठक के रूप में प्रयुक्त होता है।\n\nप्रवेश द्वारो, कमरों और मेडियों के दरवाजे पर सुंदर खुदाई का काम किया गया है। इन हवेलियों में सोने की कलम की वित्रकारी, हाथी दांत की सजावट आदि देखने को मिलती है। शयन कक्ष रंग बिरंगे विविध वित्रों, बेल-बूटों, पशु-पक्षियों की आकृतियों से युक्त है। हवेलियों में चूने का प्रयोग बहुत कम किया गया है। अधिकांशतः खाँचा बनाकर एक दूसरे को पिघले हुए शीशे से लोहे की पत्तियों द्वारा जोङा गया है। भवन की बाहरी व भीतरी दीवारें भी प्रस्तर खंडों की न होकर पत्थर के बङ्े-बङ्े आयताकार लगभग ३-४ इंच मोटे पाटों (स्लैब) को एक दूसरे पर खांचा देकर बनाई गई है, जो उस काल की उच्च कोटि के स्थापत्य कला का प्रदर्शन करती हैं।\n\nपटवों की हवेलियाँ अट्ठारवीं शताब्दी से सेठ पटवों द्वारा बनवाई गई थीं। वे पटवे नहीं, पटवा की उपाधि से अलंकृत रहे। उनका सिंध-बलोचिस्तान, कोचीन एवं पश्चिम एशिया के देशों में व्यापार था और धन कमाकर वे जैसलमेर आए थे। कलाविद् एवं कलाप्रिय होने के कारण उन्होने अपनी मनोभावना को भवनों और मंदिरों के निर्माण में अभिव्यक्त किया। पटुवों की हवेलियाँ भवन निर्माण के क्षेत्र में अनूठा एवं अग्रगामी प्रयास है।\n\nसालिम सिंह की हवेली छह मंजिली इमारत है, जो नीचे से संकरी और ऊपर से निकलती-सी स्थात्य कला का प्रतीक है। जहाजनुमा इस विशाल भवन आकर्षक खिङ्कियाँ, झरोखे तथा द्वार हैं। नक्काशी यहाँ के शिल्पियों की कलाप्रियता का खुला प्रदर्शन है। इस हवेली का निर्माण दीवान सालिम सिंह द्वारा करवाया गया, जो एक प्रभावशाली व्यक्ति था और उसका राज्य की अर्थव्यवस्था पर पूर्ण नियंत्रण था।\n\nदीवान मेहता सालिम सिंह की हवेली उनके पुस्तैनी निवास के ऊपर निर्मित कराई गई थ। हवेली की सर्वोच्च मंजिल जो भूमि से लगभग ८० फीट की उँचाई पर है, मोती महल कहलाता है। कहा जाता है कि मोतीमहिल के ऊपर लकङ्ी की दो मंजिल और भी थी, जिनमें कांच व चित्रकला का काम किया गया था। जिस कारण वे कांचमहल व रंगमहल कहलाते थे, उन्हें सालिम सिंह की मृत्यु के बाद राजकोप के कारण उतरवा दिया गया। इस हवेली की कुल क्षेत्रफल २५० x ८० फीट है। इसके चारों ओर अङ्तालीस झरोखे व खिङ्कियाँ है। इन झरोखों तथा खिङ्कियों पर अलग-अलग कलाकृति उत्कीर्ण हैं। इनपर बनी हुई जालियाँ पारदर्शी हैं। इन जालियों में फूल-पत्तियाँ, बेलबूटे तथा नाचते हुए मोर की आकृति उत्कीर्ण है। हवेली की भीतरी भाग में मोती-महल में जो ४-५ वीं मंजिल पर है, स्थित फव्वारा आश्चर्यजनक प्रतीत होता है। सोने की कलम से किए गए छतों व दीवारों पर चित्रकला के अवशेष आज भी उत्कृष्ट कला को प्रदर्शित करते हैं। इन प शिला पर कई जैन धर्म से संबंधित कथाएँ चिहृन, तंत्र व तीर्थकर व मंदिर आदि उत्कीर्ण है। प शिला पर उत्कीर्ण लेख के अनुसार इसका निर्माण काल १५१८ विक्रम संवत् है। मंदिर की बाहरी दीवारों पर भी विभित्र प्रकार की मूर्तियों का रुपांकन हुआ है। इस मंदिर के जाम क्षेत्र में काम मुद्राओं से युक्त मिथुन प्रतिमाओं का अंकन भी मिलता है। ये मूर्ति कला की दृष्टि से अत्यधिक महत्वपूर्ण है। इस मंदिर के ऊँचे शिखर के साथ-साथ अनेक लघु शिखर जिन्हें अंग शिखर कहा जाता है, भी चारों ओर क्रम से फैले हुए हैं। ये लघु शिखर देखने में मनोहारी प्रतीत होते हैं।\n\nजैसलमेर में दीवन मेहता नाथमल की हवेली का कोई जबाव नहीं है। यह हवेली दीवान नाथमल द्वारा बनवाई गई है तथा यह कुल पाँच मंजिली पीले पत्थर से निर्मित है। इस हवेली का निर्माण काल १८८४-८५ ई. है। हवेली में सुक्ष्म खुदाई मेहराबों से युक्त खिङ्कियों, घुमावदार खिङ्कियाँ तथा हवेली के अग्रभाग में की गई पत्थर की नक्काशी पत्थर के काम की दृष्टि से अनुपम है। इस अनुपम काया कृति के निर्माणकर्त्ता हाथी व लालू उपनाम के दो मुस्लिम कारीगर थे। ये दोनों उस समय के प्रसिद्व शिल्पकार थे। हवेली का निर्माण आधा-आधा भाग दोनों शिल्पकारों को इस शर्त के साथ बराबर सौंपा गया था कि दोनों आपस में किसी की कलाकृति की नकल नहीं करेंगे, साथ ही किसी कलाकृति की पुनरावृत्ति नहीं करेंगे। इस बात का दोनों ने पालन करते हुए इसका निर्माण पूर्ण किया। आज जब इस हवेली को दूर से देखते हैं, तो यह पूरी कलाकृति एक सी नजर आती है, परंतु यदि ध्यान से देखा जाए तो हवेली के अग्रभाग के मध्य केंद्र से दोनों ओर की कलाकृतियाँ सूक्ष्म भित्रता लिए हुए हैं, जो दो शिल्पकारों की अमर कृति दर्शाती हैं। हवेली का कार्य ऐसा संतुलित व सुक्ष्मता लिए हुए है कि लगता ही नहीं दो शिल्पकार रहें हों।\n\nहवेली ७-८ फुट उँचे चबूतरे पर बनी है। एक चट्टान को काट कर इस भवन का निचला भाग बनाया गया है। इस चबूतरे तक पहुँचने हेतु चौडी सीढियाँ हैं व दोनों ओर दीवान खाने बने हैं। चबूतरे के छो पर एक पत्थर से निर्मित दो अलंकृत हाथियों की प्रतिमाएँ है। हवेली के विशाल द्वार से अंदर प्रवेश करने पर चौङा दालान आता है। दालान के चारों ओर विशाल बरामदे बने हैं। जिनके पीछे आवासीय कमरे बने हैं। द्वितीय तल पर सङ्क की ओर मुख्य द्वार के ऊपर विशाल मोल बना हुआ है, जो कई प्रकार के चित्रों व त्रिकला से सुसज्जित है। इसकी छत लकङ्ी के परंपरागत छत के स्थान पर पत्थर के छोटे-छोटे समतल टुकङों को सुंदर काआर देकर केन्द्र में सुंदर फूल बनाकर चारों ओर पंखुङ्यों का आभास देते हैं, को जमाकर बनाया गया है। इस विशाल कक्ष में किसी प्रकार की कमानी या बीम आदि का संबंध नहीं किया गया है। यह तत्कालीन स्थापत्य कला का उत्रत उदाहरण है। हवेली में पत्थर की खुदाई के छज्जे, छावणे, स्तंभों, मौकियों, चापों, झरोखों, कंवलों, तिबरियों पर फूल, पत्तियां, पशु-पक्षियों का बङा ही मनमोहक आकृतियां बनी हैं। कुछ नई आकृतियां जैसे स्टीम इंजन, सैनिक, साईकल, उत्कृष्ट नक्काशी युक्त घोङ्े, हाथी आदि उत्कीर्ण है। यहाँ तक की पानी की निकासी हेतु नालियों भी शिल्पकारों की छेनियों से अछूती नहीं रही है।\n\nपार्श्वनाथ मंदिर के नजदीक में स्थित इस मंदिर का स्थापत्य पार्श्वनाथ मंदिर के अनुरुप ही है। यह मंदिर अपने उत्कृष्ट नक्काशी तथा स्थापत्य की अन्य कलाओं के कारण प्रसिद्ध है।\n\nसंभवनाथ मंदिर में मंदिर का रंग मंडप की गुंबदनुमा छत स्थापत्य में दिलवाङा के जैन मंदिर के अनुरुप है। इसके मध्य भाम में झूलता हुआ कमल है, जिसके चारों ओर गोलाकार आकार में बाहर अप्सराओं की कलाकृतियाँ हैं। अप्सराओं के नीचे के हिस्से में गंद्धर्व की मूर्तियँ उत्कीर्ण है। अप्सराओं के मध्य में पदमासन् मुद्राओं में जो प्रतिमाएँ प्रतिष्ठित हैं, जिनके नीचे हंस बने हैं, गुंबद का अन्य भाग पच्चीकारी से युक्त है। इस मंदिर में कुल मिलाकर ६०४ प्रतिमाएँ हैं, जिनमें से एक जौ के आकार का मंदिर है, जिसमें तिल के बराबर जैन प्रतिमा है, जो कि उस समय की उत्रत स्थापत्य कला को दर्शाता है। इस मंदिर का निर्माण सन् १३२० ई. में शिवराज महिराज एवं लखन नाम का ओसवाल जाति के व्यक्तियों ने कराया था तथा मंदिर के वास्तुकार का नाम शिवदेव था।\n\nइस मंदिर के भू-गर्भ में दुर्लभ पुस्तकों का भंडार है, जो ता पत्र भोज पत्र, रेशम तथा हाथ के बने हुए कागज पर लिखा गया है। इस भंडार में प्रमुख रुपेण जैन धर्म साहित्य है, परंतु अन्य विषय कला, संगीत, ज्योतिष, औषधि, काम, अर्थ आदि विषयों पर भी प्रचुर मात्रा में है। इस भंडार में प्राचीनतम ग्रंथ १०६० ई. का है।\n\nचंद्रप्रभू मंदिर तीन मंजिला है तथा रणकपुर जैन मंदिर की तरह है। स्थापत्य की दृष्टि से यह मंदिर १३ वीं १४ वीं शताब्दी का बना हुआ है। ऐसा प्रतीत होता है कि यह पहले हिंदु मंदिर था जिसे बाद में १५ वीं शताब्दी में जैन मंदिर में तब्दील कर दिया गया। यह तथ्य मंदिर के निचले भाग की उत्कृष्ट कला को प्रदर्शित करते हैं।\n\nभवन निर्माण में स्थापत्य की विशिष्टता जैसलमेर में हवेली तक ही सीमित नहीं है, पूरा जैसलमेर ही जालियों व झरोखों का नगर है। यहाँ ऐसा कोई मोहल्ला या गली नहीं है, जिसमें ऐसा घर हो कि किसी ने किसी प्रकार की शिल्पकला का प्रदर्शन न किया हो। मकानों के बाहरी भाग व भीतरी भाग थोङ्ी-थोङ्ी भित्रता लिए हुए है, किन्तु उन्हें बनाने की कला में एकरुपता है। मरुस्थल में कला के चरण कहाँ तक पहुँच गए हैं, इसका पता तब लगता है, जब कोई जैसलमेर के छोटे बाजार को पार करके पत्थर के खडंजे की गलियों में पहुँचते हैं। जहाँ दोनो ओर सुंदर विशाल हवेलियाँ झरोखों से झांक कर या खिङ्कियों की कनखियों से देखकर आगंतुकों का अभिवाद करती हैं।\n\nस्थापत्य का प्रदर्शन राज्य की राजधानी तक ही सीमित नहीं रहा। राज्य के अन्य भागों में भी स्थापत्य कला का सुनियोजित रूप से विकास हुआ था। पालीवाल नामक वाणिज्य करने वाली जाति ने खाभा, काठोङ्ी, कुलधर, बासनीपीर, जैसू राणा, हडडा आदि ग्राम बसाए थे, इनकी रचना बङ्े कलात्मक ढंग से की गई थी। यहाँ की इमारतें जिनमें मकान, कुँए, छतरियाँ, मंदिर, तालाब, बांध आदि स्थापत्य व कला के उत्कृष्ट उदाहरण हैं। यद्यपि लगभग २०० वर्ष हुए, यहाँ के निवासी पालीवाल यहाँ से पलायन कर देश के अन्य भागों में बस गए व ये गाँव उज गए, किन्तु खंडहरों में बिखरा स्थापत्य कला के सौंदर्य को आज भी जीवंत रखे हुए है।\n\nजैसलमेर दुर्ग, नगर व आस-पास के क्षेत्र मं स्थित ऊँचे शिखरों, भव्य गुंबदों वाले जैन मंदिरों का स्थापत्य कला की दृष्टि से बङा महत्व है। जैसलमेर स्थिर जैन मंदिर में जगती, गर्भगृह, मुख्यमंडप, गूढ़मंडप, रंगमंडन, स्तंभ व शिखर आदि में गुजरात के सोलंकी व बधेल कालीन मंदिरों का स्पष्ट प्रभाव दृष्टिगोचर होता है।\n", "id": "48560", "title": "जैसलमेर की स्थापत्यकला"}
{"url": "https://hi.wikipedia.org/wiki?curid=48561", "text": "जैसलमेर दुर्ग\n\nजैसलमेर दुर्ग स्थापत्य कला की दृष्टि से उच्चकोटि की विशुद्ध स्थानीय दुर्ग रचना है। ये दुर्ग २५० फीट तिकोनाकार पहाडी पर स्थित है। इस पहाडी की लंबाई १५० फीट व चौडाई ७५० फीट है।\n\nरावल जैसल ने अपनी स्वतंत्र राजधानी स्थापित की थी। स्थानीय स्रोतों के अनुसार इस दुर्ग का निर्माण ११५६ ई. में प्रारंभ हुआ था। परंतु समकालीन साक्ष्यों के अध्ययन से पता चलता है कि इसका निर्माण कार्य ११७८ ई. के लगभग प्रारंभ हुआ था। ५ वर्ष के अल्प निर्माण कार्य के उपरांत रावल जैसल की मृत्यु हो गयी, इसके द्वारा प्रारंभ कराए गए निमार्ण कार्य को उसके उत्तराधिकारी शालीवाहन द्वारा जारी रखकर दुर्ग को मूर्त रूप दिया गया। रावल जैसल व शालीवाहन द्वारा कराए गए कार्यो का कोई अभिलेखीय साक्ष्य नहीं मिलता है। मात्र ख्यातों व तवारीखों से वर्णन मिलता है।\n\nजैसलमेर दुर्ग मुस्लिम शैली विशेषतः मुगल स्थापत्य से पृथक है। यहाँ मुगलकालीन किलों की तङ्क-भङ्क, बाग-बगीचे, नहरें-फव्वारें आदि का पूर्ण अभाव है, चित्तौ के दुर्ग की भांति यहां महल, मंदिर, प्रशासकों व जन-साधारण हेतु मकान बने हुए हैं, जो आज भी जन-साधारण के निवास स्थल है।\n\nजैसलमेर दुर्ग पीले पत्थरों के विशाल खण्डों से निर्मित है। पूरे दुर्ग में कहीं भी चूना या गारे का इस्तेमाल नहीं किया गया है। मात्र पत्थर पर पत्थर जमाकर फंसाकर या खांचा देकर रखा हुआ है। दुर्ग की पहाङ्ी की तलहटी में चारों ओर १५ से २० फीट ऊँचा घाघरानुमा परकोट खिचा हुआ है, इसके बाद २०० फीट की ऊँचाई पर एक परकोट है, जो १० से १५६ फीट ऊँचा है। इस परकोट में गोल बुर्ज व तोप व बंदूक चलाने हेतु कंगूरों के मध्य बेलनाकार विशाल पत्थर रखा है। गोल व बेलनाकार पत्थरों का प्रयोग निचली दीवार से चढ़कर ऊपर आने वाले शत्रुओं के ऊपर लुढ़का कर उन्हें हताहत करने में बडें ही कारीगर होते थे, युद्ध उपरांत उन्हें पुनः अपने स्थान पर लाकर रख दिया जाता था। इस कोट के ५ से १० फीट ऊँची पूर्व दीवार के अनुरुप ही अन्य दीवार है। इस दीवार में ९९ बुर्ज बने है। इन बुर्जो को काफी बाद में महारावल भीम और मोहनदास ने बनवाया था। बुर्ज के खुले ऊपरी भाग में तोप तथा बंदुक चलाने हेतु विशाल कंगूरे बने हैं। बुर्ज के नीचे कमरे बने हैं, जो युद्ध के समय में सैनिकों का अस्थाई आवास तथा अस्र-शस्रों के भंडारण के काम आते थे।\n\nइन कमरों के बाहर की ओर झूलते हुए छज्जे बने हैं, इनका उपयोग युद्ध-काल में शत्रु की गतिविधियों को छिपकर देखने तथा निगरानी रखने के काम आते थे। इन ९९ बुर्जो का निर्माण कार्य रावल जैसल के समय में आरंभ किया गया था, इसके उत्तराधिकारियों द्वारा सतत् रुपेण जारी रखते हुए शालीवाहन (११९० से १२०० ई.) जैत सिंह (१५०० से १५२७ ई.) भीम (१५७७ से १६१३ ई.) मनोहर दास (१६२७ से १६५० ई.) के समय पूरा किया गया। इस प्रकार हमें दुर्ग के निर्माण में कई शताब्दियों के निर्माण कार्य की शैली दृष्टिगोचर होती है।\n\nदुर्ग के मुख्य द्वारा का नाम अखैपोला है, जो महारवल अखैसिंह (१७२२ से १७६२ ई.) द्वारा निर्मित कराया गया था। यह दुर्ग के पूर्व में स्थित मुख्य द्वार के बाहर बहुत बङा दालान छोङ्कर बनाया गया है। इसके कारण दुर्ग के मुख्य द्वार पर यकायक हमला नहीं किया जा सकता था। दुर्ग के दूसरे मुख्य द्वार का पुनः निर्माण कार्य रावल भीम द्वारा कराया गया था। इसके अतिरिक्त इस दरवाजे के आगे स्थित बैरीशाल बुर्ज है, इसे इस प्रकार बनाया गया है कि दुर्ग का मुख्य द्वारा इसकी ओट में आ गया व दरवाजे के सामने का स्थान इतना संकरा हो गया कि यकायक बहुत बङ्ी संख्या में शत्रुदल इसमें प्रवेश नहीं कर सकता था व न ही हाथियो की सहायता से दुर्ग के द्वार को तोङा जा सकता था। इसके अलावा भीम ने सात अन्य बुर्ज भी दुर्ग में निर्मित कराए थे। इन समस्त निर्माण कार्यो में रावल भीम ने उस समय ५० लाख रुपया खर्च किया था। अपने द्वारा सामरिक दृष्टि से दुर्ग की व्यवस्था के संबंध में रावल भीम का कथन था कि दूसरा आवे तो मैदान में बैठा जबाव दे सकता है और दिल्ली का धनी आवे तो कैसा ही गढ़ हो रह नहीं सकता।\n\nदुर्ग के तीसरे दरवाजे के गणेश पोल व चौथे दरवाजे को रंगपोल के नाम से जाना जाता है। सभी दरवाजे रावल भीम द्वारा पुनः निर्मित है। सूरज पोल की तरु बढ़ने पर हमें रणछो मंदिर मिलता है, जिसका निर्माण १७६१ ई. में महारावल अखैसिंह की माता द्वारा करावाया गया था। सूरज-पोल द्वारा का निर्माण महारावल भीम के द्वारा करवाया गया है। इस दरवाजे के मेहराबनुमा तोरण के ऊपर में सूर्य की आकृति बनी हुई है।\n\nदुर्ग में विभिन्न राजाओं द्वारा निर्मित कई महल, मंदिर व अन्य विभिन्न उपयोग में आने वाले भवन हुए हैं। जैसलमेर दुर्ग में ७०० के करीब पक्के पत्थरों के मकान बने हैं, जो तीन मंजिलें तक हैं। इन मकानों के सामने के भाग में सुंदर नक्काशी युक्त झरोखें व खिड़कियां हैं।\n\nदुर्ग के स्थित महलों में हरराज का मालिया सर्वोत्तम विलास, रंगमहल, मोतीमहल तथा गजविलास आदि प्रमुख है। सर्वोत्तम विलास एक अत्यंत सुंदर व भव्य इमारत है, जिसमें मध्य एशिया की नीली चीनी मिट्टी की टाइलों व यूरोपीय आयातित कांचों का बहुत सुंदर जड़ाऊ काम किया गया है। इस भवन का निर्माण महारावल अखैसिंह (१७२२-६२) द्वारा करवाया गया था। इसे वर्तमान में शीशमहल के नाम से जाना जाता है। इस महल को \"अखैविलास\" के नाम से भी जाना जाता है। महारावल मूलराज द्वितीय (१७६२-१८२० ई.) द्वारा हवापोल के ऊपरी भाग में एक महल का निमार्ण कराया गया था। इसमें एक विशाल हॉल व दालान है। इनकी दीवारों पर बहुत ही सुंदर नक्काशी व काँच के जड़ाऊ काम का उत्तम प्रतीक है। यह तीन मंजिला है, जिसमें प्रथम तल पर राज सभा का विशाल कक्ष है। द्वितीय मंजिल पर खुली छत, कुछ कमरे व सुंदर झरोखों से युक्त कटावदार बारादरियाँ हैं। जैसलमेर दुर्ग की रचना व स्थापत्य तथा वहाँ निर्मित भव्य महल, भवन, मंदिर आदि इसे और भी अधिक भव्यता प्रदान करते हैं। पीले पत्थरों से निर्मित यह दुर्ग दूर से स्वर्ण दुर्ग का आभास कराता है।\n", "id": "48561", "title": "जैसलमेर दुर्ग"}
{"url": "https://hi.wikipedia.org/wiki?curid=48562", "text": "जैसलमेर के मंदिर\n\nजैसलमेर दुर्ग, नगर व आस-पास के क्षेत्र मं स्थित ऊँचे शिखरों, भव्य गुंबदों वाले जैन मंदिरों का स्थापत्य कला की दृष्टि से बङा महत्व है। जैसलमेर स्थिर जैन मंदिर में जगती, गर्भगृह, मुख्यमंडप, गूढ़मंडप, रंगमंडन, स्तंभ व शिखर आदि में गुजरात के सोलंकी व बधेल कालीन मंदिरों का स्पष्ट प्रभाव दृष्टिगोचर होता है। यहां के मुख्य मंदिरों का वर्णन इस प्रकार से है।\n\nदुर्ग में स्थित पार्श्वनाथ तीर्थकर का मंदिर अपने स्थापत्य मूर्तिकला व विशालता हेतु प्रसिद्व है। वृद्धिरत्नमाला के अनुसार इस मंदिर में मूर्तियों की कुल संख्या १२५३ है। इसके शिल्पकार का नाम ध्त्रा है। पार्श्वनाथ मंदिर के प्रथम मुख्य द्वारा के रूप में पीले पत्थर से निर्मित शिल्पकला से अलंकृत तोरण बना हुआ है। इस तोरण के दोनों खंभों में देवी, देवताओं, वादक-वादिकाओं को नृत्य करते हुए, हाथी, सिंह, घोङ्े, पक्षी आदि उकेरे हुए हैं, जो सुंदर बेल-बूटों से युक्त हैं। तोरण के उच्चशिखर पर मध्य में ध्यानस्थ पार्श्वनाथ की मूर्ति उत्कीर्ण हुई है। द्वितीय प्रवेश द्वार पर मुखमंडप के तीन तोरण व इनमें बनी कलामय छत विभित्र प्रकार की सुंदर आकृतियों से अलंकृत है। तोरण में तीर्थकरों की मूतियाँ वस्तुतः सजीव व दर्शनीय है।\n\nगुजरात शैली के प्रतिरुप इस मंदिर में सभा मंडप, गर्भगृह, गूढ मंडप, छः चौकी, भभतिकी ५१ देव कुलिकाओं की व्यवस्था है। इन कुलिकाओं में बनी हुई मूर्तियाँ अत्यंत ही मनोहारी है। सभामंडल की गुंबदनुमा छत को वाद-वादनियों की मनोहारी मुद्राओं से सजाया गया है। सभामंडप के अग्रभाग के खंभे व उसके बीच के कलात्मक तोरणों पर विभित्र प्रकार की आकृतियों में तक्षण कला के अनुपम प्रकार के उदाहरण दृष्टिगोचर होते हैं। इस मंडप में ९ तोरण है। इसी सभामंडप में पीले पाषाण की ५x ४-१/२ फीट ऊँचाई वाली चार शिलाएँ हैं। में स्थित देवी-देवताओं के उपस्थित होने के आधार पर है।\n\nमंदिर के सभा मंडप के आठ सुंदर कलापूर्ण तोरण बने हैं। खंभों के निचले भागों में हिंदू देवी-देवताओं की सुंदर खङ्ी आकृतियाँ बनी हैं। गुंबद की बनाबट आकर्षक है। दूसरी ओर तीसरी मंजिल पर भगवान चंद्रप्रभू विराजमान हैं, जो चौमुख रूप में हैं। नीचे के सभा मंडप में चारों तरफ जाली का काम हुआ है। मंदिर में गणेश को विभिण मुद्राओं में प्रदर्शित किया गया है। यहाँ तीसरे मंजिल पर एक कोठरी में रखी धातु की बनी चौबासी व पंच तीर्थी मूर्तियों का संग्रह है।\n\nयह जुडवा मंदिर अपने खूबसूरत कलाकारी के लिए प्रसिद्ध है। खूबसूरत गढ़ी हुई मूर्तियाँ तथा पत्थर पर की गई नक्काशी, इस मंदिर को जैसलमेर की बहुमूल्य धरोहर बनाती है। निचलामंदिर कुंथुनाथ को समर्पित है, जो अष्टपद आधार पर बना है। शांतिनाथ की प्रतिमा मंदिर के ऊपरी भाग में स्थित है। इन मंदिरों का निर्माण जैसलमेर की चोपड़ा तथा शंखवाल परिवारों द्वारा काराया गया। मंदिर में लगे शिलालेख के अनुसार इन दोनों मंदिरों का निर्माण १४८० ई.में हुआ था। १५१६ ई. में मंदिरों के कुछ हिस्से में बदलाव व अन्य निर्माण कार्य किए गए।\n\nयह मंदिर शिखर से युक्त है, इस शिखर के भीतरी गुंबदों में वाद्य यंत्रों को बजाती हुई व नृत्य करती हुई अप्सराओं को उत्कीर्ण किया गया है। इनके नीचे गंधर्वो की प्रतिमाएँ। मंदिर के सभा मंडप के चारों ओर स्तंभों के मध्य सुंदर तोरण बने हैं। गूढ़ मण्डप में एक सफेद आकार की दूसरी काले संगमरमर की कार्योत्सर्ग मुद्रा में मूर्तियाँ प्रतिष्ठित बनी है, इसके दोनों पार्श्वो में ११-११ अन्य तीर्थकरों की प्रतिमाएँ बनी हैं। इस कारण चौबीसी की संज्ञा दी गई है। हिन्दुओं की दो प्रतिमाएँ दशावतार और लक्ष्मीनारायण भी मंदिर में स्थापित हैं।\n\nमंदिर के अन्य भाग में शायद ही ऐसा कोई पत्थर मिले जिसपर शिल्पकार ने कुछ-न-कुछ न उकेरा हो। हाथी, घोङा, सिंह, बंदर, फूल, पत्तियों से पूरा मंदिर आच्छादित है। नालियाँ भी मगरमच्छ के मुख के आकार की बनाई गई हैं। जैसलमेर पंचतीर्थी इतिहास के लेखक ने यहाँ उत्कीर्ण की गई कामनी स्रियों के अंग प्रत्यंग के सजीव सौंदर्य का वर्णन निम्न प्रकार किया है। चांदी सी गोल गुखाकृति, बङ्ी विशाल भुजाएँ, चौङा ललाट, नागिन सी गूंथी बालों की लटें, तिरछे नयन, तोते की चोंच सी नाक, पतले व सुंदर होंठ, भरे हुए स्तन, पतली सपाट पिंडली व आभूषण से सजा पूरा शरीर आदि की सुक्ष्मता और भाव-भंगिमा युक्त प्रतिमाएँ वस्तु प्रभावोत्पादक है। कला की दृष्टि से इनको खजुराहो, कोणार्क व दिलवाङा में प्राप्त प्रतिमाओं के समकक्ष रखा जा सकता है।\n\nसंभवनाथजी मंदिर से सटा हुआ शीतलनाथ जी मंदिर है। इस मंदिर का रंगमंडप तथा गर्भगृह बहुत ही सटे हुए बने होने के कारण एक ही रचना प्रतीत होता है। मंदिर में सुंदर पत्थर की पच्चीकारी की गई है। इस मंदिर में नौ खण्डा पार्श्वनाथ जी व एक ही प्रस्तर में २४ तीर्थकार की प्रतिमाएँ दर्शनीय हैं।\n\nॠषभदेव मंदिर चंद्रप्रभु मंदिर के समीप स्थित है। यह मंदिर १५ वीं शताब्दी में निर्मित है। ॠषभदेव का मंदिर तथा इसका शिखर अत्यंत कलात्मक एवं दर्शनीय है। इस मंदिर की एक विशेषता यह है कि यहाँ मुख्य सभी मण्डप के स्तंभों पर हिन्दु देवी-देवताओं का रुपांकन है। कहीं राधाकृष्ण और कहीं अकेले कृष्ण को वंशी वादन करते हुए दिखाया गया है। एक स्थान पर गणेश, शिव-पार्वती व सरस्वती की मूर्तियाँ अंकित है। कहीं इन्द्र व कहीं विष्णु की प्रतिमा भी उत्कीर्ण है। रंग मंडल में १२ खंभे हैं, जिनके निचले भाग में गणेश की आकृतियाँ बनी है। ऐसा प्रतीत होता है कि जैसलमेर में जैन समुदाय द्वारा हिन्दु देवी-देवताओं को भी पूजा जाता रहा होगा। मंदिर में पद्यावती, तीर्थकर, गणेश, अंबिका, यक्ष, शालमंजिका और अन्य मूर्तियाँ उत्कीर्ण है।\n\nयह मंदिर किले के चौगान में स्थित है। महावीर स्वामी का यह मंदिर १४९३ ई. के बाद का बना हुआ है। अन्य मंदिरों की तुलना में इसका स्थापत्य साधारण है।\n\nजैसलमेर दुर्ग में स्थित यह महत्वपूर्ण हिन्दु मंदिर है, जिसका आधार मूल रूप में पंचयतन के रूप में था। इस मंदिर का निर्माण दुर्ग के समय ही राव जैसल द्वारा कराया गया। मंदिर का सभामंडप किले के अन्य इमारतों का समकालीन है। इसका निर्माण १२ वीं शताब्दी में हुआ था। अलाउद्धीन के आक्रमण के काल में इस मंदिर का बङा भाग ध्वस्त कर दिया गया। १५वीं शताब्दी में महारावल लक्ष्मण द्वारा इसका जीर्णोधार किया गया। मंदिर के सभा मंडप के खंभों पर घटपल्लव आकृतियाँ बनी है। इसका गर्भ गृह, गूढ़ मंडप तथा अन्य भागों का कई बार जीर्णोधार करवाया गया। मंदिर के दो किनारे दरवाजों पर जैन तीर्थकरों की प्रतिमाएँ भी उत्कीर्ण है। गणेश मंदिर की छत में सुंदर विष्णु की सर्पो पर विराजमान मूर्ति है।\n\nटीकम जी का मंदिर जिसे त्रिविकर्मा मंदिर के नाम से भी जाना जाता है, का निमार्ण १७०१ ई. में महारावल अरमसिंह के शासनकाल में महारानी जसरुपदे द्वारा किया गया। यह मंदिर स्थापत्य की दृष्टि से साधारण है। मंदिर के सभामंडप में खूबसूरत आकृति बनी है, जो महारावल मूलराज के काल की हैं।\n\nटीकम जी मंदिर के बगल में ही गौरी मंदिर स्थित है। इसमें देवी प्रतिमाएँ प्राप्त हुई है। ये प्रतिमाएँ १५ से १७ वीं शताब्दी की हैं। एक शिलालेख के अनुसार ये मूर्तियां कोटङा से महारावल जसवंत सिंह द्वारा १७०३ ई. लाई गई थी।\n\nऐसा माना जाता है कि लौद्रवा की स्थापना परमार राजपूतों द्वारा की गई थी। बाद में यह भाटियों के कब्जें में आ गया था।\n\nलौद्रवा का जैन मंदिर कला की दृष्टि से बङ्ें महत्व का है। दूर से ऊँचा भव्य शिखर तथा इसमें स्थित कल्पवृक्ष दिखाई पङ्ने लगते हैं। इस मंदिर में गर्भगृह, सभा मंडप मुख मंडप आदि है। यह मंदिर काफी प्राचीन है तथा समय-समय पर इसका जीर्णोधार होता रहा है। मंदिर में प्रवेश करते ही चौक में एक भव्य पच्चीस फीट ऊँचा कलात्मक तोरण स्थित है। इस पर सुंदर आकृतियों का रुपांतन पर खुदाई का काम किया गया है। मंदिर के गर्भगृह में सहसफण पार्श्वनाथ की श्याम मूर्ति प्रतिष्ठित है। यह मूर्ति कसौटी पत्थर की बनी हुई है। गर्भगृह के मुख्य द्वार के निचले हिस्से में गणेश तथा कुबेर की आकृतियाँ बनी हुई हैं। इसके खंभे विशाल हैं, जिसपर घट पल्लव की आकृतियां बनी हुई हैं। इस मूर्ति के ऊपर जङा हुआ हीरा मूर्ति के अनेक रुपों का दर्शन करवाता है।\n\nइस मंदिर के चारों कोनों में एक-एक मंदिर बना हुआ है। मंदिर के दक्षिण-पूर्वी कोने पर आदिनाथ, दक्षिण-पश्चिमी कोने पर अजीतनाथ, उत्तर-पश्चिमी कोने पर संभवनाथ तथा उत्तर-पूर्व में चिंतामणी पार्श्वनाथ का मंदिर है। मूल मंदिर के पास कल्पवृक्ष सुशोभित है। मूल प्रासाद पर बना हुआ शिखर बङा आकर्षक है। तोरण द्वार, रंगमंडप, मूलमंदिर व अन्य चार मंदिर तथा उन पर निर्मित शिखर और कल्पवृक्ष सभी की एक इकाई के रूप में देखने पर इन सब की संरचना बङ्ी भव्य प्रतीत होती है। इस मंदिर में एक प्राचीन कलात्मक रथ रखा हुआ है, जिसमें चिंतामणि पाश्वनाथ स्वामी की मूर्ति गुजरात से यहां लाई गई थी।\n\nलौद्रवा जो आज ध्वस्त स्थिति में है। प्राचीन काल में बङा समृद्ध था। यहाँ काल नदी के किनारे प्राचीन शिव मंदिर था। आज लगभग इसका तीन चौथाई भाग भूमिगत हो चुका है। यहाँ पंचमुखी शिवलिंग है। जिसकी तुलना ऐलिफेंटा गुहा व मध्य प्रदेश में मंदसौर से प्राप्त शिवलिंग से की जा सकती है। इसके अतिरिक्त विष्णु, लक्ष्मी, गणपति, शक्ति व कई पशु-पक्षियों की मूर्तियां भी रेत में डूबी पङ्ी है। प्राचीन कला की दृष्टि से लौद्रवा का आज भी अत्यधिक महत्व है।\n\nजैसलमेर और लौद्रवा के बीच अमरसागर एक रमणिक स्थान है। अमरसागर मंदिर, तालाब तथा उद्यान का निर्माण महारावल अमरसिंह द्वारा विक्रम संवत् १७२१ से १७५१ के बीच किया गया था। यहाँ आदिश्वर भगवान के तीन जैन मंदिर है। ये सभी १९ वीं शताब्दी की कृतियां हैं। इनसे यह तो स्पष्ट है कि जैसलमेर क्षेत्रा में जैन स्थापत्य परंपरा का अनुसरण १९ वीं शताब्दी के उत्तरार्द्ध तक होता रहा। अमर सागर के किनारे भगवान आदिश्वर का दो मंजिला जैन मंदिर है। इस मंदिर का निर्माण सेठ हिम्मत राम बाफना द्वारा १८७१ ई. में हुआ था। यहाँ इस मंदिर के स्थापत्य पर कुछ अंशों में हिन्दु-मुगल शैली का सामंजस्य है। मंदिर में बने गवाक्ष, झरोखें, तिबारियाँ तथा बरामदों पर उत्कीर्ण अलंकरण बङ्े मनमोह है, यहाँ मुख चतुस्कि के स्थान पर जालीदार बरामदा स्थित है और रंगमंडप की जगह अलंकरणों से युक्त बरामदा का निर्माण हुआ है। दूसरी मंजिल पर चक्ररेखी शिखर के दोनो पाश्वों में मुख-चतुस्कि जोड् दी गई है।\n\nजैसलमेर से १५ किलामीटर दूरी पर स्थित वैसाखी में प्रसिद्द्ध हिंदु मंदिर है। यहाँ पर तालाब होने के कारण यह मंदिर लंबे समय तक पूजा स्थल था। यहाँ १० वीं शताब्दी के दो स्मारक मिलते हैं।\n\nमंदिर का शिखर काफी प्राचीन है। ऐसा माना जाता है कि इसका निर्माण ८-१० वीं शताब्दी के मध्य हुआ होगा। महारावल हरराज के शासन काल में यह मंदिर १५७८ से १५९७ ई. के मध्य में धाय पार्वती द्वारा मरम्मत करवाया गया था।\n\nरामकुंड में महारावल अमरसिंह द्वारा १६९९ ई. में निर्मित वैष्णव मंदिर है। यहाँ के शिलालेख के अनुसार अमरसिंह की रानी सोधी मानसुखदे ने यह मंदिर का निर्माण सीताराम के लिए करवाया था। इस शिलालेख को महारावल जसवंतसिंह द्वारा १७०३ ई. में स्थापित किया गया था। मुख्य मंदिर के बाहरी भाग में कुछ भित्ति-चित्र तथा पुरुष की रेखीय रचना है।\n\nजैसलमेर के भाटी शासकों की जनहिताय की भावना, कला प्रियता एवं सौंदर्य प्रेम की अभिव्यक्ति स्वरुप जैसलमेर व उसके आसपास के क्षेत्र में अनेक सरोवर, बाग-बगीचे, महल व छत्रियों का निर्माण हुआ। वे स्थापत्य कला के अनूठे उदाहरण प्रस्तुत करते हैं। जैसलमेर नगर के पूर्व में घङ्सीसर सरोवर का निर्माण महारावल, झङ्सी ने आरंभ करवाया था। यहाँ बङ्े सुंदर घाट, मंदिर व बगीचियाँ बनी हुई हैं। जब घ्ड.सीसर पूरा भर जाता है तो यह एक सुंदर झील का रूप ले लेती है। इस तालाब के मध्य में बनी इमारतें व छत्रियाँ पानी में तैरती हुई दिखाई देती हैं। घ्ङ्सीसर तालाब का प्रवेश-द्वार, जो टीलों की पोल के नाम से विख्यात है, तालाब की शोभा को बढ़ाने के साथ-साथ जैसलमेर के\n\nस्थापत्य का एक अनुपम नमूना भी प्रस्तुत करता है। घङ्सीसर के आलावा यहाँ अमर सागर, मूल सागर, गजरुप सागर आदि अन्य सरोवर का निर्माण भी करवाया गया था। अमरसागर के तालाब का बांध व उस पर बने महल, हिम्मतराम पटुआ के बाग एवं बगीचे की बनावट तथा अनुबाब का दृश्य काफी सुंदर है तथा स्थापत्य व कला के उत्कृष्ट नमूने हैं। मूलसागर व उसके मध्य में निर्मित महल और झालरा वास्तव में दर्शनीय हैं।\n\nजैसलमेर से पॉचमील दूर बङ्े बाग का सुदृढ़तम जैतबंध अपने स्थापत्य के लिए प्रसिद्ध है। यह विशाल अनगड़ित बङ्े-बङ्े पत्थरों को जुङ्वा कर निर्मित करवाया गया है। इस बांध के आगे बने सरोवर को जैतसर कहते हैं। इस बांध के ऊपर बने भारी राजाओं की समाधि स्थल भी उल्लेखनीय है। रावल बैरीशाल के मंडप की जाली एवं पीले पत्थर की पालिशदार चौकी कला के उत्कृष्ट नमूने हैं। बांध की दूसरी तरु एक मनोहर बाग है, जो आम, अमरुद, अनार आदि के पेङ्, फूल-पौधों व लताओं से अच्छादित है। इसके अलावा गजरुप सागर का बांध व पहाड़ के बीच में से बनाई गई पानी की बांध व पहा के बीच में से बनाई गई पानी की नहर और ऊँचे पर्वत पर बना देवी का मंदिर व आश्रम देदानसर आदि शहरी तालाब पर निर्मित व बांध एवं बगिचियाँ आदि मजबूत, कलात्मक एवं सुंदर हैं।\n", "id": "48562", "title": "जैसलमेर के मंदिर"}
{"url": "https://hi.wikipedia.org/wiki?curid=48563", "text": "जैसलमेर की चित्रकला\n\nचित्रकला की दृष्टि से जैसलमेर का विशिष्ट स्थान रहा है। भारत के पश्चिम थार मरुस्थल क्षेत्र में विस्तृत यह राज्य यहाँ दूर तक मरु के टीलों का विस्तार है, वहीं कला संसार का खजाना भी कम महत्वपूर्ण नहीं है। प्राचीन काल से ही व्यापारिक स्वर्णिम मार्ग के केन्द्र में होने के कारण जैसलमेर ऐश्वर्य, धर्म एवं सांस्कृतिक अवदान के लिए प्रसिद्ध रहा है। जैसलमेर में स्थित सोनार किला, चिन्तामणि पार्श्वनाथ जैन मंदिर (१४०२-१४१६ ई.), सम्भवनाथ जैन मंदिर (१४३६-१४४० ई.), शांतिनाथ कुन्थनाथ जैन मंदिर (१४८० ई.), चन्द्रप्रभु जैन मंदिर तथा अनेक वैषण्व मंदिर धर्म के साथ-साथ कला के उत्कृष्ट उदाहरण हैं। १८वीं-१९वीं शताब्दी में बनी जैसलमेर की प्रसिद्ध हवेलियाँ तो स्थापत्य कला की बेजोड़ मिसाल है। इन हवेलियों में बने भित्ति चित्र काफी सुंदर हैं। सालिम सिंह मेहता की हवेली, पटवों की हवेली, नथमल की हवेली तथा किले के प्रासाद और बादल महल आदि ने जैसलमेर की कलात्मदाय को आज संसार भर में प्रसिद्ध कर दिया है।\n\nजैसलमेर में चित्रकला के निर्माण, सचित्र ग्रंथों की नकल एवं प्राचीन हस्तलिखित ग्रंथों के संरक्षण के लिए जितना योगदान रहा है, उतना किसी अन्य स्थान का नही। जब आक्रमणकारी भारतीय स्थापत्य कला एवं पांडुलिपियों को नष्ट कर रहे थे, उस समय भारत के सुदूर मरुस्थली पश्चिमांचल में जैसलमेर का त्रिकुटाकार दुर्ग उनकी रक्षा के लिए महत्वपूर्ण स्थान समझा गया। इसलिए संभात, पारण, गुजरात, अलध्यापुर एवं राजस्थान के अन्य भागों से प्राचीन साहित्य, कला की सामग्री को किले के जैन मंदिरों के तलधरों में सुरक्षित रखा गया।\n\nजैसलमेर में लगभग सात ज्ञान भंडार हैं, जिनमें 'जिन भद्रसूरि ज्ञान भंडार' सबसे बड़ और वृद्ध सामग्री का आगार है, इसलिए इसे बड़ भंडार के नाम से पुकारते हैं। इस भंडार में लगभग ४०० से अधिक ताड़फीय ग्रंथ, लगभग २३०० हस्तलिखित कागज के ग्रंथ, अनेक चित्र पट्टिकाएँ उपलब्ध हैं।\n\nउपर्युक्त ग्रंथों में अनेक सचित्र ग्रंथ हैं जिनके माध्यम से भारतीय चित्रकला के विकास की अनेक कड़ियाँ जोड़ी जा सकती हैं। जैन कला का यह अथाह भंडार आज भारतीय संस्कृति की अमर धरोहर है। यहाँ के जान ज्ञान भंडार में संग्रहित कतिपय प्राचीन चित्रावशेषों का अत्यधिक महत्व है। दशवैकालिक सूत्र चूर्णि एवं ओधनिर्युक्ति (१०६० ई.) जिन्हें नागपाल के वंशज आनन्द ने पाहिल नामक व्यक्ति से प्रतिलिपि कराया था, प्राचीनतम चित्रित ग्रंथ है। इन ग्रंथों में लक्ष्मी, इन्द्र, हाथी आदि की आकृतियाँ कलामय एवं दर्शनीय हैं।\n\nजैसलमेर में खरतर गच्छी साधुओं का विशेष रूप से आवगमन रहा। उनकी चित्रकला के विकास में महत्वपूर्ण भूमिका रही है। उन्होंने कई धर्मग्रंथों को चित्रित ही नहीं कराया, अपितु उनके ऊपर लगनेवाली काष्ठ पट्टिकाओं को अलंकृत करवाया था। जैसलमेर भण्डार में विभिन्न चित्रों से अलंकृत कुछ पट्टिकाएँ संग्रहित हैं। इन पर की गई मानव आकृति अपने आप में पूर्ण है। इन पर किया गया रंग अपभ्रंश चित्र शैली के अनुरुप ही है।\n\nचौहान कालीन पंचशक प्रकरणवृत्ति (११५० ई.) उपदेश प्रकरण वृत्ति (११५५ ई.), कवि रहस्य (११५९ ई.) दश वैकालिक सूत्र आदि, जिसका चित्रण पाली और अजमेर में हुआ था, जैसलमेर ज्ञान भंडार में संग्रहित है। इसी प्रकार दयाश्रम काव्य सार्दशतक प्रति, अजित शांत स्तोत्र आदि १३वीं शताब्दी के चित्रित जैन ग्रंथ भी जैन भंडार में विधमान हैं। १४वी शताब्दी के कल्प सूत्र टिप्पणक ग्रंथ में पार्श्वनाथ का घुड़सवार के रूप में चित्र, पुरुष आकृतियों के छोटे-छोटे मुकुट, पृष्ठभूमि में बादल, पेड़ों आदि के अंकन अपभ्रंश चित्रण शैली की परम्परा के कुछ भिन्न रूप में प्रदिर्शित किया गया है। जैसलमेर के एक शिलालेख के अनुसार शंकवाल खेतों ने कल्प सूत्र चित्रित करवाए थे। १५वीं. एवं १६वीं शताब्दी में जैसलमेर एक समृद्ध राज्य के रूप में उदित हुआ। अकबर के शान काल के दौरान जैसलमेर मुगलों के संपर्क में आया तथा इस काल में इसका व्यापार अफगानिस्तान, इरान से होने के कारण यहाँ पर इरान की चित्रकला का बहुत प्रभाव था।\n\nजैन भण्डार में संग्रहित ग्रन्थ जैसलमेर की चित्रकथा के विकास पर कोई विशेष प्रभाव नहीं डालते। परंतु उनका वहाँ होने मात्र से ही जैसलमेर नगर का देश-विदेश में बड़ महत्व है। वैसे जैसलमेर में चित्रकला की सुदृढ़ परंपरा का आभाव है। उसका स्पष्ट कारण यह है कि यहाँ पत्थर, चूने और लकड़ी की कलात्मक कटाई का अधिक प्रचलन रहा है। पत्थर पर खुदाई का काम रेखाकृत डिजाइन जिनमें सरथ तथा वृत्ताकार दोनों प्रकार की रेखाएँ प्रयुक्त होती थी, फूल पत्तीदार डिजाइन में महल और हवेलियों के अग्रभाग को इतनी पूर्णता और संपन्नता से अलंकृति किया जाता था कि वहाँ पर फिर चिड़ों के प्रर्दशन करने की आवश्यकता का अनुभवी नहीं होता था। कुछ विद्वानों का मानना है कि जयपुर, जोधपुर, बीकानेर आदि चित्र शैली की भाँती यहाँ भी स्वतंत्र शैली का जन्म हुआ था। किंतु किन्ही कारणों से मध्यकाल में यह चित्रकला जैसलमेर से लुप्त हो गई। चित्रकार भी जैसलमेर से पलायन कर गए थे, १९वीं शताब्दी के प्रारंभ में जैसलमेर में चित्रकाया का पुन: प्रार्दुभाव हुआ। १९वीं शताब्दी से प्राप्त चित्रों के अवलोकन करने पर हम कह सकते हैं कि चित्रकला की दृष्टि से जैसलमेर वैभवपूर्ण रहा है। ये चित्र कागज व लकड़ी की तख्तियों के अतिरिक्त दीवारों, छतों, आलों इत्यादि पर भी चित्रित किए गए हैं। जैसलमेर के राजप्रसादों, पटुवों की हवेलियों, दीवान नातमल की हवेली, सालम सिंह की हवेली तथा अन्य धनपतियों के घरों में कलात्मक भित्ति चित्र उपलब्ध है। जैन श्रवकों के पास भी चित्रों का संग्रह है। दुर्ग स्थित राजप्रसादों, विशेषकर हावप्रोल के ऊपर निर्मित रंगमहल के भित्ति चित्र बड़े आकर्षक बने हैं। यहाँ राधा-कृष्ण के प्रसाधन दृश्य, शिव परिवार, नर्तकियाँ, गणगौर, दशहरा जुलूस, परिहारिन, गौचरन, सरोवर, नायिका, फूल-पत्तियों आदि के चित्र बड़े मनमोहक हैं। पटवों की हवेली के दीवान खाने के भित्ति चित्र जिनमें हाथियों का दंगल, सुअर का शिकार, दानलीला, राग-रागिनी, युद्ध के दृश्य, विशेष उल्लेखनीय है। दीवान नाथमल की हवेली में भी चित्रकला के अच्छे नमूने प्रस्तुत हैं। यहाँ रासलीला, गोधूली बेला में गायों का घर की ओर आगमन, दही मथने का आकर्षक चित्रण हैं।\n\nजैसलमेर के चित्रों में सामान्यत: लाल (हरिमिजीलाल), गहरा हरा और पीला, नारंगी रंगों का प्रयोग हुआ है। इन चित्रों में रंगों को अधिक महत्व न देकर भावों की सजीवता व सौन्दर्य पर बल दिया गया है। जैसलमेर के महारावल बैरीला ने चित्रकला को सदैव प्रोत्साहित किया। उसके राजदरबार में अनेक कलाकारों को प्रश्रय प्राप्त था।\n", "id": "48563", "title": "जैसलमेर की चित्रकला"}
{"url": "https://hi.wikipedia.org/wiki?curid=48564", "text": "जैसेलमेर की भाषा\n\nजैसलमेर में बोली मुख्यतः राजस्थान के मारवा क्षेत्र में बोली जाने वाली मारवाङ्ी का एक भाग ही है। परन्तु जैसलमेर क्षेत्र में बोली जानेवाली भाषा थली या थार के रेगिस्तान की भाषा है। इसका स्वरुप राज्य के विभिन्न स्थानों पर भिन्न-भिन्न है। उदाहरण स्वरुप लखा, महाजलार के इलाके में मालानी घाट व मा भाषाओं का मिश्रण बोला जाता है। परगना सम, सहागढ़ व घोटाडू की भाषा में थाट, मा व सिंधी भाषा का मिश्रण बोल-चाल की भाषा है। विसनगढ़, खूङ्ी, नाचणा आदि परगनों में जो बहावलपुर, सिंध से संलग्न है, माङ्, बीकानेरी व सिंधी भाषा का मिश्रण है। इसी प्रकार लाठी, पोकरण, फलौदी के क्षेत्र में घाट व मा भाषा का मिश्रण है। राजस्थान राजधानी में बोली जोन वाली इन सभी बोलियों का मिश्रण है, जो घाट, माङ्, सिंधी, मालाणी, पंजाबी, गुजराती भाषा का सुंदर मिश्रण है।\n\nवस्तुतः यहाँ प्रयुक्त की जाने वाली बोली को तीन प्रमुख भाषाओं में विभक्त कर सकते हैं -\n\n\nजन-साधारण की भाषा का उल्लेख ऊपर किया जा चुका है, जबकि यहाँ रचे गए साहित्य में प्राकृत, अपभ्रंश, संस्कृत तथा ब्रज भाषा का प्रयोग किया गया है।\n\nराजकार्य में प्रयुक्त की जाने वाली भाषा में अपभ्रंश खङ्ी बोली का प्रयोग किया गया है, जो ताम्र पत्रों, शिलालेखों, आदेशों पट्टे परवाने, पत्रों में प्रयुक्त की जाती रही है। १८८० ई. के उपरांत यहाँ पर भारतीय दंड संहिता, दीवानी, फौजदारी आदि इंगलिश अधिनियम लागू होने पर उनके उर्दू में किए गए भाषातरों का प्रयोग किए जाने से राजकीय कार्यों में उर्दु भाषा के शब्दों का प्रयोग अधिक होने लगा था, जो न्याय की भाषा के रूप में भारत में राज्य के विलीनीकरण तक होता रहा।\n\nयहाँ बोली जाने वाली भाषा की अन्य दो विशेषताएँ हैं। प्रथम यहाँ के लोग बहुत जोर (ऊँची ध्वनी) से बात करते हैं, जो सिंधी भाषा का स्पष्ट प्रभाव है। द्वितीय भाषा को बोलने में लय का प्रयोग करते हैं तथा हाथ तथा चेहरे से भी भाव व्यक्त करते हुए वार्तालाप करते हैं, जो घाट एवं मा भाषा का प्रभाव है।\n", "id": "48564", "title": "जैसेलमेर की भाषा"}
{"url": "https://hi.wikipedia.org/wiki?curid=48565", "text": "जैसलमेर का साहित्य\n\nमरु संस्कृति का प्रतीक जैसलमेर कला व साहित्य का केन्द्र रहा है। उसने हमारी प्राचीन सांस्कृतिक धरोहर को सुरक्षित रखने में एक प्रहरी का कार्य किया है। जैन श्र१ति की विक्रम संवत् १५०० खतर गच्छाचार्य जिन भद्रसूरि का निर्देशानुसार व जैसलमेर के महारावल चाचगदेव के समय गुजरात स्थल पारण से जैन ग्रंथों का बहुत बङा भण्डारा जैसलमेर दुर्ग में स्थानान्तरित किया गया था। अन्य जन श्रुति के अनुसार यह संग्रह चंद्रावलि नामक नगर का मुस्लिम आक्रमण में पूर्णत- ध्वस्त होने पर सुरक्षित स्थान की तलाश में यहाँ लाया गया था। इस विशाल संग्रह को अनेक जैन मुनि, धर्माचार्यों, श्रावकों एवं विदुषी साध्वियों द्वारा समय-समय पर अपनी उत्कृष्ट रचनाओं द्वारा बढ़ाया गया। यहाँ रचे गए अधिकांश ग्रंथों पर तत्कालीन शासकों के नाम, वंश, समय आदि का वर्णन किया गया है। यहां रखे हुए ग्रंथों की कुल संख्या २६८३ है, जिसमें ४२६ ता पत्र लिखें हैं। यहां ताङ्पत्र पर उपलब्ध प्राचीनतम ग्रंथ विक्रम संवत् १११७ का है। तथा हाथ से बने कागज पर हस्तलिखित ग्रंथ विक्रम संवत् १२७० का है। इन ग्रंथों की भाषा प्राकृत, मागधी, संस्कृत, अपभ्रंश तथा ब्रज है। यहाँ पर जैन ग्रंथों के अलावा कुछ जैनत्तर साहित्य की भी रचना हुई, जिनमें काव्य, व्याकरण, नाटक, श्रृंगार, सांख्य, मीमांशा, न्याय, विषशास्र, आर्युवेद, योग इत्यादि कई विषयों पर उत्कृष्ट रचनाओं का प्रमुख स्थान है।\n\nवस्तुतः तेरहवीं से अठारवीं सदी के मध्य का काल यहाँ का साहित्य रचना का स्वर्णकाल था। इस काल में यहाँ डिंगल तथा पिंगल दोनो में रचानाएँ लिखी गई थी। जैसलमेर के बोगजियाई गाँव के आनंद कर्मानंद मिश्रण न १२ वीं शताब्दी में वीर रस की सुंदर रचनाएँ की है। उनकी रचनाओं में अपभ्रंश भाषा से राजस्थानी भाषा के जन्म की प्रक्रिया देखने को मिलती है। विक्रम संवत् १२८५ में जैनाचार्य पूर्व\n\nभद्रमणि द्वारा रचित धन्य शालिभद्र चरित्र अमूल्य कृति है। जैन मुनि खरतर सूरि ने विक्रम संवत् १२८७ में स्वपन सप्त विकावृति नामक ग्रंथ की रचना की। इसी प्रकार विक्रम संवत १३३४ में विवेक सूद्रमणि द्वारा रचित प्रण्य सार कथा व विक्रम संवत् १४०६ में गुण समृदिमहतरा रचित \"अंजनासुंदरी चरित्र\" उल्लेखनीय कृतियाँ हैं।\n\nइसी काल में चारण कवियों गांव हड्डा के आल्हा जी बारहठ गाँव बोगजियाई के कवि पीठवा और दधवा के मांडण दधवाडिया चारणों के नाम उल्लेखनीय है। कहा जाता है कि कवि पीठवा जो मेवाङ् के राणा कुंभा का समकालीन था, द्वारा प्रस्तावित करो पसाव के सम्मान को अस्वीकार कर जैसलमेर के शासक के गौरव को बढ़ाया था। पीठवा अपने समय का एक प्रसिद्ध एवं श्रेष्ठ कवि था। पीठवा द्वारा रचित काव्य का एक दोहा जो दैनिक जीवन की नीति से संबंधित है, इस प्रकार है-\nमहारावल दूदा के समय मांडण तथा हूंपा राज्य कवि थे। हूंपा के समय का एक प्रचलित दोहा इस प्रकार है :-\nमध्यकालीन जैसलमेर के जैन कवि कुशल लाभ विक्रम संवत् १६१६ में राजस्थानी भाषा में पिंगल-डिंगल शैली में ढ़ोला मारु रा दूहा लिखा जो जन-जन में र्तृकङो वर्ष बीतने पर भी गाया जाता है। इसी प्रकार अन्य रचना माधवानंद कामकला कृतिलौकिक प्रेम की सुंदर रचना है। धर्मवर्द्धन द्वारा रचित गीत राऊल अमरसिंह रो ऐतिहासिक रचना है। इसी काल में हुए जैसलमेर के शासक रावल हरराज स्वंय उच्च कोटि का कवि तथा विद्वान था। उसके द्वारा रचित पिंगल शिरोमणि उत्कृष्ट रचना है। परंतु कुछ विद्वानों का मानना है कि उक्त रचना रावल हरराज के निर्देशन में कुशल लाभ नामक जैन कवि ने लिखा है। रावल हरराज की पुत्री चंपादे स्वयं विदुषी महिला थी। इसक विवाद बीकानेर के कवि शिरोमणि शासक राठौड् पृथ्वीराज से हुआ था। चम्पादे के काव्य का एक दोहा निम्न प्रकार है -\nरावल हरराज एवे रावल भीम के समकालीन रतनू शाखा के कवि डूंगर सी द्वारा देहली दरबार में जाने व बादशाह अकबर से सम्मान पाने का उल्लेख निम्न दोहे से होता है -\nविक्रम संवत् १७३०-३१ के लगभग इस क्षेत्र में एक कवियीत्री सोढ़ी नाथी जन-साधारण में बहुत लोकप्रिय हुई। इनकी रचनाओं में ज्ञात व भक्ति की भावनाओं का गूढ समावेश है। सत्रहवीं शताब्दी के अन्य कवियों में साग गाँव के वीरदास वीठू रंगरेलों व रामंचद्र लालस गाँव सिखा के हरपाल, माडवे के बहादास बोमजियाई के नरहर दान बारहठ प्रमुख हैं।\n\nमहारावल मूलराज स्वयं संस्कृत के परम विद्वान थे। उन्होंने संस्कृत में कई फुटकर छंदों की रचनाऍ की है। महारावल मूलराज की प्रेरणा से कवि श्री नाथ शर्मा ने इस काल में मूलराज विलास अन्योक्ति मंजूषा तथा लोलिवराज नामक साहित्यिक रचनाओं का सृजन किया। इस काल के अंतिम विद्वानों में मेहता अजीत सिंह, मेहता फतेसिंह, मेहता उम्मेद सिंह आदि का साहित्य जैसलमेर का राजनैतिक, सामाजिक एवे भौगोलिक इतिहास जानने में महत्वपूर्ण स्रोत है।\n", "id": "48565", "title": "जैसलमेर का साहित्य"}
{"url": "https://hi.wikipedia.org/wiki?curid=48566", "text": "जैसलमेर का संगीत\n\nलोक संगीत की दृष्टि से जैसलमेर क्षेत्र का एक विशिष्ट स्थान रहा है। यहाँ पर प्राचीन समय से मा राग गाया जाता रहा है, जो इस क्षेत्र का पर्यायवाची भी कहा जा सकता है। यहाँ के जनमानस ने इस शुष्क भू-ध्रा पर मन को बहलाने हेतु अत्यंत ही सरस व भावप्रद गीतों की रचना की। इन गीतों में लोक गाथाओं, कथाओं, पहेली, सुभाषित काव्य के साथ-साथ वर्षा, सावन तथा अन्य मौसम, पशु-पक्षी व सामाजिक संबंधों की भावनाओं से ओतप्रोत हैं। लोकगीत के जानकारों व विशेषज्ञों के मतों के अनुसार जैसलमेर के लोकगीत बहुत प्राचीन, परंपरागत और विशुद्ध है, जो बंधे-बंधाये रूप में अद्यपर्यन्त गाए जाते हैं।\n\nजन्म के अवसर पर हालरिया नामक गीत श्रंखला गाई जाती है, इसमें दाई, हारलोगोरो, धतूरों, खाँवलों व खरोडली आदि प्रमुख है। विवाह के समय गणेश स्थापना से वधु के घर आने तक विभिन्न अवसरों पर विनायक, सोमरों, घोङ्ी, कोयल, रालोटोबनङा, रेजो, कलंगी, पैरो, बालेसर आदि प्रमुख हैं। इसके अलावा मेले के गीत, सावण के गीत, घूमर आदि प्रमुख हैं। यहाँ के लोक संगीत की प्रमुखता मृत्यु पर भी भावप्रद गीत गाए जाने की है, जिनमें मरने वाले के गुणों का वर्णन करते हुए मृतक के परिवारजनों के प्रति हमदर्दी व्यक्त की जाती है। यह गीत महिलाओं द्वारा ही गाए जाते हैं। इनमें पार, छजिया, ओझिन्गार राग से गाये जाने वाले गीत प्रमुख हैं।\n\nलोकगीतों के अतिरिक्त यहाँ के लोकनाटय जिसे रम्मते कहते हैं, का बबुत प्रचलन रहा है। इसमें किसी व्यक्ति की चरित्र गाथा गा कर जन-साधारण में सुनाई जाती है। इसी प्रकार यहाँ ख्याल की भी रचना की गई थी। इसमें लोक चरित्र नायक के जीवन के किसी अंश को गाकर सुनाया जाता है। रम्मत में रामभरतरी रम्मत प्रमुख है तथा ख्याल में मूमलमेंद्र से ख्याल प्रमुख है। लोकदेवी-देवताओं से संबंधित गीत भी यहाँ पर स्थानीय वाद्य यंत्र सारंगी, रावण हत्था तथा अन्य स्थानीय वाद्ययंत्र प्रमुख है, के साथ गाये जाने की परंपरा भी है।\n\nयहाँ पर झीङ्े नामक एक विशिष्ट काव्य पद्धदि भी रही है। ढोलामारु रा दूहा इसके अंतर्गत गाया जाने वाला सबसे पुराना काव्य है। इसके आलावा रामदेव जी, गोगा जी, संबंधी झीङ्े भी गाये जाने की प्राचीन प्रथा है। लोक संगीत एवं साहित्य गीत के लिए यह प्रदेश बङा ही समृद्ध रहा है।\n", "id": "48566", "title": "जैसलमेर का संगीत"}
{"url": "https://hi.wikipedia.org/wiki?curid=48567", "text": "जैसलमेर में धर्म\n\nभारतवर्ष की भूमि सदैव से धर्म प्रधान रही है, यहाँ पर धर्म के बिना जीवन की कल्पना भी नही की जा सकती है। जैसलमेर राज्य का विस्तार भू-भाग भी इस भावना से मुक्त नहीं रहा। \n\nइस क्षेत्र के सर्वप्रथम राव तणू द्वारा तणोट नामक स्थान बसाने तथा वहाँ देवी का मंदिर का मंदिर बनाने का उल्लेख प्राप्त होता है। यह देवी का मंदिर आज भी विद्यमान है, हालांकि इस मंदिर में कोई स्मारक व लेख प्राप्त नहीं होता है किन्तु जन-जन के इतिहास के माध्यम से यह मंदिर राव तणू के पिता राव केहर के समय का माना जाता है व इस क्षेत्र में इसकी बहुत ही मान्यता है। भारत पाक युद्ध १९६५ के बाद तो भारतीय सेना व सीमा सुरक्षा बल की भी यह आराध्य देवी हो गई व उनके द्वारा नवीन मंदिर बनाकर मंदिर का संचालन भी सीमा सुरक्षा बल के आधीन है।\n\nइसी समय के अन्य देवी के मंदिर भादरा राय, काले डूंगर की राय, तेमङ्ै राय व चेलकरी तणूटिया देवी के मंदिर आठवीं सदी से यहाँ जन-जन के आराधन स्थल बने हुए हैं। देवी को शक्ति रूप में इस क्षेत्र में प्राचीन समय से पूजते आये हैं। रावल देवराज (८५३ से ९७४ ई.) के राज्यच्युत होने पर नाथपंथ के एक योगी की सहायता से पुनः राजसत्ता पाने व देरावर नामक स्थान पर अपनी राजधानी स्थापित करने के कारण भाटी वंश तथा राज्य में नाथपंश को राज्याश्रय प्राप्त हुआ तथा जैसलमेर में नाथपंथ की गद्दी की स्थापना हुई, जो कि राजवंश के साथ-साथ राज्य के स्वत्रंत भारत में विलीनीकरण के समय तक मौजूद रहा।\n\nनाथ सम्प्रदाय के प्रति अपने कृतज्ञता के भाव के कारण यहाँ के शासक राजतिलक के समय योगी द्वारा प्रदत्त भगवा वस्र पहनकर उनके मठाधीश के हाथ से मुकुट धारण करते रहे हैं। देवराज के पौत्र विरजराज लांझा (११ वीं सदी) के समय के कुछ शिलालेख प्राप्त होते हैं, जो किन्ही मंदिर के स्थापना से संबंधित है, शिलालेख संस्कृत में हैं तथा श्री शिव, श्री मतछण देव्य आदि शब्द से युक्त होने के कारण ऐसा प्रतीत होता है कि ये शिव, विष्णु मंदिर प्रचुरता में मिलते हैं, ये शक्ति देवी दुर्गा के विभिन्न रुपों में हैं, जिन्हें पीढ़ी-दर-पीढ़ी लोग प्रत्येक अवसर पर जैसे विवाह व पुत्त जन्म आदि के अवसर पर सर्वप्रथम पूजते हैं।\n\nजैसलमेर में सनातन धर्म का प्राचीन मंदिर दुर्ग पर स्थित आदि नारायण का है, जो टीकमराय के मंदिर के नाम से विख्यात है, यहाँ विष्णु की अष्ठ धातु की प्रतिमा स्थापित है। रावल लक्ष्मण के समय (१३९६ से १४३७ ई.) यहाँ सन् १४३७ ई. में एक विशाल मंदिर स्थापित किया गया तथा इसमें विष्णु की प्रतिमा, लक्ष्मीनाथ के रूप में स्थापित की गई। वस्तुतः यह लक्ष्मी विष्णु दोनों की युगल प्रतिमा है। मंदिर के गर्भ गृह के गोपुर पर दशावपार के सभी देवी देवताओं का बहुत ही सुंदर शिलालेखन हुआ है। इस मंदिर के निर्माण में रावल लक्ष्मण के अतिरिक्त जैन पंचायत पुष्करणा ब्राहम्मण समाज, महेश्वरी समाज, भाटिया समाजश् खन्नी, सुनार, दरजी, हजूरी, राजपूत आदि सातों जातों द्वारा निर्माण में सहयोग दिये जाने से यह जन-जन का मंदिर कहलाता है व सभी लोग बिना किसी भेदभाव के यहाँ प्रतिदिन दर्शन के लिए जाते हैं। रावल लक्ष्मण ने जैसलमेर राज्य की संपूर्ण सत्ता भगवान लक्ष्मीनाथ के नाम पर स्वयं उसके दीवन के रूप में कार्य करने की घोषणा की थी।\n\nजैसलमेर में विभिन्न संप्रदायों के प्रति बहुत आस्था रही है, इनमें राम स्नेही, नाथपंथ तथा वल्लभ संप्रदाय प्रमुख हैं। महारावल अमरसिंह के समय रामानंदी पंथ के महंत हरिवंशगिरि ने अमरसिंह को अपने चमत्कारों प्रसन्न किया व रावल देवराज के समय से राज्स में किसी अन्य पंथ के प्रवेश पर लगी रोक को हटवाया तथा स्थान-स्थान पर रामद्वारों की स्थापना कराई। महारावल अमरसिंह द्वारा भूतेश्वर तथा अमरेश्वर नामक दो शिव मंदिर बनवाये थे। साथ ही फलसूंढ़ नाम स्थान से गणेश प्रतिमा मंगवा कर गणेश मंदिर, दुर्ग में स्थापित कराया गया। महारावल अमरसिंह के उपरांत उनके पुत्र महारावल जसवंत सिंह द्वारा दुर्ग स्थित टीकमराय के मंदिर का जीर्णोंधार कराया गया तथा एक देवी के मंदिर के निमार्ण का उल्लेख प्राप्त होता है। महारावल अखैसिंह (१७७२-१७६२ ई.) के समय उनके द्वारा दो मंदिर तथा वैशाखी नामक स्थल पर राजगुरु हरिवंश गिरि के स्मारक बनाने का उल्लेख प्राप्त होता है। अखैसिंह द्वारा प्रतिष्ठित मंदिर में रणछोङ् जी (कृष्ण का रुप) का मंदिर प्रमुख है।\n\nमहारावल मूलराज (१७६१से १८१९ ई.) के समय में जो धार्मिक लहर प्रवाहित हुई, वह अपने आप में अनोखा उदाहरण है। मूलराज के समय जैसलमेर नगर में वल्लभ संप्रदाय के स्वामी ने यहाँ छः मास तक प्रवास किया। उनके उपदेशों से मूलराज इतने प्रभावित हुए कि उन्होने सपरिवार वल्लभ संप्रदाय ग्रहण कर लिया। तदुपरांत प्रजा के अधिकांश जनों ने भी इस संप्रदाय में दीक्षा ग्रहण कर ली, इसमें हमेश्वरी तथा भाटिया समाज प्रमुख था। यह संप्रदाय आज भी इस धर्म का पालन करता है। मूलराज द्वारा इसी तारतम्य में वल्लभ कुल के स्वरुपों के अर्थात गिरधारी जी का मंदिर, बांकेबिहारी जी का मंदिर, मदनमोहन जी का मंदिर, गोवर्धन नाथ जी का मंदिर मथुरानाथ जी का मंदिरों का निर्माण कराया। महारावल मूलराज द्वारा पुष्टिमार्गीय वल्लभ संप्रदाय स्वीकार करने के बावजूद अन्य संप्रदायों का समान आदर किया गया, अतः उन्होंने अपनी माता सोढ़ी जी की आज्ञा से सीताराम का मंदिर बनवाया। इसी क्रम में १७७० ई. में घङ्सीसर नामक तङाग के किनारे देव चंद्रशेखर महादेव मंदिर बनवाया। सन् १७९७ में गोरखनाथ का मंदिर तथा अम्बिका देवी के मंदिरों के निर्माण कार्य भी महारावल के धार्मिक सहिष्णुता के सजीव उदाहरण है।\n\nयहाँ जैन धर्म की श्वेताम्बर शाखा ने इतनी अधिक प्रसिद्धि प्राप्त की थी कि कालांतर में श्वेताम्बर पंथी जैन समाज के लिये जैसलंमेर एक तीर्थ स्थल बन गया। यहाँ पर जैन धर्म के प्रादुभाव भाटी शासकों के पूर्व के पुंवार शासक के समय से प्राप्त होता है। लोद्रवा पर भाटी देवराज (१० वीं सदी) का अधिपत्य होने पर भाटी राजाओं ने धर्म के मामले में कभी हस्तक्षेप नहीं किया। खरतरगच्छगुर्वावली से ज्ञात होता है कि जैसलमेर राज्य का बीकमपुर (विक्रमपुर) जैन धर्माचार्यों का प्रसिद्ध गढ़ था। जैसलमेर राजधानी स्थापित होने के उपरांत यहाँ सर्वपथम जैन मंदिर के स्थापित होने के प्रमाण उनमें लगे शिलालेखों से ज्ञात होते हैं। रावल कर्ण (करण) (१२५१ से १२८३ ई.) के शासनकाल में जैन धर्म के आचार्य जिन प्रवोधसूरि का यहाँ अपने शिषयों सहित आगमन हुआ था। रावल करण ने अपने परिवार सभासदों एवं प्रजा सहित उनका स्वागत किया था। जैन मुनि द्वारा यहाँ पर चर्तुमास किया गया तथा कई प्रकार के उत्सवों, सभाओं व व्याख्यानों का आयोजन किया गया था। इस हेतु उन्हें राज्य की ओर से समस्त सुविधाएँ प्रदान की गई थी। इसके बाद यहाँ जैन आचार्यों का आगमन निरंतर बना रहा।\n\nरावल करण के बाद उसके पुत्र जैतसिंह (१२८४ट्ठ३०० ई.) ने जैन मुनि चंद्रसूरि को यहाँ आने का निमंत्रण दिया था तथा जैन मुनि ने यहाँ दो वर्ष तक रहकर जैन धर्म का प्रचार-प्रसार किया था।\n\nरावल बैरसी के समय (१४३६ से १४४६ ई.) तक का समय जैन धर्म का काल रहा। रावल बैरसी के राज्याश्रय में यहाँ कई जैन मंदिरों का निर्माण हुआ व विभिन्न तीर्थकर की प्रतिमाएँ स्थापित की गई। जैन आचार्य जिन राजसूरि की प्ररेणा से चिंतामणि पार्श्वनाथ की मूर्ति लोद्रवा से लाकर दुर्ग पर स्थापित की गई। १४३६ ई. में कातिपय श्रावकों द्वारा सुपार्श्वनाथ की स्थापना की गई। १४३७ में शाह हेमराज और पूरा द्वारा संभवनाथ का मंदिर बनवाया गया।\n\nबैरसी (बैरसिंह) के उत्तराधिकारी रावल चाचगदेव के समय राज्य में जैन धर्म के विकास की जानकारी उस समय के प्राप्त जैन अभिलेखों से होती है। आचार्य जिन चंद्रसूरि के सानिध्य से इस काल में अनेक जैन सभाओं का आयोजन कराया गया था।\n\nरावल देवीदास (देवकर्ण) के राज्यकाल में जैन धर्म ने अत्यधिक उन्नति प्राप्त की थी, उसके शासनकाल में यहाँ के जैन मतालंबी प्रजाजनों का एक विशाल संघ जैसलमेर से शत्रु जय गिरिनार तथा अन्य तीर्थ स्थलों की यात्रा करने कई बार गया था। इस समय जैन धर्मावलंबी सेठ सकलेचा गोत्रीय खेता व चोपङ् गोत्र के पंचा ने क्रमशः शांतिनाथ तथा अष्टापद के मंदिरों का निर्माण १४७९ में कराया था। ये मंदिर आज भी उस समय के स्थापत्य निर्माण शैली के उत्कृष्ट उदाहरण हैद्य रावल देवीदास के पश्चात् १५९३ ई. में महारावल भीम के शासनकाल में संघवी पासदत्त द्वारा जिन कुशल सूरि नामक जैन आचार्य की चरण पादुकाएँ यहाँ स्थापित कराई गई थी। रावल कल्याणदास के राज्य में सन १६१५ ई. में जिन चन्द्रसूरि की पादुकाएँ यहाँ स्थापित की गई थी।\n\nमहारावल बुधसिंह के समय गंगाराम द्वारा १७१२ ई. मुनि तत्व सुंदर मणि के उपदेशों से प्रेरित होकर कई जैन प्रतिमाओ की स्थापना कराई गई थी।\n\nमहारावल अखैसिंह के राज्यकाल में जिन उदयसूरि की पादुकाओं की स्थापना उनके कतिपय शिष्यों द्वारा १७४९ ई. व १७५५ ई. में की गई थी। महारावल अखैसिंह के समय यहाँ जैन धर्मावलंबी वैश्यों के ९०० घर थे। इनमें जिंदल, पारख मूथा, वर्धमान, बापना, भंसाली आदि प्रमुख थे। इन लोगों के नामों से आज भी यहाँ कई मुहल्ले विख्यात है।\n\nमहारावल मूलराज व उनके उत्तराधिकारी गजसिंह के राज्यकाल में भी जैसलमेर राज्य में जैन धर्म की निरंतर प्रगति होती रही। इनके काल में पादुका स्थापन, स्तम्भों का निर्माण, मंदिर की स्थापना व उत्सवों के आयोजन में प्रचुर धन खर्च किया गया, संघ यात्रा रथयात्रा आदि के भी कई आयोजन किये गये। १८४० ई. अमरसागर नामक स्थल पर आदिनाथ जी की मूर्किंत स्थापित कर भव्य मंदिर निर्किंमत कराया गया था। इस प्रकार जैन धर्म राज्य के प्रारंभिक काल से लेकर आद्यावदि तक यहाँ प्रभावशाली रहा। अपनी सुरक्षित भौगोलिक स्थिति के कारण यहाँ जैन मुनियों, धर्माचायों ने प्रश्रय लिया व अन्य स्थानों से दुर्लभ ग्रंथ लाकर तथा यहाँ रहकर उनकी रचना कर एक विशाल ग्रंथालयों में २६८३ ग्रंथ सुरक्षित किय। जैसलमेर राज्य के जैन धर्म के बारे में सबसे महत्वपूर्ण पक्ष यह है कि यहाँ के शासकों द्वारा इस धर्म के पालन करने वालों को पूर्ण राज्याश्रय दिया, किन्तु स्वयं उस धर्म से दीक्षित नहीं हुए, साथ ही जैन धर्म से प्रभावित होने के पश्चात् भी उन्होंने अन्य किसी धर्म का तिरस्कार या अवनति में हिस्सा नहीं लिया।\n\nजैसलमेर राज्य में प्रारंभ से ही इस्लाम धर्म मानने वाले लोगों का अस्तित्व रहा है, इस क्षेत्र में पाये जाने वाले इस्लाम धर्म के अनुयायी अधिकांशतः स्थानीय जातियों द्वारा बलात् इस्लाम धर्म स्वीकृत करने वालों में से है, जैसा के सर्व विदित है कि भारत में सर्वप्रथम इस्लाम का प्रार्दुभाव सिंध के विस्तृत भू-भाग पर ही हुआ था। यहाँ रहने वाले अधिकांश मुस्लिम स्थानीय जातियों से परिवर्तित है, अतः उनके रोटी-बेटी के संबंध भले ही अपने मूल परिवारों से समाप्त हो गये हैं, परंतु उनक कुल गोत्र रीति-रिवाज आदि वही हैं तथा यही कारण है कि यहाँ हिन्दू-मुस्लिम जैसे दो संप्रदायों में कभी वैमनस्य पैदा नहीं हुआ।\n\nयहाँ पर मूलतः अरब व तुर्क से आये हुए गोत्रीय मुस्लिम भी है। जो कि यहाँ के मुस्लिम संप्रदाय के धर्म प्रमुख का कार्य करते हैं, इनमें मुल्ला, मौलवी फकीर आदि जैसे कार्यों में रहते हैं।\n\n", "id": "48567", "title": "जैसलमेर में धर्म"}
{"url": "https://hi.wikipedia.org/wiki?curid=48569", "text": "रिले\n\nरिले एक विद्युत स्विच या कुंजी है जो एक दूसरे विद्युत परिपथ के द्वारा खोली या बंद की जाती है जो कि मुख्य परिपथ से असम्बद्ध (आइसोलेटेड) होती है। रिले की एक या एक से अधिक कुंजियाँ एक विद्युत चुम्बक की सहायता से बंद या चालू होती हैं। रिले को भी एक सामान्यीकृत विद्युत प्रवर्धक (अम्प्लिफ़ायर) माना जा सकता है क्योंकि कम शक्ति वाले परिपथ की सहायता से एक अपेक्षाकृत अधिक शक्ति वाले परिपथ को नियंत्रित किया जाता है। कान्टैक्टर भी रिले के सिद्धांत पर ही काम करता है किन्तु प्राय: १५ अम्पीयर से अधिक धारा वाले कान्टेक्ट को बंद/चालू करने के लिए प्रयुक्त होता है।\n\nरिले विद्युतचुम्बकीय युक्ति है जो निम्नलिखित कार्यों के लिए प्रयोग में लायी जा सकती है :\n\nप्रत्येक रिले में एक चुम्बकीय परिपथ होता है जिसका एक बड़ा भाग लौहचुम्बकीय पदार्थ से बना होता है तथा एक छोटा सा भाग में फ्लक्स हवा से होकर गुजरने को बाध्य होती है जिसे 'एअर-गैप' कहते हैं। जब रिले के कुण्डली में विद्युत धारा प्रवाहित की जाती है तो इस एअर-गैप के दोनों सिरों के बीच एक बल कार्य करता है जो इस गैप को कम करने की कोशिश करता है। रिले के चुम्बकीय परिपथ की रचना इस प्रकार की गयी होती है कि इसमे एक लाचीलेदार लौहचुम्बकीय भाग बी रहता है। रिले की कुनादाली (क्वायल) को धारा देने पर यह लाचीलेदार भाग खींच लिया जाता है। इस भाग से ही यांत्रिक लिंक बनाते हुए 'चलायमान सम्पर्क' (मूवेबल कान्टेक्ट) होते हैं जो कि बंद या खुल जाते हैं।\n\n\n\n\n\n\n", "id": "48569", "title": "रिले"}
{"url": "https://hi.wikipedia.org/wiki?curid=48570", "text": "कान्टैक्टर\n\nकान्टैक्टर एक विद्युत-नियंत्रित स्विच है जिसके संपर्कों (कॉन्टैक्ट्स) द्वारा बड़ी मात्रा की विद्युत शक्ति को बन्द या चालू किया जाता है। कॉन्टैक्टर की प्रमुख विशेषताएँ जो इसे रिले से अलग करती हैं, इस प्रकार हैं: \n\nरिले की भाँति ये भी विद्युत-चुम्बक के सिद्धांत पर काम करते हैं। इनमें भी बहुत कम विद्युत शक्ति का प्रयोग करते हुए बहुत अधिक विद्युत शक्ति को जोड़ा/तोड़ा जाता है, लेकिन सर्किट ब्रेकर के विपरीत कान्टैक्टर शार्ट सर्किट धारा को तोड़ने (ब्रेक करने) के लिए नहीं होते। \n\n\n", "id": "48570", "title": "कान्टैक्टर"}
