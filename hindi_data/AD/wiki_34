{"url": "https://hi.wikipedia.org/wiki?curid=51073", "text": "महाकाश्यप\n\n300px|thumb|right|महाकाश्यप\nमहाकाश्यप बुद्ध के प्रमुख शिष्यों में से एक थे। भगवान बुद्ध की मृत्यु के बाद बौद्ध संघ की प्रथम बौद्ध संगीति के लिए सभापति के रूप में महाकाश्यप को चुना गया था। उन्हे बौद्ध धर्म के जेन (Zen) शाखा का पहला प्रधान भी माना जाता है। वे बुद्ध के एकमात्र ऐसे शिष्य थे जिनके साथ भगवान बुद्ध ने वस्त्रों का आदान-प्रदान किया था। बुद्ध ने बहुत बार महाकाश्यप की बड़ाई भी की थी और महाकाश्यप को अपने बराबर का स्थान दिया था। \n\nमहाकाश्यप कपिल नाम के ब्राह्मण और उन्की पत्नी सुमनदेवी के पुत्र के रूप में मगध में पैदा हुए। वे काफी धन दौलत सुख सुविधाओं के बीच बड़े हुए। उनके न चाहते हुए भी उनका विवाह कर दिया गया। अपने माता पिता कि मृत्यु के बाद कुछ समय तक उन्होंने अपनी पत्नी के साथ अपने माता पिता के धन दौलत को सम्भाला, लेकिन कुछ समय बाद उन दोनो ने संन्यासी बनने का फैसला कर लिया। वे दोनो बुद्ध के अनुयायी बन गये।\n\n", "id": "51073", "title": "महाकाश्यप"}
{"url": "https://hi.wikipedia.org/wiki?curid=51075", "text": "हमार टीवी\n\nहमार टीवी भारत का पहला और इकलौता पुरबिया समाचार चैनल है।हमार टीवी एक क्षेत्रीय भाषाओं का मनोरंजन चैनल है जिसमें बज्जिका, भोजपुरी, अंगिका, मगही, मैथिली, नगपुरिया सहित पूर्वी उत्तर प्रदेश, बिहार एवं झारखंड के स्थानीय भाषाओं में कार्यक्रम प्रसारित होते हैं।।\n\n\"हमार टीवी\" पॉजिटिव मीडिया ग्रुप द्वारा शुरु किया गया समाचार एवं मनोरंजन चैनल है। जो बहुत ही धमाकेदार ढंग से शुरु हुआ।..हमार टीवी एक बहुभाषी पूरबिया न्यूज चैनल है जो कि काफी उंचाईयाँ प्राप्त कर सकता था।... मगर इसके संचालकों ने इसे पूरी तरह धराशायी कर दिया। डिस्ट्रीब्यूशन के बिना पहचान नही मिल सकती आज भी भोजपुरी अंचल में बहुत ऐसे लोग है जो कि हमार टीवी नाम सुनकर पूछते है कि अच्छा तो यह भी एक चैनल है? यानि कि लांचिंग के दो साल बाद भी भोजपुरी अंचल में इसकी कोई खास पहचान नहीं बन सकी है।.. जबकि इसके बाद आये कई टुटपुंजिया चैनल अपनी पहचान बना चुके है लेकिन सबसे ज्यादा इन्फ्रास्टक्चर रखने के बाद भी इसकी पहचान नहीं बन पाई है आगे सुधार होगा इसकी उम्मीद की जाती है।...इस चैनल में कुछ प्रतिभावान लोग जरुर थे लेकिन उन्हें चाटुकारिता ना करने की वजह से जाना पड़ा...जबकि कुछ ऐसे भी लोग थे जिन्हें टीवी की दुनिया का ज्ञान नहीं के बराबर था, लेकिन वे लोग बहुत मोटी तनख्वाह पर लंबे समय तक मौज लेते रहे...चैलन का भट्ठा बैठ गया लेकिन वे लोग समृद्घ हो गये।...\n", "id": "51075", "title": "हमार टीवी"}
{"url": "https://hi.wikipedia.org/wiki?curid=51076", "text": "लुत्ज हैल्मन्न\n\nलुत्ज हैल्मन्न एक जर्मन राजनेता हैं। उन्होंने कहा कि संघीय संसद में समाजवादी पार्टी 'दि लिन्के' का प्रतिनिधित्व करता है।", "id": "51076", "title": "लुत्ज हैल्मन्न"}
{"url": "https://hi.wikipedia.org/wiki?curid=51077", "text": "यहूदी इतिहास\n\nयहूदी धर्म का इतिहास करीब 4000 साल पुराना है। इस धर्म का इतिहास मिस्र के नील नदी से लेकर वर्तमान इराक़ के दजला-फुरात नदी के बीच आरंभ हुआ और आज का इसरायल एकमात्र यहूदी राष्ट्र है।\n\nयहूदी परम्परा के अनुसार, पहले यहूदी मिस्र के फराओं के अन्दर गुलाम होते थे। बाद में मूसा के नेतृत्व में वे इसरायल आ गए। ईसा के 1100 साल पहले जैकब के 12 संतानों के आधार पर अलग-अलग यहूदी कबीले बने। ये दो खेमों में बँट गए - एक, जो 10 कबीलों का बना था इसरायल कहलाया और दो, जो बाकी के दो कबीलों से बना था वो जुडाया कहलाया। 10 कबीलों वाले इसरायल का क्या हुआ इसका पता नहीं है। जुडाया पर बेबीलन का अधिकार हो गया। बाद में ईसापूर्व सन् 800 के आसपास यह असीरिया के अधीन चला गया। फ़ारस के हखामनी शासकों ने असीरियाइयों को ईसापूर्व 530 तक हरा दिया तो यह क्षेत्र फ़ारसी शासन में आ गया। इस समय जरदोश्त के धर्म का प्रभाव यहूदी धर्म पर पड़ा। यूनानी विजेता सिकन्दर ने जब दारा तृतीय को ईसापूर्व 330 में हराया तो यह यहूदी ग्रीक शासन में आ गए। सिकन्दर की मृत्यु के बाद सेल्यूकस के साम्राज्य और उसके बाद रोमन साम्राज्य के अधीन रहने के बाद ईसाइयत का उदय हुआ। इसके बाद यहूदियों को यातनाएं दी जान लगी। सातवीं सदी में इस्लाम के उदय तक उन्हें परेशानी का सामना करना पड़ा। उसके बाद तुर्क, मामलुक शासन के समय इनका पलायन इस क्षेत्र से आरंभ हुआ। बीसवीं सदी के आरंभ में कई यहूदी यूरोप से आकर आज के इसरायली क्षेत्रों में बसने लगे।\n", "id": "51077", "title": "यहूदी इतिहास"}
{"url": "https://hi.wikipedia.org/wiki?curid=51088", "text": "पलायनवाद\n\nपलायनवाद (Escapism) का कोशगत अर्थ है ऐसा साहित्य जो जीवनसंघर्ष से कुछ समय के लिए हमें दूर ले जा सके; जैसे जासूसी उपन्यास, संगीतात्मक सुखांत नाटक, चित्रपट आदि। किंतु यह अर्थ समझाने के पश्चात् शिपले न अपने अंगरेजी साहित्य कोश में यह भी लिखा है कि पलायनवादी साहित्य में जीवन से पलायन ही हो यह अनिवार्य नहीं है। पलायनवादी-साहित्य द्वारा जीवन का अनुसंधान भी होता है क्योंकि ऐसे साहित्य द्वारा हम जीवन की नीरस पुनरावृत्ति से कुछ क्षणों के लिए हटकर पुन: अधिक उत्साह से जीवनसंघर्ष में भाग ले सकते हैं। इस प्रकार पलायनवाद को प्रचलित अर्थ विवादास्पद है।\n\nसमाजशास्त्र के अनुसार आदिम सभ्यता में कबीलों द्वारा अभिचार या जादू, नृत्य, मान, चित्रांकन आदि क्रियाएँ, सतही दृष्टि से पलायन प्रतीत होती हैं, किंतु इन चेष्टाओं द्वारा कबीले बाह्य कठोर संघर्ष की तैयारी करते थे। मनुष्य प्रकृति पर बाह्यविजय की कल्पना सर्वप्रथम अपने मत में करता है, इससे वह प्रकृतिविजय के लिए उत्साहित हो उठता है। इस दृष्टि से अथर्ववेद के अभिचार ब्राह्मणों में प्रतिपादित यज्ञ, फसल बोने और पकने, ऋतुओं के बदलने, संतानोत्पत्ति, युद्ध आदि के अवसरों पर किए गए नृत्य गानादि पलायन भी है और संघर्ष की प्रस्तावना भी। सभ्यता के उन्नत होने पर भी ये उपयोगी क्रिया कवियों के दिवास्वप्नों, चित्रकारों के कल्पित चित्रों, राजनीतिज्ञों के यूटोपिया और धार्मिकों की निरर्थक प्रतीत होनेवाली कार्यपद्धतियों में देखी जा सकती है।\n\nपलायनवाद साहित्य में विशेषत: यथार्थवाद का विरोधी माना जाने लगा है। संस्कृत साहित्य में कथासरित्सागर, दशकुमारचरित, वासवदत्ता, कांदबरी जैसी कथाओं में पलायनवादी तत्व कम नहीं हैं। घोर यथार्थवादी दृष्टि से नाटकों में भी, सूद्रक के मृच्छकटिक नाटक को छोड़कर, संस्कृत साहित्यकारों ने उच्चवर्ग के मनोरंजन के लिए प्राय: जीवन की वास्तविक स्थिति को छोड़कर रंजनात्मक पक्षों को ही अधिक प्रस्तुत किया है। काव्य में \"कविपरंपराओं\" और बाद में \"कामशास्त्र\" के प्रभाव के कारण जो नायक-नायिका-तत्व-वादी साहित्य लिखा गया, उसे भी एक सीमा तक पलायनवादी कहा जा सकता है, यद्यपि यथार्थ का सर्वथा अभाव उसमें कहीं नहीं है।\n\nहिंदी में सिद्धों की बानी में समा, धर्म और साधना के दंभ की कठोर भर्त्सना मिलती है, यह यथार्थवादी प्रवृत्ति है। भक्तिकाल में जहाँ वैकुंठ की कल्पना है, राधाकृष्ण के अनवरत विलास का निरंतर ध्यान है, वह यथार्थवादी पंरपरा में न आ सकने के कारण पलायनवाद कहा जाएगा, यद्यपि राधाकृष्णवाद को मनोवैज्ञानिक दृष्टि से वासना का उदात्तीकरण भी कहा गया है।\n\nरीतिकालीन श्रृंगार को आचार्य शुक्ल और उनके बाद प्रगतिवादियों ने पलायनवाद का ही एक रूप माना है क्योंकि इस काव्य में जनसंवेदना का सर्वथा अभाव है। भारतेंदु युग से हिंदी में समस्याओं का सीधा चित्रण प्रारंभ होता हे, किंतु छायावाद में पुन: कविगण कल्पित लोक में विचरते हैं; पंत की \"ज्योत्स्ना\", प्रसाद की कामायनी के \"रहस्य\" और \"आनंद\" सर्ग और निराला का \"सूक्ष्म ब्रह्म\" - यह सब द्विवेदीयुगीन प्रत्यक्ष कविता के संदर्भ में पलायन प्रतीत होता है। प्रसाद की यह पंक्ति पलायनवाद की स्तरीय पंक्ति मानी जाती है - \"ले चल मुझे भुलावा देकर मेरे नाविक धीरे धीरे\"।\n\nयथार्थवाद सामाजिक समस्याओं से सीधे टकराने में विश्वास करता है। पलायनवाद संघर्ष से श्रांत व्यक्ति को कल्पना के क्षेत्र में ले जाता है। पलायनवाद को वस्तुत: मनोरंजन का पर्याय नहीं समझना चाहिए। जीवन के लिए स्मृति और विस्मृति दोनों आवश्यक हैं। किंतु ऐसी रचनाएँ और कलारूप अवश्य पलायनवादी कहलाएँगे जिनमें जागरूक होकर पाठक या दर्शक को वास्तविकता से दूर रखने का प्रयत्न हो। शरच्चंद्र के देवदास के मदिरापान में यह प्रवृत्ति स्पष्ट दिखाई पड़ती है। आज के यथार्थवादी और वैज्ञानिक युग में प्रत्येक प्रकार का रहस्यवाद पलायनवाद माना जाएगा; यों रहस्यवादी साधक केवल उसी को यथार्थवादी कहेंगे। अमरीका, यूरोप और अब भारत में भी अपराध कथाओं, जासूसी उपन्यासों और चित्रपट का अधिक प्रकार है किंतु इनमें भी सभी रचनाओं और चित्रों को पलायनवादी नहीं कह सकते। इधर नई कविता और नव साहित्य में निराशा, अवसाद, अनिश्चय और मनुष्य के भविष्य में अविश्वास की प्रवृत्तियाँ पलायनवाद का स्पर्श करती हुई प्रतीत होती हैं। किसी युग की वास्तविकता को ध्यान में रखकर पलायनवाद का निर्णय संभव है।\n\n", "id": "51088", "title": "पलायनवाद"}
{"url": "https://hi.wikipedia.org/wiki?curid=51098", "text": "2008 चीन ओपन\n\n येलेना यानकोविच ने स्वेतलाना कुज़नेतसोवा को 6–3, 6–2 से हराया।\n", "id": "51098", "title": "2008 चीन ओपन"}
{"url": "https://hi.wikipedia.org/wiki?curid=51099", "text": "2007 चीन ओपन\n\n फर्नान्डो गोंज़ालेज़ ने टॉमी रॉबरी्डो को 6–1, 3–6, 6–1 से हराया।\n", "id": "51099", "title": "2007 चीन ओपन"}
{"url": "https://hi.wikipedia.org/wiki?curid=51100", "text": "2005 चीन ओपन\n\n रफ़ाएल नदाल ने गुलिर्मो कोरिया को 5–7, 6–1, 6–2 से हराया।\n", "id": "51100", "title": "2005 चीन ओपन"}
{"url": "https://hi.wikipedia.org/wiki?curid=51101", "text": "2004 चीन ओपन\n\n मराट साफिन ने मिखाइल यूज़नी को 7–6(4), 7–5 से हराया।\n\n सेरेना विलियम्स ने स्वेतलाना कुज़नेतसोवा को 4–6, 7–5, 6–4 से हराया।\n", "id": "51101", "title": "2004 चीन ओपन"}
{"url": "https://hi.wikipedia.org/wiki?curid=51103", "text": "1997 चीन ओपन\n\n महेश भूपति / लिएंडर पेस ने जिम कोरियर / एलेक्स ओ ब्रायन को 7–5, 7–6 से हराया।\n", "id": "51103", "title": "1997 चीन ओपन"}
{"url": "https://hi.wikipedia.org/wiki?curid=51104", "text": "1996 चीन ओपन\n\n ग्रेग रुसेदस्की ने मार्टिन डैम को 7–6(5), 6–4 से हराया।\n", "id": "51104", "title": "1996 चीन ओपन"}
{"url": "https://hi.wikipedia.org/wiki?curid=51105", "text": "1994 चीन ओपन\n\n माइकल चाँग ने आन्द्रेज़ जेरेड को 7–5, 7–5 से हराया।\n", "id": "51105", "title": "1994 चीन ओपन"}
{"url": "https://hi.wikipedia.org/wiki?curid=51106", "text": "1993 कनाडा मास्टर्स\n\n स्टेफी ग्राफ ने जेनीफर कैप्रियाती को 6–1, 0–6, 6–3 से हराया।\n", "id": "51106", "title": "1993 कनाडा मास्टर्स"}
{"url": "https://hi.wikipedia.org/wiki?curid=51107", "text": "1999 कनाडा मास्टर्स\n\n मार्टिना हिंगिस ने मोनिका सेलेस को 6–4, 6–4 से हराया।\n", "id": "51107", "title": "1999 कनाडा मास्टर्स"}
{"url": "https://hi.wikipedia.org/wiki?curid=51109", "text": "2000 कनाडा मास्टर्स\n\n मार्टिना हिंगिस ने सेरेना विलियम्स को 0–6, 6–3, 3–0 retired से हराया।\n", "id": "51109", "title": "2000 कनाडा मास्टर्स"}
{"url": "https://hi.wikipedia.org/wiki?curid=51127", "text": "आर्थिक शिथिलता\n\nएक निरंतर अवधि के दौरान सामान्य आर्थिक गतिविधि में कमी आने या व्यापार चक्र में संकुचन को अर्थशास्त्र में व्यापारिक मंदी कहा जाता है। मंदी के दौरान कई व्यापक-आर्थिक संकेतक समान रूप से परिवर्तित होते हैं। सकल घरेलू उत्पाद (जीडीपी) द्वारा मापा जाने वाला उत्पादन, रोजगार, निवेश, क्षमता उपयोग, घरेलू आय और व्यवसायिक लाभ, इन सभी में मंदी के दौरान घटोत्तरी होती है। \n\nसरकारें आमतौर पर मंदी का सामना विस्तारी व्यापक-आर्थिक नीतियों को अपना कर करती हैं, जैसे कि धन आपूर्ति में वृद्धि, सरकारी खर्च में बढोत्तरी और कर में घटोत्तरी. \n\n1975 के न्यूयॉर्क टाइम्स के एक लेख में आर्थिक सांख्यिकीविद जूलियस शिस्किन ने मंदी की पहचान के लिए कई सामान्य नियमों का सुझाव दिया था, जिनमें से एक था \"जीडीपी की दो तिमाहियों में संकुचन\". समय के साथ, अन्य सामान्य नियमों को भुला दिया गया, और मंदी को अब अक्सर बस एक ऐसी अवधि के रूप में परिभाषित किया जाता है जब कम से कम दो तिमाहियों में जीडीपी में घटोत्तरी (वास्तविक आर्थिक विकास में संकुचन) हुई हो. कुछ अर्थशास्त्रियों की पसंद एक अन्य परिभाषा है- '12 महीने के भीतर बेरोजगारी में एक 1.5% वृद्धि.'\n\nसंयुक्त राज्य अमेरिका में नेशनल ब्यूरो ऑफ़ इकनॉमिक रिसर्च (NBER) की बिज़नस साइकिल डेटिंग कमिटी को आमतौर पर अमेरिकी मंदियों के तिथि-निर्धारण प्राधिकारी के रूप में देखा जाता है। NBER एक आर्थिक मंदी को इस प्रकार परिभाषित करता है: \"पूरे देश में आर्थिक गतिविधि में उल्लेखनीय कमी, जो कुछ महीनों से ज्यादा सामान्य तक रहे तथा आमतौर पर वास्तविक जीडीपी के विकास, वास्तविक निजी आय, रोजगार (गैर कृषि भुगतान रजिस्टर), औद्योगिक उत्पादन, तथा थोक और खुदरा बिक्री में दृश्य हो.\" 16 लगभग पूरे विश्व के शिक्षाविद, अर्थशास्त्री, नीति निर्माता और व्यवसाय एक मंदी की शुरुआत और अंत के सही तिथि-निर्धारण हेतु NBER के आंकडों की सहायता लेते हैं। \n\nएक मंदी के कई लक्षण हैं जो एक ही समय पर प्रकट हो सकते हैं जैसे की, रोजगार, निवेश और कारोबारी मुनाफे में एक ही समय में कमी. \n\nएक गंभीर (सकल घरेलू उत्पाद में 10% की घटोत्तरी) या लंबे समय तक (तीन या चार वर्ष) चलने वाली मंदी को आर्थिक विषाद(डिप्रेशन) कहा जाता है, हालाँकि कुछ का मानना है कि इनके कारक और प्रतिकार अलग अलग हैं।\n\nहालाँकि पूर्णतः विश्वसनीय संकेतक मौजूद नहीं हैं, निम्न को संभव संकेतक माना जा सकता है।\n\n\nअधिकांश मुख्य धारा अर्थशास्त्रियों का विश्वास है कि मंदी का कारण अर्थव्यवस्था में अपर्याप्त कुल मांग है और मंदी के दौरान विस्तारी व्यापक-आर्थिक नीतियों के उपयोग के पक्षधर हैं। एक अर्थव्यवस्था को मंदी से बाहर निकालने के लिए अपनाई जाने वाली रणनीतियां इस बात पर निर्भर करती हैं कि नीति निर्माता अर्थशास्त्र के किस विभाग का अनुसरण करते हैं। मुद्रावादी विस्तारी मुद्रा नीति के उपयोग के पक्षधर हैं जबकि केयनेसियन अर्थशास्त्री आर्थिक विकास को गति प्रदान करने हेतु सरकारी खर्च में वृद्धि करने की वकालत कर सकते हैं। आपूर्ति-परक अर्थशास्त्री व्यापार पूंजी निवेश को बढ़ावा देने के लिए कर (टैक्स) में कटौती का सुझाव दे सकते हैं। अहस्तक्षेप के पक्षधर अर्थशास्त्री यह सुझाव दे सकते हैं कि सरकार प्राकृतिक बाजार बलों के साथ हस्तक्षेप न करे. \n\nकुछ मंडियों को शेयर बाजार गिरावट के द्वारा अनुमानित किया गया है। सिएगल ने उल्लेख किया है कि स्टॉक्स में लम्बी अवधि के दौरान 1948 से, दस मंदियों के पहले शेयर बाजार में गिरावट दर्ज की गयी थी, लगभग 0 से 13 माह पूर्व (औसतन 5.7 महीने), जबकि DJIA(अमेरिकी शेयर बाजार) में 10% या उससे अधिक की 10 गिरावटों के बाद भी कोई मंदी नहीं आई 31. \n\nअचल-संपत्ति बाजार भी आम तौर पर एक मंदी से पहले कमजोर पड़ जाता है। 33 हालांकि अचल संपत्ति बाजार की कमजोरी मंदी के मुकाबले कहीं ज्यादा समय तक रह सकती है।\n\nचूंकि व्यापार चक्र की भविष्यवाणी करना बहुत मुश्किल है, सिएगेल का मत है कि निवेश के समय को तय करने हेतु आर्थिक चक्र का लाभ उठाना संभव नहीं है। यहां तक कि नेशनल ब्यूरो ऑफ़ इकनॉमिक रिसर्च (NBER) भी अमेरिका में उच्चतम (पीक) या न्यूनतम (ट्र्फ़) के निर्धारण के लिए कुछ महीनों का समय लेता है। 36 \n\nएक आर्थिक गिरावट के दौरान, तेजी से ख़तम होने वाली उपभोज्य वस्तुयें, फार्मास्यूटिकल्स और तम्बाकू जैसे उच्च प्रतिफल वाले स्टॉक बेहतर प्रदर्शन करते हैं 37. लेकिन जब अर्थव्यवस्था में सुधार आना शुरू होता है और बाजार का न्यूनतम स्तर बीत चुका (कभी कभी चार्ट पर एक MACD[38]) के रूप में पहचान जाता है) होता है, विकासात्मक (ग्रोथ) स्टॉक ज्यादा बेहतर प्रदर्शन करते हैं। इस बात पर काफी असहमति है कि हैल्थ केयर और युटिलिटीस में सुधार किस प्रकार होता है 39. अंतरराष्ट्रीय स्टॉक में निवेश द्वारा अपने पोर्टफोलियो में विविधता लाकर कुछ सुरक्षा प्रदान की जा सकती है; हालाँकि अमेरिका के साथ अंतरंग रूप से जुड़ी अर्थव्यवस्थाएं अमेरिकी मंदी से प्रभावित हुए बिना नहीं रह सकती हैं।\n\n\"हाफवे रुल\" (आधे रास्ते का नियम)41 के अनुसार निवेशक मंदी की अवधि के आधे रास्ते में ही आर्थिक सुधार को छूट देना प्रारंभ कर देते हैं। 1919 से अमेरिका की 16 मंदियों की औसत अवधि 13 महीने रही है, यद्यपि हाल की मंदियों की अवधि कम रही है। अतः यदि 2008 की मंदी इसी औसत का अनुसरण करे तो शेयर बाजार की गिरावट नवंबर 2008 के आसपास अपने न्यूनतम स्तर को प्राप्त कर चुकी होगी. \n\nसामान्यतया एक प्रशासन को अपने समय के दौरान अर्थव्यवस्था की स्थिति के लिए श्रेय या दोष दिया जाता है। 42 एक मंदी की वास्तविक शुरुआत के बारे में इसी कारण असहमतियां उत्पन्न हुई हैं।\nएक आर्थिक चक्र में, गिरावट को विस्तार के लम्बे समय तक न चल सकने वाले स्तर तक पहुँचने का परिणाम माना जाता है और एक संक्षिप्त गिरावट के द्वारा इसको संशोधित किया जाता है। इस प्रकार चक्र के विशिष्ट चरणों के कारकों को पृथक करना आसान नहीं है।\n\nऐसा माना जाता है कि रोनाल्ड रीगन के आने से पहले पॉल वोल्कर, फेडरल रिजर्व बोर्ड के अध्यक्ष, द्वारा अपनाई गयी कड़ी मुद्रा-नीति 1981 की मंदी का कारण थी। रीगन ने उस नीति का समर्थन किया। अर्थशास्त्री वाल्टर हेलर ने, 1960 के दशक में आर्थिक सलाहकारों की परिषद के अध्यक्ष, कहा कि \"मैं इसे रीगन-वोल्कर-कार्टर मंदी कहता हूँ\". 44 हालाँकि इसके परिणामस्वरूप उत्पन्न होने वाली मुद्रास्फीति दर के नियंत्रण ने रीगन प्रशासन के कार्यकाल के दौरान एक मजबूत आर्थिक विकास हेतु एक मंच प्रदान किया। \n\nऐसा आमतौर पर माना जाता है कि मंदी की मौजूदगी या उसकी मात्रा पर सरकारी गतिविधियों का कुछ प्रभाव अवश्य पड़ता है। 46 अर्थशास्त्री आमतौर पर यह सिखाते हैं कि कुछ हद तक मंदी अपरिहार्य है और इसके कारकों को ठीक प्रकार से समझा नहीं जा सका है। नतीजतन, आधुनिक सरकारी प्रशासन मंदी के प्रभाव को कम करने हेतु कुछ कदम, जिनके विषय में भी सहमती नहीं है, उठाने का प्रयास करते हैं। वे अक्सर (कम से कम) मंदी को रोक पाने में असफल रहते हैं और यह स्थापित कर पाना अत्यंत दुष्कर है कि क्या उन कदमों ने मंदी के प्रभाव को कम किया अथवा उसको और भी बढा दिया.47 \n\nवैश्विक मंदी के लिए कोई सर्व सहमत परिभाषा नहीं है, आईएमएफ उन अवधियों को मंदी के तौर पर मानता है जब वैश्विक विकास दर 3% से कम है। 48 आईएमएफ का अनुमान है कि वैश्विक मंदियाँ आमतौर पर 8 से 10 वर्ष की अवधि के बाद आती हैं। आईएमएफ के अनुसार पिछले तीन दशकों की तीन वैश्विक मंदियों के दौरान, प्रति व्यक्ति वैश्विक उत्पादन में वृद्धि दर शून्य या नकारात्मक था। \n\nअंतर्राष्ट्रीय मुद्रा कोष (आईएमएफ) के अर्थशास्त्रियों का कहना है कि एक वैश्विक मंदी वैश्विक विकास दर को तीन प्रतिशत या उससे भी कम स्तर तक ले जायेगी. इस हिसाब से 1985 के बाद से चार अवधियों को इस योग्य माना जा सकता है: 1990-1993, 1998, 2001-2002 और 2008-2009. \n\nअर्थशास्त्रियों के अनुसार, 1854 के बाद से अमेरिका ने विस्तार और संकुचन के 32 चक्रों का सामना किया है, जिसमे औसतन संकुचन के 17 महीने और विस्तार के 38 महीने शामिल हैं। 52 हालांकि, 1980 के बाद से एक वित्तीय तिमाही या अधिक के दौरान नकारात्मक आर्थिक विकास केवल आठ अवधियाँ रही हैं, 53 और चार अवधियों को मंदी माना गया है: \n\n\nपिछली तीन मंदियों के लिए, NBER का निर्णय लगातार दो तिमाहियों में गिरावट वाली परिभाषा की लगभग पुष्टि करता है। हालांकि 2001 की मंदी में लगातार दो तिमाहियों की गिरावट शामिल नहीं थी, इसके पहले की दो तिमाहियों में बारी बारी से गिरावट और कमजोर वृद्धि देखी गयी थी।\n\nआधिकारिक आर्थिक आंकड़ों से पता चलता है कि 2009 की शुरुआत तक कई राष्ट्र मंदी के दौर से गुजर रहे हैं। अमेरिका ने 2007 के अंत में मंदी में प्रवेश किया, 58 2008 में कई अन्य राष्ट्र भी मंदी की चपेट में आ गये। \n\nअमेरिका के आवासीय बाजार में गिरावट (अमेरिका के आवासीय बबलका एक संभव परिणाम) और सबप्राइम मोर्टगेज संकट मंदी के लिए महत्त्वपूर्ण रूप से जिम्मेदार हैं। \n\n2008/2009 की मंदी में लगभग 20 वर्षों में पहली बार निजी उपभोग में गिरावट देखी जा रही है। यह मौजूदा मंदी की गंभीरता और गहराई को सूचित करता है। उपभोक्ता विश्वास इतना नीचे गिर चुका है कि, सुधार आने में लंबा समय लगेगा. अमेरिकी उपभोक्ताओं पर मंदी ने बुरा प्रभाव छोड़ा है, उनके मकानों की कीमत दिन प्रतिदिन घट रही है और उनकी पेंशन बचत की शेयर बाजार में धज्जियाँ उड़ रही हैं। उपभोक्ताओं की न केवल संपत्ति का नाश हो रहा है, बेरोजगारी बढ़ने के साथ साथ उन्हें अपनी नौकरी चीन जाने का डर भी सताने लगाने है। \nअमेरिकी नियोक्ताओं ने फ़रवरी 2008 में 63,000 नौकरियों की छंटनी की 60, पांच सालों में सबसे अधिक. फेडरल रिजर्व के पूर्व अध्यक्ष एलन ग्रीनस्पान ने 6 अप्रैल 2008 को कहा कि \"संयुक्त राज्य अमेरिका के मंदी में जाने की संभावना 50 प्रतिशत से अधिक है।\" 611 अक्टूबर को, आर्थिक विश्लेषण ब्यूरो ने सूचना दी की सितंबर में लगभग 156000 अतिरिक्त नौकरियां समाप्त हो गयीं थीं। अप्रैल 29, 2008 को नौ अमरीकी राज्यों को मूडीज़ द्वारा मंदीग्रस्त घोषित कर दिया गया था। नवंबर 2008 में नियोक्ताओं ने 533000 नौकरियों की छंटनी की, 34 वर्षों में सबसे बड़ा एकल महीने का नुकसान. 622008 के लिए, अनुमानतः 26 लाख अमेरिकी नौकरियों का सफाया कर दिया गया था।\n\nअमेरिका की बेरोजगारी दर मार्च 2009 में 8.5 प्रतिशत तक बढ़ गयी थी और दिसम्बर 2007 में मंदी की शुरुआत से ५१ लाख नौकरियों की छंटनी हो चुकी है http://www.wealthalchemist.com/Blog/2009/04/reality-check-job-loss-2009-control/. अर्थात मात्र एक वर्ष पहले की तुलना में लगभग पचास लाख अधिक लोग बेरोजगार http://www.bls.gov/news.release/empsit.nr0.htm. 1940 के बाद से बेरोजगार लोगों की संख्या में यह सबसे बड़ी वार्षिक छलांग है।http://money.cnn.com/2009/01/09/news/economy/jobs_december/index.htm \n\nयद्यपि अमेरिकी अर्थव्यवस्था पहली तिमाही में 1% से बढ़ी, 64 65 जून 2008 तक कुछ विश्लेषकों ने कहा कि एक लम्बे क्रेडिट संकट तथा \"तेल, खाद्य और इस्पात जैसी वस्तुओं में अनियंत्रित मुद्रास्फीति\" के कारण, देश अभी भी एक मंदी में ही है। 66 2008 की तीसरी तिमाही में जीडीपी में 0.5% की कमी हुई, 67 2001 के बाद की सबसे बडी गिरावट. Q3 के दौरान कपड़े और खाना जैसे गैर-टिकाऊ सामान पर खर्च में 6.4% की गिरावट, 1950 के बाद से सबसे बड़ी थी।\n\n51 भविष्यवक्ताओं के सर्वेक्षण पर आधारित नवंबर 17, 2008 की फिलाडेल्फिया के फेडरल रिजर्व बैंक की एक रिपोर्ट से यह निष्कर्ष निकला कि मंदी अप्रैल 2008 में शुरू हुई और 14 महीनों तक चलेगी. 69 उनके अनुसार वास्तविक जीडीपी की वार्षिक गिरावट दर चौथी तिमाही में 2.9% तथा 2009 की पहली तिमाही में 1.1% रहेगी. इन पूर्वानुमानों में तीन महीने पहले के पूर्वानुमान के मुकाबले गिरावट की दर में चिंताजनक कमी की गयी है। \n\nराष्ट्रीय आर्थिक अनुसंधान ब्यूरो की एक दिसम्बर 1, 2008, की रिपोर्ट के अनुसार अमेरिका दिसंबर 2007(जब आर्थिक गतिविधि अपने चरम पर थी) से एक मंदी के दौर से गुजर रहा है, अनेक संकेतकों के आधार पर जिनमे शामिल हैं नौकरियों की छंटनी, निजी आय में गिरावट और वास्तविक जीडीपी में गिरावट. 70 \n\nकुछ अन्य देशों में भी जीडीपी की विकास दर में कमी दर्ज की गयी है, इसके कारणों में आमतौर पर शामिल हैं नकदी की कमी, खाद्य और उर्जा के क्षेत्रों में मूल्य वृद्धि, तथा अमेरिकी मंदी. इनमे शामिल हैं यूनाइटेड किंगडम, आयरलैंड, कनाडा, जापान, चीन, भारत, न्यूजीलैंड और EEA में शामिल कई देश. कुछ में पहले ही विशेषज्ञों द्वारा मंदी की पुष्टि कर दी गयी है, जबकि अन्य दो लगातार तिमाहियों में नकारात्मक वृद्धि दर्शाने हेतु चौथी तिमाही के जीडीपी आंकडों का इंतजार कर रहे हैं। भारत और चीन आर्थिक गतिविधियों में गिरावट के दौर से गुजर रहे हैं, लेकिन यह मंदी नहीं है। इसके अलावा अफ्रीका और दक्षिण अफ्रीका भी आर्थिक गतिविधियों में गिरावट और वैश्विक प्रकोप का सामना कर रहे हैं।\nऑस्ट्रेलिया ने 2009 में एक तकनीकी मंदी से स्वयं को बचा लिया और समग्र वैश्विक आर्थिक गिरावट के विपरीत सकारात्मक विकास दर को प्राप्त किया। \n\n\n\n\n", "id": "51127", "title": "आर्थिक शिथिलता"}
{"url": "https://hi.wikipedia.org/wiki?curid=51130", "text": "विद्युत शक्ति अनुकूलन\n\nविद्युत उपभोक्ताओं को दिये जाने वाली वुद्युत शक्ति की गुणवत्ता (quality) सुनिश्चित करने वाले उपकरणों को शक्ति अनुकूलक (power conditioner) कहते हैं तथा इस प्रक्रिया को शक्ति अनुकूलन (Power conditioning) कहते हैं। \n\nविद्युत शक्ति में गुणवत्ता संबन्धी अनेक प्रकार की समस्याएँ हो सकती हैं; जैसे वोल्टेज निर्धारित सीमा से भी कम या अधिक हो; आवृत्ति ५० हर्ट्ज के बजाय ४७ हर्ट्ज हो; कुछ देर (जैसे आधा सेकेण्ड) के लिये विद्युत शक्ति शून्य हो आदि। ज्ञातव्य है कि विद्युत-शक्ति यदि निर्धारित मापडण्दों के अनुकूल नहीं होगी तो उससे विद्युत के उपकरण खराब हो सकते हैं; या वे ठीक से कार्य न करें आदि समस्याएँ पैदा हो सकती हैं।\n\nवोल्टेज रेगुलेटर एक शक्ति-अनुकूलक उपकरण है। इसी तरह यूपीएस भी एक शक्ति अनुकूलक उपकरण है। सर्ज-सप्रेसर भी एक ऐसा ही उपकरण है। प्राय: एक ही उपकरण में शक्ति-गुणवत्ता की सभी समस्याओं को ठीक करने की क्षमता नहीं होती है। किन्तु अधिकांश उपकरण एक से अधिक समस्याओं के निवारण में सक्षम होते हैं।\n\n", "id": "51130", "title": "विद्युत शक्ति अनुकूलन"}
{"url": "https://hi.wikipedia.org/wiki?curid=51131", "text": "जलियांवाला बाग़\n\nजलियांवाला बाग़ अमृतसर के स्वर्ण मंदिर के पास का एक छोटा सा बगीचा है जहाँ 13 अप्रैल 1919 को ब्रिगेडियर जनरल रेजिनाल्ड एडवर्ड डायर के नेतृत्व में अंग्रेजी फौज ने गोलियां चला के निहत्थे, शांत बूढ़ों, महिलाओं और बच्चों सहित सैकड़ों लोगों को मार डाला था और हज़ारों लोगों को घायल कर दिया था। यदि किसी एक घटना ने भारतीय स्वतंत्रता संग्राम पर सबसे अधिक प्रभाव डाला था तो वह घटना यह जघन्य हत्याकाण्ड ही था।\n\nइसी घटना की याद में यहाँ पर स्मारक बना हुआ है।\n\nजलियांवाला बाग़ अमृतसर के स्वर्ण मंदिर के पास ही स्थित है।\n\nइस स्मारक में लौ के रूप में एक मीनार बनाई गई है जहाँ शहीदों के नाम अंकित हैं। वह कुआँ भी मौजूद हैं जिसमें लोग गोलीबारी से बचने के लिए कूद गए थे। दीवारों पर गोलियों के निशान आज भी देखे जा सकते हैं। \n\nइस दुखद घटना के लिए स्मारक बनाने हेतु आम जनता से चंदा इकट्ठा करके इस जमीन के मालिकों से करीब 5 लाख 65 हजार रुपए में इसे खरीदा गया था। \n१९९७ में महारानी एलिज़ाबेथ ने इस स्मारक पर मृतकों को श्रद्धांजलि दी थी। २०१३ में ब्रिटिश प्रधानमंत्री डेविड कैमरॉन भी इस स्मारक पर आए थे। विजिटर्स बुक में उन्होंनें लिखा कि \"ब्रिटिश इतिहास की यह एक शर्मनाक घटना थी।\"\n\nबैसाखी के दिन 13 अप्रैल 1919 को अमृतसर के जलियांवाला बाग़ में रोलेट एक्ट, अंग्रेजों की दमनकारी नीतियों व दो नेताओं सत्यपाल और सैफ़ुद्दीन किचलू की गिरफ्तारी के विरोध में एक सभा रखी गई, जिसमें कुछ नेता भाषण देने वाले थे। शहर में कर्फ्यू लगा हुआ था, फिर भी इसमें सैंकड़ों लोग ऐसे भी थे, जो बैसाखी के मौके पर परिवार के साथ मेला देखने और शहर घूमने आए थे और सभा की खबर सुन कर वहां जा पहुंचे थे। करीब 5,000 लोग जलियांवाला बाग में इकट्ठे थे। ब्रिटिश सरकार के कई अधिकारियों को यह 1857 के गदर की पुनरावृत्ति जैसी परिस्थिति लग रही थी जिसे न होने देने के लिए और कुचलने के लिए वो कुछ भी करने के लिए तैयार थे।\n\nजब नेता बाग़ में पड़ी रोड़ियों के ढेर पर खड़े हो कर भाषण दे रहे थे, तभी ब्रिगेडियर जनरल रेजीनॉल्ड डायर 90 ब्रिटिश सैनिकों को लेकर वहां पहुँच गया। उन सब के हाथों में भरी हुई राइफलें थीं। सैनिकों ने बाग़ को घेर कर बिना कोई चेतावनी दिए निहत्थे लोगों पर गोलियाँ चलानी शुरु कर दीं। १० मिनट में कुल 1650 राउंड गोलियां चलाई गईं। जलियांवाला बाग़ उस समय मकानों के पीछे पड़ा एक खाली मैदान था। वहां तक जाने या बाहर निकलने के लिए केवल एक संकरा रास्ता था और चारों ओर मकान थे। भागने का कोई रास्ता नहीं था। कुछ लोग जान बचाने के लिए मैदान में मौजूद एकमात्र कुएं में कूद गए, पर देखते ही देखते वह कुआं भी लाशों से पट गया। \nअमृतसर के डिप्टी कमिश्नर कार्यालय में 484 शहीदों की सूची है, जबकि जलियांवाला बाग़ में कुल 388 शहीदों की सूची है। ब्रिटिश राज के अभिलेख इस घटना में 200 लोगों के घायल होने और 379 लोगों के शहीद होने की बात स्वीकार करते है जबकि अनाधिकारिक आँकड़ों के अनुसार 1000 से अधिक लोग मारे गए और 2000 से अधिक घायल हुए। इस घटना के प्रतिघात स्वरूप सरदार उधमसिंह ने 13 मार्च 1940 को उन्होंने लंदन के कैक्सटन हॉल में इस घटना के समय ब्रिटिश लेफ़्टिनेण्ट गवर्नर मायकल ओ ड्वायर को गोली चला के मार डाला। उन्हें 31 जुलाई 1940 को फाँसी पर चढ़ा दिया गया।\n", "id": "51131", "title": "जलियांवाला बाग़"}
{"url": "https://hi.wikipedia.org/wiki?curid=51132", "text": "सीमा सुरक्षा बल\n\nसीमा सुरक्षा बल (बॉर्डर सिक्योरिटी फोर्स, - संक्षेप में सीसुब या बीएसएफ, BSF) भारत का एक प्रमुख अर्धसैनिक बल है एवँ विश्व का सबसे बड़ा सीमा रक्षक बल है। जिसका गठन 1 दिसम्बर 1965 में हुआ था। इसकी जिम्मेदारी शांति के समय के दौरान भारत की अंतर्राष्ट्रीय सीमाओं पर निरंतर निगरानी रखना, भारत भूमि सीमा की रक्षा और अंतर्राष्ट्रीय अपराध को रोकना है। इस समय बीएसएफ की 188 बटालियन है और यह 6,385.36 किलोमीटर लंबी अंतरराष्ट्रीय सीमा की सुरक्षा करती है जो कि पवित्र, दुर्गम रेगिस्तानों, नदी-घाटियों और हिमाच्छादित प्रदेशों तक फैली है। सीमावर्ती इलाकों में रहने वाले लोगों में सुरक्षा बोध को विकसित करने की जिम्मेदारी भी बीएसएफ को दी गई है। इसके अलावा सीमा पर होने वाले अपराधों जैसे तस्करी/घुसपैठ और अन्य अवैध गतिविधियों को रोकने की जवाबदेही भी इस पर है।\n\nइस बल का आदर्श वाक्य है - “जीवन पर्यन्त कर्तव्य”\nइसके प्रथम महानिदेशक श्री के एफ रुस्तम जी थे।\n\n", "id": "51132", "title": "सीमा सुरक्षा बल"}
{"url": "https://hi.wikipedia.org/wiki?curid=51133", "text": "कुराडा\n\nकुराडा ग्राम्, तहसिल प‍रबतसर, जिला नागोर, राजस्थान मे हे।\n", "id": "51133", "title": "कुराडा"}
{"url": "https://hi.wikipedia.org/wiki?curid=51134", "text": "तेलुगू साहित्य\n\nतेलुगु का साहित्य (तेलुगु : తెలుగు సాహిత్యం / तेलुगु साहित्यम्) अत्यन्त समृद्ध एवं प्राचीन है। इसमें काव्य, उपन्यास, नाटक, लघुकथाएँ, तथा पुराण आते हैं। तेलुगु साहित्य की परम्परा ११वीं शताब्दी के आरम्भिक काल से शुरू होती है जब महाभारत का संस्कृत से नन्नय्य द्वारा तेलुगु में अनुवाद किया गया। विजयनगर साम्राज्य के समय यह पल्लवित-पुष्पित हुई।\n\nआजकल तेलुगु साहित्य का विभाजन निम्नलिखित चार कालों में किया जाता है-\n\nकुछ लोग तेलुगु साहित्य का विभाजन निम्नलिखित वर्गों में भी करते हैं-\n\nकिसी भी भाषा के साहित्य का आरंभ लिपि के पूर्व ही गीतों के रूप में होता है। गीत, साहित्य की तरह स्थायी नहीं होते। ईसा से 800 वर्ष पूर्व तेलुगु लिपि का प्रादुर्भाव माना गया है। लेकिन उस काल का साहित्य लिपिबद्ध नहीं है। उसके पश्चात् शिलालेखों में कुछ तेलुगु साहित्य पाया जाता है। उसके पूर्व गीतसाहित्य के प्रचलन होने का अनुमान किया जा सकता है। तेलुगु का लिपिबद्ध साहित्य ई॰ सन् 11वीं शताब्दी के आरंभ से पाया जाता है।\n\nतेलुगु के आदिकवि नन्नय भट्ट ने संस्कृत महाभारत का अनुवाद तेलुगु पद्य में किया। यह अनुवाद होते हुए भी स्वतंत्र कृति के रूप में दिखाई देता है। शैली संस्कृतशब्दबहुला तथा कोमल है। इन्होंने \"आंध्रशब्द चिंतामणि\" के नाम से एक तेलुगु व्याकरण ग्रंथ की रचना संस्कृत शब्दों में की। यह एक अनोखी घटना है कि तेलुगु के आदिकवि ही इस भाषा के प्रथम वैयाकरण सिद्ध हुए। व्याकरण के रचयिता होने के कारण वे \"वागनुशासन\" के नाम से प्रख्यात हुए। उनके केवल आदि एवं सभापर्व पूर्ण और अरण्यपर्व के कुछ भाग मिलते हैं। तेलुगु देश में यह प्रतीत है कि नन्नय की रचना के पढ़े बिना सरल और मधुर कवि बनना कठिन है। महाभारत की रचना में उन्हें पंडित नारायण भट्ट का पूर्ण सहयोग प्राप्त हुआ। नन्नय भट्ट 11वीं शताब्दी के चालुक्यवंशीय राजा \"राजराजनरेंद्र राजमहेंद्रवरम्\" के कुलगुरु थे। तिक्कन सोमयाजी तथा एर्राप्रेगड्डा नामक दोनों कवियों से महाभारत की रचना पूर्ण हुई।\n\nनन्ने चोड -- ये राजा टेकनादित्य के नाम से भी प्रसिद्ध हैं। ये कन्नड़ आदि भाषाओं के भी विद्वान् थे। इनकी अनूदित कृति \"कुमार-संभव\" है। यह अनुवाद कालिदास कृत कुमारसंभव का नहीं किंतु उद्भट भट्ट के कुमारसंभव का है।\n\nअथर्वणाचार्य -- इनका अथर्वण \"कारिकावली\" के नाम से एक व्याकरण और अथर्वण छंद के नाम से एक छंदोग्रंथ प्रचलित है। इन्होंने महाभारत का अनुवाद भी संस्कृतमय शैली में किया। जैनधर्मावलंबी होने के कारण इनका महाभारत अनादृत हुआ।\n\nपालकुर्रकि सोमनाथ -- ये वरंगल के निवासी शैवधर्म के अनुयायी थे। इनके \"पंडिताराध्यचरितमु\" और \"बसवपुराणमु\" प्रसिद्ध हैं। इन्होंने शैवधर्म प्रचारार्थ \"द्विपद\" नाम के देशी छंद का अनुसरण किया। अन्यवाद कोलाहलम् और सोमनाथ भाष्यम् आदि इनके ग्रंथ संस्कृत में भी प्राप्त हैं। तेलुगु कवियों में सोमनाथ का स्थान बहुत बड़ा माना जाता है।\n\nभद्रभूपति -- इस राजा की कृतियाँ \"नीतिसारमुक्तावली\" और \"सुमतिशतकमु\" हैं। इनका यह दूसरा ग्रंथ अत्यंत लोकप्रिय है।\n\nभास्कर रामायण — यह लोकप्रिय ग्रंथ है। इस ग्रंथ के अधिकांश का अनुवाद भास्कर कवि ने किया।\n\nतिक्कन सोमयाजी -- ये तेलुगु साहित्य की महान विभूति हैं। ये कविब्रह्म के नाम से प्रख्यात हैं। हर और हरि दोनों देवताओं में कोई भेद यह नहीं मानते थे। नन्नय के दो शताब्दी पश्चात् इनका जन्म हुआ। इन्होंने भारत के विराटपर्व सै लेकर उसके अंत तक 15 वर्षों का अनुवाद करके हरिहर भगवान के चरणों में अर्पित किया। ये कवि ही नहीं, कविनिर्माता भी थे।\n\nरंगनाथ रामायण — इसके प्रणेता रंगनाथ या गोनबुद्धारेड्डी थे। यह द्विपदा छंद में लिखी गई। इसमें लोकोक्तियाँ प्रचुर मात्रा में हैं।\n\nएर्राप्रेगड्डा -- ये कवि शंभुदास के नाम से भी प्रसिद्ध हैं। इन्होंने महाभारत के अरण्यपर्व के अवशिष्ट भाग का अनुवाद किया। इसलिये महाभारत के तीनों रचयिता \"कवित्रयमु\" के नाम से प्रसिद्ध हैं। एर्राप्रेगड्डा की अन्य कृतियाँ तेलुगु में नृसिंहपुराणमु और \"हरिवंश\" आदि हैं।\n\nनाचन सोमन्न -- इनकी रचना \"उत्तरहरिवंश\" है। यह महत्वपूर्ण काव्य माना जाता है।\n\nकेतन्न -- ये तिक्कन के शिष्य थे। इन्होंने दंडी कृत \"दशकुमार चरित\" का पद्यात्मक अनुवाद किया है तथा \"विज्ञानेश्वर\" नामक धर्मशास्त्रग्रंथ और \"भाषाभूषणमु\" नाम के रीतिग्रंथों की रचना की। इस प्रकार ये कवि के साथ साथ आचार्य भी थे।\n\nनन्नयभट्ट ने वैदिक धर्म का अवलंबन करके महाभारत का अनुवाद किया। नन्नय की रचना ने बौद्ध, जैन धर्मों पर प्रबल आघात किया। पालकुरिकि सोमनाथ कवि ने शैवधर्म का आश्रय लेकर देशी साहित्य का प्रणयन किया। नन्नेचोड कवि ने देशी और मार्ग कविता की परंपरा चलाई। सोमनाथ के द्वारा शतक साहित्य का श्रीगणेश हुआ। सन् 1200 से 1380 ई॰ तक काकतीय वंश के राजा गणपति और प्रतापरुद्र ने तेलुगु साहित्य की बड़ी सेवा की। इस काल में पुराणों का अनुवाद भी किया गया। काकतीय राजाओं ने तेलुगु साहित्य के उन्नयन के साथ साथ संस्कृत के महान ग्रंथों की रचना को भी प्रोत्साहन दिया। इसके फलस्वरूप \"प्रतापरुद्रीयमु\" नाम के अलंकारशास्त्र ग्रंथ के अलावा अन्य महत्वपूर्ण संस्कृत ग्रंथों का भी निर्माण इन राजाओं के दरबार में हुआ।\n\nमहाकवि श्रीनाथ -- इन्होंने \"विद्वदौषध नैषघीय चरित\" का पद्यानुवाद किया। इनकी अन्य कृतियाँ \"मरुतराटचरित\" \"शालिवाहन सप्तशती\" \"भीमखंड,\" \"हरविलास\" आदि हैं। द्विपदाछंद में \"पलनाटि वीर चरित्रमु\" और कई चाटूक्तियाँ तथा अन्यान्य मौलिक रचनाएँ भी इन्होंने की हैं। इनके मुकाबिले का शायद ही कोई विद्वान् कवि तेलुगु में मिलता हो। इस युग के प्रसिद्ध कवियों में अन्नयामात्य कवि भी एक हैं। ताल्लपाक अन्नमाचार्य ने भगवान तिरुपतिबाला जी की स्तुति में, 16 वर्ष की अवस्था में हजारों पद रचकर स्वयं ताम्रपत्रों में लिखे हैं। इसका प्रकाशन तिरुपति देवस्थानम् की ओर से अब हो रहा है।\n\nपिल्लल मर्रिपिन वीरन्न -- इनका रचनाकाल 1400 से 1500 ई.तक माना जाता है। इनकी कृतियों में \"अवतारदर्पणमु\" \"नाटकीय पुराणमु\" \"माघ महात्यमु\" \"भानसोल्लासमु\" \"शकुंतला परिणयमु\" और \"जैमिनि भारतमु\" आदि उल्लेखनीय हैं।\n\nदूषगुंट नारायणकवि -- इन्होंने पंचतंत्र का पद्यानुवाद किया।\n\nभक्त वेमन्न कवि -- सन् 1412 से 1480 तक के काल के भक्तकवि वेमन्नयोगी ने एक सुंदर शास्त्र की रचना की। आंध्र प्रदेश में कोई ऐसा व्यक्ति न मिलेगा जिसकी जिह्वा पर वेमन्न का कोई न कोई छंद या पद न हो। वेमन्न के ही समान भक्त कवि सन् 1480 के आसपास वरंगल जिला (आंध्र प्रदेश) के बंमेर पोतन्न थे। इन्होंने महाभागवतपुराण का अनुवाद अत्यंत सुचारु रूप से प्रसादगुण युक्त शैली में किया। इनकी अन्य कृतियों में \"वीरभद्रविजयमु\" \"योगिनी दंडकमु\" आदि प्रमुख हैं। ये राजाश्रय को घृणा की दृष्टि से देखते थे। इन्होंने अपनी महाभागवत की रचना को श्री रामचंद्र जी के चरणों पर समर्पित किया। यह तेलुगु साहित्य का अत्यंत लोकप्रिय ग्रंथ है। पोतंनकादि सूरदास के समान भक्त कवि थे। इस युग में श्रीनाथ आदि कवियों ने संस्कृत ग्रंथों का अनुवाद ही नहीं किया बल्कि मौलिक ग्रंथों की रचना भी की। कुछ कवियों ने संस्कृत नाटकों का काव्यानुवाद किया। ये तेलुगु के भक्त कवियों की अग्रश्रेणी में हैं।\n\nश्री कृष्णदेवरायलु युग -- इस राजा का राज्यकाल सन् 1509 से 1530 तक था। कृष्णरायलु का युग आंध्र साहित्य के इतिहास में स्वर्णयुग के नाम से प्रसिद्ध है। ये कन्नड, तेलुगु तथा संस्कृत भाषाओं के प्रकांड विद्वान् एवं कवि थे। देश की रक्षा के साथ साथ इन्होंने साहित्य के क्षेत्र को एक नई विकासदिशा दी। इनकी रचनाएँ \"मदालसा चरित्रम्\" \"सत्यावघुप्रीणनम्\", \"सकलकथासारसंग्रहम्\" \"ज्ञानचिंतामणि\" और \"रसमंजरि\" आदि हैं। तेलुगु में इनके \"आमुक्तमाल्यदा\" की टक्कर का कोई भी काव्य शायद ही मिलता हो। इनका संस्कृत नाटक \"जांबवंती परिणयमु\" अब भी उपलब्ध है। इनके दरबारी कवि \"अष्टदिग्गज\" के नाम से प्रसिद्ध हैं। इन अष्टदिग्गजों में प्रथम प्रतिभावान् कवि अल्लासानि पेद्दन को \"कवितापितामह\" की उपाधि से विभूषित किया। इनकी \"मनुचरित\" रचना अत्यंत लोकप्रिय है। इनकी कविता से प्रभावित होकर कृष्णदेवराय ने कवि के दक्षिणपाद में स्वर्णघंटिका पहनाई। मादयूयागारि-मल्लन कवि राजशेखरचरित् के रचयिता थे। नंदतिम्मन ने \"पारिजातापहरणमु\" की तथा धूर्जटि कवि ने \"कालहस्ति माहात्यमु\" की रचना की। कालहस्ति दक्षिण में आंध्र प्रदेश का पवित्र स्थान है। नृसिंह कवि ने \"कविकर्ण रसायनमु\" नामक रचना में यह दावा किया कि उनके काव्य की शृंगारी कविता को पढ़ने से विरागी भी रसिक बनते हैं और वैराग्य का वर्णन पढ़ने से रसिक भी विरागी बन जाते हैं।\nताल्लपाक चिन्नयामात्य कवि का अन्नमाचार्यचरित् ऐतिहासिक काव्य है जिसने समसामयिक काव्यों में विशेष स्थान प्राप्त किया। अय्यलराय कवि ने \"सकलकथा सार संग्रहम्\" कृष्णदेवरायलु के ग्रंथ का तेलुगु में अनुवाद किया।\n\nपिंगलि सूरन्न -- इनके ग्रंथ \"राघवपांडवीयमु\", \"कलापूर्णोदियमु\", \"प्रभावती प्रद्युम्नमु\" हैं। प्रथम द्वयर्थी काव्य है तो द्वितीय अनुपम कल्पित कथानक। तृतीय की कथा पुराणप्रसिद्ध है।\n\nपोन्नगंटि तेलगनार्य -- इन्होंने \"ययातिचरितमु\" नामक एक काव्य ठेठ तेलुगु भाषा में लिखा।\n\nतेनालि रामलिंग कवि -- इनकी रचना \"पांडुरंग माहात्यमु\" है। यह जटिल काव्य है। ये तेलुगु के कवियों में हास्यरस के कवि माने जाते हैं। इनकी कई हास्यकथाएँ आंध्र प्रदेश में परंपरा से प्रचलित हैं।\n\nरामाराजभूषण कवि -- इनका काल 1550 से 1590 ई॰ तक है। उस समय तेलुगु कवियों में उनके मुकाबिले का कोई कवि नहीं था। उनके ग्रंथ \"वसुचरित्रमु\" \"नरसमूपालीयमु\" और \"हरिश्चंद्रनलोपाख्यानमु\" आदि हैं। नरसमूपालीयमु नीतिग्रंथ है। \"वसुचरित्रमु\" इनका सर्वोत्तम काव्य है। प्रबंधकला का चरम विकास इस ग्रंथ में हुआ। इस काव्य के प्रत्येक शब्द में संगीत की मधुर ध्वनि सुनाई देती है। उपर्युक्त विशेष साहित्यिक गुणों के कारण इस कव्य का अनुवाद तमिल तथा संस्कृत भाषाओं में भी हुआ है। इनका पांडित्य \"हरिश्चंद्र-नलोपाख्यानमु\" नामक द्वयर्थीं काव्यरचना से प्रमाणित होता है।\n\nकुम्मरि मोल्ल -- ये तेलुगु भाषा की प्रथम कवयित्री हैं। ये कुम्हार जाति की स्त्री थीं। इनकी रामायण प्रसाद गुण से ओतप्रोत है। इनके पूर्व तिरुमलूक्कं नाम की कवयित्री भी प्रसिद्ध थीं।\n\nशंकर कवि ने हरिश्चंद्रोपाख्यान की तथा तरिगोंडधर्मंन्न कवि ने चित्रभारतमु नामक अलंकारप्रधान काव्यग्रंथ की रचना की। तेलुगु साहित्य में अवधानकविता नाम की एक अनोखी कविता प्रचलित है। आजकल तेलुगु कविता क्षेत्र में \"सहस्रावधान\", \"शतावधान\" और \"अष्टावधान\" भी प्रचलित हैं। इस कविता में सुप्रख्यात तिरुपति और वेंकट कवि विशेषकर उल्लेखनीय है। वेंकटशास्त्री आंध्रप्रदेश के सर्वप्रथम राजकवि बनाए गए। 19वीं शतब्दी के आदिकाल में इस कविता की नींव तरिगोंडधर्मन्न ने डाली।\n\nएलकूचि बालसरस्वती -- इन्होंने \"सारंगधर चरित्रमु\" \"विजयविलासमु\" नामक ग्रंथों की रचना की। श्री कृष्णदेवरायलु के राज्यकाल में काव्यकला का चरम विकास हुआ। इस युग में कवियों ने संस्कृत ग्रंथों का अनुवाद करना छोड़कर स्वतंत्र मौलिक काव्यों की रचना ख्यात वृत्तों और कल्पित वृत्तों में की।\n\nइस युगविशेष में आंध्र प्रदेश के छोटे छोटे राज्यों में विभक्त होने के कारण काव्यकला के भाग्य में राजाओं के आश्रय में रहकर विकसित होने की सुविधा न थी। इसी बीच अंग्रेजों का भी भारतागमन हुआ।\n\nशेषमुवेंकटपति -- ने \"तारशशांक विजयमु\" नामक नाटक की रचना की।\n\nकूचिमचितिम्मकवि ने ठेठ तेलुगु में \"अच्च तेलुगु रामायणमु\", \"नीला सुंदरीपरिणयमु\" की रचना की। \"रसिकजनमनोभिराममु\", \"राजशेखर विलासमु\", \"सर्वलक्षणसार संग्रहमु\" इनकी अन्य रचनाएँ हैं। \"शिवलीला विलासमु\" आदि भक्तिप्रधान कृतियाँ भी इन्होंने लिखीं।\n\nएनुगु लक्ष्मणकवि -- ये \"रामेश्वर महात्म्यमु\", \"गंगामहात्म्यसमु\" \"गोवर्ण सूर्य शतकमु\" और \"सुभाषित रत्नावली\" आदि के रचयिता हैं। सुभाषित रत्नावली भर्तृहरि की त्रिशती का सफल अनुवाद है।\n\nपिडिप्रोल लक्ष्मण कवि -- इन्होंने \"रावणदंभीयमु\" या \"लंका विजयमुद्ध नामक काव्य लिखा। यह दूषित काव्य है। इस कवि ने रावण का आरोप धर्माराव नामक राजा पर करके काव्य की रचना की। इसी युग में क्षेत्रय्या और त्यागराजु नामक दो कवि बड़े सुप्रतिष्ठित हुए हैं। त्यागराजु के पदों की मधुरिमा से दक्षिण भारत के प्रत्येक व्यक्ति का मन मुग्ध हो जाता है।\n\nइस युग में अंग्रेजी भाषा के विद्वान् सीपी ब्राउन महोदय ने तेलुगु की बड़ी सेवा की। इनका निघंटु (कोश) अंग्रेजी से तेलुगु, तेलुगु से अंग्रेजी में लिखा गया प्रसिद्ध कोश है। ये आंध्र प्रदेश में अंग्रेज न्यायाधीश थे। कंदकूरि वीरेशलिंगम् पंतुलु उदारहृदय, समाजसेवी तथा विद्वान् थे। इन्होंने कई नाटक, उपन्यास, काव्य, कहानी आदि ग्रंथ लिखकर साहित्य के प्रत्येक मार्ग को प्रशस्त किया। ये भारतेंदु हरिश्चंद्र की तरह समाजसुधारक थे। सन् 1910 से काव्य की नवीन धारा साहित्य के क्षेत्र में बहने लगी। तेलुगु साहित्य में भी रहस्यवादी, छायावादी कविताएँ प्रवाहित हुईं। इसके साथ साथ स्वतंत्रता के आंदोलन के समय राष्ट्रीयता की लहर साहित्य में तरंगित हो उठी। इस युग में कव्य, नाटक, उपन्यास, समालोचना, कहानी, गीतिनाटक, एकांकी आदि का विकास हुआ। आजकल रेडियो नाटक भी प्रसारित हो रहे हैं। 1940 ई॰ से प्रगतिवाद का प्रादुर्भाव हुआ। अन्नसंकट आदि की समस्याओं को लेकर भी रचनाएँ की गईं।\n\nआधुनिक काल के प्रमुख विद्वान् परव्रस्तु चिन्नयसूरि (1506-1852) ने \"बाल व्याकरणमु\" लिखकर तेलुगु भाषा का मार्ग प्रशस्त तथा सुव्यवस्थित किया। यह विश्वविद्यालयों के विद्यार्थियों के लिये अनिवार्य पाठ्यग्रंथ है। इनकी \"नीतिचंद्रिका\" पंचतंत्र का गद्यानुवाद है। यह भी विद्यालयों में बहुत प्रचलित है।\n\nबहुजनपल्लि सीतारामाचार्य -- इन्होंने सर्वप्रथम प्रामाणिक कोश \"शब्दरत्नाकर\" की रचना की। इसकी टक्कर का लोकप्रिय कोश अबतक अप्राप्य है।\n\nवेदंवेंकटराय शास्त्री -- (1859 से 1929) तेलुगु और संस्कृत के प्रकांड पंडित थे। \"साहित्यदर्पण\" आदि ग्रंथों का अनुवाद भी इन्होंने किया।\n\nधर्मवरम् रामकृष्णमाचार्य -- (1859 से 1913 तक) इन्होंने कई स्वतंत्र नाटक लिखकर उनका अभिनय स्वयं रंगमंच पर कराया। तेलुगु में खेले जाने योग्य नाटकों के निर्माण की नींव डालने का श्रेय इन्हीं को प्राप्त है।\n\nजयंती रामय्या ने सात सौ शिलालेखों का प्रकाशन सरकार द्वारा कराया। तेलुगु में इनकी \"शासन पद्य मंजरी\" लोकप्रिय है।\n\nगिडुगु राममूर्ति पंतुलु ने तेलुगु भाषाशैली को सुधारा। व्यावहारिक बोलचाल की भाषा में ग्रंथ लिखने की नींव इन्होंने सर्वप्रथम डाली। इनकी कृतियों में \"गद्यचिंतामणि\", \"बालकविशरणयमु\" उल्लेखनीय हैं। इन्हीं के मार्ग का अनुसरण कर इनके सुपुत्र डा॰ सीतापति संस्कृत और तेलुगु के ग्रंथों की रचना कर रहे हैं।\n\nपानुगंटि लक्ष्मीनरसिंह राव -- \"राधाकृष्ण कंठाभरण\" आदि सात आठ नाटकों के रचयिता हैं। अंग्रेजी में जो स्थान एडिसन को प्राप्त है वही तेलुगु साहित्य में इनका है। इनकी व्यंग्य रचना \"साक्षी\" नामक लेखमाला से प्रकट होती है।\n\nश्रीपादकृष्णमूर्तिशास्त्री -- ने वेदों का पूर्ण अध्ययन किया। शताधिक तेलुगु ग्रंथों की रचना की। उनकी महाभारत की रचना तेलुगु साहित्य में विशेष उल्लेखनीय है। इसी कारण ये 'आंध्रव्यास' कहे जाते हैं। ये कविसार्वभौम तथा महामहोपाध्याय की उपाधियों से भी विभूषित हुए। इनके नाटक कुछ स्वतंत्र और कुछ अनूदित हैं। ये आंध्र प्रदेश के राजकवि भी बनाए गए।\n\nत्रिलकमूर्ति लक्ष्मी नरसिंहम् -- जो आंध्र मिल्टन के नाम से प्रसिद्ध हैं। ये युवावस्था में ही अंधे हो गए। इनके कई नाटक और कहानियाँ आदि अत्यंत सुप्रसिद्ध हैं। चिलुकूरि वीरभद्रराव को आंध्र साहित्य का इतिहास लिखने का श्रेय प्राप्त है।\n\nकोर्मरातु लक्ष्मणराव ने हिंदू महम्मदीय मुगल शिवा जी चरितमु आदि कई ग्रंथों की रचना की। 'आंध्रविज्ञान सर्वस्वमु' नाम से तेलुगु में एक विश्वकोश सर्वप्रथम तैयार करने का श्रेय इनको मिला। इसके केवल दो अंक छापे गए। इन्हीं के मार्ग पर तेलुगु भाषा समिति की ओर से तेलुगु विश्वकोश का प्रणयन हुआ।\n\nआधुनिक युग के युवकों पर पाश्चात्य साहित्य के स्वच्छंदतावाद, रहस्यवाद, प्रतीकवाद आदि का घनिष्ट प्रभाव पड़ा। वंग साहित्य के अनुवाद ने भी तेलुग में अपना स्थान ग्रहण किया।\n\nविश्वसत्यनारायण -- इन्होंने अपनी सर्वतोमुखी प्रतिभा से साहित्य के प्रत्येक कोने को प्रकाशित किया। हाल ही में इन्होंने श्रीमद्रामायण कल्पवृक्षमु नाम से बृहदाकार रामायण की रचना की। इस पंथ के सुप्रसिद्ध विद्वान् और कवि वेलूरी शिवराम शास्त्री, स्व॰ वेटूरि प्रभाकर शास्त्री, स्व॰ काटूरि वेंकटेश्वरराव, स्व॰ जनभंत्रि शेषाद्रि शर्मा, राल्लपल्लि अनंतकृष्ण शर्मा, स्व॰ मल्लमपल्लि सोमेशेखर शर्मा, नेदवोलुवेंकटराव, शिवशंकर शास्त्री, स्व॰ सुरवरम् प्रतापरेड्डी, स्व॰ मानवल्ली रामकृष्ण कवि, काशी कृष्णाचार्य (आंध्र के वर्तमान राजकवि), स्व॰ राजशेखर शतावधानी, गडियारम् वेंकटेश शास्त्री, उमरअली शाह, जाषुवा, तुम्मल सीताराम मूर्ति चौधरी, स्व॰ मदिराजु विश्वनाथ राव, स्व॰ कट्टमंचिरामलिंगा रेड्डी, स्व॰ दुव्वूरी-रामरेड्डी आदि प्रसिद्ध हैं। इनके पूर्व कवि की शैली में रचे हुए ग्रंथ तेलुगु साहित्य के आभूषण माने गए हैं। प्रगतिवादी कविता के अग्रदूत हैं श्री रंगम् श्रीनिवास राव। इनके अनुयायियों में अनेकानेक कवि हैं। देवुलपल्लि कृष्णशास्त्री, रायपोल सुब्बाराव आदि भावकवि के नाम से प्रसिद्ध हैं। गुरुजाउ अप्पाराव सुप्रसिद्ध लोककवि हैं।\n\nतेलुगु साहित्य अधिकांशत: संस्कृत साहित्य से प्रभावित है, फिर भी उसमें मौलिक सर्जना पर्याप्त मात्रा में हुई। तेलुगु में मार्गकविता यानी संस्कृतमय कविता और देशी कविता यानी व्यावहारिक शब्दों की कविता की गयी। मार्गकविता में पुराणसाहित्य का निर्माण हुआ। देशी कविता में द्विपदा साहित्य, जानपद साहित्य आदि का निर्माण हुआ। इसी बीच पुराणसाहित्य, नाटकसाहित्य, प्रबंधसाहित्य के अतिरिक्त उदाहरणसाहित्य आदि का भी निर्माण हुआ।\n\nतेलुगु साहित्य पर तमिल साहित्य का प्रभाव भी काफी पड़ा। मौलिक उपन्यास लिखे गए। आजकल अनुवाद कार्य संस्कृत, अंग्रेजी, बँगला तथा हिंदी आदि अन्य भाषाओं से हो रहा है। रसगंगाधर आदि लक्षण ग्रंथों का अनुवाद माधव शर्मा आदि कवियों ने किया। \"ध्वन्यालोक\" का अनुवाद तिरुत्रेंगडाचार्य और पंतुलु लक्ष्मीनारायण शास्त्री ने किया। प्रेमचंद्र की कहानियों के साथ साथ वैज्ञानिक साहित्य का अनुवाद भी तेलुगु में \"परमाणुगाथा\" आदि ग्रंथों के पूरक के रूप में हो रहा है।\n\nतेलुगु साहित्य क्षेत्र में 11वीं शताब्दी के आरंभ से आजतक के हजार वर्ष में इतिहास पुराणादि से गाँवों की कहानियाँ, गाने आदि तक की हर प्रवृत्ति की हजारों कृतियों की सृष्टि हुई। आंध्र प्रदेश की साहित्य अकादमी तथा अन्य साहित्यिक संस्थाओं द्वारा इनकी श्रीवृद्धि भी यथासाध्य हो रही है। आंध्रप्रदेश में संस्कृत और तेलुगु भाषा में समान उच्च कोटि की प्रतिभा रखनेवाले विद्वान् और कवि विराजमान हैं। इसका एकमात्र कारण इन दो भाषाओं का पारस्परिक संबंध है। संस्कृत के प्रमुख ग्रंथ तेलुगु में अनूदित हुए हैं। इन अनुवादों में व्याकरण, न्याय, वेदांत (दर्शन) आदि शास्त्रग्रंथ भी सम्मिलित हैं। उपर्युक्त साहित्यिक गतिविधियों के कारण तेलुगु भाषा और साहित्य का भविष्य उज्वल एवं विकासोन्मुख दिखाई देता है।\n\nतेलुगु भाषा में मासिक, पाक्षिक, साप्ताहिक और दैनिक पत्र-पत्रिकाएँ अधिक संख्या में प्रकाशित होती हैं। मासिक पत्रों में प्रथम पत्रिका शारदा थी। भारती का आरंभ 1924 ई॰ में हुआ। देशोद्धारक काशीनाथुनि नागेश्वर राव इस पत्रिका के संस्थापक थे। उस कांग्रेसी नेता तथा साहित्यसेवी के औदार्य से कई साहित्य लेखक, विद्यार्थी और साहित्यिक संस्थाएँ पली हैं। \"भारती\" के अलावा \"सखी\" उषा\", \"वीणा\", \"उदायिनी\" और जयंती आदि तेलुगु मासिक पत्रिकाएँ उल्लेखनीय हैं। महिलाओं के लिये गृहलक्ष्मी, हिंदू सुंदरी, आंध्रमहिला आदि मासिक पत्रिकाएँ प्रचलित हैं। आंध्रमहिला का संचालन श्रीमती दुर्गाबाई देशमुख के द्वारा हुआ।\n\nसाप्ताहिक पत्रिकाओं में \"कृष्णा\" पत्रिका प्रमुख है जिसका संपादन कृणराव जी कर रहे थे। अब उसका संचालन श्री एम॰ एस॰ के॰ शर्मा द्वारा हो रहा है इसके अतिरिक्त साप्ताहिक पत्रिकाओं में \"आंध्र प्रभा\", \"आंध्रपत्रिका\" आदि उल्लेखनीय हैं। आंध्र प्रदेश सरकार के सूचना विभाग से \"आंध्रप्रदेश\" नाम का मासिक पत्र भी प्रकाशित होता है।\n\nदैविक पत्रों में आंध्र पत्रिका का संचालन लगभग 45 वर्ष पूर्व \"भारती\" के संचालक श्री नागेश्वर राव जी द्वारा हुआ। अब इसके संचालक श्री शंभुदास हैं। \"आंध्रपत्रों का आरंभ करीब 20 वर्ष पूर्व नारायणमूर्ति के संपादकत्व में हुआ। अब इसके सपादक श्री नीलंराजु-वेंकटशेषय्या हैं। इनके अतिरिक्त \"आंध्रज्योति\", \"गोलकोंडा पत्रिका\", \"आंध्रजनता\", \"आंध्रभूमि\" और कम्युनिस्टों की \"विशालांध्र\" पत्रिका आदि आंध्र प्रदेश से निकल रहे हैं।\n\nकई साहित्यक संस्थाएँ आंध्र प्रदेश में हैं। उनमें से आंध्र साहित्यिक परिषद् काकिनाडा, साहिती समिति रेपल्लै, अखिल साहित्य कला विवर्धन, आंध्रसंसद और नव्य साहित्य परिषद् गुंटूर, आंध्रसारस्वत परिषद् हैदराबाद उल्लेखनीय हैं। मद्रास की तेलुगु भाषा समिति की ओर से तेलुगु के विश्वकोश का निर्माण और प्रकशन हो रहा है। इसके अलावा हैदराबाद नगर में \"संग्रह आंध्रविज्ञान सर्वस्वमु\" के नाम से तेलुगु में एक संक्षिप्त विश्वकोश भी प्रकाशित हो रहा है। उसके दो खंड निकल चुके हैं। इसके मुख्य संपादक उस्मानिया विश्वविद्यालय के तेलुगु विभाग के अध्यक्ष, प्रो॰ खंडवल्लि लक्ष्मीरंजनम् हैं। आंध्र विज्ञान सर्वस्वमु एवं तेलुगु भाषासमिति के अध्यक्ष डा॰ गोपाल रेड्डी हैं। आंध्र सरकार ने आंध्र प्रदेश साहित्य अकादमी की स्थापना सन् 1957 ई॰ में की है।\n\n", "id": "51134", "title": "तेलुगू साहित्य"}
{"url": "https://hi.wikipedia.org/wiki?curid=51137", "text": "वाइपर द्वीप\n\nवाइपर द्वीप (viper island) भारत के केंद्र शासित प्रदेश अंदमान एवं निकोबार द्वीप समूह के अनेकों द्वीपों में से है। यह अंदमान एवं निकोबार द्वीप समूह के दक्षिणी अंदमान जिले का भाग है। यह पोर्ट ब्लेयर से ४ किलोमीटर पश्चिम में स्थित है। \n\nब्रिटिश काल में भारत के अन्य भागों से लाये गये 'खतरनाक' बन्दियों बंदियों को इसी द्वीप पर उतारा जाता था। अब यह द्वीप एक पिकनिक स्थल के रूप में विकसित हो चुका है। यहां के टूटे-फूटे फांसी के फंदे निर्मम अतीत के साक्षी बनकर खड़े हैं।\n\nयहां पर इस द्वीप की सबसे पहली अंग्रेजों द्वारा बनाई गई जेल थी। इसके ऊपर ही तब का बना फांसी घर भी है।\nयहीं पर शेर अली को भी फांसी दी गई थी, जिसने १८७२ में भारत के गवर्नर जनरल लॉर्ड मेयो की हत्या की थी।\n\n", "id": "51137", "title": "वाइपर द्वीप"}
{"url": "https://hi.wikipedia.org/wiki?curid=51144", "text": "सेल्यूलर जेल\n\nयह जेल अंडमान निकोबार द्वीप की राजधानी पोर्ट ब्लेयर में बनी हुई है। यह अंग्रेजों द्वारा भारतीय स्वतंत्रता संग्राम के सेनानियों को कैद रखने के लिए बनाई गई थी, जो कि मुख्य भारत भूमि से हजारों किलोमीटर दूर स्थित थी, व सागर से भी हजार किलोमीटर दुर्गम मार्ग पडता था। यह काला पानी के नाम से कुख्यात थी। \n\nयह जेल अंडमान निकोबार द्वीप की राजधानी पोर्ट ब्लेयर में बनी हुई है। यह अंग्रेजों द्वारा भारतीय स्वतंत्रता संग्राम के सेनानियों को कैद रखने के लिए बनाई गई थी, जो कि मुख्य भारत भूमि से हजारों किलोमीटर दूर स्थित थी, व सागर से भी हजार किलोमीटर दुर्गम मार्ग पडता था। यह काला पानी के नाम से कुख्यात थी।\n\nअंग्रेजी सरकार द्वारा भारत के स्वतंत्रता सैनानियों पर किए गए अत्याचारों की मूक गवाह इस जेल की नींव 1897 में रखी गई थी। इस जेल के अंदर 694 कोठरियां हैं। इन कोठरियों को बनाने का उद्देश्य बंदियों के आपसी मेल जोल को रोकना था। आक्टोपस की तरह सात शाखाओं में फैली इस विशाल कारागार के अब केवल तीन अंश बचे हैं। कारागार की दीवारों पर वीर शहीदों के नाम लिखे हैं। यहां एक संग्रहालय भी है जहां उन अस्त्रों को देखा जा सकता है जिनसे स्वतंत्रता सैनानियों पर अत्याचार किए जाते थे।\n\n\n", "id": "51144", "title": "सेल्यूलर जेल"}
{"url": "https://hi.wikipedia.org/wiki?curid=51147", "text": "कार्बिन कोव्स तट\n\nहरे-भरे वृक्षों से घिरा यह तट या बीच अंडमान निकोबार द्वीप समूह की राजधानी पोर्ट ब्लेयर का एक मनोरम स्थान है। \n\nयहां समुद्र में डुबकी लगाकर पानी के नीचे की दुनिया का अवलोकन किया जा सकता है। यहां से सूर्यास्त का अद्भुत नजारा काफी आकर्षक प्रतीत होता है। यह बीच अपनी प्राकृतिक खूबसूरती के लिए लोकप्रिय है।\n", "id": "51147", "title": "कार्बिन कोव्स तट"}
{"url": "https://hi.wikipedia.org/wiki?curid=51151", "text": "रॉस द्वीप\n\nरॉस द्वीप अण्डमान और निकोबार द्वीपसमूह की राजधानी पोर्ट ब्लेयर के निकट स्थित एक द्वीप है| \n\nयह द्वीप ब्रिटिश वास्तुशिल्प के खंडहरों के लिए प्रसिद्ध है। रॉस द्वीप २०० एकड़ में फैला हुआ है। फीनिक्स उपसागर से नाव के माध्यम से चंद मिनटों में रॉस द्वीप पहुंचा जा सकता है। सुबह के समय यह द्वीप पक्षी प्रेमियों के लिए स्वर्ग के समान है।\n", "id": "51151", "title": "रॉस द्वीप"}
{"url": "https://hi.wikipedia.org/wiki?curid=51154", "text": "बैरन द्वीप\n\nबैरन द्वीप (निर्देशांक: ) भारत का एकमात्र सक्रिय ज्वालामुखी है। यह द्वीप लगभग 3 किलोमीटर में फैला है। यहां का ज्वालामुखी 28 मई 2005 में फटा था। तब से अब तक इससे लावा निकल रहा है।\n\nयह अंडमान निकोबार द्वीप समूह की राजधानी पोर्ट ब्लेयर से लगभग ५०० किलोमीटर उत्तर पूर्व में बंगाल की खाडी में स्थित है|\n\nबैरन द्वीप अंडमान द्वीपों में सबसे पूर्वी द्वीप है। यह भारत ही नहीं अपितु दक्षिण एशिया का एक मात्र सक्रिय ज्वालामुखी है। ज्वालामुखी हर किसी पहाड़ से नहीं निकलते हैं; यह ज्यादातर वहां पाये जाते है जहाँ टेकटोनिक प्लाटों में तनाव हो या फिर पृथ्वी का भीतरी भाग बहुत गर्म हो। यह द्वीप भारतीय व बर्मी टेकटोनिक प्लाटों के किनारे एक ज्वालामुखी श्रृंखला के मध्य स्तिथ है। \n\nतीन किलोमीटर में फैले इस द्वीप का ज्वालामुखी का पहला रिकॉर्ड सन 1787 का है। तब से अब तक यहाँ दस बार ज्वालामुखी फ़ट चुके है। आज भी यहाँ धूवाँ निकलता देख जा सकता है। 'बैरन' शब्द का मतलब होता है - बंजर, जहाँ कोई रहता नहीं हो। यह द्वीप अपने नाम पर गया है, यहाँ कोई मनुष्य नहीं रहता। कुछ बकरियां, चूहे और पक्षी ही यहाँ दिखेंगे। \n\nबैरन द्वीप आसपास का पानी दुनिया के शीर्ष स्कूबा डाइविंग स्थलों में प्रतिष्ठित है। स्कूबा डाइविंग से यहां के स्पष्ट पानी में मानता रे मछली, कोरल, और लावा से बनी चट्टानें देखी जा सकती हैं।\n\n\n", "id": "51154", "title": "बैरन द्वीप"}
{"url": "https://hi.wikipedia.org/wiki?curid=51163", "text": "बोगनवेलिया\n\nबोगनवेलिया इसके फूल के पास छोड़ देता है। फूल की तरह वसंत के साथ कांटेदार सजावटी लताएं, झाड़ियों, और पेड़ों की एक जीनस है। विभिन्न लेखकों जीनस में चार के बीच और 18 प्रजातियों स्वीकार करते हैं। वे ब्राजील से पश्चिम पेरू के लिए और दक्षिण दक्षिणी अर्जेंटीना (चुबुत प्रांत) के लिए दक्षिण अमेरिका के देशी पौधे हैं।\n\nबेल प्रजातियों उनके काँटेदार कांटों के साथ अन्य पौधों पर पांव मार, लंबा 1 से 12 मीटर (3-40 फुट।) से कहीं भी बढ़ता है। कांटों एक काला, मोमी पदार्थ के साथ इत्तला दे दी। एक शुष्क मौसम है, अगर वहाँ वे वर्षा सभी वर्ष होती है जहां सदाबहार, या पर्णपाती हैं। पत्ते, 4-13 सेमी लंबी और 2-6 सेमी व्यापक वैकल्पिक, सरल आवते-नोकीला हैं। संयंत्र की वास्तविक फूल छोटे और आम तौर पर सफेद है, लेकिन तीन फूलों की प्रत्येक क्लस्टर गुलाबी, मैजेंटा, बैंगनी, लाल, नारंगी, सफेद या पीले रंग सहित संयंत्र, के साथ जुड़े चमकीले रंग के साथ तीन या छह ब्रेस्ट्स से घिरा हुआ है। ब्रेस्ट्स पतली और काग़ज़ी हैं क्योंकि बोगनवेलिया ग्लेब्रा कभी कभी \"कागज के फूल\" के रूप में जाना जाता है। फल एक संकीर्ण पांच लोबेड चेन है।\nबोगनवेलिया अपेक्षाकृत कीट मुक्त पौधे हैं, लेकिन कीड़े, घोंघे और एफिड्स से पीड़ित हो सकता है। कुछ लेपिडोप्टेरा प्रजातियों के लार्वा भी उदाहरण के लिए, खाद्य पौधों के रूप में विशाल तेंदुए कीट (हैपेरकॉम्प स्क्रिबोनिअ) उन का उपयोग करें।\n\nएन बी आर आई के पुष्पोत्पादन विभाग के प्रमुख बी.के.बनर्जी के अनुसार, \"इस नई प्रजाति के अलग-अलग रंग और शेड्स इसे सामान्य बोगनवेलिया से अलग करते हैं। इस नई किस्म में सफेद और हरे रंग के कई अलग अलग रूप हैं।\"\n\nवैज्ञानिकों ने बताया कि 'बनॉस वैरीगाटा-जयंती' वैज्ञानिक नाम वाला यह बोगनवेलिया छोटे पॉट में भी लगाया जा सकता है।\nइस नई प्रजाति को 'इंटरनेशनल बोगनवेलिया रजिस्ट्रेशन अथॉरिटी' नई दिल्ली में पंजीकृत करा दिया गया है।\n\n\nइन पौधों का वर्णन करने के लिए यूरोपीय पहली फिलिबेर्ट कोमरकोम, जलयात्रा की अपनी यात्रा के दौरान फ्रांसीसी नौसेना के एडमिरल और एक्सप्लोरर लुई एंटोनी डे बोगनवेलिया साथ एक वनस्पतिशास्त्री था, और पहले  यह संभव है कि 1789 में एंटोनी लॉरेंट डे जुससीयू द्वारा उसके लिए प्रकाशित यूरोपीय इन पौधों का निरीक्षण करने के लिए पहली जैन नंगे, कोमरकोम के प्रेमी और वनस्पति विज्ञान में एक विशेषज्ञ था जो सहायक था; वह एक औरत के रूप में जहाज पर अनुमति नहीं थी, क्योंकि वह यात्रा करने के क्रम में एक आदमी के रूप में खुद को प्रच्छन्न (और इस तरह दुनिया से परिभ्रमण करने वाली पहली महिला बनीं)।\n\nकेरल में बोगनवेलिया ग्लेब्रा\nबीस साल कोमरकोन की खोज के बाद, यह पहली बार में अल डे जुससीयू द्वारा पीढ़ी प्लांटरूं में 'बोगनवेलिया' के रूप में प्रकाशित किया गया था 1789  यह अंत में सूचकांक केविंसिस में 'बोगनवेलिया' को ठीक किया गया था जब तक जीनस बाद में कई मायनों में वर्तनी था 1930 के दशक के। वनस्पति विज्ञानियों उन्हें पूरी तरह से अलग प्रजातियों होने के लिए मान्यता प्राप्त है जब मूल रूप से, बी स्पेक्टबिलिएस और बी ग्लेब्रा शायद ही 1980 के मध्य तक भेदभाव कर रहे थे। शुरुआती 19 वीं सदी में, इन दो प्रजातियों यूरोप में पेश होने के लिए पहले थे, और जल्द ही, फ्रांस और इंग्लैंड में नर्सरी ऑस्ट्रेलिया और अन्य दूरदराज के देशों के लिए नमूनों को उपलब्ध कराने के एक संपन्न व्यापार किया था। इस बीच, केव गार्डन यह दुनिया भर में ब्रिटिश उपनिवेशों के लिए प्रचार किया था पौधों वितरित की। इसके तुरंत बाद, बोगनविलिया के इतिहास में एक महत्वपूर्ण घटना श्रीमती आर.वी. द्वारा, कार्टाजेना, कोलम्बिया में एक लाल रंग नमूना की खोज के साथ जगह ले ली बट। मूल रूप से एक अलग प्रजाति माना जाता है, यह बृत्तिअन उसके सम्मान में बी नामित किया गया था। पेरू से एक \"स्थानीय गुलाबी बोगनविलिया\" - हालांकि, यह बाद में संभवतः बी ग्लेब्रा और बी पेरुविअन की एक किस्म का एक प्राकृतिक संकर होने की खोज की थी। प्राकृतिक संकर जल्द ही दुनिया भर में सभी आम घटनाओं होना पाया गया है। उदाहरण के लिए, तीन प्रजातियां एक साथ बड़े हो रहे थे जब 1930 के दशक के आसपास, कई संकर पार पूर्वी अफ्रीका, भारत, कैनरी द्वीप, ऑस्ट्रेलिया, उत्तरी अमेरिका और फिलीपींस में लगभग अनायास बनाया गया था।\n", "id": "51163", "title": "बोगनवेलिया"}
{"url": "https://hi.wikipedia.org/wiki?curid=51164", "text": "विषुवतीय जलवायु\n\nएक प्रमुख जलवायुक्षेत्र।\n", "id": "51164", "title": "विषुवतीय जलवायु"}
{"url": "https://hi.wikipedia.org/wiki?curid=51165", "text": "मौनसूनी जलवायु\n\nएक प्रमुख जलवायुक्षेत्र।\n", "id": "51165", "title": "मौनसूनी जलवायु"}
{"url": "https://hi.wikipedia.org/wiki?curid=51166", "text": "उष्ण मरुस्थली जलवायु\n\nएक प्रमुख जलवायुक्षेत्र।\n", "id": "51166", "title": "उष्ण मरुस्थली जलवायु"}
{"url": "https://hi.wikipedia.org/wiki?curid=51167", "text": "उपोष्ण तृणभूमि जलवायु\n\nएक प्रमुख जलवायुक्षेत्र।\n", "id": "51167", "title": "उपोष्ण तृणभूमि जलवायु"}
{"url": "https://hi.wikipedia.org/wiki?curid=51169", "text": "शीत मरुस्थलीय जलवायु\n\nएक प्रमुख जलवायुक्षेत्र।\n", "id": "51169", "title": "शीत मरुस्थलीय जलवायु"}
{"url": "https://hi.wikipedia.org/wiki?curid=51170", "text": "टुण्ड्रा\n\nभौतिक भूगोल में, टुण्ड्रा एक बायोम है जहां वृक्षों की वृद्धि कम तापमान और बढ़ने के अपेक्षाकृत छोटे मौसम के कारण प्रभावित होती है। टुंड्रा शब्द फिनिश भाषा से आया है जिसका अर्थ “ऊँची भूमि”, “वृक्षविहीन पर्वतीय रास्ता” होता है। टुंड्रा प्रदेशों के तीन प्रकार हैं: आर्कटिक टुंड्रा, अल्पाइन टुंड्रा और अंटार्कटिक टुंड्रा। टुंड्रा प्रदेशों की वनस्पति मुख्यत: बौनी झाड़ियां, दलदली पौधे, घास, काई और लाइकेन से मिलकर बनती है। कुछ टुंड्रा प्रदेशों में छितरे हुये वृक्ष उगते हैं। किसी टुंड्रा प्रदेश और जंगल के बीच की पारिस्थितिक सीमा वृक्ष रेखा कहलाती है।\n\nकनाडा तथा यूरेशिया के उत्तर में स्थित यह ध्रुवीय शीतमरुस्थल ऊँचे अक्षांशों में न्यून तापमान के कारण हिमाच्छादित रहता है। जाड़े में इसका ताप -13.90 सें. से -45.6 सें. तक रहता है। जाड़े में यहाँ बर्फीली आँधियां चलती हैं। उत्तरी ध्रुव से आनेवाली ये ठंडी हवाएँ \"पुर्गा\" कहलाती हैं। शीत ऋतु आठ मास और ग्रीष्म ऋतु चार मास की होती है। ग्रीष्म में यहाँ का तापमान 10 डिग्री सें. रहता है। यहाँ की वार्षिक औसत वर्षा 24 सेंमी. से 30 सेंमी. तक है।\n\nयहाँ काई, लाइकेन (Lichen), विलो (Willow), भुर्ज (Birch) तथा झरवेरी आदि वनस्पतियाँ प्राप्त होती हैं। रेनडीयर, कैरिबो, ध्रुवीय भालू, लोमड़ी, मस्क (Musk) बैल तथा खरगोश ये स्थलीय जीव तथा सील, ह्वेल, वालरस आदि जलचर यहाँ पाए जाते हैं। ग्रीष्म ऋतु में अनेक प्रकार के पक्षी भी पाए जाते हैं।\n\nयहाँ के निवासी लैप, सैमोयेद तथा एस्किमो भोजन में मछली के अतिरिक्त रेनडीयर के मांस तथा दूध का उपयोग करते हैं और रेनडीयर की खाल पहनते हैं। ठंडी हवा से बचने के लिए ये लोग बिना खिड़की के छोटे दरवाजेवाले मकान बनाते हैं। सील की चर्बी जलाकर ये लोग घर को गरम रखते हैं। रेनडीयर स्लेज गाड़ी खीचने के काम में आता है तथा उसकी हड्डियों और सींगों से हथियार बनाए जाते हैं। समूर और खाल के बदले में ये लोग श्वेत जातियों से चाय तथा तंबाकू प्राप्त करते हैं। रेनडीयर तथा मस्क बैल के मांस का निर्यात होता है, जो गोमांस से प्राय: तिगुने मूल्य पर बिकता है। उत्तरी अमरीका के टुंड्रा निवासियों को एस्किमो तथा यूरेशिया के टुंड्रा निवासियों को लैप्स, फिन या याकूत कहते हैं। \n\nयहाँ के निवासी बड़े गरीब हैं। केवल यूकन में सोना, स्पिट्सबर्जेन में कोयला तथा मेकैंजी घाटी में तेल पाया गया है। अलास्का में 300 मील लंबी तेल पट्टी है।\n\n", "id": "51170", "title": "टुण्ड्रा"}
{"url": "https://hi.wikipedia.org/wiki?curid=51171", "text": "हुसैन इब्न अली\n\nइमाम हुसैन (\"अल हुसैन बिन अली बिन अबी तालिब\", यानि अबी तालिब के पोते और अली के बेटे अल हुसैन, 626 AH -680 AH) अली अ० के दूसरे बेटे थे और इस कारण से पैग़म्बर मुहम्मद के नाती। आपका जन्म मक्का में हुआ। आपकी माता का नाम फ़ातिमा ज़हरा था |\n\nइमाम हुसैन को इस्लाम में एक शहीद का दर्ज़ा प्राप्त है। शिया मान्यता के अनुसार वे यज़ीद प्रथम के कुकर्मी शासन के ख़िलाफ़ आवाज़ उठाने के लिए सन् 680 AH में कुफ़ा के निकट कर्बला की लड़ाई में शहीद कर दिए गए थे। उनकी शहादत के दिन को आशूरा (दसवाँ दिन) कहते हैं और इस शहादत की याद में मुहर्रम (उस महीने का नाम) मनाते हैं।\n\nहुसैन अलैहिस्स्लाम का जन्म ३/४ शाबान हिजरी को पवित्र शहर मदीनेमें हुआ था।उनके पिता का नाम अली तथा माता का नाम फातिमा ज़हरा था| आप अपने माता पिता की द्वितीय सन्तान थे | इतिहासकार मसूदी ने उल्लेख किया है कि इमाम हुसैन अलैहिस्सलाम छः वर्ष की आयु तक हज़रत पैगम्बर(स.) के साथ रहे।\n\nमुहम्मद (स.अ.व्.) साहब को अपने नातियों से बहुत प्यार था पैगम्बर(स.) के इस प्रसिद्ध कथन का शिया व सुन्नी दोनो सम्प्रदायों के विद्वानो ने उल्लेख किया है। कि पैगम्बर(स.) ने कहा कि \"हुसैन मुझसे हैऔर मैं हुसैन से हूँ। अल्लाह तू उससे प्रेम कर जो हुसैन से प्रेम करे।\" \n\nमुआविया ने अली अ० से खिलाफ़त के लिए लड़ाई लड़ी थी। अली के बाद उनके ज्येष्ठ पुत्र हसनअ० को खलीफ़ा बनना था। मुआविया को ये बात पसन्द नहीं थी। वो हसन अलैहिस्स्लाम से संघर्ष कर खिलाफ़त की गद्दी चाहता था। हसन अलैहिस्स्लाम ने इस शर्त पर कि वो मुआविया की अधीनता स्वीकार नहीं करेंगे, मुआविया को हुकुमत दे दी। लेकिन इतने पर भी मुआविया प्रसन्न नहीं रहा और अंततः उसने हसन अलैहिस्स्लाम को ज़हर पिलवाकर शहीद कर डाला।सन् पचास (50) हिजरी में उनकी शहादत के पश्चात दस वर्षों तक घटित होने वाली घटनाओं का अवलोकन करते हुए मुआविया का विरोध करते रहे। जब सन् साठ (60) हिजरी में मुआविया का देहान्त हो गया , व उसके बेटे यज़ीद ने गद्दी पर बैठने के बाद हज़रत इमाम हुसैन अलैहिस्सलाम से बैअत (आधीनता स्वीकार करना) करने के लिए कहा, तो आपने बैअत करने से मना कर दिया।और इस्लामकी रक्षा हेतु वीरता पूर्वक लड़ते हुए शहीद हो गये। मुआविया से हुई संधि के मुताबिक,मुआविया के मरने बाद हसन अलैहिस्स्लाम के पास फिर उनके छोटे भाई हुसैन अलैहिस्स्लाम खलीफ़ा बनेंगे पर मुआविया को ये भी पसन्द नहीं आया। उसने हुसैन अलैहिस्स्लाम को खिलाफ़त देने से मना कर दिया। इसके दस साल की अवधि के आखिरी 6 महीने पहले मुआविया की मृत्यु हो गई। शर्त के मुताबिक मुआविया की कोई संतान खिलाफत की हकदार नहीं होगी, फ़िर भी उसने अपने बेटे को याज़िद प्रथम खलीफ़ा बना दिया और इमाम हुसैन अलैहिस्स्लाम से बेयत मागने लगा जिस पर हुसैन अलैहिस्स्लाम ने कहा \"मेरे जेसा तुझ जेसे कि बेयत कभी नही कर सकता\"। सन् ६१ हिजरी 680 ई० में वे करबला के मैदान में अपने अनुचरों सहित, कुफ़ा के सूबेदार की सेना के द्वारा शहीद कर दिए गए\nहज़रत इमाम हुसैन अलैहिस्सलाम ने सन् (61) हिजरी में यज़ीद के विरूद्ध क़ियाम (किसी के विरूद्ध उठ खड़ा होना) किया। उन्होने अपने क़ियाम के उद्देश्यों को अपने प्रवचनो में इस प्रकार स्पष्ट किया कि----\n\nइस्लाम में इस दिन (मुहर्रम मास की 10वीं तारीख़) को बहुत पवित्र माना जाता है और ईरान, इराक़, पाकिस्तान, भारत, बहरीन, जमैका सहित कई देशों में इस दिन सरकारी छुट्टियाँ दी जाती हैं।\n\nनोहा का अर्थ है दुख प्रकट करना, गम करना या याद करके रोना। करबला की जंग में शहीद हुए लोगों को और उनकी शहादत को याद करना और पद्य रूप में प्रकट करने को नोहा ख्वानी कहते हैं। नोहा ख्वानी की juloos majlis में नोहा ख्वानी करके अपने अक़ीदे को पेश करते हैं। \n\nऔर पेश हैं नोहे की कुछ पंक्तियाँ जो मुहर्रम के महीने में पढ़ी और पढाई जाती हैं \n", "id": "51171", "title": "हुसैन इब्न अली"}
{"url": "https://hi.wikipedia.org/wiki?curid=51175", "text": "छुइमुइ पौधा\n\nछुइमुइ या लज्जावती (वैज्ञानिक नाम:\"Mimosa pudica\") एक प्रकार का पौधा है, जिसकी पत्तियां, मानव स्पर्श पाने पर सिकुड कर बंद हो जातीं हैं, व कुछ देर बाद अपने आप ही खुल जातीं हैं।\n\nछुईमुई लाल फूल की विवरण - लाल फूल वाली छुईमुई के पत्तों की लुगदी में सिंगरफ भष्म होता है | परंतु बकरी के दस सेर लेंड़ी में आँच देवे और मूँगा भी भष्म होता है | परंतु उसमें उपलों की आँच देवे | यह भष्म अर्द्धांग रोग को दूर करती है |\n\n\n", "id": "51175", "title": "छुइमुइ पौधा"}
{"url": "https://hi.wikipedia.org/wiki?curid=51176", "text": "डबलरोटी\n\nडबलरोटी या ब्रैड भाड़ में पकाई हुई खमीर लगे मैदे की रोटी होती है। यह मोटी व गुदगुदी होती है।\n\nआजकल विश्व के लगभग सारे देशों में डबलरोटी (ब्रेड) का उपयोग हो रहा है। लेकिन आधुनिक लोगों की पसंदीदा डबलरोटी आज से नहीं सदियों पहले से अस्तित्व में है। कहते हैं कि ईसा से 3000 वर्ष पूर्व मिस्र में डबल रोटी की शुरूआत हुई थी। वहां के लोग गुंधे हुए आटे में खमीर मिली टिकिया को भट्टी में पकाकर डबलरोटी बनाते थे। इस प्रकार डबलरोटी बनाने के नमूने मिस्र के मकबरों में मिलते हैं।\n\nअलग-अलग देशों में अलग-अलग पदार्थों से डबलरोटी तैयार की जाती है। कहीं नमक मिले आटे या मैदा से, तो कहीं आलू, मटर, चावल या जौ का आटा मिलाकर इसे बहुत स्वादिष्ट बनाने का प्रयास किया जाता है। डबलरोटी के आटे में मिला खमीर पकाए जाने पर गैस बनाता है, जो बुलबुले के रूप में फटकर बाहर निकलती है। इसी कारण डबलरोटी में सुराख होते हैं। आदि मानव गेहूं के दानों को भिगोकर, पत्थर पर पीस लेता था। फिर उस लुगदी को अंगारों या गरम पत्थर पर सेंक लिया करता था।\n\nसभ्यता के विकास के साथ-साथ रोटी ने भी अपना रूप बदला और लुगदी की रोटी की जगह, आज खमीर युक्त डबल रोटी ने ले ली है। डबलरोटी बनाने के लिए गेहूं का आटा बनाने की प्रक्रिया भी बडी मनोरंजक है। बड़ी-बड़ी कोठियों में गेहूं जमा किया जाता है और शक्तिशाली पम्पों से एक मिनट में लगभग ढाई टन गेहूं ऊपर खींच लिया जाता है।\n\nयह जमा किया हुआ गेहूं भी ज्यों का त्यों काम में नहीं लिया जाता बल्कि बड़ी आटा मिल में एक टॉवरनुमा ढांचे में लगी अनेक मोटी और महीन छलनियों से गुजरता है। इस प्रक्रिया से गेहूं के कंकड़ और तिनके आदि साफ हो जाते हैं। अब गेहूं धुलाई कक्ष से गुजरता हुआ गरम हवा में सूखने के लिए कुछ देर रुकता है। सूखने पर निर्धारित माप के बेलनों से इसको मोटा-मोटा दला जाता है। इसके बाद बारीक बेलनों से इसकी पिसाई होती है।\n\nउस महीन आटे को भी पांच-छ मोटी, बारीक छलनियों से गुजरना पडता है। इन छलनियों में ताकतवर चुम्बक लगे रहते हैं, ताकि आटे में पडी लोहे की अशुध्दियों को खींच सकें। अब यह शोधित आटा मैदा बनकर बाजार में आ जाता है। बस, इसी मैदे से बनती हैं - डबल रोटियां। सर्वप्रथम एक बडे बर्तन में यंत्र द्वारा मैदा डाला जाता है। उसमें साफ पानी और निर्धारित मात्रा में चीनी एवं खमीर युक्त घोल मिलाकर गूंधा जाता है।\n\nगुंधाई के बाद आटे को धातु की सतह वाली लंबी मेज पर रखकर एक महीन कपड़े से ढंक दिया जाता है। इस बीच खमीर के कारण आटे में खट्टापन आ जाता है और उसका जायका भी कुछ अलग हो जाता है। साथ में कार्बन डाई ऑक्साइड गैस बनती है, जो समूचे आटे को फुलाकर स्पंज की तरह हल्का कर देती है। जब भट्ठी में डबल रोटी सिंकती है तो ताप के कारण गैस रोटी को छलनी करती हुई उड़ जाती है। यह विशेषता सिर्फ गेहूं के आटे में ही होती है।\n\nअब यह गुंधा हुआ मैदा यंत्रों से कांटे पर तुलता है और निर्धारित माप की लोइयों में बंट जाता है। ये लोइयां मशीन द्वारा डबलरोटी के आकार की बनाई जाती हैं। नीचे धातु का एक पात्र रहता है, जिसमें से डबल रोटी गिरती जाती है। इन पात्रों को 450 डिग्री फारेनहाइट से 500 डिग्री फारेनाइट तक के तापमान वाली भट्ठी में रख दिया जाता है।\n\nलगभग 40-50 मिनट बाद डबलरोटी तैयार हो जाती है। इस तैयार डबलरोटी को काटने के लिए बहुत सावधानी की आवश्यकता होती है।\nअगर ज्यादा गरम अवस्था में इसे पैक कर दिया जाए तो ठंडी पडने पर इसके सील जाने की आशंका रहती है और फफूंद उठ सकती है। इसलिए इसे प्राय: 90 डिग्री फारेनहाइट से 95 डिग्री फारेनहाइट के तापमान पर ही पैक किया जाता है।\n\n\n", "id": "51176", "title": "डबलरोटी"}
{"url": "https://hi.wikipedia.org/wiki?curid=51177", "text": "विंध्यवासिनी धाम\n\nपुराणों में विंध्य क्षेत्र का महत्व तपोभूमि के रूप में वर्णित है। विंध्याचल की पहाड़ियों में गंगा की पवित्र धाराओं की कल-कल करती ध्वनि, प्रकृति की अनुपम छटा बिखेरती है। विंध्याचल पर्वत न केवल प्राकृतिक सौंदर्य का अनूठा स्थल है बल्कि संस्कृति का अद्भुत अध्याय भी है। इसकी माटी की गोद में पुराणों के विश्वास और अतीत के अध्याय जुडे हुए हैं।\nत्रिकोण यंत्र पर स्थित विंध्याचल निवासिनी देवी लोकहिताय, महालक्ष्मी, महाकाली तथा महासरस्वती का रूप धारण करती हैं। विंध्यवासिनी देवी विंध्य पर्वत पर स्थित मधु तथा कैटभ नामक असुरों का नाश करने वाली भगवती यंत्र की अधिष्ठात्री देवी हैं। कहा जाता है कि जो मनुष्य इस स्थान पर तप करता है, उसे अवश्य सिध्दि प्राप्त होती है। विविध संप्रदाय के उपासकों को मनवांछित फल देने वाली मां विंध्यवासिनी देवी अपने अलौकिक प्रकाश के साथ यहां नित्य विराजमान रहती हैं। ऐसी मान्यता है कि सृष्टि आरंभ होने से पूर्व और प्रलय के बाद भी इस क्षेत्र का अस्तित्व कभी समाप्त नहीं हो सकता। यहां पर संकल्प मात्र से उपासकों को सिध्दि प्राप्त होती है। इस कारण यह क्षेत्र सिध्द पीठ केरूप में विख्यात है। साथ ही यहाँ पे स्वयं शक्ति का प्रादुर्भाव हुआ साक्षात् शक्ति स्वरूपा इस पवित्र स्थल पर प्रकट हुई इसलिए यह शक्तिस्थल की नाम से भी विख्यात है , जहा माँ का नित्य निवास बना है। \nआदि शक्ति की शाश्वत लीला भूमि मां विंध्यवासिनी के धाम में पूरे वर्ष दर्शनाथयों का आना-जाना लगा रहता है। चैत्र व शारदीय नवरात्र के अवसर पर यहां देश के कोने-कोने से लोगों का का समूह जुटता है। ब्रह्मा, विष्णु व महेश भी भगवती की मातृभाव से उपासना करते हैं, तभी वे सृष्टि की व्यवस्था करने में समर्थ होते हैं। इसकी पुष्टि मार्कंडेय पुराण श्री दुर्गा सप्तशती की कथा से भी होती है, जिसमें सृष्टि के प्रारंभ काल की कुछ इस प्रकार से चर्चा है-\nसृजन की आरंभिक अवस्था में संपूर्ण रूप से सर्वत्र जल ही विमान था। शेषमयी नारायण निद्रा में लीन थे। भगवान के नाभि कमल पर वृध्द प्रजापति आत्मचिंतन में मग्न थे। तभी विष्णु के कर्ण रंध्र से दो अतिबली असुरों का प्रादुर्भाव हुआ। ये ब्रह्मा को देखकर उनका वध करने के लिए दौड़े। ब्रह्मा को अपना अनिष्ट निकट 1दिखाई देने लगा। असुरों से लड़ना रजोगुणी ब्रह्मा के लिए संभव नहीं था। यह कार्य श्री विष्णु ही कर सकते थे, जो निद्रा के वशीभूत थे। ऐसे में ब्रह्मा को भगवती महामाया की स्तुति करनी पड़ी, तब जाकर उनके ऊपर आया संकट दूर हो सका।\n\nमान्यता है कि शारदीय व वासंतिक नवरात्र में मां भगवती नौ दिनों तक मंदिर की छत के ऊपर पताका में ही विराजमान रहती हैं। सोने के इस ध्वज की विशेषता यह है कि यह सूर्य चंद्र पताकिनी के रूप में जाना जाता है। यह निशान सिर्फ मां विंध्यवासिनी देवी के पताका में ही होता है।\n\nयंत्र के पश्चिम कोण पर उत्तर दिशा की ओर मुख किए हुए अष्टभुजी देवी विराजमान हैं। अपनी अष्टभुजाओं से सब कामनाओं को साधती हुई वह संपूर्ण दिशाओं में स्थित भक्तों की आठ भुजाओं से रक्षा करती हैं। ऐसी मान्यता है कि वहां अष्टदल कमल आच्छादित है, जिसके ऊपर सोलह दल हैं। उसके बाद चौबीस दल हैं। बीच में एक बिंदु है जिसमें ब्रह्मरूप से महादेवी अष्टभुजी निवास करती हैं।\n", "id": "51177", "title": "विंध्यवासिनी धाम"}
{"url": "https://hi.wikipedia.org/wiki?curid=51179", "text": "चौदहवीं शताब्दी\n\nयह ईसा के बाद की चौदहवीं शताब्दी है।\n", "id": "51179", "title": "चौदहवीं शताब्दी"}
{"url": "https://hi.wikipedia.org/wiki?curid=51181", "text": "रॉबर्ट कोच\n\nरॉबर्ट कोच सूक्ष्मजैविकी के क्षेत्र में युगपुरूष माने जाते हैं, इन्होंने कॉलेरा, ऐन्थ्रेक्स तथा क्षय रोगो पर गहन अध्ययन किया। अंततः कोच ने यह सिद्ध कर दीया कि कई रोग सूक्ष्मजीवों के कारण होते हैं। इसके लिए 1905 ई0 में उन्हें नोबेल पुरस्कार से सम्मानित किया गया। कोच न रोगों एवं उनके कारक जीवों का पता लगाने के लिए कुछ परिकल्पनाएं की थी जो आज भी इस्तेमाल होती हैं।\n", "id": "51181", "title": "रॉबर्ट कोच"}
{"url": "https://hi.wikipedia.org/wiki?curid=51182", "text": "संस्कृत की गिनती\n\n० - शून्यम्\n\n१ - एकः (पुल्लिंग), एकम् (नपुंसकलिंग), एका (स्त्रीलिंग)\n\n२ - द्वौ, द्वे, द्वे\n\n३ - त्रयः, त्रीणि, तिस्रः\n\n४ -चत्वारः\n\nचार (४) के बाद सभी संखाएँ सभी लिंगों में एकसमान रूप में होती हैं।\n\n५ - पंच\n\n६ - षट्\n\n७ - सप्त \n\n८ - अष्ट\n\n९ - नव \n\n१० - दश\n\n११ - एकादश\n\n१२ - द्वादश\n\n१३ - त्रयोदश\n\n१४ - चतुर्दश\n\n१५ - पंचदश\n\n१६ - षोडश\n\n१७ - सप्तदश\n\n१८ - अष्टादश\n\n१९ - नवदश/ऊनविंशतिः/एकोनविंशतिः\n\n२० - विंशतिः\n\n२१ - एकविंशतिः\n\n२२ - द्वाविंशतिः\n\n२३ - त्रिंविंशतिः\n\n२४ - चतुर्विंशतिः\n\n२५ - पंचविंशतिः\n\n२६ - षडविंशतिः\n\n२७ - सप्तविंशतिः\n\n२८ - अष्टविंशतिः\n\n२९ - नवविंशतिः/एकोनत्रिंशत्/ऊनत्रिंशत्\n\n३० - त्रिंशत्\n\n४० - चत्वारिंशत्\n\n५० - पंचाशत्\n\n६० - षष्टिः\n\n७० - सप्ततिः\n\n८० - अशीतिः\n\n९० - नवतिः\n\n१०० - शतम्\n\n१००० - सहस्रम्\n\n१००००० - लक्षम्\n\n१००,००,००० - कोटि\n\nआधा - अर्धम्\n\nएक पाव - पादम्, अर्धार्धम्\n\nपूरा - पूर्णम्\n\nअनन्त - अनन्तम्\n", "id": "51182", "title": "संस्कृत की गिनती"}
{"url": "https://hi.wikipedia.org/wiki?curid=51183", "text": "बाल मनोविज्ञान\n\nबालमनोविज्ञान मनोविज्ञान की वह शाखा है, जिसमें गर्भावस्था से लेकर प्रौढ़ावस्था तक के मनुष्य के मानसिक विकास का अध्ययन किया जाता है। जहाँ सामान्य मनोविज्ञान प्रौढ़ व्यक्तियों की मानसिक क्रियाओं का वर्णन करता है तथा उनको वैज्ञानिक ढंग से समझने की चेष्टा करता है, वहीं बालमनोविज्ञान बालकों की मानसिक क्रियाओं का वर्णन करता और उन्हें समझाने का प्रयत्न करता है। \n\nबालमनोविज्ञान, मनोविज्ञान की एक एकीकृत शाखायी विधा है। यद्यपि 19वीं शताब्दी में भी बालकों के भली प्रकार से लालन पालन और शिक्षण के लिए बालमनोविज्ञान की आवश्यकता संसार के प्रमुख विद्वानों ने अनुभव की थी, तथापि इसका अधिक विकास 20वीं शताब्दी में ही, बालशिक्षण के महत्व के साथ-साथ, हुआ है। हरबर्ट स्पेन्सर ने इस बात पर जोर दिया है कि प्रत्येक नागरिक की शिक्षा में बालमनोविज्ञान की शिक्षा अनिवार्य होनी चाहिए। बालमनोविज्ञान के ज्ञान के बिना सफल गृहस्थ जीवन व्यतीत नहीं किया जा सकता। इसके पूर्व रूसो ने भी 18वीं शताब्दी में बालक की योग्य शिक्षा के लिए बालमनोविज्ञान की आवश्यकता बताई थी और कुछ अपने व्यक्तिगत अनुभव के आधार पर बालक के मनोविकास के संबंध में अपनी \"एमील\" नामक पुस्तक में लिखा है, परंतु रूसो जैसे विद्वानों के विचार वैज्ञानिक प्रयोगों पर आधारित नही थे। बालकों के शारीरिक और मानसिक विकास का वैज्ञानिक ढंग से अध्ययन पिछले 80 वर्षों से ही हो रहा है।\n\nबालमनोविज्ञान का प्रारंभिक अध्ययन फ्रांस में हुआ। पेरिस के पीकाट महाशय ने बालमनोविज्ञान के लिए \"थॉट ऐंड लैंगुएज ऑव दी चाइल्ड\" नामक पुस्तक के रूप में अपनी मौलिक देन दी। इसी समय मंदबुद्धि बच्चों की परख करने के लिए डॉ॰ विने ने बुद्धिमापक परीक्षाएँ निकालीं। बिने ने जिस काम की शुरुआत की वह बालमनोविज्ञान और शिक्षा के विकास के लिए बड़ा महत्वपूर्ण सिद्ध हुआ। बुद्धिमापक परीक्षाओं का अनेक प्रकार का विकास संसार के भिन्न भिन्न देशों में हुआ और इनका उपयोग अब संसार के प्राय: सभी देशों में होने लगा है।\n\nजर्मनी के विद्वानों ने बालक के सीखने की प्रक्रियाओं पर अनेक प्रयोग किए और सीखने की क्रिया के गूढ़ रहस्य को समझाने के मौलिक सिद्धांतों का अन्वेषण किया। इन विद्वानों ने बालमन और पशुमन की सीखने की प्रणाली में समानता दिखलाने की चेष्टा की है और यह बताने का प्रयास किया है कि जो मानसिक विकास बंदर और बनमानुष से प्रारंभ होता है, वह मानव जीवन में जारी रहता है।\n\nयूरोप के विद्वानों की अधिकतर खोजों का उपयोग इंग्लैंड की शिक्षा के क्षेत्र में किया गया है। यहाँ बुद्धिमापक परीक्षाओं का विशेष विकास हुआ। बालक की भिन्न भिन्न योग्यताओं में आपसी संबंध क्या है, यह जानने की चेष्टा की गई। इस दिशा में सीयरमैन और टॉमसन के प्रयोग अत्यंत महत्व के है। इसके अतिरिक्त असाधारण बालकों के विषय में जानकारी की गई और उनकी उचित शिक्षा तथा सुधार के लिए महत्व के सिद्धांत निर्धारित किए गए। डॉ॰ सिल्डवर्ट का अपराधी बालकों का अध्ययन महत्व की देन है। डॉ॰ होमरलेन के अपराधी बालकों के सुधार संबंधी प्रयोग भी महत्व के हैं।\n\nबाल मनोविज्ञान संबंधी व्यापक कार्य अमरीका के विद्वानों के प्रयास से हुआ है। जो काम सीमित रूप से दूसरे दशों में किया गया, वह सुसंगठित और विस्तृत ढंग से अमरीका में हुआ है। अमरीका में आज भी सैकड़ों, विद्वान् बालक के विकास की भिन्न भिन्न दशाओं का अध्ययन अनेक वैज्ञानिक प्रयोगशालाओं में कर रहे हैं। डॉ॰ स्टेनले हाल ने किशोर बालकों का जैसा अध्ययन किया है, वैसा संसार में दूसरी जगह नहीं हुआ। उनकी \"ऐडोलेसेंस\" नामक पुस्तक बालमनोविज्ञान के लिए महत्व की देन है। आज मैकार्थों, गुडएनफ़, आदि विद्वान् बच्चों के क्रियाकलापों पर अनेक पकार के अध्ययन कर रहे हैं।\n\nबालमनोविज्ञान की विधियाँ प्राय: वे ही हैं जो सामान्य मनोविज्ञान की हैं। बालमनोविज्ञान में वाह्य निरीक्षण को अधिक महत्व दिया जाता है। बालकों के व्यवहार का एक निरीक्षण अनायास ढंग से किया जाता है और दूसरा विशेष नियमों के अनुसार। बालमनोविज्ञान के आँकड़ों को प्राप्त करने के लिए जिन उपायों को काम में लाया जाता है उनमें प्रमुख हैं : सुव्यवस्थित वैज्ञानिक निरीक्षण, प्रयोग, जीवनियों का अध्ययन, डायरी लेखन, प्रश्नावली, अंतर्दर्शन और मनोविश्लेषण। बालकों के व्यवहार से संबंधित बाते कई स्थानों से प्राप्त होती हैं- माता पिता और शिक्षक बालकों के व्यवहारों को प्रतिदिन देखते हैं, अतएव उनसे उनके विकास के बारे में बहुत कुछ जाना जा सकता है। यदि उन्हें बालव्यवहार के निरीक्षण की ट्रेनिंग दे दी जाए, तो उनका कथन बहुत उपयोगी हो जाता है। बालमनोविज्ञान के विशेषज्ञ अपने बच्चों के वयवहारों की बचपन से दिनचर्या लिखते रहते हैं। इनकी ये डायरियाँ बड़ी उपयोगी सिद्ध हुई हैं। कुछ महापुरुषों ने अपने बालकाल संबंधी अनुभव अपनी जीवनियों में लिखे हैं और कुछ लोगों के बचपन की बातें उनके मित्रों ने, अथवा उनपर श्रद्धा या स्नेह करनेवालों ने, लिखी हैं। इन जीवनियों से भी अच्छी सामग्री इकट्ठी हो जाती हैं। कुछ मनोवैज्ञानिकों ने प्रश्नावलियाँ बनाकर माता पिता तथा शिक्षकों से उपयोगी जानकारी प्राप्त की है। बहुत सी बातें बालकों से प्रश्न पूछकर भी ज्ञात की जाती है। इसके अतिरिक्त विशेष मनोवैज्ञानिक प्रयोगों द्वारा महत्व के दत्त इकट्ठा किए जाते हैं। मनोवैज्ञानिक प्रयोगों के लिए विशेष प्रकार की शिक्षा की आवश्यकता होती है। वर्तमान समय में बालकों की सीखने की प्रक्रिया, उनकी स्मरणशक्ति और बुद्धि के विकास पर अनेक महत्व के प्रयोग हो रहे हैं। बालव्यवहार और बालविकास संबंधी अनेक उपयोगी बातें बच्चों के डाक्टरों से तथा बाल सुधार गृहों से भी मिलती हैं। बच्चों के शारीरिक विकास की बातें विशेषकर डाक्टरों से ही ज्ञात होती हैं।\n\nयह स्पष्ट है कि बालमनोविज्ञान के निर्माण में शिक्षकों, डाक्टरों, समाजशास्त्रियों द्वारा, सभी की सहायता की आवश्यकता होती है। मनोवैज्ञानिकों ने बालकों की योग्यताओं, रुचियों, जीवन के मूल्यों तथा सामाजिकता की बातों की जानकारी करने के लिए विशेष प्रकार के परीक्षण बनाए हैं। बालकों के क्रियाकलापों का विशेष निरीक्षण करने के लिए एक ऐसे कमरे का भी उपयोग किया जाता है जिसमें पारदर्शकता केवल एक ओर होती है। इससे मनोवैज्ञानिक बालक की क्रियाओं को बालक का जानकारी के बिना देखता रहता है। इस प्रकार का देखना बालक के स्वाभाविक व्यवहार के अध्ययन के लिए आवश्यक होता है। बालव्यवहार और उसके भाषाविकास के अध्ययन के लिए चलचित्रों और टेप रिकार्डों का भी उपयोग किया जाता है। इनसे मनोवैज्ञानिक बालक की एक बार की हुई क्रियाओं का, अथवा एक समय की बातचीत का, अपनी फुरसत में अध्ययन कर लेता है। इन प्रयुक्तियों के कारण याददाशत की सामान्य भूलें नहीं होतीं।\n\nबालमनोविज्ञान में बालकों का अध्ययन दो प्रकार से होता है। एक व्यक्तिगत बालकों का, शैशवावस्था से लेकर किशोरावस्था तक विभिन्न परिस्थितियों में और दूसरा कई बालकों का एक ही परिस्थिति में विभिन्न समय में निरीक्षण करके। पहले प्रकार का अध्ययन अक्षांश अध्ययन कहा जाता है और दूसरा दशांश। पहले प्रकार के अध्ययन से जो दत्त इकठ्ठा किए जाते हैं, वे अधिक विश्वसनीय होते हैं, परंतु अनेक बालकों के विकासमय जीवन की बातों की व्यक्तिगत जानकारी करना अत्यंत कठिन होता है। जिन बालकों का अध्ययन किया जाता है, उनका स्थानपरिवर्तन प्राय: हो जाता है, अतएव इस प्रकार दत्त इकठ्ठा करना कठिन होता हैं। अतएव दूसरे प्रकार से ही अध्ययन करके मनोविज्ञान की विशेष प्रगति हुई है। अनेक प्रकार के प्रयोग कई बालकों को एक ही जगह पर लेकर किए जाते हैं। विभिन्न अवस्थाओं में बालकों का निरीक्षण तथा उनपर प्रयोग करके वैज्ञानिक दत्त इकठ्ठे किए जाते हैं। इस प्रकार संपूर्ण बालविकास का चित्र हमारे सामने आता है। कुछ अधूरी बातों की पूर्ति कल्पना से कर ली जाती है।\n\nविकासात्मक मनोविज्ञान के अंतर्गत मानव विकास की आरंभिक प्रक्रिया का अध्ययन किया जाता है। जी. स्टेनली हाल, ज्याँ पियाज एवं अन्ना फ्रायड प्रभृति बालमनोवैज्ञानिकों की सामान्य धारणा है कि बालकों के मनोभावों पर परिवेश का महत्वपूर्ण एवं निर्णायक प्रभाव रहता है। बच्चे विचारों से कहीं ज्यादा आचार से प्रभावित होते हैं और आचार परिवेशगत भौतिक स्थितियों से।\n\nविस्तृत लेख बालविकास देखिये।\n\n\n", "id": "51183", "title": "बाल मनोविज्ञान"}
{"url": "https://hi.wikipedia.org/wiki?curid=51184", "text": "बालविकास\n\nरूसो ने बालकों की तीन अवस्थाओं की कल्पना की थी : शैशवावस्था, जो एक वर्ष से पाँच तक रहती है, बाल्यावस्था जो पाँच वर्ष से 12 वर्ष तक रहती है और किशोरावस्था जो 12 वर्ष से 20 वर्ष तक रहती है। आधुनिक मनोविश्लेषण विज्ञान के विशेषज्ञों ने रूसों की उक्त कल्पना का समर्थन बालक की कामवासना के विकास के आधार पर किया है। मनोविश्लेषण वैज्ञानिक बालक के मानसिक विकास में उसकी ज्ञानात्मक शक्तियों की प्रधानता न मानकर भावों की ही प्रधानता मानते हैं। मनुष्य के भावों के विकस के साथ ही उसकी अन्य मानसिक शक्तियों का विकास होता है। भाव वासना का सहगामी तत्व है। मनुष्य की मूल अथवा मुख्य वासना कामवासना है। अतएव जैसे जैसे उसका विकास होता है वैसे वैसे बालक का मानसिक विकास होता है।\n\nमनोविश्लेषकों के कथनानुसार बालक का वासनात्मक विकास पांच वर्ष की अवस्था में ही हो जाता है। इसके बाद उसकी काम वासना अंतर्हित हो जाती है। वह तेरह वर्ष में फिर से जाग्रत होती है और इस बार जाग्रत होकर सदा बढती ही रहती है। इसके कारण बालक का किशोर जीवन बड़े महत्व का होता है। इसके पूर्व के जीवन में बालक का भावात्मक विकास रुक जाता है, परंतु उसका शारीरिक और बौद्धिक विकास जारी रहता है। किशोरावस्था में बालक का सभी प्रकार का विकास पूर्णरूपेण होता है।\n\nउपर्युक्त बालमनोविकास की कल्पना एकांगी दिखाई देती है। अतएव बालमनोविज्ञान में विशेष रुचि रखने वाले मनोवैज्ञानिकों ने बालकों का सीधा निरीक्षण करके और उनके व्यवहारों के विषय में प्रयोग करके, जो निष्कर्ष निकाले वे अधिक महत्व के हैं। उन्होंने अपने दत्त निम्नलिखित सात विभागों में रखना अधिक उचित समझा है। \n\nबालविकास के अध्ययन के लिए बालजीवन निम्नलिखित सात विभागों में विभक्त कर लिया जाता है : \n\n(1) गर्भवासी, \n\n(2) नवजात शिशु, \n\n(3) एक वर्षीय शिशु, \n\n(4) डगमगाकर चलनेवाला, \n\n(5) पाठशालारोही, \n\n(6) कैशोरोन्मुख तथा \n\n(7) किशोर। \n\nसभी प्राणियों का शारीरिक विकास उनकी गर्भावस्था से ही होता है। इस विकास में दो प्रमुख बातें काम करती हैं, एक प्राकृतिक परिपक्वता और दूसरी सीखने की सहज वृत्ति। अंतर केवल इतना ही है कि जहाँ दूसरे प्राणियों के जीवनविकास में प्राकृतिक परिपक्वता का अधिक महत्व रहता है, वहाँ बालक के विकास में सीखने की प्रधानता रहती है। मनोवैज्ञानिक प्रयोगों से यह सिद्ध हो गया है कि जब बालक माँ के गर्भ में दो महीने का रहता है तभी से सीखने लगता है। पर उसके सीखने की जानकारी इस समय करना कठिन होता है।\n\nगर्भावस्था में बालक के सीखने की क्रिया की जानकारी के लिए मनोवैज्ञानिकों ने विशेष प्रकार के यंत्रों का आविष्कार किया है। उसके क्रियाकलापों को जानने के लिए एक्स किरण का उपयोग किया जाता है। अभिमन्यु ने चक्रव्यूह तोड़ने की क्रिया जब वह गर्भ में था, तभी सीख ली थी। वह चक्रव्यूह को वहीं तक तोड़ सका जहाँ तक उसने गर्भ में तोड़ना सीखा था। जिस बालक की माँ को गर्भावस्था में सदा भयभीत रखा जाता है, वह बालक डरपोक होता है। संसार के लड़ाकू लोग ऐसी माताओं की संतान थे जिन्हें गर्भावस्था में युद्ध का जीवन व्यतीत करना पड़ा था। नेपोलियन और शिवा जी की माताओं का जीवन ऐसा ही था। इसी तरह रेलवे क्वार्टर में रहनेवाले कर्मचारियों के बच्चे गर्भस्थ अवस्था से ही रेल की गड़गड़ाहट, सीटी आदि सुनने के आदी हो जाते हैं।\n\nनवजात शिशु जन्म लेते ही रोता है। यह शुभ सूचक है। यदि बच्चा अस्वस्थ है, तो उसके मुँह से रोने की आवाज नहीं निकलती। पैदा होने के कुछ ही घंटों बाद उसे भूख लगती है। यदि इस बच्चे के मुँह में माँ का स्तन दे दिया जाए, तो वह दूध खींचने लगता है। यदि बच्चे को दो तीन दिन तक माँ के स्तन से दूध न पिलाया जाए, तो वह माँ के स्तन से दूध खींचना ही भूल जाता है। माँ का दूध भी स्तन को बालक के मुंह में डाले बिना नहीं निकलता।\n\nनवजात शिशु को दु:ख सुख की अनुभूति दो तीन वर्ष के बालक जैसी नहीं होती। नवजात शिशु एक साल तक काफी रोता है, परंतु उसकी आँख से आँसू नहीं निकलता। नवजात शिशु की बहुत थोड़ी संवेदनाएँ होती हैं। जोर की आवाज उसे चौंकाती है और तेज प्रकाश भी संवेदना उत्पन्न करता है, परंतु रंग के विषय में उसकी संवेदना स्पष्ट नहीं होती। नवजात शिशु की भावात्मक अनुभूतियाँ भी सीमित होती हैं। वह मुस्कुराता तो है, परंतु यह नहीं कहा जा सकता कि आनंद की अनुभूतियों के कारण वह मुस्कराता है। वह 20 घंटे तक सोता रहता है। उसका अधिक सोना ही स्वास्थ्यवर्धक है। नवजात शिशु अधिकतर सहज क्रियाएँ ही करता है।\n\nएक साल का बालक अपने और बाहरी वातावरण में भेद करना सीख लेता है। वह अपना हाथ पैर और सिर आवश्यकता के अनुसार इधर उधर चलाता है। वह खड़े होने की चेष्टा करता है और यदि कोई हाथ पकड़कर उसे चलाए, तो वह चलने की भी चेष्टा करता है। बालक के अंदर हर एक पदार्थ को छूने की, उठाने की एवं मुँह तक ले जाने की बाध्य प्रेरणा रहती है। वह स्वावलंबी बनने की चेष्टा करता है। वह स्वार्थी रहता है। यदि कोई चीज उसे दी जाए, तो वह प्रसन्नता प्रदर्शित करता है और यदि उसे छीन लिया जाए तो वह रोने लगता है। एक और दो वर्ष के बीच बच्चा भाषा का ज्ञान प्राप्त करना प्रारंभ कर देता है। वह एक दो शब्द भी सीख जाता है।\n\nदो वर्ष का बालक अपने वातावरण में सदा खोज करता रहता है। वह इधर उधर दौड़ता, कूदता-फाँदता, गिरता रहता है। वह सीढ़ियों पर चढ़ने की चेष्टा करता है। सीढ़ियाँ चढ़ लेता है, लेकिन उतरने में लुढ़क जाता है। वह सब कप से दूध पी लेता है और चम्मच को काम में ला सकता है। जब उसे कपड़े पहनाए जाते हैं, तब वह कपड़े पहनाने में बड़ों की मदद करता है। तस्वीर देखकर वह वस्तुओं का नाम बताता है और दो चार शब्द की कविता कह लेता है। दो से चार वर्ष की अवस्था में बच्चे का शब्दकोश 300 शब्दों का हो जाता है। तीन वर्ष तक का बालक अपने आपके बारे में संज्ञा शब्द से ही बोध करता है, सर्वनाम से नहीं। वह अपना नाम जानता है। वह यह भी बता सकता है कि वह लड़का है या लड़की। शब्दों का उच्चारण बड़ा ही फूहर रहता है। इन बच्चों की शब्दावली विलक्षण प्रकार की होती है। जिन शब्दों का वे उच्चारण नहीं कर सकते, उनके बदले में वे दूसरे शब्द काम में ले आते हैं। पानी के लिए मम्मा कहते हैं, चिड़िया को चू चू और कुत्ते को तू तू कहते हैं। उन्हें अपने भावों को सँभालने की शक्ति नहीं रहती। वे सभी चीजें अपने ही लिए चाहते हैं। यदि कोई व्यक्ति उनसे कोई वस्तु छीन ले, तो वे बहुत ही क्रुद्ध हो जाते हैं। दो से पाँच वर्ष का शिशु सभी बातें सीखता है। वह 10 घंटे प्रति दिन चलता रहता है। ऐसा बालक सामाजिकता प्रदर्शित नहीं करता और बच्चों में रुचि न दिखाकर बड़ों में रुचि दिखाता है। बच्चों के साथ खेलने में वह सहयोग नहीं दिखाता, वरन् उनका अनुकरण मात्र करता है। वह व्यक्तियों में रुचि न रखकर वस्तुओं में रुचि रखता है और अच्छी लगनेवाली वस्तु दूसरों से छीन लेता है।\n\nइस उम्र के बच्चों की भावात्मक अनुभूतियाँ पर्याप्त रहती हैं। वह दु:ख पाने पर तेजी से रोता है और कभी कभी बड़ा ही तूफान मचाता है, जैसे पैर पटकना और सिर पीटना। उसमें दूसरों के भावों को समझने की शक्ति नहीं रहती और न उनके प्रति वह सहानुभूति ही दिखाता हैं। यदि वह किसी बच्चे को रोते हुए देखता है, तो वह परेशानी की मुद्रा में उसे देखता रहता है, स्वयं नहीं रोने लगता। शिशु के भय बहुत थोड़े होते हैं। तीक्ष्ण आवाज तथाा नीचे गिरने से वह डरता है। इसी प्रकार आगंतुकों से और नई चीजों से वह डरता है, परंतु वह बहुत से डरावने जानवरों से नहीं डरता। यदि उसे सर्प से डरवाया न जाए, तो वह उसे पकड़ने दौड़ेगा। शिशु को अनेक डर कुशिक्षा के द्वारा प्राप्त होते हैं।\n\nजन्म से लेकर पाँच वर्ष की अवस्था शैशव अवस्था कही जाती है। छह वर्ष की अवस्था से ही बाल्यकाल माना गया है। बाल्यकाल स्कूल जाने की अवस्था है। यह काल 10, 11 वर्ष तक माना गया है। बाल्यकाल में बालक अपने शरीर की परवाह ठीक प्रकार से कर सकता है और दूसरों के साथ ठीक व्यवहार कर लेता है। वह चलते चलते अचानक गिर नहीं पड़ता। ऊँची जगहों पर चढ़ जाता है और वहाँ से उतर आता है। इस काल में बालकों को कूदना, फाँदना, दौड़ना, सभी बातों में मजा आता है। जहाँ शिशु अपनी उँगुलियों का ठीक से उपयोग नहीं कर पाता, वहाँ बालक उनसे बहुत कुछ काम ले सकता है। वह अपने कपड़े, जूते, स्वयं पहन सकता है। बालों में कंघी कर सकता है और स्वयं स्नान कर सकता है। इन सब कामों को वह बड़े लोगों से सदा सीखता रहता है।\n\nपाँच वर्ष के शिशु में खेलने की प्रवृत्ति होती है। वह अनेक प्रकार की वस्तुएँ खेल के लिए चाहता है। ऐसे बच्चों के लिए मैकिनो और प्लैस्टिसीन अथवा गीली मिट्टी बहुत उपयोगी होती है। वह अनेक प्रकार की चित्रकारी करता है। अब वह जो चित्र बनाता है, वे प्राय: सार्थक होते हैं।\n\nछह वर्ष की उम्र तक बच्चे का बौद्धिक विकास काफी हो जाता है। वह गिनती का अर्थ समझने लगता है। 20 तक गिनती सरलता से गिन लेता है और 20 पदार्थों को गिन भी लेता है। पाँच वर्ष की अवस्था तक बच्चे को पहाड़े का अर्थ नहीं आता। जो भी उसे रटाया जाए वह रट लेता है। इस समय बच्चा पुस्तक पढ़ने की चेष्टा करता है, परंतु उसका बहुत कुछ पढ़ना सार्थक नहीं होता। उसका शब्दकोश 2,500 शब्दों का हो जाता है। उसकी भाषा में केवल सरल वाक्य नहीं रहते, वरन् मिश्रित और जटिल वाक्य भी रहते हैं। भाषा के विकास के साथ साथ उसके विचारों में भी पर्याप्त विकास होता है। इस उम्र का बालक कालबोधक शब्दों को ठीक से काम में लाता है। उसका कार्य कारण के आधार पर सोचना अभी विकसित नहीं होता।\n\nइस उम्र में बालक की भावनाएँ काफी विकसित हो जाती हैं। वह प्रसन्नता, क्रोध, भय, निराशा आदि भावों को स्पष्ट रूप से और प्राय: ठीक ढंग से व्यक्त करता है। यदि कोई उसे चिढ़ा दे, या कोई उसकी चीज छीन ले, तो वह उसे मारने की चेष्टा करता है। बालक के इस काल के भय उसके जीवन में बड़ा महत्व रखते हैं। यदि किसी बालक का पिता क्रोधी हुआ और वह बात बात में बच्चे को डाँटता रहा, तो बालक सदा के लिए डरपोक बन जाता है। और यदि बालक में कोई प्रतिभा हुई, तो उसके मन में पिता के प्रति और भी मानसिक ग्रंथि बन जाती है।\n\nबाल्यकाल आदतों के डालने का काल है। पाँच और दस वर्ष के बीच बालक में अनेक प्रकार की भली और बुरी आदतें पड़ जाती हैं। अविभावकों पर ही इन आदतों के डालने की जिम्मेदारी रहती है। जैसा वे उसे बनाते हैं, वैसा वह बन जाता है। यदि किसी बालक को भूत प्रेत की कहानियाँ इस समय सुनाई जाएँ, तो वह जीवन भर के लिए डरपोक बन जाता है।\n\nबाल्यकाल में बच्चे को भयभीत करनेवाली वस्तुओं की संख्या बढ़ जाती है। अब वह अचानक तेज आवाज सुनकर तथा ऊँचे स्थानों पर जाने से तो नहीं डरता, परंतु अंधकार में जाने से तथा अकेले रहने से, बड़े बड़े जानवरों, से तथा नवागंतुकों से डरने लगता है। इसके कल्पित डर बहुत से हो जाते हैं। वह भूत प्रेत से तो डरता ही है। यह डाकुओं और चोरों के नाम से भी डरता है।\n\nबाल्यकाल में बच्चे को आत्मप्रकाशन की उतनी स्वतंत्रता नहीं रहती जितनी उसे पहले रहती है। उसे स्कूल जाना पड़ता है और मास्टर की निगरानी में रहना पड़ता है। वहाँ उसे शीलवान बनना पड़ता है। यह शील दिखाऊ होता है। इसका बदला वह घर पर चुकाता है। स्कूल से लौटकर वह माँ के सामने बहुत सी शैतानी करता है।\n\nछह से दस वर्ष के बीच के बालक के सामाजिक भाव काफी विकसित हो जाते हैं। वह लड़के और लड़की दोनों से मिलता जुलता है, परंतु उसके अधिक मित्र अपने ही समानलिंग के बालकों में होते हैं। लड़के लड़कियों को प्राय: मूर्ख समझते हैं और लड़कियाँ लड़को का उद्दंड तथा फूहड़ समझती हैं। लड़के और लड़कियों के खेलों में अब भिन्नता आ जाती है। लड़कियाँ गुड़ियों, चूल्हे चक्की आदि से खेलती हैं और लड़के नाव, गेंद, तीर कमान, पैरगाड़ी आदि से खेलते हैं।\n\nइस काल में बालक के चुने हुए मित्र रहते हैं। वह इन्हीं के पास रहना अधिक पसंद करता है। यदि उन्हें काई मारे पीटे तो वह उन्हें बचाने की कोशिश करता है। वह उन्हें अपने खाने पीने की चीजें भी देता है, परंतु यह मित्रता सदा बदलती रहती है। इस प्रकार बालक का अनेक लोगों से प्यार करने का अभ्यास हो जाता हैं। उसके सामाजिक भावों का प्रसार भी इसी मित्रता के भावों के प्रसार के साथ होता रहता हैं।\n\nछह से दस वर्ष के बालक में भले और बुरे का विवेक उत्पन्न हो जाता है। उसमें साधारणत: आत्मनियंत्रण की शक्ति का उदय हो जाता है। बड़ों के द्वारा प्रोत्साहित होने पर बालक में आत्म नियंत्रण की शक्ति बढ़ती जाती है। यही समय है जब कि बालक में नैतिक आचरण का बीजारोपण होता है। अत्यंत लाड़ में रहनेवाले बालक की नैतिक बुद्धि सुप्त बनी रहती हैं, अथवा वह प्रारंभ से ही विकृत हो जाती है। इसी प्रकार अधिक ताड़ना में रखे गए बालक में झूठा शिष्टाचार आ जाता है। उसमें भले बुरे को पहचानने की क्षमता ही नहीं रहती। आदतों के वशीभूत होकर ऐसे बालक भला आचरण करना सीख लेते हैं पर इन आदतों का आधार भय रहता है।\n\nयह अवस्था 10 से 13 वर्ष की अवस्था है। आधुनिक मनोविज्ञान के अनुसार यह अवस्था भावों के अंतर्हित होने की अवस्था कहलाती है। इस काल में बालक अपनी शारीरिक और बौद्धिक प्रगति तो करता है, परंतु भावों की दृष्टि से उसका अधिक विकास नहीं होता। इस अवस्था में लड़कों की अपेक्षा लड़कियाँ अधिक तीव्रता से बढ़ती हैं। उनका भाषाज्ञान अधिक हो जाता है। उनकी शारीरिक वृद्धि भी लड़कों की अपेक्षा अधिक होती है। अब लड़के और लड़कियों का भेद सभी बातों में स्पष्ट होने लगता है।\n\nबालक इस काल में दूसरों के प्रति पहले जैसी सहानुभूति नहीं दिखाता। वह दूसरों को चिढ़ाने तथा तंग करने में आनंद का अनुभव करता है। उसे अब साहस के काम की कहानियाँ अधिक पसंद आती हैं। वह कल्पना में विचरण करना आरंभ कर देता है।\n\nइस समय बच्चे गिरोह में रहना पसंद करते हैं। लड़के और लड़कियों के खेल भिन्न भिन्न हो जाते हैं और उनके आचरण के नियमों में भी भेद हो जाता है। इनके खेलों में शारीरिक क्रियाएँ, अधिक होती हैं। लड़के बाइसिकिल चलाना, बढ़ईगिरी करना, कूदना, उछलना और तैरना सीखना चाहते हैं और लड़कियाँ रस्सी कूदना, नाचना, गाना, हारमोनियम बजाना और रेडियो सुनना पसंद करती हैं।\n\nइस काल में बच्चों की नैतिक बुद्धि जाग्रत नहीं रहती। वे बहुत से अनुचित व्यवहार भी कर डालते हैं। कुछ बालकों में चोरी की आदतें लग जाती हैं, परंतु अभिभावकों को इससे डरना नहीं चाहिए। बालकों की नैतिक धारणाओं को ठीक करने के लिए उन्हें उचित वातावरण उपस्थित करना चाहिए। इस काल में बालक के सबसे महत्व के शिक्षक उसके माता पिता नहीं, वरन् समवयस्क बालक रहते हैं। वह गिरोह में रहना पसंद करता है। उसे गिरोह से अलग तो करना नहीं चाहिए, पर गिरोह के बालकों के बारे में उसके अभिभावकों को जानकारी रखनी चाहिए। मनुष्य की नैतिकता का विकास उसकी सामाजिकता के साथ साथ होता है और उसके सामाजिक भाव ही उसके कामों में लगाते हैं।\n\nइस काल में बालक का पर्याप्त बौद्धिक विकास होता है। उसका शब्दकोश काफी बढ़ जाता है। इसमें आठ दस हजार शब्द आ जाते हैं। उसके वाक्य भी अब अधिक लंबे होते हैं। इनमें छह शब्द तक रहते हैं। इस काल में बालक बहादुरी के कारनामों वाली, जादू की और दूसरे देशों के बच्चों के वृत्तांतवाली पुस्तकें पढ़ना चाहता है। वह जानना चाहता है कि दूसरे देश के लोग कैसे रहते हैं और क्या करते हैं। अतएव इस काल में बच्चों को ऐतिहासिक तथा भौगोलिक कहानियाँ सुनाना, उनके मानसिक विकास के लिए उपयुक्त होता है। इस समय बच्चे लिखना सीखने लगते हैं, परंतु उनके लिखने में गलतियाँ बहुत होती हैं। उनके अक्षर सुंदर नहीं होते और विराम चिह्र आदि का लिखते समय उन्हें ज्ञान नहीं रहता। लिखने में सुधार करना इस समय नितांत आवश्यक है। जो पाठशालाएँ इस काल में बालकों की लेखनशैली पर ध्यान नहीं देतीं वे जीवन भर के लिए बालक को इस दिशा से निकम्मा बना देती हैं। लेखनशैली और अक्षरों को सुंदर बनाने की बालक में रुचि इसी काल में पैदा की जा सकती है। मनुष्य की लेखनशैली का उसके चरित्र पर गहरा प्रभाव पड़ता है। लेखन की सावाधानी चरित्र की सावधानी बन जाती है। अतएव इस काल में बालकों की लेखनशैली पर ध्यान रखना नितांत आवश्यक है।\n\nमुख्य लेख किशोरावस्था\n\nकिशोरावस्था मनुष्य के जीवन का बसंतकाल माना गया है। यह काल बारह से उन्नीस वर्ष तक रहता है, परंतु किसी किसी व्यक्ति में यह बाईस वर्ष तक चला जाता है। यह काल भी सभी प्रकार की मानसिक शक्तियों के विकास का समय है। भावों के विकास के साथ साथ बालक की कल्पना का विकास होता है। उसमें सभी प्रकार के सौंदर्य की रुचि उत्पन्न होती है और बालक इसी समय नए नए और ऊँचे ऊँचे आदर्शों को अपनाता है। बालक भविष्य में जो कुछ होता है, उसकी पूरी रूपरेखा उसकी किशोरावस्था में बन जाती है। जिस बालक ने धन कमाने का स्वप्न देखा, वह अपने जीवन में धन कमाने में लगता है। इसी प्रकार जिस बालक के मन में कविता और कला के प्रति लगन हो जाती है, वह इन्हीं में महानता प्राप्त करने की चेष्टा करता और इनमें सफलता प्राप्त करना ही वह जीवन की सफलता मानता है। जो बालक किशोरावस्था में समाज सुधारक और नेतागिरी के स्वप्न देखते हैं, वे आगे चलकर इन बातों में आगे बढ़ते है।\n\nपश्चिम में किशोर अवस्था का विशेष अध्ययन कई मनोवैज्ञानिकों ने किया है। किशोर अवस्था काम भावना के विकास की अवस्था है। कामवासना के कारण ही बालक अपने में नवशक्ति का अनुभव करता है। वह सौंदर्य का उपासक तथा महानता का पुजारी बनता है। उसी से उसे बहादुरी के काम करने की प्रेरणा मिलती है।\n\n", "id": "51184", "title": "बालविकास"}
{"url": "https://hi.wikipedia.org/wiki?curid=51185", "text": "सोनल शाह\n\nसोनल शाह (२० मई सन १९६८ को मुम्बई में जन्मीं) भारतीय मूल की एक अमेरिकी ख्यातनाम अर्थशास्त्री हैं। वह गूगल की वैश्विक विकास टोली में काम करतीं हैं किन्तु अभी हाल ही में (नवम्बर २००८) उन्हें अमेरिका के निर्वाचित राष्ट्रपति बराक ओबामा की ट्रांजिशन (संक्रमण) टीम का सदस्य नियुक्त किया गया है। चालीस वर्षीया सोनल शाह उस टीम की सदस्य हैं जिसमें प्राइवेट और सार्वजनिक क्षेत्र के अनुभवी लोगों का समावेश है। ये सदस्य ओबामा की ट्रांजिशन टीम को अलग अलग दायरों में अपनी विशेषज्ञता का लाभ उपलब्ध कराएँगे।\n\n\n", "id": "51185", "title": "सोनल शाह"}
{"url": "https://hi.wikipedia.org/wiki?curid=51194", "text": "विलोम\n\nकिसी शब्द का विलोम शब्द उस शब्द के अर्थ से \"उल्टा\" अर्थ वाला होता है।\n\n\n\n\n\n", "id": "51194", "title": "विलोम"}
{"url": "https://hi.wikipedia.org/wiki?curid=51195", "text": "फॉर्चून 500\n\nफॉर्चून 500 एक वार्षिक संगृहीत सूची है और \"फॉर्चून ()\" पत्रिका द्वारा प्रकाशित होता है जो सकल राजस्व से निर्धारित शीर्ष 500 अमेरिकन सार्वजनिक कंपनी () का श्रेणीकरण करती है, यद्यपि योग्य कंपनियों का राजस्व () सार्वजनिक उपलब्ध है (जो \"सार्वजनिक कंपनी ()\" से बड़ी दुनिया है जिसे सामान्यतः स्टॉक एक्सचेंज () कहा जाता है\")\nवाल - मार्ट चोटियों की सूची में फिर 2008, एजिंग से बाहर एक्सौन मोबिल () जो दूसरे स्थान पर है।\n\n\"फॉर्चून १००\" और \"फॉर्चून १००० ()\" शीर्ष संस्थानों के श्रेणीकरण की सूचियों में समान स्थान रखतें हैं।\n\n\n", "id": "51195", "title": "फॉर्चून 500"}
{"url": "https://hi.wikipedia.org/wiki?curid=51197", "text": "डोगरी साहित्य\n\nजनभाषाओं में साहित्यसर्जन का प्रारंभ प्राय: मौखिक परंपरा के रूप में ही होता है। डोगरी में लोकसाहित्य की यह थाती काफी समृद्ध है। डोगरी संस्था के अनुशासन में उत्साही साहित्यिकों ने इस समय तक से 500 से अधिक लोकगीत इकट्ठे किए हैं। इन गीतों में भाव तथा संगीत दोनों दृष्टियों से अभिनंदनीय कलात्मकता तथा विविधता है। डोगरों के सामाजिक जीवन की बहुरंगी प्रतिक्रया इनमें अत्यंत सजीव होकर व्यक्त हुई है। डोगरी संस्था की त्रैमासिक पत्रिका (नई चेतना) के प्रत्येक अंक में पाँच-पाँच लाकगीत छपते रहे हैं। संस्था ने ही विवाह संबंधी गीतों के एक संग्रह खारे मिट्ठे अत्थरूं नाम से प्रकाशित किया है। डॉ॰ कर्ण सिंह द्वारा संपादित एक डोगरी लोकगीत संग्रह (अंग्रेजी हिंदी अनुवाद तथा गीतों की मौलिक स्वरलिपि सहित) शैडो ऐंड सनलाइट नाम से ऐशिया पाब्लिशिंग हाउस बंबई द्वारा प्रकाशित किया गया है।\n\nरियासत की कल्चरल अकैडमी भी इन लाकगीतों का संग्रह करने में योग दे रही है।\n\nइसी तरह डोगरी लोककथाओं के संग्रह के लिये भी प्रयत्न हुए हैं। इस समय तक तीन संग्रह छप चुके हैं: \n\n1. डोगरी लोककत्था (संपा॰ श्री बंशीलाल) \n\n2. इक हा राजा (संपा॰ रामनाथ शास्त्री) \n\n3. नमियाँ पौंगरा (संपा॰ अनंतराम शासी)\n\nदूसरे वर्ग की उपलब्ध पूँजी परिणाम में नगणय होकर भी अत्यंत महत्वपूर्ण है। इस वर्ग के ज्ञात कवि ये हैं-\n\n1. कवि देवीदिता (या कवि दतु - रचनाकाल 1750 ई॰) दत्त् मुख्यतया ब्रजभाषा के कवि थे। उनके ब्रजभाषा में लिखित \"वीरविलास\", \"बारहमासा\" तथा \"ब्रजराज पंचासिका\" नाम की रचनाएँ उपलब्ध हुई हैं। डोगरी में उनके कुछ फुटकर पद्य भी उपलब्ध हुए है।\n\n2. पं॰ गंगाराम (सन् 1777ई॰- 1858ई॰)\n\n3. ला॰ रामधन (मृत्यु 1900 ई॰ के लगभग)\n\nनई चेतना के इस तीसरे चरण का प्रारंभ हरदत्त जी की काव्य साधना से हुआ। इनका जन्म सन् 1890 तथा मृत्यु 1956 में हुई। आप जनकवि थे तथा आपकी डोगरी काव्यसाधना डुगर की दरिद्रता तथा रूढिग्रस्तता की वेदना से अनुप्राणित है।\n\nहरदत्त ने डोगरी कविता के प्रति लोकरुचि को जगाया। वे सुधारवादी थे, हास्य-व्यंग्य के प्रयोग में कुशल। डोगरी में इनके लगभग 100 मुक्तक प्रकाशित हुए।\n\nहरदत्त जी ने इस काव्यसाधना को अकेले ही प्रारंभ किया परंतु 1940 ई॰ के अनंतर इस क्षेत्र में दूसरे साधकों ने भी प्रवेश किया और शनैः शनैः डोगरी काव्यसाधना, इस धरती की सांस्कृ तिक नवचेतना को वाणी देनेवाला बड़ा जोरदार आंदोलन बनकर उमड़ पड़ी। इस नवचेतना में प्रारंभिक प्रधान स्वर, अपनी ऐतिहासिक तथा सांस्कृतिक परंपरा की अनुरक्ति तथा जातीय गौरवभावना से मुखरित हुए। इस प्रवृति में क्रमश्: आवेश की उग्रता कोमल होती गई और सांस्कृतिक आलोक की स्निग्वता उत्तरोत्तर बढ़ती गई, जिसने आगे चलकर मानवता की मूल आकांक्षाओं की विशाल परिधि में प्रवेश पाने की उत्सुकता कारूप धारण किया।\n\nडोगरी कविता में गत पाँच-छः दशकों (की सीमित अवधि) में भावविकास के साथ साथ कलाप्रयोगों की विवधिता भी दर्शनीय है। डोगरी कवियों की रचनाओं में हमें जो विषय प्रमुख दिखाई देते हैं वे हैं डुग्गर की हीन दशा पर वेदना, डुग्गर के अतीत के प्रति गौरवभाव, डुग्गर की सांस्कृतिक उपलब्धियों (विशेष रूप से पहाड़ी चित्रकला तथा पहाड़ी संगीत) की प्रशस्ति, डुग्गर की निर्धनता और पिछड़ेपन पर रोप, डुग्गर का प्राकृतिक सौंदर्य, डुग्गर के सुंदर भविष्य की कल्पना, युद्ध और शांति, शोषण की भर्त्सना, भारत की महानता, लोकतंत्र का अभिनंदन, मानवता की विजयाशा, जीवनदर्शन की व्यावहारिक व्याख्या आदि। इसी तरह डोगरी कविता के कलापक्षीय प्रयोगों में भी विकास की झलक बड़ी स्पष्ट होकर प्रकट हुई है। डोगरी के पास अपने छंद ववही थे जो उसके लाककाव्य के विविध अंगो में प्रयुक्त हुए हैं। प्रारंभ में इन्हीं छंदों का प्रयोग हुआ, विशेष रूप से गेय पदों मे। इसके अनंतर लेखक, हिंदी उर्दू तथा पंजाबी से प्रभावित होकर इन भाषाओं के छंदों का भी सहज ही प्रयोग करने लगे। हिंदी के कवित्त, सवैया, दोहा, कुंडलिया आदि छंदों के प्रयोग किए गए। उर्दू छंदों की गतिमयता ने कवियों को अधिक प्रभावित किया। मुक्तकों में कवियों का छंदप्रयोग प्राय: लय तथा गति को ही कसौटी बनाकर होता रहा। छंदों के विषय में अभी तक काई मौलिक अध्ययन नहीं हुआ, परंतु नए नए प्राग लगातार चल रहे हैं। उर्दू की गजल, किता, रुवाई आदि के प्रयोगो की प्रवृति में स्थानीय उर्दू कविसंमेल्लनों का स्पष्ट प्रभाव लक्षित हाता है।\n\nडोगरी साहित्यजीवन का उषाकाल यद्यपि काव्य की अरुणिमा लेकर प्रकट हुआ तथापि उसके स्थिर विकास के लिये जो गद्यसाधना अपेक्षित थी, वह अनुकूल परिस्थिति में प्रत्यक्ष होने लगी। जैसे पद्य के क्षेत्र में नवोन्मेप हरिदत्त की साधना से हुआ, उसी तरह गद्य के क्षेत्र में कथालेखक के रूप में भगवत प्रसाद साठे अग्रणी हैं।\n\nइस समय तक डोगरी में ये प्रमुख कहानीसंग्रह प्रकाशित हुए है:\n\n1. कुड़ में दा लाहमा (समधियों का उलाहना) श्री भगवतप्रसाद साठे\n\n2. सूई तागा कुमारी ललिता महता\n\n3. कीलें दियाँ लीकरां (कोयले की रेखाएँ) श्री नरेंद्र खजूरिया\n\n4. खीरला मानु (अंतिम मानव) श्री मदन मोहन शर्मा\n\n5. काले हथ (काले हाथ) श्री वेद राही\n\n6. चाननी (चांदनी) श्री मदनमोहन\n\n7. पैरें दे नशान (पाँव के निशान) श्री रामकुमार अबरोल\n\n8. रोचक कहानियाँ (बच्चों के लिये) श्री नरेंद्र खजूरिया\n\n9. फुल बनीगे ङ्ोर (फूल बन गए अंगोर) श्री रामकुमार अबरोल\n\n10. उच्चियाँ धारां (ऊँची पर्वतमालाएँ) श्री धर्मचंद्र प्रशांत\n\n11. इक्की कहानियाँ (टैगोर की इक्कीस कहानियों का डोगरी रूपांतर - श्री वेद राही)\n\n1. शान्ते (सामाजिक) श्री नरेंद्र खजूरिया\n\n2. धारां ते धूड़ां (पर्वतमालाएँ और धुंध) श्री मदनमोहन शर्मा\n\n3. हाड़ बेड़ी दे पत्तप (सामाजिक) श्री वेद राही\n\n4. रूकमणी (सामाजिक) श्री धर्मचंद्र प्रशांत\n\n5. वादियाँ वीराने (मूल उर्दू से स्वयं लेखक श्री ठाकुर पुंछी द्वारा डोगरी में रूपांतरित)\n\nडुग्गर में रंगमंच की परंपरा केवल फ़ रामायणफ़ के वार्षिक प्रदर्शन तक ही सीमित थी। इस नव सांस्कृतिक चेतना ने रंगमंच के लोकप्रिय साधन का भी सफलतापूर्वक प्रयोग किया। इसके लिये नई परिस्थिति की अपेक्षाओं के अनुकूल नए नाटक लिखे गए-\n1. नयाँ ग्राँ (नया गाँव) ले॰ रामनाथ शास्त्री, दीनु भाई और रा॰ कु॰ अवरोल (लगभग 50 बार खेला गया)\n2. सरपंच (ऐतिहासिक नाटक) ले॰ दीनू भाई पंत\n3. अस भाग जगाने आले आं ले॰ नरेंद्र खजूरिया\n4. देव का जन्म (पौराणिक) श्री ध॰ च॰ प्रशांत\n5. देहरी (सामाजिक) श्री रा॰कु॰ अबरोल\n6. धारें दे अत्थरूं (, ) श्री वेद राही\n\n1. त्रिवेणी (साहित्यिक निबंध) श्रीमती शक्ति शर्मा एम॰ए॰, श्री श्यामलाल बी॰ए॰\n\n2. बाल भागवत (अनुवाद) श्रीमती शक्ति शर्मा एम॰ए॰, श्री श्यामलाल बी॰ए॰\n\n3. पंचतंत्र (संक्षिप्तानुवाद) श्री अनंतराम शास्त्री\n\n4. गीता (अनुवाद) श्री गौरीशंकर\n\n5. दुर्गा सप्तशती (मूल सहित, डोगरी अनुवाद) स्व॰ श्री कृपाराम शास्त्री\n\n1. डीगरी कहावत कोश श्री तारा स्मैलपुरी\n\n2. डोगरी भाषा और व्याकरण श्री बंसीलाल गुप्त (अप्रकाशित)\n\n1. डोगरी लोक कत्थां (तबी प्रकाशन, नई दिल्ली) संपा॰ श्री बंशीलाल गुप्त एम॰ए॰\n\n2. इक हा राजा (लोककथाएँ) डोगरी संस्था, जम्मू, संपा॰ रामनाथ शास्त्री\n\n3. खारे मिट्ठे अत्थरूं (लोकगीत) संपा॰ सुशीला सलाथिया\n\n4. Sunshine and Shadow (लोकगीत) डॉ॰ कर्णसिंह\n\n5. नमियाँ पौंगराँ (धर्मस्थानों की कथाएँ) डोगरी मंउल, जम्मू\n\n6. अमर बलिदान (लोक काव्यात्मक गाथा का गद्यरूप), ,\n\n1. नई चेतना (त्रैमासिक) केवल चार अंक प्रकाशित हुए।\n\n2. रेखा (द्विमासिक) चार अंक प्रकाशित हो चुके हैं।\n\n1. जगदियाँ जोताँ (उूर्द) डोगरी कवियों का परिचय\n2. डोगरी भाषा (16 पृष्ठों की पुस्तिका) ठा॰ रघुनाथ सिंह\n3. ई॰ 1857(प्रथम स्वतंत्रता संघर्ष संबंधी कविताएँ)\n4. अलमस्त की चार काव्य पुस्तिकाएँ\n5. सपोलिया की चार काव्यपुस्तिकाएँ\n6. जम्मू प्रांत के तीन कालेजों की पत्रिकाओं (तवी, त्रिकुरा तथा द्विगर्त) के डोगरी विभाग\n7. शिक्षा विभाग द्वारा प्राइमरी कक्षाओं के लिये प्रकाशित चार डोगरी रीडर- श्री रामनाथ शास्त्री\n\n", "id": "51197", "title": "डोगरी साहित्य"}
