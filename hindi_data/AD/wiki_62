{"url": "https://hi.wikipedia.org/wiki?curid=60476", "text": "मीदि साम्राज्य\n\nमेड/मीढ़/मीढ़व साम्राज्य प्राचीन विश्व के महानतम साम्राज्यों में एक था विश्व इतिहास में ६२० ई ० पू ० मेड शासक अस्तायागस द्वारा नव अस्सुरियन साम्राज्य पर विजय प्राप्त कर आर्यों का पुनः शासन स्थापित किया था जिसके शासक चन्द्र वन्श के महाराजा अजमीढ़ के नाम पर उनके वंशज मीढ़ क्षत्रिय हुए थे जो कालान्तर में मेड कहे गये तथा उनके प्रमुख स्थान् मीढ़या को माध्य देश अथवा मीडिया कहा गया मेदा या मीडिया साम्राज्य बेबीलोन के सहयोगी साम्राज्यों में से एक था जो आर्याव्रत के पश्चिम स्थानो में एक था। जिसे मेड आर्य माद्रा भी कहते थे। ये आधुनिक ईरान के इलाके में केन्द्रित था। सन ५४९ में पार्स की प्रभुता स्थापित होने तक ये साम्राज्य बेबीलोन का सहयोगी रहा था। आधुनिक कुर्द तथा लूर लोग मीदि साम्राज्य को अपना पूर्ववर्ती मानते हैं किन्तु अभी भी यह एक व्यापक खोज का विषय है क्योंकि भारत में मेड क्षत्रिय एवं मेड राजपूत भी प्राचीन मेड साम्राज्य से जुड़ा हुआ मानते हैं और यह भी सही है कि मेड आर्य थे कोई जन जाति विशेष नहीं थे प्रसिद्ध इतिहासकार हेरोदोतुस ने उन्हें आर्यन कहा है और उनकी छै जातियों में से एक जाति ब्राहमणों की थी जिसे मग ब्राहमण या मागी भी कहा गया है, जो मार्गी का अपभ्रंश है। मेड आर्य अजमीढ़ साम्राज्य जिसे एक्मेनिद एम्पायर कहा जाता है से प्रमुख्तय सम्वन्धित थे उनकी पोशाक भी पार्सिओ से भिन्न थी वह आर्य पोशाक धोती पहनते थे जबकि उन के सहयोगी पारसी कुर्ता पजामा पहनते थे।\n\n", "id": "60476", "title": "मीदि साम्राज्य"}
{"url": "https://hi.wikipedia.org/wiki?curid=60478", "text": "ईलम\n\nईलम दक्षिण-पश्चिमी ईरान का एक प्राचीन साम्राज्य था जो आज के ख़ुज़ेस्तान प्रांत में केन्द्रित था। इसका काल ईसापूर्व 2700 से ईसापूर्व 640 रहा था जिसका ज़िक्र मेसोपोटामिया के असीरियाई तथा सुमेरी स्रोतों में मिलता है। यह साम्राज्य न तो आर्य था और न ही सेमेटिक, इसकी भाषा को भी गैर-समूह की भाषा माना गया है। ईसापूर्व छठी शताब्दी में जब पहली बार ईरान की संपूर्ण सत्ता पर आर्य मूल के हख़ामनी शासकों का राज हुआ तो ईलमी भाषा को भी राजकीय भाषा बनाया गया। बिसितुन के शिलालेख (ईसापूर्व 480) में इस भाषा में भी उत्कीर्ण लेख मिलते हैं।\n\nकई हिन्दू ग्रंथों में \"सुशा\" का ज़िक्र है जिस नाम से इसकी (ईलम) राजधानी थी, यद्यपि यह वही प्रदेश रहा होगा यह सत्यापित नहीं हो पाया है। राजा ययाति के वंश में उत्पन्न चक्रवर्ती राजा एलिन द्वारा वसाया गया था एलिन राजा दुष्यंत के पिता थे व चक्रवर्ती राजा भरत के पितामह। किन्तु एक अन्य मत के अनुसार एलम राज्य का सम्बन्ध राजा एल से होना अधिक प्रासंगिक है। उनका नाम एल पुरुरवा भी है। जो इला के पुत्र थे व सोम वंश के संस्थापको में एक थे।\n", "id": "60478", "title": "ईलम"}
{"url": "https://hi.wikipedia.org/wiki?curid=60482", "text": "बयकाल झील\n\nबयकाल झील (रूसी: о́зеро Байка́л ओज़ेरो बयकाल, बुर्यात: Байгал нуур बयगाल नुउर, अर्थ: प्रकृति झील) दुनिया की सब से प्राचीन और गहरी झील है। यह झील ३ करोड़ वर्ष से लगातार बनी हुई है और इसकी औसत गहराई ७४४.४ मीटर है। हालाँकि कैस्पियन सागर विश्व की सबसे ज़्यादा पानी वाली झील है, बयकाल का स्थान दुसरे नंबर पर आता है। क्योंकि कैस्पियन का पानी खारा है, इसलिए बयकाल दुनिया की सब से बड़ी मीठे पानी की झील है। अगर बर्फ़ में जमे हुए पानी और ज़मीन के अन्दर बंद हुए पानी को अलग छोड़ दिया जाए, तो दुनिया की सतह पर मौजूद २०% मीठा पानी इसी एक झील में समाया हुआ है। बयकाल झील रूस के साइबेरिया क्षेत्र के दक्षिण भाग में, रूस के दो राज्यों (इरकुत्स्क ओब्लास्त और बुर्यात गणतंत्र) की सीमा पर स्थित है। \n\nइस झील को यूनेस्को ने विश्व की अनूठी प्राकृतिक विरासतों की सूची में शामिल कर रखा है। इस झील की लम्बाई ६३६ किलोमीटर है और इस झील में दुनिया में उपस्थित कुल पीने लायक पानी का पाँचवा हिस्सा और रूस में उपस्थित कुल पीने लायक पानी का ९०% हिस्सा सुरक्षित है। इस झील में पाए जान वाले बहुत-से जीव और बहुत-सी वनस्पतियाँ दुनिया भर में किसी अन्य जलाशय में नहीं पाए जाते। बयकाल की सबसे अधिक गहराई १,६४२ मीटर है (यानि ५,३८७ फ़ुट) और इसका पानी विश्व की सब झीलों में साफ़ माना जाता है। इस झील का अकार एक पतले, लम्बे नए चाँद की तरह है।\n\n", "id": "60482", "title": "बयकाल झील"}
{"url": "https://hi.wikipedia.org/wiki?curid=60484", "text": "मृत सागर\n\nमृत सागर समुद्र तल से ४०० मीटर नीचे, दुनिया का सबसे निचला बिंदु कहा जाने वाला सागर है। इसे खारे पानी की सबसे निचली झील भी कहा जाता है। ६५ किलोमीटर लंबा और १८ किलोमीटर चौड़ा यह सागर अपने उच्च घनत्व के लिए जाना जाता है, जिससे तैराकों का डूबना असंभव होता है। मृत सागर में मुख्यत: जॉर्डन नदी और अन्य छोटी नदियाँ आकर गिरती हैं। इसके उच्च घनत्व के कारण इसमें कोई मछली जिंदा नहीं रह सकती, लेकिन इसमें जीवाणुओं की ११ जातियाँ पाई जाती हैं। इसके अतिरिक्त मृत सागर में प्रचुर मात्रा में खनिज पाए जाते हैं। ये खनिज पदार्थ वातावरण के साथ मिल कर स्वास्थ्य के लिए लाभदायक वातावरण बनाते हैं। मृत सागर अपनी विलक्षणताओं के लिए कम से कम चौथी सदी से जाना जाता रहा है, जब विशेष नावों द्वारा इसकी सतह से शिलाजीत निकालकर मिस्रवासियों को बेचा जाता था। यह चीजों को सड़ने से बचाने, सुगंधित करने के अलावा अन्य दूसरे कार्यों के उपयोग में आता था। इसके अतिरिक्त मृत सागर के अंदर की गीली मिट्टी को क्लेयोपेट्रा की खूबसूरती के राज से भी जोड़ा जाता है। यहाँ तक कि अरस्तू ने भी इस सागर के भौतिक गुणों का जिक्र किया है। हाल के समय में इस जगह को हेल्थ रिज़ॉर्ट के तौर पर विकसित किया गया है। \n\nआम पानी की तुलना में मृत सागर के पानी में २० गुना ज्यादा ब्रोमीन, ५० गुना ज्यादा मैग्नीशियम और १० गुना ज्यादा आयोडीन होता है। ब्रोमीन धमनियों को शांत करता है, मैगनीशियम त्वचा की एलर्जी से लड़ता है और श्वासनली को साफ करता है, जबकि आयोडीन कई ग्रंथियों की क्रियाशीलता को बढ़ाता है। सौंदर्य और स्वास्थ्य के लिए मृत सागर के गुणों की सिद्धि की वजह से ही कई प्र कंपनियां मृत सागर से ली गईं चीजों पर आधारित सौंदर्य प्रसाधन बनाती हैं। इसके गर्म सल्फर सोते और कीचड़ कई बीमारियों के इलाज में अहम भूमिका निभाते हैं, खासकर आर्थराइटिस और जोड़ों से संबंधित बीमारियों के इलाज में। लेकिन पिछले कुछ सालों से मृत सागर तेज़ गति से सिमट रहा है। पिछले ४० सालों में इसके पानी का तल २५ मीटर कम हो गया है। ऐसा अनुमान लगाया जाता है कि २०५० तक शायद यह पूरी तरह गायब हो जाएगा।\n", "id": "60484", "title": "मृत सागर"}
{"url": "https://hi.wikipedia.org/wiki?curid=60485", "text": "साइबेरिया\n\nसाइबेरिया (रूसी: Сибирь, सिबिर) एक विशाल और विस्तृत भूक्षेत्र है जिसमें लगभग समूचा उत्तर एशिया समाया हुआ है। यह रूस का मध्य और पूर्वी भाग है। सन् 1991 तक यह सोवियत संघ का भाग हुआ करता था। साइबेरिया का क्षेत्रफल 131 लाख वर्ग किमी है। तुलना के लिए पूरे भारत का क्षेत्रफल 32.8 लाख वर्ग किमी है, यानि साइबेरिया भारत से क़रीब चार गुना है। फिर भी साइबेरिया का मौसम और भूस्थिति इतनी सख़्त है के यहाँ केवल 4 करोड़ लोग रहते हैं, जो 2011 में केवल उड़ीसा राज्य की आबादी थी।\n\nयूरेशिया का अधिकतर स्टॅप (मैदानी घासवाला) इलाक़ा साइबेरिया में आता है। साइबेरिया पश्चिम में यूराल पहाड़ों से शुरू होकर पूर्व में प्रशांत महासागर तक और उत्तर में उत्तरध्रुवीय महासागर (आर्कटिक महासागर) तक फैला हुआ है। दक्षिण में इसकी सीमाएँ क़ाज़ाक़स्तान, मंगोलिया और चीन से लगती हैं।\n\nलगभग 25 से 50 करोड़ वर्ष पहले (यानि पृथ्वी पर मनुष्यों के उभरने से बहुत पहले), साइबेरिया के बहुत से क्षेत्र में भयंकर ज्वालामुखीय विस्फोट हुए जो क़रीब 10 लाख साल तक चलते रहे। माना जाता है के इनकी वजह से पृथ्वी पर मौजूद 90% जीवों की नस्लें मारी गई। साइबेरिया के पठार की ज़मीन इन्ही विस्फोटों में उगले गए लावा से बनी हुई है।\n\nसाइबेरिया में मानव उपस्थिति के चिन्ह लगभग 40,000 साल पुराने हैं। समय के साथ यहाँ बहुत सी जातियाँ बस गयी या उत्पन्न हुई, जिनमें यॅनॅत, नॅनॅत, एवेंक, हूण, स्किथी और उईग़ुर शामिल हैं। 13वी सदी में साइबेरिया पर मंगोल क़ब्ज़ा हो गया और 14वी सदी में एक स्वतन्त्र साइबेरियाई सल्तनत स्थापित हुई। मंगोलों के दबाव से बयकाल झील के पास बसने वाले याकुत लोग उत्तर की ओर जा कर बस गए। यहाँ पर अपने ठिकानों से मंगोल पश्चिम की ओर रूस पर भी हमला किया करते थे। 16वी शताब्दी में रूस की शक्ति बढ़ने लगी और वे पूर्व की ओर फैलने लगे। पहले व्यापारी और इक्के-दुक्के सैनिक साइबेरिया पहुँचे और उनके पीछे रूसी सेना ने आकर यहाँ अड्डे और लकड़ी के क़िले बनाने शुरू कर दिए। 17वी सदी के मध्य तक रूसी नियंत्रण फैलकर प्रशांत महासागर तक पहुँच चुका था। सन् 1709 में साइबेरिया की कुल रूसी नस्ल की आबादी 2,30,000 थी।\n\n19वी शताब्दी के अंत तक साइबेरिया एक पिछड़ा और बहुत ही कम जनसँख्या वाला क्षेत्र रहा। यहाँ रूस की शाही सरकार अपने राजनैतिक क़ैदी भेजा करती थी, क्योंकि यहाँ हज़ारों मील तक फैले बर्फ़ीले मैदान को कोई भगा हुआ क़ैदी भी पार नहीं कर सकता था। 1891-1916 के काल में ट्रांस-साइबेरियाई रेलमार्ग बना जिसने रूस के औद्योगिकी-पूर्ण पश्चिमी भाग से साइबेरिया का नाता जोड़ा। समय के साथ-साथ साइबेरिया की आबादी बढ़ती गयी। यहाँ का सबसे बड़ा आर्थिक व्यवसाय धरती से धातुओं, कोयला और अन्य पदार्थों का निकालना था।\n\nसोवियत संघ के ज़माने में यहाँ कैदियों को रखने के लिए बड़े अड्डे बनाए गए, जिन्हें \"गुलाग\" कहा जाता था। अनुमान किया गया है कि इन गुलागों में लगभग 1.4 करोड़ लोगों को भेजा गया। द्वितीय विश्वयुद्ध के दौरान खाना कम पड़ने से 5 लाख से अधिक कैदियों ने इन गुलागों में अपना दम तोड़ दिया। सोवियत नीति के अनुसार अगर सोवियत संघ के किसी भाग में कोई राष्ट्रिय समुदाय शक़ की नज़र से देखा जाने लगे तो कभी-कभी पूरे समुदायों को देश-निकला देकर साइबेरिया भेज दिया जाता था।\n\nउत्तरी साइबेरिया बहुत सर्द क्षेत्र है और यहाँ गरमी का मौसम केवल एक महीने रहता है। साइबेरिया की लगभग पूरी आबादी उसके दक्षिण भाग में रहती है और ट्रांस-साइबेरियाई रेलमार्ग के पास ही रहती है। इस दक्षिणी भाग में सर्दियाँ तो सख़्त होती हैं (जनवरी का औसत तापमान −15°सेंटीग्रेड) लेकिन कम से कम 4 महीने का गरमी का मौसम भी होता है जिसमें अच्छी फ़सल उगाई जा सकती है। जुलाई में औसत तापमान 16°सेंटीग्रेड और दिन के समय का तापमान 20°सेंटीग्रेड से भी ऊपर पहुँच जाता है। यहाँ की धरती विशेष प्रकार की होती है। इसे चॅर्नोज़ॅम कहते हैं, जिसका रूसी में अर्थ है \"काली मिटटी\" और यह बहुत ही उपजाऊ होती है।\n\nसाइबेरिया के एक प्रशासनिक विभाग का नाम साख़ा गणतंत्र है, जिसमें स्थित ओय्म्याकोन शहर में −71.2°सेंटीग्रेड तक का न्यूनतम तापमान देखा जा चुका है, जिसके आधार पर इसे विश्व का सबसे ठंडा शहर होने का ख़िताब प्राप्त है।\n\nसाइबेरिया में जनसँख्या का औसत घनत्व केवल 4 व्यक्ति प्रति वर्ग किलोमीटर है। तुलना के लिए सन् 2011 की जनगणना में भारत के बिहार राज्य में जन-घनत्व 1102 व्यक्ति प्रति वर्ग किमी था। यहाँ के अधिकतर लोग रूसी हैं, या यूक्रेनियाई मूल के लोग हैं जिन्होंने रूसी पहचान अपना ली है। साइबेरिया में लगभग चार लाख जर्मन मूल के भी लोग हैं जिन्होंने रूसी पहचान अपना ली है। साइबेरिया रूस का हिस्सा 17वी शताब्दी के बाद ही बना था और रूसी इस क्षेत्र में तब ही दाख़िल हुए थे। उस से पहले यहाँ बहुत सी जनजातियाँ रहती थी, जिनके वंशज अभी भी यहाँ रहती हैं। इनमें बुरयात, तूवाई, याकूत और साइबेरियाई ततार लोग शामिल हैं। बुरयातों और याकुतों की संख्या चार-चार लाख से अधिक है। यहाँ कुछ अन्य आदिवासी जातियों की छोटी आबादियाँ भी रहतीं हैं, जैसे की केत, एवेंक, चुकची, कोरयाक, युकाग़ीर, वग़ैरह।\n\n", "id": "60485", "title": "साइबेरिया"}
{"url": "https://hi.wikipedia.org/wiki?curid=60495", "text": "१ई+९ मी॰²\n\nTo help compare orders of magnitude of different geographical regions, we list here areas between 1,000 km and 10,000 km. \"See also\" areas of other orders of magnitude.\n\n\n\n\n\n\n\n\n", "id": "60495", "title": "१ई+९ मी॰²"}
{"url": "https://hi.wikipedia.org/wiki?curid=60496", "text": "वंशवाद\n\nवंशवाद या परिवारवाद शासन की वह पद्धति है जिसमें एक ही परिवार, वंश या समूह से एक के बाद एक कई शासक बनते जाते हैं। वंशवाद, भाईभतीजावाद का जनक और इसका एक रूप है। ऐसा माना जाता है कि लोकतन्त्र में वंशवाद के लिये कोई स्थान नहीं है किन्तु फिर भी अनेक देशों में अब भी वंशवाद हाबी है। वंशवाद, निकृष्टतम कोटि का आरक्षण है। यह राजतन्त्र का एक सुधरा हुआ रूप कहा जा सकता है। वंशवाद, आधुनिक राजनैतिक सिद्धान्तों एवं प्रगतिशीलता के विरुद्ध है। \n\n\n\n\n\n\n\nदूर रखा जा सके।\n\n\n\nभारत में वंशवाद अपनी जड़े मजबूत कर चुका है। नेहरू खानदान इसमें सबसे प्रमुख है जिसमें जवाहर लाल नेहरु, इंदिरा गांधी, राजीव गांधी, सोनिया गांधी और राहुल गांधी सत्ता का आनन्द उठाते रहे हैं। \n\nइसके अलावा छोटे-मोटे कुछ और उदाहरण भी है जैसे बाल ठाकरे द्वारा शिवसेना में परिवारवाद को बढ़ावा देना, लालू यादव, शरद पवार, शेख़ अब्दुल्ला, फ़ारुख़ अब्दुल्ला, उमर अब्दुल्ला परिवार, माधवराव सिंधिया परिवार, मुलायम सिंह यादव आदि भी छोटे स्तर पर इसे प्रोत्साहित करते आये हैं।\n\n\n\n", "id": "60496", "title": "वंशवाद"}
{"url": "https://hi.wikipedia.org/wiki?curid=60498", "text": "राजेन्द्र प्रथम\n\nराजेन्द्र प्रथम (1012 ई. - 1044 ई.) चोल राजवंश का सबसे महान शासक था। उसने अपनी महान विजयों द्वारा चोल सम्राज्य का विस्तार कर उसे दक्षिण भारत का सर्व शक्तिशाली साम्राज्य बनाया। उसने 'गंगई कोंड' की उपाधि धारण की तथा गंगई कोंड चोलपुरम नामक नगर की स्थापना की। वहीं पर उसने चोल गंगम नामक एक विशाल सरोवर का भी निर्माण किया।\n", "id": "60498", "title": "राजेन्द्र प्रथम"}
{"url": "https://hi.wikipedia.org/wiki?curid=60502", "text": "राष्ट्रीय विज्ञान दिवस\n\nराष्ट्रीय विज्ञान दिवस विज्ञान से होने वाले लाभों के प्रति समाज में जागरूकता लाने और वैज्ञानिक सोच पैदा करने के उद्देश्य से राष्ट्रीय विज्ञान एवं प्रौद्योगिकी परिषद तथा विज्ञान एवं प्रौद्योगिकी मंत्रालय के तत्वावधान में हर साल 28 फ़रवरी को भारत में मनाया जाता है। 28 फ़रवरी सन् 1928 को सर सी वी रमन ने अपनी खोज की घोषणा की थी। इसी खोज के लिये उन्हे 1930 में नोबल पुरस्कार दिया गया था।\n\nराष्ट्रीय विज्ञान दिवस का मूल उद्देश्य तरुण विद्यार्थियों को विज्ञान के प्रति आकर्षित व प्रेरित करना तथा जनसाधारण को विज्ञान एवं वैज्ञानिक उपलब्धियों के प्रति सजग बनाना है। इस दिन सभी विज्ञान संस्थानों, जैसे राष्ट्रीय एवं अन्य विज्ञान प्रयोगशालाएं, विज्ञान अकादमियों, स्कूल और कॉलेज तथा प्रशिक्षण संस्थानों में विभिन्न वैज्ञानिक गतिविधियों से संबंधित प्रोग्राम आयोजित किए जाते हैं। महत्त्वपूर्ण आयोजनों में वैज्ञानिकों के भाषण, निबंध, लेखन, विज्ञान प्रश्नोत्तरी, विज्ञान प्रदर्शनी, सेमिनार तथा संगोष्ठी इत्यादि सम्मिलित हैं। विज्ञान के क्षेत्र में विशेष योगदान के लिए राष्ट्रीय एवं दूसरे पुरस्कारों की घोषणा भी की जाती है। विज्ञान की लोकप्रियता को बढ़ाने के लिए विशेष पुरस्कार भी रखे गए हैं।\n\n\n", "id": "60502", "title": "राष्ट्रीय विज्ञान दिवस"}
{"url": "https://hi.wikipedia.org/wiki?curid=60504", "text": "महत्त्वपूर्ण दिवस\n\n\n\n\n\n\n\n\n\n\n\n\n\n\nयूनाइटेड नेशंस द्वारा मनाए जाने वाले दिवस\nimportant days of july 2017\n", "id": "60504", "title": "महत्त्वपूर्ण दिवस"}
{"url": "https://hi.wikipedia.org/wiki?curid=60517", "text": "ब्लॉगवाणी\n\nब्लॉगवाणी हिन्दी ब्लॉग यानी चिट्ठों का एक ऍग्रीगेटर है जहाँ पाठक पंजीकृत ब्लॉग में चिट्ठाकारों द्वारा लिखे गये ताजा चिट्ठों की जानकारी व झलक पा सकते हैं।\n\n", "id": "60517", "title": "ब्लॉगवाणी"}
{"url": "https://hi.wikipedia.org/wiki?curid=60526", "text": "क्यू यू सी एस\n\nक्यू यू सी एस का पूरा नाम Quite Universal Circuit Simulator है। यह एक मुक्तस्रोत सॉफ्टवेयर है जो एलेक्ट्रानिक परिपथों के विश्लेषण के लिये उपयोगी है। इसकी सहायता से की परिपथ स्कीमैटिक रूप में बनाकर उसका सिमुलेशन किया जा सकता है। इसमें वीएचडीएल या वेरिलॉग का प्रयोग करते हे की डिजिटल परिपथ भी सिमुलेट किया जा सकता है। इसमें अन्य अवयवों के अलावा स्पाइस के टेक्स्ट के रूप में वर्णित सब-सर्किट भी लिये जा सकते हैं। यह पी-स्पाइस आदि परिपथ सिमुलेटरों का एक उत्तम मुक्तस्रोत विकल्प है। कुछ मामलों में यह उससे भी आगे है। \n\n\n\nक्यू यू सी एस अनेक प्रोग्रामों का समूह है। ये प्रोग्राम अकेले भी काम कर सकते हैं किन्तु इसमें वे जीयूआई के माध्यम से परस्पर एकीकृत रूप में काम करते हैं। प्रमुख प्रोग्राम हैं -\n\nइसके अलावा इसका जीयूआई अन्य उपकरणों को चलाता है। इसमें आंकिक सिमुलेशन के लिये FreeHDL नामक प्रोग्राम का सहारा लिया जाता है और परिपथ इष्टतमीकरण (optimizations) के लिये ASCO का सहायता ली जाती है।\n\n\n\nQUCS के स्किमटिक में समीकरणों (equations) का उपयोग करके स्कीमैटिक और सिमुलेशन को आसान बनाया जा सकता है। समीकरणों में निम्नलिखित फलनों का उपयोग किया जा सकता है:\n\n", "id": "60526", "title": "क्यू यू सी एस"}
{"url": "https://hi.wikipedia.org/wiki?curid=60529", "text": "भुपेन हजारिका\n\nभुपेन हजारिका () (8 सितंबर, 1926- ५ नवम्बर २०११) भारत के पूर्वोत्तर राज्य असम से एक बहुमुखी प्रतिभा के गीतकार, संगीतकार और गायक थे। इसके अलावा वे असमिया भाषा के कवि, फिल्म निर्माता, लेखक और असम की संस्कृति और संगीत के अच्छे जानकार भी रहे थे।\n\nवे भारत के ऐसे विलक्षण कलाकार थे जो अपने गीत खुद लिखते थे, संगीतबद्ध करते थे और गाते थे। उन्हें दक्षिण एशिया के श्रेष्ठतम जीवित सांस्कृतिक दूतों में से एक माना जाता है। उन्होंने कविता लेखन, पत्रकारिता, गायन, फिल्म निर्माण आदि अनेक क्षेत्रों में काम किया।\n\nभूपेन हजारिका के गीतों ने लाखों दिलों को छुआ। हजारिका की असरदार आवाज में जिस किसी ने उनके गीत \"दिल हूम हूम करे\" और \"ओ गंगा तू बहती है क्यों\" सुना वह इससे इंकार नहीं कर सकता कि उसके दिल पर भूपेन दा का जादू नहीं चला।\nअपनी मूल भाषा असमिया के अलावा भूपेन हजारिका हिंदी, बंगला समेत कई अन्य भारतीय भाषाओं में गाना गाते रहे थे। उनहोने फिल्म \"गांधी टू हिटलर\" में महात्मा गांधी का पसंदीदा भजन \"वैष्णव जन\" गाया था। उन्हें पद्मभूषण सम्मान से भी सम्मानित किया गया था।\n\nहजारिका का जन्म असम के तिनसुकिया जिले की सदिया में हुआ था। हजारिका के पिताजी का नाम नीलकांत एवं माताजी का नाम शांतिप्रिया था। उनके पिताजी मूलतः असम के शिवसागर जिले के नाजिरा शहर से थे। दस संतानों में सबसे बड़े, हजारिका का संगीत के प्रति लगाव अपनी माता के कारण हुआ, जिन्होंने उन्हें पारंपरिक असमिया संगीत की शिक्षा जनम घुट्टी के रूप में दी। बचपन में ही उन्होंने अपना प्रथम गीत लिखा और दस वर्ष की आयु में उसे गाया। साथ ही उन्होंने असमिया चलचित्र की दूसरी फिल्म इंद्रमालती के लिए १९३९ में बारह वर्ष की आयु मॆं काम भी किया।\n\nहजारिका ने करीब 13 साल की आयु में तेजपुर से मैट्रिक की परीक्षा पास की। आगे की पढ़ाई के लिए वे गुवाहाटी गए। 1942 में गुवाहाटी के कॉटन कॉलेज से इंटरमीडिएट किया। 1946 में हजारिका ने बनारस हिंदू विश्वविद्यालय से राजनीति विज्ञान में एम ए किया। इसके बाद पढ़ाई के लिए वे विदेश गए। न्यूयॉर्क स्थित कोलंबिया यूनिवर्सिटी से उन्होंने पीएचडी की डिग्री हासिल की।\n\nहजारिका को 1975 में सर्वोत्कृष्ट क्षेत्रीय फिल्म के लिये राष्ट्रीय पुरस्कार, 1992 में सिनेमा जगत के सर्वोच्च पुरस्कार दादा साहब फाल्के सम्मान से सम्मानित किया गया। इसके अलावा उन्हें 2009 में असोम रत्न और इसी साल संगीत नाटक अकादमी अवॉर्ड, 2011 में पद्म भूषण जैसे कई प्रतिष्ठित पुरस्कारों से सम्मानित किया गया। \n\n</div>\n\n</div>\n\n", "id": "60529", "title": "भुपेन हजारिका"}
{"url": "https://hi.wikipedia.org/wiki?curid=60550", "text": "ग्रैमी पुरस्कार\n\nग्रैमी पुरस्कार\nग्रैमी अवार्ड (मूल रूप से ग्रामोफोन पुरस्कार), या ग्रैमी, द रेकॉर्डिंग अकादमी द्वारा सम्मानित किया गया सम्मान मुख्य रूप से अंग्रेजी-भाषा संगीत उद्योग में उत्कृष्ट उपलब्धियों को पहचानने के लिए है। वार्षिक प्रस्तुति समारोह में प्रमुख कलाकारों के प्रदर्शन और उन पुरस्कारों की प्रस्तुति होती है, जिनमें एक अधिक लोकप्रिय रुचि है। यह संगीत उद्योग को एमी पुरस्कार (टेलीविज़न), टोनी अवार्ड्स (मंच प्रदर्शन) और अकादमी पुरस्कार (गति चित्र) जैसे अन्य प्रदर्शन पुरस्कारों के रूप में मान्यता देता है। पहला ग्रेमी अवार्ड समारोह 4 मई, 1 9 5 9 को आयोजित किया गया था, जो 1 9 58 के लिए कलाकारों द्वारा संगीत की उपलब्धियों का सम्मान और सम्मान करने के लिए आयोजित किया गया था। 2011 के समारोह के बाद, एकेडमी ने 2012 के लिए कई ग्रैमी अवार्ड श्रेणियों को भंग कर दिया। 59 वीं ग्रेमी अवार्ड्स, सर्वश्रेष्ठ का सम्मान अक्टूबर 2015 से सितंबर 2016 तक उपलब्धियां, 12 फरवरी, 2017 को लॉस एंजिल्स के स्टेपल्स सेंटर में आयोजित की गईं।\n\nइतिहास\n\n1 9 50 के दशक में हॉलीवुड वॉक ऑफ फेम प्रोजेक्ट में ग्रामीय का मूल था। [1] [2] वॉक ऑफ फेम कमेटी के लिए चुने गए रिकार्डिंग अधिकारियों ने एक महत्वपूर्ण रिकॉर्डिंग उद्योग की सूची तैयार करने में काम किया, जो वॉक ऑफ फेम स्टार के लिए अर्हता प्राप्त कर सकते थे, उन्हें एहसास हुआ कि बहुत से लोग थे जो अपने व्यवसाय में नेता थे जो कभी एक स्टार नहीं कमाते थे हॉलीवुड बुलेवार्ड पर संगीत के अधिकारियों ने ऑस्कर और एमीज़ के समान उनके उद्योग द्वारा दिए गए एक पुरस्कार का निर्माण करके इसे सुधारने का निर्णय लिया। यह नेशनल एकेडमी ऑफ रिकॉर्डिंग आर्ट्स एंड साइंसेज की शुरुआत थी इस तरह के एक पुरस्कार का निर्माण करने का निर्णय लेने के बाद, यह अभी भी एक सवाल था कि उसे क्या करना है; एक काम करने वाला शीर्षक एडी था, जो कि फोनोग्राफ के आविष्कारक थॉमस एडिसन का सम्मान करता था। आखिरकार वे पुरस्कार के लिए एमीले बर्लिनर, ग्रामोफोन के आविष्कार का नाम इस्तेमाल करने पर बसे हुए थे, जिन्हें पहली बार 1 9 58 में दिया गया था। [3] [4] [5]\n\nपहला पुरस्कार समारोह 4 मई 1 9 5 9 को बेवर्ली हिल्स कैलिफोर्निया में बेवर्ली हिल्टन होटल और न्यूयॉर्क शहर में पार्क शेरेटन होटल [6] और 28 ग्रामियों के साथ दो स्थानों पर एक साथ आयोजित किया गया। एक वर्ष में 100 से अधिक समय तक पहुंचने वाले श्रेणियों में जोड़े गए और हटाए गए वर्षों के साथ पुरस्कारों की संख्या बढ़ी और बढ़ गई। [7] 1 9 5 9 में आयोजित दूसरे ग्रैमी अवार्ड्स, टेलीविज़न के लिए पहला समारोह था, [8] लेकिन 1 9 71 में 13 वीं वार्षिक ग्रैमी अवार्ड तक समारोह आयोजित नहीं किया गया था\nग्रामोफोन ट्रॉफी\nसोने की चढ़ाव वाली ट्राफियां, प्रत्येक को सोने का पानी चढ़ा हुआ ग्रामोफोन दिखाती है, जो राइडवे, कोलोराडो में बिल्लिंग्स आर्टवर्क के हाथ में इकट्ठे होते हैं। 1 99 0 में, मूल ग्रैमी डिज़ाइन को नया रूप दिया गया, ट्रॉफी को बड़ा और शानदार बनाते हुए, एक मजबूत मिश्र धातु को कम क्षति के लिए पारंपरिक नरम नेतृत्व में बदल दिया गया। [10] बिलैम्स ने एक जस्ता मिश्र धातु का नामकरण किया जो कि ग्रामियम है, जो ट्रेडमार्क है। [11] प्राप्तकर्ता के नाम पर ट्राफियां पुरस्कार घोषित करने के बाद तक उपलब्ध नहीं हैं, इसलिए प्रत्येक वर्ष प्रसारण के लिए \"स्टंट\" ट्राफियां पुन: उपयोग की जाती हैं। [12] [13]\n\nफरवरी 200 9 तक, 7,578 ग्रेमी ट्राफियां प्रदान की गईं\n\nश्रेणियाँ\n\"जनरल फील्ड\" चार पुरस्कार हैं जिन्हें शैली द्वारा प्रतिबंधित नहीं किया गया है। कलाकार की तुलना में यदि एल्बम का एल्बम कलाकार और पूर्ण एल्बम की प्रोडक्शन टीम को सम्मानित किया जाता है। कलाकार के अलावा अन्य अगर किसी एकल गीत के प्रोड्यूसर और प्रोडक्शन टीम को वर्ष का रिकॉर्ड दिया जाता है। एक गीत के लेखक (ओं) / संगीतकार (ओं) को वर्ष का गीत दिया जाता है बेस्ट न्यू आर्टिस्ट को एक आशाजनक सफलता कलाकार से सम्मानित किया गया है, जो पात्रता वर्ष के दौरान रिलीज करता है, पहली रिकॉर्डिंग जो उस कलाकार की सार्वजनिक पहचान स्थापित करती है (जो कि उनकी पहली उचित रिलीज़ नहीं है)। इन सभी चार पुरस्कारों को जीतने वाले केवल दो कलाकार क्रिस्टोफर क्रॉस हैं, जिन्होंने 1 9 80 में चारों बार जीता था और एडेले ने 2009 में सर्वश्रेष्ठ न्यू आर्टिस्ट पुरस्कार और 2012 और 2017 में अन्य तीनों को जीता था। अन्य पुरस्कार विशिष्ट शैलियों में प्रदर्शन और उत्पादन के लिए दिए गए हैं, साथ ही आर्टवर्क और वीडियो जैसे अन्य योगदानों के लिए भी। संगीत उद्योग में लंबे समय तक चलने वाले योगदानों के लिए विशेष पुरस्कार दिए जाते हैं। बड़ी संख्या में पुरस्कार श्रेणियों के कारण (2012 में 78, 2013 में 81 और 2014 में 82), और विभिन्न कलाकारों द्वारा कई प्रदर्शनों की सुविधा देने की इच्छा, केवल सबसे लोकप्रिय ब्याज वाले लोग - आम तौर पर लगभग 10 से 12, जिनमें चार सामान्य क्षेत्र श्रेणियां और सबसे लोकप्रिय संगीत शैलियों (यानी पॉप, रॉक, कंट्री, रैप) में एक या दो श्रेणियां - टेलीविज़न पुरस्कार समारोह में सीधे प्रस्तुत की जाती हैं। ग्रैमी अवार्ड्स के प्रसारण के पहले दोपहर में कई अन्य ग्रैमी ट्राफियां पूर्व-प्रसारण 'प्रीमियर समारोह' में प्रस्तुत की जाती हैं।\n\n2012 श्रेणी पुनर्गठन\n6 अप्रैल, 2011 को, द रिकॉर्डिंग अकादमी ने 2012 के लिए कई ग्रेमी अवार्ड श्रेणियों का एक भारी ओवरहाल घोषित किया। [15] श्रेणियों की संख्या 109 से घटाकर 78 कर दी गई। सबसे महत्वपूर्ण परिवर्तन पुरुष और महिला एकल कलाकारों के बीच और विभिन्न शैली क्षेत्रों (पॉप, रॉक, आर एंड बी, देश और रैप) में सहयोग और जोड़ी / समूहों के बीच अंतर को समाप्त करना था। इसके अलावा, सहायक एकल कलाकारों के लिए कई श्रेणियां बंद थीं इन श्रेणियों में रिकॉर्डिंग अब सर्वश्रेष्ठ एकल प्रदर्शनों के लिए सामान्य श्रेणियों के अंतर्गत आती हैं\n\nरॉक फील्ड में हार्ड रॉक और मेटल एल्बमों के लिए अलग-अलग श्रेणियां संयुक्त थीं और एक रेंगने वाली प्रविष्टियों की संख्या के कारण बेस्ट रॉक इंस्ट्रुमेंटल प्रदर्शन श्रेणी समाप्त हो गई थी।\n\nआर एंड बी में, सर्वश्रेष्ठ समकालीन आर एंड बी एल्बम और अन्य आरएंडबी एल्बमों के बीच का अंतर समाप्त हो गया है। वे अब एक, सामान्य सर्वश्रेष्ठ आर एंड बी एल्बम श्रेणी में सुविधा देते हैं।\n\nरैप में, सर्वोत्तम रैप एकल कलाकार और सर्वश्रेष्ठ रैप जोड़ी या समूह की श्रेणियां नए बेस्ट रैप प्रदर्शन वर्ग में विलीन हो गई हैं।\n\nसबसे उन्मूलन जड़ वर्ग में हुई। 2011 तक और इसमें शामिल थे, हवाई क्षेत्रीय संगीत, मूल अमेरिकी संगीत और ज़ीडेको / केजुन संगीत जैसे विभिन्न क्षेत्रीय अमेरिकी संगीत प्रारूपों के लिए अलग-अलग श्रेणियां थीं इन श्रेणियों के लिए लगातार कम संख्या में प्रविष्टियों के कारण, द रिकॉर्डिंग अकादमी ने इन सभी संगीत विविधताओं को नए सर्वश्रेष्ठ क्षेत्रीय रूट्स संगीत एल्बम में शामिल करने का फैसला किया, जिसमें पोल्का शामिल है, जिसमें 2009 में अपनी अलग श्रेणी खो गई थी। [16] [17]\n\nसमान शैली के क्षेत्र में, प्रविष्टियों की संख्या के कारण, पारंपरिक और समकालीन ब्लूज़ श्रेणियों और पारंपरिक और समकालीन लोक श्रेणियों में से प्रत्येक को एक प्रति शैली में समेकित किया गया और समकालीन लोक और अमेरिका और समकालीन और पारंपरिक ब्लूज़ । विश्व संगीत शैली क्षेत्र में, पारंपरिक और समकालीन श्रेणियों को भी विलय कर दिया गया।\n\nशास्त्रीय शैली के क्षेत्र में, इसके मुख्य श्रेणी बेस्ट क्लासिकल एल्बम को बंद कर दिया गया क्योंकि इस श्रेणी में अधिकांश प्राप्तकर्ताओं ने एक ही एलबम के लिए अन्य शास्त्रीय श्रेणियों में से एक भी जीता था। शास्त्रीय रिकॉर्डिंग अब वर्ष श्रेणी के मुख्य एल्बम के लिए पात्र हैं।\n\nअलग-अलग श्रेणियों की प्रकृति को बेहतर ढंग से प्रदर्शित करने के लिए कुछ छोटे नाम परिवर्तन भी थे। यह रिकॉर्डिंग अकादमी द्वारा निर्धारित किया गया था कि सुसमाचार शैली के क्षेत्र में \"सुसमाचार\" शब्द पारंपरिक आत्मा सुसमाचार की छवियों और ध्वनियों को आच्छादित करता है और वर्तमान समकालीन ईसाई संगीत (सीसीएम) को छोड़ देता है। इसलिए, शैली क्षेत्र और कुछ श्रेणियों का नाम बदलकर इंजील / समकालीन ईसाई संगीत कहा जाता है। [18]\n\n2012 के बाद से, श्रेणियों और शैली क्षेत्रों की सूची में किए गए समायोजन में बहुत कम समायोजन किया गया है। श्रेणियों की संख्या 2012 में 78 से बढ़कर 2017 में 84 हो गई है।\n\nप्रवेश प्रक्रिया और नामांकित व्यक्तियों का चयन\n\nनेशनल एकेडमी ऑफ रिकॉर्डिंग आर्ट्स एंड साइंसेस और नारस के व्यक्तिगत सदस्य (कलाकार और अन्य पेशेवर जो उद्योग में काम कर रहे हैं, जो कुछ मानदंडों को पूरा करते हैं) के साथ पंजीकृत मीडिया कंपनियां रिकॉर्डिंग के लिए विचार कर सकती हैं। प्रविष्टियां ऑनलाइन की जाती हैं और काम की एक भौतिक प्रतिलिपि NARAS को भेजी जाती है। एक बार कार्य दर्ज हो जाने के बाद, रिकॉर्डिंग उद्योग से 150 से अधिक विशेषज्ञों को शामिल करने के लिए सत्रों की समीक्षा की जाती है, यह निर्धारित करने के लिए कि क्या काम सही श्रेणी में दर्ज किया गया है या नहीं।\n\nपात्र प्रविष्टियों की परिणामी सूचियां, मतदान के सदस्यों को परिचालित की जाती हैं, जिनमें से प्रत्येक सामान्य क्षेत्रों (वर्ष का रिकॉर्ड, वर्ष का एल्बम, वर्ष का गीत, और सर्वश्रेष्ठ नए कलाकार) और नौ से ज्यादा में नामांकित करने के लिए वोट कर सकते हैं 30 अन्य क्षेत्रों में से अपने मतपत्र पर प्रत्येक श्रेणी में सबसे अधिक वोट अर्जित करने वाले पांच रिकॉर्डिंग नामांकित व्यक्ति बन जाते हैं, जबकि कुछ श्रेणियों (शिल्प और विशेष श्रेणियों) में समीक्षा समितियां होती हैं जो अंतिम 5 उम्मीदवारों को निर्धारित करती हैं। [1 9] यदि नामांकन प्रक्रिया में एक टाई है तो पांच से अधिक नामांकित व्यक्ति हो सकते हैं\n\nजबकि अकादमी ऑफ़ मोशन पिक्चर आर्ट्स एंड साइंसेज के सदस्यों को आम तौर पर स्क्रीनिंग करने के लिए आमंत्रित किया जाता है या उन्हें ऑस्कर के लिए नामांकित फिल्मों के डीवीडी भेजे जाते हैं, नारस सदस्यों को नामांकित रिकॉर्डिंग प्राप्त नहीं होते हैं। इसके बजाय, वे एक निजी ऑनलाइन श्रवण समारोह तक पहुंच प्राप्त करते हैं\n\nअंतिम वोटिंग\nनामांकन के बाद निर्धारित किया गया है, अंतिम वोटिंग मतपत्र नारस मतदान करने वाले सदस्यों को भेजे जाते हैं, जो फिर सामान्य क्षेत्रों में और 30 क्षेत्रों में नौ से ज्यादा नहीं वोट सकते। सदस्यों को प्रोत्साहित किया जाता है, लेकिन आवश्यक नहीं है, केवल विशेषज्ञता के अपने क्षेत्रों में वोट करने के लिए। प्रमुख स्वतंत्र लेखांकन फर्म डेलाइट टॉच तेहमात्सु द्वारा गुप्त रूप से मतदान किया जाता है। [20] वोटों के सारणी के बाद विजेताओं को ग्रैमी अवार्ड्स में घोषित किया गया है। एक श्रेणी में सर्वाधिक वोटों के साथ रिकॉर्डिंग जीत जाती है और एक टाई हो सकती है (इस मामले में जो दो या अधिक नामांकित व्यक्ति टाई हैं वे सभी विजेता मानते हैं)। विजेता को ग्रेमी अवार्ड्स के साथ प्रस्तुत किया जाता है और जो लोग जीत नहीं करते उन्हें उनके नामांकन के लिए एक पदक दिया जाता है। दोनों मतदान दौरों में अकादमी के सदस्यों को केवल गुणवत्ता के आधार पर वोट देना होता है, और बिक्री, चार्ट प्रदर्शन, व्यक्तिगत दोस्ती, क्षेत्रीय प्राथमिकता या कंपनी वफादारी से प्रभावित नहीं होना चाहिए। उपहारों की स्वीकृति निषिद्ध है सदस्यों को एक ऐसे तरीके से वोट देने का आग्रह किया जाता है जो अकादमी और उनके सदस्य समुदाय की अखंडता को सुरक्षित रखता है। हालांकि पंजीकृत मीडिया कंपनियां प्रविष्टियां जमा कर सकती हैं, हालांकि वे मतदान के किसी भी दौर में वोट नहीं दे सकते हैं। 59 वीं वार्षिक ग्रैमी अवार्ड्स के लिए पात्रता अवधि 1 अक्टूबर 2015 से 30 सितंबर, 2016 तक है\n\nस्थान\n1 9 71 से पहले, ग्रैमी अवार्ड समारोह उसी दिन अलग-अलग स्थानों पर आयोजित किए गए थे। मूल रूप से न्यूयॉर्क शहर और लॉस एंजिल्स मेजबान शहरों थे शिकागो 1 9 62 में एक मेजबान शहर में शामिल हुआ, और तब 1 9 65 में नैशविले चौथे स्थान पर रहा। 1 9 71 समारोह, लॉस एंजिल्स में हॉलीवुड पैलेडियम में आयोजित किया गया था, एक स्थान पर जगह लेने वाले पहले थे। समारोह को न्यूयॉर्क शहर में मैडिसन स्क्वायर गार्डन के फलित फोरम में ले जाया गया, और उसके बाद नैशविले के टेनेसी थियेटर को अगले दो वर्षों में स्थानांतरित किया गया। फिर 1 9 74 से 2003 तक, न्यूयॉर्क शहर और लॉस एंजिल्स के विभिन्न स्थानों में ग्रामियां आयोजित की गईं। उल्लेखनीय स्थानों में न्यूयॉर्क शहर के मैडिसन स्क्वायर गार्डन और रेडियो सिटी म्यूज़िक हॉल शामिल हैं; और लॉस एंजिल्स के श्रॉइन ऑडिटोरियम, स्टेपल्स सेंटर और हॉलीवुड पैलेडियम। 2004 में, स्टेपल्स सेंटर पुरस्कार समारोहों का स्थायी घर बन गया। ग्रैमी अवार्ड्स के इतिहास को संरक्षित करने के लिए ला लाइव में स्टेपल्स सेंटर से सड़क के पार ग्रैमी संग्रहालय बनाया गया था। संग्रहालय की सड़कों पर फुटपाथ पर एम्बेडेड कांस्य डिस्क, हॉलीवुड वॉक ऑफ फेम के समान है, प्रत्येक वर्ष के शीर्ष विजेताओं, रिकॉर्ड का वर्ष, सर्वश्रेष्ठ नई कलाकार, वर्ष का एल्बम, और वर्ष का गीत सम्मानित किया जाता है। पुरस्कार समारोह लॉस एंजिल्स किंग्स, लॉस एंजेल्स लेकर्स और लॉस एंजिल्स कतरनी को सड़क के खेल की एक विस्तारित लंबाई खेलने के लिए मजबूर करता है।\n\nअग्रणी विजेता\n\n31 ग्रैमी अवार्ड्स के साथ सर जॉर्ज सोलटी सबसे ग्रेमी जीत वाले कलाकार हैं। [21] एलिसन क्रॉस 27 कलाकारों के साथ महिला कलाकारों में सबसे बड़ा विजेता है। [22] 22 ग्रैमी अवार्ड्स के साथ U2, एक समूह द्वारा जीते गए अधिकांश पुरस्कारों के लिए रिकॉर्ड रखता है\n\nटीवी प्रसारण और रेटिंग\n\n1 9 71 में एबीसी पर पहली बार लाइव ग्रामी प्रसारण के पहले, एनबीसी पर द बेस्ट ऑन रिकॉर्ड नामक 1 9 60 के दशक में फिल्माया वार्षिक विशेषताओं की एक श्रृंखला प्रसारित की गई थी। पहली बार ग्रैमी अवार्ड का प्रसारण 2 9 नवंबर, 1 9 5 9 की रात एनबीसी कथानक श्रृंखला एनबीसी रविवार शोकेस के एक प्रकरण के रूप में हुआ, जो आमतौर पर नाटक, मूल टीवी नाटक और विविध शो से समर्पित था। 1 9 71 तक, न्यूयॉर्क और लॉस एंजिल्स दोनों में पुरस्कारों का आयोजन किया गया था, विजेता दोनों में से एक में स्वीकार करते थे। पियरे कोसेट ने नेशनल एकेडमी ऑफ रिकॉर्डिंग आर्ट्स एंड साइंसेज के प्रसारण का अधिकार खरीदा और पहले लाइव प्रसारण का आयोजन किया। [41] सीबीएस ने नैशविले, टेनेसी में समारोह के बाद 1 9 73 में अधिकार खरीदे; परिणामस्वरूप एबीसी (डिक क्लार्क द्वारा) के लिए अमेरिकन म्यूजिक अवार्ड्स का निर्माण किया गया था। रिकॉर्डिंग अकादमी 21 जून 2011 को घोषित की गई थी कि यह एक और 10 साल के लिए नेटवर्क पर पुरस्कारों को दिखाने के लिए सीबीएस के साथ एक नया सौदा कर चुका था। नए अनुबंध के एक हिस्से के रूप में नेटवर्क नवंबर के आखिरी सप्ताह में विशेष रूप से एक \"नामांकन सम्मेलन\" पेश करता है, जहां नामांकित व्यक्ति विशेष के दौरान जारी किए जाते हैं, जो कि सीबीएस के लिए विशेष है, पारंपरिक रिलीज़ के साथ पारंपरिक प्रारंभिक प्रेस कॉन्फ्रेंस के बजाय नामांकन सबसे प्रमुख पुरस्कार समारोहों के साथ देखा जाता है जो कि किसी नेटवर्क को एक प्रेस पूल के हिस्से के रूप में ले जाता है। 2006 में शुरुआत में दर्शकों की संख्या जी + एसडी में गिना गयी थी। [42]\n\nग्रैमी और रिकॉर्ड बिक्री\nजब टेलीविज़न ग्रामीय 1 9 75 में प्रसिद्ध हो गए, तो ग्रेमी अवार्ड्स विजेताओं और उसके बाद के रिकॉर्ड बिक्री के बीच एक रिश्ता शुरू हुआ। [56] बिलबोर्ड पत्रिका के कई लेख एक ग्रैमी-बेहतर रिकॉर्ड बिक्री जीतने के वाणिज्यिक प्रभाव का संचार करते हैं। [57] हालांकि, 1 9 84 के बाद तक यह नहीं था कि ग्रेमी के प्राप्तकर्ताओं के रिकॉर्ड बिक्री में पर्याप्त वृद्धि दिखाते हैं। यह बड़े पैमाने पर नारस और नेशनल एसोसिएशन ऑफ रिकॉर्ड मर्चेंडाइजर्स (एनएआरएम) द्वारा किए गए एक समझौते के कारण था। इस समझौते के अंतर्गत \"रिकॉर्ड लेबल, स्टिकर, पोस्टर और अन्य बिंदु-की-खरीद वाली सामग्री को 'ग्रेमी नॉमिनी' या 'ग्रेमी अवार्ड्स विजेता' प्रदान करते हैं, जो खुदरा विक्रेताओं के विपणन प्रभाव को सुधारने के लिए इस्तेमाल कर सकते हैं।\" [56]\n\n2014}}</ref>\n", "id": "60550", "title": "ग्रैमी पुरस्कार"}
{"url": "https://hi.wikipedia.org/wiki?curid=60591", "text": "मक्का (शहर)\n\nमक्का (IPA: / mɛkə /, अरबी: مكة المكرمة, शाब्दिक आदरणीय मक्का) इस्लाम का पवित्रतम शहर है जहाँ पर काबा तीर्थ और मस्जिद-अल-हरम (पवित्र या विशाल मस्जिद) स्थित है। मक्का शहर वार्षिक हज तीर्थयात्रा, जो इस्लाम के पाँच स्तंभों में से एक है के लिये प्रसिद्ध है। हर साल करीब 40 लाख हजयात्री मक्का आते हैं।\n\nइस्लामी परंपरा के अनुसार मक्का की शुरुआत इश्माइल वंश ने की थी। 7 वीं शताब्दी में, इस्लामी पैगम्बर मुहम्मद ने शहर में जो तब तक, एक महत्वपूर्ण व्यापारिक केन्द्र था मे इस्लाम की घोषणा की और इस शहर ने इस्लाम के प्रारंभिक इतिहास में एक महत्वपूर्ण भूमिका निभाई। सन 966 से लेकर 1924 तक, मक्का शहर का नेतृत्व स्थानीय शरीफ द्वारा किया जाता था। 1924 मे यह सउदी अरब के शासन के अधीन आ गया। आधुनिक काल में, मक्का शहर के आकार और बुनियादी संरचना में एक महान विस्तार देखा गया है।\n\nआधुनिक मक्का शहर सउदी अरब के मक्काह प्रांत की राजधानी है और, ऐतिहासिक हेजाज़ क्षेत्र में स्थित है। शहर की आबादी 1700000 (2008) के करीब है और यह जेद्दा से 73 किमी (45 मील) की दूरी पर एक संकरी घाटी में समुद्र तल से 277 मीटर (910 फीट) की ऊँचाई पर स्थित है।\n\nअरबी के मूल अंग्रेजी लिप्यंतरण और अंग्रेजी शब्दकोशों में \"मक्का\" शब्द अत्यधिक इस्तेमाल किया जाता है, उनकी अंग्रेजी भाषा और साहित्य और अकादमिक लेखन में अंतरराष्ट्रीय संगठनों द्वारा।\nमक्का शहर के लिए प्राचीनतम नाम बक्काह (भी बाका, बाकाह्, बेक्का, आदि) क उपयोग किया जाता था। अरबी भाषा शब्द, इसकी व्युत्पत्ति की तरह है कि मक्का के अस्पष्ट है। व्यापक रूप से मक्का के लिए एक पर्याय माना जा रहा है, उसमें स्थित घाटी के लिए और अधिक विशेष रूप से जल्दी नाम कहा जाता है, जबकि मुस्लिम विद्वानों आम तौर पर यह उपयोग करने के लिए है कि शहर के पवित्र क्षेत्र में उल्लेख तुरंत चारों ओर से घेरे और Kaaba शामिल हैं।\n\nसऊदी सरकार द्वारा यहाँ निःशुल्क चिकित्सा उपलब्ध है। यहाँ 10 अस्पताल हैं।\n\nऔपचारिक शिक्षा तुर्क के अवधि में धीरे-धीरे विकसित होना शुरू हुआ था। इसमें सबसे बड़ा प्रयास जेद्दा के व्यापारी मुहम्मद अलि ज़ायनल रीदा द्वारा हुआ। वह मक्का में मदरसत अल-फलाह की 1911-12 में स्थापना की। इसके लिए कुल खर्च £400,000 ( ₹40,25,02,315 रुपये ) आए थे।\n\nविद्यालय प्रणाली में मक्का में कई निजी और सार्वजनिक विद्यालय हैं, जो लड़कों और लड़कियों दोनों के लिए है। 2005 के अनुसार यहाँ कुल 532 निजी और सार्वजनिक विद्यालय लड़कों के लिए और अन्य 681 निजी और सार्वजनिक विद्यालय लड़कियों के लिए है। इसमें शिक्षा का माध्यम अरबी होता है और दूसरे भाषा के रूप में अंग्रेज़ी की शिक्षा दी जाती है। लेकिन कुछ विदेशी लोगों द्वारा बनाए गए विद्यालय में केवल अंग्रेज़ी को ही शिक्षा माध्यम के रूप में पढ़ाया जाता है। और यह लड़कों और लड़कियों को एक साथ बिठाते हैं, जबकि अन्य ऐसा नहीं करते हैं।\n\nइसमें उच्च शिक्षा के लिए एक ही विश्वविद्यालय है, उम्म अल-क़ुरा विश्वविद्यालय, जिसे वर्ष 1949 में एक महाविद्यालय के रूप में बनाया गया था और 1979 में इसे विश्वविद्यालय बना दिया गया।\n", "id": "60591", "title": "मक्का (शहर)"}
{"url": "https://hi.wikipedia.org/wiki?curid=60604", "text": "आयोडीन\n", "id": "60604", "title": "आयोडीन"}
{"url": "https://hi.wikipedia.org/wiki?curid=60605", "text": "मुरादनगर\n\nमुरादनगर गाजियाबाद जिले, उत्तर प्रदेश का एक नगर पालिका बोर्ड है। इसकी स्थापना लगभग चार सौ वर्ष पूर्व मिर्ज़ा मुहम्मद मुराद मुगल द्वारा की गई थी, जिनका मकबरा आज भी यहां खड़ा है।\n\nमुरादनगर की स्थिति है . इसकी औसत ऊंचाई 215 मीटर (705 फीट) है।\n\nयहां से ऊपरी गंगा नहर बहती हुई निकलती है, जो टूरिस्ट प्लेस जैसा है उसको छोटा हरिद्वार के नाम से जाना जाता है। जो कि यहां से निकलने वाले राष्ट्रीय राजमार्ग #58 के नीचे से निकलती है। यहां का मुख्य भाग आयुध निर्माणी से ढंका हुआ है। इसमें रक्षा आयुध का निर्माण होता है।\n\nइस शहर मे काफी मुख्य शैक्षणिक महाविद्यालय हैं 1. UIMT college 2. कृष्णा इंस्टिट्यूट ऑफ इंजीनियरिंग एंड टेक्नोलॉजी - अभियांत्रिकी महा विद्यालय। 3.आई टी एस डेंटल एंड मेडिकल कॉलिज 4.कुशलपाल त्यागी स्नातक 5. आर. डी इंजीनियरिंग कॉलेज 6. बी.बी.डी.ई.टी कॉलेज 7.आधुनिक इंजीनियरिंग कॉलेज 8. Hrit कॉलेज 9. राजकीय औद्योगिक प्रशिक्षिण संस्थान 10.acme कॉलेज 11. ICE college \n\nइस शहर मे काफी स्कूल भी है। 1. माउंट कारमल स्कूल 2. C.S.H.P the स्कूल 2. मुरादनगर पब्लिक स्कूल 3. केंद्रीय विद्यालय 4. ॐ sun पब्लिक स्कूल 5. ऑर्डन्स फैक्ट्री इंटर कॉलेज 6. जवाहरलाल गर्ल इंटर कॉलेज 7. केन इंटर कॉलेज 8. हंस इंटर कॉलेज 9. माता राजेश्वरी पब्लिक स्कूल 10. लीलावती रामगोपाल पब्लिक स्कूल 11. कृष्णा विद्या निकेतन 12. ग्रीन लैंड पब्लिक स्कूल 13. मदर इंडिया पब्लिक स्कूल 14. संतफोर्ट पब्लिक स्कूल 15. पतंजलि इंटर कॉलेज 16. पतंजलि जूनियर हाई स्कूल 17. अंकुर विद्या मंदिर 18.एकलव्य पब्लिक स्कूल 19. UIMT public school \nइनके सिवाय यहां ऑर्डिनेंस फैक्ट्री का केन्द्रीय विद्यालय भी है।\n\nयहां केन्द्रीय शक्ति अनुसंधान केन्द्र (सी पी आर आई की भि शाखा है। जिसमें बहुत सी उच्च वोल्टता परीक्षण एवं अनुसंधान होते हैं।\n\nयहां उत्तर प्रदेश राज्य विद्युत परिषद का ४४० के.वी. का उपस्थान भी है।\n", "id": "60605", "title": "मुरादनगर"}
{"url": "https://hi.wikipedia.org/wiki?curid=60654", "text": "सर्पगन्धा\n\nसर्पगन्धा एपोसाइनेसी परिवार का द्विबीजपत्री, बहुवर्षीय झाड़ीदार सपुष्पक और महत्वपूर्ण औषधीय पौधा है। इस पौधे का पता सर्वप्रथम लियोनार्ड राल्फ ने १५८२ ई. में लगाया था। भारत तथा चीन के पारंपरिक औषधियों में सर्पगन्धा एक प्रमुख औषधि है। भारत में तो इसके प्रयोग का इतिहास ३००० वर्ष पुराना है। सर्पगन्धा के पौधे की ऊँचाई ६ इंच से २ फुट तक होती है। इसकी प्रधान जड़ प्रायः २० से. मी. तक लम्बी होती है। जड़ में कोई शाखा नहीं होती है। सर्पगन्धा की पत्ती एक सरल पत्ती का उदाहरण है। इसका तना मोटी छाल से ढका रहता है। इसके फूल गुलाबी या सफेद रंग के होते हैं। ये गुच्छों में पाए जाते हैं। भारतवर्ष में समतल एवं पर्वतीय प्रदेशों में इसकी खेती होती है। पश्चिम बंगाल एवं बांग्लादेश में सभी जगह स्वाभाविक रूप से सर्पगन्धा के पौधे उगते हैं।\n\nसर्पगन्धा में रिसार्पिन तथा राउलफिन नामक उपक्षार पाया जाता है। सर्पगन्धा के नाम से ज्ञात होता है कि यह सर्प के काटने पर दवा के नाम पर प्रयोग में आता है। सर्प काटने के अलावा इसे बिच्छू काटने के स्थान पर भी लगाने से राहत मिलती है। इस पौधे की जड़, तना तथा पत्ती से दवा का निर्माण होता है। इसकी जड़ में लगभग २५ क्षारीय पदार्थ, स्टार्च, रेजिन तथा कुछ लवण पाए जाते हैं। सर्पगंधा को आयुर्वेद में निद्राजनक कहा जाता है इसका प्रमुख तत्व रिसरपिन है, जो पूरे विश्व में एक औषधीय पौधा बन गया है इसकी जड़ से कई तत्व निकाले गए हैं जिनमें क्षाराभ रिसरपिन, सर्पेन्टिन, एजमेलिसिन प्रमुख हैं जिनका उपयोग उच्च रक्त चाप, अनिद्रा, उन्माद, हिस्टीरिया आदि रोगों को रोकने वाली औषधियों के निर्माण किया जाता है इसमें १.७ से ३.० प्रतिशत तक क्षाराभ पाए जाते हैं जिनमें रिसरपिन प्रमुख हैं इसका गुण रूक्ष, रस में तिक्त, विपाक में कटु और इसका प्रभाव निद्राजनक होता है।\nदो-तीन साल पुराने पौधे की जड़ को उखाड़ कर सूखे स्थान पर रखते है, इससे जो दवाएँ निर्मित होती हैं, उनका उपयोग उच्च रक्तचाप, गर्भाशय की दीवार में संकुचन के उपचार में करते हैं। इसकी पत्ती के रस को निचोड़ कर आँख में दवा के रूप में प्रयोग किया जाता है। इसका उपयोग मस्तिष्क के लिए औषधि बनाने के काम आता है। अनिद्रा, हिस्टीरिया और मानसिक तनाव को दूर करने में सर्पगन्धा की जड़ का रस, काफी उपयोगी है। इसकी जड़ का चूर्ण पेट के लिए काफी लाभदायक है। इससे पेट के अन्दर की कृमि खत्म हो जाती है।\nसर्पगंधा का रूचिकर इतिहास है। पौधे का वर्णन चरक (1000-800 ई0पू0) ने संस्कृत नाम सर्पगंधा के तहत सर्पदंश तथा कीटदंश के उपचार हेतु लाभप्रद विषनाशक के रूप में किया है। सर्पगंधा से जुड़ी अनेक कथायें हैं। ऐसी ही एक कथा के अनुसार कोबरा सर्प (cobra snake) से युद्ध के पूर्व नेवला (mongoose) सर्पगंधा की पत्तियों को चूसकर ताकत प्राप्त करता है। दूसरी कथा के अनुसार सर्पदंश में सर्पगंधा की ताजा पीसी हुई पत्तियों को पांव के तलवे के नीचे लगाने से आराम मिलता है। एक अन्य कथा के अनुसार पागल व्यक्ति द्वारा सर्पगंधा की जड़ों के उपभोग से पागलपन से मुक्ति मिल जाती है। इसी कारण से भारत में सर्पगंधा को पागल-की-दवा के नाम से भी जाना जाता है। \n\nसर्पगंधा के नामकरण को लेकर भी विभिन्न मत हैं। एक ऐसे ही मत के अनुसार इस वनस्पति का नाम सर्पगंधा इसलिए पड़ा क्योंकि सर्प इस वनस्पति की गंध पाकर दूर भाग जाते हैं। दूसरे मत के अनुसार चूंकि सर्पगंधा की जड़े सर्प की तरह लम्बी तथा टेढ़ी-मेढ़ी होती हैं इसलिए इसका नाम सर्पगंधा पड़ा है। लेकिन उक्त दोनों मत भ्रामक तथा तथ्यहीन हैं। पौधे का नाम सर्पगंधा इसलिए पड़ा है क्योंकि प्राचीन काल में विशेष तौर पर इसका उपयोग सर्पदंश के उपचार में विषनाशक के रूप में होता था। सत्रहवीं शताब्दी में फ्रेन्च वनस्पतिशास्त्री प्लूमियर्स (Plumiers) ने सर्पगंधा का जेनेरिक नाम राओल्फिया, सोलहवीं शताब्दी के आगस्बर्ग (Augsburg) जर्मनी के प्रख्यात फिजिशियन, वनस्पतिशास्त्री, यात्री तथा लेखक लियोनार्ड राओल्फ (Leonard Rauwolf) के सम्मान में दिया था।\n\nअंग्रेज रम्फियस (Rumphius) ने सर्पगंधा के विषय में लिखा है कि भारत तथा जावा (इण्डोनेशिया) में इस पौधे का उपयोग सभी प्रकार के विषों को निष्क्रिय करने के लिए किया जाता था। इसे आंतरिक रूप में अर्क तथा बाह्य रूप में जड़ों तथा पत्तियों से तैयार प्लास्टर के रूप में एड़ी तथा पॉव में लगाया जाता था। सर्पदंश के उपचार की यह बहुमूल्य औषधि थी तथा कोबरा जैसे विषैले सर्प के विष को भी प्रभावहीन कर देती थी। सर्पगंधा का आंतरिक उपयोग ज्वर, हैजा (cholera) तथा अतिसार (dysentery) के उपचार हेतु किया जाता था। पत्तियों के रस का उपयोग मोतियाबिन्द (cataract) के उपचार में भी होता था।\n\nअंग्रेज रम्फियस के अनुसार सर्पगंधा वही पौधा है जिसका सेवन कर नेवला विषैले सर्प द्वारा काटे जाने पर भी अपने प्राणों की रक्षा कर लेता है। एसियाटिक सोसाइटी ऑफ बंगाल के संस्थापक सर विलियम जोन्स (Sir William Jones) ने भी सर्पगंधा के विषय में कुछ ऐसे ही वर्णन किये हैं। भारतीय वनस्पतिशास्त्र के पिता विलियम्स राक्सबर्घ (William Roxburgh) के अनुसार ‘तेलिंगा फिजिशियन’ (वैद्य) सर्पगंधा का उपयोग ज्वरनाशक, विषनाशक तथा बच्चे के जन्म के दौरान विषम परिस्थितियों में किया करते थे।\n\nसर्पगंधा एक छोटा चमकीला, सदाबहार, बहुवर्षीय झाड़ीनुमा पौधा है जिसकी जड़े मृदा में गहराई तक जाती है। जड़े टेढ़ी-मेढ़ी तथा करीब 18-20 इंच लम्बी होती है। जड़ की छाल धूसरित पीले रंग की होती है। पौधे की छाल का रंग पीला होता है। पत्तियां गुच्छेदार, 3-7 इंच लम्बी, लेन्स की आकार की तथा डन्ठलयुक्त होती हैं। पत्तियां ऊपर की ओर गाढ़े हरे रंग की तथा नीचे हल्के रंग की होती है। पुष्प आमतौर से शीत ऋतु के नवंबर-दिसंबर माह में प्रकट होते हैं। फल ड्रयूप प्रकार के तथा छोटे मांसल एक या दो-दो में जुड़े हुए होते हैं। हरे फल पकने पर बैंगनी काले रंग के हो जाते हैं।\n\nसर्पगंधा उष्णकटिबंधीय हिमालय (Tropical Himalaya) तथा हिमालय के निचले प्रदेशों में सरहिन्द से पूर्व में सिक्किम तक वितरित है। यह वनस्पति असम राज्य में भी पायी जाता है। प्रायद्वीपीय भारत में सर्पगंधा पश्चिमी तट के किनारे पाया जाता है। यह अण्डमान तथा निकोबार द्वीप समूह में भी पाया जाता है। \n\nसर्पगंधा एशिया महाद्वीप में भारत के अतिरिक्त श्रीलंका, म्यनमार, मलेशिया, इण्डोनेशिया, चीन तथा जापान में भी वितरित है। एशिया महाद्वीप के अतिरिक्त सर्पगंधा दक्षिण अमेरिका तथा अफ्रिका महाद्वीपों में भी पाया जाता है। \n\nसर्पगंधा आमतौर से जीवांश संपन्न अम्लीय बलुई दोमट (sandy loam) तथा चीका दोमट (clayey loam) मृदा जिसका पी0एच0 मान 6.5 से 8.5 के बीच हो, में सफलतापूर्वक उगता है। यह आमतौर से उष्णकटिबंधीय (Tropical) तथा उपउष्ण- कटिबंधीय (Sub-tropical) जलवायु में पाया जाता है जिसमें जून से अगस्त के बीच मानसून महीनों में भारी वर्षा होती है। इस वनस्पति की वृद्धि के लिए 10 से 38 डिग्री सेल्सियस के बीच का तापमान आदर्श होता है। सर्पगंधा आमतौर से नम तथा छायादार स्थान पसंद करता है लेकिन जल-जमाव के प्रति संवेदनशील होता है। बहुवर्षीयसर्पगंधा की पत्तियां उत्तर भारत में शीत ऋतु (शुष्क मौसम) में झड़ जाती है। \n\nसर्पगंधा के औषधीय गुण मुख्यतः पौधे की जड़ों (roots) में पाये जाते हैं। सर्पगंधा की जड़ में 55 से भी ज्यादा क्षार पाये जाते हैं। लगभग 80 प्रतिशत क्षार जड़ों की छाल में केन्द्रित होते हैं। पौधे की जड़ों में सम्पूर्ण क्षार की मात्रा 0.8 - 1.3 प्रतिशत तक रहती है। सर्पगंधा के क्षारों को दो समूहों में बाँटा गया है- (i) एजमेलीन समूह तथा (ii) सर्पेन्टीन समूह। \n\nएजमेलीन समूह के अन्तर्गत एजमेलीन (Ajmaline), एजमेलेलिनीन (Ajmalinine) तथा एजमेलीसीन (Ajmalicine) आते हैं। जबकि सर्पेन्टीन समूह के अन्तर्गत सर्पेन्टीन (Serpentine) तथा सर्पेन्टीनीन (Serpentinine) आते हैं। अन्य में रेसर्पीन (Reserpine), रेसीनामीन (Rescinnamine) योहीमबीन (Yohimbine), सर्पाजीन (Sarpagine) तथा रूकाफ्रीसीन (Raucaffricine) जैसे क्षार आते हैं जिसमें सबसे महत्वपूर्ण रेसर्पीन होता है। अतः अब सर्पगंधा के क्षारों को तीन श्रेणियों में बांटा जा सकता है- \n\n(i) गहरे-पीत वर्ण के चतुर्थक एनहाइड्रोनियम समाक्षार (deep-yellow coloured quaternary anhydronium bases), \n(ii) मध्य प्रबल इण्डोलीन क्षार (the intermediate strong indoline alkaloids) तथा \n(iii) कमजोर समाक्षारीय इण्डोल क्षार (weak basic indole alkaloids)। अंत की दो श्रेणियां वर्णहीन होती हैं।\n\nसर्पगंधा के पौधें की जड़ों में उपस्थित अजमेलीन, सर्पेन्टीन तथा सर्पेन्टीनीन क्षार केन्द्रीय वात नाड़ी संस्थान को उत्तेजित करते हैं। इसमें सर्पेन्टीन अधिक प्रभावशाली होता है। उक्त तीन क्षारों सहित अन्य सभी क्षार तथा मद्यसारीय सत्व (alcoholic extracts) में शामक तथा निद्राकर (hypnotic) गुण होते हैं। कुछ क्षार हृदय, रक्तवाहिनी तथा रक्तवाहिनी नियंत्रक केन्द्र के लिए अवसादक (depressant) होते हैं। \n\nरेसर्पीन क्षार औरों की अपेक्षा अधिक कार्यकारी होता है। यह नाड़ी कन्दों में अवरोध (ganglionic blockade) उत्पन्न नहीं करता वरन् ऐसा आभास होता है कि रक्तचाप (hyperpiesis) को कम करने का इसका प्रभाव कुछ अंश में स्वतन्त्र नाड़ी संस्थान के केन्द्रीय निरोध (Central inhibition of sympathetic nervous system) के कारण होता है। \nसर्पगंधा की जड़ों में क्षारों के अतिरिक्त ओलियोरेसिन, स्टेराल (सर्पोस्टेराल), असंतृप्त एलकोहल्स, ओलिक एसिड, फ्यूमेरिक एसिड, ग्लूकोज, सुकरोज, आक्सीमीथाइलएन्थ्राक्यूनोन (oxymethylantheraquinone) एवं खनिज लवण भी पाये जाते हैं। इन सब में ओलियोरेसिन कार्यिकी रूप से सक्रिय होता है तथा औषधि के शामक (sedative) कार्रवाई के लिए उत्तरदायी होता है।\n\nसर्पगंधा की जड़े तिक्त पौष्टिक, ज्वरहर, निद्राकर, शामक, गर्भाशय उत्तेजक तथा विषहर होती हैं। भारत में प्राचीन काल में सर्पगंधा की जड़ों का उपयोग प्रभावी विषनाशक के रूप में सर्पदंश तथा कीटदंश के उपचार में होता था। मलेशिया तथा इण्डोनेशिया के उष्ण-कटिबंधीय घने वनों में निवास करने वाली जनजातियां आज भी सर्पगंधा का उपयोग कीटदंश, सर्पदंश तथा बिच्छूदंश के उपचार में करती हैं। पारंपरिक चिकित्सा पद्धति में सर्पगंधा की जड़ों का उपयोग उच्च-रक्तचाप, ज्वर, वातातिसार, अतिसार, अनिद्रा, उदरशूल, हैजा आदि के उपचार में होता है। इसका उपयोग वातातिसार एवं हैजा में ईश्वर मूल के साथ, उदरशूल में जंगली अरण्ड के साथ, अतिसार में कुटज के साथ तथा \nज्वर में मिरिच तथा चिरायता के साथ किया जाता है। \n\nजड़ का रस अथवा अर्क उच्च-रक्तचाप की बहुमूल्य औषधि है। जड़ों के अर्क का उपयोग फोड़े-फुन्सियों (pimples & boils) के उपचार में भी होता है। जड़ों का अर्क प्रसव पीड़ा के दौरान बच्चे के जन्म को सुलभ बनाने हेतु (बच्चेदानी के संकुचन को बढ़ाने के लिए) दिया जाता है। जड़ों के अर्क का प्रयोग हिस्टीरीया (hysteria) तथा मिर्गी (epilepsy) के उपचार में भी होता है। इसके अतिरिक्त, घबराहट तथा पागलपन (insanity) के उपचार में भी सर्पगंधा की जड़ों का प्रयोग किया जाता है।\n\nसर्पगंधा की पत्तियों का रस नेत्र ज्योति बढ़ाने हेतु प्रयोग किया जाता है। सर्पगंधा का प्रयोग त्वचा बिमारियां जैसे सोरेसिस (psoriasis) तथा खुजली (itching) के उपचार में भी किया जाता है। परंपरागत रूप से औरतें सर्पगंधा का प्रयोग रोते हुए बच्चों को सुलाने हेतु भी करती हैं। आधुनिक चिकित्सा पद्धति (एलोपैथ) में जड़ों से निर्मित औषधियों का उपयोग उच्च-रक्तचाप को कम करने तथा स्वापक के रूप में अनिद्रा के उपचार में किया जाता है।\n\nइसके अतिरिक्त अतिचिन्ता रोग (hypochondria) तथा अन्य प्रकार के मानसिक विकारों के उपचार में भी किया जाता है। सर्पगंधा से निर्मित औषधियों का प्रयोग एलोपैथ में तन्त्रिकामनोरोग neuropsychiatrics) वृद्धावस्था से संबद्धरोग (बिषैली कंठमाला, एंजाइना पेक्टोरिस तथा तीव्र अथवा अनियमित हृदय कार्रवाई), मासिकधर्म मोलिनिमिया (menstrual molinimia) एवं रजनोवृत्ति सिण्ड्रोम (menopausal syndrome) के उपचार में किया जाता है।\n\nसर्पगंधा की घटती जनसंख्या के बहुत से कारण है जिनमें अतिशोषण, कमजोर पुनर्जनन क्षमता, बढ़ती जनसंख्या के कारण कृषि क्षेत्रफल में विस्तार, वनविनाश, कीटनाशकों तथा खर-पतवारनाशकों का अंधाधुंध प्रयोग तथा शहरीकरण प्रमुख हैं। औषधीय तथा वाणिज्यिक उपयोग हेतु अतिशोषण सर्पगंधा की घटती जनसंख्या का प्रमुख कारण है। चूंकि सर्पगंधा के औषधीय गुण जड़ों में मौजूद होते हैं इसलिए जड़ों की प्राप्ति हेतु सम्पूर्ण पौधे को नष्ट करना पड़ता है क्योंकि पौधे को बगैर नष्ट किए जड़ों की प्राप्ति नहीं की जा सकती है। यही कमजोरी सर्पगंधा की निरन्तर गिरती जनसंख्या का एक प्रमुख कारण है। \n\nबढ़ती मानव जनसंख्या के कारण कृषि क्षेत्रफल में विस्तार के फलस्वरुप सर्पगंधा के प्राकृतिक आवास नष्ट हो कर कृषि योग्य भूमि में परिवर्तित हो गये हैं। इसी प्रकार शहरीकरण के परिणामस्वरुप भी सर्पगंधा के प्राकृतिक आवास को क्षति पहुँची है जिसके कारण इस औषधीय महत्व के पौधे की जनसंख्या में गिरावट आयी है। आधुनिक कृषि में खर-पतवारनाशकों के अंधाधुंध प्रयोग के कारण वांछित खर-पतवारों के साथ-साथ सर्पगंधा के भी पौधे नष्ट हो जाते हैं। \n\nइसी प्रकार कीटनाशकों के अंधाधुंध प्रयोग के कारण परागण को बढ़ावा देने वाले उपयोगी कीट भी नष्ट हो जाते हैं जिससे परागण की प्रक्रिया प्रभावित होती है परिणामस्वरुप इस कीट परागित पौधे की प्रजनन क्षमता पर विपरीत प्रभाव पड़ता है। पारंपरिक रूप से उप-हिमालय क्षेत्र के वन सर्पगंधा वनस्पति के भण्डार रहे हैं लेकिन इन क्षेत्रों में वृहद पैमाने पर वनों की कटाई के कारण वन क्षेत्रफल में अभूतपूर्व कमी आयी है जिससे सर्पगंधा भी प्रभावित हुआ है।\n\nचूंकि सर्पगंधा एक महत्वपूर्ण औषधीय वनस्पति है अतः इसका संरक्षण आज समय की सबसे बड़ी आवश्यकता है। यथास्थल संरक्षण (In situ conservation) तथा बहिः स्थल संरक्षण (Ex situ conservation) विधियों को अपनाकर देश में संकटग्रस्त सर्पगंधा को संरक्षण प्रदान किया जा सकता हैं। यथास्थल संरक्षण में सर्पगंधा के प्राकृतिक आवास का संरक्षण अति आवश्यक है जिससे इसके प्राकृतिक आवास को सिकुड़ने से रोका जा सके। \n\nसर्पगंधा के प्राकृतिक आवासों को जीन अभयारण्य (Gene Sanctuary) में परिवर्तित करने की आवश्यकता है। प्राकृतिक आवास का संरक्षण तथा उद्धार सर्पगंधा को स्वतः ही संरक्षण प्रदान करेगा। बहिः स्थल संरक्षण के अन्तर्गत सर्पगंधा को उसके प्राकृतिक आवास के बाहर सुरक्षित स्थान पर मानव सुरक्षा में वृहद पैमाने पर उगाने की आवश्यकता है जिससे पौधे को विस्तार तथा संरक्षण मिल सके। बहिःस्थल संरक्षण के तहत सर्पगंधा का संरक्षण जीन बैंक (gene bank) में जननद्रव्य (germplasm) के रूप में भी आवश्यक है। \n\nइस बहुमूल्य वनस्पति को विस्तारित करने के लिए जैव-प्रौद्योगिकी के अन्तर्गत ऊतक संवर्द्धन (tissue culture) जैसी आधुनिक तकनीक का उपयोग सर्पगंधा के संरक्षण हेतु समय की आवश्यकता है। भारत जैसे कृषि प्रधान देश में सर्पगंधा की खेती हेतु किसानों को प्रेरित तथा प्रोत्साहित करने की भी आवश्यकता है। सर्पगंधा की खेती से न सिर्फ इसके संरक्षण में सहायता मिलेगी अपितु किसान इससे आर्थिक लाभ भी कमा सकेंगे।\n\n", "id": "60654", "title": "सर्पगन्धा"}
{"url": "https://hi.wikipedia.org/wiki?curid=60656", "text": "वर्तनी जाँचक\n\nवर्तनी जाँचक या शब्द शोधक ऐसा कम्प्यूटर प्रोग्राम है, जो स्वयं या किसी अन्य प्रोग्राम से जुड़कर किसी भाषा में लिखे पाठ या शब्दों की वर्तनी (अक्षर और मात्रा) की जाँच करता है और जो शब्द गलत हों उनके लिये शुद्ध वर्तनी वाले वैकल्पिक शब्द प्रस्तुत करता है। आजकल लगभग सभी प्रमुख भाषाओं के लिये ऐसे अनेकों प्रोग्राम उपलब्ध हो गये हैं। \n\nवर्तनी जाँचकों का मुख्य उपयोग शब्द संसाधकों, ई-मेल प्रोग्रामों, डेस्कटॉप प्रकाशन आदि में होता है। किन्तु इसके अलावा भी इसके बहुत से परोक्ष उपयोग हैं-\n\n", "id": "60656", "title": "वर्तनी जाँचक"}
{"url": "https://hi.wikipedia.org/wiki?curid=60659", "text": "सलीम-सुलेमान\n\nसलीम और सुलेमान हिन्दी फिल्मों के एक प्रसिद्ध संगीत निर्देशक और गायक हैं। यह एक दो भाइयों की जोड़ी है जिसमे, सलीम मर्चेंट और सुलेमान मर्चेंट शामिल हैं। सलीम और सुलेमान पिछले एक दशक से अधिक से फिल्मों के लिए संगीत रचना कर रहे हैं, इनकी प्रसिद्ध फिल्मों मे शामिल हैं, चक दे! इंडिया, भूत, मुझसे शादी करोगी, मातृभूमि और फैशन। \nएक प्रदर्शन में सलीम-सुलेमान]]\nइस जोड़ी ने कई भारतीय पॉप बैंड के लिए भी संगीत तैयार किया है जिनमें वीवा, आसमां, श्वेता शेट्टी, जैस्मीन और स्टाइल भाई आदि शामिल हैं। इन्होने कई टीवी विज्ञापनों का निर्माण और संगीत निर्देशन किया है जिसमे इनका सहयोग उस्ताद जाकिर हुसैन और उस्ताद सुल्तान खान जैसे कलाकारों ने किया है। इन्हें इनका पहला मौका करण जौहर ने अपनी फिल्म काल की संगीत रचना करने के लिए दिया था। उसके बाद, इन्होने कई बड़े निर्माताओं और निर्देशक जैसे यश चोपड़ा, सुभाष घई और राम गोपाल वर्मा के साथ फिल्में की हैं। गीत संगीत रचना से पहले, वे फिल्मों मे पार्श्व संगीत रचना करते रहे हैं। कुछ डरावनी फिल्मों में उनका पार्श्व संगीत बहुत पसंद किया गया।\nसलीम-सुलेमान]]\nसलीम मर्चेंट , प्रीतम चक्रवर्ती, सुलेमान मर्चेंट एक साथ]]\n\n2007: श्रेष्ठ पार्श्व संगीत जीता \"जवानी दीवानी\" के लिए\n\n2005: श्रेष्ठ पार्श्व संगीत जीता \"मुझसे शादी करोगी\" के लिए\n\n2003: श्रेष्ठ पार्श्व संगीत जीता \"भूत\" के लिए\nसालीम सुलमान स्तुदिओ में काम करते हुये|]]\n2004: श्रेष्ठ पार्श्व संगीत जीता \"धूम\" के लिए\n\n2005: श्रेष्ठ पार्श्व संगीत जीता \"अब तक छप्पन\" के लिए\n\n\nसालीम सुलैमन् पुरस्कार समारोह में]]\n\n", "id": "60659", "title": "सलीम-सुलेमान"}
{"url": "https://hi.wikipedia.org/wiki?curid=60660", "text": "समान अवसर\n\nसमान अवसर की परिभाषा और अर्थ पर काफी मतभेद है। मोटे तौर पर इसका अर्थ ऐसे सामाजिक वातावरण से है जिसमें व्यक्तियों को शिक्षा, रोजगार (जीविका), स्वास्थ्य-सुविधा आदि की प्राप्ति में ऐसे चीजों (traits) के आधार पर भेदभाव न किया जाता हो जिन्हे व्यक्ति कोशिश करके भी नहीं बदल सकता (immutable traits)। समान अवसर के निर्माण एवं क्रियान्यवन के लिये सरकार और संस्थाएँ तरह-तरह के उपाय करतीं हैं। समान अवसर प्रदाता संस्थाएँ निम्नलिखित चीजों के आधार पर कोई भेद-भाव नहीं करतीं-\n\nबहुत से लोगों का विचार है कि समानता का सिद्धान्त एक मिथक मात्र है जबकि समान अवसर का सिद्धान्त व्यावहारिक धरातल पर उतारा जा सकता है और अधिक उपयोगी है। समान अवसर की नीति का लक्ष्य होता है कि संस्था में विविधता (diversity) सुनिश्चित की जाय। \n\n", "id": "60660", "title": "समान अवसर"}
{"url": "https://hi.wikipedia.org/wiki?curid=60663", "text": "खानदेश\n\nखानदेश महाराष्ट्र के दक्षिणी पठार के उत्तरी-पश्चिमी कोने पर स्थित प्रसिद्ध ऐतिहासिक क्षेत्र, जो मुंबई से लगभग ३००किमी उत्तरपश्चिम है। १८ वीं शताब्दी में यह भाग मराठा शासन में था तथा यहाँ अनेक महत्वपूर्ण ऐतिहासिक घटनाएँ हुई थीं। उसके पूर्व यह अहमद नगर के सुल्तानों के अधिकार में था। १६०१ ई. में अकबर ने इसे अपने साम्राज्य में सम्मिलित किया। पूरे क्षेत्र का क्षेत्रफल ९,९१८ वर्गमील है। १९०६ ई. में इस क्षेत्र को दो जिलों में विभाजित कर दिया गया :\n\nइसका क्षेत्रफल ५,३२० वर्गमील है। इसके उत्तरपूर्व में सतपुड़ा पर्वत, उत्तरपश्चिम में नर्मदा नदी तथा पश्चिम में पश्चिमी घाट का उत्तरी किनारा है। इसमें ताप्ती और पनझरा नदियाँ बहती हैं। पश्चिमी भाग में जंगल हैं, जिनमें कीमती लकड़ियाँ मिलती हैं। इस जिले की मुख्य उपज ज्वार, बाजरा, कपास, गेहूँ और तिलहन हैं। इस जिले का केंद्रीय नगर धुलिया है, जो व्यापार और शिक्षा का केंद्र है। इसके अतिरिक्त शिरपुर, शाहदर और नंदउर्बर आदि प्रसिद्ध स्थान हैं। इन सभी नगरों में कपास से बिनौला निकालने के कारखाने हैं।\n\nमहाराष्ट्र के उत्तरपूर्व में दक्षिणी पठार पर स्थित है, जिसका क्षेत्रफल ४,५९८ वर्गमील है। इसका केंद्रीय नगर जलगाँव है। इसके उत्तर में सतपुड़ा पर्वत और दक्षिण में अजंता की पहाड़ियाँ है। इसमें ताप्ती और गिरना नदियाँ बहती है। चालीस गाँव के उत्तर-उत्तर-पश्चिम में आठ मील की दूरी पर जमदा सिंचाई प्रणाली प्रारंभ होती है। यहाँ पर कपास, मक्का, ज्वार, गेहूँ और आम उत्पन्न होते है। सतपुड़ा पर्वत की ढालों पर पर्वतीय वन में इमारती लकड़ियाँ मिलती है जिन्हें फैजपुर और यावल के बाजारों में बेचा जाता है। यहाँ पर कपास से बिनोला निकालने के कारखाने है। कुटीर उद्योग में वस्त्र बनाए जाते हैं। अमलनेर, चालीसगाँव, जलगाँव और भुसावल में कपास का व्यापार होता है।\n", "id": "60663", "title": "खानदेश"}
{"url": "https://hi.wikipedia.org/wiki?curid=60667", "text": "संचार प्रोटोकॉल\n\nदूरसंचार के क्षेत्र मे, एक संचार प्रोटोकॉल या संचार नवाचार आँकड़ा निरूपण, संकेत प्रणाली, प्रमाणीकरण और त्रुटि संसूचन के लिए एक मानक नियमों का सेट है जिनका प्रयोग एक संचार चैनल पर जानकारी भेजने के लिए आवश्यक होता है। संगणक विज्ञान मे संचार प्रोटोकॉल या प्रोटोकॉल कंप्यूटरों के बीच सूचना विनिमय करने के लिए नियमों का एक सेट है। आसान शब्दों मे यह वह भाषा है जिसके माध्यम से दो (या अधिक) संगणक आपस मे संपर्क स्थापित करते हैं।\n", "id": "60667", "title": "संचार प्रोटोकॉल"}
{"url": "https://hi.wikipedia.org/wiki?curid=60669", "text": "सूरजकुण्ड\n\nसूरजकुंड हरियाणा में फरीदाबाद जिला स्थित है। यह अपने हस्तशिल्प-मेला के लिये प्रसिद्ध है।\n\nहरियाणा की पर्यटन विभाग ने १९८१ में शुरू किया था। तब से हर साल इन्ही दिनों ये मेला लगता है। इस मेले का मुख्य आकर्षण है कि भारत के सभी राज्यों में से सबसे अच्छा शिल्प उत्पादों को एक ही स्थान पर जहाँ आप न देख सकते बल्कि उन्हें महसूस कर सकते हैं और उन्हें खरीद भी सकते है। इस शिल्प मेले में आप सबसे अच्छे हथकरघा और देश के सभी हस्तशिल्प पा सकते हैं। साथ ही मेला मैदान के ग्रामीण परिवेश की अद्भुत रेंज आगंतुकों को आकर्षित कर रही है। ये मेला 15 फ़रवरी तक चलेगा। सूरजकुंड मेले में इस गांव के माहौल को न केवल शहर की सुविधा-निवासी गांव जीवन की एक स्वाद पाने के लिए, लेकिन यह भी राष्ट्रीय और अंतर्राष्ट्रीय खरीददारों के लिए पहुँच प्राप्त करने के शिल्पकारों में मदद करता है। \n", "id": "60669", "title": "सूरजकुण्ड"}
{"url": "https://hi.wikipedia.org/wiki?curid=60670", "text": "ब्लूटूथ\n\nthumb \nब्लूटूथ बेतार (वायरलेस) संचार के लिए एक प्रोटोकॉल है। मोबाइल फोन, लैपटॉप, संगणक, प्रिंटर, अंकीय (डिजिटल) कैमरा और वीडियो गेम जैसे उपकरण इसके माध्यम से एक दूसरे से जुड़ कर जानकारी विनिमय कर सकते हैं। जुड़ने के लिए उपकरण रेडियो तरंगों का उपयोग करते हैं। ब्लूटूथ को मूलत: संगणक से अन्य उपकरणों को जोड़ने वाले तारों (केबलों) की संख्या को कम करने के लिए विकसित किया गया था। ब्लूटूथ को अपेक्षाकृत कम दूरी यहाँ तक कि सिर्फ् कुछ मीटर के लिए ही इस्तेमाल किया जा सकता है। \n\nब्लूटूथ के लिए कई मानक हैं। आंकडे़ प्रसार दरें बदलती रहती हैं। वर्तमान में यह दर प्रति सेकंड 1-3 MBit पर हैं। आम तौर पर ब्लूटूथ अनुप्रयोग का उपयोग एक हेडसेट को मोबाइल फोन या एक कंप्यूटर माउस, कुंजीपटल या मुद्रक (प्रिंटर) को कंप्यूटर से जोड़ने के लिए किया जाता है।\nब्ल्यूटूथ, इलेक्ट्रॉनिक उपकरण जैसे पर्सनल डिजिटल असिस्टेंट (पीडीए), मोबाइल फोन, लैपटॉप, पर्सनल कम्प्यूटर, पिरन्टर, डिजिटल कैमरा और वीडियो गेम कन्सोल इत्यादि को जोड़ने एवं सूचनाओं को आदानप्रदान करने का एक तरीका प्रदान करता है। यह वास्तव में मूलरूप से एक नेटवर्किग मानक है जो दो स्तरों पर काम करता हैः\n\nब्ल्यूटूथ टैक्नोलॉजी की सबसे बड़ी विशेषता यह है कि यह एक बेतार, सस्ती और स्वचालित टैक्नोलॉजी है। इस संदर्भ में अन्य तकनीकों का भी प्रयोग किया जा सकता है। इन तकनीकों में इन्परारेड संचार भी शामिल है। यद्यिप इन्परारेड संचार उपकरण काफी हद तक विश्वसनीय होते हैं और इनकी कीमत भी ज्यादा नहीं होती है लेकिन इनकी कुद खास कमियां भी है। ये कमियां हैं: \nब्ल्यूटूथ नामकरण \nब्ल्यूटूथ नाम 10वीं सदी के डेनमार्क के राजा हैराल्ड ब्ल्यूटूथ से लिया गया है। ब्ल्यूटूथ टैक्नोलॉजी के अन्वेषकों के अनुसार हैराल्ड ने राजनयिक अर्थात डिप्लोमेसी की एक चाल जिसके अंतर्गत युद्धरत दल या पार्टियों ने एक दूसरे से समझौता करना शुरू कर दिया और इसी प्रक्रिया ने ब्ल्यूटूथ को इस टैक्नोलॉजी के नाम के साथ दिया जिसके अंतर्गत विभिन्न प्रकार के उपकरण या युक्तियाँ आपस में बात/सूचनाओं का आदानप्रदान कर सकते हैं। \nब्ल्यूटूथ एक रेडियो और संचार प्रोटोकॉल है जिसका अभिकल्प या डिजाइन मुख्य रूप से निम्न पॉवर द्वारा 1 मीटर, 10 मीटर, 100 मीटर सीमा में सस्ते ट्रान्सीवर वाली माइक्रोचिप्स (प्रत्येक उपकरण में लगाकर) के द्वारा किया गया है। ब्ल्यूटूथ टैक्नोलॉजी द्वारा ये उपकरण आपस में सीमा (रेंज) के अंदर एक दूसरे से संपर्क बना सकते हैं। ये उपकरण एक रेडियो संचार प्रणाली का प्रयोग करते हैं इसलिए इन्हें लाइनऑफ-साइट में रहने की आवश्यकता नहीं पड़ती है। यहां तक कि ये उपकरण विभिन्न कमरों में स्थित हो सकते हैं तथा यह संपर्क प्रणाली तब तक कार्यशील रहती है जब तक कि अभिगरहित शिक्त या पावर पयार्प्त होती है। इसके कारण विभिन्न एन्टिना के अभिकल्प या डिजाइन, प्रेषण पथ क्षीणन या हरास और अन्य गणक तथा प्रेक्षित सीमाएँ या परास (रेंज) परिवर्तनशील हो जाती हैं। ब्ल्यूटूथ टैक्नोलॉजी के अन्तर्गत प्रेषण शिक्त या पॉवर किसी एक वर्ग में अवश्य हो, जो सारणी 3 में दर्शाए गए है। ब्ल्यूटूथ टैक्नोलॉजी में ऊर्जा की खपत काफी कम है। ब्ल्यूटूथ टैक्नोलॉजी प्रेषीय या ट्रांसमीटर की ऊर्जा आवश्यकतानुसार सीमित कर देती है। सिग्नल की ताकत रेंज के अनुसार परिवर्तित (कम/ज्यादा) हो जाती है। अगर आंकड़ो से तुलना की जाएँ तो एक ब्ल्यूटूथ युक्ति किसी भी अन्य मोबाइल फोन से 3 प्रतिशत कम ऊर्जा का उपयोग करती है।\n\nब्ल्यूटूथ विनिर्देशन का विकास पहली बार 1994 में हार्टसन द्वारा किया गया, जो उस समय एरिक्सन (नीद्रलैंड में एम्मेन स्थान पर स्थिति) रेडियो प्रणाली पर कार्य कर रहे थे। इन विनिदेशों को ब्ल्यूटूथ स्पेशल इंन्ट्रेस्ट ग्रूप् (एस़आई़जी) द्वारा औपचारिक बनाया गया। एस आई जी का गठन 20 मई 1999 को किया गया। इसकी स्थापना एरिक्सन, एरिक्सन सोनी, आई बी एम, इन्टेल, तोशिबा और नोकिया द्वारा किया गया ब्ल्यूटूथ टैक्नोलॉजी आई़ई़ई़ई802़ 15़1 के नाम से भी जानी जाती है।\n", "id": "60670", "title": "ब्लूटूथ"}
{"url": "https://hi.wikipedia.org/wiki?curid=60671", "text": "मुरली मनोहर जोशी\n\nडॉ॰ मुरली मनोहर जोशी, भारतीय जनता पार्टी के प्रमुख नेता हैं। राष्ट्रीय जनतांत्रिक गठबंधन के शासनकाल में वे भारत के मानव संसाधन विकास मंत्री थे।\n\nमुरली मनोहर जोशी जी का जन्म ५ जनवरी सन् १९३४ को दिल्ली में हुआ था। उनका पैतृक निवास-स्थान वर्तमान उत्तराखण्ड के कुमायूँ क्षेत्र में है। उन्होंने अपना एम्एससी इलाहाबाद विश्वविद्यालय से किया जहाँ प्राध्यापक राजेन्द्र सिंह उनके एक शिक्षक थे। यहीं से उन्होंने अपनी डॉक्टोरेट की उपाधि भी अर्जित की। उनका शोधपत्र स्पेक्ट्रोस्कोपी पर था। अपना शोधपत्र हिन्दी भाषा में प्रस्तुत करने वाले वे प्रथम शोधार्थी हैं। बाद में वे राष्ट्रीय राजनीति में आ गये।\n\n२०१४ के लोकसभा चुनाव में वे उत्तर प्रदेश के कानपुर से सांसद हैं।\nपद्म विभूषण (2017)\n\n", "id": "60671", "title": "मुरली मनोहर जोशी"}
{"url": "https://hi.wikipedia.org/wiki?curid=60673", "text": "बिहू\n\nअसम में अनेक रंगारंग त्‍यौहार मनाए जाते हैं। बिहू असम का मुख्‍य पर्व है। यह साल में तीन बार मनाया जाता है-\n\n\n", "id": "60673", "title": "बिहू"}
{"url": "https://hi.wikipedia.org/wiki?curid=60677", "text": "लोक नृत्य\n\nलोकनृत्य (Folk dance) उन नृत्यों को कहते हैं जिनमें प्राय: निम्नलिखित विशेषताएँ पायी जाती हैं-\n\n\n\n", "id": "60677", "title": "लोक नृत्य"}
{"url": "https://hi.wikipedia.org/wiki?curid=60682", "text": "बांबी\n\nबांबी () १९४२ में वॉल्ट डिज़्नी द्वारा निर्मित एनीमेटेड फिल्म है। एक सिधा डीवीडी के लिए अगली कड़ी, \"बांबी २\", था जारी की २००६।\n\n\n", "id": "60682", "title": "बांबी"}
{"url": "https://hi.wikipedia.org/wiki?curid=60690", "text": "रजनीगन्धा\n\nरजनीगन्धा (वानस्पतिक नाम : \"Polianthes tuberosa\") सुगन्धित फूलों वाला पौधा है जो पूरे भारत में पाया जाता है। रजनीगंधा का पुष्प कुप्पी (फनल) के आकार का और सफेद रंग का लगभग 25 मिलीमीटर लम्बा तथा सुगन्धित होते हैं।रजनीगन्धा के फूल को कहीं-कहीं 'अनजानी' तथा 'सुगंधराज' नाम से भी जाना जाता है। रजनीगंधा का फूल अपनी मनमोहक भीनी-भीनी सुगन्ध, अधिक समय तक ताजा रहने तथा दूर तक परिवहन क्षमता के कारण बहुत ही महत्वपूर्ण स्थान रखता है।\n", "id": "60690", "title": "रजनीगन्धा"}
{"url": "https://hi.wikipedia.org/wiki?curid=60691", "text": "जैवसंसाधन तथा सतत विकास संस्थान, मणिपुर\n\nजैवसंसाधन तथा सतत विकास संस्थान, जिसे लघुरूप में आई बी एस डी कहते हैं, इम्फाल, मणिपुर में स्थित हैं। इसका उद्देश्य इस क्षेत्र के सामाजिक-आर्थिक विकास के लिए जैवप्रौद्योगिकीय हस्तक्षेपों के माध्यम जैवसंसाधनों का विकास तथा उनका सतत प्रयोग करना है। इसका लक्ष्यभारत-बर्मा (म्यांमार) जैवसंसाधन स्थल के अंतर्गत आनेवाले भरतीय क्षेत्र में जैवसंसाधनों का वैज्ञानिक प्रबंधन करना है।\n\nभारत सरकार के केन्द्रीय मंत्रिमंडल ने 16 जनवरी, 2001 को आयोजित अपनी बैठक में इम्फाल, मणिपुर में जैव प्रौद्योगिकी विभाग, भारत सरकार के एक स्वायत्तशासी संस्थान के रूप में जैवसंसाधन तथा सतत विकास संस्थान की स्थापना को अनुमोदन दिया था। जैवसंसाधन तथा सतत विकास संस्थान (आई बी एस डी) को 26 अप्रैल, 2001 को मणिपुर सोसायटी पंजीकरण अधिनियम, 1989 में पंजीकृत कराया गया।\n\n\nइसके उद्देश्यों की पूर्ति के लिए प्रस्तावित क्रियाकलाप हैं:\n\n", "id": "60691", "title": "जैवसंसाधन तथा सतत विकास संस्थान, मणिपुर"}
{"url": "https://hi.wikipedia.org/wiki?curid=60702", "text": "धारा २१\n\nभारतीय संविधान की धारा २१ - सिवाय विधिसम्मत प्रक्रिया के, किसी भी व्यक्ति को उसके जीने के अधिकार और व्यक्तिगत स्वतंत्रता से वंचित नहीं किया जाएगा।\n", "id": "60702", "title": "धारा २१"}
{"url": "https://hi.wikipedia.org/wiki?curid=60728", "text": "अधिवक्ता\n\nअधिवक्ता, अभिभाषक या वकील (ऐडवोकेट advocate) के अनेक अर्थ हैं, परंतु हिंदी में ऐसे व्यक्ति से है जिसको न्यायालय में किसी अन्य व्यक्ति की ओर से उसके हेतु या वाद का प्रतिपादन करने का अधिकार प्राप्त हो। अधिवक्ता किसी दूसरे व्यक्ति के स्थान पर (या उसके तरफ से) दलील प्रस्तुत करता है। इसका प्रयोग मुख्यत: कानून के सन्दर्भ में होता है। प्राय: अधिकांश लोगों के पास अपनी बात को प्रभावी ढ़ंग से कहने की क्षमता, ज्ञान, कौशल, या भाषा-शक्ति नहीं होती। अधिवक्ता की जरूरत इसी बात को रेखांकित करती है। अन्य बातों के अलावा अधिवक्ता का कानूनविद (lawyer) होना चाहिये। कानूनविद् उसको कहते हैं जो कानून का विशेषज्ञ हो या जिसने कानून का व्यावसायिक अध्ययन किया हो। \nवकील की भूमिका कानूनी न्यायालय में काफी भिन्न होती है।\n\nभारतीय न्यायप्रणाली में ऐसे व्यक्तियों की दो श्रेणियाँ हैं : (१) ऐडवोकेट तथा (२) वकील। ऐडवोकेट के नामांकन के लिए भारतीय \"बार काउंसिल' अधिनियम के अंतर्गत प्रत्येक प्रादेशिक उच्च न्यायालय के अपने-अपने नियम हैं। उच्चतम न्यायालय में नामांकित ऐडवोकेट देश के किसी भी न्यायालय के समक्ष प्रतिपादन कर सकता है। वकील, उच्चतम या उच्च न्यायालय के समक्ष प्रतिपादन नहीं कर सकता। ऐडवोकेट जनरल अर्थात्‌ महाधिवक्ता शासकीय पक्ष का प्रतिपादन करने के लिए प्रमुखतम अधिकारी है। \nअभी महाराष्ट्र के महाधीवक्ता रोहित देव है ।\n\nवकालतनामे का एक नमूना नीचे दिया गया है-\n\n\n", "id": "60728", "title": "अधिवक्ता"}
{"url": "https://hi.wikipedia.org/wiki?curid=60729", "text": "प्लाज़्मा (भौतिकी)\n\nभौतिकी और रसायन शास्त्र में, प्लाज्मा आंशिक रूप से आयनीकृत एक गैस है, जिसमें इलेक्ट्रॉनों का एक निश्चित अनुपात किसी परमाणु या अणु के साथ बंधे होने के बजाय स्वतंत्र होता है। प्लाज्मा में धनावेश और ऋणावेश की स्वतंत्र रूप से गमन करने की क्षमता प्लाज्मा को विद्युत चालक बनाती है जिसके परिणामस्वरूप यह दृढ़ता से विद्युत चुम्बकीय क्षेत्रों से प्रतिक्रिया कर पाता है। \n\nप्लाज्मा के गुण ठोस, द्रव या गैस के गुणों से काफी विपरीत हैं और इसलिए इसे पदार्थ की एक भिन्न अवस्था माना जाता है। प्लाज्मा आमतौर पर, एक तटस्थ-गैस के बादलों का रूप ले लेता है, जैसे सितारों में। गैस की तरह प्लाज्मा का कोई निश्चित आकार या निश्चित आयतन नहीं होता जब तक इसे किसी पात्र में बंद न कर दिया जाए लेकिन गैस के विपरीत किसी चुंबकीय क्षेत्र के प्रभाव में यह एक फिलामेंट, पुंज या दोहरी परत जैसी संरचनाओं का निर्माण करता है।\nप्लाज्मा की पहचान सबसे पहले एक क्रूक्स नली में १८७९ मे सर विलियम क्रूक्स द्वारा की गई थी उन्होंने इसे “चमकते पदार्थ” का नाम दिया था। क्रूक्स नली की प्रकृति \"कैथोड रे\" की पहचान इसके बाद ब्रिटिश भौतिक विज्ञानी सर जे जे थॉमसन द्वारा १८९७ में द्वारा की गयी। १९२८ में इरविंग लैंगम्युइर ने इसे प्लाज्मा नाम दिया, शायद इसने उन्हें रक्त प्लाविका (प्लाज्मा) की याद दिलाई थी।\n\nप्लाज्मा के पैरामीटरों के परिमाण की कोटि में बहुत अन्तर हो सकता है। इसलिये निम्नलिखित सारणी में केवल परम्परागत परमाणवीय प्लाज्मा (conventional atomic plasmas) के पैरामीटरों के मान दिये गये हैं।\n\n", "id": "60729", "title": "प्लाज़्मा (भौतिकी)"}
{"url": "https://hi.wikipedia.org/wiki?curid=60739", "text": "पोंक\n\nपोंक सूरत गुजरात तथा आसपास के क्षेत्रों में मिलने वाला एक मोटा अन्न है यह विश्व के सिर्फ़ इसी भाग में मिलता है। \nयह सर्दी में प्रयोग होता है, यह हरे रंग का होता है\n", "id": "60739", "title": "पोंक"}
{"url": "https://hi.wikipedia.org/wiki?curid=60749", "text": "पेनिसिलियम\n\nपेनिसिलयम एक साधारण फफूँद है। यह एक प्रकार का कवक श्रेणी का मृतजीवी वनस्पति है। इसे नीली यी हरी फफूँद भी कहा जाता है। यह सड़ी-गली सब्जियों, कटे हुए फलों, रोटी, सड़े हुए मांस, चमड़े आदि पर उगता है। विशेष कर यह नींबू के ऊपर बहुत ही सहज रूप से उगता है। पेनिसिलियम पौधे का शरीर पतले सूते जैसी रचनाओं से बना होता है। इन रचनाओं को हाइफी कहते हैं। इसके सारे शरीर को माइसेलियम कहते हैं। इसका कवक जाल अनेक शाखाओं में बँटा रहता है। इसमें विखंडन द्वारा वर्धी प्रजनन होता है। पेनिसियम में स्पोर नाम कोनिडिया की शृंखला पाई जाती है जिसके द्वारा यह अलैंगिक प्रजनन करता है। पेनिसिलियम के पौधे से पेनिसिलीन नामक उपक्षार प्राप्त होता है। यह एक चमत्कारी औषधि है। इसका व्यवहार तपेदिक तथा अन्य विभिन्न रोगों में किया जाता है। \n\nपेनिसिलीन का आविष्कार ब्रिटेन के वैज्ञानिक सर अलेक्जेंडर फ्लेमिंग ने १९२९ में किया था। इस खोज के लिए १९५४ में उन्हें चिकित्सा शास्त्र के नोबेल पुरस्कार से सम्मानित किया गया। पेनिसिलीन पहला आधुनिक प्रतिजैविक था। पेनिसिलियम की कई जातियाँ पनीर-व्यवसाय में पनीर तैयार करने में व्यवहृत होती हैं। कार्बनिक अम्ल के संश्लेषण में भी इसका उपयोग होता है। एल्कोहल बनाने में भी इसका इस्तेमाल किये जाते हैं। रंग तैयार करने में भी इसका उपयोग होता है।\n", "id": "60749", "title": "पेनिसिलियम"}
{"url": "https://hi.wikipedia.org/wiki?curid=60774", "text": "शिलांग के पर्यटन स्थल\n\nशिलांग एक छोटा-सा शहर है जिसे पैदल घूमकर देखा जा सकता है। अपनी सुविधा के अनुसार सिटी बस या दिनभर के लिए ऑटो या टैक्सी किराए पर लेकर भी घूमा जा सकता है। शिलांग और उसके आसपास अनेक दर्शनीय स्थल है जैसे-\n\nयह शिलांग का सबसे ऊंचा प्वाइंट है। इसकी ऊंचाई 1965 मीटर है। यहां से पूरे शहर का विहंगम नजारा देखा जा सकता है। रात के समय यहां से पूरे शहर की लाईट असंख्य तारों जैसी चमकती है।\n\nयह लगभग हर प्रकार के फूलों से सुसज्‍जित खूबसूरत पार्क है। इसमें एक छोटा चिड़ियाघर और अनेक प्रजातियों की तितलियों का संग्रहालय है। \n\nमेरंग-नोखलॉ रोड पर ग्रेनाइट की एक ऊंची और विशाल चट्टान है जिसे कैलांग रॉक के नाम से जाना जाता है। यह एक गोलाकार गुम्बदनुमा चट्टान है जिसका व्यास लगभग 1000 फुट है। \n\nयह कृत्रिम झील है जो घने जंगलों से घिरी है।\n\nहैप्पी वैली में स्थित यह झरना बहुत ऊंचा और बिलकुल सीधा है। मॉनसून में इसकी खूबसूरती देखते ही बनती है।\n\nयह अपर शिलांग में स्थित है, जहां वायुसेना का ईस्टर्न एयर कमान्ड भी है। यहां कई छोटे- छोटे झरने एक साथ गिरते हैं। यहां एक छोटे से रास्ते के सहारे झरने के नीचे भी जाया जा सकता है, जहां एक छोटी झील बनी हुई है।\n\nयह शिलांग से 60 किलोमीटर की दूरी पर स्थित है। यह स्थान दुनिया भर में मशहूर है। हाल ही में इसका नाम चेरापूंजी से बदलकर सोहरा रख दिया गया है। वास्तव में स्थानीय लोग इसे सोहरा नाम से ही जानते हैं। यह स्थान दुनियाभर में सर्वाधिक बारिश के लिए जाना जाता है। इसके नजदीक ही नोहकालीकाई झरना है, जिसे पर्यटक जरूर देखने जाते हैं। यहां कई गुफा भी हैं, जिनमें से कुछ कई किलोमीटर लम्बी हैं। चेरापूंजी बांगलादेश सीमा से काफी करीब है, इसलिए यहां से बांगलादेश को भी देखा जा सकता है।\n\nशिलांग से 20 किलोमीटर दूर स्थित यह एक वाटर स्पोट्स कॉम्प्लेक्स है, जो उमियाम हाइड्रो इलेक्ट्रिक प्रोजेक्ट की वजह से बनी झील पर स्थित है। यहां कई प्रकार के वाटर स्पोट्र्स का आनन्द लिया जा सकता है। \nएलिफण्ट फॉल्स बहुत ही बडा झरना है जिसकी आवाज बहुत दूर से सुनी जा सकती है। पहाडी से बहुत नीचे उतरकर यह मनोरम दृष्य देखा जा सकता है। फोटोग्राफी के लिये यह सर्वश्रेष्ठ झरना कहा जा सकता है क्योंकि इसमे झरने के पास जाया जा सकता है।\n\nयह मनोरम पहाडियों के बीच में एक प्राकृतिक गुफा है। गुफा के मध्य बिल्कुल गौ थन के आकार की शिला से लगातार नीचे बने प्राकृतिक शिवलिंग पर बूंद बूंद गिरता पानी लगता है जैसे भगवान शिव का जलाभिषेक हो रहा हो। कुल मिलाकर हिंदु धर्म के अनुसार यह स्थल एक शक्ति पीठ बनने का सामर्थ्य रखता है।\n\nप्रकृति की अदभुद देन यह स्थान बहुत ही सुंदर है। सलफर युक्त गर्म पानी जो कि झरने से निकलता है चरम रोंगो के लिये एक औषधि का कार्य करता है। झरने के पानी को पाईप लाईन द्वारा स्नान घर में पहुंचाया गया है जहां पर महिला व पुरूष आराम पूर्वक स्नान कर सकते हैं। स्नान करने के बाद पूरी थकान दूर हो जाती है। \n\nशिलांग पीक शिलांग शहर से लगभग 1500 फुट की उंचाई पर है इसलिए यहां का तपमान कम होता है। यहां पर भारतीय वायु सेना का पूर्वी कमांड का कार्यलय है। बहुत उंची चोटियों पर बडे बडे RADAR लगाए गये हैं। यह देश की सुरक्षा के लिये अत्यंत संवेदनशील है। शिलांग पीक से खडे होकर पूरे शहर को देखा जा सकता है।\n\nवार्डस झील बहुत ही सुंदर मनुष्य द्वारा निर्मित एक झील है को कि शिलांग क्लब के पीछे स्थित है। यहां पर पर्यटक बोटींग का आनन्द ले सकते हैं। झील के मध्य में एक लकडी का पुल है जहां से दर्शक झील में दाना डाल कर भांति- भांति प्रकार की मछलियों को देखा जा सकता है। झील में एक संगतमीय झरना भी है जो को आजकल बंद है।\n\nसुरंगमय पहाडियों के बीच में गोरखा रेजीमेंट द्वारा निर्मित एक प्राचीन मंदिर है। इस मंदिर से भगवान शंकर की अनेक दंत कथाए जुडी हुई है। शिलांग के मारवाडी समाज के लिये यह श्रद्धा का केन्द्र है। शिवरात्रि के दिन यहां बडा मेला लगता है।\n\nयह पुल वायर रोप (तार की रस्सी) से बना है जो कि शिलाँग और चेरापुंजी के रास्ते के ठीक मध्य मे है। अकसर यहाँ लोग चाय पीने के लिये रुकते हैं। हरी भरी पहाड़ियॉ बहुत ही दर्शनीय है। नवंबर- दिसंबर के महीने में जब कोहरा (धुन्ध) होता है, तब लोग यहां आना पसंद करते हैं क्योंकि तब चेरापुंजी जाना संभव नही होता।\n\nयह बांग्लादेश की सीमा पर स्थित एक सुंदर झरना है। सीढियों की सहायता से झरने के पास तक जाया जा सकता है। इन दिनो में बरसात नही होने के कारण पानी कुछ कम है।\n\nयह गुफा़ प्रकृति का अनुपम खजाना है। गुफा मै पत्थरों की सुंदरता व कटाई को देखकर लगता है कि कभी यहां समुद्र होगा। स्थानीय लोगों बताते हैं कि ये गुफा गुवाहाटी के कामाख्या मंदिर तक जाती है। गुफ़ा में लगभग 500-600 मी॰ अंदर तक जाने का अवसर मिला। एक जमाने में लोग गुफा में मशाल लेकर जाया करते थे। लेकिन अब मेघालय सरकार ने विद्युत का प्रबंध कर दिया है।\n\nयह झरनों का एक समूह है जो कि पहाडो़ की घाटी के बीच में स्थित हैं। यहाँ के दृष्य बहुत ही सुंदर हैं। इसके ठीक सामने देहरादून की सहस्त्र धाराओं के समान छोटे-छोटे कल-कल करते झरने हैं। बरसात की कमी की वजह से निश्चित रूप से यह खूबसूरत झरने संकट में है।\n\nयह मेघालय सरकार द्वारा बनाया गया एक छोटा सा उद्दान है। उसमे अनेक प्रकार के फूल लगाये गये हैं। उद्यान के अंत में एक एसा स्थान बनाया गया है, जहां से खडे होकर बांग्लादेश को साफ- साफ देखा जा सकता है।\n\nबिशप और बीडन फाल्स शिलांग के मध्य स्थित सुंदर झरना है जो कि एक गहरी खाई में गिरता है।\n\nशिलांग से 17 कि॰मी॰ दूर स्थित हैं। बरापानी में एक बहुत विशाल झील है जिस से जल से बिजली उत्पन्न होती है। मोटर बोट (मोटर नौका) व अन्य पानी के खेलों का आनंद लिया जा सकता है। सुंदर रेसोर्ट व रेस्टोरेंट (रेस्तराँ) भी है। \n\nयह भारत का तीसरा सबसे बडा गोल्फ कोर्स (गोक्फ़ का मैदान) है। इस में 26 होल हैं।\n", "id": "60774", "title": "शिलांग के पर्यटन स्थल"}
{"url": "https://hi.wikipedia.org/wiki?curid=60789", "text": "जंगली चावल\n\nइसका वैज्ञानिक नाम एचिलोना कोलोना है, यह एक प्रकार की जंगली घास है जो उष्ण कटिबंधीय एशिया में मिलती है, यह पनिकम प्रकार की घास मानी गयी है।\n\nसमूचा उष्ण कटिबंधीय एशिया तथा अफ्रीका, वनों तथा सड़क के किनारे मिलता है।\n\nइसे प्राय अकाल या अन्नाभाव के समय प्रयोग करते हैं, खास तौर पर चाड़ तथासूडान में, राजस्थान में इसके बीजो का प्रयोग चावल के रूप में होता है, \nइसके भारतीय भाषाओ में अनेक स्थानीय नाम है, संस्कृत में इसे श्रामक कहते हैं, अन्य भाषाओं में भी इसके अनेक नाम है, इस लेख के लिए एक सामान्य शब्द जंगली चावल का चयन किया गया है जो यधपि प्रयोग में कम आता है, लेकिन शीर्षक रूप में सही है, \nअन्य भाषाओं में इसके नामो की सूची आप अंगरेजी विकिपीडिया पे देख सकते हैं\n\n\"E. colona\" as a weed\n", "id": "60789", "title": "जंगली चावल"}
{"url": "https://hi.wikipedia.org/wiki?curid=60790", "text": "कँगनी\n\nकंगनी या टांगुन (वानस्पतिक नाम : \"सेतिरिया इटालिका\") मोटे अन्नों में दूसरी सबसे अधिक बोई जाने वाली फसल है, खासतौर पर पूर्वी एशिया में। चीन में तो इसे ईसा पूर्व ६००० वर्ष से उगाया जा रहा है, इसे 'चीनी बाजरा' भी कहते हैं। यह एकवर्षीय घास है जिसका पौधा ४ - ७ फीट ऊँचा होता है, बीज बहुत महीन लगभग २ मिलीमीटर के होते हैं, इनका रंग किस्म किस्म में भिन्न होता है, जिनपे पतला छिलका होता है जो आसानी से उतर जाता है।\n\nभारत में तमिलनाडु में इसे 'तिनी' कहते हैं, इसे दलिए में मिला कर खाया जाता है, व चीन में इसे छोटा चावल कहते हैं।\n\nहिन्दी -- कंगनी, कांकुन, टांगुन\n\nसंस्कृत -- कंगनी, प्रियंगु, कंगुक, सुकुमार, अस्थिसंबन्धन:\n\nअंग्रेजी -- फॉक्सटेल मिलेट, इटालियन मिलेट\n\nमराठी -- कांग, काऊन, राल\n\nगुजराती -- कांग\n\nबंगाली -- काऊन, काकनी, कानिधान, कांगनी दाना\n\nचीन में यह प्रमुख मोटा अन्न है, गरीब उत्तरी क्षेत्रों में तो यही मुख्य भोजन है, अमेरिका तथा यूरोप में इसे चारे, भूसे या पक्क्षियो के भोजन रूप में उगाया जाता है। यह गर्म मौसम की फसल है, चारे भूसे के रूप में यह ७५ दिन में और अन्न के रूप में ९० दिन में तैयार हो जाती है, इसका उत्पादन चारे के रूप में करने पे २०,००० किलो, भूसे के रूप में करने पे ४,००० किलो और अन्न के रूप में करने पे ८00 किलो फसल हो जाती है।\n\nकम से कम ईसा पूर्व ६००० वर्ष से चीन में उत्पादित हो रहा है, यूरोप में यह कम से कम ईसा पुर्व २००० वर्ष से उत्पादित हो रहा है।\n\nमिलेट पर लेख\n", "id": "60790", "title": "कँगनी"}
{"url": "https://hi.wikipedia.org/wiki?curid=60791", "text": "बांद्रा\n\nबांद्रा के कई अर्थ हो सकते हैं:-\n\n", "id": "60791", "title": "बांद्रा"}
{"url": "https://hi.wikipedia.org/wiki?curid=60792", "text": "चेना\n\nचेना (Proso millet) मोटा अन्न है। इसे 'पुनर्वा' भी कहते है। इसे सबसे पहले कहा उगाया गया, यह ज्ञात नही है, किंतु एक फसल के रूप में यह काकेशिया तथा चीन में ७,००० वर्ष पूर्व से उत्पादित किया जा रहा है। माना जाता है की इसे स्वतंत्र रूप से उगाया जाना सीखा गया होगा। इसे आज भी भारत, रूस, यूक्रेन, मध्य पूर्व एशिया, तुर्की तथा रोमानिया में बड़े पैमाने पे उगाया जाता है। इसे स्वास्थ्य रक्षक माना जाता है। इसमे ग्लूटेन नही होने से वे लोग भी इसे प्रयोग कर सकते है जिन्हें गेंहू से एलर्जी हो जाती है।\n\nयह कई प्रकार के जलवायु में उग जाता है। बहुत कम जल की जरूरत होती है, तथा कई प्रकार की मृदा में उग जाता है। इसे उगने के लिए कम समय की जरूरत होती है, सूखे क्षेत्रों हेतु यह आदर्श फसल है, मुख्य अन्नो में यह न्यूनतम जल मांगती है, इसका पादप ४ फीट तक ऊँचा हो सकता है, बीज गुच्छो में उगते है तथा २-३ मिलीमीटर के होते है, ये पीले, संतरी, या भूरे रंग के हो सकते है। यधपि यह घास है लेकिन अन्य मोटे अन्नो से इसका कोई रिश्ता नही है।\n\nकँगनी की भाँति इस फसल के जंगली पूर्वजों की पहचान नही हो सकी है। फ़िर भी माना जाता है कि यह मध्य एशिया में से शेष विश्व में फ़ैली है | नवपाषाण युग में इसे उगाया जाने लगा था, जिसके प्रमाण जोर्जिया में मिलते है।\n\nयह उन मोटे अन्नो में से है जो अफ्रीका में नही उगाये जाते है, विकसित देशो में इसे पशु चारे के रूप में ही उगाते है।\n\n\n", "id": "60792", "title": "चेना"}
{"url": "https://hi.wikipedia.org/wiki?curid=60793", "text": "यंग इण्डिया\n\nयंग इंडिया (Young India) एक साप्ताहिक पत्रिका थी जिसे गांधीजी प्रकाशित करते थे। पत्रिका अग्रेजी में निकलती थी। गांधीजी ने अपने विचार एवं दर्शन को प्रसारित करने लिये आरम्भ किया था। इसके लेखों में अनेक सूक्तियाँ होती थीं जो लोगों के लिये महान प्रेरणा का कार्य करती थीं।\n", "id": "60793", "title": "यंग इण्डिया"}
{"url": "https://hi.wikipedia.org/wiki?curid=60801", "text": "हमाची\n\nप्रीमियम और मूल संस्करण उपलब्ध हैं। हैकर्स अनुमति देता है लैन पर खेल खेलने के लिए, कुछ कंपनियों की प्रतिक्रिया 16 लोगों को एक खेल या एक कार्यक्रम के साथ खेल ले व्यापार नेटवर्क स्थानान्तरण किया जा सकता है की स्थापना की है। आप खेल का एक विभिन्न प्रकार ढूँढ सकते हैं नेटवर्क के हजारों करके वेब पर खोजें.\n", "id": "60801", "title": "हमाची"}
{"url": "https://hi.wikipedia.org/wiki?curid=60803", "text": "दीन-ए-इलाही\n\nदीन-ए-इलाही नाम से अकबर ने एक नया धर्म बनाया जिसमें सभी धर्मों के मूल तत्वों को डाला, इसमे प्रमुखता हिंदू एवं इस्लाम धर्म थे। इनके अलावा पारसी, जैन एवं ईसाई धर्म के मूल विचारों को भी सम्मलित किया। हाँलाँकि इस धर्म के प्रचार के लिए उसने ज्यादा कुछ नही किया केवल आपने विश्वस्त लोगों को ही इसमें सम्मलित किया। कहा जाता हैं कि अकबर के अलावा केवल राजा बीरबल ही मृत्यु तक इस के अनुयायी थे। दबेस्तान-ए-मजहब के अनुसार अकबर के पश्चात केवल १९ लोगों ने एस धर्म को अपनाया कालांतर में अकबर ने एक नए पंचांग की रचना की जिसमें की उसने एक ईश्वरीय संवत को आरम्भ किया जो अकबर की राज्याभिषेक के दिन से प्रारम्भ होत था। उसने तत्कालीन सिक्कों के पीछे \"अल्लाहु-अकबर\" लिखवाया जो अनेकार्थी शब्द था। अकबर का शाब्दिक अर्थ है \"महान\" और \"अल्लाहु-अकबर\" शब्द के दो अर्थ हो सकते थे \"अल्लाह महान हैं \" या \"अकबर ही अल्लाह हैं\"। दीन-ऐ-इलाही सही मायनों में धर्म न होकर एक आचार सहिंता समान था। इसमें भोग, घमंड, निंदा करना या दोष लगाना वर्जित थे एवं इन्हें पाप कहा गया। दया, विचारशीलता और संयम इसके आधार स्तम्भ थे।\n\nअकबर प्रसिद्ध तीर्थ, कुरुक्षेत्र पहुँचा। वहाँ सूर्यग्रहण पर आज भी बड़ा मेला होता है। लोग स्नान करते हैं। उस समय, कुछ साधु-वैरागी भी कुरुक्षेत्र के कुंड में स्नान करने आए थे, परंतु उनमें यह विवाद था कि कौन दल पहले स्नान करे।\n\nआज भी पहले स्नान करने पर झगड़ा होता है। अतएव जब यह विवाद तय न हो सका तो दोनों दलों ने बादशाह से फ़रियाद की। दोनों के ही अपने-अपने दावे थे, पर बादशाह को कोई भी निश्चित प्रमाण न मिल सके। जान पड़ता है, युवक अकबर को कुछ मसखरी सूझी। उसने कहा- दोनों आपस में लड़ लें, जिस दल की जीत हो जाए वही पहले स्नान करे।\n\nइस पर एक दल ने फ़रियाद की कि विपक्षियों के दल में अधिक व्यक्ति हैं। विनोदी अकबर ने कहा कि ठीक है, जिसके पास कम आदमी हों, वह उतने ही शाही सैनिक ले ले। फिर क्या था, किसी ने किसी की दाढ़ी पकड़ी, किसी ने किसी की जटा। इस घमासान का बड़ा मज़ेदार चित्रण अकबर-नामे की शाही प्रति में हुआ।\nअकबर के साथ गए चित्रकारों ने घटना का चित्र बनाया है। चित्र को देखने से ज्ञात होता है कि दूर पर खड़ा घुड़सवार अकबर भी इस तमाशे का मज़ा ले रहा था।\n\nअकबर के दरबार में जैन भी थे, यह बदायूँनी और अबुल फजल दोनों ही कहते हैं। दो प्रमुख जैन मुनि हीर विजयजी तथा उनके शिष्य विजयसेन सूरी उसके दरबार में आए। ये दोनों श्वेबांतर जैन थे। इनमें हीर विजयजी सूरी को तो 1584 ई. में अकबर का फ़रमान प्राप्त हुआ किपर्युषण पर्व में जीव हिंसा न हो।\n\nलोग जैनों के सम्मुख हिंसा न करें और मांस न खाएँ। हीर विजयजी के प्रति अकबर की बड़ी श्रद्धा रही होगी। अबुल फजल ने लिखा है कि वे उच्चतम कोटि के धार्मिक व्यक्ति थे। इनके प्रभाव से अकबर को जीव हिंसा के प्रति अरुचि हुई और उसने कई ख़ास तिथियों पर अपने साम्राज्य में जीव हिंसा की मनाही कर दी। वह स्वयं मांस-भक्षण के विरुद्ध हो गया। उसने स्वयं प्रत्येक शुक्रवार शाकाहारी भोजन करने का व्रत ले लिया।\n\nअकबर ने यह महसूस किया कि सभी धर्मों का एक ही उद्देश्य है। अतः उसने सर्वधर्म समन्वय अर्थात सब धर्मों की अच्छी बातें लेने का मार्ग पकड़ा। इसी को उसने 'सुलह कुल' कहा। इस तरह सब धर्मों की अच्छी बातों को लेकर उसने दीन-ए-इलाही चलाया।\n\nइसमें इस्लाम का एकेश्वरवादथा, तो पारसी धर्म के अनुसार सूर्य और अग्नि उस ईश्वर के प्रकाश और तेज के रूप में पूजनीय थे। हिन्दू और जैन धर्मों के अहिंसावाद की इस धर्म पर गहरी छाप थी।\n\nसम्राट होने के नाते अकबर धार्मिक तत्वों की तह में जाना अपना कर्तव्य समझता। एक बार वह फतेहपुर सीकरी में प्रातःकाल एकांत में शिला पर बैठा तो उसके मन में यह भावना आई कि अपनी प्रजा में भेदभाव नहीं रखना चाहिए। दूसरी ओर इस्लाम के मुल्ला गैर-मुसलमानों को सताने की सलाह देते।\n\nइनके वाद-विवाद इतने उग्र होने लगे कि बादशाह के सामने भी वे दरबारी तहजीब का ध्यान न रखते। इस सबसे अकबर के मन में सच्चाई की खोज की प्रवृत्ति और अधिक बढ़ी। अकबर-नामा में अबुल फजल लिखता है कि इसके बाद दरबार में सभी धर्मों और संप्रदायों के विद्वान भर गए। सभी की धार्मिक मान्यताओं पर विचार होता। यदि उनमें कोई कमजोरी होती तो उसे प्रकट किया जाता। धार्मिक सहिष्णुता बरती जाती, इससे उलटी बुद्धि वाले और दुष्टों को जलन होती।\n\nअकबर जब आंतरिक झगड़ों से मुक्त हुआ तो उसका धर्म-सुधार की ओर ध्यान गया। उसने एक नए धर्म की स्थापना की। इसमें उसने पवित्र कुरान, ब्राह्मणों के धर्मशास्त्र और ईसा मसीह के उपदेशों का समन्वय किया। इस हेतु उसने एक सभा की। इसमें सभी धर्मों के आचार्यों को बुलाया, साथ ही अपने मनसबदारों को भी बुलाया। tha\n\nध्यान देने की बात है कि सभी धर्मों के कट्टरपंथी अनुयायियों ने अकबर के उदारतापूर्ण दृष्टिकोण का विरोध किया। इस पर अकबर ने कहा- 'किसी भी साम्राज्य के अंतर्गत यह अनुचित है कि जनता अनेक धर्मों में विभाजित हो। इससे आपस में मतभेद उत्पन्न होता है। जितने धर्म उतने ही दल हैं। उनमें आपस में शत्रुता होती है अतएव सभी धर्मों में समन्वय अपेक्षित है। परंतु इसे ऐसे ढंग से करना चाहिए कि एक होते हुए भी उनकी विशेषता बनी रहे। इससे सभी धर्मों की अच्छाइयाँ बनी रहेंगी और दूसरे धर्मों की विशेषताएँ भी आ जाएँगी। इससे ईश्वर क प्रति आदर बढ़ेगा, लोगों में शांति होगी और साम्राज्य की सुरक्षा भी बढ़ेगी।'\n\nयोरपीय यात्रियों का कथन है कि अकबर की आँखें इस प्रकार दपती रहतीं मानो सागर पर सूर्य झिलमिला रहा हो। उसकी आवाज ऊँची थी, उसमें एक अनुगूँज होती थी। कोई भी उसे देखता तो जान जाता कि यही बादशाह है।\nजहाँगीर का कथन है कि लोग उसमें साक्षात ईश्वर का तेज पाते थे। वह अट्टहास करता था और उस समय उसका चेहरा हँसी के मारे थोड़ा विकृत हो जाता। उसे क्रोध बहुत ही कम आता। वह अत्यंत धीर था। योरपीय यात्री हैरान थे कि उसके मन की बात चेहरे के भाव से प्रकट ही न होती, पर क्रोध में उसकी आकृति असह्य हो जाती थी। उसके मूँछ के बाल खड़े हो जाते।\n\nसंयोगवश अकबर शिकार खेलने मथुरा गया था। वहाँ उसे ज्ञात हुआ कि मथुरा आने पर हिन्दुओं को कर देना पड़ता है। उसने यात्री कर उठा दिया। अकबर ने कहा- यह कहाँ का न्याय है कि ईश्वर की आराधना पर कर लिया जाए! अगले ही वर्ष, अपने राज्याभिषेक की नौवीं वर्षगाँठ पर उसने मुस्लिम कानून के अनुसार गैर-मुस्लिमों पर लगने वाले कर- जजिया को भी उठा लिया।\n\nयह एक अनोखी घटना थी। फिर तो दोनों पीढ़ियों तक जजिया कर नहीं लगा- औरंगजेब ने 1679 में जसवंतसिंह की मृत्यु के बाद जजिया कर पुनः लगाया। जजिया से प्रतिवर्ष साम्राज्य को लाखों की आय होती। फिर भी अकबर ने इसे अनुचित माना।\n", "id": "60803", "title": "दीन-ए-इलाही"}
{"url": "https://hi.wikipedia.org/wiki?curid=60811", "text": "अबुल फजल\n\nपरिचय – अबुल फजल का पुरा नाम अबुल फजल इब्न मुबारक था। इसका संबंध अरब के हिजाजी परिवार से था। इसका जन्मव 14 जनवरी 1551 में हुआ था। इसके पिता का नाम शेक मुबारक था। अबुल फजल ने अकबरनामा एवं आइने अकबरी जैसे प्रसिद्ध पुस्तक की रचना की। \nप्रारंभिक जीवन – अबुल फजल का पुरा परिवार देशांतरवास कर पहले ही सिंध आ चुका था। फिर हिन्दुस्तान के राजस्थान में अजमेर के पास नागौर में हमेशा के लिए बस गया। इसका जन्म आगरा में हुआ था। अबुल फजल बचपन से ही काफी प्रतिभाशाली बालक था। उसके पिता शेख मुबारक ने उसकी शिक्षा की अच्छी व्यवस्था की शीध्र ही वह एक गुढ़ और कुशल समीक्षक विद्वान की ख्याति अर्जित कर ली। 20 वर्ष की आयु में वह शिक्षक बन गया। 1573 ई. में उसका प्रवेश अकबर के दरबार में हुआ। वह असाधारण प्रतिभा, सतर्क निष्ठा और वफादारी के बल पर अकबर का चहेता बन गया। वह शीध्र अकबर का विश्वासी बन गया और शीध्र ही प्रधानमंत्री के ओहदे तक पहुँच गया। \nअबुल फजल का इतिहास लेखन – वह एक महान राजनेता, राजनायिक और सौन्य जनरल होने के साथ–साथ उसने अपनी पहचान एक लेखक के रूप ने भी वह भी इतिहास लेखक के रूप में बनाई। उसने इतिहास के परत-दर-परत को उजागर का लोगों के सामने लाने का प्रयास किया। खास कर उसका ख्याति तब और बढ़ जाती है जब उसने अकबरनामा और आईने अकबरी की रचना की। उसने भारतीय मुगलकालीन समाज और सभ्यता को इस पुस्तक के माध्यम से बड़े ही अच्छे तरीके से वर्णन किया है।\n", "id": "60811", "title": "अबुल फजल"}
{"url": "https://hi.wikipedia.org/wiki?curid=60812", "text": "तानसेन\n\nतानसेन या मियां तानसेन या रामतनु पाण्डेय हिन्दुस्तानी शास्त्रीय संगीत के एक महान ज्ञाता थे। उन्हे सम्राट अकबर के नवरत्नों में भी गिना जाता है। \n\nसंगीत सम्राट तानसेन की नगरी ग्वालियर के लिए कहावत प्रसिद्ध है कि यहाँ बच्चे रोते हैं, तो सुर में और पत्थर लुढ़कते हैं तो ताल में। इस नगरी ने पुरातन काल से आज तक एक से बढ़कर एक संगीत प्रतिभायें संगीत संसार को दी हैं और संगीत सूर्य तानसेन इनमें सर्वोपारि हैं। \n\nग्वालियर से लगभग 45 कि॰मी॰ दूर ग्राम बेहट में श्री मकरंद पांडे के यहाँ तानसेन का जन्म ग्वालियर के तत्कालीन प्रसिद्ध फ़क़ीर हजरत मुहम्मद गौस के वरदान स्वरूप हुआ था। कहते है कि श्री मकरंद पांडे के कई संताने हुई, लेकिन एक पर एक अकाल ही काल कवलित होती चली गई। इससे निराश और व्यथित श्री मकरंद पांडे सूफी संत मुहम्मद गौस की शरण में गये और उनकी दुआ से सन् 1486 में तन्ना उर्फ तनसुख उर्फ त्रिलोचन का जन्म हुआ, जो आगे चलकर तानसेन के नाम से विख्यात हुआ। तानसेन के आरंभिक काल में ग्वालियर पर कलाप्रिय राजा मानसिंह तोमर का शासन था। उनके प्रोत्साहन से ग्वालियर संगीत कला का विख्यात केन्द्र था, जहां पर बैजूबावरा, कर्ण और महमूद जैसे महान संगीताचार्य और गायक गण एकत्र थे और इन्हीं के सहयोग से राजा मानसिंह तोमर ने संगीत की ध्रुपद गायकी का आविष्कार और प्रचार किया था। तानसेन की संगीत शिक्षा भी इसी वातावरण में हुई। राजा मानसिंह तोमर की मृत्यु होने और विक्रमाजीत से ग्वालियर का राज्याधिकार छिन जाने के कारण यहाँ के संगीतज्ञों की मंडली बिखरने लगी। तब तानसेन भी वृन्दावन चले गये और वहां उन्होनें स्वामी हरिदास जी से संगीत की उच्च शिक्षा प्राप्त की। संगीत शिक्षा में पारंगत होने के उपरांत तानसेन शेरशाह सूरी के पुत्र दौलत ख़ाँ के आश्रय में रहे और फिर बांधवगढ़ (रीवा) के राजा रामचन्द्र के दरबारी गायक नियुक्त हुए। मुग़ल सम्राट अकबर ने उनके गायन की प्रशंसा सुनकर उन्हें अपने दरबार में बुला लिया और अपने नवरत्नों में स्थान दिया। \n\nअकबर के नवरत्नों तथा मुग़लकालीन संगीतकारों में तानसेन का नाम परम-प्रसिद्ध है। यद्धपि काव्य-रचना की दृष्टि से तानसेन का योगदान विशेष महत्त्वपूर्ण नहीं कहा जा सकता, परन्तु संगीत और काव्य के संयोग की दृष्टि से, जो भक्तिकालीन काव्य की एक बहुत बड़ी विशेषता थी, तानसेन साहित्य के इतिहास में अवश्य उल्लेखनीय हैं। तानसेन अकबर के नवरत्नों में से एक थे। एक बार अकबर ने उनसे कहा कि वो उनके गुरु का संगीत सुनना चाहते हैं। गुरु हरिदास तो अकबर के दरबार में आ नहीं सकते थे। लिहाजा इसी निधि वन में अकबर हरिदास का संगीत सुनने आए। हरिदास ने उन्हें कृष्ण भक्ति के कुछ भजन सुनाए थे। अकबर हरिदास से इतने प्रभावित हुए कि वापस जाकर उन्होंने तानसेन से अकेले में कहा कि आप तो अपने गुरु की तुलना में कहीं आस-पास भी नहीं है। फिर तानसेन ने जवाब दिया कि जहांपनाह हम इस ज़मीन के बादशाह के लिए गाते हैं और हमारे गुरु इस ब्रह्मांड के बादशाह के लिए गाते हैं तो फर्क तो होगा न। \n\nतानसेन के नाम के संबंध में मतैक्य नहीं है। कुछ का कहना है कि 'तानसेन' उनका नाम नहीं, उनकों मिली उपाधि थी। तानसेन मौलिक कलाकार थे। वे स्वर-ताल में गीतों की रचना भी करते थे। तानसेन के तीन ग्रन्थों का उल्लेख मिलता है- \n\n1. 'संगीतसार', \n\n2. 'रागमाला' और \n\n3. 'श्रीगणेश स्तोत्र'।\n\nभारतीय संगीत के इतिहास में ध्रुपदकार के रूप में तानसेन का नाम सदैव अमर रहेगा। इसके साथ ही ब्रजभाषा के पद साहित्य का संगीत के साथ जो अटूट सम्बन्ध रहा है, उसके सन्दर्भ में भी तानसेन चिरस्मरणीय रहेंगे। \n\nसंगीत सम्राट तानसेन अकबर के अनमोल नवरत्नों में से एक थे। अपनी संगीत कला के रत्न थे। इस कारण उनका बड़ा सम्मान था। संगीत गायन के बिना ‍अकबर का दरबार सूना रहता था। तानसेन के ताऊ बाबा रामदास उच्च कोटि के संगीतकार थे। वह वृंदावन के स्वामी हरिदास के शिष्य थे। उन्हीं की प्रेरणा से बालक तानसेन ने बचपन से ही संगीत की शिक्षा पाई। स्वामी हरिदास के पास तानसेन ने बारह वर्ष की आयु तक संगीत की शिक्षा पाई। वहीं उन्होंने साहित्य एवं संगीत शास्त्र की शिक्षा प्राप्त की।\n\nसंगीत की शिक्षा प्राप्त करके तानसेन देश यात्रा पर निकल पड़े। उन्होंने अनेक स्थानों की यात्रा की और वहाँ उन्हें संगीत-कला की प्रस्तुति पर बहुत प्रसिद्धि तो मिली, लेकिन गुजारे लायक धन की उपलब्धि नहीं हुई। \n\nएक बार वह रीवा (मध्यप्रदेश) के राजा रामचंद्र के दरबार में गाने आए। उन्होंने तानसेन का नाम तो सुना था पर गायन नहीं सुना था। उस दिन तानसेन का गायन सुनकर राजा रामचंद्र मुग्ध हो गए। उसी दिन से तानसेन रीवा में ही रहने लगे और उन्हें राज गायक के रूप में हर तरह की आर्थिक सुविधा के साथ सामाजिक और राजनीतिक सम्मान दिया गया। तानसेन पचास वर्ष की आयु तक रीवा में रहे। इस अवधि में उन्होंने अपनी संगीत-साधना को मोहक और लालित्यपूर्ण बना लिया। हर ओर उनकी गायकी की प्रशंसा होने लगी। \n\nअकबर के ही सलाहकार और नवरत्नों में से एक अब्दुल फजल ने तानसेन की संगीत की प्रशंसा में अकबर को चिट्ठीु लिखी और सुझाव दिया कि तानसेन को अकबरी-दरबार का नवरत्न होना चाहिए। अकबर तो कला-पारखी थे ही। ऐसे महान संगीतकार को रखकर अपने दरबार की शोभा बढ़ाने के लिए बेचैन हो उठे। \n\nउन्होंने तानसेन को बुलावा भेजा और राजा रामचंद्र को पत्र लिखा। किंतु राजा रामचंद्र अपने दरबार के ऐसे कलारत्न को भेजने के लिए तैयार न हुए। बात बढ़ी और युद्ध तक पहुँच गई। और बहुत मान मनब्बल के बाद भी राजा रामचंद्र नहीं माने तो अकबर ने मुगलिया सल्तनत की एक छोटी से टुकड़ी तानसेन को जबरजस्ती लाने के लिए भेज दिया पर राजा राम चंद्र जूदेव और अकबर के सैनिको के बीच युद्ध हुआ और अकबर के सभी सैनिक मारे गए, इसमें रीवा राजा के भी कई सैनिक मारे गए  ! इससे अकबर क्रुद्ध होकर एक बड़ी सैनिक टुकड़ी भेजी  और रीवा के राजा फिर से युद्ध के लिए तैयार हुए तब तानसेन रीवा के राजा के पास पहुंचे और युद्ध न करने की अपील किया , पर राजा बहुत जिद्दी थे नहीं माने ! और अकबर के दरबार में संदेस भेज दिया की <nowiki>\"</nowiki>यदि बादशाह याचना पात्र भेजे तो मैं तानसेन को भेज दूंगा<nowiki>\"</nowiki> अकबर भी छोटी छोटी  सी बात पर राजपूतो से युद्ध नहीं करना चाहते थे ! तब अकबर ने याचना पात्र भेज दिया तब राजा रामचंद्र जूदेव ने सहर्ष, ससम्मान  तानसेन को दिल्ली भेज दिया और एक बड़ा युद्ध टल गया ! अकबर के दरबार में आकर तानसेन पहले तो खुश न थे लेकिन धीरे-धीरे अकबर के प्रेम ने तानसेन को अपने निकट ला दिया। \n\nचाँद खाँ और सूरज खाँ स्वयं न गा सकें। आखिर मुकाबला शुरू हुआ। उसे सुनने वालों ने कहा 'यह गलत राग है।' तब तानसेन ने शास्त्रीय आधार पर उस राग की शुद्धता सिद्ध कर दी। शत्रु वर्ग शांत हो गया। \n\nसंगीत सम्राट तानसेन अकबर के अनमोल नवरत्नों में से एक थे। \nतानसेन को अपने दरबार में लाने के लिए अकबर की सेना और रीवा के बाघेला राजपूतो के बीच में भयानक उद्ध हुआ था !\nअकबर के दरबार में तानसेन को नवरत्न की ख्यायति मिलने लगी थी। इस कारण उनके शत्रुओं की संख्यार भी बढ़ रही थी। कुछ दिनों बाद तानसेन का ठाकुर सन्मुख सिंह बीनकार से मुकाबला हुआ। वे बहुत ही मधुर बीन बजाते थे। दोनों में मुकाबला हुआ, किंतु सन्मुख सिंह बाजी हार गए। तानसेन ने भारतीय संगीत को बड़ा आदर दिलाया। उन्होंने कई राग-रागिनियों की भी रचना की। 'मियाँ की मल्हार' 'दरबारी कान्हड़ा' 'गूजरी टोड़ी' या 'मियाँ की टोड़ी' तानसेन की ही देन है। तानसेन कवि भी थे। उनकी काव्य कृतियों के नाम थे - 'रागमाला', 'संगीतसार' और 'गणेश स्रोत्र'। 'रागमाला' के आरंभ में दोहे दिए गए हैं। \n\nसुर मुनि को परनायकरि, सुगम करौ संगीत।\n\nतानसेन वाणी सरस जान गान की प्रीत।\n\nतानसेन के पुराने चित्रों से उनके रूप-रंग की जानकारी मिलती है। तानसेन का रंग सांवला था। मूँछें पतली थीं। वह सफेद पगड़ी बाँधते थे। सफेद चोला पहनते थे। कमर में फेंटा बाँधते थे। ध्रुपद गाने में तानसेन की कोई बराबरी नहीं कर सकता था। तानसेन का देहावसान अस्सी वर्ष की आयु में हुआ। उनकी इच्छा धी कि उन्हें उनके गुरु मुहम्मद गौस खाँ की समाधि के पास दफनाया जाए। वहाँ आज उनकी समाधि पर हर साल तानसेन संगीत समारोह आयोजित होता है।\n\n\n१ संगीतसम्राट तानसेन (जीवनी और रचनाएँ): प्रभुदयाल मीतल, साहित्य संस्थान, मथुरा; \n\n२ हिन्दी साहित्य का इतिहास: पं॰ रामचन्द्र शुक्ल: \n\n३ अकबरी दरबार के हिन्दी कबि: डा॰ सरयू प्रसाद अग्रवाल।)\n", "id": "60812", "title": "तानसेन"}
{"url": "https://hi.wikipedia.org/wiki?curid=60814", "text": "वसाका\n\nवसाका एक द्विबीजपत्री झाड़ीदार पौधा है। यह एकेन्थेसिया परिवार का पौधा है। इसकी पत्तियाँ लम्बी होती हैं और तनों की पर्वसन्धियों पर सम्मुख क्रम में सजी रहती हैं। इसके फूल का रंग सफेद एवं पुष्पमंजरी गुच्छेदार होती है। यह एक औषधिय पौधा है। इसकी पत्ती में वेसिन नामक उपक्षार पाया जाता है। इसका उपयोग विभिन्न प्रकार की दवाइयों के रूप में किया जाता है। औषधियाँ इसकी पत्तियों एवं जड़ों से तैयार की जाती हैं।\n", "id": "60814", "title": "वसाका"}
{"url": "https://hi.wikipedia.org/wiki?curid=60820", "text": "कालमेघ\n\nकालमेघ एक बहुवर्षीय शाक जातीय औषधीय पौधा है। इसका वैज्ञानिक नाम \"एंडोग्रेफिस पैनिकुलाटा\" है। कालमेघ की पत्तियों में कालमेघीन नामक उपक्षार पाया जाता है, जिसका औषधीय महत्व है। यह पौधा भारत एवं श्रीलंका का मूल निवासी है तथा दक्षिण एशिया में व्यापक रूप से इसकी खेती की जाती है। इसका तना सीधा होता है जिसमें चार शाखाएँ निकलती हैं और प्रत्येक शाखा फिर चार शाखाओं में फूटती हैं। इस पौधे की पत्तियाँ हरी एवं साधारण होती हैं। इसके फूल का रंग गुलाबी होता है। इसके पौधे को बीज द्वारा तैयार किया जाता है जिसको मई-जून में नर्सरी डालकर या खेत में छिड़ककर तैयार करते हैं। यह पौधा छोटे कद वाला शाकीय छायायुक्त स्थानों पर अधिक होता है। पौधे की छँटाई फूल आने की अवस्था अगस्त-नवम्बर में की जाती है। बीज के लिये फरवरी-मार्च में पौधों की कटाई करते है। पौधों को काटकर तथा सुखाकर बिक्री की जाती है। औसतन ३००-४०० कि शाकीय हरा भाग (६०-८० किग्रा सूखा शाकीय भाग) प्रति हेक्टेयर मिल जाती है।\n\nभारतीय चिकित्सा पद्वति में कालमेघ एक दिव्य गुणकारी औषधीय पौधा है जिसको हरा चिरायता, बेलवेन, किरयित् के नामों से भी जाना जाता है। भारत में यह पौधा पश्चिमी बंगाल, बिहार, उत्तर प्रदेश में अधिक पाया जाता है। इसका स्वाद कड़वा होता है, जिसमें एक प्रकार क्षारीय तत्व-एन्ड्रोग्राफोलाइडस, कालमेघिन पायी जाती है जिसके पत्तियों का उपयोग ज्वर नाशक, जांडिस, पेचिस, सिरदर्द कृमिनाशक, रक्तशोधक, विषनाशक तथा अन्य पेट की बीमारियों में बहुत ही लाभकारी पाया गया है। कालमेघ का उपयोग मलेरिया, ब्रोंकाइटिस रोगो में किया जाता है। इसका उपयोग यकृत सम्बन्धी रोगों को दूर करने में होता है। इसकी जड़ का उपयोग भूख लगने वाली औषधि के रूप में भी होता है। कालमेघ का उपयोग पेट में गैस, अपच, पेट में केचुएँ आदि को दूर करता है। इसका रस पित्तनाशक है। यह रक्तविकार सम्बन्धी रोगों के उपचार में भी लाभदायक है। सरसों के तेल में मिलाकार एक प्रकार का मलहम तैयार किया जाता है जो चर्म रोग जैसे दाद, खुजली इत्यादि दूर करने में बहुत उपयोगी होता है। चिली में किए गए एक प्रयोग में यह पाया गया कि सर्दी के कारण बहते नाक वाले रोगी को १२०० मिलीग्राम कालमेघ का रस दिये जाने पर उसकी सर्दी ठीक हो गई। इंडियन ड्रग इंस्टीट्यूट की एक रिपोर्ट में भी स्वीकार किया गया है कि कालमेघ में रोग प्रतिरोधात्मक क्षमता पाई जाती है और यह मलेरिया और अन्य प्रकार के बुखार के लिए रामबाण दवा है। इसके नियमित सेवन से रक्त शुद्ध होता है तथा पेट की बीमारियां नहीं होतीं। यह लीवर यानी यकृत के लिए एक तरह से शक्तिवर्धक का कार्य करता है। इसका सेवन करने से एसिडिटी, वात रोग और चर्मरोग नहीं होते।\n", "id": "60820", "title": "कालमेघ"}
