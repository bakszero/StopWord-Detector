{"url": "https://hi.wikipedia.org/wiki?curid=67611", "text": "गुड़ी पड़वा\n\nगुड़ी पड़वा (मराठी-पाडवा) के दिन हिन्दू नव संवत्सरारम्भ माना जाता है। चैत्र मास की शुक्ल प्रतिपदा को गुड़ी पड़वा या वर्ष प्रतिपदा या उगादि (युगादि) कहा जाता है। इस दिन हिन्दु नववर्ष का आरम्भ होता है। 'गुड़ी' का अर्थ 'विजय पताका' होता है। कहते हैं शालिवाहन नामक एक कुम्हार-पुत्र ने मिट्टी के सैनिकों की सेना से प्रभावी शत्रुओं का पराभव किया। इस विजय के प्रतीक रूप में शालिवाहन शक का प्रारंभ इसी दिन से होता है। ‘युग‘ और ‘आदि‘ शब्दों की संधि से बना है ‘युगादि‘। आंध्र प्रदेश और कर्नाटक में ‘उगादि‘ और महाराष्ट्र में यह पर्व 'ग़ुड़ी पड़वा' के रूप में मनाया जाता है।इसी दिन चैत्र नवरात्रि का प्रारम्भ होता है। \n\nकहा जाता है कि इसी दिन ब्रह्माजी ने सृष्टि का निर्माण किया था। इसमें मुख्यतया ब्रह्माजी और उनके द्वारा निर्मित सृष्टि के प्रमुख देवी-देवताओं, यक्ष-राक्षस, गंधवारें, ऋषि-मुनियों, नदियों, पर्वतों, पशु-पक्षियों और कीट-पतंगों का ही नहीं, रोगों और उनके उपचारों तक का भी पूजन किया जाता है। इसी दिन से नया संवत्सर शुंरू होता है। अत इस तिथि को ‘नवसंवत्सर‘ भी कहते हैं। चैत्र ही एक ऐसा महीना है, जिसमें वृक्ष तथा लताएं पल्लवित व पुष्पित होती हैं। शुक्ल प्रतिपदा का दिन चंद्रमा की कला का प्रथम दिवस माना जाता है। जीवन का मुख्य आधार वनस्पतियों को सोमरस चंद्रमा ही प्रदान करता है। इसे औषधियों और वनस्पतियों का राजा कहा गया है। इसीलिए इस दिन को वर्षारंभ माना जाता है।\n\nआंध्र प्रदेश, कर्नाटक और महाराष्ट्र में सारे घरों को आम के पेड़ की पत्तियों के बंदनवार से सजाया जाता है। सुखद जीवन की अभिलाषा के साथ-साथ यह बंदनवार समृद्धि, व अच्छी फसल के भी परिचायक हैं। ‘उगादि‘ के दिन ही पंचांग तैयार होता है। महान गणितज्ञ भास्कराचार्य ने इसी दिन से सूर्योदय से सूर्यास्त तक दिन, महीना और वर्ष की गणना करते हुए ‘पंचांग ‘ की रचना की। चैत्र मास की शुक्ल प्रतिपदा को महाराष्ट्र में गुड़ीपड़वा कहा जाता है। वर्ष के साढ़े तीन मुहूतारें में गुड़ीपड़वा की गिनती होती है। शालिवाहन शक का प्रारंभ इसी दिन से होता है।\n\nकहा जाता है कि शालिवाहन नामक एक कुम्हार के लड़के ने मिट्टी के सैनिकों की सेना बनाई और उस पर पानी छिड़ककर उनमें प्राण फूँक दिए और इस सेना की मदद से शिक्तशाली शत्रुओं को पराजित किया। इस विजय के प्रतीक के रूप में शालिवाहन शक का प्रारंभ हुआ। कई लोगों की मान्यता है कि इसी दिन भगवान राम ने वानरराज बाली के अत्याचारी शासन से दक्षिण की प्रजा को मुक्ति दिलाई। बाली के त्रास से मुक्त हुई प्रजा ने घर-घर में उत्सव मनाकर ध्वज (ग़ुड़ियां) फहराए। आज भी घर के आंगन में ग़ुड़ी खड़ी करने की प्रथा महाराष्ट्र में प्रचलित है। इसीलिए इस दिन को गुड़ीपडवा नाम दिया गया।\n\nइस अवसर पर आंध्र प्रदेश में घरों में ‘पच्चड़ी/प्रसादम‘ तीर्थ के रूप में बांटा जाता है। कहा जाता है कि इसका निराहार सेवन करने से मानव निरोगी बना रहता है। चर्म रोग भी दूर होता है। इस पेय में मिली वस्तुएं स्वादिष्ट होने के साथ-साथ आरोग्यप्रद होती हैं। महाराष्ट्र में पूरन पोली या मीठी रोटी बनाई जाती है। इसमें जो चीजें मिलाई जाती हैं वे हैं--गुड़, नमक, नीम के फूल, इमली और कच्चा आम। गुड़ मिठास के लिए, नीम के फूल कड़वाहट मिटाने के लिए और इमली व आम जीवन के खट्टे-मीठे स्वाद चखने का प्रतीक होती हैं।\nयूँ तो आजकल आम बाजार में मौसम से पहले ही आ जाता है, किन्तु आंध्र प्रदेश, कर्नाटक और महाराष्ट्र में इसी दिन से खाया जाता है। नौ दिन तक मनाया जाने वाला यह त्यौहार दुर्गापूजा के साथ-साथ, रामनवमी को राम और सीता के विवाह के साथ सम्पन्न होता है।\n\n\nभारतीय नववर्ष का प्रारंभ चैत्र शुक्ल प्रतिपदा से ही माना जाता है और इसी दिन से ग्रहों, वारों, मासों और संवत्सरों का प्रारंभ गणितीय और खगोल शास्त्रीय संगणना के अनुसार माना जाता है। आज भी जनमानस से जुड़ी हुई यही शास्त्रसम्मत कालगणना व्यावहारिकता की कसौटी पर खरी उतरी है। इसे राष्ट्रीय गौरवशाली परंपरा का प्रतीक माना जाता है। विक्रमी संवत किसी संकुचित विचारधारा या पंथाश्रित नहीं है। हम इसको पंथ निरपेक्ष रूप में देखते हैं। यह संवत्सर किसी देवी, देवता या महान पुरुष के जन्म पर आधारित नहीं, ईस्वी या हिजरी सन की तरह किसी जाति अथवा संप्रदाय विशेष का नहीं है। हमारी गौरवशाली परंपरा विशुद्ध अर्थो में प्रकृति के खगोलशास्त्रीय सिद्धातों पर आधारित है और भारतीय कालगणना का आधार पूर्णतया पंथ निरपेक्ष है।\nप्रतिपदा का यह शुभ दिन भारत राष्ट्र की गौरवशाली परंपरा का प्रतीक है। ब्रह्म पुराण के अनुसार चैत्रमास के प्रथम दिन ही ब्रह्मा ने सृष्टि संरचना प्रारंभ की। यह भारतीयों की मान्यता है, इसीलिए हम चैत्र शुक्ल प्रतिपदा से नववर्षारंभ मानते हैं।\n\nआज भी हमारे देश में प्रकृति, शिक्षा तथा राजकीय कोष आदि के चालन-संचालन में मार्च, अप्रैल के रूप में चैत्र शुक्ल प्रतिपदा को ही देखते हैं। यह समय दो ऋतुओं का संधिकाल है। इसमें रातें छोटी और दिन बड़े होने लगते हैं। प्रकृति नया रूप धर लेती है। प्रतीत होता है कि प्रकृति नवपल्लव धारण कर नव संरचना के लिए ऊर्जस्वित होती है। मानव, पशु-पक्षी, यहां तक कि जड़-चेतन प्रकृति भी प्रमाद और आलस्य को त्याग सचेतन हो जाती है। वसंतोत्सव का भी यही आधार है। इसी समय बर्फ पिघलने लगती है। आमों पर बौर आने लगता है। प्रकृति की हरीतिमा नवजीवन का प्रतीक बनकर हमारे जीवन से जुड़ जाती है।\n\nइसी प्रतिपदा के दिन आज से 2054 वर्ष पूर्व उज्जयनी नरेश महाराज विक्रमादित्य ने विदेशी आक्रांत शकों से भारत-भू का रक्षण किया और इसी दिन से काल गणना प्रारंभ की। उपकृत राष्ट्र ने भी उन्हीं महाराज के नाम से विक्रमी संवत कह कर पुकारा। महाराज विक्रमादित्य ने आज से 2054 वर्ष पूर्व राष्ट्र को सुसंगठित कर शकों की शक्ति का उन्मूलन कर देश से भगा दिया और उनके ही मूल स्थान अरब में विजयश्री प्राप्त की। साथ ही यवन, हूण, तुषार, पारसिक तथा कंबोज देशों पर अपनी विजय ध्वजा फहराई। उसी के स्मृति स्वरूप यह प्रतिपदा संवत्सर के रूप में मनाई जाती थी और यह क्रम पृथ्वीराज चौहान के समय तक चला। महाराजा विक्रमादित्य ने भारत की ही नहीं, अपितु समस्त विश्व की सृष्टि की। सबसे प्राचीन कालगणना के आधार पर ही प्रतिपदा के दिन को विक्रमी संवत के रूप में अभिषिक्त किया। इसी दिन मर्यादा पुरुषोत्तम भगवान रामचंद्र के राज्याभिषेक अथवा रोहण के रूप में मनाया गया। यह दिन ही वास्तव में असत्य पर सत्य की विजय दिलाने वाला है। इसी दिन महाराज युधिष्टिर का भी राज्याभिषेक हुआ और महाराजा विक्रमादित्य ने भी शकों पर विजय के उत्सव के रूप में मनाया। आज भी यह दिन हमारे सामाजिक और धाíमक कार्यों के अनुष्ठान की धुरी के रूप में तिथि बनाकर मान्यता प्राप्त कर चुका है। यह राष्ट्रीय स्वाभिमान और सांस्कृतिक धरोहर को बचाने वाला पुण्य दिवस है। हम प्रतिपदा से प्रारंभ कर नौ दिन में छह मास के लिए शक्ति संचय करते हैं, फिर अश्विन मास की नवरात्रि में शेष छह मास के लिए शक्ति संचय करते हैं।\n\n\n", "id": "67611", "title": "गुड़ी पड़वा"}
{"url": "https://hi.wikipedia.org/wiki?curid=67618", "text": "शिवराज रामाशीषन\n", "id": "67618", "title": "शिवराज रामाशीषन"}
{"url": "https://hi.wikipedia.org/wiki?curid=67619", "text": "गोपाल रामानुजम\n", "id": "67619", "title": "गोपाल रामानुजम"}
{"url": "https://hi.wikipedia.org/wiki?curid=67620", "text": "वीरेन्दर लाल चोपड़ा\n", "id": "67620", "title": "वीरेन्दर लाल चोपड़ा"}
{"url": "https://hi.wikipedia.org/wiki?curid=67621", "text": "दुर्गा दास बसु\n", "id": "67621", "title": "दुर्गा दास बसु"}
{"url": "https://hi.wikipedia.org/wiki?curid=67622", "text": "न्यायमूर्ति सआदत अबुल मसूद\n", "id": "67622", "title": "न्यायमूर्ति सआदत अबुल मसूद"}
{"url": "https://hi.wikipedia.org/wiki?curid=67623", "text": "गुरवचन सिंह तालिब\n", "id": "67623", "title": "गुरवचन सिंह तालिब"}
{"url": "https://hi.wikipedia.org/wiki?curid=67624", "text": "रईस अहमद\n", "id": "67624", "title": "रईस अहमद"}
{"url": "https://hi.wikipedia.org/wiki?curid=67625", "text": "शिवप्रसाद चटर्जी\n", "id": "67625", "title": "शिवप्रसाद चटर्जी"}
{"url": "https://hi.wikipedia.org/wiki?curid=67626", "text": "टी पुरुषोत्तमदास लूहर सुंदरम\n", "id": "67626", "title": "टी पुरुषोत्तमदास लूहर सुंदरम"}
{"url": "https://hi.wikipedia.org/wiki?curid=67627", "text": "तकाज़ी शिवशंकर पिल्लै\n", "id": "67627", "title": "तकाज़ी शिवशंकर पिल्लै"}
{"url": "https://hi.wikipedia.org/wiki?curid=67628", "text": "वुप्पुलुरी शिवशंकर शास्त्री\n", "id": "67628", "title": "वुप्पुलुरी शिवशंकर शास्त्री"}
{"url": "https://hi.wikipedia.org/wiki?curid=67631", "text": "उस्ताद नसीर अमीनुद्दीन डागर\n", "id": "67631", "title": "उस्ताद नसीर अमीनुद्दीन डागर"}
{"url": "https://hi.wikipedia.org/wiki?curid=67632", "text": "बदरीनाथ टंडन\n", "id": "67632", "title": "बदरीनाथ टंडन"}
{"url": "https://hi.wikipedia.org/wiki?curid=67633", "text": "पुष्पमित्र भार्गव\n", "id": "67633", "title": "पुष्पमित्र भार्गव"}
{"url": "https://hi.wikipedia.org/wiki?curid=67634", "text": "वी श्रीनिवास राघवन अरुणाचलम\n", "id": "67634", "title": "वी श्रीनिवास राघवन अरुणाचलम"}
{"url": "https://hi.wikipedia.org/wiki?curid=67635", "text": "मनोहर लाल छिब्बर\n", "id": "67635", "title": "मनोहर लाल छिब्बर"}
{"url": "https://hi.wikipedia.org/wiki?curid=67636", "text": "गुलशन लाल टंडन\n", "id": "67636", "title": "गुलशन लाल टंडन"}
{"url": "https://hi.wikipedia.org/wiki?curid=67637", "text": "राजीव सेठी\n\nराजीव सेठी (जन्म २४ मई १९४९) को भारत सरकार ने प्रशासकीय सेवा के क्षेत्र में सन १९८६ में पद्म भूषण से सम्मानित किया था। ये दिल्ली से हैं। \n", "id": "67637", "title": "राजीव सेठी"}
{"url": "https://hi.wikipedia.org/wiki?curid=67638", "text": "वेंकटरमण कृष्णमूर्ति\n\nवर्ष १९७३ में पद्म श्री से सम्मानित किये गए। यह भारत सरकार का चतुर्थ सर्वोच्य नागरीक सम्मान है।\n\nसन १९८६ में उन्हें प्रशासनिक सेवा के लिए पद्म भूषण से सम्मानित किया गया। यह भारत सरकार द्वारा प्रदत तृतीय सर्वोच्य नागरीक सम्मान है।\n\nवर्ष २००७ में उन्हें प्रशासनिक सेवा में उनके योगदानों के लिए पद्म विभूषण से सम्मानित किया गया। यह भारत सरकार द्वारा दिया जाने वाला द्वितीय सर्वोच्य सम्मान है।\n", "id": "67638", "title": "वेंकटरमण कृष्णमूर्ति"}
{"url": "https://hi.wikipedia.org/wiki?curid=67639", "text": "एस ढिल्लों रिप्ले\n", "id": "67639", "title": "एस ढिल्लों रिप्ले"}
{"url": "https://hi.wikipedia.org/wiki?curid=67640", "text": "सी वेंकटरमण सुंदरम\n", "id": "67640", "title": "सी वेंकटरमण सुंदरम"}
{"url": "https://hi.wikipedia.org/wiki?curid=67642", "text": "जीन रिबाउंड\n", "id": "67642", "title": "जीन रिबाउंड"}
{"url": "https://hi.wikipedia.org/wiki?curid=67643", "text": "मार्तंड सिंह\n", "id": "67643", "title": "मार्तंड सिंह"}
{"url": "https://hi.wikipedia.org/wiki?curid=67644", "text": "रामकृष्ण त्रिवेदी\n", "id": "67644", "title": "रामकृष्ण त्रिवेदी"}
{"url": "https://hi.wikipedia.org/wiki?curid=67645", "text": "किशोरी रविंद्र अमोनकर\n", "id": "67645", "title": "किशोरी रविंद्र अमोनकर"}
{"url": "https://hi.wikipedia.org/wiki?curid=67646", "text": "निखिल रंजन बैनर्जी\n", "id": "67646", "title": "निखिल रंजन बैनर्जी"}
{"url": "https://hi.wikipedia.org/wiki?curid=67647", "text": "फरोख ड्राच उद्वाडिया\n", "id": "67647", "title": "फरोख ड्राच उद्वाडिया"}
{"url": "https://hi.wikipedia.org/wiki?curid=67648", "text": "लक्ष्मी प्रसाद सिहरे\n", "id": "67648", "title": "लक्ष्मी प्रसाद सिहरे"}
{"url": "https://hi.wikipedia.org/wiki?curid=67649", "text": "जूलियो फ्रांसिस रिबेरो\n", "id": "67649", "title": "जूलियो फ्रांसिस रिबेरो"}
{"url": "https://hi.wikipedia.org/wiki?curid=67650", "text": "मुहम्मब युनुस\n", "id": "67650", "title": "मुहम्मब युनुस"}
{"url": "https://hi.wikipedia.org/wiki?curid=67651", "text": "रामचंद्र दत्तात्रेय प्रधान\n", "id": "67651", "title": "रामचंद्र दत्तात्रेय प्रधान"}
{"url": "https://hi.wikipedia.org/wiki?curid=67652", "text": "श्रीनिवास आनंदराम\n", "id": "67652", "title": "श्रीनिवास आनंदराम"}
{"url": "https://hi.wikipedia.org/wiki?curid=67653", "text": "मनमोहन शर्मा\n", "id": "67653", "title": "मनमोहन शर्मा"}
{"url": "https://hi.wikipedia.org/wiki?curid=67654", "text": "रोद्दम नरसिंहा\n", "id": "67654", "title": "रोद्दम नरसिंहा"}
{"url": "https://hi.wikipedia.org/wiki?curid=67655", "text": "आनंद शंकर राय\n", "id": "67655", "title": "आनंद शंकर राय"}
{"url": "https://hi.wikipedia.org/wiki?curid=67660", "text": "अशोक शेखर गांगुली\n", "id": "67660", "title": "अशोक शेखर गांगुली"}
{"url": "https://hi.wikipedia.org/wiki?curid=67661", "text": "अक्किनेनी नागेश्वर राव\n\nउन्हें भारतीय सिनेमा में उनके योगदान के लिए सन् १९८८ में भारत सरकार द्वारा कला के क्षेत्र में पद्म भूषण से सम्मानित किया गया।\n\nअक्किनेनी राव का जन्म २० सितम्बर १९२३ को भारतीय राज्य आन्ध्र प्रदेश के कृष्णा जिले के रामपुरम नाम गाँव में हुआ। वो पाँच भाइयों में सबसे छोटे थे।\nअक्किनेनी नागेश्वर राव का ९० वर्ष की आयु में हैदराबाद में २२ जनवरी २०१४ को निधन हुआ। उन्होंने कुछ दिन पूर्व ही उजागर किया था कि उन्हें आंत्र कैंसर है और वो इसका इलाज करवा रहे हैं। वो बंजारा हिल्स अस्पताल में इसका उपचार ले रहे थे। उनके पारिवारिक सूत्रों के अनुसार २२ जनवरी को १२:१० बजे उनका निधन हुआ जिसका, यद्यपि इसकी घोषणा दो बजे के बाद की गई।\n", "id": "67661", "title": "अक्किनेनी नागेश्वर राव"}
{"url": "https://hi.wikipedia.org/wiki?curid=67663", "text": "प्रतूरी तिरुमला राव\n", "id": "67663", "title": "प्रतूरी तिरुमला राव"}
{"url": "https://hi.wikipedia.org/wiki?curid=67664", "text": "बडनवल वेंकट श्रीकांतन\n", "id": "67664", "title": "बडनवल वेंकट श्रीकांतन"}
{"url": "https://hi.wikipedia.org/wiki?curid=67665", "text": "रामप्रकाश बंबा\n", "id": "67665", "title": "रामप्रकाश बंबा"}
{"url": "https://hi.wikipedia.org/wiki?curid=67666", "text": "श्रीजांस प्रसाद जैन\n", "id": "67666", "title": "श्रीजांस प्रसाद जैन"}
{"url": "https://hi.wikipedia.org/wiki?curid=67667", "text": "कुशोक बाकुला\n", "id": "67667", "title": "कुशोक बाकुला"}
{"url": "https://hi.wikipedia.org/wiki?curid=67668", "text": "रेणुका राय\n", "id": "67668", "title": "रेणुका राय"}
{"url": "https://hi.wikipedia.org/wiki?curid=67669", "text": "बालराम नंदा\n", "id": "67669", "title": "बालराम नंदा"}
{"url": "https://hi.wikipedia.org/wiki?curid=67670", "text": "करतार सिंह दुग्गल\n\n\" 'करतार सिंह दुग्गल\"' (१ मार्च १९१७ - २६ जनवरी २०१२) एक पंजाबी लेखक जिस ने पंजाबी उर्दू, हिन्दी और अंग्रेजी भाषा में लिखा। उन्होंने लघु कथाएँ, उपन्यास, नाटक और नाटकों की रचना की और उनकी रचनाएँ का भारतीय और विदेशी भाषाओं में अनुवाद भी हुआ है। उन्होंने ऑल इंडिया रेडियो के निदेशक के रूप में सेवा की है।\nउन को सन १९८८ में भारत सरकार द्वारा साहित्य एवं शिक्षा के क्षेत्र में पद्म भूषण से सम्मानित किया गया था। ये दिल्ली राज्य से हैं।\n", "id": "67670", "title": "करतार सिंह दुग्गल"}
{"url": "https://hi.wikipedia.org/wiki?curid=67671", "text": "सत्यपाल वाही\n\nकर्नल सत्यपाल वाही को सन १९८८ में भारत सरकार द्वारा उद्योग एवं व्यापार के क्षेत्र में पद्म भूषण से सम्मानित किया गया था। ये उत्तर प्रदेश राज्य से थे।\n", "id": "67671", "title": "सत्यपाल वाही"}
{"url": "https://hi.wikipedia.org/wiki?curid=67688", "text": "रुस्तमजी होमसजी मोदी\n\nमोदी का जन्म १७ जून १९१८ को बम्बई प्रेसीडेंसी के एक पारसी परिवार में हुआ। उनके पिता सर होमी मोदी उत्तर प्रदेश के गर्वनर थे। मोदी की शिक्षा इंग्लैण्ड के ऑक्सफोर्ड विश्वविद्यालय में भी हुई। वो वर्ष १९३९ में टिस्को में नियुक्त हुए और बाद में उसके अध्यक्ष बने।\n\nमोदी १९६५ में झारखण्ड राज्य क्रिकेट एसोशियसन के अध्यक्ष बने और लगाता चार बार इस पद के लिए चुने गये।\nउन्हें सन् १९८९ में भारत सरकार द्वारा उद्योग एवं व्यापार के क्षेत्र में पद्म भूषण से सम्मानित किया गया था।\n\n१६ मई २०१४ को ९६ वर्ष की आयु में दक्षिण कोलकाता में अलीपुर स्थित मकान पर निधन हो गया।\n", "id": "67688", "title": "रुस्तमजी होमसजी मोदी"}
{"url": "https://hi.wikipedia.org/wiki?curid=67689", "text": "सुरेश शंकर नाडकर्णी\n", "id": "67689", "title": "सुरेश शंकर नाडकर्णी"}
{"url": "https://hi.wikipedia.org/wiki?curid=67690", "text": "कटिंगरी कृष्ण हेब्बर\n", "id": "67690", "title": "कटिंगरी कृष्ण हेब्बर"}
{"url": "https://hi.wikipedia.org/wiki?curid=67691", "text": "गिरिजा देवी\n\nगिरिजा देवी (जन्म 8 मई 1929) सेनिया और बनारस घरानों की एक प्रसिद्ध भारतीय शास्त्रीय गायिका है। ये शास्त्रीय और उप-शास्त्रीय संगीत का गायन करतीं है, ठुमरी गायन को परिष्कृत करने तथा इसे लोकप्रिय बनाने में इनका बहुत बड़ा योगदान है।\n\nगिरिजा देवी का जन्म, 8 मई 1929 को, वाराणसी  में एक भूमिहार जमींदार रामदेव राय, के घर हुआ था. उनके पिता  हारमोनियम बजाया करते थे एवं उन्होंने गिरिजा देवी जी को संगीत सिखाया  कालांतर में इन्होंने, गायक और सारंगी वादक सरजू प्रसाद मिश्रा,पांच साल की उम्र से,ख्याल  और टप्पा गायन की शिक्षा लेना शुरू की। नौ वर्ष की आयु में, फिल्म याद रहे में  ,अभिनय भी किया और अपने गुरु श्री चंद मिश्रा के सानिध्य में संगीत की  विभिन्न शैलियों की पढ़ाई जारी रखी।\n\nगिरिजा देवी ने गायन की सार्वजनिक शुरुआत,ऑल इंडिया रेडियो इलाहाबाद पर, 1949 से की, 1946 में उनकी शादी हो गयी, लेकिन उन्हें अपनी मां और दादी से विरोध का सामना करना पड़ा क्योंकि यह परंपरागत रूप से माना जाता था कि कोई उच्च वर्ग की महिला को सार्वजनिक रूप से गायन का प्रदर्शन नहीं करना चाहिए। \nगिरिजा देवी ने दूसरों के लिए निजी तौर पर प्रदर्शन नहीं करने के लिए सहमती दी थी, लेकिन 1951 में बिहार में उन्होंने अपना पहला सार्वजनिक संगीत कार्यक्रम दिया [1] वे श्री चंद मिश्रा के साथ,1960 (मृत्यु पूर्व )के पूर्वार्ध तक,अध्ययनरत रही. \n1980 के दशक में कोलकाता में आईटीसी संगीत रिसर्च एकेडमी और 1990 के दशक के दौरान बनारस हिंदू विश्वविद्यालय के संगीत संकाय के एक सदस्य के रूप में काम किया, और उन्होंने संगीत विरासत को संरक्षित करने के लिए कई छात्रों को पढ़ाया।\n2009 के पूर्व वे अक्सर गायन के प्रदर्शन दौरे किया करती थी और २०१७ में भी उनका प्रदर्शन जारी है.\nदेवी बनारस घराने से गाती है और पूरबी आंग ठुमरी (जिसका दर्जा बढ़ने व तरक्की में मदद की )शैली परंपरा का प्रदर्शन करती है। उनके प्रदर्शनों की सूची अर्द्ध शास्त्रीय शैलियों कजरी, चैती और होली भी शामिल है और वह ख्याल, भारतीय लोक संगीत, और टप्पा भी गाती है। संगीत और संगीतकारों के न्यू ग्रोव शब्दकोश में कहा गया है कि गिरिजा देवी अपने गायन शैली में अर्द्ध शास्त्रीय गायन बिहार और पूर्वी उत्तर प्रदेश के गाने के क्षेत्रीय विशेषताओं के साथ उसके शास्त्रीय प्रशिक्षण को जोड़ती है। गिरिजा देवी को ठुमरी की रानी के रूप में माना जाता है। वह 'अलंकार संगीत स्कूल' के संस्थापक,श्रीमती ममता भार्गव, जिनके भारतीय शास्त्रीय संगीत स्कूल ने सैकड़ों मील की दूरी से छात्रों को आकर्षित किया है,की गुरु मानी जाती है। \n\n", "id": "67691", "title": "गिरिजा देवी"}
{"url": "https://hi.wikipedia.org/wiki?curid=67692", "text": "बानू जहाँगीर कोयाजी\n\nबानू जहाँगीर कोयाजी (22 अगस्त 1918 – 15 जुलाई 2004) भारतीय चिकित्सा वैज्ञानिक थीं। इन्होंने परिवार नियोजन और जनसंख्या नियंत्रण की दिशा में महत्वपूर्ण योगदान दिया था। वह किंग एडवर्ड मेमोरियल अस्पताल, पुणे की निर्देशिका थीं। उन्होंने समुदाय के स्वास्थकर्मियों के माध्यम से महाराष्ट्र के देही इलाक़ों के लिये कई कार्यक्रम प्रारंभ किये थे। वह अपनी कार्यकुशलता की वजह से केन्द्र सरकार की स्वास्थ सलाकार बन गईं थीं और विश्वस्तर पर अपने कार्यक्षेत्र में प्रसिद्ध थीं।\n\nकोयाजी को कई पुरस्कार प्राप्त हुए थे जिनमें १९८९ में पद्मभूषण और सार्वजनिक सेवा के लिये १९९३ में रेमन मैगसेसे पुरस्कार मुख्य रूप से शामिल हैं। \n\nकोयाजी एक सकारात्मक और प्रगतिशील सोच रखती थीं। उनकी इसी सोच के कारण किंग एडवर्ड मेमोरियल अस्पताल, पुणे, १९४० में मात्र चालीस पलंगों की क्षमता से बढ़कर १९९९ में ५५० पलंगों तक पहुँच गया। वह इस अस्पताल से ५५ साल जुड़ी रहीं और इसके साथ-साथ इन्होंने कई अन्य महत्वपूर्ण पद सम्भालें थे जिनमें विश्व स्वास्थ्य संगठन के मानव प्रजनन के वैज्ञानिक और तकनीकी समूह की सदस्यता, विश्व स्वास्थ्य संगठन के स्वास्थ, मानवशक्ति और विकास समूह की सदस्यता, आदि शामिल हैं। इन्होंने महाराष्ट्र सरकार, भारत सरकार और फ़ोर्ड फ़ाउन्डेशन के आलावा कई अन्य संगठनो के लिये सलाहकार के लिए सलाहकार की भूमिका निभाई। इनका महत्वपूर्ण योगदान परिवार नियोजन, बाल स्वास्थ्य और जनसंख्या नियंत्रण रहा जिसमें इन्होंने भारत सरकार को नीतियों के निर्माण और उन्हें क्रियांवित करने में महत्वपूर्ण योगदान दिया। \n\nकोयाजी चिकित्सा और स्वास्थ के अपने मुख्य कार्यक्षेत्रों के साथ-साथ सकाळ समाचारपत्रों के समूह की निर्देशिका भी थीं।\n\n\n", "id": "67692", "title": "बानू जहाँगीर कोयाजी"}
{"url": "https://hi.wikipedia.org/wiki?curid=67693", "text": "प्रकाश नारायण टंडन\n", "id": "67693", "title": "प्रकाश नारायण टंडन"}
{"url": "https://hi.wikipedia.org/wiki?curid=67694", "text": "अन्ना राजम मल्होत्रा\n\nअन्ना का जन्म एर्नाकुलम में हुआ। पहले कालीकट और बाद में मद्रास में शिक्षा ग्रहण करने के पश्चात उन्होने 1951 में भारतीय सिविल सेवा की परीक्षा उत्तीर्ण की और भारतीय प्रशासनिक सेवा में शामिल होने वाली पहली भारतीय महिला बनीं। 1951 में संघ लोक सेवा आयोग द्वारा संचालित आर एन बनर्जी और चार आईसीएस अधिकारियों के शामिल साक्षात्कार बोर्ड में उन्हें काफी हतोत्साहित किया गया और उन्हें विदेश सेवा और केन्द्रीय सेवाओं को चुनने हेतु कहा गया, किन्तु उन्होने बिना हतोत्साहित हुये मद्रास काडर चुना और पहले प्रयास में ही उसी वर्ष उनका चयन हुआ। उनका प्रारंभिक नाम अन्ना जॉर्ज है। उन्हें १९८९ में भारत सरकार द्वारा प्रशासकीय सेवा के क्षेत्र में उल्लेखनीय कार्य हेतु पद्म भूषण से सम्मानित किया गया था। \n", "id": "67694", "title": "अन्ना राजम मल्होत्रा"}
{"url": "https://hi.wikipedia.org/wiki?curid=67695", "text": "ऐशेज़ प्रसाद मित्रा\n", "id": "67695", "title": "ऐशेज़ प्रसाद मित्रा"}
{"url": "https://hi.wikipedia.org/wiki?curid=67696", "text": "नरिंदर सिंह रणधावा\n", "id": "67696", "title": "नरिंदर सिंह रणधावा"}
{"url": "https://hi.wikipedia.org/wiki?curid=67697", "text": "मुकुट बिहारी माथुर\n", "id": "67697", "title": "मुकुट बिहारी माथुर"}
{"url": "https://hi.wikipedia.org/wiki?curid=67698", "text": "लॉर्ड फेनर ब्रोकवे\n", "id": "67698", "title": "लॉर्ड फेनर ब्रोकवे"}
{"url": "https://hi.wikipedia.org/wiki?curid=67699", "text": "लक्ष्मण सिंह\n", "id": "67699", "title": "लक्ष्मण सिंह"}
{"url": "https://hi.wikipedia.org/wiki?curid=67700", "text": "योशो सकुरांची\n", "id": "67700", "title": "योशो सकुरांची"}
{"url": "https://hi.wikipedia.org/wiki?curid=67701", "text": "गिरिलाल जैन\n\n", "id": "67701", "title": "गिरिलाल जैन"}
{"url": "https://hi.wikipedia.org/wiki?curid=67703", "text": "सुमंत मूलगांवकर\n", "id": "67703", "title": "सुमंत मूलगांवकर"}
{"url": "https://hi.wikipedia.org/wiki?curid=67704", "text": "जसराज\n", "id": "67704", "title": "जसराज"}
{"url": "https://hi.wikipedia.org/wiki?curid=67705", "text": "निखिल घोष\n", "id": "67705", "title": "निखिल घोष"}
{"url": "https://hi.wikipedia.org/wiki?curid=67706", "text": "पुरुषोत्तम लक्ष्मण देशपांडे\n\n= कार्य =\n", "id": "67706", "title": "पुरुषोत्तम लक्ष्मण देशपांडे"}
{"url": "https://hi.wikipedia.org/wiki?curid=67707", "text": "बालकइष्ण गोयल\n", "id": "67707", "title": "बालकइष्ण गोयल"}
{"url": "https://hi.wikipedia.org/wiki?curid=67708", "text": "मार्तंड वर्मा शंकरन वलियानाथन\n", "id": "67708", "title": "मार्तंड वर्मा शंकरन वलियानाथन"}
{"url": "https://hi.wikipedia.org/wiki?curid=67709", "text": "मुहम्मद खलीलुल्लाह\n", "id": "67709", "title": "मुहम्मद खलीलुल्लाह"}
{"url": "https://hi.wikipedia.org/wiki?curid=67710", "text": "राम नारायण मल्होत्रा\n", "id": "67710", "title": "राम नारायण मल्होत्रा"}
{"url": "https://hi.wikipedia.org/wiki?curid=67711", "text": "लक्षमणगुडि कृष्णमूर्ति दुरइस्वामी\n", "id": "67711", "title": "लक्षमणगुडि कृष्णमूर्ति दुरइस्वामी"}
{"url": "https://hi.wikipedia.org/wiki?curid=67712", "text": "बिमल कुमार बछावत\n", "id": "67712", "title": "बिमल कुमार बछावत"}
{"url": "https://hi.wikipedia.org/wiki?curid=67713", "text": "मुडुंबई शेषचालु नरसिंहन\n", "id": "67713", "title": "मुडुंबई शेषचालु नरसिंहन"}
{"url": "https://hi.wikipedia.org/wiki?curid=67714", "text": "मलूर रामास्वामी श्रीनिवासन\n", "id": "67714", "title": "मलूर रामास्वामी श्रीनिवासन"}
{"url": "https://hi.wikipedia.org/wiki?curid=67715", "text": "त्रिलोचन प्रधान\n", "id": "67715", "title": "त्रिलोचन प्रधान"}
{"url": "https://hi.wikipedia.org/wiki?curid=67716", "text": "रजनीकांत शंकरराव अरोल\n", "id": "67716", "title": "रजनीकांत शंकरराव अरोल"}
{"url": "https://hi.wikipedia.org/wiki?curid=67717", "text": "इंदर मोहन\n", "id": "67717", "title": "इंदर मोहन"}
{"url": "https://hi.wikipedia.org/wiki?curid=67718", "text": "जूलियस सिल्वरमैन\n", "id": "67718", "title": "जूलियस सिल्वरमैन"}
{"url": "https://hi.wikipedia.org/wiki?curid=67719", "text": "सत्तैयप्पा दंडपाणि देसीकर\n", "id": "67719", "title": "सत्तैयप्पा दंडपाणि देसीकर"}
{"url": "https://hi.wikipedia.org/wiki?curid=67720", "text": "हीरेंद्रनाथ मुखर्जी\n", "id": "67720", "title": "हीरेंद्रनाथ मुखर्जी"}
{"url": "https://hi.wikipedia.org/wiki?curid=67721", "text": "बिमल कृष्ण माटीलाल\n\n", "id": "67721", "title": "बिमल कृष्ण माटीलाल"}
{"url": "https://hi.wikipedia.org/wiki?curid=67722", "text": "अरुण शौरी\n\nअरुण शौरी का जन्म पंजाब के जालंधर में सन 1941 ईस्वी वमें हुआ। इन्होंने दिल्ली के सेंट स्टीफेंस कॉलेज में शिक्षा पाई. ऊंची शिक्षा के लिए वे अमेरिका गए। जहां सिराक्यूज विश्वविद्यालय से अर्थशास्त्र में डॉक्ट्रेट की डिग्री ली।\n\nराजग सरकार में उन्होंने विनिवेश, संचार एवं सूचना प्रौद्योगिकी मंत्रालयों सहित कई अन्य विभागों में कार्यभार संभाला. अरुण शौरी इंडियन एक्सप्रेस के संपादक रह चुके हैं।\nउनको भारत सरकार द्वारा सन १९९० में साहित्य एवं शिक्षा के क्षेत्र में पद्मभूषण से सम्मानित किया गया था। बिजनेस वीक ने वर्ष 2002 में उन्हें स्टार ऑफ इंडिया से सम्मानित किया तथा दि इकॉनोमिक टाइम्स ने उन्हें द बिजनेस लीडर ऑफ द ईयर चुना गया। रेमन मैग्सेसे, दादाभाई नौरोजी पुरस्कार, फ्रीडम टू पब्लिक अवार्ड, एस्टर पुरस्कार, इंटरनेशनल एडिटर ऑफ द ईयर अवार्ड से भी उन्हें सम्मानित किया जा चुका है।\n\nHe is racist person.\n\n", "id": "67722", "title": "अरुण शौरी"}
{"url": "https://hi.wikipedia.org/wiki?curid=67723", "text": "क्लोज़पेट दासप्पा नरसिंहैया\n", "id": "67723", "title": "क्लोज़पेट दासप्पा नरसिंहैया"}
{"url": "https://hi.wikipedia.org/wiki?curid=67724", "text": "कुंवरसिंह नेगी\n", "id": "67724", "title": "कुंवरसिंह नेगी"}
{"url": "https://hi.wikipedia.org/wiki?curid=67725", "text": "नरसिंहन राम\n", "id": "67725", "title": "नरसिंहन राम"}
{"url": "https://hi.wikipedia.org/wiki?curid=67748", "text": "बसवराज राजगुरु\n", "id": "67748", "title": "बसवराज राजगुरु"}
{"url": "https://hi.wikipedia.org/wiki?curid=67749", "text": "नारायण श्रीधर बेंद्रे\n", "id": "67749", "title": "नारायण श्रीधर बेंद्रे"}
{"url": "https://hi.wikipedia.org/wiki?curid=67750", "text": "राम नारायण\n\nनारायण का जन्म उदयपुर के पास हुआ और छोटी आयु में सारंगीवादन की शिक्षा प्राप्त की। उन्होंने विभिन्न सारंगी वादन के शिक्षकों और गायकों से शिक्षा प्राप्त की और किशोरावस्था में संगीत शिक्षक और यात्रा संगीतकार के रूप में कार्य किया। आकाशवाणी, लाहौर ने नारायण को १९४४ में गायकों के संगतकार के रूप में रखा। वो १९४७ में भारत के विभाजन के समय दिल्ली आ गये लेकिन संगतकार की भूमिका से आगे बढ़ने के स्थान पर सहायक भूमिका में निराश होकर, नारायण १९४९ में भारतीय सिनेमा के लिए काम करने मुम्बई विस्थापित हो गये।\n\n१९५४ में एक असफल प्रयास के बाद नारायण १९५६ में सहवादन एकल कलाकार बने और तत्पश्चात संगत को त्याग दिया। उन्होंने एकल एलबम अभिलिखित किया और १९६० में अमेरिका और यूरोप की यात्रा आरम्भ कर दी। नारायण ने भारतीय और विदेशी छात्रों को शिक्षा दी और २००० के दशक में भारत के बाहर भी प्रस्तुतियाँ दी। उन्हें २००५ में भारत के द्वितीय सर्वोच्य नागरीक सम्मान पद्म विभूषण से सम्मानित किया गया।\n\nराम नारायण का जन्म १२ अप्रैल १९२७ को उत्तरपश्चिमी भारत के उदयपुर के निकट आम्बेर में हुआ।\n\n", "id": "67750", "title": "राम नारायण"}
{"url": "https://hi.wikipedia.org/wiki?curid=67751", "text": "समता प्रसाद\n\nपण्डित समता प्रसाद (20 जुलाई 1921, – 1994) भारत के शास्त्रीय संगीतकार एवं तबलावादक थे। वे बनारस घराने के थे। उन्होने अनेकों हिन्दी फिल्मों में तबलावादन किया था। राहुल देव बर्मन उनके ही शिष्य थे। \n\n'उनको भारत सरकार द्वारा सन १९९१ में कला के क्षेत्र में पद्मभूषण से सम्मानित किया था। \n", "id": "67751", "title": "समता प्रसाद"}
{"url": "https://hi.wikipedia.org/wiki?curid=67752", "text": "अमजद अली ख़ान\n\nअमजद अली ख़ाँ का जन्म ग्वालियर में 9 अक्टूबर 1945 को हुआ था। ग्वालियर में संगीत के 'सेनिया बंगश' घराने की छठी पीढ़ी में जन्म लेने वाले अमजद अली खाँ को संगीत विरासत में प्राप्त हुआ था। इनके पिता उस्ताद हाफ़िज़ अली खाँ ग्वालियर राज-दरबार में प्रतिष्ठित संगीतज्ञ थे। इस घराने के संगीतज्ञों ने ही ईरान के लोकवाद्य ‘रबाब’ को भारतीय संगीत के अनुकूल परिवर्द्धित कर ‘सरोद’ नामकरण किया। मात्र बारह वर्ष की आयु में एकल सरोद-वादन का पहला सार्वजनिक प्रदर्शन किया था। एक छोटे से बालक की सरोद पर अनूठी लयकारी और तंत्रकारी सुन कर दिग्गज संगीतज्ञ दंग रह गए।\n\nग्वालियर के शाही परिवार के संगीतकार हाफ़िज अली ख़ां के पुत्र अमजद अली ख़ां प्रसिद्ध बंगश वंशावली की छठी पीढ़ी के हैं, जिसकी जड़ें संगीत की सेनिया बंगश शैली में हैं। इस शैली की परंपरा को शहंशाह अकबर के अमर दरबारी संगीतकार मियां तानसेन के समय से जोड़ा जा सकता है। अमजद अपने पिता के ख़ास शिष्य थे, जिन्होंने सेनिया घराना सरोद वादन में परंपरागत तरीके से तकनीकी दक्षता हासिल की। अमजद अली ख़ां ने 12 वर्ष की कम उम्र में ही एकल वादक के रूप में पहली प्रस्तुति पेश की।\n\nभारत और विदेश के इन व्यापक प्रदर्शनों को काफ़ी न पाकर अमजद अली ने शास्त्रीय संगीत में अभिनव परिवर्तन के अलावा बच्चों के लिए गायन एवं वाद्य संगीत की रचना की। अमजद की सर्जनात्मक प्रतिभा को उनके द्वारा रचित कई मनमोहक रागों में अभिव्यक्ति मिली। उन्होंने इंदिरा गांधी और राजीव गांधी की स्मृति में क्रमश: राग प्रियदर्शनी और राग कमलश्री की रचना की। उनके द्वारा रचित अन्य रागों में शिवांजली, हरिप्रिया कानदा, किरण रंजनी, सुहाग भैरव, ललित ध्वनि, श्याम श्री और जवाहर मंजरी शामिल हैं।\n\nकलाक्षेत्र परंपरा की भरतनाट्यम नृत्यांगना शुभलक्ष्मी के साथ विवाहित ख़ां के दो बेटे हैं- अमान और अयान अली बंगश। ये दोनों उनके शिष्य भी हैं और सरोद वादन का प्रदर्शन भी करते हैं।\n\n1963 में मात्र 18 वर्ष की आयु में उन्होंने पहली अमेरिका यात्रा की थी। इस यात्रा में पण्डित बिरजू महाराज के नृत्य-दल की प्रस्तुति के साथ अमजद अली खाँ का सरोद-वादन भी हुआ था। इस यात्रा का सबसे उल्लेखनीय पक्ष यह था कि ख़ाँ साहब के सरोद-वादन में पण्डित बिरजू महाराज ने तबला संगति की थी और खाँ साहब ने कथक संरचनाओं में सरोद की संगति की थी।उस्ताद अमजद अली ख़ाँ ने देश-विदेश के अनेक महत्त्वपूर्ण संगीत केन्द्रों में प्रदर्शन कर श्रोताओं को मंत्रमुग्ध किया है। इनमें कुछ प्रमुख हैं- रॉयल अल्बर्ट हॉल, रॉयल फेस्टिवल हॉल, केनेडी सेंटर, हाउस ऑफ कॉमन्स, फ़्रंकफ़र्ट का मोज़ार्ट हॉल, शिकागो सिंफनी सेंटर, ऑस्ट्रेलिया के सेंट जेम्स पैलेस और ओपेरा हाउस आदि। वर्तमान में उस्ताद अमजद अली खाँ के दो पुत्र- अमान और अयान सहित देश-विदेश के अनेक शिष्य सरोद वादन की पताका फहरा रहे हैं।\n\nयुवावस्था में ही उस्ताद अमजद अली खाँ ने सरोद-वादन में अन्तर्राष्ट्रीय ख्याति प्राप्त कर ली थी। 1971 में उन्होंने द्वितीय एशियाई अन्तर्राष्ट्रीय संगीत-सम्मेलन में भाग लेकर ‘रोस्टम पुरस्कार’ प्राप्त किया था। यह सम्मेलन यूनेस्को की ओर से पेरिस में आयोजित किया गया था, जिसमें उन्होंने ‘आकाशवाणी’ के प्रतिनिधि के रूप में भाग लिया था। अमजद अली ने यह पुरस्कार मात्र 26 वर्ष की आयु में प्राप्त किया था। इसके अतिरिक्त उन्हें मिले पुरस्कार निम्नलिखित हैं-\n", "id": "67752", "title": "अमजद अली ख़ान"}
{"url": "https://hi.wikipedia.org/wiki?curid=67753", "text": "इब्राहिम अल्काज़ी\n", "id": "67753", "title": "इब्राहिम अल्काज़ी"}
{"url": "https://hi.wikipedia.org/wiki?curid=67755", "text": "दिनकर बलवंत देवधर\n", "id": "67755", "title": "दिनकर बलवंत देवधर"}
{"url": "https://hi.wikipedia.org/wiki?curid=67757", "text": "लाला अमरनाथ\n\nलाला अमरनाथ का पांच अगस्त 2000 को 88 बरस की उम्र में दिल्ली में निधन हुआ। तब भारत के तत्कालीन प्रधानमंत्री अटल बिहारी वाजपेयी ने अपने शोक संदेश में उन्हें भारतीय क्रिकेट का आइकन करार दिया था। \n\nइंग्लैंड और भारत के बीच 1933 में बंबई जिमखाना में भारतीय सरजमीं पर पहले टेस्ट में पदार्पण करते हुए लाला ने 118 रन की पारी खेली जिस पर दर्शकों ने झूमते हुए मैदान में घुसकर पिच पर ही उन्हें फूल मालाओं से लाद दिया। 11 सितंबर 1911 को अविभाजित भारत के कपूरथला में जन्में लाला बहुमुखी प्रतिभा के धनी थे और उन्होंने गेंदबाजी और बल्लेबाजी से टीम के लिए अहम भूमिका निभाने के अलावा चयनकर्ता, मैनेजर, कोच और प्रस्तोता के रूप में भी अपनी प्रतिभा का परिचय दिया।\nवर्ष 1947-48 में आस्ट्रेलिया के दौरे के साथ स्वतंत्र भारत के पहले कप्तान बने लाला ने 24 टेस्ट में एक शतक और चार अर्धशतक की मदद से 24.38 की औसत से 878 रन बनाने के अलावा 32.91 की औसत से 45 विकेट भी चटकाए। उन्होंने 186 प्रथम श्रेणी मैचों में 10,000 से अधिक रन बनाने के अलावा 22.98 की बेहतरीन औसत के साथ 463 विकेट भी अपने नाम किए। दाएं हाथ के बल्लेबाज और मध्यम तेज गति के गेंदबाज लाला को ऐसे क्रिकेटर के रूप में जाना चाहता है जिन्होंने भारतीय क्रिकेट में राजसी वर्चस्व को चुनौती दी।\n\nइस दिग्गज खिलाड़ी को हालांकि इसका खामियाजा भी भुगतना पड़ा जब 1936 में इंग्लैंड दौरे के दौरान कप्तान विजियानगरम के महाराज कुमार ने 'अनुशासनहीनता' के कारण उन्हें विवादास्पद तरीके से स्वदेश वापस भेज दिया। लाला और उनके अन्य साथियों ने हालांकि आरोप लगाया कि ऐसा राजनीतिक कारणों से किया गया। इसके बाद लाला को अगला टेस्ट खेलने के लिए 12 बरस का इंतजार करना पड़ा लेकिन उन्होंने हार नहीं मानी और घरेलू क्रिकेट में रनों का अंबार लगाते रहे। अंतत: चयनकर्ताओं को भी उनके आगे झुकना पड़ा और उन्होंने 1946 में इंग्लैंड दौरे के साथ एक बार फिर राष्ट्रीय टीम में वापसी की। हालांकि तब उनकी बल्लेबाजी से ज्यादा धार उनकी गेंदबाजी में थी।\n\nएक साल बाद विजय मर्चेट के टीम से हटने पर आस्ट्रेलिया के पहले दौर पर उन्हें भारतीय टीम की कमान सौंपी गई लेकिन उस समय महान बल्लेबाज डान ब्रैडमैन शानदार फार्म में थे और आस्ट्रेलिया ने भारतीय टीम को रौंद दिया। लाला इस सीरीज के पांच टेस्ट के दौरान नाकाम रहे और 14 की औसत से रन बनाने के अलावा केवल 13 विकेट ही हासिल कर पाए लेकिन अभ्यास मैचों में उन्होंने विक्टोरिया के खिलाफ 228 रन की पारी खेली। नील हार्वे ने इस पारी की तारीफ करते हुए कहा था कि उन्होंने इस पारी के दौरान सर्वश्रेष्ठ कवर ड्राइव देखा। ब्रैडमैन को हिट विकेट आउट करने वाले लाला एकमात्र गेंदबाज थे और आस्ट्रेलिया के इस दिग्गज ने भी उनकी तारीफ करते हुए उन्हें क्रिकेट का 'बेहतरीन दूत' करार दिया था। क्रिकेट लाला के खून में बसा था और उनकी धरोहर को उनके बेटों सुरेंद्र अमरनाथ, मोहिंदर अमरनाथ और राजेंद्र अमरनाथ ने आगे बढ़ाया। सुरेंद्र ने भी अपने पिता की तरह पदार्पण मैच में शतक जमाया जबकि मोहिंदर ने भारत के लिए 69 टेस्ट खेले।\n\n", "id": "67757", "title": "लाला अमरनाथ"}
{"url": "https://hi.wikipedia.org/wiki?curid=67760", "text": "प्रताप चंद्र रेड्डी\n", "id": "67760", "title": "प्रताप चंद्र रेड्डी"}
{"url": "https://hi.wikipedia.org/wiki?curid=67761", "text": "मुहम्मद युसुफ खान\n\nमुहम्मद यूसुफ खान(१७२५ - १५ अक्टूबर १७६४)उर्फ मारुथानायम पिल्लई का जन्म १७२५ में भारत के तमिलनाडु के रामाननाथपुरम इलाके पानैयूर में हुआ था। विनम्र शुरुआत से, वह आरकोट सैनिकों में एक योद्धा बन गया, बाद में ब्रिटिश ईस्ट इंडिया कंपनी के सैनिकों के लिए कमांडेंट । ब्रिटिश और आरकॉट नवाब ने तमिलनाडु के दक्षिण में पॉलीगर्स (पलायककर) को दबाने के लिए उसका इस्तेमाल किया। बाद में मदुरै नायकों का शासन समाप्त होने पर उन्हें मदुरई देश के प्रशासन के लिए सौंपा गया।\n\nबाद में ब्रिटिश और आरकोट नवाब के साथ एक विवाद पैदा हुआ, और उनके तीन सहयोगियों को यूसुफ खान को पकड़ने के लिए रिश्वत दी गई; १५ मई १७६४ को मदुरा में लटका दिया गया था। इस समय के आसपास, एक अंग्रेज कप्तान ब्रूनन ने यूसुफ खान को शिक्षित किया, जिससे वह कई भाषाओं में अच्छी तरह से जानी जाने वाली एक सीखा व्यक्ति बन गई। तंजौर से वह नेल्लोर(वर्तमान में आंध्र प्रदेश)में चले गए, सेना में अपने करियर के अलावा, मोहम्मद कमल के तहत एक देशी चिकित्सक के रूप में अपना हाथ आज़माने के लिए। वह थंडलगर (कर संग्राहक), हवलदार और अंततः एक सुबेदार के रूप में रैंकों में चले गए और इसी तरह उन्हें अंग्रेजी रिकॉर्ड('नेल्लोर सुबेदार' या सिर्फ 'नेल्लोर')में संदर्भित किया गया। बाद में उन्होंने चंदा साहिब के तहत भर्ती कराया जो तब आरकॉट के नवाब थे। आर्कोट में रहने के दौरान वह 'पुर्तगाली' ईसाई (मिश्रित इंडो-यूरोपीय वंश के व्यक्ति के लिए एक ढीला शब्द) मासा (मार्शा/मार्सिया) नामक लड़की के साथ प्यार में गिर गई और उससे शादी कर ली। \n", "id": "67761", "title": "मुहम्मद युसुफ खान"}
{"url": "https://hi.wikipedia.org/wiki?curid=67762", "text": "लेज़ली डेनिस स्विंडेल\n", "id": "67762", "title": "लेज़ली डेनिस स्विंडेल"}
{"url": "https://hi.wikipedia.org/wiki?curid=67764", "text": "मुत्तु कृष्ण मणि\n", "id": "67764", "title": "मुत्तु कृष्ण मणि"}
{"url": "https://hi.wikipedia.org/wiki?curid=67770", "text": "अली अहमद सुरूर\n", "id": "67770", "title": "अली अहमद सुरूर"}
{"url": "https://hi.wikipedia.org/wiki?curid=67771", "text": "अमला शंकर\n", "id": "67771", "title": "अमला शंकर"}
{"url": "https://hi.wikipedia.org/wiki?curid=67772", "text": "शकुंतला परांजपे\n\nशकुंतला परांजपे (१७ जनवरी १९०६ – ३ मई २०००) को भारत सरकार द्वारा सन १९९१ में समाज सेवा के क्षेत्र में पद्म भूषण से सम्मानित किया था। ये महाराष्ट्र से थीं।\n", "id": "67772", "title": "शकुंतला परांजपे"}
{"url": "https://hi.wikipedia.org/wiki?curid=67773", "text": "फाली सैम नरीमन\n", "id": "67773", "title": "फाली सैम नरीमन"}
{"url": "https://hi.wikipedia.org/wiki?curid=67774", "text": "जीवन सिंह उमरानंगल\n", "id": "67774", "title": "जीवन सिंह उमरानंगल"}
{"url": "https://hi.wikipedia.org/wiki?curid=67775", "text": "मनुभाई राजाराम पंचोली\n", "id": "67775", "title": "मनुभाई राजाराम पंचोली"}
{"url": "https://hi.wikipedia.org/wiki?curid=67776", "text": "कुतूर रामकृष्णन श्रीनिवासह\n", "id": "67776", "title": "कुतूर रामकृष्णन श्रीनिवासह"}
{"url": "https://hi.wikipedia.org/wiki?curid=67777", "text": "विष्णू वामन शिरवाडकर\n", "id": "67777", "title": "विष्णू वामन शिरवाडकर"}
{"url": "https://hi.wikipedia.org/wiki?curid=67778", "text": "नारायण सिंह मानकलाओ\n", "id": "67778", "title": "नारायण सिंह मानकलाओ"}
{"url": "https://hi.wikipedia.org/wiki?curid=67941", "text": "एपोसाइनेसी\n", "id": "67941", "title": "एपोसाइनेसी"}
{"url": "https://hi.wikipedia.org/wiki?curid=67972", "text": "येल्लप्रगड सुब्बाराव\n\nयेल्लप्रगड सुब्बाराव () (12 जनवरी 1895–9 अगस्त 1948) एक भारतीय वैज्ञानिक थे जिन्होंने कैंसर के उपचार में महत्वपूर्ण योगदान दिया। अपने कैरियर का अधिकतर भाग इन्होने अमेरिका में बिताया था लेकिन इसके बावजूद भी ये वहाँ एक विदेशी ही बने रहे और ग्रीन कार्ड नहीं लिया, हालांकि द्वितीय विश्व युद्ध के दौरान अमेरिका के कुछ सबसे महत्वपूर्ण चिकित्सा अनुसंधानों का इन्होने नेतृत्व किया था। एडीनोसिन ट्राइफॉस्फेट (ए.टी.पी.) के अलगाव के बावजूद इन्हें हार्वर्ड विश्वविद्यालय में प्राध्यापक पद नहीं दिया गया।.\n\nयेल्लप्रगड सुब्बाराव का जन्म एक तेलुगु नियोगी ब्राह्मण परिवार में भीमावरम, मद्रास प्रेसिडेन्सी (अब पश्चिम गोदावरी जिला, आंध्र प्रदेश) में हुआ था। राजमुंदरी में अपनी स्कूली शिक्षा के दौरान इन्हें काफी कष्टदायक समय की से गुज़ारना पड़ा (घनिष्ठ सम्बन्धियों की रोगों से अकाल मृत्यु के कारण)। अंततः इन्होने अपनी मेट्रिक की परीक्षा तीसरे प्रयास में हिन्दू हाई स्कूल से पास की। ये काफी लम्बे समय से दस्त से पीड़ित थे और यह रोग काफी उपचारों के बाद नियन्त्रण में आया। उस समय के प्रसिद्ध आयुर्वेदिक चिकित्सक डॉ॰ अचंता लक्ष्मीपति ने इनका इलाज किया जिससे ये ठीक हो गए थे। इन्होने प्रेसिडेंसी कॉलेज से इंटरमिडीएट परीक्षा उत्तीर्ण की और मद्रास मेडिकल कॉलेज में प्रवेश किया, जहां पर इनकी शिक्षा का खर्च मित्रों और कस्तूरी सूर्यनारायण मूर्ति (जिनकी बेटी के साथ आगे चलकर इनकी शादी हुई) द्वारा उठाया गया। महात्मा गाँधी के ब्रिटिश वस्तुओं के बहिष्कार के आवाहन के सम्मान में इन्होने खादी की शल्य पोषाक पहनना शुरू कर दिया और इसके कारण इन्हें अपने शल्यचिकित्सा के प्रोफेसर एम्. सी. ब्रेडफिल्ड की नाराज़गी का सामना करना पड़ा। हालांकि इन्होने अपने लिखित परीक्षा में अच्छे अंक प्राप्त किये थे, परन्तु इस प्रकरण के कारण इन्हें एक पूर्ण एम्.बी.बी.एस. की डिग्री की बजाय एल.एम.एस. प्रमाणपत्र से संतोष करना पड़ा।\n\nसुब्बाराव ने मद्रास मेडिकल सेवा में प्रवेश करने की कोशिश की परन्तु इन्हें इसमें कोई सफलता हाथ नहीं लगी। इन्होंने फ़िर डॉ॰ लक्ष्मीपति आयुर्वेदिक कॉलेज, मद्रास में शरीररचना-विज्ञान के व्याख्याता के रूप में एक नौकरी ली। ये आयुर्वेदिक दवाईयों की चिकित्सा शक्तियों से इतने मोहित हुए की ये आयुर्वेद को आधुनिक स्तर पर पह्चान दिलाने के लिए अनुसन्धान में जुट गए। \n\nएक अमेरिकी चिकित्सक, जो की रॉकफेलर छात्रवृत्ति पर भारतीय दौरा कर रहे थे, उनके साथ एक संयोग मुलाकात से इनका मन बदल गया। मल्लादी सत्यालिंगा नायकर दानसंस्था के समर्थन के वादे और इनके ससुर द्वारा दी गयी वित्तय मदद से सुब्बाराव अमरीका के लिए निकल पड़े। ये २६ अक्टूबर १९२२ को बोस्टन पहुंचे।\n\nहार्वर्ड मेडिकल स्कूल से डिप्लोमा प्राप्त करने के पश्चात ये हार्वर्ड में ही एक कनिष्ठ संकाय सदस्य के तरह जुड़ गए। साइरस फिस्के के साथ इन्होने शरीर के तरल पदार्थो एवं उत्तको में फॉस्फोरस की मात्रा का आंकलन करने की विधि विकसित की। पेशी गतिविधियों में फोस्फोक्रिएतिनीन और एडीनोसिन ट्राइफॉस्फेट (ए.टी.पी.) की खोज कर इन्होने १९३० में जैवरसायन विज्ञान की पाठयपुस्तको में अपना दर्जित किया। उसी वर्षा इन्होने अपनी पीएचडी की डिग्री भी प्राप्त की।\n\nहार्वर्ड में एक नियमित संकाय न मिलने के कारण ये लेडेरले प्रयोगशाला, जो की उस समय अमेरिकेन सायनामीड का एक भाग था (१९९४ में व्येथ द्वारा अधिग्रहित, अब फाइजर के पास), उसमें शामिल हो गए। लेडेरले में इन्होंने फोलिक एसिड (विटामिन बी ९) का संश्लेषण करने की विधि खोजी, यह कार्य लूसी विल्स के फोलिक एसिड का एनीमिया के खिलाफ सुरक्षात्मक घटक के रूप में होने के कार्य पर आधारित था। अपने फोलिक एसिड पर किये हुए कार्य को आगे लेजाते हुए इन्होंने फोलिक एसिड का नेदनिक रूप में प्रयोग करते हुए दुनिया के सबसे पहले कीमोथेरेपी एजेंट (कैंसर विरोधी दावा) मिथोत्रेक्सेट का संश्लेषण किया, जो की आज भी व्यापक प्रोग में है। इन्होने डाइएथिलकार्बामज़ेपिन (हेतराजान) की खोज भी की, जिसे विश्व स्वास्थ्य संगठन द्वारा हत्तीरोग (फ़ाइलेरिया) में प्रयोग किया गया था। सुब्बाराव की देख रेख में कार्य करते हुए बेंजामिन डुग्गर ने दुनिया के पहले टेट्रासाइक्लिन एंटीबायोटिक औरोमाइसिन की १९४५ में खोज की। यह खोज उस समय के सबसे वितरित वैज्ञानिक प्रयोग का प्रतिफल था। द्वितीय विश्वयुद्ध के अंत में वापस लौट रहे अमेरिकी सेनिको को निर्देश दिया गया था की वे जहाँ भी थे वहाँ की मिट्टी के नमूने एकत्र करें और उसे लेडेरले की प्रयोगशाला में प्राकृतिक मिट्टी कवक द्वारा उत्पादित संभव विरोधी बैक्टीरियल एजेंट की जांच के लिए लेकर आएँ।\n\nसुब्बाराव की स्मृति दूसरों की उपलब्धियों और इनके अपने स्वयं के हितों को बढ़ावा देने में विफलता के कारण छिप गयी। एक पेटेंट वकील यह देख कर चकित रह गए थे की इन्होंने अपने कार्य से अपना नाम जोड़ने के लिए कोई भी कदम नहीं उठाया था जो की वैज्ञानिक दुनियाभर में नियमित रूप से करते हैं। इन्होंने कभी भी प्रेस को साक्षात्कार के लिए अनुमति नहीं दी और न ही वाहवाही बांटने के लिए अकादमियों का दौरा किया और न ही ये कभी व्याखान दौरे पर गए।\n\nइनके सहयोगी, जॉर्ज हित्चिंग्स, जिन्हें १९८८ में एलीयान गेरट्रुद के साथ चिकित्सा का साझा नोबेल पुरस्कार मिला था, का कहना था - \"सुब्बाराव द्वारा अलग किये गए न्यूक्लेयोटाइडस कुछ साल बाद अन्य कर्मचारियों द्वारा फिर से खोजे जाने पड़े क्योंकि फिस्के की जाहिर तौर पर ईर्ष्या के कारण सुब्बाराव के योगदान को दिन की रोशनी नहीं देखने दी।\"\n\nइनके सम्मान में अमेरिकी सायनामिड द्वारा एक फफूंद \"सुब्बरोमाइसिस स्प्लेनडेंस\" नामित किया गया था।\n\nअप्रैल १९५० के \"अरगोसी\" पत्रिका में लिखते हुए डोरोन के. ऐंट्रिम ने लिखा था- \"आपने शायद कभी नहीं डॉ॰ येल्लाप्रगदा सुब्बाराव के बारें में सुना होगा, शायद क्योंकि वह रहते थे ताकि तुम आज जीवित रहो और अच्छा जीवन जियो। क्योंकि वह रहते थे, अब आप एक लम्बा जीवन जी सकते हैं।\"\n\n", "id": "67972", "title": "येल्लप्रगड सुब्बाराव"}
{"url": "https://hi.wikipedia.org/wiki?curid=68004", "text": "हिन्दी विश्वकोश\n\nहिन्दी विश्वकोश, नागरी प्रचारिणी सभा द्वारा हिन्दी में निर्मित एक विश्वकोश है। यह बारह खण्डों में पुस्तक रूप में उपलब्ध है। इसके अलावा यह अन्तरजाल पर पठन के लिये भी नि:शुल्क उपलब्ध है। यह किसी एक विषय पर केन्द्रित नहीं है बल्कि इसमें अनेकानेक विषयों का समावेश है।\n\nभारतीय वाङमय में संदर्भग्रंथों - कोश, अनुक्रमणिका, निबन्ध, ज्ञानसंकलन आदि की परंपरा बहुत पुरानी है। भारतीय भाषाओं में सबसे पहला आधुनिक विश्वकोश श्री नगेंद्रनाथ बसु द्वारा सन् 1911 में संपादित बाँगला विश्वकोश था। बाद में 1916-32 के दौरान 25 भागों में उसका हिंदी रूपांतर 'हिंदी विश्वकोश' के नाम से प्रस्तुत किया गया। बंगला विश्वकोश का पूरा पूरा आधार लेकर चलने पर भी हिंदी का यह प्रथम विश्वकोश नए सिरे से तैयार किया गया। मराठी विश्वकोश की रचना 23 खंडों में श्रीधर व्यंकटेश केतकर द्वारा की गई।\n\nस्वराज्य प्राप्ति के बाद भारतीय विद्वानों का घ्यान आधुनिक भाषाओं के साहित्यों के सभी अंगों को पूरा करने की ओर गया और आधुनिक भारतीय भाषाओं में विश्वकोश निर्माण का श्रीगणेश हुआ। इसी क्रम में नागरी प्रचारिणी सभा, वाराणसी ने सन् 1954 में हिंदी में मौलिक तथा प्रामाणिक विश्वकोश के प्रकाशन का प्रस्ताव भारत सरकार के सम्मुख रखा। इसके लिए एक विशेषज्ञ समिति का गठन किया गया और उसकी पहली बैठक 11 फरवरी 1956 में हुई और हिंदी विश्वकोश के निर्माण का कार्य जनवरी 1957 में प्रांरभ हुआ। सन् 1970 तक 12 खंडों में इस विश्वकोश का प्रकाशन कार्य पूरा किया गया। सन् 1970 में विश्वकोश के प्रथम तीन खंड अनुपलब्ध हो गए। इसके नवीन तथा परिवर्धित संस्करण का प्रकाशन किया गया।\n\nराजभाषा हिंदी के स्वर्णजयंती वर्ष में राजभाषा विभाग (गृह मंत्रालय) तथा मानवसंसाधन विकास मंत्रालय ने केन्द्रीय हिंदी संस्थान, आगरा को यह उत्तरदायित्व सौंपा कि हिंदी विश्वकोश इंटरनेट पर पर प्रस्तुत किया जाए। तदनुसार केन्द्रीय हिंदी संस्थान, आगरा तथा इलेक्ट्रॉनिक अनुसंधान एवं विकास केंद्र, नोएडा के संयुक्त तत्वावधान में तथा मानव संसाधन विकास मंत्रालय तथा सूचना प्रौद्योगिकी मंत्रालय के संयुक्त वित्तपोषण से हिंदी विश्वकोश को इंटरनेट पर प्रस्तुत करने का कार्य अप्रैल 2000 में प्रारम्भ हुआ। उपलब्ध प्रस्तुत योजना के अंतर्गत हिंदी विश्वकोश के मूलरूप को इंटरनेट पर प्रस्तुत करता है। अगले चरण में हिंदी विश्वकोश को अद्यतन बनाने का कार्य किया जाना प्रस्तावित है। इंटरनेट पर उपलन्ध हिन्दी विश्वकोश का यह अभी शून्य संस्करण है।\n\n\n", "id": "68004", "title": "हिन्दी विश्वकोश"}
{"url": "https://hi.wikipedia.org/wiki?curid=68028", "text": "ख़ैबर एजेंसी\n\nखैबर () एक पाकिस्तानी एजेंसी है, जो कि पाकिस्तान के फ़ाटा क्षेत्र में स्थित है। इसका क्षेत्रफ़ल है 2,576 कि.मी² और 1998 की जनगणना अनुसार, जनसंख्या है 546,730. इसके तीन उप-प्रशासनिक भाग हैं:\n\nयहां की मुख्य फ़सल है [[गेहूण]], [[चावल]], [[मक्का]], [[गन्ना]] और [[चावल]]।\n\nयहां की पक्की सड़कों की कुल लंबाई है 335.52 कि.मी., जबकि कच्ची सड़कों की लम्बाई है 372.16 कि.मी.\n\n[[श्रेणी:संघीय प्रशासित जनजातीय क्षेत्र की एजेंसियां]]", "id": "68028", "title": "ख़ैबर एजेंसी"}
{"url": "https://hi.wikipedia.org/wiki?curid=68033", "text": "गौरीदत्त\n\nपंडित गौरीदत्त (1936 - 8 फ़रवरी 1906), देवनागरी के प्रथम प्रचारक व अनन्य भक्त थे। बच्चों को नागरी लिपि सिखाने के अलावा आप गली-गली में घूमकर उर्दू, फारसी और अंग्रेजी की जगह हिंदी और देवनागरी लिपि के प्रयोग की प्रेरणा दिया करते थे। कुछ दिन बाद आपने मेरठ में ‘नागरी प्रचारिणी सभा‘ की स्थापना भी की और सन् 1894 में उसकी ओर से सरकार को इस आशय का एक ज्ञापन दिया कि अदालतों में नागरी-लिपि को स्थान मिलना चाहिए। हिंदी भाषा और साहित्य के विकास में पंडित गौरीदत्त जी ने जो उल्लेखनीय कार्य किया था उससे उनकी ध्येयनिष्ठा और कार्य-कुशलता का परिचय मिलता है।\n\nनागरी लिपि परिषद ने उनके सम्मान में उनके नाम पर 'गौरीदत्त नागरी सेवी सम्मान' आरम्भ किया है।\n\nपंडित गौरीदत्त का जन्म पंजाब प्रदेश के लुधियाना नामक नगर में सन् 1836 में हुआ था। आपके पिता पंडित नाथू मिश्र प्रसिद्ध तांत्रिक और सारस्वत ब्राह्मण थे। आपकी प्रारम्भिक शिक्षा साधारण ही हुई थी। केवल पंडिताई का कार्य करने तक ही वह सीमित थी। जब आपकी आयु केवल 5 वर्ष की ही थी तब आपके घर एक संन्यासी आया और आपके पिताजी को उसने ऐसा ज्ञान दिया कि वे सब माया-मोह त्यागकर घर से निकल गए। आपकी माताजी अपने दोनों बच्चों को लेकर मेरठ चली आई थीं। मेरठ आकर गौरीदत्त जी ने अपने अध्ययन को आगे बढ़ाया। रूड़की के इंजीनियरिंग कालेज से बीजगणित, रेखागणित, सर्वेइंग, ड्राइंग और शिल्प आदि की शिक्षा प्राप्त करने के उपरान्त आपने फारसी और अंग्रेजी का भी विधिवत् ज्ञान अर्जित किया। वैद्यक और हकीमी की दिशा में भी आपने अपनी योग्यता से उल्लेखनीय सफलता प्राप्त की थी।\n\nजब आप मेरठ के मिशन स्कूल में अध्यापक थे तब महर्षि स्वामी दयानन्द सरस्वती मेरठ पधारे थे। मुंशी लेखराज के बगीचे में स्वामीजी ने अपने भाषणों में एकाधिक बार इस बात के लिए बहुत खेद व्यक्त किया था कि देशवासी हिंदी और देवनागरी को त्यागकर उर्दू-फारसी और अंग्रेजी के दास होते जा रहे हैं। स्वामी जी के इन भाषणों का युवक गौरीदत्त पर बहुत अधिक प्रभाव पड़ा और आपने उसी समय से देवनागरी के प्रचार और प्रसार का संकल्प कर लिया। स्वामी दयानन्द सरस्वती क्योंकि अपने भाषणों में राष्ट्रीयता का प्रचार भी किया करते थे, अतः अंग्रेज सरकार आपको राजद्रोही मानती थी। जब मिशन स्कूल के अधिकारियों को यह पता चला कि गौरीदत्त जी स्वामी जी के भाषणों को तन्मयतापूर्वक सुनते हैं और उनके प्रति श्रद्धा भी प्रदर्शित करते हैं तो उन्होंने गौरीदत्त जी से इस पर अपनी नाराजगी प्रकट की। युवक गौरीदत्त पर स्कूल के अधिकारियों की इस घटना का यह प्रभाव पड़ा कि आपने अपने स्वाभिमान की रक्षा करते हुए स्कूल से तुरन्त त्यागपत्र दे दिया और दूसरे ही दिन मेरठ ‘वैदवाड़ा‘ नामक मुहल्ले के एक चबूतरे पर ‘देवनागरी पाठशाला‘ की स्थापना कर दी। आपकी ये ही पाठशाला कालान्तर में ‘देवनागरी कालेज‘ का रूप धारण कर गई।\n\nआपका निधन 8 फ़रवरी सन् 1906 को हुआ था।\n\nआपने मेरठ में ‘नागरी प्रचारिणी सभा‘ की स्थापना भी की और सन् 1894 में उसकी ओर से सरकार को एक ज्ञापन इस आशय का दिया कि अदालतों में नागरी-लिपि को स्थान मिलना चाहिए। आपने ज्ञापन में देवनागरी लिपि की उपादेयता और ग्राह्यता पर इस प्रकार प्रकाश डाला था- ‘देवनागरी इतनी सरल एवं वैज्ञानिक लिपि है कि उसके 36 अक्षर और 12 मात्राएं केवल 3 दिन में आसानी से सीखे जा सकते हैं तथा 6 महीने में तो उसका पूरा अभ्यास किया जा सकता है। अन्य किसी भी लिपि में जैसा लिखा जाता है वैसा ही पढ़ा जाता है। पढ़ने और लिखने में कुछ भी अंतर नहीं रहता।‘ अपने इसी ज्ञापन में आपने अंत में यह भी लिखा था- ‘उर्दू और फारसी के शब्दों को यदि नागरी लिपि में लिखना शुरू कर दिया जाए तो वे बहुत सरल हो जायेंगे।‘ पंडित जी इसके लिए दबाव डालते रहे। आपके इस अनवरत प्रयास के फलस्वरूप ही 18 अप्रैल सन् 1900 को सर एण्टोनी मैकडानल ने एक अध्यादेश जारी करके उत्तर प्रदेश के स्कूलों और पाठशालाओं में हिंदी के पठन-पाठन को स्वीकृति प्रदान करके हिन्दी के प्रचार तथा प्रसार का मार्ग प्रशस्त किया था।\n\nपंडित जी नागरी और हिन्दी के इतने दीवाने बन गए थे कि आपने अपने अंगरखे पर जय नागरी शब्द भी अंकित करा लिया था और पारम्परिक अभिवादन के समय ‘जय नागरी‘ ही कहा करते थे। उनकी समाधि पर इसलिए लोगों ने देवनागरी प्रचारानन्द शब्द अंकित किए थे। देवनागरी के प्रचार के लिए आपने जो एक गीत बनाया था उससे आपकी लगन और निष्ठा का परिचय मिलता है।\n\nगीत का प्रारम्भ कुछ इस प्रकार थाः\n\nआपके देवनागरी-प्रेम का सबसे अधिक सुपुष्ट प्रमाण इससे अधिक और क्या हो सकता है कि अपनी मृत्यु से पूर्व अपने 1 जून सन् 1903 को जो अपना वसीयतनामा लिखा था उसमें अपनी पूरी सम्पत्ति (मकान और सामान तक) नागरी के प्रचार के लिए अर्पित कर दी थी। आपकी यह हार्दिक आकांक्षा थी कि आपकी इस निधि से स्थान-स्थान पर ‘देवनागरी पाठशालाएं' खोली जाएं। एक अत्यंत साधारण स्थिति वाले इस व्यक्ति ने इसके अलावा अपनी खून-पसीने की कमाई से अर्जित 32 हजार रुपये की राशि देवनागरी-प्रसार के कार्य में स्वाहा कर दी थी।\n\nपंडित गौरीदत्त ने देवनागरी के प्रचार के लिए जहां स्थान-स्थान पर अनेक पाठशालाएं स्थापित कीं वहीं अपनी लेखनी को भी इस दिशा में लगाया। आपने ‘नागरी-सौ अक्षर‘ 'अक्षर दीपिका‘, ‘नागरी की गुप्त वार्ता‘, ‘लिपि बोधिनी‘, ‘देवनागरी के भजन‘ और ‘गौरी नागरी कोष‘, ‘देवनागरी गजट‘ तथा ‘नागरी पत्रिका‘ नामक पत्र का सम्पादन तथा प्रकाशन भी किया था। इस कार्य के लिए आप प्रायः अपने क्षेत्र के मेलों-खेलों में भी जाया करते थे और वहां पर नाटक प्रदर्शित करके और भाषण आदि देकर जनता को देवनागरी के महत्व से परिचित कराया करते थे। अपनी इस धुन के कारण जनता आपको ‘देवनागरीप्रचारानन्द‘ और ‘हिन्दी का सुकरात‘ तक कहती थी। यहां यह उल्लेखनीय है कि आपने ‘काशी नागरी प्रचारिणी सभा‘ की स्थापना (16 जुलाई सन् 1893) से पूर्व ही सन् 1892 में देवनागरी प्रचारक नामक पत्र का सम्पादक एवं प्रकाशन करके हिन्दी-प्रचार के इतिहास में एक महत्वपूर्ण भूमिका अदा की थी। यहां तक कि आपके इस कार्य में बिहार के श्री अयोध्याप्रसाद खत्री ने भी अपना योगदान दिया था।\n\nपंडित गौरीदत्त ने जहां देवनागरी लिपि के प्रचार तथा प्रसार के लिए इतने ग्रन्थ लिखे और अनेक पत्र-पत्रिकाएं सम्पादित कीं वहां अपने 'देवरानी जेठानी की कहानी' नामक एक उपन्यास भी लिखा। यहां यह भी ज्ञातव्य है कि भारतेन्दु बाबू हरिश्चन्द्र ने हिन्दी गद्य-लेखन सन् 1873 में प्रारंभ किया था। पंडित गौरीदत्त के इस उपन्यास का प्रकाशन सन् 1870 में हुआ था। इससे पूर्व हिन्दी-गद्य में सैयद इंशा अल्ला खां की ‘रानी केतकी की कहानी‘ (सन् 1800 के आस-पास) नामक पुस्तक ही थी। इससे यह सिद्ध हो जाता है कि हिन्दी का पहला उपन्यास ‘देवरानी जेठानी की कहानी‘ ही है। यह बड़े दुर्भाग्य की बात है कि हिन्दी के इतिहासकारों के अग्रणी आचार्य रामचन्द्र शुक्ल तक ने इसकी उपेक्षा करके पंडित श्रद्धाराम फिल्लौरी की ‘भाग्यवती‘ (प्रकाशन-वर्ष सन् 1877) लाला श्रीनिवासदास की ‘परीक्षा गुरु‘ (प्रकाशन-वर्ष सन् 1882) नामक पुस्तकों को अपने ‘हिंदी साहित्य की इतिहास‘ नामक ग्रन्थ में क्रमशः ‘हिन्दी का पहला सामाजिक उपन्यास' और ‘अंग्रेजी ढंग का पहला हिन्दी उपन्यास‘ माना है। इस संबंध में यह भी उल्लेखनीय तथ्य है कि इस उपन्यास के प्रकाशन पर उत्तर प्रदेश के तत्कालीन गवर्नर ने ‘सौ रुपए‘ का पुरस्कार भी प्रदान किया था। आपके द्वारा अनूदित ‘गिरिजा‘ (1904) नामक एक और उपन्यास भी उल्लेखनीय है।\n\nपंडित गौरीदत्त जी जहां अच्छे गद्य-लेखक थे वहां खड़ी बोली कविता के क्षेत्र में भी आपकी प्रतिभा अद्भुत थी। इसका सुपुष्ट प्रमाण आपके ‘देवरानी जेठानी की कहानी‘ नामक उपन्यास की भूमिका के अन्त में दिए गए उस पद्य से मिल जाता है जो आपने उत्तर प्रदेश के तत्कालीन गवर्नर द्वारा पुरस्कार प्राप्त होने पर लिखा थाः\n\nइससे यह स्वतः सिद्ध हो जाता है कि गद्य-लेखन और पद्य-लेखन दोनों ही क्षेत्रों में पंडित गौरीदत्त का नाम सर्वथा अग्रणी और अनन्य है। यह प्रसन्नता की बात है कि हिंदी के कुछ विवेकी अध्येताओं का ध्यान गौरीदत्त जी की इस प्रतिभा की ओर गया है और यह भ्रम अब धीरे-धीरे दूर होता जा रहा है कि हिन्दी का प्रथम उपन्यास ‘भाग्यवती' और 'परीक्षा गुरु‘ न होकर ‘देवरानी-जेठानी की कहानी‘ ही है। इस उपन्यास का प्रकाशन सर्वप्रथम सन् 1870 में मेरठ के ‘जियाई छापेखाने‘ में लीथो-पद्धति से हुआ था और इसकी प्रति अब भी ‘नेशनल लायब्रेरी कलकत्ता‘ में सुरक्षित है। इस उपन्यास का पुनर्प्रकाशन अब पटना विश्वविद्यालय के प्राध्यापक और ‘समीक्षा‘ नामक शोध-पत्रिका के सम्पादक डॉ॰ गोपाल राय ने करके वास्तव में एक अभिनन्दनीय कार्य किया है। \n\n", "id": "68033", "title": "गौरीदत्त"}
{"url": "https://hi.wikipedia.org/wiki?curid=68045", "text": "विल्फ्रेड ओवेन\n\nप्रथम विश्व युद्ध के खिलाफ एक जानी-मानी आवाज के रूप में विख्यात विल्फ्रेड एडवर्ड साल्टर ओवेन (१८९३-१९१८) का जन्म वेल्श की सीमा पर ओस्वेस्ट्री में हुआ। उनका लालन पालन बर्केनहेड और श्रेसबरी में हुआ।\n\nविल्फ्रेड के पूरे जीवन में उनकी केवल चार कविताएं प्रकाशित हुई लेकिन वे हमेशा एक कवि के रूप में अपनी पहचान बनाने के लिए कटिबद्ध रहे। उन्होंने बहुत छोटी उम्र से ही काव्य के साथ अपने अनूठे प्रयोग आरंभ कर दिए थे। बीस साल की उम्र में जब वे फ्रांस के बोर्डो में (१९१३-१९१८) अध्यापन कर रहे थे, उन्होंने काव्य के विन्यास पर विशेष कार्य किया जो बाद में उनकी पहचान बन गया। लेकिन उनके कार्य को सही स्वर १९१७ में मिला।\n\nसन् १९१५ में विल्फ्रेड ओवेन को ब्रिटिश सेना में शामिल कर लिया गया था। जनवरी से अप्रैल १९१७ के बीच वे सर्रे और सान क्वेंतां में लड़ते समय एक धमाके की चपेट में आकर जख्मी हो गए। एडिनबर्ग के क्रेगलॉकहार्ट युद्ध अस्पताल में इलाज के दौरान उनकी मुलाकात अपने साहित्यिक हीरो सिग्फ्रेड सासून से हुई। सासून ने ओवेन को युद्ध के दौरान हुए अनुभवों को अपनी कविता में उतारने के लिए मार्गदर्शन और प्रोत्साहन दिया।\n\nकरीब एक वर्ष बाद ओवेन वापस पश्चिमी मोर्चे पर चले गए। अक्टूबर १९१८ में जॉनकोर्ट में हाइंडेनबर्ग लाइन को ध्वस्त करने के अभियान में नेतृत्व और शौर्य का प्रदर्शन करने के लिए ओवेन को मिलिटरी क्रॉस से सम्मानित किया गया। ४ नवम्बर १९१८ को महज २५ साल की उम्र में उनकी युद्ध के मोर्चे पर लड़ते वक्त मौत हो गई। अपनी मौत के समय वे एक गुमनाम व्यक्ति थे।\nवस्तुत: उनकी सभी कविताएं अगस्त १९१७ से सितंबर १९१८ के दौरान रचनात्मकता के उफान में लिखी गई थीं। उन्होंने स्वेच्छा से युद्ध की विभीषिका को दर्शाने और मानवमात्र के प्रति अपनी संवेदनाओं को मुखर करने का दायित्व निभाया। उनका तकनीकी कौशल और सत्य के प्रति आग्रह, ऊर्जा, कविताओं में स्पष्ट रूप से परिलक्षित होता है।\n\n", "id": "68045", "title": "विल्फ्रेड ओवेन"}
{"url": "https://hi.wikipedia.org/wiki?curid=68046", "text": "कार्टून वाच\n\nमात्र हिन्दी कार्टून मासिक पत्रिका है। इसका प्रकाशन ५ दिसम्बर १९९६ को रायपुर, छत्तीसगढ़ से प्रारम्भ हुआ। युवा कार्टूनिस्ट त्र्यम्बक शर्मा ने इस पत्रिका की नींव रखी।\n\nकार्टून वाच ने शंकर्स वीकली के बंद होने के बाद उपजे शून्य को समाप्त किया और आज यह पत्रिका सम्पूर्ण भारत के कार्टूनिस्टों का मुख-पत्र बन गई है। यह पत्रिका गुम हो चुके कार्टूनिस्टों को चर्चा में लाने के साथ-साथ नए कार्टूनिस्टों को भी मंच प्रदान करती है। कार्टून वाच द्बारा गत वर्ष (२००८) में लन्दन के नेहरु सेंटर में दो सप्ताह की कार्टून प्रदर्शनी आयोजित की थी जिसे काफी सराहा गया।\nकार्टून वाच प्रतिवर्ष देश के एक प्रसिद्ध कार्टूनिस्ट को 'लाइफटाइम अचीवमेंट अवार्ड' प्रदान करती है। अब तक यह पुरस्कार आर के लक्ष्मण (२००३), सुधीर तैलंग (२००४), आबिद सुरती (२००५), प्राण (२००६), राजेंद्र धोड़पकर (२००७), एच एम् सूदन, (२००८) सुरेश सावंत (२००९), श्याम जगोता (२०१०), अजित नैनन, काक, हुसैन जमीन, बी.वी.पांडुरंगराव और जगजीत सिंह राणा (२०११) को दिया जा चुका है। यह पुरस्कार कार्टून वाच द्बारा आयोजित कार्टून उत्सव कार्यक्रम के दौरान प्रदान किया जाता है। कार्टून वाच प्रतिवर्ष नए कार्टूनिस्टों को मौका देने और नई प्रतिभा को तलाशने के लीये अखिलभारतीय और राज्य स्तरीय प्रतियोगिताएं भी आयोजित करती है। इस पत्रिका के प्रारंभ से कार्टूनिस्ट आबिद सुरती, बी एल वाही, वी वी पान्डूरन्गा राव, धनेश दिवाकर जुड़े रहे हैं। वर्त्तमान में इसमें कीर्तिश भट्ट, राजेश दुबे, पंकज गोस्वामी, प्रभाकर झलके, निर्मिश ठाकुर, एम् के शीरी, बी हरी, गोपाल कृष्ण, विन्स, सुरेश सावंत, देवांशु वत्स, अभिषेक तिवारी, इस्माइल लहरी, श्याम जगोता, चंद्रशेखर हाडा सहित भारत के सभी प्रदेशों के कार्टूनिस्टों के कार्टून होते हैं।\n\nकार्टून वाच को लिम्का बुक ऑफ वर्ल्ड रेकार्ड्स में शामिल किया गया है। यह देश की एक मात्र मासिक कार्टून पत्रिका है जो हिंदी और अँग्रेजी दोनो भाषाओं में प्रकाशित होती है।\n\nकार्टूनिस्ट धनेश दिवाकर\n", "id": "68046", "title": "कार्टून वाच"}
{"url": "https://hi.wikipedia.org/wiki?curid=68092", "text": "दक्षिणावर्त\n\nदक्षिणावर्त (कलॉकवाइज़) का अर्थ इस प्रकार घूमना है कि घूमने की दिशा दाहिने हाथ (दक्षिण हस्त) की तरफ हो, अर्थात घड़ी की सुइयों के घूमने की दिशा । \n\nक्लॉकवाइज़ (जिसे अंग्रेज़ी लघुरूप में CW भी लिखते हैं) दिशा वह होती है, जो घड़ी की सुइयों की दिशा में होती है। \n\n'दक्षिणावर्त' का विलोम वामावर्त (एन्टीकलॉकवाइज़) है।\n\n\n", "id": "68092", "title": "दक्षिणावर्त"}
{"url": "https://hi.wikipedia.org/wiki?curid=68093", "text": "वामावर्त\n\nविशेषण: [सं.वाम-आÖवृत्+अच्] \n\nएंटीक्लॉकवाइज़ (जिसे अंग्रेज़ी लघुरूप में CCW भि लिखते हैं) दिशा वह होती है, जो कि घड़ी की सुइयों की दिशा के विपरीत क्रिया होती है। \n\n", "id": "68093", "title": "वामावर्त"}
{"url": "https://hi.wikipedia.org/wiki?curid=68108", "text": "प्लास्टिक सर्जरी\n\nप्लास्टिक सर्जरी (Plastic Surgery) का मतलब है - \"शरीर के किसी हिस्से को ठीक करना।\" प्लास्टिक सर्जरी (Plastic Surgery) में प्लास्टिक का उपयोग नहीं होता है। सर्जरी के पहले जुड़ा प्लास्टिक ग्रीक शब्द-\"प्लास्टिको\" से आया है। ग्रीक में \"प्लास्टिको\" का अर्थ होता है बनाना या तैयार करना। \n\nप्लास्टिक सर्जरी (Plastic Surgery) में सर्जन शरीर के किसी हिस्से के उत्तकों को लेकर दूसरे हिस्से में जोड़ता है। भारत में सुश्रुत को पहला सर्जन (शल्य चिकित्सक) (Plastic Surgery) माना जाता है। आज से करीब 2500 साल पहले सुश्रुत युद्ध या प्राकृतिक विपदाओं में जिनकी नाक खराब हो जाती थी उन्हें ठीक करने का काम करते थे।\n", "id": "68108", "title": "प्लास्टिक सर्जरी"}
{"url": "https://hi.wikipedia.org/wiki?curid=68109", "text": "चिरायता\n\nचिरायता (\"Swertia chirata\") ऊँचाई पर पाया जाने वाला पौधा है। इसके क्षुप 2 से 4 फुट ऊँचे एक-वर्षायु या द्विवर्षायु होते हैं। इसकी पत्तियाँ और छाल बहुत कडवी होती और वैद्यक में ज्वर-नाशक तथा रक्तशोधक मानी जाती है। इसकी छोटी-बड़ी अनेक जातियाँ होती हैं; जैसे- कलपनाथ, गीमा, शिलारस, आदि। इसे जंगलों में पाए जानेवाले तिक्त द्रव्य के रूप में होने के कारण किराततिक्त भी कहते हैं। किरात व चिरेट्टा इसके अन्य नाम हैं। चरक के अनुसार इसे तिक्त स्कंध तृष्णा निग्रहण समूह में तथा सुश्रुत के अनुसार अरग्वध समूह में गिना जाता है।\n\nयह हिमालय प्रदेश में कश्मीर से लेकर अरुणांचल तक 4 से 10 हजार फीट की ऊँचाई पर होता है। नेपाल इसका मूल उत्पादक देश है। कहीं-कहीं मध्य भारत के पहाड़ी इलाकों व दक्षिण भारत के पहाड़ों पर उगाने के प्रयास किए गए हैं।\n\nइसके काण्ड स्थूल आधे से डेढ़ मीटर लंबे, शाखा युक्त गोल व आगे की ओर चार कोनों वाले पीतवर्ण के होते हैं। पत्तियाँ चौड़ी भालाकार, 10 सेण्टीमीटर तक लंबी, 3 से 4 सेण्टीमीटर चौड़ी अग्रभाग पर नुकीली होती हैं। नीचे बड़े तथा ऊपर छोटी होती चली जाती है।\nफूल हरे पीले रंग के बीच-बीच में बैंगनी रंग से चित्रित, अनेक शाखा युक्त पुष्पदण्डों पर लगते हैं। पुष्प में बाहरी व आभ्यन्तर कोष 4-4 खण्ड वाले होते हैं तथा प्रत्येक पर दो-दो ग्रंथियाँ होती हैं। फल लंबे गोल छोटे-छोटे एक चौथाई इंच के अण्डाकार होते हें तथा बीज बहुसंख्य, छोटे, बहुकोणीय एवं चिकने होते हैं। वर्षा ऋतु में फूल आते हैं। फल जब वर्षा के अंत तक पक जाते हैं तब शरद ऋतु में इनका संग्रह करते हैं। इस पौधे में कोई विशेष गंध नहीं होती, परन्तु स्वाद तीखा होता है।\n\nइसका पंचांग व पुष्प प्रयुक्त होते हैं। बहुत शीघ्रता से उपलब्ध न होने के कारण इसमें मिलावट काफी होते हैं। पंचांग में भी प्रधानतया काण्ड की ही होती है जो दो तीन फीट लंबा होता है। इसकी छाल चपटी, अन्दर की ओर कुछ मुड़ी हुई तथा बाहर की तरफ भूरे रंग की व अन्दर से गुलाबी रंग की ही होती है। चबाने पर छाल रेशेदार, कुरकुरी, कसैली मालूम पड़ती है। छाल के अंदर की तरफ सूक्ष्म रेखाएँ खिंची होती हैं।\nसुअर्सिया चिरायता की कई प्रजातियों का प्रयोग मिलावट में पंसारीगण करते हैं। इनमें कुछ हें मीठा या पहाड़ी चिरायता (सुअसिंया अंगस्टीफोलिया) सुअर्शिया अलाटा, बाईमैक-लाटा, सिलिएटा, डेन्सीफोलिया, लाबी माईनर, पैनीकुलैटा। इसके अतिरिक्त चिरायता में कालमेघ (एण्ड्रोग्राफिस पैनिकुलैटा) तथा मंजिष्ठा (रुविया कॉडियाफोलिया) की भी मिलावट की जाती है।\n\nकालमेघ को हरा चिरायता नाम भी दिया गया है। इनकी पहचान करने का एक ही तरीका है कि दीखने में एक से होते हुए भी शेष स्वाद में अर्ध तिक्त या मीठे होते हैं। छाल के अंदर की बनावट को ध्यान से देखकर भेद किया जा सकता है। अनुप्रस्थ काट पर मज्जा का भाग स्पष्ट दिखाई देता है। यह कोमल होता है, आसानी से पृथक हो जाता है। शेष परीक्षण रासायनिक विश्लेषण के आधार पर किया जाता है। जिसके अनुसार तिक्त सत्व कम से कम 1.3 प्रतिशत होना चाहिए।\nमीठे चिरायते का तना आयताकार होता है तथा असली चिरायते की तुलना में मज्जा का भाग अपेक्षाकृत कम होता है। शेष सभी मिलाकर औषधियों को उनके विशिष्ट लक्षणों द्वारा पहचाना जा सकता है।\n\nइसे लगभग सभी विद्यानों ने सन्निपात ज्वर, व्रण, रक्त, दोषों की सर्वश्रेष्ठ औषधि माना है।\nइस प्रकार एक प्रकार की प्रतिसंक्रामक औषधि यह है, जो ज्वर उत्पन्न करने वाले मूल कारणों का निवारण करती है। इसी प्रकार यह तीखेपन के कारण कफ पित्त शामक तथा उष्ण वीर्य होने से वातशामक है। इन सभी दोषों के कारण उत्पन्न किसी भी संक्रमण से यह मोर्चा लेता है। कोढ़, कृमि तथा व्रणों को मिटाता है।\n\nचिरायते में पीले रंग का एक कड़ुवा अम्ल-ओफेलिक एसिड होता है। इस अम्ल के अतिरिक्त अन्य जैव सक्रिय संघटक हैं। दो प्रकार के कडुवे ग्लग्इकोसाइड्स चिरायनिन और एमेरोजेण्टिन, दो क्रिस्टलीयफिनॉल, जेण्टीयोपीक्रीन नामक पीले रंग का एक न्यूट्रल क्रिस्टल यौगिक तथा एक नए प्रकार का जैन्थोन जिसे 'सुअर्चिरन' नाम दिया गया है।\nएमेरोजेण्टिन नामक ग्लाईकोसाइड विश्व के सर्वाधिक कड़वे पदार्थों में से एक है। इसका कड़वापन एक करोड़ चालीस लाख में एक भाग की नगण्य सी सान्द्रता पर भी अनुभव होता रहता है। यह सक्रिय घटक ही चिरायते की औषधीय क्षमता का प्रमुख कारण भी है। इण्डियन फर्मेकोपिया द्वारा निर्धारित मानकों के अनुसार चिरायते में तिक्त घटक 1.3 प्रतिशत होना चाहिए। इसके द्रव्य गुण पक्ष पर लिखे शोध प्रबंध में बी.एच.यू. के डॉ॰ प्रेमव्रत शर्मा ने इसके रासायनिक संघटकों में से प्रत्येक के गुण धर्मों व उनके प्रायोगिक प्रभावों पर विस्तार से प्रकाश डाला है।\n\n", "id": "68109", "title": "चिरायता"}
{"url": "https://hi.wikipedia.org/wiki?curid=68117", "text": "रणकपुर जैन मंदिर\n\nभारत के राजस्थान राज्य में अरावली पर्वत की घाटियों के मध्य स्थित रणकपुर में ऋषभदेव का चतुर्मुखी जैन मंदिर है। चारों ओर जंगलों से घिरे इस मंदिर की भव्यता देखते ही बनती है।\n\nराजस्थान में अनेकों प्रसिद्ध भव्य स्मारक तथा भवन हैं। इनमें माउंट आबू तथा दिलवाड़ा के विख्यात जैन मंदिर भी शामिल हैं। रणकपुर मंदिर उदयपुर से 96 किलोमीटर की दूरी पर है। भारत के जैन मंदिरों में संभवतः इसकी इमारत सबसे भव्य तथा विशाल है।\n\nयह परिसर लगभग ४०,००० वर्ग फीट में फैला है। करीब ६०० वर्ष पूर्व १४४६ विक्रम संवत में इस मंदिर का निर्माण कार्य प्रारम्भ हुआ था जो ५० वर्षों से अधिक समय तक चला। इसके निर्माण में करीब ९९ लाख रुपए का खर्च आया था। मंदिर में चार कलात्मक प्रवेश द्वार हैं। मंदिर के मुख्य गृह में तीर्थंकर आदिनाथ की संगमरमर से बनी चार विशाल मूर्तियाँ हैं। करीब ७२ इंच ऊँची ये मूतियाँ चार अलग दिशाओं की ओर उन्मुख हैं। इसी कारण इसे चतुर्मुख मंदिर कहा जाता है। इसके अलावा मंदिर में ७६ छोटे गुम्बदनुमा पवित्र स्थान, चार बड़े प्रार्थना कक्ष तथा चार बड़े पूजन स्थल हैं। ये मनुष्य को जीवन-मृत्यु की 84 योनियों से मुक्ति प्राप्त कर मोक्ष प्राप्त करने के लिए प्रेरित करते हैं।\n\nमंदिर के सैकड़ों खम्बे इसकी प्रमुख विशेषता हैं। इनकी संख्या करीब १४४४ है। जिस तरफ भी दृष्टि जाती है छोटे-बड़े आकारों के खम्भे दिखाई देते हैं, परंतु ये खम्भे इस प्रकार बनाए गए हैं कि कहीं से भी देखने पर मुख्य पवित्र स्थल के 'दर्शन' में बाधा नहीं पहुँचती है। इन खम्भों पर सुंदर नक्काशी की गई है।\n\nमंदिर के निर्माताओं ने जहाँ कलात्मक दो मंजिला भवन का निर्माण किया है, वहीं भविष्य में किसी संकट का अनुमान लगाते हुए कई तहखाने भी बनाए हैं। इन तहखानों में पवित्र मूर्तियों को सुरक्षित रखा जा सकता है। ये तहखाने मंदिर के निर्माताओं की निर्माण संबंधी दूरदर्शिता का परिचय देते हैं। मंदिर के उत्तर में रायन पेड़ स्थित है। इसके अलावा संगमरमर के टुकड़े पर भगवान ऋषभदेव के पदचिह्न भी हैं। ये भगवान ऋषभदेव तथा शत्रुंजय की शिक्षाओं की याद दिलाते हैं।\n\n", "id": "68117", "title": "रणकपुर जैन मंदिर"}
{"url": "https://hi.wikipedia.org/wiki?curid=68207", "text": "जसवंत थड़ा\n\nजोधपुर दुर्ग मेहरानगढ़ के पास ही सफ़ेद संगमरमर का एक स्मारक बना है जिसे जसवंत थड़ा कहते है। इसे सन 1899 में जोधपुर के महाराजा जसवंत सिंह जी (द्वितीय)(1888-1895) की यादगार में उनके उत्तराधिकारी महाराजा सरदार सिंह जी ने बनवाया था। यह स्थान जोधपुर राजपरिवार के सदस्यों के दाह संस्कार के लिये सुरक्षित रखा गया है। इससे पहले राजपरिवार के सदस्यों का दाह संस्कार मंडोर में हुआ करता था। इस विशाल स्मारक में संगमरमर की कुछ ऐसी शिलाएँ भी दिवारों में लगी है जिनमे सूर्य की किरणे आर-पार जाती हैं। इस स्मारक के लिये जोधपुर से 250 कि, मी, दूर मकराना से संगमरमर का पत्थर लाया गया था। स्मारक के पास ही एक छोटी सी झील है जो स्मारक के सौंदर्य को और बढा देती है इस झील का निर्माण महाराजा अभय सिंह जी (1724-1749) ने करवाया था। जसवंत थड़े के पास ही महाराजा सुमेर सिह जी, महाराजा सरदार सिंह जी, महाराजा उम्मेद सिंह जी व महाराजा हनवन्त सिंह जी के स्मारक बने हुए हैं। इस स्मारक को बनाने मे 2,84,678 रूपए का खर्च आया था।\n", "id": "68207", "title": "जसवंत थड़ा"}
{"url": "https://hi.wikipedia.org/wiki?curid=68209", "text": "अन्नपुर्णा देवी\n\nमाता अन्नपुर्णा देवी, सर्व जीव जगत के अन्न (भोजन) पूर्ति की संरक्षिका और प्रदाता हैं |\n\nमाता के व्रत-अनुष्ठान से धन-धान्य तथा संतान-सुख की प्राप्ति तो होती है, उस प्राणी को अन्नकष्ट सहन नहीं करना पड़ता है।\n\nश्री अन्नपुर्णास्तोत्रं\n\nनित्यानंदकरी वराभयकरी सौंदर्य रत्नाकरी, निर्धुता-$खिल घोर पावनकरी प्रत्यक्ष माहेश्वरी |\n\nप्रालेयाचल वंश पावनकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nनानारत्न विचित्र भूषणकरी हेमाम्बराडम्बरी, मुक्ताहार-विलंबमान-विलसद वक्षोज-कुम्भान्तरी |\n\nकाश्मीरा-$गुरु-वासिता रूचिकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nयोगानन्दकरी रिपुक्षयकरी धर्मार्थ-निष्ठाकरी, चंद्रार्कानल भासमान लहरी त्रैलोक्यरक्षाकरी |\n\nसर्वैश्वर्य-समस्त-वांछितकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nकैलाशाचल कन्दरालयकरी गौरी उमा शंकरी, कौमारी निगमार्थ-गोचरकरी ओंकार बीजाक्षरी |\n\nमोक्षद्वार कपाट पाटनकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nदृश्या-$दृश्य-प्रभूतवाहनकरी ब्रह्माण्डभांडोदरी, लीलानाटक-सूत्रभेदनकरी विज्ञान दीपान्कुरी |\n\nश्री विश्वेशमन: प्रसादनकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nउर्वी सर्वजनेश्वरी भगवती माताअन्नपूर्णेश्वरी, वेणी-नील-समान कुंतलहरी नित्यान्न दानेश्वरी |\n\nसर्वानन्दकरी दृशां शुभकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nआदिक्षान्त-समस्त-वर्णनकरी शम्भोस्त्रि भावाकरी, काश्मीरा त्रिजलेश्वरी त्रिलहरी नित्यान्कुरा शर्वरी |\n\nकामाकांक्षकरी जनोदयकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nदेवी सर्व-विचित्र-रत्नरचिता दाक्षायणी सुन्दरी, वामस्वादु-पयोधर-प्रियकरी सौभाग्य माहेश्वरी |\n\nभक्ताभीष्टकरी दशाशुभकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nचन्द्रर्कानल-कोटिकोटि-सदृशा चंद्रान्शुबिम्बाधरी, चंद्रार्काग्नी समान कुंत लहरी चंद्रार्कवर्णेश्वरी |\n\nमाला-पुस्तक-पाश सान्कुशधरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nक्षत्रत्राणकरी महा$भयकरी माता कृपासागरी, साक्षान्मोक्षकरी सदा शिवकरी विश्वेश्वरी श्रीधरी |\n\nदक्षाक्रंदकरी निरामयकरी काशीपुराधीश्वरी, भिक्षां देहि कृपावलम्बनकरी माताअन्नपूर्णेश्वरी ||\n\nअन्नपूर्णे सदा पूर्णे शंकर प्राण वल्लभे, ज्ञान वैराग्य सिद्यर्थ भिक्षां देहि च पार्वती |\n\nमाता च पार्वती देवी पिता देवो महेश्वर:, बान्धवा: शिव भक्ताश्च स्वदेशो भुवनत्रयम ||\n", "id": "68209", "title": "अन्नपुर्णा देवी"}
{"url": "https://hi.wikipedia.org/wiki?curid=68253", "text": "बाल ठाकरे\n\nबालासाहेब केशव ठाकरे (२३ जनवरी १९२६ - १७ नवम्बर २०१२) भारत के महाराष्ट्र प्रदेश के प्रसिद्ध राजनेता थे जिन्होने शिव सेना के नाम से एक प्रखर हिन्दू राष्ट्रवादी दल का गठन किया था। उन्हें लोग प्यार से बालासाहेब भी कहते थे। वे मराठी में सामना नामक अखबार निकालते थे। इस अखबार में उन्होंने अपनी मृत्यु से कुछ दिन पूर्व अपने सम्पादकीय में लिखा था-\"आजकल मेरी हालत चिन्ताजनक है किन्तु मेरे देश की हालत मुझसे अधिक चिन्ताजनक है; ऐसे में भला मैं चुप कैसे बैठ सकता हूँ?\"\n\nउनके अनुयायी उन्हें हिन्दू हृदय सम्राट कहते थे।\n\nठाकरे ने अपने जीवन का सफर एक कार्टूनिस्ट के रूप में शुरू किया था। पहले वे अंग्रेजी अखबारों के लिये कार्टून बनाते थे। बाद में उन्होंने सन १९६० में मार्मिक के नाम से अपना एक स्वतन्त्र साप्ताहिक अखबार निकाला और अपने पिता केशव सीताराम ठाकरे के राजनीतिक दर्शन को महाराष्ट्र में प्रचारित व प्रसारित किया। सन् १९६६ में उन्होंने शिव सेना की स्थापना की।\n\nमराठी भाषा में सामना के अतिरिक्त उन्होंने हिन्दी भाषा में दोपहर का सामना नामक अखबार भी निकाला। इस प्रकार महाराष्ट्र में हिन्दी व मराठी में दो-दो प्रमुख अखबारों के संस्थापक बाला साहब ही थे। खरी-खरी बात कहने और विवादास्पद बयानों के कारण वे मृत्यु पर्यन्त अखबार की सुर्खियों में बराबर बने रहे।\n\n१७ नवम्बर २०१२ को मुम्बई में अपने मातुश्री आवास पर दोपहर बाद ३ बजकर ३३ मिनट पर उन्होंने अन्तिम साँस ली।\n\nबालासाहेब का जन्म २३ जनवरी १९२६ को पुणे में केशव सीताराम ठाकरे के यहाँ हुआ था। उनके पिता केशव चान्द्रसेनीय कायस्थ प्रभू परिवार से थे। वे एक प्रगतिशील सामाजिक कार्यकर्ता व लेखक थे जो जातिप्रथा के धुर विरोधी थे। उन्होंने महाराष्ट्र में मराठी भाषी लोगों को संगठित करने के लिये संयुक्त मराठी चालवाल (आन्दोलन) में प्रमुख भूमिका निभायी और बम्बई को महाराष्ट्र की राजधानी बनाने में १९५० के दशक में काफी काम किया।\n\nबालासाहेब का विवाह मीना ठाकरे से हुआ। उनसे उनके तीन बेटे हुए-बिन्दुमाधव, जयदेव और उद्धव ठाकरे। उनकी पत्नी मीना और सबसे बड़े पुत्र बिन्दुमाधव का १९९६ में निधन हो गया।\n\nबतौर आजीविका उन्होंने अपना जीवन बम्बई के प्रसिद्ध समाचारपत्र फ्री प्रेस जर्नल में कार्टूनिस्ट के रूप में प्रारम्भ किया। इसके बाद उन्होंने फ्री प्रेस जर्नल की नौकरी से त्यागपत्र दे दिया और १९६० में अपने भाई के साथ एक कार्टून साप्ताहिक \"मार्मिक\" की शुरुआत की।\n\n१९६६ में उन्होंने महाराष्ट्र में शिव सेना नामक एक कट्टर हिन्दूराष्ट्र वादी संगठन की स्थापना की। हालांकि शुरुआती दौर में बाल ठाकरे को अपेक्षित सफलता नहीं मिली लेकिन अंततः उन्होंने शिव सेना को सत्ता की सीढ़ियों पर पहुँचा ही दिया। १९९५ में भाजपा-शिवसेना के गठबन्धन ने महाराष्ट्र में अपनी सरकार बनाई। हालांकि २००५ में उनके बेटे उद्धव ठाकरे को अतिरिक्त महत्व दिये जाने से नाराज उनके भतीजे राज ठाकरे ने शिवसेना छोड़ दी और २००६ में अपनी नई पार्टी 'महाराष्ट्र नवनिर्माण सेना' बना ली। बाल ठाकरे अपने उत्तेजित करने वाले बयानों के लिये जाने जाते थे और इसके कारण उनके खिलाफ सैकड़ों की संख्या में मुकदमे दर्ज किये गये थे।\n\n\nबाला साहेब को उनके निरन्तर खराब हो रहे स्वास्थ्य के चलते साँस लेने में कठिनाई के कारण २५ जुलाई २०१२ को मुम्बई के लीलावती अस्पताल में भर्ती किया गया। १४ नवम्बर २०१२ को जारी बुलेटिन के अनुसार जब उन्होंने खाना पीना भी त्याग दिया तो उन्हें अस्पताल से छुट्टी दिलाकर उनके निवास पर ले आया गया और घर पर ही सारी चिकित्सकीय सुविधायें जुटाकर केवल प्राणवायु (ऑक्सीजन) के सहारे जिन्दा रखने का प्रयास किया गया। उनके चिन्ताजनक स्वास्थ्य की खबर मिलते ही उनके समर्थकों व प्रियजनों ने उनके मातुश्री आवास पर, जहाँ अन्तिम समय में उन्हें चिकित्सकों की देखरेख में रखा गया था, पहुँचना प्रारम्भ कर दिया।\n\nतमाम प्रयासों, दवाओं व दुआओं के बावजूद उन्हें बचाया नहीं जा सका और अखिरकार उनकी आत्मा ने १७ नवम्बर २०१२ को शरीर त्याग दिया। चिकित्सकों के अनुसार उनकी मृत्यु हृदय-गति के बन्द हो जाने से हुई।\n\nभारत के प्रधानमन्त्री डॉ॰ मनमोहन सिंह ने उनकी मृत्यु पर भेजे शोक-सन्देश में कहा - \"महाराष्ट्र की राजनीति में बाला साहेब ठाकरे का योगदान अतुलनीय था। उसे भुलाया नहीं जा सकता।\" लोक सभा में प्रतिपक्ष की नेता सुषमा स्वराज ने भी उनके निधन पर गहरा दुख प्रकट किया।\n\nउनकी शव यात्रा में एक रिपोर्ट के मुताबिक २० लाख लोग शामिल हुए जिनमें नेता, अभिनेता, व्यवसायी वर्ग के अलावा हिन्दू, मुस्लिम, सिक्ख व ईसाई - सभी समुदायों के लोग थे। शिवाजी मैदान पर पूरे राजकीय सम्मान के साथ उनकी अंत्येष्टि की गयी। इस अवसर पर लालकृष्ण आडवानी, सुषमा स्वराज, अरुण जेटली, नितिन गडकरी, मेनका गांधी, प्रफुल्ल पटेल और शरद पवार के अतिरिक्त अमिताभ बच्चन, अनिल अंबानी भी मौजूद थे।\nबालकडू २०१५ की मराठी भाषा की फिल्म है, जो शिवसेना प्रमुख बालासाहेब ठाकरे के जीवन और उनके आदर्शो से प्रेरित है। इस फिल्म की निर्माता स्वप्ना पाटकर है और अतुल काले द्वारा निर्देशित हैं। इस फिल्म में बालासाहेब की आवाज को उपयोग किया गया है। ठाकरे को श्रद्धांजलि स्वरुप फिल्म को उनके जन्मदिन २३ जनवरी को रिलीज किया गया। \n", "id": "68253", "title": "बाल ठाकरे"}
{"url": "https://hi.wikipedia.org/wiki?curid=68254", "text": "वी जी नरेन्द्र\n\nवी जी नरेन्द्र भारत के जाने माने कार्टूनिस्ट और भारतीय कार्टून संस्थान (Indian Institute of Cartoonists) के संस्थापकों में से एक थे। वे शंकर्स वीकली और कन्नड़ प्रभा जैसी प्रसिद्ध पत्रिकाओं से जुड़े रहे। उन्होंने कन्नड़ कार्टूनिस्ट संघ की स्थापना की और उदीयमान कार्टूनिस्टों के लिए कई कार्यशालाएँ आयोजित कीं।\n", "id": "68254", "title": "वी जी नरेन्द्र"}
{"url": "https://hi.wikipedia.org/wiki?curid=68255", "text": "धर्मस्थल, कर्नाटक\n\nधर्मस्थल () कर्नाटक राज्य के बेलथंगड़ी ताल्लुके में नेत्रवती नदी के तीर पर स्थित एक मंदिर गांव है। यह दक्षिण कन्नड़ जिला में पड़ता है।\n\nbv\n\n", "id": "68255", "title": "धर्मस्थल, कर्नाटक"}
{"url": "https://hi.wikipedia.org/wiki?curid=68257", "text": "वीरेंद्र हेगड़े\n\nडॉ वीरेन्द्र हेग्गडे (जन्म : 25 नवम्बर, 1948) भारत के एक परोपकारी पुरुष है। वे कर्नाटक के धर्मस्थल मंदिर के धर्माधिकारी हैं। २०१५ में उन्हें भारत सरकार ने पद्म विभूषण से सम्मानित किया।\n\n", "id": "68257", "title": "वीरेंद्र हेगड़े"}
{"url": "https://hi.wikipedia.org/wiki?curid=68285", "text": "हाजी अली की दरगाह\n\nहाजी अली की दरगाह मुंबई के वरली तट के निकट स्थित एक छोटे से टापू पर स्थित एक मस्जिद एवं दरगाह हैं। इसे सय्यद पीर हाजी अली शाह बुखारी की स्मृति में सन १४३१ में बनाया गया था। यह दरगाह मुस्लिम एवं हिन्दू दोनों समुदायों के लिए विशेष धार्मिक महत्व रखती है। यह मुंबई का महत्वपूर्ण धार्मिक एवं पर्यटन स्थल भी है।\n\nदरगाह को सन १४३१ में सूफी संत सय्यद पीर हाजी अली शाह बुखारी की स्मृति में बनाया गया था। हाजी अली ट्रस्ट के अनुसार हाजी अली उज़्बेकिस्तान के बुखारा प्रान्त से सारी दुनिया का भ्रमण करते हुए भारत पहुँचे थे।\n\nहाजी अली की दरगाह वरली की खाड़ी में स्थित है। मुख्य सड़क से लगभग ४०० मीटर की दूरी पर यह दरगाह एक छोटे से टापू पर बनायी गयी है। यहाँ जाने के लिए मुख्य सड़क से एक सेतु बना हुआ है। इस सेतु की उँचाई काफी कम है और इसके दोनों ओर समुद्र है। दरगाह तक सिर्फ निम्न ज्वार के समय ही जाया जा सकता है। अन्य समय में यह सेतु पानी के नीचे डूबा रहता है। सेतु के दोनों ओर समुद्र होने के कारण यह रास्ता काफी मनोरम हो जाता है एवं दरगाह आने वालों के लिए एक विशेष आकर्षण है। \n\nदरगाह टापू के ४५०० वर्ग मीटर के क्षेत्र में फैली हुई है। दरगाह एवं मस्जिद की बाहरी दीवारें मुख्यतः श्वेत रंग से रंगी गयीं हैं। दरगाह के निकट एक ८५ फीट ऊँची मीनार है जो इस परिसर की एक पहचान है। मस्जिद के अन्दर पीर हाजी अली की मजार है जिसे लाल एवं हरी चादर से सज्जित किया गया है। मजार को चारों तरफ चाँदी के डंडो से बना एक दायरा है।\n\nमुख्य कक्ष में संगमरमर से बने कई स्तम्भ हैं जिनके ऊपर रंगीन काँच से कलाकारी की गयी है एवं अल्लाह के ९९ नाम भी उकेरे गए हैं।\n\nसमुद्री नमकीन हवाओं के कारण इस इमारत को काफी नुकसान हुआ है। सन १९६० में आखिरी बार दरगाह का सुधार कार्य हुआ था।\n\n", "id": "68285", "title": "हाजी अली की दरगाह"}
{"url": "https://hi.wikipedia.org/wiki?curid=68329", "text": "यूटीसी+०५:३०\n\nयूटीसी+05:30 () यूटीसी से ५ घंटे ३० मिनट आगे का समय मंडल है जिसे वर्षपर्यन्त भारत और श्रीलंका में समय जानने के लिये उपयोग किया जाता है। मानकों अनुरूप इसे कुछ यूं लिखते हैं :\n\n", "id": "68329", "title": "यूटीसी+०५:३०"}
{"url": "https://hi.wikipedia.org/wiki?curid=68334", "text": "बनवारी लाल जोशी\n\nबनवारी लाल जोशी (जन्म २७ मार्च १९३६) भारत के कई राज्यों के उपराज्यपाल ए॰ं राज्यपाल रह चुके हैं। ये उत्तराखंड के राज्यपाल रहे अक्टूबर २००७ से। इससे पूर्व ये दिल्ली के भी उपराज्यपाल रह चुके हैं, २००४ से २००७ के बीच। फिर ये मेघालय के राज्यपाल बने २००७ में।\n\nजोशी जी का जन्म राजस्थान के नागौर में छोटी खाटू नामक ग्राम में हुआ था। ये दिळ्ळी के अट्ठारहवें राज्यपाल बने। इन्होंने अपना स्नातक कोलकाता के स्कॉटिश चर्च कालेज से किया। उसके उपरांत विश्वविद्यालय विधि महाविद्यालय, कोलकाता से विधि में स्नातक हुए। \n", "id": "68334", "title": "बनवारी लाल जोशी"}
{"url": "https://hi.wikipedia.org/wiki?curid=68357", "text": "आचार्य राममूर्ति त्रिपाठी\n\nआचार्य राममूर्ति त्रिपाठी और आचार्य राममूर्ति अलग-अलग व्यक्ति हैं; भ्रमित न हों।\nआचार्य राममूर्ति त्रिपाठी (जन्म-स्थान: नीवी कलाँ, वाराणसी (उ.प्र.) जन्म - ४ जनवरी १९२९ निधन- ३० मार्च २००९) शिक्षा: काशी हिन्दू विश्वविद्यालय से एम.ए., पी-एच.डी.; साहित्याचार्य, साहित्यरत्न। काव्यशास्त्र एवं दर्शन के प्रकांड पंडित।\n\nहिन्दी एवं संस्कृत के विद्वान एवं समालोचक थे। वे सागर विश्वविद्यालय में प्राध्यापक रहे; विक्रम विश्वविद्यालय में हिन्दी के विभागाध्यक्ष रहे तथा कई विश्वविद्यालयों के अतिथि शिक्षक (विजिटिंग फैकल्टी) भी रहे। वे शब्द शक्ति एवं रस विचार के अप्रतिम व्याख्याकार थे। \n\nआचार्य राममूर्ति त्रिपाठी का जन्म वाराणसी के नीवीं कला गाँव में ४ जनवरी सन १९२९ को हुआ था। उन्होने एम ए (हिन्दी साहित्य), पीएचडी एवं डी लिट की उपाधि काशी हिन्दू विश्वविद्यालय से ली थी। श्रीमठ, काशी ने उन्हें जगदगुरू रामानंदाचार्य पुरस्कार से सम्मानित किया था। भारत का ऐसा पहला मठ है जो हर वर्ष संस्कृत-हिन्दी साहित्य के एक विद्वान को एक लाख रुपया देकर सम्मानित करता है।\n\n\n", "id": "68357", "title": "आचार्य राममूर्ति त्रिपाठी"}
{"url": "https://hi.wikipedia.org/wiki?curid=68382", "text": "शिव कुमार सरीन\n", "id": "68382", "title": "शिव कुमार सरीन"}
{"url": "https://hi.wikipedia.org/wiki?curid=68396", "text": "दिल्ली का भूगोल\n\nदिल्ली समुद्रतल से ७०० से १००० फीट की ऊँचाई पर हिमालय से १६० किलोमीटर दक्षिण में यमुना नदी के किनारे पर बसा है। दिल्ली २८ डिग्री ६१' उत्तरी अक्षांश तथा ७७ डिग्री २३' पूर्वी देशांतर पर स्थित है। यह उत्तर, पश्चिम एवं दक्षिण तीन तरफं से हरियाणा राज्य तथा पूरब में उत्तर प्रदेश राज्य द्वारा घिरा हुआ है। राष्ट्रीय राजधानी क्षेत्र १,४८४ वर्ग किलोमीटर में फैला हुआ है, जिसमें शहरी क्षेत्र ७८३ वर्ग किलोमीटर तथा ग्रामीण क्षेत्र ७०० किलोमीटर है। इसकी अधिकतम लम्बाई ५१ किलोमीटर तथा अधिकतम चौड़ाई ४८.४८ किलोमीटर है।\nराष्ट्रीय राजधानी क्षेत्र दिल्ली में विस्तृत है, जिसमें से भाग ग्रामीण और भाग शहरी घोषित है। दिल्ली उत्तर-दक्षिण में अधिकतम है और पूर्व-पश्चिम में अधिकतम चौढ़ाई है। दिल्ली के अनुरक्षण हेतु तीन संस्थाएं कार्यरत है:-\n\nदिल्ली एक अति-विस्तृत क्षेत्र है। यह अपने चरम पर उत्तर में सरूप नगर से दक्षिण में रजोकरी तक फैला है। पश्चिमतम छोर नजफगढ़ से पूर्व में यमुना नदी तक (तुलनात्मक परंपरागत पूर्वी छोर)। वैसे शाहदरा, भजनपुरा, आदि इसके पूर्वतम छोर होने के साथ ही बड़े बाज़ारों में भी आते हैं। रा.रा.क्षेत्र में उपरोक्त सीमाओं से लगे निकटवर्ती प्रदेशों के नोएडा, गुड़गांव आदि क्षेत्र भी आते हैं। दिल्ली की भू-प्रकृति बहुत बदलती हुई है। यह उत्तर में समतल कृषि मैदानों से लेकर दक्षिण में शुष्क अरावली पर्वत के आरंभ तक बदलती है। दिल्ली के दक्षिण में बड़ी प्राकृतिक झीलें हुआ करती थीं, जो अब अत्यधिक खनन के कारण सूखाती चली गईं हैं। इनमें से एक है बड़खल झील। यमुना नदी शहर के पूर्वी क्षेत्रों को अलग करती है। ये क्षेत्र यमुना पार कहलाते हैं, वैसे ये नई दिल्ली से बहुत से पुलों द्वारा भली-भांति जुड़े हुए हैं। दिल्ली मेट्रो भी अभी दो पुलों द्वारा नदी को पार करती है।\n\nदिल्ली पर उत्तरी भारत में बसा हुआ है। यह समुद्रतल से ७०० से १००० फीट की ऊँचाई पर हिमालय से १६० किलोमीटर दक्षिण में यमुना नदी के किनारे पर बसा है। यह उत्तर, पश्चिम एवं दक्षिण तीन तरफं से हरियाणा राज्य तथा पूर्व में उत्तर प्रदेश राज्य द्वारा घिरा हुआ है। दिल्ली लगभग पूर्णतया गांगेय क्षेत्र में स्थित है। दिल्ली के भूगोल के दो प्रधान अंग हैं यमुना सिंचित समतल एवं दिल्ली रिज (पहाड़ी)। अपेक्षाकृत निचले स्तर पर स्थित मैदानी उपत्यकाकृषि हेतु उत्कृष्ट भूमि उपलब्ध कराती है, हालांकि ये बाढ़ संभावित क्षेत्र रहे हैं। ये दिल्ली के पूर्वी ओर हैं। और पश्चिमी ओर रिज क्षेत्र है। इसकी अधिकतम ऊंचाई ३१८ मी.(१०४३ फी.) तक जाती है। यह दक्षिण में अरावली पर्वतमाला से आरंभ होकर शहर के पश्चिमी, उत्तर-पश्चिमी एवं उत्तर-पूर्वी क्षेत्रों तक फैले हैं। दिल्ली की जीवनरेखा यमुना हिन्दू धर्म में अति पवित्र नदियों में से एक है। एक अन्य छोटी नदी हिंडन नदी पूर्वी दिल्ली को गाजियाबाद से अलग करती है। दिल्ली सीज़्मिक क्षेत्र-IV में आने से इसे बड़े भूकम्पों का संभावी बनाती है।\nभूमिगत जलभृत लाखों वर्षों से प्राकृतिक रूप से नदियों और बरसाती धाराओं से नवजीवन पाते रहे हैं। भारत में गंगा-यमुना का मैदान ऐसा क्षेत्र है, जिसमें सबसे उत्तम जल संसाधन मौजूद हैं। यहाँ अच्छी वर्षा होती है और हिमालय के ग्लेशियरों से निकलने वाली सदानीरा नदियाँ बहती हैं। दिल्ली जैसे कुछ क्षेत्रों में भी कुछ ऐसा ही है। इसके दक्षिणी पठारी क्षेत्र का ढलाव समतल भाग की ओर है, जिसमें पहाड़ी श्रृंखलाओं ने प्राकृतिक झीलें बना दी हैं। पहाड़ियों पर का प्राकृतिक वनाच्छादन कई बारहमासी जलधाराओं का उद्गम स्थल हुआ करता था।\n\nव्यापारिक केन्द्र के रूप में दिल्ली का आज जो उत्कर्ष है; उसका कारण यहाँ चौड़ी पाट की एक यातायात योग्य नदी यमुना का होना ही है; जिसमें माल ढुलाई भी की जा सकती थी। 500 ई. पूर्व में भी निश्चित ही यह एक ऐसी ऐश्वर्यशाली नगरी थी, जिसकी संपत्तियों की रक्षा के लिए नगर प्राचीर बनाने की आवश्यकता पड़ी थी। सलीमगढ़ और पुराना किला की खुदाइयों में प्राप्त तथ्यों और पुराना किला से इसके इतने प्राचीन नगर होने के प्रमाण मिलते हैं। एक हजार ईस्वी सन् के बाद से तो इसके इतिहास, इसके युध्दापदाओं और उनसे बदलने वाले राजवंशों का पर्याप्त विवरण मिलता है।\n\nभौगोलिक दृष्टि से अरावली की श्रृंखलाओं से घिरे होने के कारण दिल्ली की शहरी बस्तियों को कुछ विशेष उपहार मिले हैं। अरावली श्रृंखला और उसके प्राकृतिक वनों से तीन बारहमासी नदियाँ दिल्ली के मध्य से बहती यमुना में मिलती थीं। दक्षिण एशियाई भूसंरचनात्मक परिवर्तन से अब यमुना अपने पुराने मार्ग से पूर्व की ओर बीस किलोमीटर हट गई है। 3000 ई. पूर्व में ये नदी दिल्ली में वर्तमान 'रिज' के पश्चिम में होकर बहती थी। उसी युग में अरावली की श्रृंखलाओं के दूसरी ओर सरस्वती नदी बहती थी, जो पहले तो पश्चिम की ओर सरकी और बाद में भौगोलिक संरचना में भूमिगत होकर पूर्णत: लुप्त हो गई।\n\nएक अंग्रेज द्वारा १८०७ में किए गए सर्वेक्षण के आधार पर बने उपर्युक्त नक्शे में वह जलधाराएं दिखाई गई हैं, जो दिल्ली की यमुना में मिलती थीं। एक तिलपत की पहाड़ियों में दक्षिण से उत्तर की ओर बहती थी, तो दूसरी हौजखास में अनेक सहायक धाराओं को समेटते हुए पूर्वाभिमुख बहती बारापुला के स्थान पर निजामुद्दीन के ऊपरी यमुना प्रवाह में जाकर मिलती थी। एक तीसरी और इनसे बड़ी धारा जिसे साहिबी नदी (पूर्व नाम रोहिणी) कहते थे। दक्षिण-पश्चिम से निकल कर रिज के उत्तर में यमुना में मिलती थी। ऐसा लगता है कि विवर्तनिक हलचल के कारण इसके बहाव का निचाई वाला भूभाग कुछ ऊंचा हो गया, जिससे इसका यमुना में गिरना रूक गया। पिछले मार्ग से इसका ज्यादा पानी नजफगढ़ झील में जाने लगा। कोई ७० वर्ष पहले तक इस झील का आकार २२० वर्ग किलोमीटर होता था। अंग्रेजों ने साहिबी नदी की गाद निकालकर तल सफ़ाई करके नाला नजफगढ़ का नाम दिया और इसे यमुना में मिला दिया। यही जलधाराएं और यमुना-दिल्ली में अरावली की श्रृंखलाओं के कटोरे में बसने वाली अनेक बस्तियों और राजधानियों को सदा पर्याप्त पानी उपलब्ध कराती आईं थीं।\n\nहिमालय के हिमनदों से निकलने के कारण यमुना सदानीरा रही और आज भी है। परंतु अन्य उपरोक्त उपनदियां अब से २०० वर्ष पूर्व तक ही, जब तक कि अरावली की पर्वतमाला प्राकृतिक वन से ढकी रहीं तभी तक बारहमासी रह सकीं। खेद है कि दिल्ली में वनों का कटान खिलजियों के समय से ही शुरू हो गया था। इस्लाम स्वीकार न करने वाले स्थानीय विद्रोहियों और लूटपाट करने वाले मेवों का दमन करने के लिए ऐसा किया गया था। साथ ही बढ़ती शहरी आबादी के भार से भी वन प्रांत सिकुड़ा है। इसके चलते वनांचल में संरक्षित वर्षा जल का अवक्षय हुआ।\n\nअंग्रेजी शासन के दौरान दिल्ली में सड़कों के निर्माण और बाढ़ अवरोधी बांध बनाने से पर्यावरण परिवर्तन के कारण ये जलधाराएं वर्ष में ग्रीष्म के समय सूख जाने लगीं। स्वतंत्रता के बाद के समय में बरसाती नालों, फुटपाथों और गलियों को सीमेंट से पक्का किया गया, इससे इन धाराओं को जल पहुंचाने वाले स्वाभाविक मार्ग अवरुद्ध हो गये। ऐसी दशा में, जहां इन्हें रास्ता नहीं मिला, वहाँ वे मानसून में बरसाती नालों की तरह उफनने लगीं। विशद रूप में सीमेंट कंक्रीट के निर्माणों के कारण उन्हें भूमिगत जलभृत्तों या नदी में मिलाने का उपाय नहीं रह गया है। आज इन नदियों में नगर का अधिकतर मैला ही गिरता है।\n", "id": "68396", "title": "दिल्ली का भूगोल"}
{"url": "https://hi.wikipedia.org/wiki?curid=68397", "text": "मॉरिटानिया\n\nमॉरिटानिया (अरबी: موريتانيا Mūrītāniyā), आधिकारिक रूप से इस्लामी गणराज्य मॉरिटानिया, उत्तर पश्चिम अफ्रीका में एक देश है। इसके पडोसी राष्ट्रों में सेनेगल, माली, अल्जीरिया और मोरोक्को शामिल हैं। इसका नाम बर्बर राष्ट्र मौरेटनिया पर आधारित है। मॉरिटानिया की राजधानी नौआकशॉट है, जो की अंध महासागर के तट पर स्थित है।\n\nमॉरिटानिया की असैनिक सरकार को ६ अगस्त २००८ में सैनिक तख्तापलट में पराभूत किया या था।\n", "id": "68397", "title": "मॉरिटानिया"}
{"url": "https://hi.wikipedia.org/wiki?curid=68399", "text": "कोठारी आयोग\n\nसन् १९६४ में मुदली र की अध्यक्षता में स्कूली शिक्षा प्रणाली को नया आकार व नयी दिशा देने के उद्देश्य से एक आयोग का गठन किया। इसे कोठारी आयोग के नाम से जाना जाता है। डॉ कोठारी उस समय विश्वविद्यालय अनुदान आयोग के अध्यक्ष थे। आयोग ने भारतीय स्कूली शिक्षा की गहन समीक्षा प्रस्तुत की जो भारत के शिक्षा के इतिहास में आज भी सर्वाधिक गहन अध्ययन माना जाता है। कोठारी आयोग (1964-66) या राष्ट्रीय शिक्षा आयोग, भारत का ऐसा पहला शिक्षा आयोग था जिसने अपनी रिपार्ट में सामाजिक बदलावों को ध्यान में रखते हुए कुछ ठोस सुझाव दिए\n\n\n\n\n24 जुलाई 1968 को भारत की प्रथम राष्ट्रीय शिक्षा नीति घोषित की गई। यह पूर्ण रूप से कोठारी आयोग के प्रतिवेदन पर आधारित थी। सामाजिक दक्षता, राष्ट्रीय एकता एवं समाजवादी समाज की स्थापना करने का लक्ष्य निर्धारित किया गया। इसमें शिक्षा प्रणाली का रूपान्तरण कर 10+2+3 पद्धति का विकास, हिन्दी का सम्पर्क भाषा के रूप में विकास शिक्षा के अवसरों की समानता का प्रयास, विज्ञान व तकनीकी शिक्षा पर बल तथा नैतिक व सामाजिक मूल्यों के विकास पर\nजोर दिया गया।\n\n", "id": "68399", "title": "कोठारी आयोग"}
{"url": "https://hi.wikipedia.org/wiki?curid=68400", "text": "दिल्ली में यातायात\n\n<includeonly></includeonly>\nबस सेवा:दिल्ली का सार्वजनिक यातायात मुख्यतः बस, ऑटोरिक्शा और मेट्रो रेल सेवा। दिल्ली की मुख्य यातायात आवश्यकता का ६०% बसें ही पूरा करती हैं। दिल्ली परिवहन निगम द्वारा संचालित सरकारी बस सेवा ही दिल्ली की प्रधान बस सेवा है। |दिल्ली परिवहन निगम विश्व की सबसे बड़ी पर्यावरण सहयोगी बस-सेवा प्रदान करता है। हाल ही में बी आर टी की सेवा अंबेडकर नगर और दिल्ली गेट के बीच आरंभ हुई है। दिल्ली में तीन अन्तर्राज्यीय बस अड्डे हैं जहां से दिल्ली तथा पड़ोसी राज्यों के बीच बस सेवा का परिचालन होता है। ये हैं : महाराणा प्रताप अन्तर्राज्यीय बस अड्डा (कश्मीरी गेट), स्वामी विवेकानंद अन्तर्राज्यीय बस अड्डा (आनंद विहार) तथा वीर हकीकत राय अन्तर्राज्यीय बस अड्डा (सराय काले खान)। \n\nमेट्रो सेवा: दिल्ली मेट्रो रेल कार्पोरेशन द्वारा संचालित दिल्ली मेट्रो रेल एक मास रैपिड ट्रांज़िट (त्वरित पारगमन) प्रणाली है, जो कि दिल्ली के कई क्षेत्रों में सेवा प्रदान करती है। इसकी शुरुआत 24 दिसंबर, 2002 को शहादरा तीस हजारी लाईन से हुई. इस परिवहन व्यवस्था की अधिकतम गति 80किमी/घंटा (50मील/घंटा) रखी गयी है और यह हर स्टेशन पर लगभग 20 सेकेंड रुकती है। सभी ट्रेनों का निर्माण दक्षिण कोरिया की कंपनी ROTEM द्वारा किया गया है। दिल्ली की परिवहन व्यवसथा में मेट्रो रेल एक महत्वपूर्ण कड़ी है। इससे पहले परिवहन का ज्यादतर बोझ सड़क पर था। प्रारंभिक अवस्था में इसकी योजना छह मार्गों पर चलने की है जो दिल्ली के ज्यादातर हिस्से को जोड़ेगी। इस प्रारंभिक चरण के 2006 में पूरा होने की उम्मीद है। बाद में इसका विस्तार राष्ट्रीय राजधानी क्षेत्र से सटे शहरों गाजियाबाद, फरीदाबाद, गुड़गाँव और नोएडा इत्यादि को भी जोड़ने की है। इस रेल व्यवस्था के फेज I में मार्ग की कुल लंबाई लगभग ६५.११ किमी है जिसमे १३ किमी भूमिगत एवं ५२ किलोमीटर एलीवेटेड मार्ग है।\n\nफेज II के अंतर्गत पूरे मार्ग की लंबाई १२८ किमी होगी एवं इसमें ७९ स्टेशन होंगे जो अभी निर्माणाधीन हैं, इस चरण के २०१० तक पूरा करने का लक्ष्य रखा गया है।\nफेज III (११२ किमी) एवं IV (१०८.५ किमी) लंबाई की बनाये जाने का प्रस्ताव है जिसे क्रमश: २०१५ एवं २०२० तक पूरा किये जाने की योजना है। इन चारों चरणो का निर्माण कार्य पूरा हो जाने के पश्चात दिल्ली मेट्रो के मार्ग की कुल लंबाई ४१३.८ किलोमीटर की हो जाएगी जो लंदन के मेट्रो रेल (४०८ किमी) से भी बडा बना देगी।\nदिल्ली के २०२१ मास्टर प्लान के अनुसार बाद में मेट्रो रेल को दिल्ली के उपनगरों तक ले जाए जाने की भी योजना है। \nऑटो रिक्शा दिल्ली में यातायात का एक प्रभावी माध्यम हैं, क्योंकि ये टैक्सी से कहीं कम किराया लेते हैं। अधिकांश सी एन जी पर चलते हैं, व इनका रंग ऊपर पीला व नीचे हरा होता है। दिल्ली में टैसी सेवा भी उपलब्ध है, जिसमें अब निजी कंपनियां भी उतर चुकी हैं। ये टैक्सियां, सभि प्रचलित कारें व वैन उपलब्ध करातीं हैं, जो कि वातानुकूलन सहित और बिना, दोनो ही प्रकार से मिलती हैं। सेवा मात्र एक फोन कॉल पर उपलब्ध है। इनका किराया ७.५० से १५ रु/कि.मी. तक है। \nरेल सेवा: दिल्ली भारतीय रेल के का एक प्रधान जंक्शन है। यहां उत्तर रेलवे का मुख्यालय भी है। यहां के पांच मुख्य रेलवे स्टेशन हैं: नई दिल्ली रेलवे स्टेशन, दिल्ली जंक्शन, सराय रोहिल्ला, आनंद विहार टर्मिनल रेलवे स्टेशन और हज़रत निज़ामुद्दीन रेलवे स्टेशन।\nदिल्ली अन्य सभी मुख्य शहरों और महानगरों से कई राजमार्गों और एक्स्प्रेसवे (त्वरित मार्ग) द्वारा जुड़ा हुआ है। यहां वर्तमान में तीन एक्स्प्रेसवे हैं और तीन निर्माणाधीन हैं, जो इसे समृद्ध और वाणिज्यिक उपनगरों से जोड़ेंगे। दिल्ली गुड़गांव एक्स्प्रेसवे दिल्ली को गुड़गांव और अन्तर्राष्ट्रीय हवाई अड्डे से जोड़ता है। डी एन डी फ्लाइवे और नौयडा-ग्रेटर नौयडा एक्स्प्रेसवे दिल्ली को दो मुख्य उपनगरों से जोड़ते हैं। ग्रेटर नौयडा में एक अलग अन्तर्राष्ट्रीय हवाई अड्डा योजनाबद्ध है और नौयडा में इंडियन ग्रैंड प्रिक्स नियोजित है। \n\nवायु सेवा: इंदिरा गाँधी अन्तर्राष्ट्रीय हवाई अड्डा दिल्ली के दक्षिण-पश्चिम कोण पर स्थित है और यही अन्तर्देशीय और अन्तर्राष्ट्रीय वायु-यात्रियों के लिए शहर का मुख्य द्वार है। वर्ष २००६-०७ में हवाई अड्डे पर २३ मिलियन सवारियां दर्ज की गईं थीं, जो इसे दक्षिण एशिया के व्यस्ततम विमानक्षेत्रों में से एक बनाती हैं। US$१९.३ लाख की लागत से एक नया टर्मिनल-३ निर्माणाधीन है, जो ३.४ करोड़ अतिरिक्त यात्री क्षमता का होगा, सन २०१० तक पूर्ण होना निश्चित है। इसके आगे भी विस्तार कार्यक्रम नियोजित हैं, जो यहां १०० मिलियन यात्री प्रतिवर्ष से अधिक की क्षमता देंगे। सफदरजंग विमानक्षेत्र दिल्ली का एक अन्य एयरफ़ील्ड है, जो सामान्य विमानन अभ्यासों के लिए और कुछ वीआईपी उड़ानों के लिए प्रयोग होता है।\nदिल्ली की कुल वाहन संख्या का ३०% निजी वाहन हैं। दिल्ली में १९२२.३२ कि.मी. की लंबाई प्रति १०० कि.मी.², के साथ भारत का सर्वाधिक सड़क घनत्व मिलता है। दिल्ली भारत के पांच प्रमुख महानगरों से राष्ट्रीय राजमार्गों द्वारा जुड़ा है। ये राजमार्ग हैं: राष्ट्रीय राजमार्ग संख्या: १, २, ८, १० और २४। दिल्ली की सड़कों का अनुरक्षण दिल्ली नगर निगम (एम सी डी), दिल्ली छावनी बोर्ड, लोक सेवा आयोग और दिल्ली विकास प्राधिकरण द्वारा किया जाता है।\n\nदिल्ली के उच्च जनसंख्या दर और उच्च अर्थ विकास दर ने दिल्ली पर यातायात की वृहत मांग का दबाव यहां की अवसंरचना पर बनाए रखा है। २००८ के अनुसार दिल्ली में ५५ लाख वाहन नगर निगम की सीमाओं के अंदर हैं। इस कारण दिल्ली विश्व का सबसे अधिक वाहनों वाला शहर है। साथ ही राष्ट्रीय राजधानी क्षेत्र में ११२ लाख वाहन हैं। सन १९८५ में दिल्ली में प्रत्येक १००० व्यक्ति पर ८५ कारें थीं। दिल्ली के यातायात की मांगों को पूरा करने हेतु दिल्ली और केन्द्र सरकार ने एक मास रैपिड ट्रांज़िट सिस्टम का आरंभ किया, जिसे दिल्ली मेट्रो कहते हैं। सन १९९८ में सर्वोच्च न्यायालय ने दिल्ली के सभि सार्वजनिक वाहनों को डीज़ल के स्थान पर कंप्रेस्ड नैचुरल गैस का प्रयोग अनिवार्य रूप से करने का आदेश दिया था। तब से यहां सभी सार्वजनिक वाहन सी एन जी पर ही चालित हैं।\n", "id": "68400", "title": "दिल्ली में यातायात"}
{"url": "https://hi.wikipedia.org/wiki?curid=68401", "text": "मरमारा अन्ताल्या होटल\n\nमरमारा अंताल्या होटल तुर्की के मरमारा प्रांत में स्थित है। इस पांच सितारा होटल कि विशेषता यह है कि इसका एक अलग भाग घूमता है, जैसे पृथ्वी अपनी धुरी पर घूमती है। इस भाग में २४ कमरे हैं और इन्हें घूमकर पूरा चक्कर काटने में २ से २२ घंटे के बीच के बीच लगते हैं।\n\nमरमारा अंताल्या तुर्की में भूमध्य सागर के किनारे अंताल्या शहर के पूर्वी छोर पर प्रसिद्ध फालेज चोटियों पर स्थित है। पास ही लारा बीच है। यह समूचा इलाका भौगोलिक और ऐतिहासिक दृष्टि से बेहद अनूठा है। फालेज पहाडियों की भूसंरचना दुनिया में अपनी तरह की अकेली मानी जाती है। इनके बनने की प्रक्रिया ६.४ करोड़ वर्ष पहले आरंभ हुई और हिमयुग का अंत होते-होते समाप्त हो गई। समुद्र की लहरों के साथ आने वाली रेत और समुद्र की ओर बहने वाली नदियों व पिघलती बर्फ के साथ आने वाली चूना मिट्टी से मिलकर ये पहाडियां बनी हैं। इस क्षेत्र में विशेष रूप से चलने वाली तेज समुद्री हवाओं और भारी बारिश ने इन पहाडियों में कई छेद बना दिए, जैसे किसी स्पंज में होते हैं। ये मिली-जुली संरचना अपनेआप में एक आश्चर्य है।\n\nयूं तो दुनिया में कई ऐसी इमारतें, रेस्त्रां हैं जो घूमते हैं। अमेरिका में ही २० से अधिक घूमते रेस्त्रां हैं। टोक्यो, काहिरा, क्यूबेक सिटी इत्यादि नगरों में भी होटलों के ऊपर घूमते रेस्त्रां हैं। लेकिन २,७५० टन भारी भवन को धुरी पर घुमा देना, निसंदेह अभियांतिकी का एक अनुपम उदाहरण है। एक घूमते भवन में सारी सुविधाएं, खडी़ करना-पानी, फ्लश, सीढियां, सब अनोखा लगता है। आप बाहर न देखें तो आपको पता तक नहीं लगेगा कि आपका भवन धुरी पर चक्कर लगा रहा है। यह भवन ४७८ टन पानी से भरी एक टंकी में तैरता है। इसके तीन तल पानी की सतह से नीचे हैं। प्रवेश द्वार पर एक बड़ा सा लाउंज है और ऊपर के तीन तलों पर कमरे। घूमने की प्रक्रिया बिना किसी परेशानी के रहे, इसके लिए बेसमेंट में बिजली से चलने वाली छह मोटरें लगाई गई हैं। इसलिये जहां सोते समय कुछ और दृश्य होता हैं तो सुबह उठने पर कुछ और। और विश्वास मानिए कि सामने चाहे जो दृश्य हो, हर दृश्य इतना सुंदर होगा कि कल्पनालोक में सा अनुभव होता है।\n\nमरमारा अंताल्या ऐसे ही क्षेत्र में है। यह होटल बहुत बडा़ है और इसमें कुल २३८ कमरे हैं। इनमें से २४ कमरे उस घूमते विंग में हैं। होटल की कई विशेषताएँ हैं। इसमें टुटी फ्लोर नाम से एक पूरा तल है, जहां का वातावरण पूरी तरह से अनौपचारिक है। इसे बनाया ही अतिथियों को घर जैसा महसूस कराने के लिए गया था। यहां आप खाते हुए ई-मेल चेक कर सकते हैं, सोफे पर पसर कर किताब पढ सकते हैं, झूला झूलते हुए ड्रिंक का मजा ले सकते हैं, इत्यादि, इत्यादि। इस तल पर आर्ट गैलरी भी है और अनूठे स्वाद का मजा़ देने वाला साकिज आना भी। वेलनेस सेंटर, ओलंपिक साइज का स्वीमिंग पूल इत्यादि तो खैर हैं ही। होटल अपनी सुविधाओं और आम होटलों से अधिक बडे़ कमरों, खुली-खुली जगह और अनौपचारिक वातावरण के लिए बहुत जाना जाता है।\n\nइस होटल का अपना निजी तट है, जो चट्टानों से घिरा है और अपनी अलग नदी भी। लगभग तीन सौ मीटर लंबी नदी में लोग कैनोइंग और अन्य वाटर स्पो‌र्ट्स का मजा भी ले सकते हैं। नदी में बहाव को हर प्रकार से नियंत्रित किया जा सकता है। यानी आपको होटल छोडे बिना हर प्रकार का रोमांच मिल सकता है। जिन लोगों को मन इस रोमांच से न भरे तो होटल से ९० किलोमीटर दूर कोप्रुलू कैनयन राफ्टिंग के लिए प्रसिद्ध है। केवल तीन किलोमीटर दूर अंताल्या का सिटी सेंटर है।\n\nहोटल के मुख्य भवन में एक कमरे का किराया ५८ यूरो या ७५ डॉलर या ३६ सौ रुपये प्रति रात्रि है और घूमते विंग यानी रिवॉल्विंग लॉफ्ट में एक कमरे का प्रति रात्रि किराया ८८ यूरो या ११४ डॉलर या ५५ सौ रुपये हैं। दुनिया के बाकी प्रमुख नगरों में होटलों के किरायों से तुलना करें तो ये कमरे बहुत सस्ते कहे जाएंगे। अंताल्या हवाईअड्डा मात्र १५ किलोमीटर दूर है और वहां से होटल पहुंचने में मात्र १५ मिनट लगते हैं। यहां का मौसम लगभग पूरे वर्ष घूमने के अनुकूल रहता है। कहा जाता है कि यहां वर्षभर में तीन सौ दिन अच्छी धूप खिली रहती है। तुर्की दुनिया के सबसे सुंदर देशों में से एक है। अंताल्या की यात्रा बहुत यादगार अनुभवों में से एक हो सकती है।\n\n मरमारा अंताल्या होटल का आधिकारिक जालस्थल\n", "id": "68401", "title": "मरमारा अन्ताल्या होटल"}
{"url": "https://hi.wikipedia.org/wiki?curid=68405", "text": "मरमरा क्षेत्र\n\nमरमारा प्रांत (तुर्क भाषा: Marmara Bölgesi), तुर्की का सबसे छोटा लेकिन सबसे सघन बसा हुआ क्षेत्र है। इस क्षेत्र का क्षेत्रफ़ल ६७,३८६ वर्ग किमी है और ये तुर्की के कुल क्षेत्रफ़ल का ८.६% भाग है। \n\nयह क्षेत्र आधिकारिक रूप से १९४१ में अस्तित्व में आया और भौगोलिक रूप से ये चार भागों मे बटाँ हुआ है। \n\nइसके नाम कि व्युत्पत्ति युनानी भाषा के μάρμαρον (मारमरोन) शब्द से हुई है, जो स्वयं μάρμαρος (मारमरोस) से निकला है जिसका अर्थ है, \"स्फटिक चट्टान\" या \"चमकती चट्टान\"।\n\n\nयिलडीज़ (स्टार) पर्वत मरमारा क्षेत्र में स्थित है।", "id": "68405", "title": "मरमरा क्षेत्र"}
{"url": "https://hi.wikipedia.org/wiki?curid=68410", "text": "बस त्वरित पारगमन\n", "id": "68410", "title": "बस त्वरित पारगमन"}
{"url": "https://hi.wikipedia.org/wiki?curid=68414", "text": "अनिल कोहली\n", "id": "68414", "title": "अनिल कोहली"}
{"url": "https://hi.wikipedia.org/wiki?curid=68422", "text": "उत्तर रेलवे (भारत)\n\nइसकी स्थापना 14 अप्रैल 1952 में हुई थी। इसका मुख्यालय दिल्ली में स्थित है। \nइसके अंतर्गत आने वाले मंडल हैं:\nअंबाला, फिरोजपुर, लखनऊ, मुरादाबाद \n\nalmj\n", "id": "68422", "title": "उत्तर रेलवे (भारत)"}
{"url": "https://hi.wikipedia.org/wiki?curid=68423", "text": "पूर्वोत्तर रेलवे (भारत)\n\nपूर्वोत्तर रेलवे भारतीय रेल की एक इकाई है। इसे लघुरूप में एनईआर कहा जाता है।\n\nइसकी स्थापना 1952 में हुई थी। इसका मुख्यालय गोरखपुर में स्थित है। \nइसके अंतर्गत आने वाले मंडल हैं:\nइज्जत नगर, लखनऊ, वाराणसी \n", "id": "68423", "title": "पूर्वोत्तर रेलवे (भारत)"}
{"url": "https://hi.wikipedia.org/wiki?curid=68424", "text": "पूर्वोत्तर सीमांत रेलवे\n\nपूर्वोत्तर सीमांत रेलवे भारतीय रेल की एक इकाई है। इसे लघुरूप में एनएफआर कहा जाता है।\n\nइसकी स्थापना 1958 में हुई थी। इसका मुख्यालय गुवाहाटी के मालिगांव में स्थित है। \nइसके अंतर्गत आने वाले मंडल हैं:\nअलीपुर द्वार, कटिहार, लामडिंग, रंगिया, तिनसुकिया \n", "id": "68424", "title": "पूर्वोत्तर सीमांत रेलवे"}
{"url": "https://hi.wikipedia.org/wiki?curid=68425", "text": "पूर्व रेलवे (भारत)\n\nपूर्व रेलवे भारतीय रेल की एक इकाई है। इसे लघुरूप में पूरे कहा जाता है।\n\nइसकी स्थापना अप्रैल, 1952 में हुई थी। इसका मुख्यालय कोलकाता में स्थित है। \nइसके अंतर्गत आने वाले मंडल हैं:\nहावड़ा, सियालदह, आसनसोल, मालदा \n", "id": "68425", "title": "पूर्व रेलवे (भारत)"}
{"url": "https://hi.wikipedia.org/wiki?curid=68426", "text": "दक्षिणपूर्व रेलवे (भारत)\n\nदक्षिणपूर्व रेलवे भारतीय रेल की एक इकाई है। इसे लघुरूप में दपूरे कहा जाता है।\n\nइसकी स्थापना 1955 में हुई थी। इसका मुख्यालय कोलकाता में स्थित है। \nइसके अंतर्गत आने वाले मंडल हैं:\nआद्रा, चक्रधरपुर, खड़गपुर, राँची \n", "id": "68426", "title": "दक्षिणपूर्व रेलवे (भारत)"}
{"url": "https://hi.wikipedia.org/wiki?curid=68427", "text": "दक्षिण मध्य रेलवे\n\nदक्षिण मध्य रेलवे भारतीय रेल की एक इकाई है। इसे लघुरूप में दमरे कहा जाता है।\n\nइसकी स्थापना 2 अक्टूबर 1966 में हुई थी। इसका मुख्यालय सिकंदराबाद में स्थित है। \nइसके अंतर्गत आने वाले मंडल हैं:\nसिकंदराबाद, हैदराबाद, गुंटकल, गुंटूर, नांदेड़, विजयवाड़ा \n", "id": "68427", "title": "दक्षिण मध्य रेलवे"}
{"url": "https://hi.wikipedia.org/wiki?curid=68428", "text": "दक्षिण रेलवे (भारत)\n\nदक्षिण रेलवे भारतीय रेल की एक इकाई है। इसे लघुरूप में दरे कहा जाता है।\n\nइसकी स्थापना 14 अप्रैल 1951 में हुई थी। इसका मुख्यालय चेन्नई में स्थित है। \nइसके अंतर्गत आने वाले मंडल हैं:\nचेन्नई, मदुरै, पालघाट, तिरुचुरापल्ली, त्रिवेंद्रम, सलेम (कोयंबतूर) \n", "id": "68428", "title": "दक्षिण रेलवे (भारत)"}
{"url": "https://hi.wikipedia.org/wiki?curid=68437", "text": "मध्य रेल (भारत)\n\nमध्य रेल, भारतीय रेल के 16 सबसे बड़े अंचलों में से एक अंचल है और इसका मुख्यालय मुंबई में छत्रपति शिवाजी टर्मिनस (पहले विक्टोरिया टर्मिनस) में स्थित है। इसके अंतर्गत भारत की पहली यात्री रेल लाइन भी आती है, जिसे 16 अप्रैल 1853 को मुंबई से ठाणे के बीच चलाया गया था। इसे लघुरूप में मरे कहा जाता है।\n\nमध्य रेल के अंतर्गत महाराष्ट्र का अधिकांश, कर्नाटक का उत्तर-पूर्वी क्षेत्र और मध्य प्रदेश का दक्षिणी हिस्सा आता है। इस रेल अंचल का गठन 5 नवम्बर 1951 को कई सरकारी स्वामित्व वाली रेलों को मिलाकर किया गया था, जिसमें ग्रेट इंडियन पेनिनसुला रेलवे, पूर्व रियासत ग्वालियर की सिंधिया स्टेट रेलवे, निजाम स्टेट रेलवे और धौलपुर रेल शामिल थीं।\nपहले उत्तरी मध्य प्रदेश, छत्तीसगढ़ और दक्षिणी उत्तर प्रदेश का इलाका भी मध्य रेल अंचल के अंतर्गत आता था जिसके चलते यह क्षेत्र, रेलपथ की लंबाई और कर्मचारियों की संख्या के हिसाब से भारत का सबसे बड़ा रेल अंचल बन गया था। अप्रैल 2003 में इन क्षेत्रों को मिलाकर एक नये रेल अंचल पश्चिम मध्य रेल का गठन किया गया।\n\nइसके अंतर्गत आने वाले मंडल हैं:\nमुंबई, भुसावल, पुणे, शोलापुर और नागपुर \n", "id": "68437", "title": "मध्य रेल (भारत)"}
{"url": "https://hi.wikipedia.org/wiki?curid=68438", "text": "उत्तर पश्चिम रेलवे\n\nइसकी स्थापना 1 अक्टूबर 2002 में हुई थी। इसका मुख्यालय जयपुर में स्थित है। \nइसके अंतर्गत आने वाले मंडल हैं:\nजयपुर, अजमेर, बीकानेर, जोधपुर \n", "id": "68438", "title": "उत्तर पश्चिम रेलवे"}
{"url": "https://hi.wikipedia.org/wiki?curid=68439", "text": "पश्चिम रेलवे (भारत)\n\nपश्चिम रेलवे भारतीय रेल की एक इकाई है। इसे लघुरूप में परे कहा जाता है।\n\nइसकी स्थापना 5 नवम्बर 1951 में हुई थी। इसका मुख्यालय मुंबई में स्थित है। \nइसके अंतर्गत आने वाले मंडल हैं:\nमुंबई सेंट्रल, वडोदरा, रतलाम, अहमदाबाद, राजकोट, भावनगर \n", "id": "68439", "title": "पश्चिम रेलवे (भारत)"}
{"url": "https://hi.wikipedia.org/wiki?curid=68440", "text": "पश्चिम मध्य रेलवे\n\nपश्चिम मध्य रेलवे भारतीय रेल की एक इकाई है। इसे लघुरूप में पमरे कहा जाता है।\n\nइसकी स्थापना 1 अप्रैल 2003 में हुई थी। इसका मुख्यालय जबलपुर में स्थित है। \nइसके अंतर्गत आने वाले मंडल हैं:\nजबलपुर, भोपाल, कोटा \n", "id": "68440", "title": "पश्चिम मध्य रेलवे"}
{"url": "https://hi.wikipedia.org/wiki?curid=68441", "text": "उत्तर मध्य रेलवे (भारत)\n\nइसकी स्थापना 1 अप्रैल 2003 में हुई थी। इसका मुख्यालय इलाहाबाद में स्थित है। \nइसके अंतर्गत आने वाले मंडल हैं:\nइलाहाबाद, आगरा, झांसी \n", "id": "68441", "title": "उत्तर मध्य रेलवे (भारत)"}
{"url": "https://hi.wikipedia.org/wiki?curid=68442", "text": "पूर्वमध्य रेलवे\n\nपूर्व मध्य रेलेवे भारतीय रेल की एक इकाई है। इसे लघुरूप में ECR कहा जाता है।\n\nइसकी स्थापना 1 अप्रैल 2003 में हुई थी। इसका मुख्यालय हाजीपुर में स्थित है।\nइसके अंतर्गत आने वाले मंडल हैं:\nदानापुर, धनबाद, मुगलसराय, समस्तीपुर, सोनपुर \n", "id": "68442", "title": "पूर्वमध्य रेलवे"}
{"url": "https://hi.wikipedia.org/wiki?curid=68443", "text": "दक्षिण पश्चिम रेलवे\n\nदक्षिण पश्चिम रेलवे भारतीय रेल की एक इकाई है। इसे लघुरूप में दपरे कहा जाता है।\n\nइसकी स्थापना 1 अप्रैल 2003 में हुई थी। इसका मुख्यालय हुबली में स्थित है। \nइसके अंतर्गत आने वाले मंडल हैं:\nहुबली, बैंगलोर, मैसूर \n", "id": "68443", "title": "दक्षिण पश्चिम रेलवे"}
{"url": "https://hi.wikipedia.org/wiki?curid=68447", "text": "एन राजम\n", "id": "68447", "title": "एन राजम"}
{"url": "https://hi.wikipedia.org/wiki?curid=68452", "text": "गोविंदराजन पद्मनाभन\n", "id": "68452", "title": "गोविंदराजन पद्मनाभन"}
{"url": "https://hi.wikipedia.org/wiki?curid=68470", "text": "हजरत निजामुद्दीन (संत)\n\nहजरत निज़ामुद्दीन (حضرت خواجة نظام الدّین اولیا) (1325-1236) चिश्ती घराने के चौथे संत थे। इस सूफी संत ने वैराग्य और सहनशीलता की मिसाल पेश की, कहा जाता है कि 1303 में इनके कहने पर मुगल सेना ने हमला रोक दिया था, इस प्रकार ये सभी धर्मों के लोगों में लोकप्रिय बन गए। हजरत साहब ने 92 वर्ष की आयु में प्राण त्यागे और उसी वर्ष उनके मकबरे का निर्माण आरंभ हो गया, किंतु इसका नवीनीकरण 1562 तक होता रहा। दक्षिणी दिल्ली में स्थित हजरत निज़ामुद्दीन औलिया का मकबरा सूफी काल की एक पवित्र दरगाह है। \n\nहज़रत ख्वाज़ा निज़ामुद्दीन औलिया का जन्म १२३८ में उत्तरप्रदेश के बदायूँ जिले में हुआ था। ये पाँच वर्ष की उम्र में अपने पिता, अहमद बदायनी, की मॄत्यु के बाद अपनी माता, बीबी ज़ुलेखा के साथ दिल्ली में आए। इनकी जीवनी का उल्लेख आइन-इ-अकबरी, एक १६वीं शताब्दी के लिखित प्रमाण में अंकित है, जो कि मुगल सम्राट अकबर के एक नवरत्न मंत्री ने लिखा था.\n१२६९ में जब निज़ामुद्दीन २० वर्ष के थे, वह अजोधर (जिसे आजकल पाकपट्ट्न शरीफ, जो कि पाकिस्तान में स्थित है) पहुँचे और सूफी संत फरीद्दुद्दीन गंज-इ-शक्कर के शिष्य बन गये, जिन्हें सामान्यतः बाबा फरीद के नाम से जाना जाता था। निज़ामुद्दीन ने अजोधन को अपना निवास स्थान तो नहीं बनाया पर वहाँ पर अपनी आध्यात्मिक पढाई जारी रखी, साथ ही साथ उन्होंने दिल्ली में सूफी अभ्यास जारी रखा। वह हर वर्ष रमज़ान के महीने में बाबा फरीद के साथ अजोधन में अपना समय बिताते थे। इनके अजोधन के तीसरे दौरे में बाबा फरीद ने इन्हें अपना उत्तराधिकारी नियुक्त किया, वहाँ से वापसी के साथ ही उन्हें बाबा फरीद के देहान्त की खबर मिली।\n\nनिज़ामुद्दीन, दिल्ली के पास, ग़यासपुर में बसने से पहले दिल्ली के विभिन्न इलाकों में रहे। ग़यासपुर, दिल्ली के पास, शहर के शोर शराबे और भीड़-भड़क्के से दूर स्थित था। उन्होंने यहाँ अपना एक “खंकाह” बनाया, जहाँ पर विभिन्न समुदाय के लोगों को खाना खिलाया जाता था, “खंकाह” एक ऐसी जगह बन गयी थी जहाँ सभी तरह के लोग चाहे अमीर हों या गरीब, की भीड़ जमा रहती थी। \n\nइनके बहुत से शिष्यों को आध्यात्मिक ऊँचाई की प्राप्त हुई, जिनमें ’ शेख नसीरुद्दीन मोहम्मद चिराग-ए-दिल्ली”\n“अमीर खुसरो”, जो कि विख्यात विद्या ख्याल/संगीतकार और दिल्ली सलतनत के शाही कवि के नाम से प्रसिद्ध थे।\n\nइनकी मृत्यु ३ अप्रेल १३२५ को हुई। इनकी दरगाह, हजरत निज़ामुद्दीन दरगाह दिल्ली में स्थित है।,\n\n\n</div>\n\n\n\n</div>\n\nइनका उर्स (परिवाण दिवस) दरगाह पर मनाया जाता है। यह रबी-उल-आखिर की सत्रहवीं तारीख को (हिजरी अनुसार) वार्षिक मनाया जाता है। साथ ही हज़रत अमीर खुसरो का उर्स शव्वाल की अट्ठारहवीं तिथि को होता है।\n\nदरगाह में संगमरमर पत्थर से बना एक छोटा वर्गाकार कक्ष है, इसके संगमरमरी गुंबद पर काले रंग की लकीरें हैं। मकबरा चारों ओर से मदर ऑफ पर्ल केनॉपी और मेहराबों से घिरा है, जो झिलमिलाती चादरों से ढकी रहती हैं। यह इस्लामिक वास्तुकला का एक विशुद्ध उदाहरण है। दरगाह में प्रवेश करते समय सिर और कंधे ढके रखना अनिवार्य है। धार्मिक गात और संगीत इबादत की सूफी परंपरा का अटूट हिस्सा हैं। दरगाह में जाने के लिए सायंकाल 5 से 7 बजे के बीच का समय सर्वश्रेष्ठ है, विशेषकर वीरवार को, मुस्लिम अवकाशों और त्यौहार के दिनों में यहां भीड़ रहती है। इन अवसरों पर कव्वाल अपने गायन से श्रद्धालुओं को धार्मिक उन्माद से भर देते हैं। यह दरगाह निज़ामुद्दीन रेलवे स्टेशन के नजदीक मथुरा रोड से थोड़ी दूरी पर स्थित है। यहां दुकानों पर फूल, लोबान, टोपियां आदि मिल जाती हैं।\n\nअमीर खुसरो, हज़रत निजामुद्दीन के सबसे प्रसिद्ध शिष्य थे, जिनका प्रथम उर्दू शायर तथा उत्तर भारत में प्रचलित शास्त्रीय संगीत की एक विधा ख्याल के जनक के रूप में सम्मान किया जाता है। खुसरो का लाल पत्थर से बना मकबरा उनके गुरु के मकबरे के सामने ही स्थित है। इसलिए हजरत निज़ामुद्दीन और अमीर खुसरो की बरसी पर दरगाह में दो सर्वाधिक महत्वपूर्ण उर्स (मेले) आयोजित किए जाते हैं। \n\n", "id": "68470", "title": "हजरत निजामुद्दीन (संत)"}
{"url": "https://hi.wikipedia.org/wiki?curid=68471", "text": "दरगाह हज़रत निज़ामुद्दीन\n\nदक्षिणी दिल्ली में स्थित हजरत निजामुद्दीन औलिया (1236-1325) का मकबरा सूफी काल की एक पवित्र दरगाह है। हजरत निज़ामुद्दीन चिश्ती घराने के चौथे संत थे। इस सूफी संत ने वैराग्य और सहनशीलता की मिसाल पेश की, कहा जाता है कि 1303 में इनके कहने पर मुगल सेना ने हमला रोक दिया था, इस प्रकार ये सभी धर्मों के लोगों में लोकप्रिय बन गए। हजरत साहब ने 92 वर्ष की आयु में प्राण त्यागे और उसी वर्ष उनके मकबरे का निर्माण आरंभ हो गया, किंतु इसका नवीनीकरण 1562 तक होता रहा।\n\nदरगाह में संगमरमर पत्थर से बना एक छोटा वर्गाकार कक्ष है, इसके संगमरमरी गुंबद पर काले रंग की लकीरें हैं। मकबरा चारों ओर से मदर ऑफ पर्ल केनॉपी और मेहराबों से घिरा है, जो झिलमिलाती चादरों से ढकी रहती हैं। यह इस्लामिक वास्तुकला का एक विशुद्ध उदाहरण है। दरगाह में प्रवेश करते समय सिर और कंधे ढके रखना अनिवार्य है। धार्मिक गीत और संगीत इबादत की सूफी परंपरा का अटूट हिस्सा हैं। दरगाह में जाने के लिए सायंकाल 5 से 7 बजे के बीच का समय सर्वश्रेष्ठ है, विशेषकर वीरवार को, मुस्लिम अवकाशों और त्यौहार के दिनों में यहां भीड़ रहती है। इन अवसरों पर कव्वाल अपने गायन से श्रद्धालुओं को धार्मिक उन्माद से भर देते हैं। यह दरगाह निज़ामुद्दीन रेलवे स्टेशन के नजदीक मथुरा रोड से थोड़ी दूरी पर स्थित है। यहां दुकानों पर फूल, लोहबान, टोपियां आदि मिल जाती हैं।\n\nअमीर खुसरो, हज़रत निजामुद्दीन के सबसे प्रसिद्ध शिष्य थे, जिनका प्रथम उर्दू शायर तथा उत्तर भारत में प्रचलित शास्त्रीय संगीत की एक विधा ख्याल के ज्ानक के रूप में सम्मान किया जाता है। खुसरो का लाल पत्थर से बना मकबरा उनके गुरु के मकबरे के सामने ही स्थित है। इसलिए हजरत निज़ामुद्दीन और अमीर खुसरो की बरसी पर दरगाह में दो सर्वाधिक महत्वपूर्ण उर्स (मेले) आयोजित किए जाते हैं। अमीर खुसरो, जहांआरा बेगम और इनायत खां के मकबरे भी निकट ही बने हैं।\n\n", "id": "68471", "title": "दरगाह हज़रत निज़ामुद्दीन"}
{"url": "https://hi.wikipedia.org/wiki?curid=68473", "text": "हजरत निजामुद्दीन रेलवे स्टेशन\n\nहज़रत निज़ामुद्दीन रेलवे स्टेशन दिल्ली के तीन मुख्य रेलवे स्टेशन में से एक है। यह स्टेशन सभी मुख्य व बड़े शहरों से जुड़ा है। इसे नई दिल्ली रेलवे स्टेशन पर संकुलन व भीड़ भाड़ नियंत्रित कर बांटने के उद्देश्य से भी विकसित किया जा रहा है। य्स स्टेशन उत्तर रेलवे द्वारा संचालित एवं अनुरक्षित है। दिल्ली की दो मुख्य जीवनधाराएं रिंग मार्ग और मथुरा मार्ग इसके दोनों ओर से निकलती हैं। सराय काले खां अन्तर्राज्यीय बस अड्डा भी इस स्टेशन के निकट ही स्थित है, जो कि सभि समीपस्थ शहरों को बस सेवा द्वारा जोड़ता है। \n\n", "id": "68473", "title": "हजरत निजामुद्दीन रेलवे स्टेशन"}
{"url": "https://hi.wikipedia.org/wiki?curid=68475", "text": "मथुरा मार्ग (दिल्ली)\n\nमथुरा मार्ग दिल्ली का एक प्रमुख सड़क मार्ग है। यह आई टी ओ क्षेत्र के निकट तिलक पुल से आरंभ होकर, दक्षिण में दिल्ली-फरीदाबाद सीमा तक जाता है। इसके बाद भि यह हरियाणा राज्य व फिर उत्तर प्रदेश राज्य में मथुरा शहर तक इस ही नाम से जाना जाता है। \n", "id": "68475", "title": "मथुरा मार्ग (दिल्ली)"}
{"url": "https://hi.wikipedia.org/wiki?curid=68481", "text": "शकूर बस्ती\n\nशकूर बस्ती दिल्ली का एक पश्चिमी क्षेत्र है। यहां पुरानी बस्ती व आवासीय क्षेत्र है। यहां औद्योगिक क्षेत्र भी है। इसके निकटवर्ती क्षेत्र है पश्चिम विहार, पंजाबी बाग, इत्यादि।\n\nयहां दिल्ली की परिक्रमा रेल सेवा का एक रेलवे स्टेशन भि है।\n", "id": "68481", "title": "शकूर बस्ती"}
{"url": "https://hi.wikipedia.org/wiki?curid=68483", "text": "दिल्ली सराय रोहिल्ला रेलवे स्टेशन\n\nदिल्ली सराय रोहिल्ला , भारत की राजधानी दिल्ली में स्थित एक रेलवे स्टेशन है। यह स्टेशन पुरानी दिल्ली रेलवे स्टेशन से चार किलोमीटर की दूरी पर स्थित है। इस स्टेशन का कोड DEE है। इस स्टेशन का प्रबंधन उत्तर रेलवे ज़ोन के दिल्ली मण्डल द्वारा किया जाता है। दिल्ली से हरियाणा, पंजाब, राजस्थान और गुजरात जाने वाली बहुत सी गाड़ियां यहां रुकती हैं। लगभग २० रेलगाड़ियां जिनमें दुरंतो और वातानुकूलित रेलगाड़ियां भी शामिल हैं इसी स्टेशन से शुरु होती हैं। यह स्टेशन मुख्यतः मीटर गेज की रेलवे लाइन के लिए निश्चित था। यह स्टेशन अन्य बड़े स्टेशन जैसे नई दिल्ली रेलवे स्टेशन, दिल्ली जंक्शन रेलवे स्टेशन और हजरत निजामुद्दीन रेलवे स्टेशन की तुलना में अपेक्षाकृत छोटा भी है। यह जगह मुगल काल में यात्रियों के लिए सराय रूप में प्रयोग होती थी। \n\n", "id": "68483", "title": "दिल्ली सराय रोहिल्ला रेलवे स्टेशन"}
