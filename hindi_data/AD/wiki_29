{"url": "https://hi.wikipedia.org/wiki?curid=50149", "text": "श्रीनगर, गढ़वाल का पौराणिक संदर्भ\n\nउत्तराखंड का गढ़वाल क्षेत्र देवभूमि कहा गया है। इसका अपना एक विस्तृत इतिहास है। हिन्दुओं के पौराणिक लेखों में इसे श्री क्षेत्र कहा गया है जो भगवान शिव की पसंद है। किंवदन्ती है कि महाराज सत्यसंग को गहरी तपस्या के बाद श्री विद्या का वरदान मिला जिसके बाद उन्होंने कोलासुर राक्षस का वध किया। एक यज्ञ का आयोजन कर वैदिक परंपरानुसार शहर की पुनर्स्थापना की। श्री विद्या की प्राप्ति ने इसे तत्कालीन नाम श्रीपुर दिया। प्राचीन भारत में यह सामान्य था कि शहरों के नामों के पहले श्री शब्द लगाये जांय क्योंकि यह लक्ष्मी का परिचायक है, जो धन की देवी है।\n\nवर्तमान नाम श्रीनगर एक विशाल पत्थर पर खीचें श्रीयंत्र से लिया गया माना जा सकता है। जब तक श्रीयंत्र को प्रार्थनाओं से तुष्ट किया जाता रहा तब तक शहर में खुशहाली थी। जब लोगों ने इसे पूजना बंद कर दिया तो यह द्रोही हो गया। जो भी इस पर नजर डालता वह तत्काल मर जाता और कहा जाता है कि इस प्रकार 1,000 लोगों की मृत्यु यहां हुई। वर्तमान 8वीं सदी में हिन्दु धर्मोद्धार के क्रम में जब आदी शंकराचार्य श्रीनगर आये तब उन्होंने श्री यंत्र को ऊपर से नीचे घुमा दिया तथा इसे अलकनंदा नदी में फेंक दिया। यह आज भी नदी में ही है तथा लोग बताते हैं कि यह 50 वर्ष पहले तक जल के स्तर से ऊपर दिखाई देता था। इस क्षेत्र को श्री यंत्र टापू कहा जाता है।\n\nश्रीनगर वह जगह है जहां आदि शंकराचार्य को देवी की शक्ति का भान हुआ। कहा जाता है कि दस्त के कारण वे बहुत कमजोर हो गये तथा पानी मांगा। एक सुंदर महिला पानी लेकर उनके सामने आई और उनसे पूछा कि उनके वेदान्त का ज्ञान उनके शरीर को सबल बनाने में क्यों असमर्थ है तथा क्या उनका शरीर शक्ति के बिना कार्य करता है। उसी समय से वे शक्ति एवं देवी की पूजा करने लगे।\n\nश्रीनगर से संबद्ध एक और रूचिपूर्ण एवं जटिल रहस्य है जो नारद मुनि एवं उनके मायाजाल में फंसने से संबंधित है। माना जाता है कि भगवान शिव गोपेश्वर में समाधिस्थ थे तो उनकी समाधि में कामदेव द्वारा विघ्न डाला गया और क्रोधित होकर उन्होंने उसे भस्म कर दिया। अपनी पत्नी सती से बिछुड़ने के बाद समाधिस्थ भगवान शिव की समाधि को भंग करने के लिये कामदेव को सभी देवताओं ने मिलकर भेजा था क्योंकि भयंकर राक्षस ताड़कासूर को केवल भगवान शिव का पुत्र ही वध कर सकता था। देवताओं की इच्छा थी कि भगवान शिव फिर से विवाह करें ताकि वे पुत्र का सृजन कर सकें (इस बीच उमा के रूप में सती का पुनर्जन्म हो चुका था)। कामदेव को नष्ट करते हुए भगवान शिव ने उसे शापित किया कि गोपेश्वर में तप करने वाले को उसका हाव-भाव प्रभावित नहीं कर सकेगा। त्रेता युग में भगवान कृष्ण के पौत्र अनिरूद्ध के रूप में पुनर्जन्म लेकर कामदेव का अपनी पत्नी के साथ पुनर्मिलन हुआ।\n\nइसे बिना जाने ही नारद मुनि ने गोपेश्वर में अपनी तपस्या पूरी की और घमंडी हो गये। उन्होंने भगवान विष्णु के सामने आत्म प्रशंसा की तो भगवान विष्णु ने उन्हें पाठ पढ़ाना चाहा क्योंकि उन्हें उस पृष्ठभूमि का ज्ञान था। आज जहां श्रीनगर अवस्थित है उस जगह भगवान विष्णु ने एक स्वर्ग रूपी नगर का सृजन किया तथा अपनी पत्नी को एक सुंदर स्त्री के रूप में अपना स्वयंवर आयोजित करने को राजी कर लिया। नारद मुनि ने पत्नी पाने का निश्चय कर किया। उन्होंने भगवान विष्णु से एक सुंदर शरीर उधार लिया और स्वयंवर में जा पहुंचे। जब लक्ष्मी ने उनकी ओर नहीं देखा तो वे परेशान हुए और तब उन्हें भान हुआ कि भगवान विष्णु ने उन्हें अपने एक अवतार बानर का चेहरा दे दिया था। वे क्रोधित होकर भगवान विष्णु को शाप दिया कि जैसे वे (नारद) दांपत्य सुख से वंचित हुए है, वैसे ही भगवान विष्णु भी हों (इसलिये भगवान राम ने अपनी पत्नी सीता के बिना ही काफी दिन व्यतीत किया) जब उन्हें गोपेश्वर तथा भगवान शिव के बारे में बताया गया तो वे पश्चाताप में डूब गये और भगवान शिव से कहा कि बानर ही उन्हें अपनी पत्नी से मिलायेंगे। बानर सेना ने ही सीता को फिर पाने एवं रावण से युद्ध करने में भगवान राम की सहायता की थी।\n\nमहाभारत युग में श्रीनगर राजा सुबाहु के राज्य की राजधानी थी तथा वन पर्व के दौरान गंधमर्दन पर्वत के रास्ते पाण्डवों ने सुबाहु का आतिथ्य ग्रहण किया था।\n\nमहाभारत काल में, यह राजा सुबाहु के राज्य की राजधानी थी तथा माना जाता है कि अपने वाण पर्व के दौरान गंधमर्दन पर्वत के रास्ते पांडवों को सुबाहु का आतिथ्य मिला था। वर्तमान नाम श्रीनगर श्री यंत्र से विकसित हुआ हो सकता है जो एक विशाल पत्थर पर अंकित है जिसकी बलि वेदी पर देवों को प्रसन्न करने मानवों की बलि दी जाती होगी। वर्तमान 8वीं सदी के दौरान हिंदू धर्म के पुनरूद्धार के क्रम में आदि शंकराचार्य ने इस प्रक्रिया का विरोध कर इसे रोक दिया तथा और इस पत्थर के चट्टान को अलकनंदा में डाल दिया जो आज भी वहां हैं।\n", "id": "50149", "title": "श्रीनगर, गढ़वाल का पौराणिक संदर्भ"}
{"url": "https://hi.wikipedia.org/wiki?curid=50150", "text": "श्रीनगर, गढ़वाल की सभ्यता\n\nगढ़वाल के 17 पंवार राजाओं का आवास होने के नाते श्रीनगर एक महत्वपूर्ण सांस्कृतिक तथा प्रशासनिक केंद्र रहा है। यही वह जगह है जहां निपुण चित्रकार मौलाराम के अधीन चित्रकारी स्कूल विकसित हुआ। यहां के पुराने राजमहलों में गढ़वाली पुरातत्व के सर्वोत्तम उदाहरण मौजूद हैं तथा यहां राजाओं ने कला को प्रोत्साहित एवं विकसित किया। आज उसी वैधता को यह शहर आगे बढ़ाता है और ज्ञान का प्रमुख स्थल बना है, जहां गढ़वाल विश्वविद्यालय स्थित है।\n\nराजा ने दो भिन्न धार्मिक परंपराओं का पालन किया जिनमें पहला सात्विक (देवी पूजा) तथा दूसरा नाथ उपासना (गोपेश्वरनाथ की परंपरा) था। दूसरा पंथ भक्ति परंपरा के रूप में हिमालय के क्षेत्रों में द्रुत गति से फैला। कहा जाता है कि अजय पाल स्वयं ही प्रसिद्ध गोरखपंथी सत्यनाथ का शिष्य था। उसके एकमात्र प्रतिद्वंदी कुमाऊं राजाओं के गुरू थे और प्राय: ही इन दोनों राज्यों के बीच शक्ति संघर्ष हुआ करता था। हिमाचली राजाओं तथा मुगल साम्राज्य के साथ लगातार तनाव, वैमनस्य एवं षडयंत्र राजदरबार के जीवन का एक भाग था।\n\nफिर भी पंवार दरबार ही वह स्थान था जहां कला विकसित हुआ। अपने समय में सर्वाधिक सुसंस्कृत शहर के रूप में श्रीनगर शहर भक्तों, तीर्थयात्रियों, कलाकारों एवं लेखकों के लिए अनावरोधित आकर्षण का श्रोत था। भरत एवं मेधाकर जैसे कवियों ने अपनी पुस्तक रामायण प्रदीप की रचना की। श्रीनगर के एक अग्रणी लेखक एवं इतिहासकार धर्मानंद उन्नियाल पथिक के अनुसार वर्ष 1664-1718 के बीच राजा फतेह शाह का शासन श्रीनगर का स्वर्ण युग था। भूषण, जटाधर मिश्र एवं रतन जैसे कवियों एवं बुद्धजीवियों ने सदस्य के रूप में फतेह शाह के दरबार की शोभा बढ़ाई जिन्होंने अपने लेखों में श्रीनगर का वर्णन किया। एक अन्य लेखक मतिराम ने छछंदसार पिंगल में फतेह शाह की प्रशंसा की तथा मौला राम के पिता तथा दरबार के चित्रकार मंगत राम का जिक्र किया। मौला राम (वर्ष 1743-1833), वास्तव में श्रीनगर का सर्वाधिक विख्यात कलाकार एवं कवि था पर पंडित दिवाकर मैथानी, राजगुरू, पंडित हरिदत्त नौटियाल, पंडित ऊर्विदत्त डंगवाल, पंडित गोविन्द राम घिलदियाल, लीलानंद कोटनाला, अंबा शायर तथा अलतनाथ सूरी जैसे प्रमुख व्यक्तियों का भी समान योगदान है।\n\nश्रीनगर में सभी प्रकार की कलाओं को समर्थन मिला। पत्थर नक्काशी के निपुण सृजक कारीगरों, शास्त्रीय हिन्दुस्तानी गायकों एवं नर्तकों तथा अंबा जैसे शायरों को भी समर्थन मिला। श्रीनगर के होली समारोह में ये कलाकार प्रसिद्ध हैं।\n\nअंग्रेजों के शासनकाल में श्रीनगर ने कई अंग्रेजों को भारतीय जीवन शैली अपनाते देखा। नवोब कहे जाने वाले ऐसे लोगों ने जीवन के आनंद को प्राप्त किया लेकिन नये अंग्रेज सैनिकों द्वारा इन्हें पतनोन्मुख मानकर हेय दृष्टि से देखा जाता था।\n\nसंगीत एवं नृत्य\nश्रीनगर एवं इसके आस-पास के इलाकों का लोक संगीत एवं लोक नृत्य इसकी परंपरागत संपन्नता का प्रतीक है जो लोगों के धार्मिक विश्वास, उनकी जीवन शैली तथा प्रकृति के सान्निध्य से अभिन्न रूप से जुड़ा हुआ है।\n\nगीतों के विचार, विभिन्न कृषि-कार्यकलापों तथा भूमि के प्रति महान प्रेम से जुड़े हैं। कई प्राकृतिक आपदा बाढ़ एवं सूखे से प्रभावित हैं तो कईयों में किंवदन्तियों तथा बहादुरी की कथाएं होती हैं।\n\nगांवों में महिलाएं खेतों में काम करते हुए या जंगलों में चारा जमा करते हुए इन लोक गीतों को गाती हैं। सामूहिक गीतों में झोड़ा एवं थाड्या शामिल रहते हैं जबकि खुदेद गीतों की विशेषता एक युवती दुल्हन का अपने परिवार से बिछुड़ने की उदासी होती है। एक खास सुंदर गीत में एक नयी दुल्हन का अपनी माता से विछोह को दर्शाया गया है। वह पर्वतों से अपना आकार छोटा करने तथा जंगलों से रास्ता देने का आग्रह करती है ताकि वह अपनी मां के गांव को देख सके। शादियों तथा जनेऊ जैसे सामाजिक-धार्मिक अवसरों पर गाये जाने वाला गीत मंडल है, जबकि पंवारा गीत राजाओं एवं योद्धाओं की प्रशंसा में गाया जाता है।\n\nइन गीतों एवं नृत्यों के साथ परंपरागत लोक संगीत के वाद्य यंत्रों जैसे ढोल तथा दामों, दौड एवं थाली, तुर्री, रनसिंधा, ढोलकी, मसकमाजा, मानकोरा आदि होते हैं। औजी, बधी तथा बाजगी जैसै परंपरागत वादकों की इस सभी संगीत एव नृत्य प्रदर्शनों में महत्वपूर्ण भूमिका होती है, जिसे इस क्षेत्र के पसंदीदे वाद्य यंत्रों ढोल एवं दामौ को औजी एक साथ बजाते हैं। अब हारमोनियम एवं तबले का भी इस्तेमाल होता है।\n\nकुछ नृत्य लोकगीतों के साथ होते हैं और वही इनका नाम भी होता है। गढ़वाल हिमालय महाभारत के पांडवों की संबद्धता से ओत-प्रोत लोक नृत्य प्रमुखतः धार्मिक होते हैं। धार्मिक गीत जगर को जागरी (गायक) ही नृत्य को संचालित करता है तथा पशवा (स्थानीय देवी/देवताओं के अधीन) नृत्य वार्ता (कथा गीतों) के अनुसार होता है जो खास देवी-देवताओं के बीच होता है। महाभारत पर आधारित कहानियों पर पांडव नृत्य भी होता है। उदाहरण के लिये चक्रव्यूह एवं गैंदी का बहुधा मंचन होता है तथा गढ़वाल में इसमें विविधताएं हैं।\n\nथाड्या, चौफुल्ला, होली, सरों, चेपली आदि सामूहिक या सामुदायिक नृत्य होते हैं। थाड्या नृत्य सामान्य रूप से मेले या त्योहारों पर होता है, जिसमें नर्तकों या नर्तकियों के दो समूह इस प्रकार जुड़े रहते हैं कि एक हाथ आगे दूसरे की कमर पर रहता है और ये अर्द्ध चंद्राकार रूप में होकर नाच करते हैं। चौफ्फुल्ला का अर्थ है सभी तरफ फूलों का खिलना जिसे अच्छी तरह प्रस्तुत किया जाता है। होली में नर्तक अन्य गांव जाकर प्रत्येक घर के सामने नृत्य करते हैं। सैरों विवाह के दौरान होता है जिसमे नर्तक अपने उत्तम परिधानों में बारात के अतिथियों के सामने नाचते हैं, जब बारात दुल्हन के घर आती है।\n\nश्रीनगर में शास्त्रीय हिन्दुस्तानी संगीत की भी परंपरा है तथा राजदरबार के समय के होली गायन राग-रागिनी पर आधारित है जो अपनी उत्कृष्टता के लिये प्रसिद्ध है।\n\nअपने समय में श्रीनगर ने नयी चलन की स्थापना भी की कि जब भी कोई नया गीत रचित हुआ, पहले यह श्रीनगर में गाया गया तथा बाद में इर्द-गिर्द के गांवों में गाया गया।\n\nगढ़वाली, हिंदी, अंग्रेजी।\n\nई.टी. एटकिंसन (दी हिमालयन गजेटियर, वोल्युम भाग II वर्ष 1982) के अनुसार श्रीनगर का निर्माण प्रमुख पथ पर हुआ है जो प्रमुख बाजार भी है। वह कहता है “घर छोटे पत्थरों से बने हैं और सामान्यतः दो-मंजिले होते हैं तथा छतें ढालुवां होती है जो स्लेटों से ढंके रहते हैं। नीचे की मंजिल भंडारों या दूकानों के लिये होता है और परिवार उपरी मंजिल पर रहता है। घरों में लकड़ी का इस्तेमाल काफी होता है जहां दीवालों का एक भाग तथा गुंबजी बरामदा तिहारी तथा दंडयाली लकड़ी से निर्मित होते हैं। संपन्न वर्ग के घरों में मात्र एक संकीर्ण बाल्कनी की विशेषता होती है।”\n\nसच तो यह है कि एटकिंसन, राजा अजय पाल के राजमहल की वास्तुकला से प्रभावित दिखता है जिसके बारे में वह कहता है, “राजा अजय पाल का राजमहल कभी वास्तुकला का प्रभावी प्रदर्शन एवं विस्तार रहा होगा क्योंकि इसके अवशेष अब भी कुछ एकड़ जमीन पर हैं। यह काले पत्थरों के बड़े टुकड़ों से मसालों से निर्मित है जिसके तीन उत्तम मुहाने हैं और ये सब चार मंजिले हैं जिसमें आगे तक पोर्टिको विस्तृत है जिस के नीचे के भाग में मूर्त्तियों की सजावट है। यह शैली किसी विशेष स्कूल का नहीं लगता। कहा जाता है कि इसके निर्माण में जो भी लकड़ी का काम हुआ हो उसका कोई प्रमाण उसमें नहीं मिलता जो अब बचे हैं तथा जालीदार खिड़किया भी पत्थर की हैं जबकि एकमात्र बचा द्वार पत्थरों से खुदा है जो वास्तव में लकड़ी जैसा ही लगता है। ये दरबाजा बहुत बड़ा एवं भारी होता है तथा इसे यथास्थान डालने में काफी श्रम लगा होगा।”\n\nवह यह भी बताता है कि राजमहल से नदी तक एक भूमिगत रास्ता भी है जो महिलाओं के लिये नदी में स्नान करने के लिए बनाया गया होगा। “इस कार्य को अंजाम देने के लिए जरूरी आभियांत्रिकी कठिनाइयां महत्वपूर्ण रही होगीं क्योंकि एक चट्टानी रिज (टीला) अब भी मौजूद है पर इसके निर्मित होने में कोई संदेह नहीं है क्योंकि चैनल का अवशेष अब भी यहां है।” आज, फिर भी कमलेश्वर मंदिर या केशोराय मठ जैसे सिर्फ पुराने मंदिरों में इसके ऐश्वर्य की कुछ झलक देखी जा सकती है। एक छत के पत्थरों से निर्मित भवन की पुरानी शैली देखी जा सकती है। दुख की बात यह है कि अधिकांश भवन आधुनिक वास्तुकला के अनुसार ही बने हैं जो करीब-करीब उत्तर-भारत जैसे ही हैं जो कंक्रीट एवं सीमेंट से बने हैं।\n\nवाल्टन के अनुसार वर्ष 1901 की जनगणना के अनुसार यहां की जनसंख्या 2,091 है जिसमें ब्राह्मण, राजपूत, जैन, अग्रवाल, बनिया, सुनार तथा कुछ मुसलमान भी शामिल हैं। वह बताता है कि व्यापारी मुख्यतः नजीबाबाद से कार्य करते हैं जहां से वे कपड़े, गुड़ तथा अन्य व्यापारिक वस्तुएं प्राप्त करते हैं।\n\nएटकिंस बताता है कि श्रीनगर के वासी अधिक पुराने एवं जिले के अधिक महत्वपुर्ण परिवारों के हैं जिनमें कई सरकारी कर्मचारी हैं, इर्द-गिर्द के मंदिरों के पूजारी हैं तथा बनिये हैं जो नजीबाबाद से आकर यहां बस गये। जब अजय पाल ने श्रीनगर में अपना राजदरबार बनाया तो वह सरोलाओं एवं गंगरिसों जैसे उच्च कुल के ब्रांह्मणों को भी ले आया। राजदरबार में ठाकुरों, भंडारियों, नेगियों एवं कठैतों की श्रेणी के राजपूत भी शामिल थे। वास्तव में जातियों का नामकरण दो तरीकों से हुआ, लोगों की पेशानुसार (नेगी सैनिक हुआ करते तथा भंडारी- भंडार नियंत्रक) या फिर अपने गांव के नाम से।\n\nआज, फिर भी श्रीनगर एक विकसित होता शहर तथा शिक्षण केंद्र है जहां के अधिकांश लोग शैक्षणिक संस्थाओं, सरकारी सेवाओं, तथा चार धामों की यात्रा प्रक्रिया में नियोजित होते है। श्रीनगर के इर्द-गिर्द रहने वालों की जीविका कृषि ही है।\n", "id": "50150", "title": "श्रीनगर, गढ़वाल की सभ्यता"}
{"url": "https://hi.wikipedia.org/wiki?curid=50151", "text": "श्रीनगर, गढ़वाल की परंपराएं\n\nवाल्टन के अनुसार वर्ष 1901 की जनगणना के अनुसार यहां की जनसंख्या 2,091 थी जिसमें ब्राह्मण, राजपूत, जैन, अग्रवाल, बनिया, सुनार तथा कुछ मुसलमान भी शामिल थे। वह बताता है कि व्यापारी मुख्यतः नजीबाबाद से कार्य करते थे जहां से वे कपड़े, गुड़ तथा अन्य व्यापारिक वस्तुएं प्राप्त करते थे।\n\nएटकिंस बताता है कि श्रीनगर के वासी अधिक पुराने एवं जिले के अधिक महत्वपुर्ण परिवारों के हैं जिनमें से कई सरकारी कर्मचारी हैं, इर्द-गिर्द के मंदिरों के पूजारी हैं तथा बनिये हैं जो नजीबाबाद (जिला बिजनौर) से आकर यहां बस गये।\n\nजब अजय पाल ने श्रीनगर में अपना राजदरबार बनाया तो वह अपने साथ सरोलाओं एवं गंगरियों जैसे उच्च कुल के ब्राह्मणों को भी ले आया। राजदरबार में ठाकुरों, भंडारियों, नेगियों एवं कठैतों की श्रेणी के राजपूत भी शामिल थे। वास्तव में जातियों का नामकरण दो तरीकों से हुआ, लोगों की पेशानुसार (नेगी सैनिक हुआ करते तथा भंडारी- भंडार नियंत्रक) या फिर अपने गांव (जैसे नौटी के नौटियाल तथा थपली से थपलियाल) के नाम से।\n\nआज, फिर भी श्रीनगर एक विकसित होता शहर तथा शिक्षण केंद्र है जहां के अधिकांश लोग शैक्षणिक संस्थाओं, सरकारी सेवाओं, तथा चार धामों की यात्रा प्रक्रिया में नियोजित होते हैं। श्रीनगर के इर्द-गिर्द रहने वालों की जीविका कृषि ही है।\n\nमूलरूप से पोशाक में लावा कहा जाने वाला संपूर्ण शरीर ढंकने वाला एक ऊनी कंबल होता था जो आज भी ऊंचाई पर स्थित गांवों में पहना जाता है। बाद में महिलाएं अंगरी-घाघरा तथा पुरूष मिर्जई एवं अंगौछा पहनने लगे। पुरूष धोती या लंगोट तथा टोपी भी धारण करते। धोती पहनने के तरीके उनकी सामाजिक स्थिति का परिचायक होता था। जैसे एक छोटी धोती का मतलब होता है निम्न जाति का होना एवं बड़ी धोती का अर्थ उच्चतर जाति का होना।\n\nजब सुलेमान शिकोह ने पंवार दरबार में शरण ली तो उसने सुलेमानी जूते का एक नया फैशन लाया। यह चमड़े का जूता अपने ऊपर की ओर मुड़े अगले भाग के साथ श्रीनगर के संपन्न लोगों का पसंदीदा बन गया।\nजैसे-जैसे उत्तरी-भारत की संस्कृति का प्रभाव बढ़ा, वैसे-वैसे परंपरागत पोशाकों एवं वस्त्रों को त्याग दिया गया। आज उत्तरी भारत के किसी भी शहर की तरह ही पोशाक एवं कपड़े यहां भी हैं।\n\nपंवार राजाओं के राजदरबार ब्राह्मणों एवं राजपूतों से भरा था जो राज्य कार्य में संलग्न होते थे चाहे वे सलाहकार हों, सैनिक हों या फिर गुलाम। ब्राह्मणों का कार्य शिक्षा देना तथा मंदिरों एवं पूजास्थलों की देखभाल करना एवं चलाना था, जिसके लिये यह शहर प्रसिद्ध था। पंवारों द्वारा कला के संरक्षण का नतीजा था कि कलाकारों, कारीगरों, बुद्धिजीवियों, लेखकों, कवियों एवं संगीतज्ञों को भी पुराने शहर में लाभदायक रोजगार मिला।\n\nइस क्षेत्र के प्रथम स्नातक गोविंद राम घिलदियाल के पुत्र तथा कई पुस्तकों के रचयिता रमा प्रसाद पहाड़ी के अनुसार 19वीं सदी में चर्म हस्तकला एक विकासशील व्यवसाय था। श्रीनगर अपने तांबे के बर्तनों के लिये भी प्रसिद्ध था एवं भारी नक्काशी की गगरियां शहर की एक विशेषता थी।\n\nविश्वविद्यालय के इतिहासकार डी पी सकलानी के अनुसार श्रीनगर, मैदानों में बाज एवं बर्फ भी भेजता था। बड़े पैमाने पर पत्थर की शिलाएं मुगल दरबार में तथा सुदुर आगरा, हिमाचल के क्षेत्रों में भेजी जाती थी। अन्य निर्यातों में अनार या इसका पेड़, मोनाल तीतर पक्षी तथा कस्तूरी शामिल था।\n\nरजबाड़े का प्रत्येक शहर अपनी मिठाईयों के लिये प्रसिद्ध था तथा श्रीनगर इससे अलग नहीं था। खासकर इसकी बाल मिठाई एवं सिगोरी (जो खोया से बना, मालू पत्तियों से लिपटा होता जो पत्ते मिठाई में स्वाद एवं सुगंध ले आता) तथा गुड़ की रेवड़ी भी मशहूर थी।\n\nपरंपरागत भोजन में हलवा जो बड़ा ही मीठा तथा गुड़ के साथ खाया जाता, शामिल था। दाल, चावल एवं गेहूं से बना असका, चटनी के साथ खाया जाता था। तिलांता जो चावल एवं तिल की खिचड़ी थी, पसंद का भोजन था। सरसों एवं पालक के पत्तों से बनी कफली कच्चमोली भी खायी जाती। खासकर जंगली कंदमूलों का भोजन में भरपूर इस्तेमाल होता था। आलू का इस्तेमाल इस क्षेत्र में तब शुरू हुआ जब अंग्रेजों ने इसे प्रारंभ किया।\n\nइस प्रकार जीवन-शैली, प्रकृति एवं लोगों से निकटता से जुड़ी थी जो उपलब्ध वस्तुओं के सर्वोत्तम उपयोग में निपुण होते थे। उदाहरण के लिये भीमाल पेड़ के प्रत्येक हिस्से का उपयोग होता था। इनकी छालों की धागे जैसे रेशों से महिलाएं अपने बाल साफ करती थी तथा इन रेशों से रस्सियां भी बनायी जाती थी, इनकी पत्तियां मवेशियों के लिये भोजन बनती तथा इसकी लकड़ी का इस्तेमाल प्रकाश के लिये होता। इसी प्रकार भारतीय भांग के रेशों से कपड़े एवं रस्सियां बनाये जाते थे।\n", "id": "50151", "title": "श्रीनगर, गढ़वाल की परंपराएं"}
{"url": "https://hi.wikipedia.org/wiki?curid=50161", "text": "2005 सेंट पीटर्सबर्ग ओपन\n\n थॉमस जोहानसन ने निकोलस कीफर को 6–4, 6–2 से हराया।\n", "id": "50161", "title": "2005 सेंट पीटर्सबर्ग ओपन"}
{"url": "https://hi.wikipedia.org/wiki?curid=50162", "text": "2004 सेंट पीटर्सबर्ग ओपन\n\n मिखाइल यूज़नी ने कैरोल बैक को 6–2, 6–2 से हराया।\n", "id": "50162", "title": "2004 सेंट पीटर्सबर्ग ओपन"}
{"url": "https://hi.wikipedia.org/wiki?curid=50163", "text": "2002 सेंट पीटर्सबर्ग ओपन\n\n सेबेस्तियन ग्रौज़ाँ ने मिखाइल यूज़नी को 7–5, 6–4 से हराया।\n", "id": "50163", "title": "2002 सेंट पीटर्सबर्ग ओपन"}
{"url": "https://hi.wikipedia.org/wiki?curid=50164", "text": "2000 सेंट पीटर्सबर्ग ओपन\n\n मराट साफिन ने डोमिनिक हरबाती को 2–6, 6–4, 6–4 से हराया।\n", "id": "50164", "title": "2000 सेंट पीटर्सबर्ग ओपन"}
{"url": "https://hi.wikipedia.org/wiki?curid=50167", "text": "1989 ग्रांड प्रिक्स डे टेनिस डे ल्योन\n\n जॉन मेकनरो ने यैकब लासेक को 6–3, 7–6 से हराया।\n", "id": "50167", "title": "1989 ग्रांड प्रिक्स डे टेनिस डे ल्योन"}
{"url": "https://hi.wikipedia.org/wiki?curid=50168", "text": "1998 ग्रांड प्रिक्स डे टेनिस डे ल्योन\n\n एलेक्स कोरेत्ज़ा ने टॉमी हास को 2–6, 7–6(6), 6–1 से हराया।\n", "id": "50168", "title": "1998 ग्रांड प्रिक्स डे टेनिस डे ल्योन"}
{"url": "https://hi.wikipedia.org/wiki?curid=50170", "text": "चिपलून\n\nचिपलुन भारत के महाराष्ट्र राज्य के रत्नागिरी जिला में स्थित एक पर्यटान स्थल है। एक पिकनिक स्‍थान के रूप में चिपलुन के जन्‍म की कहानी बड़ी ही रोचक है। हुआ यूं कि 80 के दशक में मुंबई से गोवा जाने के लिए प्रतिदिन उड़ाने संचालित नहीं होती थी। उस समय सप्‍ताह में एक या दो उड़ाने संचालित होत‍ी थी। इसलिए पर्यटकों ने सड़क मार्ग द्वारा गोवा जाना आरंभ कर दिया। लेकिन यह रास्‍ता काफी लंबा पड़ता था। इसलिए रास्‍ते में एक ऐसे स्‍थान की जरुरत महसूस की गई जहां पर्यटक आराम कर सकें। ऐसे स्‍थान को चुनने के‍ लिए होटल ताज ग्रुप ने समाचारपत्रों में विज्ञापन दिया और पर्यटकों से विभिन्‍न स्‍थानों के लिए वोटिंग करने को कहा। वोटिंग में 80 प्रतिशत दर्शकों ने चिपलुन के पक्ष में मतदान किया। इस प्रकार एक पर्यटक स्‍थल के रूप में चिपलुन का जन्‍म हुआ। \n\nपूरे चिपलुन शहर को एक दिन में आराम से घूमा जा सकता है। अगर कार या टैक्‍सी की व्‍यवस्‍था हो जाय तो एक ही दिन में इसके आसपास के स्‍थानों को भी घूमा जा सकता है।\n\nपिथे परशुराम गांव चिपलुन के नजदीक ही स्थित है। इस गांव के संबंध में कई अनुश्रुतियां फैली हुई हैं। एक अनुश्रुति के अनुसार परशुराम जोकि गुस्‍सैल संत थे, अपने को गुरु के सामने सच्‍चा संन्‍यासी सिद्ध करने के लिए अपनी पूरी भूमि दान कर दी। इसके बाद वह पिथे परशुराम आ गए। एक बार गुस्‍से में उन्‍होंने अपना फरसा (एक प्रकार का हथियार) समुद्र में फेंक दिया। उस समय समुद्र चिपलुन के निकट था। अनुश्रुति के अनुसार परशुराम के गुस्‍से के कारण समुद्र ने अपने को पीछे खींच लिया। जहां फरसा गिरा वह स्‍थान परशुराम ने अपने निवास के लिए चुन लिया।\n\nपिथे परशुराम वर्तमान में एक पयर्टक स्‍थल के रूप में विकसित हो चुका है। यहां एक 700 वर्ष पुराना मंदिर है जो कि भव्‍य तो नहीं है लेकिन इसकी महत्ता काफी अधिक है। पर्यटक इस मंदिर के आसपास स्थित दुकानों से नकली गहने खरीदते हैं। \n\nवितस्‍ता नदी में मोटरबोटिंग का आनंद उठाया जा सकता है। इस नदी में कभी-कभी घडियाल भी दिख जाता है। इसके अलावा मछली पकड़ने का भी लुत्‍फ उठाया जा सकता है।\n\n(15 किलोमीटर) \nयह संग्रहालय मुंबई-गोवा राजमार्ग पर स्थित है। इस संग्रहालय में शिवाजी के जीवन में घटित विभिन्‍न घटनाओं को चित्रित किया गया है। \n\nयह डैम समुद्रतल से 3000 फीट उंचा है। यह डैम पर्यटकों का पसंदीदा पिकनिक स्‍पॉट होता था। लेकिन मोहम्‍मद अत्ता तथा उसके दोस्‍तों का यहां दुर्घटना होने के कारण अब इस डैम में सुरक्षा कारणों से प्रवेश निषेध कर दिया गया है। \n\nयह डैम भारत के सबसे बड़े डैमों में से एक है। इस डैम के पास ही नेहरु स्‍मृति उद्यान (प्रवेश शुल्‍क 5 रु.) है। यह डैम मीठे पानी की मछलियों के लिए भी प्रसिद्ध है। इस डैम में बोटिंग की सुविधा भी है। बोटिंग का शुल्‍क 300 रु. है। इन सबके अलावा यहां कुछ मंदिर तथा झरने भी हैं। इस डैम को मानसून के मौसम में घूमना चाहिए। \n\nचिपलुन का एक अन्‍य दर्शनीय स्‍थान महाबलेश्‍वर मंदिर है। यह मंदिर देवरुख रोड पर चिपलुन से 95 किलोमीटर दूर स्थित है। यह मंदिर एक गुफा में प्राकृतिक रूप से निर्मित है। अगर आप भाग्‍यशाली हैं तो आपको इस गुफा में निवास करने वाले सर्प दिख सकते है। यहां एक झरना भी है।\n\nयह झरना चिपलुन शहर से 3 किलोमीटर की दूरी पर स्थित है। यहां मानसून के समय में जाना चाहिए।\n\nयह प्राचीन तीर्थकेंद्र है। यह मंदिर चिपलुन से 120 किलोमीटर दूर है। इस मंदिर में भगवान गणेश की प्राकृतिक रूप से निर्मित मूर्त्ति है। \n\nयह प्राचीन किला एक छोटी सी पहाड़ी पर स्थित है। इस किले का निर्माण शिवाजी महाराज ने करवाया था। इस किले के सामने वितस्‍ता नदी बहती है। इस किले से घाटी तथा नदी का सुंदर नजारा दिखता है।\n\nताज रेस्‍टोरेंट कोंकणी भोजन के लिए प्रसिद्ध है। यहां का स्‍थानीय भोजन बड़ा पाव तथा सोल कड़ी भी ताज रेस्‍टोरेंट में मिलता है। परशुराम मंदिर में भी अच्‍छा भोजन मिलता है। यहां भोजन प्रति व्‍यक्‍ित 30 रु. की दर से दिया जाता है। लेकिन यहां भोजन के लिए पहले से ही ऑर्डर देना होता है। रॉयल पैलेस में सूप, सुरमई फ्राई तथा मछली उचित कीमत पर मिलता है। \n\nचिपलुन किचन के सामानों के लिए प्रसिद्ध है। ये सामान मुख्‍यत: पिथे परशुराम से खरीदे जा सकते है। यहां के दुकानों के बाहर ये सामान टंगे रहते हैं। स्‍थानीय लोगों का कहना है कि यहां का कुकम सबसे अच्‍छा होता है। यहां का बना कुकम शर्बत भी खरीदा जा सकता है। यह शर्बत प्‍लास्टिक के डिब्‍बों में मिलता है। चिपलुन में \"नचनी' नामक एक प्रकार का अनाज होता है। यह काफी पौष्‍िटक होता है। इसे रोटी और पापड़ के साथ खाया जाता है।\n\nचिपलुन अल्‍फांसो आम के लिए भी प्रसिद्ध है। इसके अलावा चिपलुन में चमगादड़ का तेल भी मिलता है। 100 मिली लीटर चमगादड़ का तेल 37 रु. में मिलता है। यह तेल जोड़ों के दर्द तथा सूजन को दूर करने में काम आता है।\n", "id": "50170", "title": "चिपलून"}
{"url": "https://hi.wikipedia.org/wiki?curid=50173", "text": "भास्कराचार्य\n\nभास्कराचार्य या भाष्कर द्वितीय (1114 – 1185) प्राचीन भारत के एक प्रसिद्ध गणितज्ञ एवं ज्योतिषी थे। इनके द्वारा रचित मुख्य ग्रन्थ सिद्धान्त शिरोमणि है जिसमें लीलावती, बीजगणित, ग्रहगणित तथा गोलाध्याय नामक चार भाग हैं। ये चार भाग क्रमशः अंकगणित, बीजगणित, ग्रहों की गति से सम्बन्धित गणित तथा गोले से सम्बन्धित हैं। आधुनिक युग में धरती की गुरुत्वाकर्षण शक्ति (पदार्थों को अपनी ओर खींचने की शक्ति) की खोज का श्रेय न्यूटन को दिया जाता है। किंतु बहुत कम लोग जानते हैं कि गुरुत्वाकर्षण का रहस्य न्यूटन से भी कई सदियों पहले भास्कराचार्य ने उजागर कर दिया था। भास्कराचार्य ने अपने ‘सिद्धांतशिरोमणि’ ग्रंथ में पृथ्वी के गुरुत्वाकर्षण के बारे में लिखा है कि ‘पृथ्वी आकाशीय पदार्थों को विशिष्ट शक्ति से अपनी ओर खींचती है। इस कारण आकाशीय पिण्ड पृथ्वी पर गिरते हैं’। उन्होने करणकौतूहल नामक एक दूसरे ग्रन्थ की भी रचना की थी। ये अपने समय के सुप्रसिद्ध गणितज्ञ थे। कथित रूप से यह उज्जैन की वेधशाला के अध्यक्ष भी थे। उन्हें मध्यकालीन भारत का सर्वश्रेष्ठ गणितज्ञ माना जाता है।\n\nइनका जन्म १११४ ई0 में, विज्जडविड नामक गाँव में हुआ था जो सहयाद्रि पहाड़ियों में स्थित हैं। उन्होंने गणित का ज्ञान अपने सन्त पिता से प्राप्त किया। बाद में ब्रह्मगुप्त की पुस्तकों से ऐसी प्रेरणा मिली कि सारा जीवन उन्होंने गणित के लिए समर्पित कर दिया।\n\nभास्कर एक मौलिक विचारक भी थे। वह प्रथम गणितज्ञ थे जिन्होनें पूरे आत्मविश्वास के साथ कहा था कि कोई संख्या जब शून्य से विभक्त की जाती है तो अनंत हो जाती है। किसी संख्या और अनंत का जोड़ भी अंनत होता है।\n\nखगोलविद् के रूप में भास्कर अपनी तात्कालिक गति की अवधारणा के लिए प्रसिद्ध हैं। इससे खगोल वैज्ञानिकों को ग्रहों की गति का सही-सही पता लगाने में मदद मिलती है।\n\nबीजगणित में भास्कर ब्रह्मगुप्त को अपना गुरु मानते थे और उन्होंने ज्यादातर उनके काम को ही बढ़ाया। बीजगणित के समीकरण को हल करने में उन्होंने चक्रवाल का तरीका अपनाया। वह उनका एक महत्वपूर्ण योगदान है। छह शताब्दियों के पश्चात् यूरोपियन गणितज्ञों जैसे गेलोयस, यूलर और लगरांज ने इस तरीके की फिर से खोज की और `इनवर्स साइक्लिक' कह कर पुकारा। किसी गोलार्ध का क्षेत्र और आयतन निश्चित करने के लिए समाकलन गणित द्वारा निकालने का वर्णन भी पहली बार इस पुस्तक में मिलता है। इसमें त्रिकोणमिति के कुछ महत्वपूर्ण सूत्र, प्रमेय तथा क्रमचय और संचय का विवरण मिलता है।\n\nभास्कर को अवकल गणित का संस्थापक कह सकते हैं। उन्होंने इसकी अवधारणा आइज़ैक न्यूटन और गोटफ्राइड लैब्नीज से कई शताब्दीयों पहले की थी। ये दोनों पश्चिम में इस विषय के संस्थापक माने जाते हैं। जिसे आज अवकल गुणांक और रोल्स का प्रमेय कहते हैं, उसके उदाहरण भी दिए हैं।\n\nसन् ११५० ई० में इन्होंने \"सिद्धान्त शिरोमणि\" नामक पुस्तक, संस्कृत श्लोकों में, चार भागों में लिखी है, जो क्रम से इस प्रकार है: \n\n\nइनमें से प्रथम दो स्वतंत्र ग्रंथ हैं और अंतिम दो \"सिद्धांत शिरोमणि\" के नाम से प्रसिद्ध हैं। इसके अलावा \"करणकुतूहल\" और \"वासनाभाष्य\" (सिद्धान्तशिरोमणि का भाष्य) तथा \"भास्कर व्यवहार\" और \"भास्कर विवाह पटल\" नामक दो छोटे ज्योतिष ग्रंथ इन्हीं के लिखे हुए हैं। इनके \"सिद्धांत शिरोमणि\" से ही भारतीय ज्योतिष शास्त्र का सम्यक् तत्व जाना जा सकता है। सर्वप्रथम इन्होंने ही अंकगणितीय क्रियाओं का अपरिमेय राशियों में प्रयोग किया। गणित को इनकी सर्वोत्तम देन चक्रीय विधि द्वारा आविष्कृत, अनिश्चित एकघातीय और वर्ग समीकरण के व्यापक हल हैं। भास्कराचार्य के ग्रंथ की अन्यान्य नवीनताओं में त्रिप्रश्नाधिकार की नई रीतियाँ, उदयांतर काल का स्पष्ट विवेचन आदि है। \n\nभास्करचार्य को अनंत तथा कलन के कुछ सूत्रों का भी ज्ञान था। इनके अतिरिक्त इन्होंने किसी फलन के अवकल को \"तात्कालिक गति\" का नाम दिया और सिद्ध किया कि \n\nन्यूटन के जन्म के आठ सौ वर्ष पूर्व ही इन्होंने अपने गोलाध्याय नामक ग्रंथ में 'माध्यकर्षणतत्व' के नाम से गुरुत्वाकर्षण के नियमों की विवेचना की है। ये प्रथम व्यक्ति हैं, जिन्होंने दशमलव प्रणाली की क्रमिक रूप से व्याख्या की है। इनके ग्रंथों की कई टीकाएँ हो चुकी हैं तथा देशी और विदेशी बहुत सी भाषाओं में इनके अनुवाद हो चुके हैं।\n\n६९ वर्ष की आयु में उन्होंने अपनी द्वितीय पुस्तक \"करणकुतूहल\" लिखी। इस पुस्तक में खगोल विज्ञान की गणना है। यद्यपि यह कृति प्रथम पुस्तक की तरह प्रसिद्ध नहीं है, फिर भी पंचांग आदि बनाने के समय अवश्य देखा जाता है।\n\n\n", "id": "50173", "title": "भास्कराचार्य"}
{"url": "https://hi.wikipedia.org/wiki?curid=50174", "text": "भूलभुलैया\n\nभूलभुलैया प्रकोष्ठों ओर मार्गों का ऐसा जाल है जो भ्रम में डाल देता है तथा जिसके कारण निकासमार्ग का ज्ञान होना कठिन होता है। इसका आधुनिक रूप व्यूह है। प्रतिध्वनि के माध्यम से आप सैकड़ो फीट दुर किसी के फुस्फुसाने की ध्वनि सुन सकते है,जो इसके स्थापत्य का एक विशिष्ट गुण है। \n\nमनोरंजन के लिये बगीचों में दोनों ओर पौधे अथवा बाढ़ इस प्रकार लगाई जाती है कि निकास मार्ग तथा बगीचे का केंद्र ज्ञात करना कठिन होता है इंग्लैंड के हैंपटन कोर्ट राजमहल में बगीचे की भूलकुलैयाँ का सर्वोत्कृष्ट नमूना वर्तमान है। अब तो बहुत से खेल भी इस आधार पर बनाए गए हैं। इनसे खिलाड़ी की कुशाग्र बुद्धि की परीक्षा होती है। \n\nप्राचीन काल में भारत तथा विदेशों में सम्राटों ने जो भूलभुलैयाँ बनवाई, उनमें निम्नलिखित प्रमुख है:\n\nईजिप्शियन भूलभलैयाँ 2300 ई0 पू0 अमैनेही (Amenehe) तृतीय द्वारा बनाई गई थी। हिरोडोट्स के अनुसार यह मोएरिस (Moeris) झील के सामने पूर्व की ओर स्थित थी और चारों ओर दीवार से घिरी हुई थी। इस दुमंजिली इमारत में 12 दरबार हाल तथा 1,500 कमरे प्रथम मंजिल में और 1,500 कमरे द्वितीय मंजिल में थे। सभी छतें पत्थर की थी और दीवालों पर नक्काशी की हुई थी। इसके एक ओर 243 फुट ऊँचा एक पिरामिड था। कहा जाता है, क्रीट नगर में भी ईजिप्शियन भूलभुलैयाँ जैसी ही भूलभुलैयाँ बनाई गई थी। इटली की पोर्सियन समाधि भी प्रसिद्ध भूलभुलैयाँ है। भारत में लखनऊ के नवाब वजीर आसफुद्दौला ने 1784 ई0 में इमामबाड़ा नामक भवन बनवाया जिसमें, भूलभुलैयाँ का एक भारतीय नमूना हैं। लखनऊ के चारबाग रेलवे स्टेशन से करीब चार किलोमीटर दूर स्थित यह भूलभूलैया पर्यटको के आकर्षण का केन्द्र है। लेमनिएन (Lemnian) की भूलभुलैयाँ भी प्रसिद्ध है, जो ईजिप्शियन भूलभुलैयाँ के आधार पर ही बनी है। इसमें 150 स्तंभ हें।\n\n", "id": "50174", "title": "भूलभुलैया"}
{"url": "https://hi.wikipedia.org/wiki?curid=50179", "text": "२००० इंडियन वेल्स मास्टर्स\n\n एलेक्स कोरेत्ज़ा ने थॉमस एनक्विस्ट को 6-4, 6-4, 6-3 से हराया।\n\n एलेक्स ओ ब्रायन / जेरिड पाल्मर ने पॉल हारहुईस / सैंडन स्टोहली को 6-4, 7-6 से हराया।\n\n लिंडसे डेवनपोर्ट ने मार्टिना हिंगिस को 4–6, 6–4, 6–0 से हराया।\n", "id": "50179", "title": "२००० इंडियन वेल्स मास्टर्स"}
{"url": "https://hi.wikipedia.org/wiki?curid=50180", "text": "1997 इंडियन वेल्स मास्टर्स\n\n मार्क नोल्स / डेनियल नैस्टर ने मार्क फिलिपोसिस / पैट्रिक रैफ्टर को 7-5, 6-4 से हराया।\n", "id": "50180", "title": "1997 इंडियन वेल्स मास्टर्स"}
{"url": "https://hi.wikipedia.org/wiki?curid=50181", "text": "1996 इंडियन वेल्स मास्टर्स\n\n माइकल चाँग ने पॉल हारहुईस को 7-5, 6-1, 6-1 से हराया।\n\n स्टेफी ग्राफ ने कोन्चिता मार्टिनेज़ को 7–6(5), 7–6(5) से हराया।\n", "id": "50181", "title": "1996 इंडियन वेल्स मास्टर्स"}
{"url": "https://hi.wikipedia.org/wiki?curid=50204", "text": "भावनगर बन्दरगाह\n\nभावनगर बन्दरगाह गुजरात में खम्भात की खाड़ी के ऊपर पश्चिम की ओर स्थित भारत का एक प्रमुख बन्दरगाह है। जहाज इस बन्दरगाह से लगभग 12 किलोमीटर दूरी पर ठहरते हैं और माल नावों द्वारा बन्दरगाह पर लाया जाता है।\n", "id": "50204", "title": "भावनगर बन्दरगाह"}
{"url": "https://hi.wikipedia.org/wiki?curid=50205", "text": "श्वेत रातें (लघु कथा)\n\nश्वेत रात या \"व्हाइट नाइट्स\" फ़्योद्र दोस्तोयेव्स्की नामक एक रूसी लेखक द्वारा अपने कैरियर के आरम्भ में लिखी गई एक लघु कथा है। मूल कथा १८४८ में प्रकाशित हुई थी। \n\nइस कहानी पर आज तक कई फ़िल्में बनाई जा चुकी हैं। इनमे इतालवी निर्देशक लुचिनो विस्कोन्ती और फ़्रांस के निदेशक राबर्ट ब्रेसन द्वारा (चार रातें एक स्वप्नदृष्टा की, के रूप में), ईरानी निर्देशक फर्जाद मोतामेन द्वारा (शभाये रोशन के रूप में) और भारतीय फिल्म निर्देशकों ने मनमोहन देसाई (छलिया (१९६०)), संजय लीला भंसाली (साँवरिया) और जनानाधन (इयारकइ) द्वारा निर्मित फ़िल्म प्रमुख हैं।\n", "id": "50205", "title": "श्वेत रातें (लघु कथा)"}
{"url": "https://hi.wikipedia.org/wiki?curid=50237", "text": "1995 इंडियन वेल्स मास्टर्स\n\n पीट सेमप्रास ने आंद्रे अगासी को 7-5, 6-3, 7-5 से हराया।\n", "id": "50237", "title": "1995 इंडियन वेल्स मास्टर्स"}
{"url": "https://hi.wikipedia.org/wiki?curid=50238", "text": "1994 इंडियन वेल्स मास्टर्स\n\n पीट सेमप्रास ने पेत्रो कोर्दा को 4-6, 6-3, 3-6, 6-3, 6-2 से हराया।\n\n ग्रांट कोनैल / पीटर गालब्रैथ ने ब्रायन ब्लैक / जोनाथन स्टार्क को 3-6, 6-1, 7-6 से हराया।\n", "id": "50238", "title": "1994 इंडियन वेल्स मास्टर्स"}
{"url": "https://hi.wikipedia.org/wiki?curid=50239", "text": "1993 इंडियन वेल्स मास्टर्स\n\n जिम कोरियर ने वेन फरेरा को 6-3, 6-3, 6-1 से हराया।\n", "id": "50239", "title": "1993 इंडियन वेल्स मास्टर्स"}
{"url": "https://hi.wikipedia.org/wiki?curid=50240", "text": "1991 इंडियन वेल्स मास्टर्स\n\n जिम कोरियर ने गाय फोर्जे को 4-6, 6-3, 4-6, 6-3, 7-6 से हराया।\n", "id": "50240", "title": "1991 इंडियन वेल्स मास्टर्स"}
{"url": "https://hi.wikipedia.org/wiki?curid=50241", "text": "1990 इंडियन वेल्स मास्टर्स\n\n स्टीफन एडबर्ग ने आंद्रे अगासी को 6-4, 5-7, 7-6, 7-6 से हराया।\n\n बोरिस बेकर / गाय फोर्जे ने जिम ग्रैब / पैट्रिक मेकनरो को 6-4, 6-3 से हराया।\n", "id": "50241", "title": "1990 इंडियन वेल्स मास्टर्स"}
{"url": "https://hi.wikipedia.org/wiki?curid=50242", "text": "1989 इंडियन वेल्स मास्टर्स\n\n मिलोस्लाव मेसिर ने यानिक नोहा को 3-6, 2-6, 6-1, 6-2, 6-3 से हराया।\n\n बोरिस बेकर / यैकब लासेक ने केविन कुरेन / डेविड पेट को 3-6, 6-3, 6-4 से हराया।\n", "id": "50242", "title": "1989 इंडियन वेल्स मास्टर्स"}
{"url": "https://hi.wikipedia.org/wiki?curid=50243", "text": "1987 इंडियन वेल्स मास्टर्स\n\n बोरिस बेकर ने स्टीफन एडबर्ग को 6-4, 6-4, 7-5 से हराया।\n", "id": "50243", "title": "1987 इंडियन वेल्स मास्टर्स"}
{"url": "https://hi.wikipedia.org/wiki?curid=50244", "text": "1984 इंडियन वेल्स मास्टर्स\n\n जिमी कोनर्स ने यानिक नोहा को 6-2, 6-7, 6-3 से हराया।\n", "id": "50244", "title": "1984 इंडियन वेल्स मास्टर्स"}
{"url": "https://hi.wikipedia.org/wiki?curid=50245", "text": "1982 इंडियन वेल्स मास्टर्स\n\n यानिक नोहा ने इवान लेंडल को 6-4, 2-6, 7-5 से हराया।\n", "id": "50245", "title": "1982 इंडियन वेल्स मास्टर्स"}
{"url": "https://hi.wikipedia.org/wiki?curid=50246", "text": "1981 इंडियन वेल्स मास्टर्स\n\n जिमी कोनर्स ने इवान लेंडल को 6-3, 7-6 से हराया।\n", "id": "50246", "title": "1981 इंडियन वेल्स मास्टर्स"}
{"url": "https://hi.wikipedia.org/wiki?curid=50247", "text": "1979 इंडियन वेल्स मास्टर्स\n\n रॉस्को टैनर ने ब्रायन गॉटफ्राइड को 6-4, 6-2 से हराया।\n", "id": "50247", "title": "1979 इंडियन वेल्स मास्टर्स"}
{"url": "https://hi.wikipedia.org/wiki?curid=50248", "text": "1977 इंडियन वेल्स मास्टर्स\n\n ब्रायन गॉटफ्राइड ने गुलिरमो विलास को 2-6, 6-1, 6-3 से हराया।\n", "id": "50248", "title": "1977 इंडियन वेल्स मास्टर्स"}
{"url": "https://hi.wikipedia.org/wiki?curid=50251", "text": "अन्तरराष्ट्रीय विधि\n\nअन्तर्राष्ट्रीय विधि (International law) से आशय उन नियमों से है जो स्वतंत्र देशों के बीच परस्पर सम्बन्धों (विवादों) के निपटारे के लिये लागू होते हैं। अन्तर्राष्ट्रीय कानून किसी देश के अपने कानून से इस अर्थ में भिन्न है कि अन्तर्राष्ट्रीय कानून दो देशों के सम्बन्धों के लिए लागू होता है न कि दो या अधिक नागरिकों के बीच।\n\nनिजी अंतर्राष्ट्रीय कानून (Private international law) से तात्पर्य उन नियमों से है जो किसी राज्य द्वारा ऐसे वादों का निर्णय करने के लिए चुने जाते हैं जिनमें कोई विदेशी तत्व होता है। इन नियमों का प्रयोग इस प्रकार के वाद विषयों के निर्णय में होता है जिनका प्रभाव किसी ऐसे तथ्य, घटना अथवा संव्यवहार पर पड़ता है जो किसी अन्य देशीय विधि प्रणाली से इस प्रकार संबद्ध है कि उस प्रणाली का अवलंबन आवश्यक हो जाता है।\n\n'निजी अंतर्राष्ट्रीय कानून' नाम से ऐसा बोध होता है कि यह विषय अंतर्राष्ट्रीय कानून की ही शाखा है। परंतु वस्तुतः ऐसा है नहीं। निजी अंतर्राष्ट्रीय कानून और सार्वजनिक अंतर्राष्ट्रीय कानून (Public international law) में किसी प्रकार की पारस्परिकता नहीं है।\n\nअंतर्राष्ट्रीय कानून उन विधि नियमों का समूह है जो विभिन्न राज्यों के पारस्परिक संबंधों के विषय में प्रयुक्त होते हैं। यह एक विधि प्रणाली है जिसका संबंध व्यक्तियों के समाज से न होकर राज्यों के समाज से है।\n\nअंतरराष्ट्रीय कानून (विधि) के उद्भव तथा विकास का इतिहास निश्चित काल सीमाओं में नहीं बाँटा जा सकता। प्रोफेसर हालैंड के मतानुसार पुरातन काल में भी स्वतंत्र राज्यों में मान्यता प्राप्त ऐसे नियम थे जो दूतों के विशेषाधिकार, संधि, युद्ध की घोषणा तथा युद्ध संचालन से संबंध रखते थे। प्राचीन भारत में भी ऐसे नियमों का उल्लेख मिलता है (रामायण तथा महाभारत)। यहूदी, यूनानी तथा रोम के लोगों में भी ऐसे नियमों का होना पाया जाता है। 14वीं, 13वीं, सदी ई. पू. में खत्ती रानी ने मिस्री फ़राऊन को दोनों राज्यों में परस्पर शांति और सौजन्य बनाए रखने के लिए जो पत्र लिखे थे वे अंतर्राष्ट्रीय दृष्टि से इतिहास के पहले आदर्श माने जाते हैं। वे पत्र खत्ती और फ़राऊनी दोनों अभिलेखागारों में सुरक्षित रखे गए जो आज तक सुरक्षित हैं। मध्य युग में शायद किसी प्रकार के अंतर्राष्ट्रीय कानून की आवश्यकता ही न थी क्योंकि समुद्री दस्यु समस्त सागरों पर छाए हुए थे, व्यापार प्रायः लुप्त हो चुका था और युद्ध में किसी प्रकार के नियम का पालन नहीं होता था। बाद में पुनर्जागरण एवं धर्म सुधार का युग आया तब अंतर्राष्ट्रीय कानून के विकास में कुछ प्रगति हुई। कालांतर में मानव सभ्यता के विकास के साथ आचार तथा रीति की परंपराएँ बनीं जिनके आधार पर अंतर्राष्ट्रीय कानून आगे बढ़ा और पनपा। 19वीं शताब्दी में उसकी प्रगति विशेष रूप से विभिन्न राष्ट्रों के मध्य होने वाली संधियों तथा अभिसमयों द्वारा हुई। सन् 1899 तथा 1907 ई. में हेग में होने वाले शांति सम्मेलनों ने अंतर्राष्ट्रीय कानून के रूप को मुखरित किया और अंतर्राष्ट्रीय विवाचन न्यायालय की स्थापना हुई।\n\nप्रथम महायुद्ध के पश्चात् राष्ट्रसंघ (लीग ऑव नेशन्स) ने जन्म लिया। उसके मुख्य उद्देश्य थे शांति तथा सुरक्षा बनाए रखना और अंतर्राष्ट्रीय सहयोग में वृद्धि करना। परंतु 1937 ई. में जापान तथा इटली ने राष्ट्रसंघ के अस्तित्व को भारी धक्का पहुँचाया और अंत में 19 अप्रैल सन् 1946 ई. को संघ का अस्तित्व ही मिट गया।\n\nद्वितीय महायुद्ध के विजेता राष्ट्र ग्रेट ब्रिटेन, अमेरिका तथा सोवियत रूस का अधिवेशन मास्को नगर में हुआ और एक छोटा-सा घोषणापत्र प्रकाशित किया गया। तदनंतर अनेक स्थानों में अधिवेशन होते रहे और एक अंतरराष्ट्रीय संगठन के विषय में विचार-विनिमय होता रहा। सन् 1945 ई. में 25 अप्रैल से 26 जून तक, सैन फ्रांसिस्को नगर में एक सम्मेलन हुआ जिसमें पचास राज्यों के प्रतिनिधि सम्मिलित हुए। 26 जून 1945 ई. को संयुक्त राष्ट्रसंघ तथा अंतर्राष्ट्रीय न्यायालय का घोषणापत्र सर्वसम्मति से स्वीकृत हुआ जिसके द्वारा निम्नलिखित उद्देश्यों की घोषणा की गईः\n\n\nइस प्रकार संयुक्त राष्ट्रसंघ और विशेषतया अन्तरराष्ट्रीय न्यायालय की स्थापना से अंतरराष्ट्रीय कानून को यथार्थ रूप में विधि (कानून) का पद प्राप्त हुआ। संयुक्त राष्ट्रसंघ ने अंतरराष्ट्रीय-विधि-आयोग की स्थापना की जिसका प्रमुख कार्य अंतरराष्ट्रीय विधि का विकास करना है।\n\nकानून के संहिताकरण से तात्पर्य है समस्त नियमों को एकत्र करना, उनको एक सूत्र में क्रमानुसार बाँधना तथा उनमें सामंजस्य स्थापित करना। 18वीं तथा 19वीं शताब्दी में इस ओर प्रयास किया गया। इंस्टीट्यूट ऑव इंटरनैशनल लॉ ने भी इसमें समुचित योग दिया। हेग सम्मेलनों ने भी इस कार्य को अपने हाथ में लिया। सन् 1920 ई. में राष्ट्रसंघ ने इसके लिए समिति बनाई। इस प्रकार पिछली तीन शताब्दियों में इस कठिन कार्य को पूरा करने का निरंतर प्रयास होता रहा। अंत में 21 नवम्बर 1947 ई. को संयुक्त राष्ट्रसंघ ने इस कार्य के निमित्त संविधि द्वारा अंतर्राष्ट्रीय-विधि-आयोग स्थापित किया।\n\nअंतर्राष्ट्रीय कानून का विस्तार असीम तथा इसके विषय निरंतर प्रगतिशील हैं। मानव सभ्यता तथा विज्ञान के विकास के साथ इसका भी विकास उत्तरोत्तर हुआ और होता रहेगा। इसके विस्तार को सीमाबद्ध नहीं किया जा सकता। अंतर्राष्ट्रीय विधि के प्रमुख विषय इस प्रकार हैं:\n\n\nअंतर्राष्ट्रीय कानून के नियमों का सूत्रपात विचारकों की कल्पना तथा राष्ट्रों के व्यवहारों में हुआ। व्यवहार ने धीरे-धीरे प्रथा का रूप धारण किया और फिर वे प्रथाएँ परंपराएँ बन गईं। अतः अंतर्राष्ट्रीय कानून का मुख्य आधार परंपराएँ ही हैं। अन्य आधारों में प्रथम स्थान विभिन्न राष्ट्रों में होने वाली संधियों का है जो परंपराओं से किसी भी अर्थ में कम महत्त्वपूर्ण नहीं है। इनके अतिरिक्त राज्यपत्र, प्रदेशीय संसद द्वारा स्वीकृत संविधि तथा प्रदेशीय न्यायालय के निर्णय अंतर्राष्ट्रीय कानून की अन्य आधार शिलाएँ हैं। बाद में विभिन्न अभिसमयों ने तथा निर्वाचन न्यायालय, अंतर्राष्ट्रीय पुरस्कार न्यायालय एवं अंतर्राष्ट्रीय न्यायालय के निर्णयों ने अंतर्राष्ट्रीय कानून को उसका वर्तमान रूप दिया।\n\nअंतर्राष्ट्रीय विधि कतिपय काल्पनिक तत्वों पर आधारित है जिनमें प्रमुख ये हैं:\n\n\nअंतर्राष्ट्रीय विधि की मान्यता सदैव राज्यों की स्वेच्छा पर निर्भर रही है। कोई ऐसी व्यवस्था या शक्ति नहीं थी जो राज्यों को अंतर्राष्ट्रीय नियमों का पालन करने के लिए बाध्य कर सके अथवा नियमभंजन के लिए दंड दे सके। राष्ट्रसंघ की असफलता का प्रमुख कारण यही था। संसार के राजनीतिज्ञ इसके प्रति पूर्णतया सजग थे। अतः संयुक्त राष्ट्र के घोषणापत्र में इस प्रकार की व्यवस्था की गई है कि कालांतर में अंतर्राष्ट्रीय कानून को राज्यों की ओर से ठीक वैसा ही सम्मान प्राप्त हो जैसा किसी देश की विधि प्रणाली को अपने देश में शासन वर्ग अथवा न्यायालयों से प्राप्त है। संयुक्त राष्ट्रसंघ अपने समस्त सहायक अंगों के साथ इस प्रकार का वातावरण उत्पन्न करने में प्रयत्नशील हैं। संयुक्त राष्ट्रसंघ की सुरक्षा समिति को कार्यपालिका शक्ति भी दी गई है।\n\n", "id": "50251", "title": "अन्तरराष्ट्रीय विधि"}
{"url": "https://hi.wikipedia.org/wiki?curid=50252", "text": "अन्त्याक्षरी\n\nअंत्याक्षरी (अंत्य+अक्षरी) प्राचीन काल से चला आता स्मरणशक्ति का परिचायक एक खेल जिसमें कहे हुए श्लोक या पद्य के अंतिम अक्षर को लेकर दूसरा व्यक्ति उसी अक्षर से आरंभ होने वाला श्लोक या पद्य कहता है, जिसके उत्तर में फिर पहला व्यक्ति दूसरे के कहे श्लोक या पद्य के अंतिम अक्षर से आरंभ होने वाला श्लोक या पद्य कहता है। इसी प्रकार यह खेल चलता है और जब अपेक्षित व्यक्ति की स्मरण शक्ति जवाब दे जाती है और उससे पद्यमय उत्तर नहीं बन पाता तब उसकी हार मान ली जाती है। यह खेल दो से अधिक व्यक्तियों के बीच भी वृत्ताकार रूप में खेला जाता है। विद्यार्थियों में यह आज भी प्रचलित है और अनेक संस्थाओं में तो इसकी प्रतियोगिता का आयोजन भी होता है।\n\nअंत्याक्षरी के उदाहरणार्थ रामचरितमानस से तीन चौपाइयाँ नीचे दी जाती हैं जिनमें अगली चौपाई पिछली के अंत्याक्षर से आरंभ होती हैं:\n\n\n\n\n", "id": "50252", "title": "अन्त्याक्षरी"}
{"url": "https://hi.wikipedia.org/wiki?curid=50253", "text": "2000 सिनसिनाटी मास्टर्स\n\n थॉमस एनक्विस्ट ने टिम हैनमैन को 7-6, 6-4 से हराया।\n\n टॉड वुडब्रिज / मार्क वुडफोर्ड ने ऐलिस फरेरा / रिक लीच को 7-6, 6-4 से हराया।\n", "id": "50253", "title": "2000 सिनसिनाटी मास्टर्स"}
{"url": "https://hi.wikipedia.org/wiki?curid=50256", "text": "1999 सिनसिनाटी मास्टर्स\n\n पीट सेमप्रास ने पैट्रिक रैफ्टर को 7-6, 6-3 से हराया।\n\n ब्रायन ब्लैक / योनास ब्योर्कमैन ने टॉड वुडब्रिज / मार्क वुडफोर्ड को 6-1, 2-6, 7-6 से हराया।\n", "id": "50256", "title": "1999 सिनसिनाटी मास्टर्स"}
{"url": "https://hi.wikipedia.org/wiki?curid=50257", "text": "1998 सिनसिनाटी मास्टर्स\n\n पैट्रिक रैफ्टर ने पीट सेमप्रास को 1-6, 7-6, 6-4 से हराया।\n\n मार्क नोल्स / डेनियल नैस्टर ने ओलिवर दिह्लेत्रा / फैब्रिस सैंतोरो को 6-7, 6-4, 6-4 से हराया।\n", "id": "50257", "title": "1998 सिनसिनाटी मास्टर्स"}
{"url": "https://hi.wikipedia.org/wiki?curid=50258", "text": "1997 सिनसिनाटी मास्टर्स\n\n पीट सेमप्रास ने थॉमस मस्टर को 6-3, 6-4 से हराया।\n\n टॉड वुडब्रिज / मार्क वुडफोर्ड ने मार्क फिलिपोसिस / पैट्रिक रैफ्टर को 6-4, 6-2 से हराया।\n", "id": "50258", "title": "1997 सिनसिनाटी मास्टर्स"}
{"url": "https://hi.wikipedia.org/wiki?curid=50259", "text": "1996 सिनसिनाटी मास्टर्स\n\n आंद्रे अगासी ने माइकल चाँग को 7-6, 6-4 से हराया।\n\n मार्क नोल्स / डेनियल नैस्टर ने सैंडन स्टोहली / सीरिल सुक को 6-2, 7-5 से हराया।\n", "id": "50259", "title": "1996 सिनसिनाटी मास्टर्स"}
{"url": "https://hi.wikipedia.org/wiki?curid=50260", "text": "1995 सिनसिनाटी मास्टर्स\n\n आंद्रे अगासी ने माइकल चाँग को 7-5, 6-2 से हराया।\n\n टॉड वुडब्रिज / मार्क वुडफोर्ड ने मार्क नोल्स / डेनियल नैस्टर को 6-4, 6-4 से हराया।\n", "id": "50260", "title": "1995 सिनसिनाटी मास्टर्स"}
{"url": "https://hi.wikipedia.org/wiki?curid=50261", "text": "1994 सिनसिनाटी मास्टर्स\n\n माइकल चाँग ने स्टीफन एडबर्ग को 6-2, 7-5 से हराया।\n", "id": "50261", "title": "1994 सिनसिनाटी मास्टर्स"}
{"url": "https://hi.wikipedia.org/wiki?curid=50262", "text": "1993 सिनसिनाटी मास्टर्स\n\n माइकल चाँग ने स्टीफन एडबर्ग को 7-5, 0-6, 6-4 से हराया।\n", "id": "50262", "title": "1993 सिनसिनाटी मास्टर्स"}
{"url": "https://hi.wikipedia.org/wiki?curid=50263", "text": "1992 सिनसिनाटी मास्टर्स\n\n पीट सेमप्रास ने इवान लेंडल को 6-3, 3-6, 6-3 से हराया।\n\n टॉड वुडब्रिज / मार्क वुडफोर्ड ने पैट्रिक मेकनरो / जोनाथन स्टार्क को 7-6, 6-4 से हराया।\n", "id": "50263", "title": "1992 सिनसिनाटी मास्टर्स"}
{"url": "https://hi.wikipedia.org/wiki?curid=50264", "text": "1991 सिनसिनाटी मास्टर्स\n\n गाय फोर्जे ने पीट सेमप्रास को 2-6, 7-6, 6-4 से हराया।\n", "id": "50264", "title": "1991 सिनसिनाटी मास्टर्स"}
{"url": "https://hi.wikipedia.org/wiki?curid=50265", "text": "1990 सिनसिनाटी मास्टर्स\n\n स्टीफन एडबर्ग ने बैड गिलबर्ट को 6-1, 6-1 से हराया।\n", "id": "50265", "title": "1990 सिनसिनाटी मास्टर्स"}
{"url": "https://hi.wikipedia.org/wiki?curid=50266", "text": "1989 सिनसिनाटी मास्टर्स\n\n बैड गिलबर्ट ने स्टीफन एडबर्ग को 6-4, 2-6, 7-6 से हराया।\n", "id": "50266", "title": "1989 सिनसिनाटी मास्टर्स"}
{"url": "https://hi.wikipedia.org/wiki?curid=50267", "text": "1988 सिनसिनाटी मास्टर्स\n\n मैट्स विलेंडर ने स्टीफन एडबर्ग को 3-6, 7-6, 7-6 से हराया।\n", "id": "50267", "title": "1988 सिनसिनाटी मास्टर्स"}
{"url": "https://hi.wikipedia.org/wiki?curid=50268", "text": "1987 सिनसिनाटी मास्टर्स\n\n स्टीफन एडबर्ग ने बोरिस बेकर को 6-4, 6-1 से हराया।\n", "id": "50268", "title": "1987 सिनसिनाटी मास्टर्स"}
{"url": "https://hi.wikipedia.org/wiki?curid=50269", "text": "1986 सिनसिनाटी मास्टर्स\n\n मैट्स विलेंडर ने जिमी कोनर्स को 6-4, 6-1 से हराया।\n", "id": "50269", "title": "1986 सिनसिनाटी मास्टर्स"}
{"url": "https://hi.wikipedia.org/wiki?curid=50270", "text": "1985 सिनसिनाटी मास्टर्स\n\n बोरिस बेकर ने मैट्स विलेंडर को 6-4, 6-2 से हराया।\n", "id": "50270", "title": "1985 सिनसिनाटी मास्टर्स"}
{"url": "https://hi.wikipedia.org/wiki?curid=50271", "text": "1984 सिनसिनाटी मास्टर्स\n\n मैट्स विलेंडर ने आन्द्रेज़ जेरेड को 7-6, 6-3 से हराया।\n", "id": "50271", "title": "1984 सिनसिनाटी मास्टर्स"}
{"url": "https://hi.wikipedia.org/wiki?curid=50272", "text": "1983 सिनसिनाटी मास्टर्स\n\n मैट्स विलेंडर ने जॉन मेकनरो को 6-4, 6-4 से हराया।\n", "id": "50272", "title": "1983 सिनसिनाटी मास्टर्स"}
{"url": "https://hi.wikipedia.org/wiki?curid=50273", "text": "२००३ सिनसिनाटी मास्टर्स - पुरुष युगल\n", "id": "50273", "title": "२००३ सिनसिनाटी मास्टर्स - पुरुष युगल"}
{"url": "https://hi.wikipedia.org/wiki?curid=50274", "text": "२००२ सिनसिनाटी मास्टर्स - पुरुष युगल\n", "id": "50274", "title": "२००२ सिनसिनाटी मास्टर्स - पुरुष युगल"}
{"url": "https://hi.wikipedia.org/wiki?curid=50277", "text": "ऐतिहासिक भौतिकवाद\n\nऐतिहासिक भौतिकवाद (Historical materialism) समाज और उसके इतिहास के अध्ययन में द्वंद्वात्मक भौतिकवाद (Dialectical materialism) के सिद्धांतों का प्रसारण है। आधुनिक काल में चूँकि इतिहास को मात्र विवरणात्मक न मानकर व्याख्यात्मक अधिक माना जाता है और वह अब केवल आकस्मिक घटनाओं का पुंज मात्र नहीं रह गया है, ऐतिहासिक भौतिकवाद ने ऐतिहासिक विचारधारा को अत्यधिक प्रभावित किया है।\n\n17 मार्च 1883 को कार्ल मार्क्स की समाधि के पास उनके मित्र और सहयोगी एंजिल ने कहा था, \"\"ठीक जिस तरह जीव जगत् में डार्विन ने विकास के नियम का अनुसंधान किया, उसी तरह मानव इतिहास में मार्क्स ने विकास के नियम का अनुसंधान किया। उन्होंने इस सामान्य तथ्य को खोज निकाला (जो अभी तक आदर्शवादिता के मलबे के नीचे दबा था) कि इसके पहले कि वह राजनीति, विज्ञान, कला, धर्म और इस प्रकार की बातों में रुचि ले सके, मानव को सबसे पहले खाना पीना, वस्त्र और आवास मिलना चाहिए। इसका अभिप्राय यह है कि जीवन धारण के लिए आसन्न आवश्यक भौतिक साधनों के साथ-साथ राष्ट्र अथवा युगविशेष के तत्कालीन आर्थिक विकास की प्रावस्था उस आधार का निर्माण करती है जिसपर राज्य संस्थाएँ, विधिमूलक दृष्टिकोण और संबंधित व्यक्तियों के कलात्मक और धार्मिक विचार तक निर्मित हुए हैं। तात्पर्य यह है कि इन उत्तरवर्ती परिस्थितियों को जिन्हें पूर्वगामी परिस्थितियों की जननी समझा जाता है, वस्तुत: स्वयं उनसे प्रसूत समझा जाना चाहिए।\n\nयह ऐसी धारणा है जिसका मौलिक महत्व है और जो तत्वत: सरल है। इतिहास में (वैसे ही मानव विचार में भी) परिवर्तनों के लिए आदि प्रेरक शक्ति युगविशेष की आर्थिक उत्पादन की व्यवस्था और तज्जनित संबंधों में निहित होती है। यह धारणा उन सारी व्याख्याओं का विरोध करती है जो इतिहास के प्रारंभिक तत्वों को दैव, जगदात्मा, प्राकृतिक विवेक स्वातंत्र्य आदि जैसी भावात्मक वस्तुओं में ढूँढती हैं। इसकी उत्पत्ति वास्तविक सक्रिय मानव से होती है और उसके सही सही और महत्वपूर्ण अंत: संबंध सैद्धांतिक प्रत्यावर्तन के विकास और उनकी सजीव प्रक्रिया की प्रतिध्वनियों को प्रदर्शित करती है। संक्षेप में, चेतनता जीवन को नहीं निर्धारित करती किंतु जीवन चेतनता को निर्धारित करता है।\n\nमार्क्स ने \"दर्शन की दरिद्रता\" (पावर्टी ऑव फ़िलासफ़ी) में लिखा, \"\"हम कल्पना करें कि अपने भौतिक उत्तराधिकार में वास्तविक इतिहास, अपने पार्थिव उत्तराधिकार में, ऐसा ऐतिहासिक उत्तराधिकार है जिसमें मत, प्रवर्ग, सिद्धांतों ने अपने को अभिव्यक्त किया है। प्रत्येक सिद्धांत की अपनी निजी शताब्दी रही है जिसमें उसने अपने को उद्घाटित किया है। उदाहरण के लिए सत्ता के सिद्धांत की अपनी शताब्दी 11वीं रही है, उसी तरह जिस तरह 18वीं शताब्दी व्यक्तिवाद के सिद्धांत की प्रधानता की रही है। अत:, तर्कत: शताब्दी सिद्धांत की अनुवर्तिनी होती है, सिद्धांत शताब्दी का अनुवर्ती नहीं होता। दूसरे शब्दों में, सिद्धांत इतिहास को बनाता है, इतिहास सिद्धांत को नहीं बनाता। अब यदि हम इतिहास और सिद्धांत दोनों की रक्षा की आशा के लिए पूछें कि आखिर सत्ता का सिद्धांत 11वीं शताब्दी में ही क्यों प्रादुर्भूत हुआ और व्यक्तिवाद 18वीं में क्यों और सत्ता सिद्धांत 18वीं में या व्यक्तिवाद 11वीं में, अथवा दोनों एक ही शताब्दी में क्यों नहीं हुए, तो हमें अनिवार्य रूप से तत्कालीन परिस्थितियों के विस्तार में जाने पर बाध्य होना पड़ेगा। हमें जानना पड़ेगा कि 11वीं और 18वीं शताब्दी के लोग कैसे थे, उनकी क्रमागत आवश्यकताएँ क्या थीं। उनके उत्पादन की शक्तियाँ, उनके उत्पादन के तरीके, वे कच्चे माल जिनसे वे उत्पादन करते थे और अंत में मानव मानव के बीच क्या संबंध थे, संबंध जो अस्तित्व की इन समस्त परिस्थितियों से उत्पन्न होते थे। किंतु ज्योंही हम मानवों को अपने इतिहास के पात्र और उनके निर्माता मान लेते हैं त्योंही थोड़े चक्कर के बाद, हमें उस वास्तविक आदि स्थान का पता लग जाता है जहाँ से यात्रा आरंभ हुई थी, क्योंकि हमने उन शाश्वत सिद्धांतों को छोड़ दिया है, जहाँ से हमने आरंभ किया था।\"\"\n\nभोंड़े पत्थर के औजारों से धनुषबाण तक और शिकारी जीवन से आदिम पशुपालन पशुचारण तक, पत्थर के औजारों से धातु के औजारों तक (लोहे की कुल्हाड़ी, लोहे के फालवाले लकड़ी के हल आदि) कृषि के संक्रमण के साथ, सामग्री के उपयोग के लिए धातु के औजारों का आगे को विकास (लोहार की धौंकनी और बर्तनों का आरंभ), दस्तकारी के विकास और उसका कृषि से प्रारंभिक औद्योगिक निर्माण के रूप में पृथक्करण, मशीनों की ओर संक्रमण और तब आधुनिक बड़े पैमाने के उद्योगों का औद्योगिक क्रांति के आधार पर उदय–प्राचीन काल से हमारे युग तक की उत्पादक शक्तियों के क्रमिक विकास की यह एक मोटी रूपरेखा है। परिवर्तनों के इस क्रम के साथ-साथ मनुष्य के आर्थिक संबंध भी बदलते गए हैं और उनका विकास होता गया है। इतिहास को उत्पादन संबंधों के पाँच मुख्य प्रकार ज्ञात हैं–आदिम जातिवादी, दासप्रधान, सामंती, पूँजीवादी और समाजवादी। इन व्यवस्थाओं के विचार और प्रकार, यथा पूँजीवाद में मुनाफा, मजदूरी और लगान, शाश्वत नहीं बल्कि उत्पादन के सामाजिक संबंधों की सैद्धांतिक अभिव्यक्ति मात्र हैं। भौतिक परिवेश में विकसित होनेवाली ठोस आवश्यकताएँ एक व्यवस्था से दूसरी व्यवस्था के परिवर्तन के ऐतिहासिक क्रम को जन्म देती हैं। जब भीतरी अंतर्विरोधों के कारण आर्थिक आच्छादन फट जाता है, जैसा कि समाजवादी विश्लेषण का दावा है कि पूँजीवाद में घटित हो रहा है, तब इतिहास का एक नया अध्याय आरंभ हो जाता है।\n\nइस धारणा के अनुसार मनुष्य की भूमिका किसी भी प्रकार निष्क्रियता की नहीं सक्रियता की है। एंजिल्स के कथानानुसार स्वतंत्रता आवश्यकता की स्वीकृति है। व्यक्ति प्राकृतिक नियमों से कहाँ तक बँधा है, यह जान लेना अपनी स्वतंत्रता की सीमाओं को जान लेना है। इच्छा मात्र से आदमी अपनी ऊँचाई हाथ भर भी नहीं बढ़ा सकता। किंतु मनुष्य ने उन भौतिक नियमों का राज समझकर उड़ना सीख लिया है जिनके बिना उसका उड़ना असंभव होता है। नि:संदेह मानव इतिहास का निर्माण करता है किंतु अपनी मनचाही रीति से नहीं। यह कहना कि यह विचारधारा मनुष्य पर स्वार्थ के उद्देश्यों को आरोपित करती है, इस विचार को फूहड़ बनाना है। यह हास्यास्पद होता, यदि सिद्धांत यह कहता कि आदमी सदा भौतिक स्वार्थ के लिए काम करता है। किंतु उसका मात्र इतना आग्रह है कि आदर्श स्वर्ग से बने बनाए नहीं टपक पड़ते किंतु प्रस्तुत परिस्थितियों द्वारा विकसित होते हैं। इसलिए इसका कारण खोजना होगा कि युगविशेष में आदर्शविशेष ही क्यों प्रचलित थे, दूसरे नहीं।\n\n1890 में एंजिल्स ने लिखा, \"\"अंततोगत्वा इतिहास के रूप को निश्चित करनेवाले तत्व वास्तविक जीवन में उत्पादन और पुनरुत्पादन है। इससे अधिक का न तो मार्क्स ने और न मैंने ही कभी दावा किया है। इसलिए अगर कोई इसको इस वक्तव्य में तोड़ मरोड़कर रखता है कि आर्थिक तत्व ही एकमात्र निर्णायक है, तो वह उसे अर्थहीन, विमूर्त और तर्करहित वक्तव्य बना देता है। आर्थिक परिस्थिति आधार निश्चय है, किंतु ऊपरी ढाँचे के विभिन्न सफल संग्राम के बाद विजयी वर्ग द्वारा स्थापित संविधान आदि–कानून के रूप–फिर संघर्ष करनेवालों के दिमाग में इन वास्तविक संघर्षो के परावर्तन, राजनीतिक, कानूनी, दार्शनिक सिद्धांत, धार्मिक विचार और हठधर्मी सिद्धांत के रूप में उनका विकास–यह भी ऐतिहासिक संघर्षो की गति पर अपना प्रभाव डालते हैं और अधिकतर अवस्थाओं में उनका रूप स्थित करने में प्रधानता: सफल होते हैं। इन तत्वों की एक दूसरे के प्रति एक क्रिया भी होती है–अन्यथा इस सिद्धांत को इतिहास के किसी युग पर आरोपित करना अनन्य-साधारण-समीकरण को हल करने से भी सरल होता।\"\" वास्तव में यह विचार इस बात को स्वीकार करता है कि \"\"सिद्धांत ज्योंही जनता पर अपना अधिकार स्थापित कर लेते हैं, वे भौतिक शक्ति बन जाते हैं।\"\" बुनियादी तौर पर तो नि:संदेह इसका आग्रह है कि सामाजिक परिवर्तनों के अंतिम कारणों को \"\"दर्शन में नहीं प्रत्येक विशिष्ट युग के अर्थशास्त्र\"\" में ढूँढ़ना होगा। सत्य तो यह है कि आरंभ में \"कार्य\" थे, शब्द नहीं।\n\nइस विचारधारा का एक गत्यात्मक पक्ष भी है जो इस बात पर जोर देता है कि प्रतयेक सजीव समाज में उत्पादन की विकासशील शक्तियों और प्रतिगत्यात्मक संस्थाओं में, उन लोगों में जो स्थितियों को जैसी की तैसी रहने देना चाहते हैं और जो उन्हें बदलना चाहते हैं, विरोध उत्पन्न होता है। यह विरोध जब इस मात्रा तक पहुँच जाता है कि उत्पादन संबंध समाज की \"बेड़ियाँ बन जाते हैं\" तब क्रांति हो जाती है। इस विश्लेषण के अनुसार पूँजी का एकाधिपत्य उत्पादन पर बेड़ी बनकर बैठ गया है और यही कारण है कि समाजवादी क्रांतियाँ हुई और जहाँ अभी तक नहीं हुई हैं वहाँ पूँजीवाद स्थायी रूप से संकट में पड़ गया है। यह समय समय में युद्धों और उसकी निरंतर तैयारियों से ही दूर हो सकता है। समाजवादी समाज में जो अंतविरोध पैदा होंगे, वे, वास्तव में, अभी तो निश्चय से अधिक कल्पना की वस्तु हैं। \n", "id": "50277", "title": "ऐतिहासिक भौतिकवाद"}
{"url": "https://hi.wikipedia.org/wiki?curid=50341", "text": "सिस्टम सॉफ्टवेयर\n\nसिस्टम सॉफ़्टवेयर (System software) कंप्यूटर हार्डवेयर को नियंत्रित एवं संचालित करने और ऍप्लीकेशन सॉफ्टवेयर को एक आधार उपलब्ध कराने वाला कंप्यूटर सॉफ़्टवेयर है।\n", "id": "50341", "title": "सिस्टम सॉफ्टवेयर"}
{"url": "https://hi.wikipedia.org/wiki?curid=50342", "text": "यांत्रिकी तथा द्रव्यगुण\n\nयांत्रिकी तथा द्रव्यगुण\nयांत्रिकी में द्रव्यपिंडों की गति का अध्ययन किया जाता है। यह गति समूचे पिंड की भी हो सकती है और आंतरिक भी। भौतिकी की इस शाखा का बहुत महत्व है और इसके सिद्धांत भौतिकी के प्रत्येक विभाग मे, विशेषतया अभियान्त्रिकी (इंजीनियरिंग) और शिल्पविज्ञान में, प्रयुक्त होते हैं। इसके मूल में जो सिद्धांत लागू हाते हैं, उनको सर्वप्रथम न्यूटन ने प्रतिपादित किया था। लैग्रेंज, हैमिल्टन आदि वैज्ञानिकों ने इन नियमों को गंभीर गणितीय रूप देकर जटिल समस्याएँ हल करने योग्य बनाया। मूल समीकरणों द्वारा ऊर्जा संवेग (momentum), कोणीय संवेग इत्यादि, नवीन राशियों की कल्पना की गई। इस विज्ञान के मुख्य नियम ऊर्जा संरक्षण, संवेग संरक्षण तथा कोणीय संवेग संरक्षण हैं। सिद्धांत रूप से ज्ञात बलों के अधीन किसी भी पिंड की गति का पूरा विश्लेषण किया जा सकता है।\n\nद्रव्य गुण शाखा में द्रव्य की तीनों अवस्थाओं ठोस, द्रव, तथा गैस के गुणों की विवेचना की जाती है। इन गुणों के आपसी संबंधों की भी चर्चा की जाती है और इनसे संबंधित आँकड़े ज्ञात किए जाते हैं। कुछ गुण जिनका अध्ययन किया जाता है, ये हैं घनत्व, प्रत्यास्थता गुणांक, श्यानता, पृष्ठतनाव, गुरुत्वाकर्षण गुणांक इत्यादि।\n", "id": "50342", "title": "यांत्रिकी तथा द्रव्यगुण"}
{"url": "https://hi.wikipedia.org/wiki?curid=50343", "text": "आधुनिक भौतिकी\n\n19वीं शताब्दी में भौतिकविज्ञानी यह विश्वास करते थे कि नवीन महत्वपूर्ण आविष्कारों का युग प्राय: समाप्त हो चुका है और सैद्धांतिक रूप से उनका ज्ञान पूर्णता की सीमा पर पहुँच गया है किंतु नवीन परमाणवीय घटनाओं की व्याख्या करने के लिये पुराने सिद्धांतों का उपयोग किया गया, तब इस धारणा को बड़ा धक्का लगा और आशा के विपरीत फलों की प्राप्ति हुई। जब मैक्स प्लांक ने तप्त कृष्ण पिंडों के विकिरण की प्रवृति की व्याख्या चिरसम्मत भौतिकी के आधार पर करनी चाही, तब वे सफल नही हुए। इस गुत्थी को सुलझाने के लिये उनको यह कल्पना करनी पड़ी कि द्रव्यकण प्रकाश-ऊर्जा का उत्सर्जन एवं अवशोषण अविभाज्य इकाइयों में करते हैं। यह इकाई क्वांटम कहलाती है। चिरसम्मत भौतिकी की एक अन्य विफलता प्रकाश-वैद्युत प्रभाव की व्याख्या करते समय सामने आई। इस प्रभाव में प्रकाश के कारण धातुओं से इलेक्ट्रानों का उत्सर्जन होता है। इसकी व्याख्या करने के लिये आईंस्टाइन ने प्लांक की कल्पना का सहारा लिया और यह प्रतिपादित किया कि प्रकाश ऊर्जा कणिकाओं के रूप में संचरित होती है। इन कणिकाओं को फोटॉन कहा जाता है। यदि प्रकाश तरंग की आवृति v हो तो उससे संबद्ध फोटॉन की ऊर्जा E=hν होती है। h को प्लांक स्थिरांक कहते हैं\n\n1905 ई0 में आइंस्टीन ने विशिष्ट आपेक्षिकता नामक एक अति क्रांतिकारी सिद्धांत का प्रतिपादन किया। इसके अनुसार शून्य में प्रकाश का वेग स्थिरांक है और यह किसी भी वेग की चरम सीमा है। द्रव्य हो अथवा ऊर्जा किसी के लिये भी इससे तीव्रतर वेग संभव नहीं। इस सिद्धांत के अनुसार लंबाई तथा समय दोनों आपेक्षिक हैं। इनकी मात्राएँ प्रेक्षक की गति की दिशा में सिकुड़ा हुआ प्रतीत होगा। यहाँ तक कि प्रकाशवेग से गति करने पर दंड की लंबाई शून्य हो जायगी। इसी प्रकार समय का फैलाव होता है एवं प्रकाश की गति से चलने पर यह फैलाव इतना होगा कि प्रत्येक क्षण फैलकर असीमित हो जाएगा, अर्थात समय रूक जायगा। आईंस्टाइन के सिद्धांत का एक चमात्कारिक अंग हैं कि उर्जा और द्रव्यमान दोनों का एक दूसरे में परिवर्तन संभव है। इन दोनों का संबंध सूत्र E = mc से दर्शाया जाता है। यहाँ E ऊर्जा है, m द्रव्यमान और c शून्य में प्रकाश का वेग।\n\nआईस्टाइन ने व्यापक आपेक्षिकता सिद्धांत का भी प्रतिपादन किया। यह सिद्धांत वास्तव में गुरुत्वाकर्षण का सिद्धांत है। इसके द्वारा निकाले गए परिणाम न्यूटन के गुरुत्वाकर्षण सिद्धांत से प्राप्त परिणाम में अपेक्षित सुधार प्रस्तुत करते हैं।\n\n19वीं शताब्दी का मूल सिद्धांत डाल्टन का परमाणुवाद था। परमाणु द्रव्य के अविभाज्य कण समझे जाते थे। इनके द्वारा गैसों द्रवों एवं ठोस पदार्थो की संरचना, रासायनिक अभिक्रियाएँ द्रव्यों के गुण इत्यादि की विशद व्याख्या की जाती थी। सन् 1867 में जे0 जे0 टॉमसन ने लंबी नली को निर्वात कर उसमें से तीव्र विभवांतर पर विद्युतद्धारा प्रवाहित की। इस तरह उन्होंने परमाणु के एक घटक इलेक्ट्रॉन, का अस्तित्व सिद्ध किया और स्पष्ट किया कि प्रत्येक इलेक्ट्रॉन ऋण विद्युत् से आवेशित रहता है और उसके आवेश और द्रव्यमान स्थिर होते हैं। जेमान ने परमाणुओं के स्पेक्ट्रम को चुंबकीय क्षेत्र द्वारा प्रवाहित होते दिखलाया। इस प्रकार परमाणु की विद्युन्मय रचना की प्रतिष्ठा हुई। परमाणु का अविभाज्यत्व समाप्त हो गया और वैज्ञानिकों की दृष्टि इसके भीतर पहुँची।\n\n1911-13 ई0 में रदरफोर्ड ने ऐल्फा कणों के प्रकीर्णन (scattering) द्वारा यह सिद्ध किया कि परमाणु के भीतर सभी धन आवेश केंद्र से 10 सेंमी0 दूरी के भीतर एकत्रित रहते हैं। इस केंद्रीय भाग को केंद्रक कहते हैं। 1913 ई0 में नील्स बोर ने चिरसम्मत भौतिकी के सिद्धांतों को छोड़कर, क्वांटम सिद्धांत पर आधारित अभिधारणाओं का प्रतिपादन किया और परमाणु की रचना एवं प्रकाश की उत्पत्ति को समझाया। इस कल्पना के अनुसार हाइड्रोजन के केंद्र में एक धनआवेशित कण रहता है, जिसको प्रोट्रॉन कहते हैं। इसके चारों ओर एक इलेक्ट्रॉन चक्कर काटता रहता है।\n\nजैसा ऊपर बताया जा चुका है, आईंस्टाइन ने प्रकाश तरंगों के साथ ऊर्जा कण, अर्थात् क्वांटम, को संबद्ध किया था। कुछ प्रयोग प्रकाश के तरंगवत होने की तथा कुछ फोटानवत होने की पुष्टि करते थे। प्रकाश का यह द्वैत व्यवहार बहुत उलझनपूर्ण था। 1924 ई0 में प्रकृति की सममिति को आधार मानकर लुइस द ब्रॉग्ली (Louis de Broglie) ने सोचा कि हो न हो प्रकाश की ही तरह द्रव्यकण भी द्वैत व्यवहार करते हों। उन्होंने प्रत्येक द्रव्यकण से सबद्ध एक तरंग की कल्पना की और यह सिद्ध किया कि इस तरंग का तरंगदैध्र्य प्लांक स्थिरांक और कण के संवेग के अनुपात के बराबर होता है इस कल्पना की प्रायोगिक पुष्टि डेविसन (Davisson) और गरमर (Germer) इत्यादि ने की। श्रेडिंगर (Schrodinger) ने 1926 ई0 में इस विचार को सुदृढ़ गणितीय आधार प्रदान किया। इसके सिद्धांत को तरंग यांत्रिकी (wave mechanics) कहते हैं। इसके मूल समीकरण में एक राशि प्साई ज्ञ् का प्रयोग होता है मैक्स बॉर्न के अनुसार प्साई से किसी स्थान पर कण उपस्थिति की संभावना निकाली जा सकती है। चिरसम्मत भौतिकी में सैद्धांतिक रूप से किसी पिंड और गति को निश्चयात्मक रूप से व्यक्त किया जा सकता था। उसके अनुसार यदि किसी पिंड की प्रारभिक स्थिति तथा उसका वेग ज्ञात हो, तो उस गति और स्थान का हर समय के लिये पूरा विश्लेषण संभव है। आधुनिक भौतिकी के अनुसार नियम निश्चयात्मक नहीं होते, वह केवल संभावनाएँ व्यक्त करते हैं। इस संबंध में हाइजेनवेर्ख (Heisenberg) ने अनिश्चितता का सिद्धांत प्रतिपादित किया है। इस सिद्धांत के अनुसार संवेग और स्थिति, दोनों एक साथ बिलकुल ठीक ठीक नहीं नापे जा सकते। यदि किसी एक समय में एक को यथार्थ परिशुद्धता से मापा जाय, तो दूसरी राशि एकदम अनिश्चित होगी। दोनों राशियों की अनिश्चितताओं की मात्राओं का गुणनफल कम से कम प्लांक स्थिरांक के बराबर होगा।\n\nइसी से संबद्ध बोर का पूरक नियम है, जिसके अनुसार द्रव्य का कणात्मक और तरंगवत् व्यवहार एक दूसरे का विरोधी नहीं, बल्कि पूरक है। किसी भी प्रयोग द्वारा ये दोनों व्यवहार एक नहीं दर्शाए जा सकते। ये दोनों रूप एक सिक्के के दो पहलू के समान हैं, जो एक साथ नहीं देखे जा सकते।\n\n1896 ई0 में हेनरी बैकरेल ने देखा कि यूरेनियम से कुछ अदृश्य किरणें निकलती हैं, जो फोटोग्राफिक प्लेट पर अपना प्रभाव डालती हैं। शीघ्र ही प्रो॰ क्यूरी तथा श्रीमती क्यूरी ने कुछ अन्य तत्वों रेडियम, पोलोनियम आदि, की खोज की, जिनसे इस प्रकार की अदृश्य किरणों का तीव्र उत्सर्जन होता है। इस गुण का नाम रेडियोऐक्टिवता या रेडियोधर्मिता दिया गया। प्रयोग करने पर ज्ञात हुअ कि ये किरणें तीन प्रकार की होती हैं, जिन्हें अल्फा, बीटा और गामा किरण कहा जाता है। रेडियोऐक्टिव तत्व का ताप एवं दाब कम, अधिक करने से उसकी अन्य भौतिक अवस्था में परिवर्तन कर देने से उसका किसी अन्य तत्व के साथ रासायनिक संयोग करने से, या चुंबकीय क्षेत्र आदि लगाने से तत्व की रेडियोऐक्टिवता की तीव्रता पर कोई असर नहीं पड़ता। इससे यह निष्कर्ष निकलता है कि रेडियोऐक्टिवता न्यूक्लियस का गुण है और इसका इलेक्ट्रॉन विन्यास से कोई संबंध नहीं है।\n\nसन् 1932 में न्यूट्रॉन की खोज की गई जो प्रोट्रॉन से कुछ भारी और एक अनावेशित मूल कण है। अब यह माना जाता है कि न्यूक्लियस के भीतर न्यूट्रॉन तथा प्रोट्रॉन दोनो होते हैं। हल्के तत्वों में न्यूट्रॉन तथा प्रोट्रोनों का अनुपात आधे का होता है और भारी तत्वों के न्यूक्लियस में न्यूट्रॉनों की संख्या प्रोटॉनों की संख्या से ज्यादा होती है। चूँकि परमाणु में उपस्थित इलेक्ट्रॉनों की संख्या के बराबर होती है। परमाणु की गति का अध्ययन कर यह सिद्ध किया कि एक ही तत्व के परमाणुओं के द्रव्यमान भी एक दूसरे से भिन्नता रख सकते हैं। इन विभिन्न द्रव्यमानों के परमाणुओं को समस्थानिक (Isotope) कहा जाता है ऐल्फा रेडियोऐक्टिवता में न्यूक्लियस से आयनित हिलियम परमाणु का उतसर्जन होता है। इसमें दो प्रोटॉन और दो न्यूट्रॉन होते हैं और इसके ऐल्फा कण कहते है। न्यूक्लियस में जब एक न्यूट्रॉन प्रोट्रॉन में, या एक प्रोट्रॉन न्यूट्रॉन में, रूपांतरित होता है, तो एक इलेक्ट्रॉन (या पॉजिट्रॉन) और एक न्यूट्रिनो की उत्पत्ति होती है। यही बीटा रेडियोऐक्टिवता कहलाती है। न्यूट्रिनो एक अनावेशित एवं इलेक्ट्रॉन से भी काफी हल्का (लगभग शून्य द्रवमान का) मूल कण है, जो बहुत समय तक वैज्ञानिकों के प्रेक्षण से बचा रहा। इसका पता सर्वप्रथम 1953 ई0 में लगा। न्यूक्लियस की उत्तेजित अवस्था में जब परिवर्तन होता है, तो गामा किरणें निकलती हैं, जो एक्सकिरण के समान पर उनसे अधिक ऊर्जावली, विद्युच्चुंबकीय तरंगें हैं। आवेशित कणों की ऊर्जा बढ़ाने के लिये वैज्ञानिको ने यंत्रों का निर्माण किया, जो त्वरक (accelerator) कहलाते हैं। अधिक ऊर्जा वाले इन कणों की सहायता से न्यूक्लीय अभिक्रियाओं का और मूल कणों की उत्पत्ति एवं उनके गुणधर्मो का अध्ययन किया जाता है। कुछ प्रमुख त्वरक साइक्लोट्रॉन, बीटाट्रॉन तथा सिंकोट्रॉन हैं।\n\nद्वितीय विश्वयुद्ध के पहले वैज्ञानिकों ने पता चलाया कि कुछ भारी न्यूक्लियसो (यूरेनियम आदि) पर न्यूट्रॉनों की बौछार करने से, न्युक्लियस दो हलके न्यूक्लियसों में टूट जाता है और अत्यधिक मात्रा में ऊर्जा उत्पन्न होती हैं। यूरेनियम के विखंडन (fission) की अनियंत्रित शृंखलाबद्ध अभिक्रिया (uncontrolled chain reaction) का उपयोग परमाणु बम बनाने में किया गया 1950 ई0 के बाद ताप न्यूक्लीय अभिक्रिया (thermo-nuclear reaction) का पता लगा, जिसमें और भी अधिक मात्रा में ऊर्जा उत्पन्न होती है। इस अभिक्रिया में हलके न्यूक्लियसों का एक भारी न्यूक्लियस में संलयन (fusion) किया जाता है। वैज्ञानिकों का अनुमान है कि सूर्य एवं अन्य तारों की ऊर्जा का स्रोत यह अभिक्रिया है।\n\nपरमाणु ऊर्जा के विकासक्रम को रचनात्मक दिशाओं की ओर मोड़ने के प्रयत्न में रिऐक्टर का निर्माण हुआ, जिसमें विखंडन की श्रृखंलाबद्ध अभिक्रिया को नियंत्रित कर ऊर्जा उत्पन्न की जाती है। रिऐक्टर की मदद से समस्थानिक उत्पादित किए जाते हैं, जिनका रोगचिकित्सा, कृषि, वनस्पति विज्ञान और पुरात्तत्व अनुसंधान में तथा अनुरेखक (tracer) के रूप में बहुत अधिक प्रयोग किया जाता है।\n\nन्यूक्लीय भौतिकी के अध्ययन के साथ कॉस्मिक किरणों का अध्ययन भी जुड़ा हुआ है। प्राथमिक कॉस्मिक किरणों का अधिकतर भाग बहुत अधिक ऊर्जावाले प्रोट्रॉन होते हैं। इसके अतिरिक्त कुछ ऐल्फा कण भी विद्यमान रहते हैं। अंतरिक्ष से आकर ये प्रोटॉन पृथ्वी के वायुमंडल में विभिन्न गैसों के न्यूक्लियसों से टकराते हैं और फलस्वरूप अन्य आवेशित कण तथा अत्यधिक ऊर्जावाली गामा किरणें उत्पन्न होती है, जिन्हें द्वितीयक कॉस्मिक किरणें कहा जाता हैं कॉस्मिक किरणों के उद्गम के बारे में वैज्ञानिकों में मतभेद हैं, पर इनके अध्ययन से कई मूल कणों का पता चला है, जिनका प्रकृति के रहस्यों के उद्घाटन में काफी योगदान रहा है। मूल कणों में कुछ कण हैं पॉजीट्रॉन (जो धन आवेशित इलेक्ट्रॉन है) तथा म्यूऑन जो ऋण अथवा धन आवेशित होते हैं और इलेक्ट्रॉन से 207 गुणा भारी होते हैं। पाई मेसान, जो इलेक्ट्रॉन से 273 गुणा भारी होते हैं, ऋण आवेशित, धनावेशित एवं अनावेशित तीन प्रकार के होते हैं। म्यूऑन तथा पाइमेसान अस्थायी मूल कण हैं।\n\nयह उल्लेखनीय है कि प्रकृति ने पूरी सृष्टि की रचना कुल तीन मूल कणों प्रौट्रॉन न्यूट्रॉन और इलेक्ट्रॉन को लेकर की है। अन्य मूल कणों का स्थायी द्रव्य की रचना में क्या योगदान है, यह अभी ज्ञात नहीं। वैज्ञानिकों का मत है कि द्रव्यों की सभी ज्ञात पारस्परिक क्रियाओं, अर्थात पिंडों में लगनेवाले सभी प्रकारके बलों, की व्याख्या मूल रूप से केवल चार अन्योन्य क्रियाओं (interactions) द्वारा की जा सकती है इनके भाग हैं :\n\n1. गुरुत्वीय अन्योन्य क्रिया,\n\n2. विद्युचुंबकीय अन्योन्य क्रिया,\n\n3. प्रबल अन्योन्य क्रिया, तथा\n\n4. दुर्बल अन्योन्य क्रिया।\n", "id": "50343", "title": "आधुनिक भौतिकी"}
{"url": "https://hi.wikipedia.org/wiki?curid=50344", "text": "प्रकाशिकी\n\nप्रकाश का अध्ययन भी दो खंडों में किया जाता है। पहला खंड, ज्यामितीय प्रकाशिकी, प्रकाश किरण की संकल्पना पर आधृत है। दर्पणों से प्रकाश का परार्वतन और लेंसों तथा प्रिज्मों से प्रकाश का अपवर्तन, ज्यामितीय प्रकाशिकी के विषय है। सूक्ष्मदर्शी, दूरदर्शी, फोटोग्राफी कैमरा तथा अन्य उपयोगी प्रकाशिकी यंत्रों की क्रियाविधि ज्यामितीय प्रकाशिकी के नियमों पर ही आधृत है।\n\nप्रकाशिकी का दूसरा खंड भौतिक प्रकाशिकी है। इसमें प्रकाश की मूल प्रकृति तथा प्रकाश और द्रव्य की पारस्परिक क्रिया का अध्ययन किया जाता है। प्रकाश सूक्ष्म कणों का संचार है, ऐसा मानकर न्यूटन ने ज्यामितीय प्रकाशिकी के मुख्य परिणामों की व्याख्या की। पर 19वीं शताब्दी में प्रकाश के व्यतिकरण की घटनाओं का आविष्कार हुआ। इन क्रियाओं की व्याख्या कणिका सिद्धांत से संभव नहीं है, अत: बाध्य होकर यह मानना पड़ा कि प्रकाश तरंगसंचार ही है। ऊपर वर्णित मैक्सवेल के विद्युतचुंबकीय सिद्धांत ने प्रकाश के तरंग सिद्धांत को ठोस आधार दिया।\n\nभौतिक प्रकाशिकी का एक महत्वपूर्ण भाग [[स्पेक्ट्रामिकी (Spectroscopy) है। इसमें प्रकाश तरंगों के स्पेक्ट्रम का अध्ययन किया जाता है। अणु परमाणुओं की रचना को समझने में इस प्रकार के अध्ययन का प्रमुख योगदान रहा है। विज्ञान की यह शाखा तारा भौतिकी की आधारशिला है।\n\n\n\n[[श्रेणी:भौतिकी]]\n[[श्रेणी:प्रकाशिकी| *]]\n[[श्रेणी:प्राकृतिक दर्शन]]\n[[श्रेणी:विद्युतचुंबकीय विकिरण]]", "id": "50344", "title": "प्रकाशिकी"}
{"url": "https://hi.wikipedia.org/wiki?curid=50345", "text": "मैसूर का पठार\n\nमैसूर का पठार का विस्तार कर्नाटक के पूर्वी व मध्यवर्ती भाग, दक्षिणी-पश्चिमी आन्ध्र प्रदेश व पश्चिमी तमिलनाडु राज्यों में पाया जाता है। इस पठार की मूल चट्टानें बहुत ही कठोर और पुरानी हैं जिनमें प्राचीन जीवाशेषों का पूर्ण अभाव पाया जाता है। ये मुख्यतः आग्नेय अथवा रवेदार हैं जिनमें ग्रेनाइट, नीस, बेसाल्ट बलुआ-पत्थर व क्वार्टजाइट मुख्य हैं। इस पटार की चट्टानें खनिज पदार्थों की दृष्टि से काफी धनी हैं। खनिज पदार्थों के अतिरिक्त यहां भवन निर्माण एवं सड़क निर्माण हेतु बैसाल्ट व ग्रेनाइट पत्थर भी पाया जाता है।\n", "id": "50345", "title": "मैसूर का पठार"}
{"url": "https://hi.wikipedia.org/wiki?curid=50348", "text": "पाक़ीज़ा\n\nपाक़ीज़ा (उर्दु: پاکیزہ، पवित्र) एक सन 1972 की बॉलीवुड फिल्म है। यह एक त़वायफ़ की मार्मिक कहानी है और इसे आज तक लता मंगेशकर द्वारा गाये गये मधुर गीतों के लिये याद किया जाता है। फिल्म का निर्देशन क़माल अमरोही ने किया था जो मुख्य नायिका मीना कुमारी के पति भी थे। फिल्म लगभग १४ वर्षों मे बन कर तैयार हुई।\n\nयह फिल्म पाक़ीज़ा (पवित्र) नरगिस (मीना कुमारी) के बारे में है जो कोठे पर पलती है। वो इस दुश्चक्र को तोड़ पाने में असमर्थ रहती है। नरगिस जवान होती है और एक खूबसूरत और लोकप्रिय नर्तकी / गायिका साहिबजान के रूप मे विख्यात होती है। नवाब सलीम अहमद खान (राज कुमार) साहिबजान की सुंदरता और मासूमियत पर मर मिटता है और उसे अपने साथ, भाग चलने के लिए राजी़ कर लेता है। लेकिन वो जहां भी जाते है लोग साहिबजान को पहचान लेते हैं। तब सलीम उसका नाम पाक़ीज़ा रख देता है और कानूनी तौर पर निका़ह करने के लिये एक मौलवी के पास जाता है। सलीम की बदनामी ना हो यह सोच कर साहिबजान शादी से मना कर देती है और कोठे पर लौट आती है। सलीम अंततः किसी और से शादी करने का निर्णय लेता है और साहिबजान को अपनी शादी पर नृत्य करने के लिए आमंत्रित करता है। साहिबजान जब मुजरे के लिये आती है तो कई राज़ उसका इंतजा़र कर रहे होते हैं।\n\nयह् फिल्म अपने गीतों के लिए भी याद की जाती है, जिनका संगीत गु़लाम मोहम्मद ने दिया था और उनकी मृत्यु के पश्चात फिल्म का पार्श्व संगीत नौशाद ने तैयार किया। प्रमुख गीत हैं: -\n", "id": "50348", "title": "पाक़ीज़ा"}
{"url": "https://hi.wikipedia.org/wiki?curid=50351", "text": "भूविज्ञान\n\nभूविज्ञान या भौमिकी (Geology) वह विज्ञान है जिसमें ठोस पृथ्वीपृथ्वी का निर्माण करने वाली शैलों तथा उन प्रक्रियाओं का अध्ययन किया जाता है जिनसे शैलों, भूपर्पटी और स्थलरूपों का विकास होता है। इसके अंतर्गत पृथ्वी संबंधी अनेकानेक विषय आ जाते हैं जैसे, खनिज शास्त्र, तलछट विज्ञान, भूमापन और खनन इंजीनियरी इत्यादि। \n\nइसके अध्ययन बिषयों में से एक मुख्य प्रकरण उन क्रियाओं की विवेचना हैं जो चिरंतन काल से भूगर्भ में होती चली आ रही हैं एवं जिनके फलस्वरूप भूपृष्ठ का रूप निरंतर परिवर्तित होता रहता है, यद्यपि उसकी गति साधारणतया बहुत ही मंद होती है। अन्य प्रकरणों में पृथ्वी की आयु, भूगर्भ, ज्वालामुखी क्रिया, भूसंचलन, भूकंप और पर्वतनिर्माण, महादेशीय विस्थापन, भौमिकीय काल में जलवायु परिवर्तन तथा हिम युग विशेष उल्लेखनीय हैं। \n\nभूविज्ञान में पृथ्वी की उत्पत्ति, संरचना तथा उसके संघटन एवं शैलों द्वारा व्यक्त उसके इतिहास की विवेचना की जाती है। यह विज्ञान उन प्रक्रमों पर भी प्रकाश डालता है जिनसे शैलों में परिवर्तन आते रहते हैं। इसमें अभिनव जीवों के साथ प्रागैतिहासिक जीवों का संबंध तथा उनकी उत्पत्ति और उनके विकास का अध्ययन भी सम्मिलित है। इसके अंतर्गत पृथ्वी के संघटक पदार्थों, उन पर क्रियाशील शक्तियों तथा उनसे उत्पन्न संरचनाओं, भूपटल की शैलों के वितरण, पृथ्वी के इतिहास (भूवैज्ञानिक कालों) आदि के अध्ययन को सम्मिलित किया जाता है।\n\nभूविज्ञान, पृथ्वी के इतिहास के बारे में अंतर्दृष्टि प्रदान करता है। खनिजों तथा हाइड्रोकार्बनों की खोज के फलस्वरूप वर्तमान युग में इसका वाणिज्यिक महत्व बहुत अधिक बढ़ गया है। \n\nइसी प्रकार जलीय संसाधनों के मूल्यांकन में भी इसका महत्व है। प्राकृतिक विपदाओं को समझने एवं उनकी भविष्यवाणी करने के कारण यह आम जनता के लिये भी महत्व रखता है। यह पर्यावरणीय समस्याओं का हल सुझा सकता है तथा भूतकाल के जलवायु परिवर्तनों के सम्बन्ध में अंतर्दृष्टि देता है। भूतकनीकी इंजीनियरी में इसकी भूमिका महत्वपूर्ण है। \n\nइस विज्ञान के अनेक उपविभाग हैं जिसमें से निम्नलिखित अत्यन्त महत्वपूर्ण हैं- ऐतिहासिक भूविज्ञान, भौतिक भूविज्ञान, आर्थिक भूविज्ञान, संरचनात्मक भूविज्ञान, खनिज विज्ञान, खनन भूविज्ञान, भू-आकृति विज्ञान, शैल वर्णना, शैल विज्ञान, ज्वालामुखी विज्ञान, स्तरिक भूविज्ञान एवं जीवाश्म विज्ञान।\n\nभूविज्ञान को दो प्रमुख वर्गों में विभक्त किया जाता है:\n\n\n\nभौतिक भूविज्ञान के अंतर्गत खनिज विज्ञान (mineralogy), मृदा विज्ञान (pedology), संरचनात्मक भूविज्ञान (structural geology) और भूआकृतिक विज्ञान (physiography) सम्मिलित हैं। ऐतिहासिक भूविज्ञान में स्तरित शैलविज्ञान (stratigraphy), जीवाश्म विज्ञान (palaeontology) तथा पुराभूगोल (palaeogeography) को सम्मिलित किया जाता है।\n\nआजकल भूविज्ञान को निम्नलिखित दो शाखाओं में विभक्त करते हैं-\n\n\n\nभूपृष्ठीय परिवर्तनों के अध्ययन को बहुधा गतिकीय भूविज्ञान भी कहते हैं। स्पष्ट है कि यह नाम पृष्ठीय वातावरण की गतिशील स्थिति की ओर संकेत करता हैं, किन्तु आजकल यह नाम कुछ विशेष प्रचलित नहीं है और इसके स्थान पर भौतिक भूविज्ञान (Physical geology) अधिक प्रचलित है। इस विज्ञान के तीन मुख्य अंग होते हैं, जो इस प्रकार हैं : \n\n\n\n\n\n\n\n\n\n\n\n", "id": "50351", "title": "भूविज्ञान"}
{"url": "https://hi.wikipedia.org/wiki?curid=50353", "text": "जार्को नीमैन\n", "id": "50353", "title": "जार्को नीमैन"}
{"url": "https://hi.wikipedia.org/wiki?curid=50355", "text": "हान राजवंश\n\nहान राजवंश () प्राचीन चीन का एक राजवंश था जिसने चीन में २०६ ईसापूर्व से २२० ईसवी तक राज किया। हान राजवंश अपने से पहले आने वाले चिन राजवंश (राजकाल २२१-२०७ ईसापूर्व) को सत्ता से बेदख़ल करके चीन के सिंहासन पर विराजमान हुआ और उसके शासनकाल के बाद तीन राजशाहियों (२२०-२८० ईसवी) का दौर आया। हान राजवंश की नीव लिऊ बांग नाम के विद्रोही नेता ने रखी थी, जिसका मृत्यु के बाद औपचारिक नाम बदलकर सम्राट गाओज़ू रखा गया। हान काल के बीच में, ९ ईसवी से २३ ईसवी तक, शीन राजवंश ने सत्ता हथिया ली थी, लेकिन उसके बाद हान वंश फिर से सत्ता पकड़ने में सफल रहा। शीन राजवंश से पहले के हान काल को पश्चिमी हान राजवंश कहा जाता है और इसके बाद के हान काल को पूर्वी हान राजवंश कहा जाता है।\n\n४०० से अधिक वर्षों का हान काल चीनी सभ्यता का सुनहरा दौर माना जाता है। आज तक भी चीनी नसल अपने आप को 'हान के लोग' या 'हान के बेटे' बुलाती है और हान चीनी के नाम से जानी जाती है। इसी तरह चीनी लिपि के भावचित्रों को 'हानज़ी' (यानि 'हान के भावचित्र') बुलाया जाता है।\n\nहान राजवंश की शुरुआत में साम्राज्य को दो हिस्सों में बांटा गया: केन्द्रीय-शासित क्षेत्र और स्वशासित रियासतें। इन स्वशासित प्रदेशों के अपने राजकुंवर हुआ करते थे। आगे चलकर साम्राज्य ने स्वयं को संगठित करने की कोशिश करी तो इनमें से कुछ रियासतों ने विद्रोह कर दिया जो चीनी इतिहास में 'सात राज्यों का विद्रोह' के नाम से प्रसिद्ध है। इसे कुचलकर हान साम्राज्य एक संगठित राज्य बनाने में कामयाब रहा।\n\nहान साम्राज्य के उत्तर में पूर्वी यूरेशियाई स्तेपी में एक शियोंगनु नामक ख़ानाबदोश जाति रहती थी जो समय-समय पर हान क्षेत्रों पर हमला करते थे। २०० ईसापूर्व में उनके नेता मोदू चानयू ने हान सेना को मात दे दी। हान साम्राज्य उनसे समझौता करने पर मजबूर हो गया जिसमें १९८ ईपू में एक हान चीनी राजकुमारी दुल्हन बनकर शियोंगनु सरदार से ब्याही गई। चीनी इतिहासग्रंथ महान इतिहासकार के अभिलेख में उसके लेखक सीमा चियान ने लिखा कि हान का सोचना था कि समय के साथ उस राजकुमारी का पुत्र शियोंगनु साम्राज्य का राजा बनेगा और वह चीनी सम्राट को अपना नाना मानेगा। उसने कहा कि 'भला कभी कोई बच्चा अपने नाना पर हमला करता है क्या?' लेकिन ऐसा नहीं हुआ और ऐसे विवाहों के बावजूद हाथापाई जारी रही जिसमें कभी हान चीनियों का पलड़ा भारी होता था और कभी शियोंगनु लोगों का। धीरे-धीरे हान साम्राज्य मध्य एशिया में फैला और तारिम द्रोणी तक पहुँच गया, जिस क्षेत्र में आगे चलकर यूरोप और एशिया के बीच का प्रसिद्ध रेशम मार्ग व्यापार के लिए स्थापित हुआ।\n\nहान राजवंश का काल चीन के लिए एक तरक्क़ी और विकास का दौर था। झोऊ राजवंश ने जो सिक्कों पर आधारित मुद्रा व्यवस्था चलाई थी उसे बढ़ाया गया और ११९ ईसवी में एक टकसाल चलाई गई। इस में गढ़े सिक्के चीन में तंग राजवंश (६१८-९०७ ईसवी) के ज़माने तक चलते थे। अपने फ़ौजी अभियानों और नए क़ब्ज़ा करे गए क्षेत्रों को संगठित करने के लिए सरकार ने नमक और लोहे के निजी कारोबारों को ज़ब्त कर लिया और राजकीय संपत्ति बना लिया। आगे चलकर इनका वापस निजीकरण कर दिया गया लेकिन इनके मालिकों पर भारी कर लगाया गया।\n\nहान साम्राज्य में सम्राट सब से ऊपर होता था, लेकिन अपने मंत्रिमंडल को भी वह काफ़ी शक्तियाँ देता था। यह मंत्री शाही परिवारों से और पढ़े-लिखे लोगों से चुने जाते थे। सरकार धर्म के क्षेत्र में कुन्फ़्यूशियसी धर्म को बढ़ावा देती थी। इस दौर में चीन में विज्ञान का बहुत विकास हुआ। काग़ज़ बनाए की तकनीकों में, खगोलशास्त्र में, नाव के पतवार (रडर) बनाने में, गणित में, भौगोलिक नक़्शे बनाने में और अन्य क्षेत्रों में बहुत सी नयी चीज़ें विकसित हुई।\n\nहान राजवंश के प्रारंभिक काल को पश्चिमी हान कहते है| इस काल में हान सम्राटो ने चीन की सीमओं को दूर दूर तक फैलाया था, मध्य एशिया और कोरिया के कई हिस्सों को चीन के अधीन ला दिया गया था। हान सम्राटो ने कर की दरे कम की और रोम, भारत, तिब्बत आदि देशो से व्यापर शुरू किया| शिन राजवंश की स्थापना के बाद पश्चिमी हान काल का अंत हुआ|\n\nशिन राजवंश के छोटे से से शासन काल के बाद हान सम्राटो ने दुबारा अपनी शक्ति बदानी शुरू कर दी और इस काल का नाम पूर्वी हान काल पडा| इस काल में कोरिया आदि कुछ प्रान्त स्वतंत्र हो गए, धीरे धीरे हान राज्य के कई सामंतो ने विद्रोह शुरू कर दिया और पूर्वी हान सम्राटो के अंत के साथ ही हान राजवंश का अंत हुआ|\n\nसन् ९२ ईसवी के बाद राजमहल में मौजूद हिजड़े (जो चीनी दरबारों में बहुत हुआ करते थे) आपसी द्वेष और राजनैतिक दुश्मनियाँ भड़काने में अग्रसर हो गए। ताओ धर्म भी बढ़ रहा था और उसके अनुयायियों ने सम्राट के ख़िलाफ़ विद्रोह भड़काए। हिजड़ों से तंग आकर फ़ौजी नेताओं ने उन सब को सम्राट लिंग (१६८-१८९ ईसवी) की मृत्यु के बाद क़त्ल कर डाला। फिर सैनिक नेताओं और शाही परिवारों की शक्ति बिना किसी रुकावट के बढ़ने लगी। वे अपने-अपने इलाक़ों के सरदार और तानाशाह बन गए और उन्होने आपस में साम्राज्य को बाँट डाला। वेई राज्य के राजा, त्साओ पी (), ने २२० ईसवी में सिंहासन पर क़ब्ज़ा कर लिया और उस समय के सम्राट शियान को हटा दिया। हान राजवंश ख़त्म हो गया और चीन में तीन राजशाहियों का काल आरम्भ हो गया।\n\n", "id": "50355", "title": "हान राजवंश"}
{"url": "https://hi.wikipedia.org/wiki?curid=50361", "text": "1995 हैमबर्ग मास्टर्स\n\n आन्द्रेई मेदवेदेव ने गोरान इवानिसेविच को 6-3, 6-2, 6-1 से हराया।\n\n वेन फरेरा / येवगेनी केफेलनिकोव ने ब्रायन ब्लैक / आंद्रेई ओल्हॉफस्की को 7-6, 6-0 से हराया।\n", "id": "50361", "title": "1995 हैमबर्ग मास्टर्स"}
{"url": "https://hi.wikipedia.org/wiki?curid=50363", "text": "1994 हैमबर्ग मास्टर्स\n\n आन्द्रेई मेदवेदेव ने येवगेनी केफेलनिकोव को 6-4, 6-4, 3-6, 6-3 से हराया।\n", "id": "50363", "title": "1994 हैमबर्ग मास्टर्स"}
{"url": "https://hi.wikipedia.org/wiki?curid=50367", "text": "1996 हैमबर्ग मास्टर्स\n\n मार्क नोल्स / डेनियल नैस्टर ने गाय फोर्जे / यैकब लासेक को 6-4, 7-6 से हराया।\n", "id": "50367", "title": "1996 हैमबर्ग मास्टर्स"}
{"url": "https://hi.wikipedia.org/wiki?curid=50369", "text": "1987 हैमबर्ग मास्टर्स\n\n इवान लेंडल ने मिलोस्लाव मेसिर को 6-1, 6-3, 6-3 से हराया।\n", "id": "50369", "title": "1987 हैमबर्ग मास्टर्स"}
{"url": "https://hi.wikipedia.org/wiki?curid=50370", "text": "मिलोस्लाव मेसिर\n", "id": "50370", "title": "मिलोस्लाव मेसिर"}
{"url": "https://hi.wikipedia.org/wiki?curid=50371", "text": "1994 मोंटे कार्लो मास्टर्स\n\n आन्द्रेई मेदवेदेव ने सर्जेई ब्रुगुएरा को 7-5, 6-1, 6-3 से हराया।\n", "id": "50371", "title": "1994 मोंटे कार्लो मास्टर्स"}
{"url": "https://hi.wikipedia.org/wiki?curid=50392", "text": "1999 मोंटे कार्लो मास्टर्स\n\n गुस्तावो कुएर्तेन ने मारसेलो रिओस को 6-4, 2-1 (retired) से हराया।\n\n ओलिवर दिह्लेत्रा / टिम हैनमैन ने जिरी नोवाक / डेविड रिकल को 3-6, 6-4, 6-2 से हराया।\n", "id": "50392", "title": "1999 मोंटे कार्लो मास्टर्स"}
{"url": "https://hi.wikipedia.org/wiki?curid=50393", "text": "1997 मोंटे कार्लो मास्टर्स\n\n मारसेलो रिओस ने एलेक्स कोरेत्ज़ा को 6-4, 6-3, 6-3 से हराया।\n", "id": "50393", "title": "1997 मोंटे कार्लो मास्टर्स"}
{"url": "https://hi.wikipedia.org/wiki?curid=50394", "text": "1995 मोंटे कार्लो मास्टर्स\n\n थॉमस मस्टर ने बोरिस बेकर को 4-6, 5-7, 6-1, 7-6, 6-0 से हराया।\n", "id": "50394", "title": "1995 मोंटे कार्लो मास्टर्स"}
{"url": "https://hi.wikipedia.org/wiki?curid=50395", "text": "1993 मोंटे कार्लो मास्टर्स\n\n सर्जेई ब्रुगुएरा ने सेड्रिक पायोलिन को 7-6, 6-0 से हराया।\n", "id": "50395", "title": "1993 मोंटे कार्लो मास्टर्स"}
{"url": "https://hi.wikipedia.org/wiki?curid=50396", "text": "1991 मोंटे कार्लो मास्टर्स\n\n सर्जेई ब्रुगुएरा ने बोरिस बेकर को 5-7, 6-4, 7-6, 7-6 से हराया।\n", "id": "50396", "title": "1991 मोंटे कार्लो मास्टर्स"}
{"url": "https://hi.wikipedia.org/wiki?curid=50397", "text": "1985 मोंटे कार्लो मास्टर्स\n\n इवान लेंडल ने मैट्स विलेंडर को 6-1, 6-3, 4-6, 6-4 से हराया।\n", "id": "50397", "title": "1985 मोंटे कार्लो मास्टर्स"}
{"url": "https://hi.wikipedia.org/wiki?curid=50398", "text": "1982 मोंटे कार्लो मास्टर्स\n\n गुलिरमो विलास ने इवान लेंडल को 6-1, 7-6, 6-3 से हराया।\n", "id": "50398", "title": "1982 मोंटे कार्लो मास्टर्स"}
{"url": "https://hi.wikipedia.org/wiki?curid=50399", "text": "1981 मोंटे कार्लो मास्टर्स\n\n जिमी कोनर्स ने गुलिरमो विलास को 5-5 (unfinished - rain) से हराया।\n", "id": "50399", "title": "1981 मोंटे कार्लो मास्टर्स"}
{"url": "https://hi.wikipedia.org/wiki?curid=50400", "text": "1980 मोंटे कार्लो मास्टर्स\n\n ब्योन बोर्ग ने गुलिरमो विलास को 6-1, 6-0, 6-2 से हराया।\n", "id": "50400", "title": "1980 मोंटे कार्लो मास्टर्स"}
{"url": "https://hi.wikipedia.org/wiki?curid=50401", "text": "1979 मोंटे कार्लो मास्टर्स\n\n ब्योन बोर्ग ने विटास जेरुलाटिस को 6-2, 6-1, 6-3 से हराया।\n", "id": "50401", "title": "1979 मोंटे कार्लो मास्टर्स"}
{"url": "https://hi.wikipedia.org/wiki?curid=50402", "text": "1977 मोंटे कार्लो मास्टर्स\n\n ब्योन बोर्ग ने कोराडो बाराज़ूटी को 6-3, 7-5, 6-0 से हराया।\n", "id": "50402", "title": "1977 मोंटे कार्लो मास्टर्स"}
{"url": "https://hi.wikipedia.org/wiki?curid=50403", "text": "1973 मोंटे कार्लो मास्टर्स\n\n इली नास्तासे ने ब्योन बोर्ग को 6-4, 6-1, 6-2 से हराया।\n", "id": "50403", "title": "1973 मोंटे कार्लो मास्टर्स"}
{"url": "https://hi.wikipedia.org/wiki?curid=50404", "text": "1971 मोंटे कार्लो मास्टर्स\n\n इली नास्तासे ने टॉम ओकर को 3-6, 8-6, 6-1, 6-1 से हराया।\n", "id": "50404", "title": "1971 मोंटे कार्लो मास्टर्स"}
{"url": "https://hi.wikipedia.org/wiki?curid=50411", "text": "खगोलभौतिकी\n\nखगोलभौतिकी (Astrophysics) खगोल विज्ञान का वह अंग है जिसके अंतर्गत खगोलीय पिंडो की रचना तथा उनके भौतिक लक्षणों का अध्ययन किया जाता है। कभी-कभी इसे 'ताराभौतिकी' भी कह दिया जाता है हालाँकि वह खगोलभौतिकी की एक प्रमुख शाखा है जिसमें तारों का अध्ययन किया जाता है।\n\nप्रकृति के रहस्यों को समझने क उत्कट इच्छा से पेरित होकर मनुष्य ने आकाशीय पंडों का अध्ययन प्रारंभ किया। उसने इनके विषय में जितनी सूचना केवल नेत्रों की सहायता से प्राप्त की जा सकती थी प्राप्त की; उदाहरणत:, वह पृथ्वी की दैनिक तथा वार्षिक गतियों और उनसे संबद्ध भौतिक घटनाओं, चंद्रमा की कलाओं तथा चांद्र मास, ग्रहों की गतियों आदि को समझने लगा। परंतु जब तक सूर्य, चंद्रमा तथा ग्रहों को बिंब और तारों को प्रकाशबिंदु समझा जाता रहा, इनके विषय में अधिक न जाना जा सका। इटली के ज्योतिषी गैलिलीओं गैलिली (सन् 1564-1642) ने सन् 1612 में आकाशमंडल के अध्ययन में पहली बार दूरदर्शी का प्रयोग किया; किंतु जब तक दूरदर्शी की रचना में समुचित उन्नति नहीं हुई, इसके उपयोग से भी ग्रहपृष्ठों के अध्ययन के अतिरिक्त कोई और विशेष महत्वपूर्ण सूचना न प्राप्त की जा सकी। ज्यों ज्यों दूरदर्शी की रचना में सुधार होता गया, ज्योतिष संबंधी अनुसंधान में उसकी उपयोगिता बढ़ती गई, परंतु खगोलभौतिकी का प्रारंभ तो 19वीं शताब्दी के द्वितीय चतुर्थांश में हुआ, जब सूर्य तथा अन्य तारों के प्रकाश के अध्ययन में जर्मनी के भौतिकविद्, गुस्तैफ रॉबर्ट किर्खहॉफ (सन् 1824-1887), द्वारा प्रतिपादित वर्णक्रमिकी के सिद्धांतों का उपयोग प्रारंभ हुआ। इस साधन के विकास में फोटोग्राफी से अत्यंत सहायता मिली, क्योंकि इसकी सहायता से आलोकित वर्णक्रमपट्ट स्थायी रूप से तुलनात्मक अध्ययन के लिये उपलब्ध होने लगे।\n\nइसी प्रकाशमिति (फोटोमीटरी) और वर्णक्रम की रेखाओं की तीव्रता नापने के साधनों ने वर्णक्रमिकी द्वारा किए गए अध्ययन में सहयोगी बनकर, खगोलीय पिंडों की भौतिक अवस्था के विषय में अमूल्य सूचना प्रदान की। जब कोई गैस जलाई जाती है तब, किर्खहॉफ के सिद्धांत के अनुसार, वह श्वेत प्रकाश का विकिरण न करके केवल विशेष वर्णों के प्रकाश का ही विकिरण करती है। इन वर्णों को गैस के लाक्षणिक वर्ण कहते हैं। इन वर्णों में कौन कौन से वर्ण प्रकट होंगे, यह उस भौतिक अवस्था में स्थित दीप्तिमान गैस में से यदि श्वेत प्रकाश गमन करे, तो श्वेत प्रकाश का वर्णक्रम संतत नहीं होता, वरन् उसमें गैस के लाक्षणिक वर्ण अनुपस्थित होते हैं। इसके अतिरिक्त यदि श्वेत प्रकाश के उद्गम का ताप गैस के ताप से ऊँचा हो, तो वर्णक्रमपट्ट में गैस के लाक्षणिक वर्णो के स्थान में काली रेखाएँ, जिन्हें फ्रौनहोफर (Fraunhofer) रेखाएँ कहते हैं, प्रकट होती हैं। इन काली रेखाओं के अध्ययन के आधार पर यह कहा जा सकता है कि श्वेत प्रकाश किस किस गैस में गमन करके वर्णक्रमदर्शी तक पहुँचा है तथा उसके गैस परमाणु किस भौतिक अवस्था में हैं।\n\nकिर्खहॉफ ने इस सिद्धांत का प्रतिपादन प्रयोगों के आधार पर किया था। परंतु आगे चलकर परमाणुरचना के ज्ञान और क्वांटम सिद्धांत की सहायता से वर्णक्रमिकी के नियमों का प्रतिपादन सैद्धांतिक रूप से किया जा सका। उपर्युक्त कथन से यह स्पष्ट है कि खगोलभौतिकी के अध्ययन में वर्णक्रमिकी के साधन की उपयोगिता की एक स्वाभाविक सीमा है। यह इसलिए कि वर्णक्रमदर्शी पदार्थ की भौतिक अवस्था के विषय में तभी सूचना दे सकता है जब यह पदार्थ दीप्तिमान गैस के रूप में हो। अत: इस साधन से यह नहीं जाना जा सकेगा कि प्रकाश के पथ में स्थित पिंडखंड किन पदार्थों के बने हुए हैं तथा उनकी भौतिक अवस्था क्या है। खगोलीय पिंडों से जो प्रकाश आता है वह उसके आंतरिक भागों में उत्पन्न होता है, फिर भी उन भागों की रचना के विषय में वर्णक्रमदर्शी की सहायता से कुछ भी नहीं कहा जा सकता। वह तो केवल इन पिंडों को घेरे हुए गैसमंडल के विषय में ही सूचना देने में समर्थ है। फलत: इन पिंडों के आंतरिक भागों की रचना तथा भौतिक अवस्था के विषय में जानने के लिये वर्णक्रमिकी से भिन्न साधनों की आवश्यकता है। इन साधनों का वर्णन आगे किया जाएगा। अघ्ययन के साधनों के विचार से तारापिंड को दो मुख्य भागों में विभक्त किया जा सकता है: (1) आंतरिक भाग और (2) गैसमंडल\n\nवर्णक्रम के अध्ययन के आधार पर तारों के विषय में अनेक तथ्य ज्ञात किए जा चुके हैं जिनमें से प्रमुख निम्नलिखित है:\n\n(1) सूर्य तथा अन्य तारे दीप्तिमान गैस के विशाल गोलीय पिंड हैं, जिनके आंतरिक भागों के पृष्ठ का ताप, जिसे पृष्ठीय कहते हैं, सहस्रों अंशों तक होता है। पृष्ठ से ज्यों ज्यों तारे के केंद्र की ओर बढ़ें, ताप में वृद्धि होती जाती है; यहाँ तक कि केंद्रीय ताप कई लाख पाया जाता है।?\n\n(2) प्रत्येक तारे का आंतरिक भाग गैसमंडल से घिरा हुआ है। इन गैसमंडलों में जो तत्व पहचाने गए है वे सब पृथ्वी पर भी पाए जाते हैं। इसका अर्थ यह कदापि नहीं कि यहाँ पर पृथ्वी पर पाए जानेवाले तत्वों से भिन्न अन्य तत्व नहीं होंगे। वास्तव में तारों के वर्णक्रम में ऐसी फ्रौनहोफर रेखाएँ पाई जाती हैं जो पृथ्वी पर पाए जानेवाले किसी भी तत्व की रेखाओं से भिन्न हैं। तारों के गैस मंडल में मुख्य रूप से हाइड्रोजन, हीलियम, कार्बन, लोहा आदि उपस्थित होते हैं। भारतीय ज्योतिषी, मेघनाद साहा, ने सन् 1922 में अपने प्रसिद्ध ऊष्माअयनन सूत्र का प्रतिपादन किया, जिसकी सहायता से वर्णक्रम पट्टी का वास्तविक तथ्य समझा जा सकता है। इंग्लैंड के प्रसिद्ध ज्योतिषी एडिंगटन के शब्दों में साहा सूत्र, दूरदर्शी के पश्चात्, ज्योतिष में सबसे अधिक महत्वपूर्ण आविष्कार है।\n\n(3) तारे के सतत वर्णक्रम के अध्ययन से उसका प्रभावी (effective) ताप निश्चित किया जाता है। अन्वेषण में यह कल्पना की जाती है कि तारा एक आदर्श कृष्ण पिंड (black body) है, जिसका तात्पर्य यह है कि उसका पृष्ठ इस प्रकार संगठित है कि वह उन सब विकिरणों का, जो उसपर निपात करते हैं, पूर्ण रूप सेअवशोषण कर लेता है। किर्खहॉफ और बैलफुर और स्टुअर्ट (B. Stewart) ने यह सिद्ध किया है कि यदि पिंड की ऊर्जा में परिवर्तन न हो, तो प्रत्येक वर्ण में उसके विकिरण और अवशोषण की मात्राएँ एक विशेष अनुपात में होती हैं। कृष्ण शब्द का पिंड के दृश्य रंग से कोई संबंध नहीं है। ऐसे पिंड के सैद्धांतिक, अथवा प्रयोगात्मक, अध्ययन ने यह सिद्ध किया है कि विशेष ताप पर प्रत्येक वर्ण की तीव्रता (intensity) निश्चित होती है। प्लांक ने ऊष्मागतिकी के आधार पर एक सूत्र का प्रतिपादन किया है, जो यह बताता है कि ऊष्मा गतिकीय साम्य (thermodynamic equilibrium) की अवस्था में आदर्श कृष्ण पिंड के अमुक वर्ण के विकिरण की अमुक तीव्रता होती है। ऊपर दिया रेखाचित्र तरंगदैध्र्य (wave length) और विकिरण की तीव्रता में संबंध बताता है।\n\nपिंड के दिए हुए ताप के लिये वक्र और तरंगदैध्र्य के अक्ष के मध्य में सीमित क्षेत्रफल उस संपुर्ण ऊर्जा को निश्चित करता है जिसका विकिरण तारा आकाश में प्रति क्षण कर रहा है। इन वक्रों से यह भी स्पष्ट है कि पिंड के ताप में परिवर्तन के साथ ही साथ महत्तम तीव्रता के तरंगदैध्र्य में भी परिवर्तन हो जाता है। वस्तुत: ज्यों ज्यों पिंड के ताप में वृद्धि होती जाती है, महत्तम तीव्रता का तरंगदैध्र्य घटता जाता है, अर्थात् वह वर्णक्रम में दृश्य भाग की ओर हटता जाता है।\n\nआदर्श कृष्ण पिंड के लिये प्लांक नियम के अनुसार ताप और महत्तम तीव्रता के तरंगदैध्र्य के संबंध को प्रकट करनेवाला सूत्र सरलता से ज्ञात कर लिया जाता है। अत: तारे के प्रभावी ताप को निश्चित करने के लिये पहले उसके वर्णक्रम के अध्ययन से महत्तम तीव्रता के विकिरण का तरंगदैध्र्य ज्ञात किया जाता है। तारे का प्रभावी ताप वास्तव में उस आदर्श कृष्ण पिंड का ताप है जिसके विकिरण की महत्तम तीव्रता उसी तरंगदैध्र्य में है जिसमें तारे की।\n\n(4) तारों के वर्णक्रम लेखों में बड़ी भिन्नता पाई जाती है, परंतु फिर भी यदि मुख्य मुख्य फ्रौनहोफर रेखाओं पर ही ध्यान दें तो इन वर्णक्रमपट्टों को कुछ वर्गों को कुछ वर्गों में बाँटा जा सकता है। गत शताब्दी में अनेक ज्योतिषियों ने तारों का वर्णक्रम के विचार से वर्गीकरण करने का प्रयत्न किया, परंतु प्रचलित वर्गीकरण वर्तमान शताब्दी के प्रथम वर्षो में हारवर्ड वेघशाला में प्रोफेसर मिकरिंग, श्रीमती फलेमिंग तथा कुमारी केनन द्वारा किया गया था। इस वर्गीकरण में कुछ अक्षरों का प्रयोग किया गया है, जिनके वरण का सुविधा के अतिरिक्त और कोई विशेष वैज्ञानिक आधार नहीं है। इस वर्गीकरण के मुख्य वर्ग ओ (O), ब (B), ए (A), फ (F), ग (G), क (K) तथा म (M) से चिह्नित किए जाते हैं सुविधा के लिये इनमें से प्रत्येक वर्ग दस उपवर्गों में विभाजित किया जाता है। व्यवहार में तारे के वर्ग का निश्चय उसके वर्णक्रमपट्ट की प्रमुख अवशोषण रेखाओं (£òÉèxÉ½þÉä¡ò®ú ®äúJÉÉ+Éå) की तीव्रता के आधार पर किया जाता है, जो ताप एवं दाब दोनों पर निर्भर करती हैं। अत: वर्गीकरण में ताप एवं दाब का प्रभाव इस प्रकार विचार मे लिया जाता है कि अधिकांश तारे दो मुख्य श्रेणियों में विभाजित किए जा सकें : (1) विशाल (giant) तारे और (2) वामन (dwarf) तारे और तब प्रत्येक श्रेणी में अवशोषण रेखाओं की तीव्रताएँ इतने नियमानुसार बदलती हैं कि दी हुई तीव्रताओं के लिये तारे के वर्ग का, फलत: उसके प्रभावी ताप का, निश्चय अनन्य रूप से किया जा सकता है। दिये हुए वर्ग के विशाल तारे का ताप उसी वर्ग के वामन तारे के ताप की अपेक्षा कम होता है। सूर्य वामन श्रेणी का सदस्य है।\n\nनिम्नांकित सारणी में इन वर्गों से संगत वामन श्रेणी के तारों के लिये प्रभावी ताप एवं वर्णक्रमपट्ट की विशेताएँ दी गई है:\n\nआगे चलकर अविशिष्ट अवलोकित तारों को वर्गीकरण में सम्मिलित करने के लिये इस वर्गीकरण के प्रारंभ में वर्ग व (W) और अंत में न (N), र (R) तथा स (S) वर्गों का योग कर दिया फलत: प्रचलित वर्गीकरण इस प्रकार है:\n\n(5) वर्णक्रमिकी (Spectroscopy) के साधन ने यह भी प्रकट किया कि बहुत से तारे, जो बड़े से बड़े दूरदर्शी द्वारा लिए गए फोटोग्राफों में अकेले दिखाई देते हैं, वास्तव में दो तारे हैं, जो अपने गुरुत्वकेंद्र (centre of gravity) की परिक्रमा करते रहते हैं। इन तारों को वर्णक्रमदर्शीय युग्मक तारे (spectroscopic binaries) कहते हैं।\n\n(6) चुंबकीय क्षेत्र में स्थित दीप्तिमान गैस की वर्णक्रम रेखाएँ साधारण दशा में विकीरित रेखाओं की अपेक्षा अधिक विस्तृत होती हैं तथा प्रत्येक दो में और कभी कभी अधिक उपरेखाओं में खंडित हो जाती है। इसे जेमान प्रभाव कहते हैं। बैबकाक ने कुछ तारों के वर्णक्रमपट्टों में इस प्रभाव को विद्यमान पाया, जिसके आधार पर उसने यह निष्कर्ष निकाला कि इन तारों में सूर्य की भाँति चुंबकीय क्षेत्र विद्यमान है।\n\n(7) तारों के बीच के स्थान में संपूर्ण रूप से पदार्थ का अभाव नहीं है। वहाँ अत्यंत विसरित (diffused) धूलि तथा पिंडखंड विद्यमान हैं। उदाहरणार्थ, आकाशगंगा में सूर्य के समीप प्रति घन सेंमी0 में माध्यत: एक हाइड्रोजन परमाणु प्रति घन सेंमी0 और प्रति घन किमी0 में 10-5 सेंमी0 अर्धव्यास के लगभग 25 पिंडखंड पाए जाते हैं। इस प्रकार इस स्थान में स्थित पदार्थ का घनत्व लगभग 3न्10-24 ग्राम प्रति घन सेंमी0 है। तारों के गैसमंडल में भी पदार्थ का घनतव लगभग इतना ही होता है। यह कथन आकाशगंगा के अन्य भागों के विषय में सत्य नहीं है। अब यह निश्चित रूप से ज्ञात है कि प्रत्येक नीहारिका के भिन्न भिन्न भागों में घनत्व भिन्न है। तारे के भीतर के पदार्थ की प्रवृत्ति गैस के घने मेघों के रूप में विद्यमान होने की पाई जाती है। इन मेघों का पुंज तारों के पुंज और कभी कभी विशाल तारामंडल के पुंज, के समान होता है। यह मेघ अपने पीछे स्थित तारों के प्रकाश का अवशोषण ही नहीं, वरन् उसका प्रकीर्णन भी करते हैं, जिससे तारे का प्रकाश रक्त वर्ण का आभासित होने लगता है; उदाहरणार्थ, पृथ्वी के वायुमंडल के अणु संध्या समय सूर्य के प्रकाश का प्रकीर्णन कर सूर्य को रक्त वर्ण प्रदान करते हैं। इस प्रकीर्णन की मात्रा के अध्ययन से ही तारे के भीतर के पदार्थ में विद्यमान पिंडखंडों के माध्यपरिमाण का निश्चय किया जाता है।\n\nजैसा पहले लिखा जा चुका है, तारों के आंतरिक संघटन को जानने का कोई भौतिक साधन उपलब्ध नहीं है। अत: इस संघटन का अध्ययन करने के लिये गणितीय साधनों का उपयोग करना पड़ता है। अवलोकित सामग्री तथा भौतिक सिद्धांतों के अनुकूल तारों के आंतरिक भाग के सरल प्रतिरूप (मॉडल model) की कल्पना की जाती है और फिर इस प्रतिरूप के भौतिक लक्ष्ण गणित की रीति से निश्चित किए होते हैं। यदि ये लक्षण तारों के आलोकित लक्षणों के समान हों, तो यह निष्कर्ष निकलता है कि तारे के आंतरिक भाग में भी वैसी ही भौतिक अवस्थाएँ विद्यमान हैं जैसी प्रतिरूप में। ऐसे कितने ही प्रतिरूपों का अध्ययन किया गया है। इसके फलस्वरूप तारों के आंतरिक भाग के संघटन के विषय में समुचित ज्ञान प्राप्त किया जा सका हैं।\n\nकुछ प्रकार के तारों का पुंज और उनके अर्धव्यास ज्ञात हैं। इसके अतिरिक्त प्रत्येक तारे का यह आवश्यक लक्षण है कि वह सतत आकाश में सब ओर ऊर्जा का विकिरण करता रहता है। ऊर्जा के विकिरण की दर, जिसे तारे की ज्योति (luninosity) कहते हैं, तारे का उतना ही महत्वपूर्ण लक्षण है जितने उसके पुंज और अर्धव्यास। यदि तारों के पुंज और उनते अर्धव्यासों का रेखाचित्र खींचा जाए, तो यह स्पष्ट हो जाता है कि तारे लगभग तीन भागों में विभाजित किए जा सकते हैं। तारों के पुंज और ज्योतिषयों का रेखाचित्र भी इस कथन का समर्थन करता है। अधिकांश तारों के लिये उनकी ज्योति पुंज के लगभग 3.5 घात के अनुसार विचरण करती है। इन तारों के समूह को मुख्य श्रेणी कहते हैं। जो तारे इस श्रेणी से भिन्न हैं, वे दो प्रकार के होते हैं : (1) श्वेत वामन (white dwarfs) और (2) ट्रंपलर तारे। ट्रंपलर तारों की ज्योति उनके पुंज के अनुपात में विचरण करती है। यदि एक ही पुंज की मुख्य श्रेणी के तारों और श्वेत-वामन की ज्योतियों ओर अर्धव्यासों की तुलना करें, तो यह पाया जाता है कि श्वेत वातन मुख्य श्रेणी के तारे की अपेक्षा बहुत कम ज्येतिष्मान् होता है और उसका अर्धव्यास भी बहुत कम होता है। अत: श्वेत वामन का पदार्थ अत्यंत घन होना चाहिए। द्वितीय-लुब्धक (सीरियम-बी) श्वेत-वामन श्रेणी का प्रतिनिधि माना जाता है। इसका माध्य घनत्व लगभग 6.8 ज्र्104 ग्राम प्रति घन सेंमी0 है। यही यहीं, यदि एक ही प्रभावी ताप के मुख्य श्रेणी के तारों और श्वेत वामन की ज्योतियों की तुलना करें, तो श्वेत वामन मुख्य श्रेणी के तारे की अपेक्षा बहुत ही कम ज्येतिष्मान होता है। ये भिन्नताएँ तारों के आंतरिक संघटन की भिन्नता की द्योतक हैं।\n\n\n", "id": "50411", "title": "खगोलभौतिकी"}
{"url": "https://hi.wikipedia.org/wiki?curid=50415", "text": "प्रहसन\n\nकाव्य को मुख्यत: दो वर्गो में विभक्त किया गया है - श्रव्य काव्य और दृश्य काव्य। श्रव्य काव्य के अंतर्गत साहित्य की वे सभी विधाएँ आती हैं जिनकी रसानुभूति श्रवण द्वारा होती है जब कि दृश्य काव्य का वास्तविक आनंद मुख्यतया नेत्रों के द्वारा प्राप्त किया जाता है अर्थात् अभिनय उसका व्यावर्तक धर्म है। भरतमुनि ने दृश्य काव्य के लिये \"नाट्य\" शब्द का व्यवहार किया है। आचार्यों ने \"नाट्य\" के दो रूप माने हैं - रूपक तथा उपरूपक। इन दोनों के पुन: अनेक उपभेद किए गए हैं। रूपक के दस भेद है; प्रहसन इन्हीं में से एक है - नाटक, प्रकरण, भाण, व्यायोग, समवकार, डिम, ईहामून, अंक, वीथी, प्रहसन।\n\nभारतीय काव्यशास्त्र में प्रहसन के स्वरूप-विवेचन पर पर्याप्त सामग्री उपलब्ध है। भरत मुनि ने इसके दो भेद किए हैं - शुद्ध प्रहसन और संकीर्ण प्रहसन। रूपक का वह भेद जिसमें तापस, सन्यासी, पुरोहित, भिक्षु, श्रोत्रिय आदि नायकों और नीच प्रकृति के अन्य व्यक्तियों के मध्य परिहास चर्चा होती है, प्रहसन कहलाता है। निकृष्ट श्रेणी के पात्रों का परिहासपूर्ण अभिनय संकीर्ण प्रहसन के अंतर्गत आता है। धनंजय तथा शारदातनय ने भी लगभग इसी आधार पर प्रहसन के तीन भेज किए हैं - शुद्ध, वैकृत (विकृत), संकर। इधर कुछ नए लेखकों ने परंपरा से भिन्न चरित्रप्रधान, परिस्थितिप्रधान, कथोपकथन प्रधान और विदूषकप्रधान भेदों का उल्लेख कर प्रहसन का नवीन वर्गीकरण प्रस्तुत किया है।\n\nप्रहसन की कथा प्राय: काल्पनिक होती है और उसमें हास्यरस की प्रधानता रहती है। उसके विविध पात्र अपनी अद्भुत चेष्टाओं द्वारा प्रेक्षकों का मनोरंजन करते हैं। कथाविकास में मुख और निर्वहण संधियों से सहायता ली जाती है तथा प्रवेशक, विष्कंभक आदि का नियोजन नहीं किया जाता। इसकी कथावस्तु प्राय: एक अंक में समाप्त हो जाती है, किंतु शिंगभूपाल आदि आचार्यो के अनुसार इसमें अपवाद स्वरूप दो अंक भी होते हैं।\n\nप्रहसन का प्रत्यक्ष प्रयोजन मनोरंजन ही है; किंतु अप्रत्यक्षत: प्रेक्षकको इससे उपदेशप्राप्ति भी होती है।\n\nसंस्कृत साहित्य के अध्ययन से ज्ञात होता है कि तत्कालीन समाज की समुन्नत स्थिति तथा आदर्शवादी नाटकों के प्रति विशेष अनुराग होने के कारण स्वतंत्र प्रहसनों की रचना बहुत कम हुई। \"सागरकौमुदी\", \"सैरंध्रिका\", \"कलिकेलि\" आदि प्रहसन ही उल्लेखनीय हैं। हाँ, विदूषक के माध्यम से संस्कृत नाटकों में हास्य की सृष्टि अवश्य होती रही।\n\nहिंदी साहित्य के आधुनिक युग में प्रहसनों की रचना की ओर भी ध्यान दिया गया है। भारतेंदु हरिशचंद (वैदिकी हिंसा हिंसा न भवति, \"अंधेर नगरी\", \"विषयविषमौषधम्\") प्रतापनारायण मिश्र (\"कलिकौतुक रूपक\") बालकृष्ण भट्ट (\"जैसा काम वैसा दुष्परिणाम\"), राधाचरण गोस्वामी (\"विवाह विज्ञापन\"), जी. पी. श्रीवास्तव (\"उलट फेर\" \"पत्र-पत्रिका-संमेलन\") पांडेय बेचन शर्मा उग्र (\"उजबक\", \"चार बेचारे\"), हरिशंकर शर्मा (बिरादरी विभ्राट पाखंड प्रदर्शन, स्वर्ग की सीधी सड़क), आदि इस युग में सफल प्रहसनकार हैं। इन सभी ने प्राय: धार्मिक पाखंड, बाल एवं वृद्ध विवाह मद्यपान, पाश्चात्य सभ्यता का प्रभाव, भोजनप्रियता आदि विषयों को ग्रहण किया है और इनके माध्यम से हास्य व्यंग की सृष्टि करते हुए प्रत्यक्ष अप्रत्यक्ष रीति से इनके दुष्परिणामों की ओर संकेत किया है।\n\nप्रहसन के समान ही पाश्चात्य काव्यशास्त्र में कॉमेडी के स्वरूप की चर्चा हुई है। ग्रीक आचार्य प्लेटो ने अपने आदर्शवादी दृष्टिकोण के कारण कॉमेडी में वर्णित हँसी मजाक का तिरस्कार किया है। किंतु, अरस्तु के अनुसार कॉमेडी के मूलभाव का विषय कोई ऐसी शारीरिक या चारित्रिक या चारित्रिक विकृति होता है जो क्लेशप्रद या सार्वजनिक होता है; अत: साधारणीकरण की क्षमता के कारण कॉमेडी काव्यकला का मान्य रूप है। कांट आदि दार्शनिकों ने विरोध, असंगति, कुरूपता, बुराई, अप्रत्याशित वर्णन, बुद्धिविलास आदि को कॉमेडी के लिये आवश्यक माना है।\n\nवर्ण्यविषय और प्रेक्षकगत प्रभाव के आधार पर पश्चिम में कॉमेडी के अनेक भेदों की प्रकल्पना की गई है जिनमें से \"फार्स\" का रूप कुछ कुछ प्रहसन के निकट है। इसमें हास्य के सूक्ष्मतर रूपहृ जैसे शुद्ध विनोद व्यंग्य, आदि की अपेक्षा प्रत्यक्ष शारीरिक विकृतियों पर अधिक बल रहता है। पाश्चात्य प्रहसनकारों में मॉलिये सबसे अधिक प्रसिद्ध हैं।\n\n\n\n", "id": "50415", "title": "प्रहसन"}
