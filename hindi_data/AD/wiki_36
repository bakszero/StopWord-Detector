{"url": "https://hi.wikipedia.org/wiki?curid=51337", "text": "वाकाटक और गुप्त युगीन बुंदेली समाज और संस्कृति\n\nबुंदेलखंड के वाकाटकों के पूर्व और मौर्यौं के बाद का बुंदेली समाज शुंग वंश, नागवंश, सातवाहन, विक्रमादित्य, शक, कुषाण, नवनाग आदि शासकों की अधीनता में रहा है। इस समय शासकों के बीच संघर्ष अधिक हुए हैं। इस युग गो आचार्य द्विवेदी ब्राह्मण साम्राज्य न मानकर हिन्दु संस्कृति का निर्माण युग मानते हैं जिसमें ब्राह्मण संघर्षशील तो हैं परंतु आपस में ही बौद्धों के प्रति प्रतिक्रिया कहीं नहीं थी। सामाजिक राजनीतिक क्षेत्र में अत्यंत उथल-पुथल थी। धर्मशास्र को नवीन रूप दिया गया (यह वस्तुत: संकट की व्यवस्था थी) पर परवर्ती स्मृतिकार उसे आगे न बढ़ा सके। विभिन्न शासकों के समाज तंत्र में समान्वित किया गया। पं० द्विवेदी लिखते हैं कि मान से या अपमान से यवन, शक, कुषाम सभी #ुस समाज तंत्र में खपा लिये गये। राजनीति में राजा की निरंकुशता का, उसके दैवी अधिकारों का जन्म भी इस युग से पहले ही हो गया था। इस युग में ब्राह्मण राज हो गया। परिणाम यह हुआ कि जब आगे दैवी अधिकार वाले सम्राटों का उत. हुआ तब राज्यपीठों से अपदस्थ हुए ब्राह्मणवंशों में पराजय, जन्य कुण्ठा एवं जन्म जात श्रेष्ठता की झूठी भावना घर कर गई और सम्राटों के दरबार के समान ही समाज में ऊँच-नीच एवं स्पृश्य-अस्पृश्य के भेद दिखाई दिये।\n\nवाकाटक काल में अपने-अपने वर्ण के अन्तर्गत विवाह की अनुमति थी परंतु कभी-कभी अनुलोभ विवाह भी होते थे। वाकाटक रुद्रसेन का विवाह प्रभावती गुप्तों से होना इसका प्रमाण है। इसी प्रकार ब्राह्मण क्षत्रिय विवाह का भी उल्लेख मिलता है। ब्राह्मणों में उपपद प्रसिद्ध थे पर कुल के नाम से प्रचलित न हुए थे। वाकाटकों के लेखों में ॠग्वेदी और सामवेदी ब्राह्मणों का उल्लेख कहीं नहीं है। वर्ण व्यवस्था का पालन नियमानुसाल था। वाकाटक काल में पत्थरों और कहीं-कहीं ईटों से मन्दिर बाँधने की पद्धति प्रचार में आने लगी थी। अजंता की गुफाओं से ज्ञात होता है कि तत्कालीन राजप्रसाद, घर और दूकान लकड़ी के होते थे। कालिदास के साहित्य में तत्कालीन सामाजिक परिवेस का परिचय मिलता है।\n\nवाकाटक काल में पौराणिक हिन्दु धर्म का भी अत्याधिक उत्कर्ष हुआ। उनके राज्य में सर्वत्र अनेक हिन्दु देवी के देवालयों का निर्माण हुआ। अधिकांश वाकाटक राजाओं के शैव होने के कारण अन्य देवो की अपेक्षा भगवान शिव के मंदिरों का निर्माण संख्या में हुआ होगा। साहित्य के क्षेत्र में संस्कृत और प्राकृत दोनो की रचनायें लिखी मिलती है। स्थापत्य की दृष्टि जबलपुर के पास बहरीबंध और तीगोवा के मंदिर को ध्यान में रखना आवश्यक है।\n\nवाकाटकों के समय में बुंदेलखंड में शिवोपासना के साथ विष्णुपूजा में तीव्रता आई। कृष्ण और राम विष्णु के अवतार के रूप में पूजे जाने लगे। परशुराम को भी विष्णु का अवतार माना जाने लगा। विष्णु और शिव के बीच अभिन्नता स्थापित की गई। यह हिन्दु संस्कृति के निर्माण का युग था जिसे पं० द्विवेदी ने शुंगों के काल से ही माना है। शुंगो के शासन काल में वैष्णव देवमन्दिरों का निर्माण हो रहा था और पश्चिमोत्तर सीमाओं के यवन भागवत धर्म मे दीक्षित हो रहे थे। इसके अतिरिक्तत टुमेन मे प्रस्तुत काल का एक विष्णु मंदिर प्राप्त हुआ है। जिसमें आजकल विन्ध्यवासिन देवी की मूर्ति लगा दी गई है। इसे वासुदेव की लीलाओं के अर्धचित्रों से अलंकृत किया गया है।\n\nबौद्ध धर्म में महायान शाखा का सूत्रपात हुआ और उसमें भी मूर्तिपूजा होने लगी। जैन धर्म का भी प्रचार हुआ। लक्ष्णीय बात यह है कि शैव और वैष्णव को राजचिन्हों में भी धारण किया गया।\n\nदामोदर धर्मानन्द कौसम्बी के अनुसार समुद्रगुप्त ने आर्यावर्त को भी विजित किया तथा नौ नाग राजा को अपना चाकर बताया। प्रयाग प्रशस्ति में इसे विस्तार से कहा गया है। समुद्रगुप्त तसे हर्षकाल तक के समाज में ब्राह्मण, क्षत्रिय, वैश्य तीन उच्च वर्ग माने गए थे। शुद्रों की स्थिती में विशेष परिवर्तन नहीं हुआ। उत्तर कालीन हिन्दु धर्म में श्रेणियों और सामाजिक दलों के पारस्परिक संबंध संगोत्र विवाह-पद्धति, सहभोज के नियमों द्वारा शासित थे। ब्राह्मण क्षत्रिय स्पर्धा चालू रही। गुप्तवंश के शासन में समाज और धर्म की उन्नति के अनेक प्रयत्न हुए। विशुद्ध साहित्य के क्षेत्र में जो सर्वतोन्मुख उन्नति हुई उसका दर्शन हमें कलाओं में होता है। न केवल वास्तु तथा स्थापत्य कलाओं ही वरन् चित्रमाला, संगीत, लक्षणकला और मुद्रा निर्माम की कला का अभूतपूर्व विकास हुआ। ब्रह्मगुप्त, आर्यभ और वहाहमिहिर इस काल के प्रसिद्ध वैज्ञानिक, गणितज्ञ हैं। कालिदास का साहित्य एक महत्वपूर्ण उपलब्धि है। इस युग में धार्मिक सहिष्णुता के साथ साथ एक राष्ट्रीय संस्कृति का विकसित होने का असर था। भारत धार्मिक क्षेत्र में ही नहीं सामाजिक-सांस्कृतिक स्तर पर समन्वय की भावना विशेष थी। स्पष्ट है कि विवाह, खान-पान, संस्कारों आदि में निषेध कठोर नहीं हुए थे। अन्त्यज की दशा शुद्धों से भई बुरी थी। दास प्रथा का प्रचलन था। नारी की स्थिती में परिवर्तन आ ग गया था। गुप्तकालीन स्मृतिग्रंथों में वैदिक शिक्षा केवल उच्चकुलों की स्रियों तक सीमित हो गई थी, सती, पर्दा प्रथा का कहीं कहीं प्रचलन था। अन्तर्राष्ट्रीय व्यापार उन्नति में था। वाकाटक और गुप्तकाल मंदिरों के निर्माण का युग माना जाता है। फाहियान पाँचवीं शताब्दी में भारत आया था। उसने बौद्धधर्म, जैनधर्म की उन्नति का विवरण दिया है। इस प्रकार की सर्वतोन्मुखी उन्नति के कारण ही गुप्तकाल को इतिहास का स्वर्णयुग कहा जाता है।\n\nइसी समय के आसपास हूणों ने भारत के राजनीतिक जीवन में अत्याधिक अस्त व्यवस्तता प्रस्तुत की। गुप्त साम्राज्य को हूण आक्रमणों से प्रबल धक्का पहुँचा। कतिपय इतिहासकार हूणों के आक्रमण को गुप्त साम्राज्य के पतन का कारण भी मानते हैं। कालांतर में हूण लोग हिन्दू समाज में मिला लिये गये। अनेक विद्वानों का विचार है की इन्हीं हूणों से अनेक राजपूत वंश उत्पन्न हुये हैं। राजपूतों की इस विदेशी उत्पत्ति को बुंदेलखंड के संदर्भ में बिलकुल भी नही माना जा सकता क्योंकि बुंदेली समाज में शौर्य अवश्य है पर इसके साथ-साथ सदाशयता, राष्ट्रीयता और स्वाभिमान की भावना विशेष है।\n\nगुप्त साम्राजय के बाद हर्षवर्धन को भारतीय इतिहास तथा बुंदेलखंड दोनों में विशेष महत्व का माना गया है। बुंदेलखंड में हर्षवर्धन का शासनकाल अत्यंत महत्व का माना जाता है। उसने हूणों के आक्रमण को विफल किया था। हूणों का मुखिया तोरमण था उसने बुंदेलखंड कुछ समय के लिए एरन (बुंदेलखंड की प्राचीन नगरीध पर राज किया था। एरन के लेख में तथा अन्यत्र भी उसके बुंदेलखंड में भयभीत करने वाले शासन का उल्लेख है। इतिहासकारों ने हूणों की संस्कृति और सभ्यता को बर्बर कहा है क्योंकि उनका आघात केवल भारत ही नहीं विश्व की अन्य सभ्यताओं पर पशुता पूर्ण माना गया है। बुंदेलखंड में बर्बतापूर्ण व्यवहार करने वालों को \"हूण' (हूण का विकृत रुप) कहा जाता है। बन्दरों की प्रकृति हूणों से समान मानकर उन्हें अपने खेत से भगाने के लिए \"हूडजा' का प्रयोग संभवत: इसी का प्रतीक है। ऐसे ही बिना नियम के खेल \"हुड़ी' भी कबड्डी का रूप है जिसमें खिलाड़ी की साँस की उपेक्षा सहनशक्ति की परीक्षा ली जाती है और सभी प्रकार से नोचा-खसोटा जाता है। हर्षचरित में कतिपय महत्वपूर्ण उल्लेख करते हैं जिनसे बुंदेलखंड में रहने और तत्कालीन जीवन के संबंध में कहा जा सकता है- जैसै - हर्ष की बहन राज्यश्री का अपने पति की मृत्यु पर क्षुब्ध होकर विन्धय पर्वत पर चला जाना, हर्ष द्वारा उसकी खोज करना और विन्ध्य पर्वत पर चला जाना, हर्ष द्वारा उसकी खोज करना और विन्ध्य प्रदेश के जीवन में कृषि और अहेर का उल्लेख करना आदि ऐसे साहित्यिक साक्ष्य हैं जो हर्ष कालीन बुंदेलखंड के जीवन की झाँकी देते हैं। हर्षचरित में गाँव और जंगल के जीवन में समानता बताई गई है जिससे यह भी निष्कर्ष लिया जा सकता है कि जातीयता का विशेष बोलबाला नही था। इसी समय की अजंता गुफा की चित्रावली भी (६-७वीं शताब्दी के आस पास) इसका साक्ष्य है।\n\nमुसलमानों के पूर्व तथा हर्ष के बाद उत्तर भारत (६४० ई० से १२०० ई०) अनेक छोटे-छोटे राज्यों में बँट जाता है। विभिन्न शासकों में कन्नौज का राजकुल, आयुध राजकुल, प्रतिहार और गहड़वाल वंश प्रमुख हैं। मिहिरभोज और अल्पकालीन शासन इस प्रदेश को कुछ न दे पाया। मिहिरभोज से पहले नवीं शताब्दी में बुंदेलखंड प्रतिहारों के नागभट के अधीन रहा था। इसी की परंपरा में महीपाल दसवीं शताब्दी में और उसके बाद विनायकपाल भी थोड़े समय तक बुंदेलखंड में टिक पाये। विजयपाल के समय में सात शक्तियां उदित हुई और वे इस प्रकार है -\n\n1.आन्हिलवाड़ के चालुक्य\n2.जेजाकमुक्ति मे चन्देल\n3.ग्वालियर के कच्छपघात\n4.डाहल के चेदि\n5.मालवा के परमार\n6.दक्षिणी राजपूताना के गुहिल\n7.शाकम्भरी के चौहान \n\nये शक्तियां एक जुट न रह सकीं। बुंदेलखंड में तीन शासकों के कुलों का विशेष प्रभाव रहा। ये तीनों जेजाकमुक्ति के चन्देल, डाहल और चेदि (बाद में कलचुरि) और ग्वालियर के कच्छपघात विभिन्न प्रकार से जनसमाज और संस्कृति को एक खास जीवन देते हैं। समस्त उत्तर भारत सामंतवाद में स्थिरता, उन्नति और कला उत्कर्ष की ओर अपने सामर्थ्य के अनुसार अग्रसर होता है। चन्देलों को बुंदेलखंड के उत्तर तथा कलचुरियों को दक्षिण में समकालीन ही माना गया है। दोनो राजसत्ताओं में दिग्विजय के दाँव पेंच चलते रहे थे इनका शासनकाल हिन्दु धर्म और समाज दोनों की उन्नति देने वाला था।\n", "id": "51337", "title": "वाकाटक और गुप्त युगीन बुंदेली समाज और संस्कृति"}
{"url": "https://hi.wikipedia.org/wiki?curid=51338", "text": "कलचुरि कालीन बुंदेली समाज और संस्कृति\n\nबुंदेलखंड के कलचुरियों के समाज में नीति, मर्यादा, धर्मनिष्ठा के साथ युद्धों की अधिकता थी अत: अनिश्चय का वातावरण था। शैवोपासना का प्रसार युवराज देव के समय में हुआ। इस समय शोण नदी के तट पर मत्तमयूर शैवों का बहुत बड़ा मठ बनाया गया। इतिहासकारों के विचार से युवराजदेव के राज में शैव सिद्धांत, शैवागम, शैवाचार्य, शैवमठ मन्दिरों की बाढ़ सी आ गई थी। बुंदेलखंड में ज्ञान साधना के केन्द्रों के रूप में अनेक मठों का निर्माण किया गया। गुर्गी और बिलहारी के मठ और मंदिर इस समय में साहित्य और अन्य विद्याओं की अभूतपूर्व उन्नति। शैवों के साथ सिद्ध भी जुड़े हुए हैं। कदम्ब गुहा शैव-सिद्धों का महत्वपूर्ण स्थान रहा है तथा गोलकी मठ के साथ तो अनेक ग्रामों की आय भी जुड़ी थी। युवराज देव के समय में साहित्य के क्षेत्र में कवि \"राजशेखर' का बुंदेलखंड में आना और \"विद्वशाल भंजिका' नाटक, कर्पूरमंजरी तथा बालरामायण की रचना तत्कालीन साहित्यिक वातावरण को प्रस्तुत करती है। ग्यारवीं शताब्दी में कर्ण ने काशी में \"कर्णमेह' नाम से शिव का प्रसिद्ध प्रसाद बनवाया था। ऐसा ही अमकंटक में चित्रकूट देवालय के नाम से निर्माण किया गया। स्थापत्य और वास्तुकला की दृष्टि से यह उत्कृष्ट कलाकृति है। बारहवीं शताब्दी में चंदेलों की बढ़ती हुई शक्ति के समक्ष कलचुरियों का पराभव हुआ। कलचुरिवंश लगभग तीन सौ वर्ष तक दक्षिण बुंदेलखंड का शासक रहा। इनके मदिरों में शिव मंदिर अधिक है साथ ही सामान्यतयर त्रिदेवों की पूजा भी होती थी। मूर्तियों में अलंकरण का प्रावधान और प्राधान्य था। समाज में विभिन्न वर्गों में उपजातियों का निर्माण इसी काल में हुआ था। क्षत्रिय युद्धों में, वैश्य व्यापार में और ब्राह्मण अपनी जीविका के साधनों के लिए सामंतों के आश्रित तो ये ही साथ ही आचार-विचार और रीतिरिवाजों के कठोरकार रहे थे। कलचुरियों के बाद चंदेलकाल में इसका विस्तार ही हुआ।\n\nआठवीं नवीं शताब्दी के उपरांत बुंदेलखंड के समाज में विशेष परिवर्तन आया। विदेशी आक्रमणकारियों के संस्कृत के कारण हिन्दु समाज में कट्टरता की भावना बढ़ी। आर० सी० मजूमदार ने ब्राह्मणों की निरंकुशता को एक अनिवार्य कारण माना जिसके कारण शेष समाज को उनके अधीन बन जाना पड़। दसवीं ग्यारहवीं शताब्दी के इतिहासकार इब्नशुर्दद्व के लेखों में भी इस का समर्थ नहीं मिलता है। चन्देलकाल में जाति विभाजन के दो पहलू थे - व्यावसायिक और विवाह जन्म जो बारहवीं शताब्दी के अंत तक स्थिर न रह सके। जातीय वर्ग विश्रंखलन सभी वर्णों में घटित हुआ। सामाजिक प्रतिष्ठा के लिए समाज को ब्राह्मणों की ओर देखना पड़ता था। अलबेरुनी ने लिखा है महमूद ने भारतवर्ष की सभी अर्जित घाती और उसका सौंदर्य सोलह आने नष्ट कर दिया। हिन्दुओं के विचार क्रमश: संकीर्णता की ओर बढ़ते गए। इस समय परिवार की दशा व्यावसायिक थी और उपजीविका से संबंध रखती थी। मध्ययुग तक वैश्य केवल कृषि का कार्य करते थे परंतु इस काल में वे कृषि कार्य से एक दम विरक्त हो गए और बूढ़ों के साथ ब्राह्मणों और क्षत्रियों ने इस हस्तगत कर लिया।\n\nकेशव प्रसाद मिश्र के अनुसार विवाह जैसे संस्कार में भी ब्राह्मणों को अन्य जाति (क्षत्रियों, वैश्य) की कन्या से विवाह वर्जित था। मध्ययुग के उत्तर में बाल-विवाह भी प्रचलित हुए और उसके निर्मित मनु-समृति और पराशर संहिता की व्यवस्थाओं को दुहराया गया -\n\nअष्ट वर्षा भवेगौरी नव वर्षा तु रोहिणी।\n\nदश वर्षा भवेत्कन्या तत उर्दू रजस्वला।।\n\nप्राप्तेषु द्वादश वर्षे कन्यां यो न प्रयच्छति।\n\nमसि मसि रजस्तस्या: पिवन्ति पितर: स्वयं।।\n\nबाल्यविवाह का एक कारण मुसलमानों अथवा विदेशियों के अत्याचार भी था। विधवा विवाह मना किया गया। बहुविवाह प्रथा प्रचलित रही। धीरे-धीरे जाति के बाहर का संबंध निषिद्ध हुआ। चंदेल राजाओं ने समकुलशील वालों के यहाँ भी विवाह संबंध किए हैं। नारियों की दशा इसी के साथ साथ गिरी और कन्या उत्पन्न करने पर उस ही दृष्टि से देखा गया। नारियों के अभिशप्त दशा में पहुँचने पर पारिवारिक विश्रंखलता आनी स्वाभाविक थी।\n\nभोजन और पेय में शूद्रों को छोड़ कर शेष सभी वर्ण आपस में मिलते जुलते थे। शूद्र कि स्थिती दिन-प्रतिदिन गिरती गई। ब्राह्मण से शूद्र का यह निर्देश \"टूरे तावत्स्थीयताम्। ब्राह्मण प्रस्वेद कनिका प्रसरन्ति' उनकी स्थिति का ज्ञापन कराता है। मद्यपान यद्यपि घृणित था परंतु यह प्रचलित था। वस्रों में पैजाम, पगड़ी, मिरजई का चलन था। आभूषण प्राय: सभी स्री-पुरुष पहनते थे।\n\nसामाजिक रीत-रिवाजों में परिशुद्धता का विशेष ध्यान रखा जाता था। कृषि कार्य में बैसाख सुदी तीज को कृषि वर्ष का आरंभ माना जाता था। देवशयन आषाढ़ सुदी ११ को और देव जागरण कार्तिक सुदी ११ को मानना कृषि संबंधी पूजा की रीति थी। सामान्य लोगों में कर्म और उनके फलों का विश्वास था (प्राय: सुकृतिनामर्थे देवायान्ति सहायताम् प्रबोध चन्दोदयय पृ० १४१) पर अनार्य जातियों में विशेषकर गौड़ और सौरों में भूतप्रेत में विश्वास दृढ़ था। फलस्वरुप ये अनेक काल्पनिक देवताओं की पूजा करके धर्म भावना की तृप्ति करते थे। भाव-जगतम, जवार, झाड़ फूँक पर लोगों को औषधियों से भी अधिक विश्वास था। यह तांत्रिकों और अघोरपंथियों का युग था। वर्तमान बुंदेलखंड में जिम ग्राम देवताओं (खेरमाता, भिड़ोहिया, घटोइया, गौड़ बाब, मसानबाबा, नट बाबा, छीट) का प्रचलन है तथा जिन महामारियों की देवियों और शक्तियों की पूजा प्रचलित है वह इन्हीं की देन है।\n\nमनोरंजन के क्षेत्र में उच्चस्तरीय वर्गों में गायन, वादन और नृत्य, अभिनय आदि थे तो शेष वर्गों में पर्यटनशील सपेरे, अभिचार और ऐन्द्रजालिक कार्य थे। इस प्रकार जिन बुराईयों का श्री गणेश इन शताब्दियों में हुआ वह कालान्तर में प्रौढ़ हो गई। आर्थिक दशा सामान्यत: अच्छी थी पर धार्मिक विवाद और संप्रदायगत संघर्ष बढ़ते ही गए। हठयोग #ौर तंत्र का प्रसार भी हुआ। धार्मिक अनैक्य के रहते हुए भी बौद्धधर्म का तिरोहण हुआ परन्तु कुमारिल और शंकर के अभियान के बावजूद जैन धर्म पल्लवित होता रहा। खजुराहो और महोबा में बने जैन मन्दिर इसके प्रमाण हैं। चंदेह शासकों का धर्म हिन्दु था पर वे जैन धर्म के प्रति उदार थे। धर्म में वैष्णव सम्प्रदाय के स्वरुप में परिवर्तन आया। बुद्ध विष्णु के अवतार के रूप में घोषित हो चुके थे। अहिंसा के समादार से वैष्णव धर्म ने जैन धर्म को आसन्त किया है शैव मत प्रसार वैष्णव मते के समानतर ही रहा परन्तु शाक्त को भी लोग मानते रहे। इस प्रकार विष्णु, देवी, गणेश, सूर्य आदि की पूजा प्रचलित थी परन्तु वैदिक विधियां तपंण, सूर्योपासना और हवन क्रमश: महत्वहीन होती गई। प्रत्येक हिन्दु गृह में किसी न किसी देव की लघु मूर्ति प्रतिष्ठित होती गई। हिन्दुओं के पंचांग त्यौहार से भरे पड़े थे। तीर्थ यात्रा की महिमा स्थापित हुई। मन्दिरों का जीर्णोद्धार, तालाब खुदवाना धार्मिक कृत्य बन गया। जहां तक इस्लाम की बात है बुंदेलखंड में इसका प्रभाव मुगलकाल में भी प्राय: नगण्य रहा है।\n\nदेशी राज्यों के उदय से प्रदेशीय भाषाओं का उदय भी हुआ। चन्देल साम्राज्य के अंतर्गत बुंदेली की विकास हुआ। अन्य भाषाओं में गौणी, बघेली का विकास हो रहा था। बुंदेली साहित्य का निर्माण इसी समय प्रारंभ हुआ। संस्कृत में उपदेशात्मक साहित्य, सोमदेवकृत कथा सरित्सागर, त्रिविक्रम भ कृत नल चम्पू, कृष्ण मिश्र रचित प्रबोध चन्द्रोदय (नाटक) तथा धार्मिक साहित्य पर भाष्य लिखे गये। ललित कलाओं, ज्योतिष, आयुर्वेद आदि पर ग्रन्थों का प्रणयन हुआ।\n\nचन्देलों ने जलाशयों और दुर्गों के निर्माण में विशेष शक्ति लगाई कालंजर का दुर्ग यद्यपरि ७वीं शती का निर्मित माना जाता है पर यह चन्देल साम्राज्य का विशेष आकर्षण था। अजयगढ़, बारीगढ़, मतियागढ़ मारफ, मौधा, मरहर, देवगढ़ आदि इसी युग का स्मरण कराते हैं। मुद्राओं में चन्देल और कलचुरियों के सिक्के मिलते जुलते हैं।\n\nचन्देलों ने उस संक्रमण काल में शासन किया है जिसमें मुसलमान क्रमश: विजय की ओर और हिन्दु पतन की ओर बढ़ रहे थे। शासकों की राजनितिक दृष्टि में संकीर्णता होने के कारण राष्ट्रीयता का सार्वभौम भाव प्राय: लुप्त था। देश बाहर और भीतर से संघर्ष की भट्टी में था। कुल मिलाकर धर्म, समाज, संस्कृति और साहित्य में परिस्थितियों से साक्षात् करने वाली दृष्टियों को अपनाया गया। धार्मिक उदारता तो रही पर भीतर से समाज धर्म और संस्कृति में एक कठोर व्यवस्था का ताना बाना बुन रही थी। तांत्रिकों और अघोरपंथियों के उदय के साथ मैथुन और मदिरा का उसी प्रकार प्राबलय हो गया जिस प्रकार वज्रयानियों और मंत्रयानियों में था। हिन्दुधर्म में उपासना के और अनेक माध्यम स्थापित हो गये। धर्म यात्रा, तीर्थ, दान, त्यौहार और व्रतों की मान्यता अधिक हो गई। यही चन्देल कालीन बुंदेली समाज का स्वरुप और संस्कृति थी।\n", "id": "51338", "title": "कलचुरि कालीन बुंदेली समाज और संस्कृति"}
{"url": "https://hi.wikipedia.org/wiki?curid=51339", "text": "बुंदेला शासन कालीन बुंदेली समाज और संस्कृती\n\nबुन्देला राजाओ के नाम \n1899, died 1956.\nRBSP\nबुंदेलखंड के चन्देल कालीन समाज और संस्कृति में बुंदेला शासन के प्रारम्भ होने के बीच एक ऐसा संधिकाल बुंदेलखंड में आता है जिसकी संस्कृति और समाज का चित्रण साहित्य के माध्यम से ही संभव है। जगनिककृत \"आल्हा' और विष्णुदास कृत \"रामायन कथा' तथा \"महाभारत कथा' का आश्रय लेना श्रेष्ठकर है। विदेशी आक्रमणों का ऐसा सिलसिला चला कि राजनैतिक दृष्टि से भारत में स्थिरता नहीं रह पाई। तथापि धार्मिक और सांस्कृतिक परिवेश कठोर नियमों से अनुसासित होने लाग। समाज के चारों वर्णों को स्मृतियों के अनुसार चलने के निर्देश धार्मिक नेताओं ने दिए। स्मृतियों के अनुसारण में कट्टरता बढ़ी और जाति और उपजातियों की श्रृंखला बढ़ती ही गई। सवर्णों में पुनर्विवाह वर्जित था परन्तु शूद्रों में इसका प्रचलन था। दास-दासियों के रखने का चलन था। चन्देलों के समय धर्म का जो रूप था उसमें इस काल में कोई लक्षणीय अन्तर नहीं दिखता है। गुजरात के सोलंकी नरेश कुमारपाल के संरक्षण में जैन धर्म अवश्य ही उत्थान पा गया। उड़ीसा के जगन्नाथ, कोणार्क के सूर्य मन्दिर के नमूने तथा भुवनेश्वर समूहों का निर्माण इस समय हुआ। जैन मन्दिरों के नमूने आबू के दैलवाड़े मन्दिरों में दृष्टव्य हैं राजाओं की चिन्ता अपने राज्य को विजित होने से बचाने की थी। चारण युग का प्रारंभ यहां से होता है, चन्द और जगनिक आदि कवि इसके प्रमाण हैं।\n\nपर्वती काल में फिरोज तुगलग के समय तक समाज की दशा अत्यंत खराब हो चुकी थी। शासन का संचालन संकीर्णतापूर्ण, पक्षपातयुक्त और साम्प्रदायिता के आधार पर होता था अत: धार्मिक पक्षपात स्वाभाविक थे। हिन्दी जी तोड़कर अपनी समाज व्यवस्था बनाने में लगे थे पर राज्य की ओर से हस्तक्षेप होते थे। समाज में दास प्रथा थी। तैमूरलंग के आक्रमण से असंतुलन उत्पन्न हुआ। रुढिवाद और अंध विश्वासों की सघनता बढ़ी। वर्णाश्रम धर्म की कट्टरता इतनी बढ़ी कि एक उपविभाग का व्यक्ति दूसरे उपविभाग के व्यक्ति तके यहां खानपान, रोटी-बेटी का संबंध नही रखता था। विदेशी आक्रमणकारियों से जब भगवान जनता की रक्षा न कर सका तो धर्महीनता की स्थिति भी आने लगी। बुंदेलखंड के समाज को अब पूर्णत: धर्म, संस्कृति और सामाजिक व्यवस्थाओं के क्षेत्र में शासक का मुखापेक्षी होना पड़ा। राजा के निर्देश कवियों की वाणी का अभिव्यक्त हुए हैं। इस समय आल्हा और जल समाज के प्रचलित उपक्तियां इस प्रकार हैं -\n\n(१) बारा बरस लौं कूकर जीये ओ तेरा लौं जिये सियार।\n\nबरस अठारा छत्री जीये आँगे जीये तो धिक्कार।।\n\n(२) जाहि प्रान प्रिया लागिन सौ बैठे लिज धाम।\n\nजो काया पर मूछ वाई सो कर हैं संग्राम।।\n\n(३) बाई जित परमाल के बज्जे घोर निसान।\n\nसैन सहित गढ़ मिलियो मल्लखन बलवान।।\n\nइनसे पता चलता है कि चन्देलों के समय से राजाओं को युद्धरत रहना पड़ता था। समाज का स्थान राज्य के बाद आता है अत: हिन्दू धर्म के अनुसार राजा के लिए मरना जन समाज का धर्म हो गया था। राजा की कल्पना ईश्वर के अंश के रूप में की गई। देशी राजाओं ने हिन्दु जनता की उन्नति के लिये जितने कार्य किये उससे कहीं अधिक अपने स्वार्थों की पूर्ति की।\n\nबुंदेली समाज का प्रतिनिधित्व १२वीं शताब्दी में महोबा के द्वारा, पन्द्रहवीं शताब्दी में ग्वालियर के द्वारा तथा उसके बाद ओरछा और पन्ना के द्वारा होता था। पन्ना के शासकों का गौड़ों और मरठों से संबंध जुड़ता है तब बुंदेलखंड के समाज में वैविध्य आने लगता है। मुगल श्णासन का प्रभाव भी समाज की रुढियों और विविध सामाजिक जीवन मूल्यों में परिवर्तन लाता है। अंतिम विदेशी प्रभाव अंग्रेजी समाज का है जिसमें वर्तमान बुंदेली समाज की संरचना हुई इस प्रकार बुंदेली समाज सामन्तवाद के प्रभाव से प्रारंभ होकर साम्राज्यवाद की अतियों का शिकार भी बनता है।\n\nमहोबा बारहवीं शताब्दी के बुंदेलखंड का सर्वाधिक प्रसिद्ध केन्द्र रहा है। चन्दबरदाई कृत महोबा खण्ड और जन कवि जागनिक कृत आल्हाणखण्ड दोनों ही कृतियाँ महोबा की सामाजिक, सांस्कृतिक दशाओं का वर्णन करती है। चन्देल साम्राज्य का अन्त, परमाल की मृत्यु और कलिं और महोबा की मुसलमानी शासकों द्वारा अधिग्रहण करने से हो जाता है। इसके बाद बुंदेलखंड का यह प्रदेश सोलहवीं शताब्दी तक प्रभावहीन हो जाता है। महोबा का शासक बहुत ही कमजोर और कायर माना गया है परन्तु उसके दो वीरों के माध्यम से इसकी ख्याति विशेष हुई है। शासक के व्यक्तित्व का पर्दाफाश होता है परन्तु इसके साथ ही समाज में स्मृतियों के शासन का आभास भी मिलता है। वर्णाश्रम, राजा के प्रति प्रजा का कर्तव्य, वीरों का जान देकर राज्य की रक्षा करना आदि इस समय की सामाजिक विशेषताएं हैं। चार वर्णों का विभाजन इस काल में अनेक जातियों और उपजातियों में हो गया था। इनके निर्माण में व्यवसाय का कर्मप्रधान कारण था। सोने का काम करने वाला सुनार, लोहे का काम करने वाला लुहार, लकड़ी का काम करने वाला बढ़ई, चमड़े का काम करने वाला चमार और ताम्बूल का व्यवसाय करने वाला तंबोली आदि से स्पष्ट होता है। स्थान परक नामों से भी उपजातियां बनी - कनौजिया, सरयूपारीण। क्षत्रिय भी छत्ती कुरियों में बंटे। कायस्थ पृथक् जाति बन गई। कुलीनता का विचार अति को पंहुचा। ब्राह्मणों ने जपतप वाला रूप तिरोहित होने लगा और वे मन्दिरों में वेतन भोगी पुजारी तथा पाठशालाओं के संचालक और शिक्षक बने। अनेक ब्राह्मण शासक भी रहे। क्षत्रियों में बल, स्वाभिमान का गौरव था परन्तु जिहि की बिटिया सुन्दर देखी तिहि पै जाय धरे तरवार की वृत्ति भी बन गई थी। सारत: अधिकांश राजपूत विलासप्रिय, दरबारी संस्कृति को अपनाने लगे। वैश्य पूर्णत: वाणिज्य पर आश्रित हो गया और अहीरों, ग्वालों ने गोपालन अपनाया। इनमें भी अनेक जातियां बनी। छुआछूत का प्रसार हुआ। चांडाल आदि अस्पृश्यों को बस्ती के बाहर झोंपड़ियां बनानी पड़ीं।\n\nसामाजिक मूल्यों में देव ॠण, पितृ ॠण, ॠषि ॠण और मानव ॠण चुकाना जीवन का अनिवार्य लक्ष्य बना। बहुविवाह गौरव की बात हो गई। अतिथि सत्कार, दान, साधु विद्वानों के सत्कार में जनमानस की रुचि थी। दास दासियों के साथ अच्छा व्यवहार किया जाता था। शैव धर्म, वैष्णव धर्म, अभिचार, जादू-टोना तो प्रचलित थे, बौद्ध और जैन धर्म भी मान्य थे। व्यापक हिन्दु धर्म में वेद और पुराणों के साथ स्मृतियों की भी मान्यता थी परन्तु कर्मकाण्ड और बाह्योपचार के आधिक्य के कारण राजा महाराजाओं तथा धना व्यापरियों ने विशाल मन्दिर बनवाये। कलचुरी और परमरी ही नहीं चन्देल चौहान और गहिरवार आदि सभी शैव धर्मावलम्बी थे। योग और तन्त्र की शैव धर्म में प्रतिष्ठा हो चुकी थी। ज्ञानमार्ग के साथ सगुणवादियों को भी शिवपूजी में सिद्धियों की उपलब्धी माननीय हुई। वीरों ने शिवभाल में माथा दे वीरगति प्राप्त करना अन्यत्म धर्म माना। पंचमकार सम्प्रदायों के स्थान पर वैष्णव धर्म का पुनरुत्थान, शंकराचार्य की उपासना से भिन्न भक्तिमार्ग का सूत्रपात वास्तव में सनातन धर्म का प्रबल समर्थन देने वाला हुआ। इन सबका साहित्य एवं कला के क्षेत्र में व्यापक प्रभाव हुआ। महोबा के विशाल भवन, कालिं के किले और मंदिर के उत्कृष्ट नमूनों कें परवर्तीका में कुछ नया नहीं जोड़ा जा सका। महोबा का महत्व ही इसके बाद कभी न हो सका इसलिए बुंदेली साहित्य का प्रारम्भ भी वीर काव्य से होता है।\n\nमहोबा के उपरान्त ग्वालियर बुंदेलखंड का दूसरा महत्वपूर्ण राज्य है जिसमें साहित्य, संगीत और कला प्रेमी तोमर वंश का शासन रहा। इनके समय में समाज, धर्म, संस्कृति और साहित्य में समृद्धि हुई। सुदूर अतीत में ग्वालियर हूण राजा तोरमाण और उसके पुत्र मिहिरकुल के हाथ में ६वीं शताब्दी तक रहा। ९वीं शताब्दी में कन्नौज के राज भोज ने (चतुर्भुज मन्दिर के प्रमाण से) अपनी अधीन किया। १०वीं शताब्दी के मध्य में कछवाहा राजपूतों ने इस जीता और सन् ११२८ में वे परिहारों द्वारा पराजित हुए। सन् ११६९ में कुतुबद्दीन एबक ने मुहम्मद गौरी के लिए जीता। सन् १२१० में परिहारों ने फिर इसे अपने अधिकार में किया। सन् १२३२ से १३९८ तक यह अल्तमश के अधीन रहा। तैमूर के आक्रमण के समय तोमरों ने इसे अपने अधिकार किया यद्यपि सन् १४०४, सन् १४१६, सन् १४२९ में इस राज्य के निमित्त अनेक युद्ध हुए पर सन् १५१८ तक तोमरवंशी शासकों ने इस भूमि पर राज्य किया।\n\nतोमरवंशी राजा मानसिंह और उनके पूर्व डूँगरेन्द्र सिंह के समय में ग्वालियर एक सांस्कृति स्मृद्धि का केन्द्र था। साहित्य के क्षेत्र में रइधू, पुष्पदन्त, स्वयंभू और विष्णुदास जैसे कवियों ने यहाँ आश्रय पाया। मानसिंह के समय में अनेक कलाकृतियां, वास्तुकला और स्थापत्य कला के सुन्दर नमूनों का निर्माण हुआ। तोमरवंशी राजपूत यद्यपि बुंदेला नहीं हैं पर बुंदेलशंड में इनका इन दो शताब्दियों में विशेष महत्व रहा है। सामाजिक दृष्टि से यह भूभाग ब्राह्मण, क्षत्रियों और वैश्यों का प्रदेश था परन्तु विभिन्न आक्रमणों और शासकों की नीतियों के फलस्वरुप यहां मुसलमान, मराठा और ईसाई सभी बसे हैं। बुंदेलों का शासन ओरछा में होते ही इस राज्य का महत्व धीमे-धीमे कम हो गया क्योंकि सन् १५२६ में इसे बाबर ने तथा सन् १५४२ में शेरशाह ने १५५८ में अकबर ने अपनी सल्तनत के अधीन कर लिया। अन्य सामाजिक सांस्कृतिक दशाओं में कोई उल्लेखनीय परिवर्तन नहीं आया। हिन्दुओं ने अपनी जाति व्यवस्था, वर्णाश्रम को उत्तरोत्तर कठोर बनाया है। राजपूत संस्कृति का सर्वोत्कृष्ट आकर्षण गुजरात में उड़ीसा, मध्यभारत से पंजाब तक फैले हिन्दु, बौद्ध, जैन मंदिरों की वास्तुकला है। अनेक कला समीक्षकों और इतिहासकारों की सम्मति में खजुराहो का कंटरिया महादेव का मंदिर, भुवनेश्वर का लिंगराज मंदिर, कोणार्क का सूर्य मंदिर तथा ग्वालियर का तेली का मन्दिर वास्तु की सर्वोत्तम उपलब्धियां हैं। उदयादित्य परमार द्वारा उदयपुर (ग्वालियर) में १०५९ और १०८९ ईस्वी के भीतर निर्मित नीलकंठ अथवा उदयेश्वर मन्दिर अपेक्षाकृत अन्य प्रसिद्ध मध्ययुगीन मन्दिर हैं, किन्तु यह भारत के सुन्दरतम मन्दिरों में से एक है।\n\nओरछा राज्य की स्थापना और शासन से ही बुन्देला शासन की स्मृद्धि और प्रभुत्व का परिचय मिलता है। \"बिन्दु दो दुर्गमेश:' के मुद्रांक से ओरछा राज्य का शासन चलता था। समस्त राजन्य परिवार की एकमात्र देवी विन्ध्यवासिनी थी। उनके दो सिंहों के कारण उन्हें सिंहवासिनी भी कहा जाता था। ध्वज में सूर्य वंश का प्रतीक काला और स्लेटी और हरा मिश्रित (या) रंग तथा एक ध्वज पर अनुमान युद्ध के देवता, शमीवृक्ष की शाखायें तथा देवी के आसन के नीचे सर (हेमकरन का) होना एक राजकीय मुद्रा की आवश्यकता थी। बुंदेलों के गोत्र काश्यप, शाखा जाबालि, प्रवर, वत्स, अरा, असित, सूत्र कात्यान गायत्री सावित्री, देव सूर्य, आद्य देवी विमला या विन्ध्यवासिनी ॠषिवशिष्ठ, शिख-दक्षिणावर्त, पक्ष सरयू और गरुड़, वृक्ष पीपल, सम्प्रदाय वैष्णव होते हैं। ओरछा के साथ टीकमगढ़ का राज्येतिहास भी यही है। ओदछा का नाम ओंदो और को मिला कर ओरछा बना है। टीकमगढ़ का नाम त्रिविक्रम-टीकम - कृष्ण के नाम के आधार पर बना है। ओरछा राज्य की विशेषताएँ जनश्रुतियों में इस प्रकार सुनी जाती हैं -\n\nजतारा के निमित्त\n\nनौ सौ बिहेर नवासी कुआ।\n\nछप्पन ताल जतारा हुआ।।\n\nओरछा की सतधारा के निमित्त\n\nपहली भरी अर्जुन दिमान ने\n\nदूजी भरी जो मुगलान के मारे\n\nय सभी धारायें\n\nतीजी भरी परता सू रुद्र ने\n\nइन राजाओं ने पुण्य\n\nचौथी भरी चन्द हकारे\n\nकर्मों से बहती है\n\nपंचम पाँचे भरी\n\nमधुशाह ने षष्ठम, दुल्हाराब दुबारें\n\nसाहिब सूरत के संग्राम भरी, सतधारा की सातहु धारें\n\nवस्तुत: बुंदेला शासन में हिन्दु धर्म का पुनरुत्थान हुआ है परन्तु उसका स्वर अत्यंत मद्धिम रहा है। राजपूत स्वयं को सर्वाधिक कुली रघुकुल तिलक मानते थे। अत: शीघ्र ही उनमें वंशाभिमान, स्थीनीय देशभक्ति और संकुचित जातीयता की भावनायें घर कर गई। सामाजिक रूप से राजपूत-योद्धाओं ने अर्ध दैवी दर्जा अख्तियार करके स्वयं को शेष समाज से अलग कर लिया। इस प्रकार अब एक घमंडी और सैनिक अभिजात वर्ग का निर्माण हुआ। वे गायकों और चापलूसों से सदेव घिरे रहने लगे। जिन्होंने राजपूतों की पृथकत्व और अपने को बड़ा समझने की भावना को कृत्रिम रूप से और बढ़ाया। इसकी प्रतिक्रिया शीघ्र ही संपूर्ण समाज पर हुई। भारतीय संस्कृति को अवनति की ओर ले जाने वाली दो भयंकर सामाजिक कुरीतियां युद्ध कुशल राजपूतों की देन हैं। ये कुरीतियां हैं जन्म के आधार पर वर्ण विभाजन और जीवन के उच्चतर क्षेत्र से स्रियों को निकाल देना। इसी प्रकार जातीय बन्धन, खानपान निषेध, पर्दाप्रथा, उच्च वर्णों की स्रियों को घर की चारदीवारी में बंद रखने में कट्टरता आई। कम उम्र के विवाह, सती प्रथा मुसलमानों के आक्रमण के बहुलता के सामने आये। समाज की चातुर्वण्य व्यवस्था इस काल में आकर लचीली न होने से टूट गई। सम्पूर्ण समाज विभिन्न कटघरों में रहकर सामन्तों का मुखायेक्षी हुआ। ब्राह्मण अपनी जीविका राजदरबारों, मंदिरों और शिक्षालयों में जाकर कमाने लगे। क्षत्रियों कि विभिन्न श्रेणियां सेना में, वैश्य कृषि अथवा व्यापार तथा शेष वर्ग सेवा में बद्ध हुए। पगड़ी रखना, दुपट्टा रखना, चादर ओढ़ना अभिजात्य की निशानी बना। दशहरा, दिवाली, होली, रक्षाबंधन, कंजलियाँ आदि त्यौहारों को विशेष तौर से मनाया जाने लगा। ओरछा मे पहले विष्णु की पूजा होती थी। बाद में राम मंदिर बना और उनके साथ हनुमान, सीता, लक्ष्मण आदि की मूर्तियों की स्थापना की गई। शिवपूजा इस प्रदेश में पहले से चली आ रही थी। ओरछा के राजाओं की उत्तरोत्तर अवनति भी हुई। मधुकर शाह और वीरसिंह देव प्रथम के समय दो महत्वपूर्ण राम राजा का मन्दिर और जहांगीर महल बनाये गये। परन्तु त्यागी और ईमानदार हरदौल का विषपान करके प्राणापंण करना इनकी आपसी कटुता का प्रतीक है। हरदौल अब भी ग्रामों में देवता की भाँति पूजे जाते हैं।\n\nमहाराजा हरदौल बुन्देला नगर ओरछा म्यान। जियत किए बहु पुन्य मरै पै थपे जगत में आन।।\n\nबुंदेला शासकों की स्वाधीन राज्य के प्रति संघर्षशीलता और बादशाह की अधीनता में युद्धों में सहायता से बुंदेलखंड के समाज में वीरता, त्याग, बलिदान, धर्मपरायणता और सांस्कृतिक उत्सवों की भरमार अधिक रही है। एक हिन्दु राष्ट्र (संकीर्ण अ-- में) की कल्पना में समस्त जनसमाज को संघर्षरत रहना पड़ा है। फलत: यह प्रदेश अपनी अतीत से ही प्रगतिशील नहीं बन सका। सांस्कृतिक दृष्टि से निश्चित ही बुंदेलों के छोटे-छोटे राज्यों में निहित, संगीत धर्म की समृद्धि होती रही है और उत्तर भारत के अन्य राज्यों की भांति मुसलमान प्रभाव न्यून ही रहै हैं।\n\nओरछा के बाद बुंदेला शासन पन्ना से संचालित होता है। महाराज छत्रसाल इसके शीर्ष नेता माने जाते हैं। छत्रसाल मधुकर शाह के भाई उदोतसिंह के पौत्र चम्पतराय के पुत्र थे। चम्पतराय ने औरंगजेब के समय बुंदेलों की पहली राजधानी कलिं (महोबा के पास) ही थी बाद में वह पन्ना बना दी गई। बुंदेलखंड में अब तक मुसलमानों का वास भी प्रारंभ हो गया। इम्पीरियल गजेटियर के अनुसार ब्राह्मण, क्षत्रिय, लोध, अहीर, कुरमी और चमारों की जनसंख्या इस राज्य में विशेष रही है। वस्तुत: छत्रसाल तक वैष्णव धर्म की ही उन्नती हो रही थी। प्राणनाथ सम्प्रदाय को भी छत्रसाल के समय में प्रक्षय मिला। राजदरबार के कवियों ने वैष्णव भक्ति और घासी सम्प्रदाय (प्राणनाथ का दूसरा नाम) भक्ति दोनों के प्रभाव में काव्य रचनायें की हैं। कतिपय कबीरपंथी मार्ग का अनुसरण करने वाले (अक्षर अनन्य का विशेष सन्दर्भ) व्यक्तियों ने धर्म के बाह्यचारों का खण्डन करने का प्रयत्न किया है। छत्रसाल का शासन काल राष्ट्रीय उन्मेष का युग था। लाल कवि एक योद्धा कवि, सलाहकार की भांति छत्रसाल के जीवन की सत्य घटनाओं का चित्रण अपने काव्य में करते हैं जब भूषण शिवाजी को उद्बुद्ध कर रहे थे, लाला कवि का छत्रसाल के प्ति वही कार्य था। धार्मिक, सामाजिक, सांस्कृतिक दृष्टि से यह समस्त काल उन्मेष का था। हिन्दु संस्कृति और समाज दोनों में कट्टरता से नियमों का पालक किया गया। जाति प्रथा अत्यंत रुढ़ हो गई थी। छत्रसाल के वैभव एवं शौर्य की चर्चा शिवाजी के समानान्तर की जाती है। युद्धों में ही सारा राज्य सन्नद्ध था फलत: बुंदेलखंड की सीमाओं में विस्तार हुआ। जनश्रुति भी है -\n\n(१) इत जमना उत नर्मदा, इत चम्बल उत टौंस।\n\nछत्रसाल सौं लरन की, रही न काहूं हौंस।।\n\n(२) दक्षिण से जोर कें, मरोट बाद शाहिन कों।\n\nतोरे तुरकान कीन्हीं अकह कहान की।।\nजेर कर जालिम जहान के नरेशन कों।\n\nशेर पर साहिबी सम्हारो कुलै मान की।\n\nछत्ता नरनाह त्यौं सपूत हृदय शाह वीर।\n\nजगत बड़ाई कवि करन बखान की।\n\nनर्मदा कालिन्दी टौंस चम्बल महावट तैं।\n\nविरच बुंदेली हद्द बाँधी हिन्दुवान की।\n\n(३) भैंस बंधी है, ओरछा, पड़ हुसंगाबाद।\n\nलगवैया है सागरे, चपिया रेवा पार।\n\nछत्रसाल के पत्रों के सिरनामों पर अक्सर एक पंक्ति लिखी रहती थी।\n\n\"जान है सो मान है, न मान है सो जान है।।'\n\nछत्रप्रकाश और छत्रविलास में छत्रसाल के जीवन और नीतियों का पूर्ण विवरण मिलता है।\n\nछत्रसाल के समय से ही बुंदेलखंड में मराठों का प्रवेश होता है जबकि बुंदेला शासको ने गौंडवाने के शासकों की कन्याओं से विवाह प्रारंभ कर दिये थे। छत्रसाल के राज्य का तीसरा हिस्सा बाजीराव पेशवा का मुहम्मद वंश हो बुन्देलखंड से निकालने सहायता के पुरस्कार में दिया गया था।\n\nजो गति ग्राह गजेन्द्र की सो गति भई है आय। बाजी जात बुंदेल की राखौ बाजी राय।।\n\nयहां से बुंदेलखंड का शासन सूत्र मराठों और छोटे जागीरदारों में बँट जाता है। सामन्तवाद की समस्त कमियाँ और खूबियाँ इस काल के समाज को प्रभावित करती हैं।\n", "id": "51339", "title": "बुंदेला शासन कालीन बुंदेली समाज और संस्कृती"}
{"url": "https://hi.wikipedia.org/wiki?curid=51340", "text": "परवर्ती बुंदेली समाज और संस्कृति\n\nबुंदेलखंड में मराठों के शासनकाल में बुंदेलखंड में यजुर्वेदिय हिन्दु शाखाओं के साथ ॠग्वेदीय हिन्दुओं का समागम हुआ। इनमें ब्राह्मण तथा अन्य जातियों के अनेक वर्ग मिलते हैं। मुसलमानों में शिया और सुन्नी के सिवा भी अन्य बोहरा बहना आदि अन्य जाति के व्यक्ति इस प्रदेश के निवासी बने। अंग्रेजी राज्य में विलयन होने पर ईसाई मिशनरियों ने भी जिला स्तरों पर मुख्यालय बनाये और अपने धर्म का प्रचार-प्रसार किया। बुंदेली समाज अब तक चातुण्र्वण्य तक ही सीमित था और आर्यों तखा अनार्यों का श्रेणियों में आसानी से विभाजित हो जाता था पर गत दो सौ वर्षों में उसमें विविधता आई। सभी जातियाँ अपने खान-पान, विवाह संबंधों तथा जन्म आदि के संस्कारों में एक दूसरे के प्रभाव में आई। वर्तमान रीति-रिवाजों और संस्कारों में बहुत कुछ एक सा हो गया है।\n\nमध्ययुग में अकबर के शासन के उपरांत शाहजहाँ और औरंगजेब के धार्मिक नीति में कट्टरता आने लगी और हिन्दुओं पर क्रमश: अत्याचार बढ़ने लगे और इसका प्रभाव हिन्दुओं के राजनैतिक नेताओं - विशेषकर अधीनस्थ सामंतों पर भी पड़। एक और राजपूत बादशाह की कृपा के पात्र बने रहना चाहते थे और दूसरी ओर वे आत्मसम्मान की रक्षा हेतु बलि देने को भी तैयार हो जाते थे, यहाँ उनका विद्रोही स्वर झलकता था। बुंदेलखंड के शासकों में इस काल में दो प्रवृतियां लक्षित होती हैं। एक वर्ग के जागीरदार, शासक, दरबारी, संस्कृति के दास बनते हैं और दूसरे वर्ग के शासक विद्रोह का रास्ता अपनाते हैं। इनमें वीरसिंह, जुझारसिंह, चम्पतराय, छत्रसाल, मानवती, शहीद सुमेरसिंह, मर्दनसिंह, बख्ताबलीशाह के नाम स्वातंत्र्य प्राप्ति के लिए तथा हरदौल सिंह, अमानसिंह, मथुरावली आदि के नाम बलिदान या उत्सर्ग के लिए प्रसिद्ध हैं। उत्सर्ग करने वाले व्यक्तियों को जनसमाज ने देव का दर्जा प्रदान किया है। शौर्य के क्षेत्र में मराठा शामन में तांत्या टोपे, रानी लक्ष्मीबाई, दुर्गावती के नाम स्मरणीय हैं। अंग्रेजी शासनकाल में चन्द्रशेखर, भगवानदास माहौर के साथ अन्य अनेक शहीदों के नाम बुंदेलखंड के जोड़े जाते हैं। मध्ययुग के उपरांत समाज और संस्कृति के क्षेत्र में बुंदेलखंड में विधानगत कठोरता बढ़ती गई है परंतु हिन्दु संस्कृति और सभ्यता की रक्षा के प्रयत्न भी हुए हैं। उत्तर भारत के अन्य क्षेत्रों की भाँति यहां आंग्ल और मुसलमानी प्रभाव न्यून ही रहा है अत: बुंदेली समाज के घटकों में वर्णो का प्राधान्य रहा है। विदेशी समाजों के प्रभाव सामाजिक-धार्मिक कट्टरता के कारण अनिष्टकारी परिणाम देने वाले नहीं है। अंधविश्वास, जाति से बड़ी जात, आनुवंशिक कुलीनता, धार्मिक अन्धता के परिणामस्वरुप मध्ययुगीन समस्त धार्मिक उपासनाओं में विविधता बढ़ती गई। राम, कृष्ण की रसिक उपासनाओ का जोर होने से अतिवादी रूप भी सामने आये। बुंदेली समाज में कुल मिलाकर धर्म, संस्कृति के क्षेत्र में संख्यातीत शाखा-प्रशाकायें दृष्टिगत होती हैं। बुंदेली समाज के घटकों का स्वरुप इस प्रकार है।\n\nहिन्दु वर्णाश्रम में ब्राह्मणों की व्यवस्था प्राय: अपदस्थ हो गई। समस्त ब्राह्मणों के दो वर्ग सारे देश में हो गए - उत्तर भारतीय ब्राह्मणों के लिए पंच गौड़ और दक्षिण भारतीय ब्राह्मणों के निमित्त पंच द्रविड़ वर्ग। पंच गौड़ - सास्वत, गोर, कान्यकुब्ज, मैथिल और उत्कल; पंच द्रविड़ - महाराष्ट्र, तैलंग या आंध्र, द्रविड़ या तमिल, कर्नाटक तथा गू के बीच की विभाजन रेखा नर्मदा नदी मानी जाती है। पंच गौड़ के अन्दर अनेक उपजातियाँ भी मानी जाती हैं जिनमें एक दूसरे से श्रेष्ठता की प्रतिस्पर्धा अभी तक बनी हुई है। बुंदेलखंड में अधिकांशत: जिझौतिया ब्राह्मण ही मुख्य रहै हैं।\n\nकान्यकुब्ज, सरयूपारीण सना और अन्य ब्राह्मण के वर्ग एक शताब्दी से पूर्व यहाँ नहीं थे। प्रारंभ में इनका कार्य मंदीरों में पूजा करना और शासकों का मंत्री होना था बाद में इन्हें जागीर और सनदें मिली तो ये कृषि, नौकरी आदि में भी प्रवृत हो गए। ब्राह्मणों को मूलस्थान के आधार पर संज्ञायें दी गई हैं। बुंदेलखंड में इनकी उपजातियाँ अहिवासी, जिझोतिया, कनौजिया, खेड़ावाल, मालवी, नागर, नार्मदेव, सनाढ्य, सरबरिया और उत्कल की पाई जाती है। विप्र, द्विज, बाँमन श्रोत्रिय महाराज आदि विशेषण इनके साथ जोड़े जाते हैं। पूर्व और उत्तर में ब्राह्मण मांस भक्षण करते हैं पश्चिम में वेमसक का पानी पीते हैं परंतु बुंदेलखंड में इसका चलन नहीं है। एक ब्राह्मण दूसरे के यहाँ पक्की रसोई खाता है। इनके कुछ गुणों की जहाँ प्रशंसा होती है वहीं पर इनके संबंध मे जनश्रुतियां भी है -\n\n(१) विप्र परौसी अजय धन, बिटियन कौ दरबार।\n\nएते पै धन न घटे पीपर राखौ दुआर।।\n\n(२) विप्र वैद नाऊ नृपति स्वान सौत मंजार।\n\nजहाँ जहाँ जे जुरत है तहँ तहँ राखौ बिगार।।\n\n(३) करिया वामन, गोर चमार, इनके साथ न उतरियो पाऱ\n\nब्राह्मणों के बाद बुंदेलखंड की दूसरी जाति क्षत्रिय है जिनके ३६ प्रकार अथवा उपजातियाँ यहाँ पाई जाती हैं। रसैल का कथन है कि उनकी कुलीनता के संदर्भ में यह बताना कठिन है कि शुद्ध रक्त कौन हैं? बुंदेलखंड में अधिकांशत: परमार बिसेन, बुंदेला, बनाफर, चन्देल, मदौरिया, कछवाहा, तोमर, चौहान, धाकड़, हैदयवंशी, कलमुरि' कलार\"आदि भी प्रमुखता से पाये जाते हैं। इन्हीं के साथ दांगी भी अपने को ठाकुर कहते हैं। ये मध्ययुग तक कृषि करने वाले माने गए हैं। करमियों में उररेंटे, चन्दनास, सिंगोरे, लोधी आदि अनेक उपजातियाँ हैं। शासक वर्ग के कारण इनमें बहुविवाह, बालविवाह और माँस, मदिरा का प्रचलन अब तक रहा है। दाँगी सागर में विशेष संख्या में होने के कारण इस प्रदेश को दाँगीपाड़ा भी कहा जाता है। वैसे दाँगी के संबंध में जनश्रुति यह है कि वे जगली जाति के हैं ; भले ही वे अपराध वृत्ति नही रखते हैं पर इनके संबंध में कहा जाता है -\n\n(१) खेत में बासी गाँ में दाँगी\n\n(२) जिनकी घोड़ी तितगई, दंग हाथ करयारी (लगान) रई।\n\n(३) तीन में न तेरा में, मृदंग बजावे डेरा में।\n\nकदाचित दाँगी को चालाक प्रवृत्ति और अविश्वसनीय माननें के कारण यह प्रचलित है। राजपूतों में दाँगियों की भाँति देवी की पूजा प्रमुख है। शेष रीति-रिवाजों में य वैष्णव और शाक्त उपासकों की भाँति हैं।\n\nबैश्य जिनके अनेक नाम बनिया, वणि, महाजन, सेठ, साहूकार आदि प्रचलित हैं ये वास्तव में सुदूर अतीत में अनाज, घी और अन्य मनिहारी का समाज बेचने वाल थे। मध्ययुग के बाद इनका कार्य बैंकिंग और कृषि हो गया। वैश्य दो प्रकार के हैं - जैन और हिन्दु। मध्ययुग के बहुत बाद तक यह अलग विभाजन नहीं था। जैन - बनिया, ओसवाल, सैतवाल, परवार, गोला, घूरब, चरनापर, बघेलवाल, समैया आदि उपजातियों में विभाजित हैं। हिन्दु, बनिया, अग्रवाल, असाटी, गहोई, केसरवानी, महेश्वरी, नेमा आदि उपनामों से जाने जाते हैं। जैन बनिया दिगम्बर या श्वेताम्बर होते हैं और पारसनाथ, बाहुबलि को मानते हैं। हिन्दु बनिया पूर्णत: वैष्णव: होते हैं।\n\nअसाटी के बारे में जनश्रुति हैं - \"अर्धा जाले अर्धा गारे, जिनका नास असाटी पारे' इनकी उत्पत्ति के संबंध में अनेक मत हैं। गहोई वैष्णव हिन्दु होते हैं। महेश्वरी में ७२ कुल माने जाते हैं।\n\nब्राह्मण, क्षत्रिय और वैश्य मूलत: आर्यों के साथ जुड़े हैं और शेष जातियों की अनार्य उत्पत्ति मानी जाती है। इनमें सामाजिक स्तर के अनुसार शूद्र सबसे नीचे और उनके ऊपर अन्य सभी व्यावसायिक और कामगार जातियाँ आती हैं। सबसे निचले स्तर पर चमार, मोची, कोरी, तेली, बखोर, पासी, कुम्हार आदि की गणना की जाती है। इनकी गतिशीलता से कहीं अधिक घोसी, धोबी, गड़रिया, गूजर, अहीर, लोधीआदि की होती है। व्यावसायिक वर्ग में सुनार, लुहार, ठठेरा, बढ़ई, कसेरा को अन्य दर्जा मिला है जबकि बनजारा, कुँजड़ा, भड़भूँजा, बनिया खत्रि आदि को उनके कार्य के आधार पर स्तर दिया गया है। कचेरा, लखेरा या माली, काद्दी, चौरसिया या बरई की भी इसी प्रकार स्थिति मानी गई है। आधुनिक युग में इन सभी जातियों का महत्व कम हो गया है। अनेक निचले स्तर के कहे जाने वाले, नौकरी करने लगे हैं और वर्ण की व्यवस्था नगरों में प्राय: कम हो गई है। गाँवों में अभी भी इसका यही कथित रूप है। प्रत्येक जाति के सथ कुछ जनश्रुतियाँ भी प्रसिद्ध हैं -\n\n\n(१) लंपा साँप सन्नोड़िया, मिलियौ हाथ ले गेड़ियाँ।\n\n(२) तीन घर तेरा चूल्हे।\n\n(३) आगे ब्राह्मण पीछे भाटताके पीछे और जात।\n\n(४) ओई बाँस के डाल टोकना, ओई के चलनी सप। ओई कूँख के कैये राजा अमानजू, ओई कूँख की सहोद्रा बैन।।\n\n\n(१) बारा बरस लौं कूकर जीये और सौटा लौं जिये सियार। बरस अठारा क्षत्रिय जीये आगैं जीवे को धिक्कार।।\n\n(२) चार बां चौबीस गज अंगुल अष्ट प्रमाणता ऊपर सुल्तान हैं मत चुकौ चौहान\n\n(३) जिहि कि बिटीया सुन्दर देखी तिहि पै जाय धरे तरवार।\n\n -नेमा के बारे में जनश्रुति हैं :-\" नेमा बंजी करे, गा‌डर चरे\"\n(१) आमा नींबू बनिया, दाबे में रस देतकायस्थ कौऔ काट्टया, मुदौं से ले लत\n(२) टुआर धनी के पर रहो, धका धनी के खावइक दिन ऐसा होयगो, आप धनी हो जाव\n(३) दुकान को एक घड़ी को भूलोतो दुकान कये मैं तोय सब दिन को भूलौ।\n(४) डाँडी मारें साब कहावें, रह हाँके सो चीर। चुपर चुपर के बाबा खावैं, जिनके और न छोर।।\n\n\nअहीर - अहीर गडरिया पासी, ये तीनों सत्यानाशी। अहीर गड़रिया गूंजर, ये तीनों चाहें ऊजर।।\n\nबनजारा- रंजन का पानी, छप्पर का घास, दिन के तीन खून माफऔर जहाँ आसफ जहाँ के घोड़े, वहां भंगी जंगी के बैल\n\nधोबी - धोबी पर धोबी बसे, तब कपड़ो पर साबुन परेधोबी का गधा घर का ना घाट काराजा का सिरी, परि ताकै तिरी।\n\nमाली - मुरार माली जोते टाली, टाली मर गई, धरे कुदाली।\n\nलुहार - अर, धर, चुचकार, इन तीनों से बचावे करतार।\n\nनाई - नाई है छत्तीसा, ख्याना का पैसा।\n\nशबरा - शबरा के पागे, रावत के बाँधेजहँ चुल्ला, तहँ दुल्ला।। तुली - इर पिरा खटका खटकीराखाँसी को खाला, रई रोग मुटको तो छे ऊन जागा मरबोढ़साई - न देखा हो बाघ तो देखो बिलाई। न देखा हो ठग तो देखो कसाई।।\n\nजुलाहा - कारीगाह छोड़ तमाशा जाय, नाहकचोट जुलाहा खाय।\n\nमल्लहा - जहाँ बैठे मलाव, तहां लगे अलाव।\n\nपिंडारी - नीचे जमीन और ऊपर अल्लाह और बीच में फिरे शेख दूल्ह।\n\nबुंदेली समाज में द्रविड़ उत्पत्ति की जातियों में गौड़ विशेष हैं। इनके रीति-रिवाजों का प्रभाव शेष जातियों पर भी पड़ा है। मुसलमानों के आगमन के बाद जो विभिन्न जाति के लोग ग्रामों और नगरों में बसे उनमें बहना के संदर्भ में मतभेद हैं। कट्टरपंथी हिन्दु का कहना है -\n\n(१) तुरुक तो तुरुक और बहना तुरुक।\n\n(२) अचेरा कचेरा पिंजारा\n\nमुहम्मद से दूर, दीन से न्यारा\n\n(३) आधौ हिन्दू आधौ मुसलमान।\n\nतिनखों कहं धुनुक पढ़ा न।।\n\n(४) शेखों की शेखी, पठानों की दई।\n\nतुर्कों की तुर्कशी, बहनों की भई।।\n\nइस प्रकार बुंदेलखंड के विभिन्न जातियों के लोग रहते हैं परंतु उनका अपना धर्म, रीतिरिवाज, संस्कार आदि का वैशिष्टय है। मुख्य जनसंख्या ब्राह्मण, क्षत्रिय, वैश्यों और कामगार लोगों की है जो वास्तव में वैष्णव, शाक्त, शैव, जैन, मुसलमान और ईसाई हैं।\n\nवर्तमान बुंदेली समाज कतिपय त्यौहारों और रीति-रिवाजों से बंधा है। नगरों सें इसका चलन कम, कस्बों और ग्रामों में विशेष है। उच्च वर्ण के लोगों की तुलना में निम्नवर्ण के लोग अभी भी जादू टोना, अंध विश्वास, बहुदेववाद, रुढियों और अज्ञान के शिकार हैं।\n\nसामन्तवाद इस प्रदेश में पंद्रहवीं शताब्दी के बाद विशेष रूप से रहा है, इसीलिए उसके दोनों प्रकार के प्रभाव मिलते हैं। सद् पक्ष में जहाँ हिन्दू धर्म, जाति की सुरक्षा के निमित्त सांस्कृतिक पुनरुत्थान होता रहा है मंदिरों और स्थापत्यकला के स्मरणीय नमूनों को निर्माण हुआ है वहीं सामन्तवाद उसद्पक्ष में जनसमाज सका शोषण भी हुआ है। आदिम दास प्रथा, वर्ग शासन सत्ता से मुक्ति सामन्तवाद ने दी थी परंतु यही प्था बाद में आर्थिक, राजनीतिक और बौद्धिक उत्पीडन का कारण बना। सामन्तवाद के अन्तर्गत वर्गीय समाज को स्थायी बनाया गया। परिणाम स्वरुप शासक एक ही जाति के हुए। वंश परम्परा से शासकों का होना प्रगति में बाधक सिद्ध हुआ। बुंदेलखंड के पिछड़े होने का प्रमुख कारण यही है कि पिछले पाँच-छह सौ वर्षों में जनता को शासनाधीन रहना पड़ा, धर्म, संस्कृति सामाजिक आचार-विचार भी शासकों के द्वारा था उनकी नकल पर अपनाये गये। सामन्तों में ईश्वरत्व का आरोपण इसी समय हुआ। बुंदेलखंड में बुंदेला शासकों को \"जू देव' उनके नाम के साथ लगाया जाना इसी प्रवृति का द्योतक है। जातीय कट्टरता, धार्मिक और सांस्कृतिक स्तर पर समन्यवयहीनता का परिणाम यह हुआ कि बीसवीं शताब्दी में पश्चिम सभ्यता के संपर्क में आने पर मध्यवर्ग में विलक्षण परिवर्तन हुए। धर्म, संस्कृति परंपरा और सामाजिक अगतिकता को नयी पीढ़ी ने एकदम झाड़कर स्वतंत्र होने की प्रक्रिया अपनाई। एक अति पर पहुँचकर वह पश्चिम का अनुगामी बनी जबकि दूसरी अति पर लोग पुरातन मूल्यों और रुढियों से बाहर न निकल सके।\n\nउत्तर मध्यकाल में बुंदेलखंड में उपासनाओं के क्षेत्र में अत्यधिक मिलती है। क्षत्रियों एवं उनसे संबंधित जातियों ने शक्ति, दुर्गा, विन्ध्यवासिनी, मैहर की शारदा देवी आदि के प्रति अनेक विध भक्तिभाव प्रदर्शित किया। नवरात्र में उपवास रखना, सिद्ध स्थानों पर मेले लगाना, कुल देवी की पूजा करना और शक्ति के अनेक रूप मानना, शासक वर्ग की रिवाज सा हो गया। शक्ति से संबंधित शिव, शंकर, पशुपति आदि नामो से शैव उपासना का प्रचलन ही नहीं हुआ, अनेकानेक शिव मंदिरों का निर्माण भी हुआ। कबीर की परंपरा में अक्षर अनन्य तथा कवियों निर्गुण ईश्वर की उपासना की। इनके सम्प्रदाय भी बने, छत्रसाल के समय से इसमें भी प्रगति आई। प्राणनाथ सम्प्रदाय के दो केन्द्र बाद भी गतिशील रहा। कृष्णोपासना भक्तिकाल में ब्रज प्रदेश में प्रधान थी, उत्तर मध्ययुग में बुंदेलखंड इसका केन्द्र बना। रामोपासना का प्रभावशाली श्रीगणेश ओरछा में हुआ था। \"राम राजा' का मंदिर बनना और रामनवमी का त्यौहार धूमधाम से मनाया जाना राजकीय कार्य हो गया। दशहरा, दीवाली और शिवरात्रि के पर्वों� को बड़ी धूमधाम से मनाया जाने लगा।\n\nगौड़, भील और अन्यान्य वर्गों की मान्यता सवर्णों की तुलना में कम ही रही। ठाकुर, बाबा, गौड़ बाबा, दरोइया बाबा, खब्बीस-बाबा, हरदोल-लाला, कारस देव, घटोईया देवा, पूजा देव, दूल्ही बाबा तथा खेर माता, हिंगलाज माता, मरई माता, हरीसिद्धि देवी, दन्तेश्वरी देवी आदि शक्तियों की विभिन्न प्रकार उपासनायें, अनुष्ठानें और पूजायें अन्य वर्गों में प्रचलित रहीं।\n\nटोनेटोके, बलि, जादू, झाड़फूँक आदि के प्रयोगों में भी इनमें कोई अन्तर नहीं आया। जन्म से मृत्यु तक के समस्त संस्कारों आदि डालने की परंपरा बुन्देलखंड के सभी वर्गो के लोगों में प्रचलित है यह वस्तुत: अनार्य संस्कृति की देन है। मांसाहारी वर्ग भी अब शाकाहारी हो गये।\n\nकानों में बाली पहनना क्षत्रियों या सामन्तों के प्रभाव में शुरु हुआ था, यह भी चलन अब बंद हो रहा है। शिव अनार्यों के देवता थे पर पूर्व मध्ययुग में वे पूर्णत: आर्यों के देवता बन गए। ग्रामीण समाज अब भी परम्पराओं, रुढियों, अंधविश्वासों का पालन कर रहा था।\n", "id": "51340", "title": "परवर्ती बुंदेली समाज और संस्कृति"}
{"url": "https://hi.wikipedia.org/wiki?curid=51342", "text": "बुंदेलखंड का वैभव\n\nबुंदेलखंड विन्ध्याचल की उपव्यकाओं का प्रदेश है। इस गिरी की अनेक ऊँची नीची शाखाऐं - प्रशाखाऐं हैं। इसके दक्षिण भाग में मेकल, पूर्व में कैमोर, उत्तर-पूर्व में केंजुआ, मध्य में सारंग और पन्ना तथा पश्चिम में भीमटोर और पीर जैसी गिरी शिखाऐं हैं। यह खंड लहरियाँ लेती हुई ताल-तलैयों, घहर-घहर कर बहने वाले नाले और चौड़े पाट के साथ उज्जवल रेत पर अथवा दुर्गम गिरि-मालाओं को चीर कर भैरव निनाद करते हुए बहने वाली नदियों का खंड है। सिंध (काली सिंध), बेतवा, धसान, केन तथा नर्मदा इस भाग की मुख्य नदियाँ हैं। इनमें प्रथम चार नदियों का प्रवाह उत्तर की ओर और नर्मदा का प्रवाह पूर्व में पश्चिम की ओर है। प्रथम चार नदियाँ यमुना में मिल जाती हैं। नर्मदा पश्चिम सागर (अरब सागर) से मिलती हैं। इस क्षेत्र में प्रकृति ने विस्तार लेकर अपना सौन्दर्य छिटकाया है।\n\nबुंदेलखंड लोहा, सोना, चाँदी, शीशा, हीरा, पन्ना आदि से समृद्ध है। इसके अलावा यहाँ चूना का पत्थर भी प्रचुर मात्रा में पाया जाता है। विन्धय पर्वत पर पाई जाने वाली चट्टानों के नाम उसके आसपास के स्थान के नामों से प्रसिद्ध है जैसे - माण्डेर का चूना का पत्थर, गन्नौर गढ़ की चीपें, रीवा और पन्ना के चूने का पत्थर, विजयगढ़ की चीपें इत्यादि। जबलपुर के आसपास पाया जाने वाला गोरा पत्थर भी काफी प्रसिद्ध है।\n\nइस प्रांत की भूमि भोजन की फसलों के अतिरिक्त फल, तम्बाकू और पपीते की खेती के लिए अच्छी समझी जाती है।\nयहाँ के वनों में सरई, सागोन, महुआ, चार, हरी, बहेरा, आँवला, घटहर, खैर, धुबैन, महलौन, पाकर, बबूल, करौंदा, सेमर आदि के वृक्ष अधिक होते हैं।\n\nबुंदेलखंड में ग्रामों की संख्या अधिक है। उनके नाम वृक्षों, जलाशयों, पशुओं, पक्षियों, घास-पात अथवा स्थान विशेष के निकट होने वाली कोई ध्वनि विशेष के आधार पर रखे गये प्रतीत होते हैं। चूँकि इस भाग में वृक्षों की अधिकता है और जलाशय भी अनेक हैं, अत: अधिकांश नाम इन्हीं से ही सम्बन्ध रखते हैं। वृक्षों में विशेषकर पीपल, आम, जामुन, ऊमर, इमली, बेल, बेर, महुआ, चार और हरदू पर बहुत से नाम हैं। केवल जबलपुर जिसमें प्राय: ५० गाँव पिपरिया, पिपरहटा नाम के हैं। इसी प्रकार अनेक जमुनियां, उमेरिया, इमलई अथवा इसनिया हैं।\n\nइबरी, कुआ, सागर, झीरिया आदि नाम जलाशयों पर आधारित हैं। जलाशय सूचक नामों से साथ कहीं-कहीं वृक्षों के नाम संयुक्ति होकर ग्राम नाम बन गये हैं। जैसे सेमरताल, आमानरो।\n\nपशुओं के नाम से भी कई गाँव के नाम पड़े हैं जैसे रीछ से रीछई या रीछाई, हिरन से हिरनपुरी। वृक्षों से नाम स्थान पर कई गाँवों के नामक पशुओं और जलाशयों के नाम को भी मिला कर बने हैं जैसे - बाघडबरी, हाथीसरा, गिधौटा, मगरमुहा, झींगुरी। उपयुक्त ग्राम-नाम-परिचय से ज्ञात होता है कि ग्रामों के बड़े विचित्र नाम रखे गये हैं जो कभी कभी हास्यपद भी लगता है। पास-पास बसे हुए गाँवों के बीच की दूरी नाक-कान के बीच की दूरी अर्थात थोड़ी ही बताते हुए किसी लोक कवि ने कहा है -\nधर-मसकी और धरमपुरा, लोलकचैया, विजयपुरा।\nलखापतेरी उतनी दूर, नाक-कान है जितनी दूर।।\nबुंदेलखंड के बीते वैभव की झलक हमें आज यहाँ स्थित पाषाण शिल्प और स्थापत्य से होती है। यहाँ प्रागैतिहासिक काल के आदिवासियों द्वारा पूजी जाने वाली मूर्तियाँ बुंदेलखंड प्राप्त हुई हैं। कला की दृष्टि से इनका मूल्य अधिक नहीं है, किंतु मूर्तिकला के आदि रूप का अध्ययन करने के लिए इन मूर्तियों का बहुत महत्व है। \nबुंदेलखंड के विभिन्न स्थानों में सुर्ख रंग की चित्रकारी भी मिलती है। उसका रंग इतना पक्का है कि अब तक खराब नहीं हुआ है। इनमें मनुष्यों और घोड़ों के चित्र हैं। इतिहासज्ञ इसका काल पूर्व ऐतिहासिक निश्चित करते हैं। करबी तहसील के कल्याणपुर ग्राम में मानिकपुर के निकट सारहट के जंगल और कठौता में शाहगढ़ और देवरा के निकट (बिजावर) पिपरियां में फतहपुर (हता-दमोह) में ऐसी लाल रंग की चित्रकारी बहुत है। देवरा के निकट शिला-भित्तियों पर गैरिक रंग के बने हुए चित्र मानव प्रकृति की आदिम अनुभूतियों के साक्षी हैं। इन चित्रों में पशुओं का प्रदर्शन किया गया है। निकट ही आखेटिक अवस्था में मानव-चित्र भी हैं। नागौढ़, जबलपुर और महौबा आदि कुछ स्थानों में बौद्ध युग की मूर्तिकला कहीं कहीं मिलती है। शिलालेख भी प्राप्त हुए हैं। सम्राट अशोक ने इस प्रांत पर भी अपना अधिकार स्थापित किया था और धर्म प्रचार हेतु शिलालेखों पर धर्म प्रशस्तियाँ उत्तकीर्ण कराईं थी। तृतीय शताब्दी से तेहरवीं शताब्दी तक इस प्रांत में उस स्थापत्य कला का सृजन हुआ जो कलिंग और खजुराहों की कृत्तियों में जीवन्त रूप में आज भी वर्तमान हैं। कलिंग की कला चंदेली काल की है। खजुराहो की उससे भी पहले की है, क्योंकि चीनी यात्री ह्वेनसांग ने भी खजुराहो में मंदिर का होना लिखा है। कदाचित चंदेलों ने उन पुरातन मन्दिरों का जीर्णोद्धार करा कर प्रशस्तियां अंकित की होंगी। खजुराहो का विशाल मन्दिर, देवगढ़ की विष्णुमूर्ति, दतिया का पुराना महल, पन्ना का बृहस्पति कुण्ड, जतारा का मदनसागर आदि वास्तुकला के सवाल प्रमाण है। अजयगढ़, बरुआ सागर, तालबेहट, करैरा आदि में भी कला की प्रचुरता है।\n\nखजुराहो में बीस मन्दिरों के समूह कविकल्पना को मानो मूर्तिमती करके पृथ्वी पर उतार लाया है। शिल्पी का स्वप्न मानो साकार हो गया है। अपने विशाल मंडपों, अंतरालों, आमलक शिखर अनुशिखर और स्तूपिका से सज्जित ऊँची मीनारों और अपनी असंख्य अनुपम शिलाकृतियों से विभूषित यह मन्दिर समूह आज अनगिन को अपने दर्शन का आमंत्रण देने लगा है। मन्दिर के बाहर और भीतर दोनों ओर की दीवारों देवताओं, अप्सराओं, संदरियों, विद्याधरों, युगल-मिथुनों, गज और शार्दूलों की सुन्दर कला-कृतियों से सजाई गई हैं। खजुराहों के शिल्पी अनुपम कृतित्व हैं, उसकी नारी प्रतिमाएं इतनी सुंदर हैं, उन्हें देख कर ऐसा लगता है मानो जड़ में चेतन अपने सम्पूर्ण वैभव के साथ जाग उठा हो। इतना सम्मोहन है कि पाषाण में जीवन सपंदन का भ्रम होने लगता है। खजुराहो के शिल्पियों ने नारी के जीवन और भाव के प्रत्येक रूप का अंकन किया है। कबी शालमंजिक के रूप में तो कभी अपने प्रेमी के साथ काम-क्रीड़ा तथा भोगविलास करते, सखियों के साथ हास, परिहास और वार्तालाप करते, बच्चों को स्तनपान कराते, श्रृंगार करते, सोते, उठते-बैठते, प्रत्येक स्थिती में तन्मय और भाव-विभोर होकर। विशाल अर्ध निमिलित नेत्र, उन्नत उरोज, भारी नितम्ब, अनेक टेढ़ी-मेढ़ी भंगिमाओं, भरे अधरों पर तैरती तरल हँसी अथवा मुस्कुराहट में प्रेम का मौन निमंत्रण नारी-मूर्ति-शिल्प की विशेषता है। नागौढ़ के निकट मुमरा ग्राम का शिव मंदिर तथा नचना ग्राम (अजयगढ़) के समीप चौमुखनाथ का मन्दिर दोनों अपने ढंग के हैं। इतिहासकारों का मत है कि इन्हें नागवंशीय शैव शासकों ने बनवाया था। नचना का शिवालय नागकालीन स्थापत्य का अद्भुत उदाहरण है। उसमे शिव-पार्वती को शिखरों पर कैलाश पर्वत पर का दृश्य अंकित किया गया है। कुछ लोग मुमरा और नचना के मन्दिरों की गणना गुप्तकालीन स्थापत्य कला में किया करते हैं। इन मंदिरों के दरवाजों पर विचित्र कलायुक्त तोरण उत्कीर्ण हैं। जबलपुर जिले में तिगवां ग्राम में गुप्तकालीन सुंदर विष्णु मंदिर हैं। सागर जिले में अनेक स्थानों पर भी ऐसी कला का क्षेत्र है। बीना के आस पास तो इसके भंडार हैं, विशेष कर एरन ग्राम के निकट हूण राज्य काल में बुन्देलखण्ड की राजधानी थी।\n\nजबलपुर के पास लगभग आठ मील पश्चिम की ओर तेवर (त्रिपुरी) नामक ग्राम है। इसके आस-पास देवालयों और खण्डहरों के अवशिष्ट पाये जाते हैं, जिनमें उक्त स्थान के बीते वैभव की झलक मिलती है। यहां अनेक मूर्तियाँ पाई जाती हैं, जिनमें वज्रपाणि, भगवान बुद्ध और जैन तीथर्ंकर ही विशेष हैं। तेवर की प्राचीनता हमें ईसा की पहली शताब्दी में ले जाती है। तेवर जिसे त्रिपुरी कहते हैं कलचुरियों का प्राधान्य रहा है। किन्तु कुछ मूर्तियों तथा एक प्राचीन बावली को छोड़ कर अन्य कोई भाग्नावशेष नहीं बचा है। त्रिपुरी से थोड़ी दूर कर्णबेल में कुछ प्राचीन भाग्नावशेथ है। त्रिपरी ही चेदी की राजधानी थी। जबलपुर के पास ही गढ़ा ग्राम पुरातन \"गढ़ा मण्डलराज्य' के अवशेषों से पूर्ण है। गढ़ा-मण्डला गौड़ों का राज्य था गौड़ राजा कलचुरियों के बाद हुए हैं। जबलपुर के पास की कलचुरि वास्तुकला का विस्तृत वर्णन अलेक्ज़ेन्डर कनिंहाम ने अपनी रिपोर्ट (जिल्द ७) में किया है। प्रसिद्ध अन्वेषक राखालदास बैनर्जी ने बी इस विषय पर एक अत्यन्त गवेष्णापूर्ण ग्रंथ लिखा है। भेड़घाट और नंदचंद आदि गाँवो में भी अनेक कलापूर्ण स्मारक हैं। भेड़ाघाट में प्रसिद्द \"चौंसठ योगिनी' का मंदिर। इसका आकार गोल हैछ। इसमे ८१ मूर्तियों के रखने के लिए खंड बने हैं। यह १०वीं शताब्दी में बना है। मन्दिर के भीतर बीच में अल्हण मन्दिर है। इन सभी स्थानों में मन्दिरों और मूर्तियों में जिस प्रकार की कला पाई जाती है, उससे स्पष्ट होता है कि बुन्देलखंड वास्तव में कला-भूमि रहा है। मूर्तियों की मुखमुद्रा, शरीर की बनावट, वक्ष प्रदेश, कटि, अँगुलियाँ तता नासिका आदि की बनावट से उच्चकोटि की कला का परिचय मिलता है। अनेक स्थानों में प्राप्त मूर्तियों में तो इतनी दक्षता पाई जाती है कि शिल्पकार के छैनी-हथौड़े की सम्पूर्ण शक्ति उसमें चुक गई होती है। शरीर पर के रोम तक दर्शाये जा सके हैं। इतना ही नहीं पारदर्शक वस्र भी दर्शाये जा सके हैं।\n", "id": "51342", "title": "बुंदेलखंड का वैभव"}
{"url": "https://hi.wikipedia.org/wiki?curid=51343", "text": "बुंदेलखंड के त्यौहार\n\nभारत एक बहुत बड़ा देश है। यहाँ हर प्रदेश की वेशभूषा तथा भाषा में बहुत बड़ा अन्तर दिखायी देता है। इतनी बड़ी भिन्नता होते हुए भी एक समानता है जो देश को एक सूत्र में पिरोये हुए है। वह है यहां की सांस्कृतिक-एकता तथा त्यौहार। स्वभाव से ही मनुष्य उत्सव-प्रिय है, महाकवि कालिदास ने ठीक ही कहा है - \"उत्सव प्रियः मानवा:'। पर्व हमारे जीवन में उत्साह, उल्लास व उमंग की पूर्ति करते हैं।\n\nबुन्देलखण्ड के पर्वों की अपनी ऐतिहासिकता है। उनका पौराणिक व आध्यात्मिक महत्व है और ये हमारी संस्कृतिक विरासत के अंग हैं। कुछ अत्यन्त महत्वपूर्ण त्यौहारों का विवेचन हिन्दी मासों के अनुसार किया जा रहा है।\n\nयह पर्व चैत्र शक्ल तीज को होता है। यह व्रत सुहागिन स्रियाँ ही करती हैं। इस त्यौहार में स्रियाँ पार्वती जी की पूजा करती हैं व --प्रसाद-- नैवेद्य में गनगौर बनाये जाते हैं। यह प्रसाद पुरुषों को नहं दिया जाता है। सौभाग्य की कामना करने वाली हर स्री इस व्रत को बुन्देलखण्ड की धरती पर अनन्त काल से करती आ रही है।\n\nचैत्र की पूर्णिमा को बुन्देलखण्ड में चैती पूने के नाम से यह पर्व मनाया जाता है।\nविधि :- पाँच या सात मटकियों को चूना या खड़िया से रंग कर पोत दिया जाता है। एक करवा रखा जाता है। करवे पर दो माताओं की प्रतिमा और एक पजून-कुमार की प्रतिमा बनायी जाती है। सभी घड़ों --मटकियों-- में लड्डू भरकर व चौक पूर कर मटकियों को रखकर विधिपूर्वक पूजा की जाती है। कहानी होती है। इसके बाद परिवार का लड़का मटकियों को हिलाकर करवे में से लड्डू निकाल कर माँ की झोली में डालता है। माँ लड़के को लड्डू खिलाती है। प्रसाद वितरण करते समय \"पूजन के लडुआ पजनै खायें, दौड़-दौड़ वह कोठरी में जाँय\" कहना चाहिए।\n\nयह पर्व बैसाख की दोज को मनाया जाता है। यह कार्य सिद्धि के लिए व्रत होता है। इस दिन चौक पूर कर एक पान पर सफेद चंदन से एक पुतली बनायी जाती है। पटे पर रखकर चार गाँठ वाली चार कौड़ियाँ रखी जाती हैं इसी की पूजा होती है। नैवेद्य में सात आसें बनायी जाती हैं तो व्रत करने वाली स्री खाती है। इसके बाद घर का सबसे छोटा बच्चा कौड़ियों को पटे पर पारता है। आसमाई की कहानी होती है। ये कौड़ियाँ अपने पास रखती हैं और हर वर्ष पूजा होती है।\n\nयह त्यौहार वैशाख शुक्ल तीज को मनाया जाता है। यह पर्व बड़ा महत्वपूर्ण है। कहा जाता है कि आज के दिन से सतयुग का प्रारम्भ हुआ था। आज ही के दिन प्रसिद्ध तीर्थ बद्रीनारायण के कपाट खुलते हैं। \n\nवैसे बुन्देलखण्ड में इस त्यौहार की अपनी अलग ही रौनक होती है। इसमें लड१कियाँ गुड्डे-गुड़ियों का खेल खेलती हैं। लड़के आज के दिन से पतंग उड़ाते हैं। धैलों --छोटे घड़ों-- के ऊपर पूड़ियाँ, पकौड़ी, सत्तू, गुड़ व कच्ची अमियाँ रखकर दान दी जाती हैं। शाम के समय लड़कियाँ अकती गीत गाती हुई जाती हैं फिर लौटकर सोन बाँटती हैं। --सोन में भीगी हुई चने की दाल व बरगद के पत्ते-- ननद भाभी आपस में मनो-विनोद कर उनके पति के नाम पूछती हैं।\n\nजेठ कृष्ण अमावस को बराबरसात का पर्व होता है। आज के दिन सौभाग्यवती स्रियाँ बट वृक्ष के पास जाकर बट वृक्ष की पूरी विधि-विधान से पूजा करती हैं। अपने पुत्र व पति की आरोग्य व अपने अखण्ड सौभाग्य की कामना करती हैं। बट के मूल में ब्रह्मा, मध्य में विष्णु, ऊपर शिव और समग्र में सावित्री हैं। सती-सावित्री की कहानी कह कर व्रत पूरा करती हैं। सती-सावित्री के सम्मान में यह व्रत मनाया जाता है।\n\nआषाढ़ शुक्ल पूर्णिमा को बुन्देलखण्ड के हर घर में गृह वधुओं का पूजन किया जाता है, जो कुनघुसूँ के नाम से जाना जाता है। इस पर्व पर सास दीवाल पर चार कोनों में चार पुतरियाँ हल्दी से बनाती हैं, उनकी पूजा की जाती है। सास ऐसी बहू की कामना करती है कि परमेश्वरी बहू घर में लक्ष्मी बनकर घर को धन-धान्य तथा सन्तान से भर दें। जहाँ नारियों का सम्मान होता है वहाँ देवता निवास करते हैं। इस त्यौहार से इसी प्रकार की भावना प्रकट होती है।\n\nसावन माह की अमावस को यह त्यौहार होता है। इस पर्व को कुनघुसँ पूने की तरह मनाया जाता है, इसमें बेटियों की पूजा कर कन्याओं के प्रति सम्मान प्रकट करते हैं।\n\nनाग पंचमी श्रावण शुक्ल पंचमी को मनायी जाती है। आज के दिन साँपों की पूजा की जाती है। साँप की बार्मी भी पूजी जाती हैं। साँपों के प्रति भय न रहे, इसीलिए शास्रों में नाग की पूजा का विधान है।\n\nरक्षा-बन्धन श्रावण मास की पूर्णिमा को मनाया जाता है। यह बहुत ही पवित्र भावनाओं का त्यौहार है। आज के दिन सभी बहिनें अपने भाइयों को राखी बाँधती है। इस त्यौहार में भाई भी पूरा उत्साह व स्नेह के साथ बहिनों से राखी बँधवाते हैं तथा राखी के उपलक्ष्य में अपनी बहिनों को रुपये और उपहार देते हैं।\n\nयह त्यौहार भादों कृष्ण पक्ष की छठ को मनाया जाता है। इसी दिन श्री कृष्ण के बड़े भाई बलराम का जन्म हुआ था। यह व्रत पुत्रवती स्रियां ही करती हैं। इस व्रत में हल चली हुई जमीन का बोया-जोता अनाज व गाय का घी, दूध आदि खाना मना है। इस व्रत में पेड़ों के फल बिना बोया अनाज आदि खाने का विधान है।\n\n\"जन्माष्टमी\" तो सभी जानते हैं। यह त्यौहार भादों की अष्टमी को मनाया जाता है। इस दिन श्रीकृष्ण भगवान का जन्म हुआ था।\n\nयह त्यौहार भादों की शुक्ल पक्ष तृतीया को मनाया जाता है। इस व्रत को निर्जल रखना पड़ता है। सभी सौभाग्यवती स्रियां इस व्रत को करती हैं। इस व्रत में रात्रि जागरण का भी विधान है। बुन्देलखण्ड के सभी घरों में यह व्रत रखकर सभी स्रियां मिलकर भजन आदि गाकर रात भर जागती है।\n\nयह त्यौहार भादों की शुक्ल पक्ष की पंचमी को मनाया जाता है। यह व्रत भी स्रियाँ ही करती हैं। जाने अनजाने में पाप व गलतियाँ हो जाती हैं, उसी के प्रायश्चित के लिए इस व्रत का विधान है।\n\nयह पर्व अश्वनि (क्वाँर) कृष्ण पक्ष की अष्टमी को मनाया जाता है। यह व्रत भी सौभाग्यवती व पुत्रवती स्रियां ही करती हैं। इसमें महालक्ष्मी के साथ-साथ हाथी की भी पूजा होती है। आज के दिन विशेष प्रकार का पकवान बनाया जाता है जिसको सुरा (ठठेरा) कहते हैं। इस दिन नदी या तालाब में स्नान करने का महत्व है। सोलह बार स्नान करना व सोलह सुरा खाकर पूजा करना होता है। लक्ष्मी जी की पूजा कथा भी होती है।\n\nक्वाँर माह की कृष्ण पक्ष में प्रतिपदा से शुरु होकर नौ दिन की विशेष पूजा होती है। बुन्देलखण्ड में नौ दिनों तक सुबह नौरता (सुबटा) खेलती हैं। यह त्यौहार भी लड़कियों का विशेष त्यौहार है। इसमें लड़कियाँ चबूतरों पर तरह-तरह की अल्पना बना गीत गाती हैं। यह बुन्देलखण्ड का महत्वपूर्ण त्यौहार है।\n\nयह त्यौहार भी आश्विन मास की कृष्ण पक्ष की दशमी को मनाया जाता है। कहा जाता है कि दशमी तिथि को संध्या के समय जब आकाश में तारे निकलते हैं तो \"\"विजय\"\" नाम मुहूर्त होता है। इस मुहूर्त मे शुरु किया गया कार्य सिद्ध होता है। आज के दिन श्रीराम ने रावण पर विजय पाने का अभियान किया था। आज के दिन सम्पूर्ण बुन्देलखण्ड में नीलकंठ पक्षी के दर्शन एवं मछलियों को देखना शुभ मानते हैं।\n\nआश्विन महीने की पूर्णिमा को शरद पूर्णिमा कहते हैं। इस दिन से ही बुन्देलखण्ड में कीर्तिक स्नान शुरु हो जाता है।\n\nपुराणों के अनुसार चन्द्रमा में अमृत का वास होता है और शरद पूर्णिमा की रात को यही अमृत पृथ्वी पवर बरसता हैं जो व्यक्ति इन किरणों में आनन्द उठाता है, उसे संजीवनी शक्ति प्राप्त होती है।\n\nशरद पूर्णिमा को खीर बनाकर चन्द्रमा को भोग लगाकर रात को पूरी रात खुली चाँदनी में खुली रख देना चाहिए। इस खीर को खाने से अनेक रोग और व्याधियाँ दूर होती हैं।\n\nकार्तिक मास की कृष्ण त्रयोदशी को धनतेरस कहते हैं। आज के दिन घर के द्वार पर एक दीपक जलाकर रखा जाता है। आज के दिन नये बर्तन खरीदना शुभ माना जाता है। धनतेरस के दिन यमराज और भगवान धनवन्तरि की पूजा का महत्व है।\nनरक-चउदस- कार्तिक मास की कृष्ण चतुर्दशी को ही नरक चतुर्दशी कहते हैं वैसे इस दिन को \"छोटी दीवाली\" भी कहते हैं। आज ही के दिन अर्द्धरात्रि को हनुमान जी का जन्म हुआ था। इसलिए आज ही के दिन हनुमान जयन्ती भी मनायी जाती है।\n\nकार्तिक मास की अमावस्या को \"दीपावली\" का पर्व मनाया जाता है। आज का दिन उत्साह, उल्लास, पवित्रता एवं श्रद्धा के साथ मनाया जाता है। इस दिन लक्ष्मी-गणेश का पूजन व सभी स्थानों पवर दियों का उजाला किया जाता है। घर में नये वस्र, अन्न, फल, मिठाई, मेवा सभी का प्रसाद लगाया जाता है।\n\nसभी त्यौहार और पर्व बड़ी श्रद्धा विश्वास के साथ मनाये जाते हैं, जिनमें किसी न किसी उद्देश्य की भावना अवश्य छिपी रहीत है। चाहे पापों का प्रायश्चित हो, धार्मिक सामाजिक स्नेह, बन्धन की कामना, सुखी जीवन व सौभाग्य की कामना, सुखी जीवन व सौभाग्य की कामना हो, सम्पूर्ण अकांक्षायें इन पर्वों में विद्यमान हैं।\n\n", "id": "51343", "title": "बुंदेलखंड के त्यौहार"}
