{"url": "https://hi.wikipedia.org/wiki?curid=52402", "text": "२६ नवंबर २००८ बैंकाक अंतरराष्‍ट्रीय हवाई अड्डे पर विस्‍फोट\n\n२६ नवंबर २००८ को बैंकाक अंतरराष्ट्रीय हवाई अड्डे पर बम विस्फोट तथा शहर के विभिन्न स्थानों पर ग्रेनेड हमले में कम से कम सात लोग घायल हो गए।\nदूसरी ओर, दो स्‍थानीय टे‍लीविजन चैनलों के अनुसार विरोध प्रदर्शन करने वालों पर ग्रेनड से हमले किए गए, जिसमें तीन लोग घायल हो गए. सरकार विरोधी प्रदर्शनकारियों से झड़प के दौरान विधि-व्‍यवस्‍था पूरी तरह चरमरा गई है|\nसुवर्णाभूमि हवाई अड्डे पर हुए विस्फोट से एक दिन पहले प्रदर्शनकारियों ने यहाँ पर उत्पात मचाया था तथा जबरन इसे बंद करने की कोशिश की थी।\nआपातकालीन चिकित्सा सेवा के अधिकारी पेत्पोंग कंचोर्नकित्करन ने बताया कि सुवर्णाभूमि अंतरराष्ट्रीय हवाई अड्डे पर बुधवार सुबह हुए एक विस्फोट में कम से कम दो लोग घायल हो गए।\n\nदो स्थानीय टीवी चैनलों ने बताया कि प्रदर्शनकारियों पर ग्रेनेड से हमला किया गया, जिसमें तीन लोग घायल हो गए। पेत्पोंग ने बताया कि लगभग इसी समय में बैंकाक की पुरानी डान मुएंग हवाई अड्डे पर सरकार विरोधी प्रदर्शनकारियों पर ग्रेनेड से हमला किया गया। इस हमले में दो और लोग घायल हो गए। गौरतलब है कि इस स्थान पर प्रधानमंत्री का अस्थाई कार्यालय है।\n\nपुलिस ने बताया कि डान मुएंग की ओर जाने वाली सड़क पर सरकार समर्थकों के जुलूस पर दो ग्रेनेड फेंके गए। इसमें तीन अन्य लोग घायल हो गए। कल यहाँ पर दो प्रतिद्वंद्वी समूहों के बीच झड़प होने से 11 लोग घायल हो गए थे।\n\nअगस्त में मध्य बैंकाक में सरकार के मुख्य कार्यालय पर प्रदर्शनकारियों के कब्जे के बाद से प्रधानमंत्री सोमचाई वोंगस्वात ने डार मुएंग में अपना अस्थाई कार्यालय स्थापित किया था।\n\nथाईलैंड में निर्वाचित सराकर के खिलाफ पीपुल्स एलायंस फॉर डेमोक्रेसी पिछले छह महीने से सड़कों पर आंदोलन का नेतृत्व कर रहा है।\n", "id": "52402", "title": "२६ नवंबर २००८ बैंकाक अंतरराष्‍ट्रीय हवाई अड्डे पर विस्‍फोट"}
{"url": "https://hi.wikipedia.org/wiki?curid=52411", "text": "भग\n\nभग स्तनधारी मादा (मनुष्यों मे महिला) के एक शरीर का हिस्सा है। भग का अर्थ बाहर से दिखाई देने वाले मादा जननांग है। मारवाडी भाषा मे भोसिया, सिसिया, भोसरा, भोल, वारसा और अतार कहते है| भग की रचना मे सामान्य रूप से दिखाई देने वाले दो मांसल संरचनायें होती हैं जिन्हें भगोष्ट (भग+होठ) (लेबिया) कहते है। बाहरी भगोष्ट (लेबिया मेजोरा) जो गद्देदार होते हैं आंतरिक जननांग संरचनाओं को सुरक्षा प्रदान करते हैं। भीतरी भगोष्ट (लेबिया माइनोरा) भगशेफ के हुड से जुड़े हुए होते हैं और यह योनि को आवरण प्रदान करते हैं और संभोग के दौरान शिश्न के स्नेहन में सहायता करते हैं। बहुत से लोगों समझते हैं कि भग ही योनि होती है पर योनि शब्द उस नलिका को परिभाषित करता है जो गर्भाशय से भग को जोड़ती है।\n\nयह सभी समाज और संस्कृति में मुख्य रूप से छुपाने और ढंकने का हिस्सा होता है। कई स्त्री अपने पति के सामने अच्छे दिखने हेतु इसके ऊपर के बाल को हटा देते हैं। कुछ तैराकी के दौरान कपड़े के आसपास दिखने वाले बालों को हटा देते हैं ताकि किसी प्रकार की शर्मिंदगी न हो। लेकिन यह अंग केवल यौन क्रिया के समय ही स्त्री अपने पति के सामने दिखाती है। हालांकि कुछ स्त्री पैसे के लिए अपने सारे गुप्तांग दिखा देती हैं। जिसमें मुख्यतः यूरोप के लोग होते हैं।\n", "id": "52411", "title": "भग"}
{"url": "https://hi.wikipedia.org/wiki?curid=52415", "text": "पटना के पर्यटन स्थल\n\nवर्तमान बिहार राज्य की राजधानी पटना को ३००० वर्ष से लेकर अबतक भारत का गौरवशाली शहर होने का दर्जा प्राप्त है। यह प्राचीन नगर पवित्र गंगानदी के किनारे सोन और गंडक के संगम पर लंबी पट्टी के रूप में बसा हुआ है। इस शहर को ऐतिहासिक इमारतों के लिए भी जाना जाता है। पटना का इतिहास पाटलीपुत्र के नाम से छठी सदी ईसापूर्व में शुरू होता है। तीसरी सदी ईसापूर्व में पटना शक्तिशाली मगध राज्य की राजधानी बना। अजातशत्रु, चन्द्रगुप्त मौर्य, सम्राट अशोक, चंद्रगुप्त द्वितीय, समुद्रगुप्त यहाँ के महान शासक हुए। सम्राट अशोक के शासनकाल को भारत के इतिहास में अद्वितीय स्‍थान प्राप्‍त है। पटना एक ओर जहाँ शक्तिशाली राजवंशों के लिए जाना जाता है, वहीं दूसरी ओर ज्ञान और अध्‍यात्‍म के कारण भी यह काफी लोकप्रिय रहा है। यह शहर कई प्रबुद्ध यात्रियों जैसे मेगास्थनिज, फाह्यान, ह्वेनसांग के आगमन का भी साक्षी है। महानतम कूटनीतिज्ञ कौटिल्‍यने अर्थशास्‍त्र तथा विष्णुशर्मा ने पंचतंत्र की यहीं पर रचना की थी। वाणिज्यिक रूप से भी यह मौर्य-गुप्तकाल, मुगलों तथा अंग्रेजों के समय बिहार का एक प्रमुख शहर रहा है। बंगाल विभाजन के बाद 1912 में पटना संयुक्त बिहार-उड़ीसा तथा आजादी मिलने के बाद बिहार राज्‍य की राजधानी बना। शहर का बसाव को ऐतिहासिक क्रम के अनुसार तीन खंडों में बाँटा जा सकता है- \"मध्य-पूर्व भाग में कुम्रहार के आसपास मौर्य-गुप्त सम्राटाँ का महल, पूर्वी भाग में पटना सिटी के आसपास शेरशाह तथा मुगलों के काल का नगरक्षेत्र तथा बाँकीपुर और उसके पश्चिम में ब्रतानी हुकूमत के दौरान बसायी गयी नई राजधानी\"।\n\nमुख्य पर्यटन स्थलों इस प्रकार हैं:\n\n\nचंद्रगुप्त मौर्य, बिन्दुसार तथा अशोक कालीन पाटलिपुत्र के भग्नावशेष को देखने के लिए यह सबसे अच्छी जगह है। कुम्रहार परिसर भारतीय पुरातत्व सर्वेक्षण विभाग द्वारा संरक्षित तथा संचालित है और सोमवार को छोड़ सप्ताह के हर दिन १० बजे से ५ बजे तक खुला रहता है।\n\n\n\n\n\n\n1917 ईस्वी में स्थापित भारतीय उपमहाद्वीप का यह सातवाँ सबसे पुराना विश्वविद्यालय है। अपने शैक्षणिक उपलब्धियों तथा गौरवशाली अतीत के चलते यह विश्वविद्यालय प्रसिद्ध रहा है। अधिकांश कॉलेज अशोक राजपथ पर स्थित है। कला, विज्ञान, वाणिज्य, अभियंत्रण, मेडिकल, विधि, शिक्षक प्रशिक्षण, प्रबंधन आदि क्षेत्रों में इस विश्वविद्यालय के छात्रों एवं शिक्षकों ने अपना कीर्तिमान स्थापित किया है। विश्वविद्यालय के पुराने कॉलेजों के भवन ब्रिटिस काल के वास्तुकला का शानदार नमूना है।\n\n\n\n\n\n\n\n\n\n\n\n\n\nपटना जंक्शन से ७ किलोमीटर पश्चिम में हजरत पीर मुजीबुल्लाह कादरी द्वारा स्थापित खानकाह मुजीबिया या बड़ी खानकाह बिहार ही नहीं बल्कि समूचे भारत के मुसलमानों के लिए महत्वपूर्ण और पवित्र है। यहाँ लाल पत्थर की बनी संगी मस्जिद में पैगम्बर मुहम्मद साहब की दाढी का बाल सुरक्षित है जिसके दर्शन के लिए लोग सालाना लगनेवाले मेले के समय भाड़ी संख्या में जमा होते हैं।\n\n\n\nपटना से भारत के प्रमुख शहरों के लिए नियमित रूप से फ्लाईटें जाती हैं। पटना दिल्‍ली, मुंबई, कोलकाता, राँची के अलावा अन्‍य शहरों से हवाई माध्‍यम से जुड़ा हुआ है। इंडियन, किंगफिशर, स्पाईस जेट, इंडिगो तथा जेटलाइट की उड़ानें प्रतिदिन यहाँ से जाती है।\n\nपटना पूर्वी रेलवे मंडल का एक महत्‍वपूर्ण जंक्‍शन है। यहाँ से भारत के सभी राज्‍य सीधी रेल सेवा से जुड़े हुए हैं। दिल्‍ली, मुंबई, कोलकाता, चेन्नई, बंगलोर, अहमदाबाद, अमृतसर, जम्मू, गुवाहठी आदि के लिए यहाँ से सीधी ट्रेनें हैं। \n\nराष्ट्रीय राजमार्ग 31 तथा 19 पटना शहर से गुजरती है। बिहार की राजधानी होने के कारण पटना से महत्वपूर्ण शहरों जैसे बोधगया, राजगीर, राँची, सिलीगुड़ी आदि के लिए बसें जाती है।\n", "id": "52415", "title": "पटना के पर्यटन स्थल"}
{"url": "https://hi.wikipedia.org/wiki?curid=52422", "text": "पुणे के पर्यटन स्थल\n\nपुणे को महाराष्ट्र की सांस्‍कृतिक राजधानी कहा जाता है। इसे क्‍वीन ऑफ द दक्कन के नाम से भी जाना जाता है। पुणे में बहुत सारे उच्‍च कोटि के शिक्षण संस्‍थान, शोध केन्‍द्र के साथ-साथ खेल, योगा, आयुर्वेद और समाज सेवा आदि से जुड़े अनेक संस्थान है। इसके अतिरिक्त वर्तमान समय में पुणे सूचना तकनीकी के क्षेत्र में भी सक्रिय रूप से विकसित हो रहा है। ऐतिहासिक तौर पर सत्रहवीं शताब्दी में इस शहर के प्रमुख केंद्र बिंदु मराठा शासक छत्रपति शिवाजी थे। शिवाजी का जन्‍म पुणे के शिवनेरी किला में हुआ था। उन्‍होंने अपना बचपन भी यही बिताया था। इस महल का निर्माण शिवाजी के पिता शाहजी ने करवाया था। शाहजी के मित्र कोंडदेव ने पुणे में गणेश मंदिर का निर्माण करवाया था जिसे कसबा गणपति के नाम से जाना जाता है। यहां गणपति ग्राम देवता के रूप में जाने जाते हैं, जिन्हें धार्मिक त्योहारों, उपनयन समारोह या किसी अन्य समारोह में सबसे पहला आमंत्रण दिया जाता है। सन् 1818 में हुए कोरेगांव युद्ध के बाद पुणे ईस्ट इंडिया कम्‍पनी के हाथों में चला गया। ब्रिटिश इसे ग्रीष्‍मकालीन राजधानी बनाना चाहते थे लेकिन इसे उन्नीसवीं शताब्दी का आर्मी टाउन बनाया गया और यह पुना कहलाने लगा। स्‍वतंत्रता संग्राम के समय सबसे पहले पुना से ही लोकमान्‍य तिलक ने देशवासियों से विदेशी समानों का बहिष्‍कार तथा स्‍वदेशी समानों को अपनाने का आग्रह किया था। \nयहां कई आकर्षण हैं:-\n\nवैभवयुक्त शनिवारवाड़ा महल पेशवा का निवास स्थान था। इस महल की नींव बाजीराव1 ने 1730 ई. में रखी थी। इस महल का निर्माण कार्य 1732 ई. में पूरा हुआ। इस महल की दीवारों पर रामायण और महाभारत के दृश्य चित्रित है। कमल के सोलह फूलों की आकार में बना फव्‍वारा उस समय के बेहतरीन तकनीकी कौशल का नमूना है। वर्तमान समय में इस महल की देखभाल पुणे की नगरपालिका कर रही है। इस महल में प्रत्‍येक दिन लाइट एंड साउन्‍ड शो का आयोजन किया जाता है। \nशो का समय (प्रत्येक दिन)- 7.15 से 8.10 शाम में (म\n\nव से इन्हें एकत्रित किया था। केलकर ने अपने पुत्र की याद में इस संग्रहालय की स्‍थापना की थी। जिसकी मृत्यु सात वर्ष की आयु में ही हो गई थी। इसके अतिरिक्त इस इमारत की पहली मंजिल पर घरेलू बरतन (18वीं और 19वीं शताब्दी) का अनोखा संग्रह है। अन्य मंजिल पर श्री गणेश, शिव और पार्वती की मूर्तियां रखी हुई हैं।\n\nसमय- 9 बजे प्रात: से 6 बजे शाम तक (प्रत्येक दिन खुला)\nप्रवेश शुल्क- 15 रू.\nटेलीफोन- 24474466\nलोकेशन- बाजीराव रोड़, प्रसिद्ध अभिनव कला मंदिर के समीप। दक्कन से इस जगह की दूरी दो से तीन किलोमीटर है।\n\nइस महल का निर्माण 1892 में इमाम सुल्तान मोहम्मद शाह आगाखान 111 ने किया था। 1969 में आगाखान 1 ने यह महल भारत सरकार को सौंप दिया। राष्ट्रीय स्वतंत्रता आंदोलन में भी पुणे ने अपनी सक्रिय भूमिका निभाई है। 1942 में हुए भारत छोड़ो आंदोलन के समय में गांधीजी, उनकी पत्नी कस्तूरबा और गांधीजी के सचिव महादेवभाई देसाई इस महल में ही रहे थे। मौला नदी के समीप स्थित, इस महल में गांधीजी और उनके जीवन पर आधारित यादों का स्मारक भी है। \nसमय- 9 बजे सुबह से 6 शाम तक (लंच ब्रेक- 12.30 दोपहर से 1.30 तक)।\nप्रवेश शुल्क- व्‍यस्‍कों के लिए पांच रू. और बच्चों के लिए दो रू .।\n\nपार्वती हिल पुणे में स्थित प्रमुख मंदिरों में से एक है। समुद्र तल से इस मंदिर की ऊंचाई 2100 फीट है। इस मंदिर में रोजाना भक्तों की भीड़ लगी रहती है। यह मंदिर सुबह पांच बजे खुलता है और रात आठ बजे बंद होता है। इस जगह के बारे में ऐसा कहा जाता है कि इस जगह पर पेशवा शासक बालाजी बाजीराव ने ब्रिटिश को किकरी युद्ध में हराया था।\nइसके अलावा यहां एक देवदेवेश्वर मंदिर और कई अन्य मंदिर लार्ड कार्तिकालय, विष्णु और विठ्ठल भी है। प्रत्येक मंदिर का मराठा साम्राज्य में एक प्रमुख स्थान है। पार्वती हिल मंदिर शहर के मध्य स्थित है। दक्कन से इस स्थान की दूरी चार कि॰मी॰ और स्वारगेट से एक कि॰मी॰ है।\n\nयह उद्यान कात्रज मार्ग पर स्थित है। इस सर्प उद्यान में अनेक संख्या में सांप और अन्य रेंगनेवाले जंतु जैसे मगरमच्छ आदि देखने को मिल जाएगें। इस पार्क में पुस्तकालय भी है, जहां सापों की जानकारी चित्रों के साथ प्रदर्शित की गई है।\nलोकेशन- कात्रज सर्प उद्यान, पुणे सतारा हाईवे के समीप स्थित भारतीय विद्यापीठ विश्वविद्यालय के नजदीक है।\nसमय- सुबह 10.30 से शाम 6 बजे तक (बुधवार बंद)।\nप्रवेश शुल्क- TEN रू. (एक व्यक्ति)।\n\nपुणे के समीप स्थित, अम्बोरसिया से आगे और पशान से लगभग पांच किलोमीटर की दूरी पर यह खूबसूरत पक्षी अभयारण्य है। यहां स्थित पक्षियों को निजी रूप से डॉ॰ सुहास जोग ने इक्टठ्ठा किया है। यहां स्थित पक्षियों को डॉ॰ जोग ने विश्व के विभिन्न हिस्सों से एकत्रित किया है। यहां फोटो खींचने की अनुमति नहीं हैं। आपको यहां आस्टेलिया का बेअर-आइड कोकेटू (एक प्रकार का तोता), चाइना का पीला सुनहरा तीतर और कीनिया का रिंग ओइट तीतर आदि देखने को मिल जाएंगें।\n\nपुणे में बहुत से अच्छे रेस्तरां है। यहां आपको हर तरह के व्यंजन खाने को मिल जाएंगें। सबसे अधिक रेस्तरां सैनिक छावनी के पास बोट कल्ब रोड़, कोरगांव पार्क और मुख्य सड़क पर स्थित है।\n\nपुणे में खरीददारी के लिए जाते समय इस बात का ध्यान रखें कि यहां दुकानें दिन में एक बजे से लेकर शाम चार बजे तक बंद रहती है। लक्ष्मी रोड़ से महाराष्ट्रन नौवारी सूती साड़ी के साथ-साथ परम्परागत भारतीय साड़ी और आभूषण खरीदे जा सकते हैं। एम.जी.रोड से किताबें, बहुमूल्य कपड़े, डिजाइनर घड़िया, प्राचीन सामान, क्रिस्टल और चाइना, जूते और बैग खरीद सकते हैं। वहीं ढोले पाटील मार्ग, कोरीगन पार्क और फरगियूशन कॉलेज मार्ग में बेहतरीन मॉल और बूटिक है यहां से भी खरीददारी की जा सकती है।\n\nलोहेगांव एयरपोर्ट। इंडियन एयरलाइंस और जेट एयरवेज की विमान पुणे-दिल्ली, पुणे-चेन्नई, पुणे-बैंगलोर के बीच चलती है। एयरपोर्ट से पुणे शहर की दूरी बारह किलोमीटर है।\n\nपुणे की ओर जाने के लिए सबसे बेहतर विकल्प इंद्रायानी एक्सप्रेस है। इसके अतिरिक्त दक्कन क्वीन, दक्कन एक्सप्रेस और शताब्दी रोजाना पुणे और मुम्बई के बीच चलती है।\n\nयहां मुम्‍बई से बस द्वारा भी जाया जा सकता है। दादर से हर पद्रंह मिनट पर पुणे के लिए सामान्‍य तथा वातानूकुलित बसें खुलती है।\n", "id": "52422", "title": "पुणे के पर्यटन स्थल"}
{"url": "https://hi.wikipedia.org/wiki?curid=52428", "text": "पचमढ़ी के दर्शनीय स्थल\n\nमध्य प्रदेश के होशंगाबाद जिले में स्थित पंचमढ़ी मध्य भारत के सबसे खूबसूरत पर्यटन स्थलों में एक है। सतपुड़ा की पहाड़ियों के बीच समुद्र तल से 3550 फीट की ऊंचाई पर बसा पंचमढ़ी मध्य प्रदेश का यह एकमात्र हिल स्टेशन है। हरे-भरे और शांत पंचमढ़ी में बहुत-सी नदियों और झरनों के गीत सैलानियों में मंत्रमुग्ध कर देते हैं। पंचमढ़ी घाटी की खोज 1857 में बंगाल लान्सर के कैप्टन जेम्स फोरसिथ ने की थी। इस स्थान को अंग्रेजों ने सेना की छावनी के रूप में विकसित किया। पंचमढ़ी में आज भी ब्रिटिश काल के अनेक चर्च और इमारतें देखी जा सकती हैं।\n\nमुख्य पर्यटन स्थलों में निम्न हैं:-\nपंचमढ़ी नगर से डेढ किलोमीटर की दूरी पर स्थित जटाशंकर एक पवित्र गुफा है। इसके ऊपर एक बिना किसी सहार का झूलता हुआ विशाल शिलाखंड रखा है। यहां शिव का एक प्राकृतिक शिवलिंग बना हुआ है। जटाशंकर मार्ग पर एक हनुमान मंदिर है जहां हनुमान की मूर्ति एक शिलाखंड पर उकेरी गई है। जटाशंकर गुफा के नजदीक ही हारपर्स गुफा है। इस गुफा में वीणा बजाते हुए एक व्यक्ति का चित्र है।\n\nएक छोटी पहाड़ी पर यह पांच प्राचीन गुफाएं बनी हैं। इन्हीं पांच गुफाएं के कारण की इस स्थान को पंचमढ़ी कहा जाता है। कहा जाता है पांडव अपने वनवास के दौरान यहां ठहर थे। सबसे साफ सुथरी और हवादार गुफा को द्रोपदी कुटी कहा जाता है जबकि सबसे अंधेरी गुफा भीम कोठरी के नाम से लोकप्रिय है। पुरातत्वेत्ताओं का मानना है कि इन गुफाओं को 9वीं और 10 वीं शताब्दी में गुप्त काल के दौरान बौद्धों द्वारा बनवाया गया था।\n\nपांडव गुफा के साथ ही अप्सरा विहार या परी ताल को मार्ग जाता है जहां पैदल चाल द्वारा ही पहुंचा जा सकता है। यह तालाब एक छोटे झरने से बना है जो 30 फीट ऊंचा है। अधिक गहरा न होने की वजह से यह तालाब तैराकी और ग़ोताख़ोरी के लिए बिल्कुल उपयुक्त है। इस तालाब को पंचमढ़ी का सबसे सुन्दर ताल माना जाता है। \n\nनगर से 10 किलोमीटर दूर स्थित महादेव हिन्दुओं के लिए पूजनीय स्थल है। यह पवित्र गुफा भगवान शिव को समर्पित है। यह गुफा 30 मीटर लंबी है और यहां सदैव पानी बहता रहता है। कहा जाता है कि भस्मासुर से बचने के लिए भगवान शिव यहीं पर छिपे थे। भगवान शिव ने भस्मासुर को वरदान दिया था कि वह जिस के सिर पर हाथ रख देगा वह भस्म हो जाएगा। गुफा के भीतर एक शिवलिंग बना हुआ है। शिवरात्रि यहां पूर जोश के साथ मनाई जाती है। महादेव पहुंचने का मार्ग काफी दुर्गम है। \n\nयह सतपुड़ा की पहाड़ियों का सबसे ऊंचा प्वाइंट है। इसी स्थान से कैप्टन जेम्स फोरसिथ ने 1857 में इस खूबसूरत हिल स्टेशन की खोज की गई थी। इस प्वाइंट का मूल नाम फोरसिथ प्वाइंट था लेकिन बाद में इसका नाम बदलकर प्रियदर्शिनी प्वाइंट रख दिया गया। यहां से सूर्यास्त का नजारा बेहद मनमोहक लगता है। चौरादेव, महादेव, धूपगढ़ नामक सतपुड़ा की तीन प्रमुख चोटियां यहां से देखी जा सकती हैं। \n\nअप्सरा विहार से आधा किलोमीटर पूर्व दिशा में रजत प्रपात है। इस प्रपात की ऊंचाई 350 फीट है। झरने से गिरता जल यहां तरल चांदी के समान प्रतीत होता है। झरने तक पहुंचने का मार्ग काफी दुर्गम है। केवल साहसिक पर्यटक ही ट्रैकिंग के माध्यम से झरने तक पहुंच सकते हैं।\n\nइस पहाड़ी ने भारत के प्रथम राष्ट्रपति डॉ॰ राजेन्द्र प्रसाद को बहुत लुभाया था। वे यहां की खूबसूरती से प्रभावित होकर कई बार आए थे। उनके नाम पर ही इस पहाड़ी नाम रखा गया है। उनके ठहरने के यहां रवि शंकर भवन बनवाया गया था। पहाड़ी के चारों ओर की दृश्यावली सैलानियों को मंत्रमुग्ध कर देती है। \n\nयह पंचमढ़ी की सबसे गहरी और तंग घाटी है जिसकी गहराई 300 फीट है। दोनों ओर घने जंगलों से घिरी इस घाटी के नीचे बहते पानी की स्पष्ट आवाज सुनी जा सकती है। कहा जाता है कि भगवान शिव ने यहां एक असुर सर्प को दफनाया था। स्थानीय लोगों में यह घाटी अंधी खो के नाम से जानी जाती है।\n\nमहादेव से 4 किलोमीटर की खड़ी चढाई से चौरागढ़ पहुंचा जा सकता है। पहाड़ी के आयताकार शिखर पर एक मंदिर है जहां भगवान शिव की प्रतिमा स्थापित है। भगवान शिव को त्रिशूल भेंट करने के लिए श्रद्धालु बड़े जोश के साथ मंदिर जाते हैं। आराम करने के लिए यहां एक धर्मशाला भी बनी है।\n\nनगर से 3 किलोमीटर दूर स्थित मधुमक्खी झरना यमुना प्रपात के नाम से भी जाना जाता है। नदी में गिरते इस खूबसूरत झरने से पंचमढ़ी को पानी की आपूर्ति की जाती है। नहाने के लिए यह झरना काफी लोकप्रिय है। इस झरने तक आसानी से पहुंचा जा सकता है।\n\nहमेशा पर्यटकों से भरा-पूरा रहने वाला तामिया खूबसूरती के मामले में पंचमढ़ी से कम नहीं है। तामिया के सनसेट प्वाइंट में घंटों बैठकर सूर्यास्त की खूबसूरती देखी जा सकती है। सतपुड़ी की पहाड़ियों यहां अपने सुन्दरतम रूप में दिखाई देती हैं। तामिया पंचमढ़ी से 78 किलोमीटर की दूरी पर है और यहां जीप या बसों के माध्यम से पहुंचा जा सकता है।\n\n1981 में स्थापित सतपुड़ा राष्ट्रीय पार्क 524 वर्ग किलोमीटर के क्षेत्र में फैला है। यह पार्क असंख्य दुर्लभ पक्षियों का घर है। यहां बिसन, टाइगर, तेन्दुए और चार सींग वाले हिरन जसे जानवरों को देखा जा सकता है। यह पार्क सदाबहार साल, टीक और बांस के पेड़ों से भरपूर है। पार्क के आसपास ठहरने की उत्तम व्यवस्था है।\n\nपंचमढ़ी से 120 किलोमीटर की दूरी पर स्थित भोपाल नजदीकी एयरपोर्ट है। यह एयरपोर्ट दिल्ली, मुम्बई, ग्वालियर, इंदौर, रायपुर और जबलपुर से नियमित फ्लाइटों से जुड़ा है।\n\n47 किलोमीटर की दूरी पर स्थित पिपरिया निकटतम रेलवे स्टेशन है। पिपरिया मुम्बई-हावड़ा मार्ग पर स्थित है। यहां से पंचमढ़ी पहुंचने के लिए टैक्सी या बसों की सेवाएं ली जा सकती हैं।\n\nपंचमढ़ी के लिए भोपाल, इंदौर, नागपुर, होशंगाबाद, छिंदवाड़ा और पिपरिया से नियमित बस सेवाएं हैं। \n\n", "id": "52428", "title": "पचमढ़ी के दर्शनीय स्थल"}
{"url": "https://hi.wikipedia.org/wiki?curid=52435", "text": "यूरोपीय नाट्यशालाएँ\n\nयूरोप में नाट्यशाला का इतिहास प्राय: 3,200 ई.पू. से प्रारंभ होता है। \nइस काल के प्राचीन मिस्र में कई प्रकार के नाटक मिले हैं। इनमें 55 पिरामिड नाटक है, तथा राजगद्दी, त्यौहार संबंधी भी कई नाटक हैं। एक आयुर्वेद संबधी नाटक भी मिला है। पिरामिड नाटक, जो सबसे प्राचीन मिला है, वह पाँचवें और छठे राजघराने के मकबरों की भीतों पर अंकित है। इनको देखने से ऐसा ज्ञात होता है कि इनके कुछ भाग प्राय: ई.पू. 4000 वर्ष के आसपास के हैं। इनमें पात्रों के नाम, उनके कथोपकथन के पूर्व नहीं लिखे हुए हैं - पात्र स्वयं कहते हैं \"मैं नट हूँ\", \"मै होरस हूँ।\" इन नाटकों में पात्र पशु पक्षियों के चेहरे व्यवहार किया करते थे, ऐसा अनुमान होता है। प्राय: ये नाटक इन मकबरों के पास रहने वाले पुजारियों के द्वारा खेले जाते थे। इन नाटकों के व्यय के हेतु फाराओं के द्वारा कुछ निधि अलग की जाती थी। प्राय: ये नाटक मकबरों या महातवा के पास बन हुए राजा के मंदिरों में खेले जाते थे। इनमें लिखे महातवा के पास बने हुए राजा के मंदिरों में खेले जाते थे। इनमें लिखे हुए निर्देशों से यह पता चलता है कि किस स्थान से पात्र नाट्यशाला में प्रवेश करते थे, वहाँ क्या होता था, इत्यादि। इस प्रकार के डेयर एल बहरी (Deir El Bahri) के मंदिर के नक्शे का पुनरुद्धार भी किया गया है। इसको देखने से ऐसा ज्ञात होता है कि ये मंदिर कई तल पर बनते थे तथा प्राय: विकृष्ट होते थे। एक पाषाण पर उत्कीर्ण नाटक में नाट्यशाला में पात्रों का प्रवेश कैसे हो यह भी दिखाने का प्रयत्न किया गया है। इसे शबका पाषाण (Shabaka Stone) कहते हैं। जोसर के पिरामिड में नाट्यशाला का एक चित्र मिला है जिसमें लपेटे हुए पर्दे को भी प्रदर्शित किया गया है। प्राय: यह नाटक खंभों पर आधारित बरामदों में खेले जाते थे। पुजारी लोग जो जानवरों का चेहरा पहनते थे उसका भी दर्शन हमें एक चित्र में होता है।\n\nयूनान में नाटकों का प्रारंभ डायनोसस देवता की पूजा से हुआ। हो सकता है कि यहाँ के प्रारंभिक नाटकों पर मिस्त्र का प्रभाव पड़ा हो क्योंकि डायनोसस का त्योहार मनाने की प्रथा हेरोडोटस (Herodotus) के अनुसार मिस्त्र में प्रारंभ हुई और पीछे अत्तिका (Attica) में भी यह मनाया जाने लगा। सीरिया में यूनानी नाटकों के खेले जाने के प्रमाण प्राय: ईसा पूर्व 1250 से मिलने लग जाते हैं। ये नाटक रास शमरा (Ras Shamra) में दो खपड़ों पर अंकित मिले हैं। हो सकता है कि मिस्त्र से सीरिया होते हुए नाटकों के खेलने की प्रथा यूनान पहुँची हो। डायनोसस के ये त्योहार वर्ष में चार बार मनाए जाते थे। पहला दिसंबर और जनवरी के बीच में, जिस पोसेडॉन (Poseidon) मास कहते थे, दूसरा लेनाए (Lenaea) जनवरी के अंत तथा फरवरी के प्रारंभ में गामेलियोन (Gemelion) महीने में होता था, तीसरा फरवरी के अंत में तथा मार्च के प्रारंभ में पड़ता था (<ºÉä +xlÉäÊ®ú+É (Anthesteria) कहते थे) तथा चौथा जो सबसे मुख्य था वह मार्च के अंत और अप्रैल के प्रारंभ में पड़ता था। यह एलाफेबालिओन (Elaphebolion) कहा जाता था।\n\nपहला नाटक, जो मिला है, दुखांत है। वह यूनान में प्राय: 534 ई.पू. में खेला गया था। भारत की भाँति यूनान में भी सर्वप्रथम कंदराओं में नाटक होते थे। उसके पश्चात् मैदान में होने लगे। ये कई दिन तक चलते रहते थे। इस काल में पात्रों के मुँह पर सफेद पीसा हुआ जस्ता लगाया जाता था तथा मुँह पर चित्रकारी भी की जाती थी। थेस्पिस (Thespis) ने सर्वप्रथम कपड़े का चेहरा लगा कर नाटक खेलने की प्रथा चलाई। इसके कारण पात्रों को अपनी वेशभूषा को प्रत्येक बार बदलने की अवश्यकता नहीं होती थी। कोएरिलस (Choerilus) ने सर्वप्रथम स्त्रियों के चेहरे बनाए। प्राय: इन नाटकों में कथोपकथन का ही महत्व होता था। एसकिलस (Aeschylus) ने सर्वप्रथम अपने पात्रों की वेशभूषा को निश्चित किया, उनको ऊँचे जूते पहनाकर उनकी ऊँचाई बढ़ाई तथा उनके चेहरे भी बड़े किए। इसी ने नाट्यशालाओं को सुंदर बनाने के हेतु इनमें चित्रों को लगवाना प्रारंभ कराया तथा कुछ कलपुर्जे भी लगाए, तथा एक स्थान पर दो पात्रों को इसने रंगमंच पर एक साथ प्रवेश कराया। इस काल में यूनानी नाट्यशाला के चारों ओर सीढ़ीदार प्रेक्षागृह भी बनने लगे।\n\nएथेन्स में डायनोसस के मंदिर के पास बना हुआ प्राचीन प्रेक्षागृह का अवशेष प्राप्त हुआ है तथा देल्फी (Delphi) के प्रेक्षागृह का जो अवशेष मिला है उसमें पाषाणनिर्मित अर्धचंद्राकार सीढ़ियाँ बनी हुई हैं, बीच में स्थान खाली है। इन सीढ़ियों पर दर्शक बैठते थे तथा उनके सामने के खुले स्थान में नाटक होते थे। पीछे चलकर बीच का भाग वृत्ताकार बनने लगा जहाँ एक वेदी रहती थी तथा सीढ़ियों के बगल से इस स्थान पर आने को एक मार्ग पात्रों के आने के हेतु भी छोड़ा जाने लगा। यह प्रेक्षागृह किसी पहाड़ी के सामने बनता था और सीढ़ियों के सामने की ओर मूर्तियाँ भी बनाई जाने लगीं। देवता की मूर्ति बीच में रहती थी उसके चारों ओर पात्र नाचते थे। सोफोक्लीज ने नाट्यशालाओं में चित्रित पर्दों का भी व्यवहार प्रारंभ किया। ये पर्दे लकड़ी के सहारे पात्रों के पीछे खड़े कर दिए जाते थे। यह प्राय: ईसा पूर्व 425 के आस-पास की बात है। हास्य रस के नाटकों में पात्र सिर पर लिंग का आकार धारण करते थे। पात्र अपने कपड़े पास की एक झोपड़ी में बदलते थे जो नेपथ्य का काम देती थी। गाने बजानेवाले प्रेक्षागृह के सामने बीच में बैठते थे। इनके पीछे का स्थान ढालदार रहता था जिसपर देवताओं का उतरता हुआ दिखाया जाता था। पीछे चलकर इन सीढ़ियों पर लकड़ी का रंगमंच बनने लगा। पेरिक्लीज़ (Pericles) के काल में सर्वप्रथम पत्थर का रंगमंच बना। इस रंगमंच में सामने की ओर भीत में यूनान के मकानों की भाँति तीन द्वार थे और दोनों ओर भीत के पक्ष फैले हुए थे। इन्हें \"परसकीनिया\" कहते थे। इनमें भी द्वारं रहते थे। इस भीत के सामने सीढ़ियाँ थीं। रंगमंच की छत पर एक बारहदरी बनी हुई थी। इसे \"एपिसकेनियोन\" कहते थे। इसी रंगमंच के दोनों पक्षों के पीछे नेपथ्य भी बनाया गया था जहाँ पात्र अपनी वेशभूषा बदलते थे। यह रंगमंच सामने से 65 फुट लंबा तथा इतना ही भीतर की ओर गहरा था। पहले प्रेक्षागृह में केवल सीढ़ियाँ थीं। पीछे चलकर इन सीढ़ियों के सामने लकड़ी की चौकियाँ नगर के अधिकारियों के हेतु रख दी जाती थीं। कुछ दिन पश्चात् इन चौकियों के स्थान पर अलग-अलग सुंदर सिंहासन रखे जाने लगे।\n\nयह धारणा भ्रमात्मक है कि यूनान में चित्रित पर्दे रंगमंच पर नहीं टाँगे जाते थे। पहले चित्र भीत पर ही बनाए जाते थे परंतु बाद में चलकर चित्र मोटे कपड़े पर अंकित करके बल्ली के सहारे लटका दिए जाते थे। लकड़ी का एक चबूतरा भी रहता था जो रथ की भाँति खसकाया जाता था। मकान के ऊपर की बारहदरी स्वर्ग का दृश्य दिखाने के काम में आती थी। उसपर पात्रों को नीचे से जाने के हेतु एक लकड़ी के यंत्र का व्यवहार होता था। हेलेनिस्टिक (Hellenistic) काल में रंगमंच का और भी परिष्कार हुआ। रंगमंच पृथ्वी से ऊँचा बनने लगा। इस काल में इटली में यूनानी नाट्यशाला सर्वप्रथम सिसली के टापू में बनी। पहले यहाँ का रंगमंच लकड़ी की चौकियों से बनाया गया और इनके दोनों ओर लकड़ी के खंभे खड़े करके उनपर पर्दे टाँगे गए। सामने की ओर चार या सात सीढ़ियाँ बनाई गई। नाटक यहाँ भी यूनानी ही खेले जाते थे। भाषा भी यूनानी ही थी। पीछे चलकर, प्राय: ईसा पूर्व 212 में, अपोलो देवता के संमान में नाटक खेले जाने लगे। जूलियस सीजर के काल में सीजर की विजय के अवसरों पर नाटक खेले जाने लगे। नाट्यशालाओं का रूप भी बदला। अब रंगमंच अठपहल आकार के ऊँचे चबूतरे पर बनने लगे। इनपर पर्दे लगते थे। लकड़ी की होने के कारण ये नाट्यशालाएँ किसी भी स्थान पर बनाई जा सकती थीं। प्राय: ईसा पूर्व 179 में रोम में सर्वप्रथम एक स्थायी नाट्यशाला अपोलो के मंदिर के पास बनी। एक पत्थर की नाट्यशाला बनाने की योजना भी बनी परंतु रोम के कुछ कट्टरपंथी लोगों के विरोध के कारण उसका निर्माण नहीं हो सका। यहाँ लकड़ी की जो नाट्यशाला बनी थी, इन्हीं लोगों के द्वारा नष्ट कर दी गई। वह प्लिनी के अनुसार 360 खंभों पर बनी थी तथा उसमें 300 मूर्तियाँ थीं। रंगमंच तीन खंडों का था तथा प्रेक्षागृह में प्राय: 80 हजार दर्शकों के बैठने का प्रबंध था। यह नाट्यशाला ऊपर से छाई हुई थी।\n\nपीछे पांपे (Pompey) के परिश्रम से रोम में पत्थर की एक नाट्यशाला बनी। इसका विस्तार प्लूटार्क के अनुसार आगस्टस सीजर (Augustus Caesar) के काल में ई. पू. 32 में हुआ। इसी काल में पांपे के मित्र एलकार्नेंलियस बलबस के उत्साह के कारण एक दूसरी नाट्यशाला ई. पू. 13 में बनी और आगस्टस ने ई. पू. 11 में एक और पाषाण की नाट्यशाला कापिटोलिक पहाड़ी के दक्षिण पूर्व की ढाल पर बनवाई। इन नाट्यशालाओं में रंगमंच के पीछे एक भवन रहता था जिसकी भीत पर चित्र बने रहते थे। भवन के सामने रंगमंच रहता था जिसे पुल्सपिटम कहते थे। यह पृथ्वी से पाँच फुट ऊँचा होता था। प्रेक्षागृह अर्धचंद्राकार बनता था। सुसज्जित रंगमंच के सामने सीढ़ियाँ थीं। प्रेक्षागृह में दर्शकों को धूप से बचाने के हेतु एक मोटे कपड़े का पर्दा खिंचा रहता था। नाट्यशाला के चारों ओर की भीत बीच में रंगमंच के पीछे के मकान की ऊँचाई के बराबर रहती थी जो प्राय: तीन या चार खंड का रहता था। नाट्यशाला के बाहर की भीत बहुत सुंदर बनाई जाती थी। नाट्यशाला में जाने के तथा निकालने के हेतु छाएँ हुए मार्ग होते थे।\n\nपहले पात्रों को नाटक के लेखक नौकर रखते थे। पीछे चलकर पात्रों की अपनी एक टोली बन गई। इनें अधिकतर यूनान तथा सिसली के लाए हुए दास थे जो दासता बँधने के पूर्व अपने देश में नाटक का काम करते थे। ये प्राय: यूनानी पात्रों की भाँति ही वस्त्र पहनते थे। प्लाटस तथा टेरेंस रोम के दो हास्यरस के प्रधान नाटककार (254-159 ई. पू.) थे। सेनेका ने दु:खांत नाटक लिखे। रोम में ईसाईयों के विरोध के कारण नाटक का खेला जाना 347 ई. के लगभग बंद सा हो गया। थियोदिसियस प्रथम ने कुछ नाटककारों का उत्साहवर्धन किया तथा पियोडोरिक महान ने एक नाट्यशाला रोम में पुन: पाँचवीं शताब्दी के लगभग स्थापित की। परंतु नाटकों का खेला जाना बहुत कम हो गया था। बाद में धार्मिक कृत्यों को नाटक का रूप दिया जाने लगा। इन्हें मिस्ट्रीज (Mystries) कहा जाता था। ये नाटक के सदृश ही पुजारियों द्वारा लैटिन से अनभिज्ञ उपासकों में धर्मप्रचार के हेतु खेले जाते थे। कुछ नाटक संतों के जीवन से संबंधित घटनाओं के आधार पर बने। इन्हें मिराकिल्स (Myracles) कहते थे। ये सब नाटक गिरजाघरों में ही खेले जाते थ। मध्ययुग में इनका प्रचार बहुत बढ़ा। जब भीड़ बढ़ने लगी, ये नाटक गिरजाघर के सामने बरामदे में होने लगे। इन नाटकों में उत्पात होने के कारण पोप ने इनका खेला जाना बंद कर दिया। ये नाटक नगरों और गाँवों में खेले जाने लगे और इसके लिए चलते हुए रथ व्यवहार किए जाने लगे। भारतीय रामलीला की भाँति इन नाटकों का भी प्रदर्शन मैदान में होता था। ये रथ छह पहियों के होते थे और इनके ऊपर के भाग में नाटक होते थे तथा नीचे के भाग में पात्र वेशभूषा बदलते थे। ये रथ एक स्थान से दूसरे स्थान पर ले जाए जाते थे। इन नाटकों में स्वर्ग तथा नरक के दृश्य भी दिखाए जाते थे। नरक के दृश्य दिखाने के हेतु कल पुर्जों का भी व्यवहार होता था। एक बड़ा सा मुँह खलता था, उसमें से धुँआ और आग निकलती हुई दिखाई देती थी। पापी मनुष्य उसी में काले काले आदमियों के द्वारा घसीटकर ले जाए जाते हुए दिखाए जाते थे। ये नाटक जब होते थे उस समय नगर के प्रवेशद्वार बंद कर दिए जाते थे और अस्रधारी रक्षक नगर के चारों ओर उसकी रक्षा के हेतु घूमते रहते थे।\nपीछे चलकर यूरोप के प्रत्येक देश में नाट्यशलाओं के विकास की कहानी पृथक्-पृथक् हो गई। कहीं-कहीं, जैसे फ्रांस में, ये खेल प्राचीन रोम की लकड़ी की बनी नाट्यशालाओं में दिखाए जाने लगे। इनमें दर्शकों के हेतु लकड़ी का सीढ़ीनुमा प्रेक्षागृह बना। रोम में ये खेल कलीसियम में जहाँ किसी समय खेलकूद हुआ करते थे, दिखाए जाने लगे तथा स्पेन में इस प्रकार के नाटक कोरालेस में होने लगे। हालैंड तथा इंग्लिस्तान में रथों का ही व्यवहार होता रहा। पहले नाटकों में पादरी ही काम करते थे, परंतु पोप की निषेधाज्ञा निकलने के पश्चात् विविध व्यवसायी संघों ने इस काम को अपने ऊपर ले लिया और ये क्रिसमस या ईस्टर के धार्मिक त्योहारों के स्थान पर दूसरे सामाजिक त्योहारों पर खेले जाने लगे।\n\nफ्रांस में 13वीं शताब्दी में सर्वप्रथम सेंट निकोलस पर एक नाटक आरास के जान बोडल (John Bodel of Arras) ने लिखा। इसके पश्चात् कई नाटक इसी प्रकार के लिखे गए। इंग्लिस्तान में इस प्रकार के नाटकों की एक श्रंृखला ही तैयार हुई। इन्हीं नाटकों के साथ कुछ ऐसे नाटक भी लिखे गए जिनमें ईसाई धर्म के पालन से लाभ को दर्शाने का प्रयत्न किया गया। इन्हें मोरैल्टीज (Moralities) कहते थे। इस प्रकार के नाटकों में लाओम जस्त (L'hommigusta), लओम पेश्यूर (L'homme pecheur) बहुत प्रसिद्ध हैं। ये 12वें लुई के राज्यकाल में लिखे गए। ल जू डला फ़इए (Le Jeu dela Feuiltee) 1262 में लिखा गया था। ल जू उ रोवाँ एड डिमारियों (Le Jeu de Robin et de Marion) हास्य रस से ओतप्रोत नाटक था। इसका भी इसी काल में निर्माण हुआ। परंतु इन नाटकों के पूर्व कुछ वार्षिक त्यौहार होते थ। उनमें कुछ नाटकीय ढंग से धार्मिक कृत्य आनंद मनाने को किए जाते थे। इनमें गदहे के भोज का त्यौहार, बाय विशप (Boy Bishop) थे। इनमें छोटे पादरी ही भाग लेते थे।\n\n15वीं शताब्दी के अंत में तथा 16वीं शताब्दी के प्रारंभ में इटली में नाटकलेखकों की बहुत कमी रही। गियोवान्नी रूसेलाई का रोजमंडा (Rosmunda) पोप लियो दशम (pope Lio X) के सामने 1500 ई. के लगभग रूसिलाई (Rucellai) के उद्यान में खेला गया। ओरबेच्चे (Orbecc), गियोवान्नी बतिस्टा गिराल्डी (Giovanni Eattista Giraldy) (1504-1573) ने लिखा। ये नाटक इटालियन भाषा में लिखे गए। इसी काल में निकोलो मैकियोवेली (Niccolo Machiavelli) (1469-1517) भी हुआ। इसका नाटक इल पिं्रसिपे (II princepe) 1532 में प्रकाशित हुआ तथा ला मंड्रेगोला (La Mandragola) 1534 ई. में रोम में छपा। इन नाटकों ने बहुत ख्याति-प्राप्त की। इस काल तक नाटक खेलनेवालों की अपनी एक मंडली बन गई थी। इस मंडली का एक प्रबंधक भी नियुक्त होने लगा था। यह हमारे यहाँ के सूत्रधार की भाँति नाटक का सारा प्रबंध करता था। इटली में इस काल में स्त्रियाँ भी रंगमंच पर आने लगी थीं। चेहरे भी पहने जाते थे जिसमें पात्रों के वास्तविक रूप का पता न लगे। कामेडिया डेल आर्ते (Commedia dell' arte) का प्रार बढ़ा। पादरी लोग प्राय: इनपर नियंत्रण रखते थे। अब पुन: नाट्यशालाओं में नाटक खेले जाने लगे परंतु ये नाट्यशालाएँ एक स्थान से दूसरे स्थान पर ले जाई जाती थीं, जैसे 20वीं शताब्दी के प्रारंभ में भारत में अल्फ्रेड कंपनी एक नगर से दूसरे नगर में जाती थी और अपने रंगमंच का सामान अपने साथ ले जाती थीं। स्पेन में इस काल में मुसलमानों के कारण रंगमंच प्राय: बंद हो गए फ्रांस और इंग्लिस्तान में रंगमंच का पूरा विकास हुआ। इंग्लिस्तान में रानी एलिजाबेथ के काल में नाटकों को राजाश्रय मिलने से इनका बहुत विकास हुआ। 16वीं शताब्दी के प्रारंभ में फ्रांस के मेत्र पियेर पाथेलो (Maitre Pierre pathelow) की भाँति जॉन हेउड (John Heywood) (1500-1580) ने दि फोर पीज (The Four p's), मेरी प्ले आव जॉन (Merry play of John), टिब ऐंड सर जॉन (Tyb & Sir John), दि प्ले आव दि वेदर (The play of the weather) लिखा, उडुाल (Uddal) ने (1505-1556) राल्फ रायस्टर डायस्टर (Ralph Roister Doister) लिखा। इसी प्रकार के और भी नाटक लिखे गए। टॉमस नार्टन तथा टॉमस साकविल (Thomas Norton & Thomas Sachville) ने गारबोडक (Gorboduc) लिखा।\n\nप्राय: 1576 ई. में जेम्स बरबाज (James Burbage) ने एक नाट्यशाला का निर्माण कराया और इसे थिएटर की संज्ञा दी।\n\nयह शोरडिच (Shoreditch) ने टेम्स नदी के उत्तर लंदन के पास सात सौ पौंड में बना। किंवदंती है कि इसमें 1500 दर्शकों के बैठने का स्थान था। यह नाट्यशाला लकड़ी की थी तथा ऊपर से खुली थी। दर्शक प्राय: रंगमंच के सामने खड़े होकर नाटक देखते थे। इसमें छत न रहने के कारण नाटक प्राय: दिन में ही हुआ करते थे। पानी बरसने पर नाटक के पात्र, जो रंगमंच के अगले भाग में रहते थे, भींगते ही रहते थे। रंगमंच चतुष्कोण बना था और प्रेक्षागृह में निकला हुआ था। इसके पीछे के भाग पर एक छत थी। इसी छत के आगे एक एक मोटा कपड़ा तना रहता था जो वर्षा से पात्रों की कुछ रक्षा करता था। जो संभ्रांत व्यक्ति अधिक रुपया देते थे, उनके बैठने के हेतु रंगमंच के पाश्र्व में एक बरामदे में स्थान था। छत से रंगमंच पर एक पर्दा लटका रहता था। सारी नाट्यशाला वृत्ताकार अंग्रेजी के \"ओ\" के आकार की बनी हुई थी। इटली की नाट्यशालाओं की भाँति यहाँ चित्रित पर्दों का व्यवहार नहीं होता था। कुछ धनाढ्य लोग रंगमंच पर भी बैठते थ। नाट्यशाला में जाने का एक ही द्वार हुआ करता था। इस प्रकार की नाट्यशालाएँ बहुत सुविधाजनक प्रमाणित हुई। इस नाट्यशाला के खुलते ही दूसरी नाट्यशाला शोरडिच में कटन रोड नामक स्थान पर खुली। 1592 ई. में रोज़ (Rose) नामक नाट्यशाला बनी। यह फूल की छत से ढकी थी। इसी नाट्यशाला में खेलने के हेतु क्रिस्टोफर मालों ने नाटक लिखे। एक दूसरी नाट्यशाला ग्लोब (Globe) नाम से टेम्स नदी के उसी किनारे पर 1598 ई. में खुली जिसमें जगत्प्रसिद्ध शेक्सपियर ने काम किया तथा जिसके लिए उसने नाटक लिखे। ग्लोब भी वृत्ताकार बनी थी। तथा शेक्सपियर के \"हेनरी पंचम\" नाम के नाटक से इसका उद्घाटन हुआ। 1613 ई. में जब यह नाट्यशाला जल गई, ग्लोब का दूसरा भवन खपड़े की छत डाल कर बना। इसकी बढ़ती हुई ख्याति के कारण हेनस्लो तथा अल्लेन ने फारचून नामक नाट्यशाला लंदन में बनाई। कपड़े की छत बनाई गई और उसपर के पानी का निकास नाली लगाकर किया गया जिसमें पानी दर्शकों अथवा पात्रों के मस्तक पर न गिरे। यह नाट्यशाला बड़ी संुदर बनाई गई थी। इसमें चतुष्कोण रंगमंच 43 फुट का था। यह 1631 ई. में जल गया परंतु पुन: उसी वर्ष फिर से बना। 1661 ई. में यह राजाज्ञा से गिरा दिया गया। इस काल में दृश्य लाक्षणिक रूप से दिखाए जाते थे जैसे एक पेड़ को रंगमंच पर खड़ा करके यह बताया जाता था कि यह जंगल है। दूसरी नाट्यशाला यहाँ स्वान थी जिसका विवरण 1596 ई. में एक डच लेखक जोहान ड विट (Johan de witt) ने दिया। इसने लिखा है कि यहाँ प्राय: 3000 दर्शकों को बैठने का स्थान था परंतु इसके आँकड़ों पर विश्वास करना कठिन है।\n\nफ्रांस में 16वीं शताब्दी के आरंभ में जब नए नाटकों का युग प्रारंभ हुआ, सर्वप्रथम नाटक महाविद्यालयों के भोजनकक्ष में वहीं के विद्यार्थियों द्वारा खेले जाते थे। इन्होंने यूनानी भाषा तथा लैटिन का अध्ययन किया था, इस कारण ये प्राचीन नाटकों की भाँति इन नए नाटकों को भी रंगमंच पर प्रस्तुत कर पाते थे। इन नाटकों को साधारण जनता नहीं समझ पाती थी। इनका विश्वविद्यालयवाले ही आनंद ले सकते थे। इस प्रकार के यूनानी ढंग के नाटकलेखकों में रोबेर गारनिए (Robert Garnier) (1534-1590) को बहुत प्रसिद्धि प्राप्त हुई। इसके हिप्पोलाइट (Hippolyte), ला ट्रोड (La Troade), अंटीगोन (Antigone), ले ज्यू व (Les Juives) वर्षों तक खेले जाते रहे। इटली के नाटकों के प्रति आकर्षण गेलोसी (Gelosi) (1540-1612) के आने के पश्चात् बढ़ा। इसका सबसे अच्छा नाटक लेज़ इस्प्री (Les Esprits) था जिसे पीछे के लेखकों ने बहुत कुछ अपनाया। पहली नाट्यशाला होटेल ड वुरगाइन (Hotel de Bourgogne) में बनी। इस नाट्यशाला पर छत थी परंतु भीतर का रंगमंच प्रेक्षागृह में दूर तक फैला हुआ था तथा दर्शकों के बैठने के हेतु स्थान बहुत कम था। प्राय: संभ्रांत लोग ही बैठ पाते थे। रंगमंच के एक भाग पर एक कढ़ा हुआ पर्दा पड़ा रहता था। उसी के समक्ष पात्र अपना प्रदर्शन करते थे। प्रेक्षागृह की छत बहुत नीची थी। रंगमंच पर प्रकाश फेंकने के हेतु रंगमंच के फर्श पर मोमबत्ती जलाई जाती थी। ऊपर एक झाड़ जलता रहता था। पर्दे हटाए बढ़ाए नहीं जा सकते थे; इस कारण रंगमंच कई भागों में विभक्त था। एक दृश्य के पश्चात् दूसरे दृश्य के आरंभ होने तक के बीच के समय में रंगमंच के अगले भाग पर गाना बजाना हुआ करता था। भीत के सहारे दोनों और पतले बरामदे बने हुए थे। छत से ढकी रहने तथा धीमे आलोक के कारण नाट्यशालाओं का वातावरण बड़ा मनहूस हो जाता था। प्राय: नाटक दिन में दो बजे प्रारंभ होते थे ताकि वे अंधेरा होने के पूर्व समाप्त हो जाएँ। होटल ड बुर्गाइन की नाट्यशाला 1599 ई. के आस-पास एक नाटक करनेवालों की कंपनी को किराए पर दे दी गई। इसमें रईस दर्शक प्राय: नाटक के देखने का शुल्क नहीं देते थे परंतु फिर भी इनके नटों ने अपना काम चला ही लिया। पीछे चलकर इसी नाट्यशाला में इटली से कमोडिआ डेलात (Commedia dell arte) में काम करनेवालों को यहाँ लाया गया जिससे कुछ काम फिर चला। दूसरी नाट्यशाला थियात्र दु मारे (Theatre du Marais) बनी जिसमें पीछे चलकर मोलिए तथा उसे आदमी काम करते थे। अलेक्ज़ंडर हार्डी (Alexander Hardy) ने (1560-1631 के बीच में) कई नाटक लिखे, इसमें मारियामे (Mariamme) बहुत प्रसिद्ध हुआ। इसें लंबे-लंबे कथनोपकथन के स्थान पर पात्रों को कर्म करते हुए दिखाने का प्रयत्न किया गया। कई नाटककारों ने इसके ढंग को अपनाया। 1635 में कार्नेंई (Carneille) ने अपने दुु:खांत नाटक लिखने प्रारंभ किए। इसके नाटक होटल ड बुरगाइन में खेले गए। रासीन (Racine) का ब्रिटानिकस (Britannicus) 1676 ई. में खेला गया; यह भी दु:खांत नाटक है। मोलिये के प्रसिद्ध नाटक भी इसकी काल में खेले गए। यह 1622 ई. में उत्पन्न हुआ था। इसके लिखे नाटक ल हलुस्र थीयात्र (L'illustre Theatre) मंडली द्वारा खेले गए। यह भी इसमें काम करता था। कुछ दिन पश्चात् इसके नाटक होटेल डु पेती बूर्बान में खेले गए और पीछे चल कर पाले रायल का रंगमंच बहुत सुंदर बना था। इसे कार्डिनल रिशलू (Cardinal Richelieu) ने बनवाया था। इसमें इटली के रंगमंच की भांति सभी सुविधाएँ थीं। इसके लिखे हुए सभी नाटक बड़े सुंदर हैं और आज भी फ्रांस में खेले जाते हैं जैसे लेइकोल दे मारी (L'ecole des Maris) या ले प्रेसेयूज रिडिवयूल (Les precicues Ridicules), ले फाश्युज़ (Les Facheuse) तारतुफ (Tartuffe) इत्यादि।\n\nइस काल में जब फ्रांस तथा इंग्लिस्तान में नाट्यकला का खूब विकास हो रहा था। जर्मनी में कोई प्रगति नहीं हो रही थी। इसका कारण कदाचित् राजनीतिक ही रहा होगा। इंग्लिस्तान से नाटक मंडलियाँ आती रहीं। इटली में नाटक से अधिक ऑपेरा ने जनता को आकर्षित किया।\n\nप्राय: 1660 ई. के आसपास इंग्लिस्तान में कट्टरपंथियों का विरोध कम होने पर नाट्यशालाएँ फिर से खुलीं। अब नाट्यशालाओं पर फ्रांस का बहुत प्रभाव दृष्टिगोचर होने लगा। चाल्र्स द्वितीय के गद्दी पर बैठने के पश्चात् 1663 ई. में ड्ररी लेन में पुन: एक नाट्यशाला का निर्माण हुआ। यह नाट्यशाला प्राय: एलिज़ाबेथ के काल की नाट्यशाला के आकार की बनी परंतु इसमें फ्रांस की नाट्यशालाओं की सभी सुविधाएँ थीं। राजप्रश्रय के कारण नाट्यकला का भी बहुत विकास हुआ। दूसरी नाट्यशाला ड अवेना (D' Avenant) के उत्साह के कारण डॉसेंट गार्डन्स में प्राय: 1671 ई. में बनी। 1682 ई. में दोनों नाट्यशालाओं का एकीकरण हुआ तथा किलिग्रियु (Killigraew) तथा ड अवेना मिलकर काम करने लगे। ये दोनों ही बड़े प्रभावशाली प्रबंधक थे और इन्हीं के समय पात्रों को वेतन दिया जाने लगा। 18वीं शताब्दी के प्रारंभ फ्रांस में जाँ फ्रांस्वा रेनर (Jean François Renard) के नाटकों की धूम मच गई। इसके लिखे हुए ला काकेट (La Coquette), ला फॉस, प्रूड (La Fausse Prude) ला फुआ साँ जरमों (La Foire Saint-Germain) ल जूयुर (Le Joueur) डेमोक्रित (Democrite) इत्यादि मोलिये के नाटकों के समकक्ष माने जाने लगे। इसी का समकालीन तथा प्रतिद्वंद्वी आलेन रेने ड साज (Alan Rane de Sage) था जिसने तुरकाए (Turcaret) लिखा। इसके पश्चात् इंन्लिस्तान की भाँति फ्रांस में भी कृत्रिम भावनाओं से ओतप्रोत नाटक लिखे जाने लगे। इस काल का सबसे महत्वपूर्ण लेखक वॉल्तेयर (Voltaire) हुआ। यह इंग्लिस्तान में रह आने के कारण वहाँ की नाट्यशालाओं के नियमों से प्रभावित हुआ औैर इसने फ्रांस की नाट्यशालाओं को भी पुनर्जीवन दिया। सर्वप्रथम इसने रंगमंच पर दर्शकों का बैठना बंद कर दिया। उस काल में जब नाटक फ्रांस के सम्राट् के सामने होते थे तो बड़े सुंदर-सुंदर पर्दे इत्यादि लगते थे परंतु साधारण जनता के हेतु केवल एक पीछे की चित्रित पिछवाई जाती थी। 1759 ई. में जब थीयात्र फ्रांस (Théâtre Français) पुन: खुला, वाल्तेयर के चूने हुए पात्र एकत्रित हुए और नाट्यशाला में सब नए पर्दे तथा पक्ष लगाए गए। इस प्रकार थीयात्र फ्रांस यूरोप की प्रधान नाट्यशाला बन गई। दूसरी नाट्यशाला गुइन गो (Guenegaud) बनी परंतु यह सोरवोन विश्वविद्यालय के विरोध के कारण बंद कर देनी पड़ी। सोसियेतेर (Societaires) अर्थात् नाटटककारों के समूह ने एक दूसरी नाट्यशाला रू दे फोस सां जरमां दे प्रें (Rue des Fossis saint-Gergmainder-pres) के पास 1700 के लगभग बनवाई। यह पुराने ढंग की लंबी नाट्यशाला थी। इसमें दर्शकों के बैठने के हेतु सीढ़ीनुमा तीन खंड का स्थान था। यहाँ रंगमंच पर संभ्रांत लोगों को बैठने की स्वतंत्रता थी, इस कारण केवल 11 फुट एक ओर से तथा 15 फुट दूसरी ओर से स्थान पात्रों के अभिन्य के हेतु खाली रहता था। यह नाट्यशाला 1770 ई. तक चलती रही। उसे पश्चात् मरम्मत के अभाव में नष्ट हो गई। अब नाटक साल डे माशीन में जो ततइरी (Salle des Machines en uia leries) में था नाटक होने लगा। यहाँ पात्र प्राय: फ्रांस की प्राचीन वेशभूषा पहनते थे। इस काल के बहुत से पात्रों के नाम उपलब्ध हैं। इस काल में फ्रांस में अनेक छोटी बड़ी नाट्यशालाएँ बन गई थीं। प्राय: 1701 में फ्रांस में नाटक की तीन मंडलियाँ थीं- कामेदी फ्रांसेज (Comedie Farncaise), अकाडमी रॉयल ड म्युजिक (Acadamie royale de Musique) तथा कामेडियाँ रूआ ड ला त्रुप इटालियेन (Comediens du Roi de la troupe itelienne)। ये मंडलियाँ प्राय: 1780 ई. तक काम करती रहीं। फ्रांस की क्रांति के समय प्राय: 12 प्रधान नाट्यशालाएँ पारी (पेरिस) में थीं। थियात्र ड ला रिपब्लिक (Théâtre de la République) थियात्र फेडो (Théâtre Feydean) थियात्र ड ला इगालिते (Théâtre de la Égalité) थियात्र डला सिते (Théâtre de la Cité) इत्यादि। इस काल की नाट्यशालाएँ पहले की अपेक्षा अधिक भरी रहती थीं। नेपोलियन के काल में नाटक को और प्रोत्साहन प्राप्त हुआ। नाट्यशालाओं में कोई परिवर्तन नहीं हुआ। इटली में इसी काल में तीन प्रधान नाटककार हुए- कार्लो गोल्दनी (Carlo Goldani) जिसने प्राय: 300 नाटक लिखे, यह बेनिस का रहनेवाला था। इसका ला लोकांडियेरा (La Locandiera) बहुत प्रसिद्ध है। काउंट कार्लों गोजी (Count Carlo Gozzi) इसका प्रतिद्वंद्वी था। यह भी वेनिस का ही था। इसके नाटकों में लामोर डेल त्रे मेते मेलारांस (L' amore delle tre Melarance) तथा इल कार्बो (Il Carbo) बड़े प्रसिद्ध हुए। प्रथम नाटक के कारण गोल्दोनी को इटली छोड़कर फ्रांस जाना पड़ा। तीसरा नाटककार काउंट वित्तोरियो अमादिओ अलफेयरी (Count Vittorio Amadeo Alfieeri) था जिसने नाटकस्तर को बहुत ऊपर उठाया। इनके अतिरिक्त और बहुत से छोटे नाटककार भी हुए। इस काल में नाट्यशालाओं का बड़ा विस्तार हुआ। सुंदर नाट्यगृहों में वेनिस का सान कासियानो (San Cassians), वेरोना टियाट्रो फिलरा मॉनिको (Teatro Filaramanico), नेपुल्स का सानकार्लो (San Carlo) थे। पात्र इनमें बड़ी सुंदर वेशभूषा धारण करते थे। जर्मनी में इसी काल में गेटे (Goethe) तथा शिलर हुए। गेटे का फॉस्ट (Faust) तथा शिलर का डान कारलो (Don Carlos) बड़े प्रसिद्ध हुए। शिलर मनहीम (Mannheim) के नाशनेल थियेत्र (National Theatre) का नाटककार 1787 में नियुक्त हुआ। इस काल में हंबर्ग नाट्यशालाओं का केंद्र बन गया था। यहाँ के नाशनेल थियेत्र में बहुत नाटक खेले गए। वियना में बर्ग थियेटर (Burg theater) बना। हंबर्ग की नाट्यशाला के प्रबंधक श्रोएडर (p) का नाम यहाँ की नाट्यशालाओं के इतिहास के पन्नों में आज भी सुरक्षित है। यह नाट्यकला का विशारद था।\n\nफ्रांस में 18वीं शताब्दी में रंगमंच पर दृश्यों को दिखाने के हेतु विविध उपकरणों का प्रयोग होने लगा था। इसका प्रभाव सभी यूरोपीय नाट्यशालाओं पर पड़ा। चित्रित पदों के अतिरिक्त काष्टोपकरण के सहारे भी भवनों, सीढ़ियों इत्यादि का प्रदर्शन होना प्रारंभ हुआ। नाट्यशालाओं पर अनिवार्य रूप से छत बनने लगी। गेटे के वेमार थियेटर का जो नक्शा अभी सुरक्षित है उसे देखने से ऐसा ज्ञात होता है कि जर्मनी की नाट्यशाला विकृष्ट बनी हुई थी। रंगमंच के सामने का स्थान अर्ध गोलाकार था। इसके आगे बैठने का स्थान था। रंगमंच के सामने ऊपर दोनों ओर हर्मिकाएँ थीं जिनपर भी दर्शक बैठते थे।\n\nइसी शताब्दी में रूस में जो नाट्यशालाएँ काथेरिन द्वितीय के काल (1729-96) में बनीं संगमरमर लगा कर सीढ़ीनुमा प्रेक्षागृह बना। यह नाट्यशाला हरिमिटाज पैलेस (Hermitage Palace) में थी। काथेरीन के लिखे हुए कई नाटक इसमें खेले गए, जैसे \"ओ टेंपोरा\" (O Tempora)।\n\nइंग्लिस्तान में नाट्यशालाओं का 18वीं शताब्दी में बहुत परिवर्तन हुआ। इसी युग में डेविड गारिक हुआ जिसने अपने अभिनय से लंदन के सारे दर्शकों को मोहित कर लिया था। इसके समय ड्ररीलेन (Drury lane) में नाट्यशाला थी हीं, एक और नाट्यशाला गुडमांस फील्ड्स (Goodman's fields) में बन गई थी। यहाँ डेविड गारिक (David Garrik) ने शेक्सपियर के \"रिचर्ड तृतीय\" लीयर, हैमलेट\" इत्यादि का अभिनय इस स्वाभाविकता से किया कि लोग दंग रह गए। इस काल में नाटककार शेक्सपियर के समकक्ष नहीं पहुँच पाए परंतु नाट्यकला का पूरा विकास गारिक तथा केंवेल (Kemble) ने किया। ये अच्छे प्रबंधक भी थे।\n\nअमरीका में सबसे प्रथम नाटक न्यू मेक्सिको के रियो ग्रांड (Rio Grand) में सन् 1598 में खेला गया। यह नाटक काप्टेल फारान का लिखा हुआ था तथा स्पेन की भाषा में था। 1606 ई. में मार्क लेकार्बों (Morc Lescarbot) का मास्क (masque) पोर्ट रायल अकाडिया (Port Royal Acadia) में खेला गया। वर्जीनियाँ के पूर्वीं किनारे पर 1665 ई. में पहला अंग्रेजी नाटक खेला गया परंतु ऐसा समझा जाता है कि 1732 ई. में पहली नाट्यशाला न्यूयार्क में बनी और 6 दिसम्बर को इसमें पहला नाटक \"द रिक्रूटिंग आफिसर\" खेला गया। वर्जीनिया में चाल्र्स तथा मेरी स्टाग (Charles & Mary Stagg) के प्रयत्न से 1716 ई. में नाट्यशाला बनी। इसके पर्दे तथा दूसरे उपकरण इंग्लिस्तान से मँगवाए गए। फिलाडेल्फिया में 1749 ई. में नाट्यशाला का बनना आरंभ हुआ। न्यूयार्क के नासो सड़क पर (Nassaw St.) पर जो नाट्यशाला बनी उसमें शेक्सपियर तथा अन्य अंग्रेजी नाटककारों के नाटकों का अभिनय 1750 ई. में प्रारंभ हुआ। इस काल तक नाटक के पर्दे, जो इंग्लिस्तान से मँगाए गए, पुराने पड़ गए थे। मोमबत्ती से नाट्यशाला को आलोकित किया जाता था। अमरीका की क्रांति के पश्चात् न्यूयार्क में जॉन स्ट्रीट नाट्यशाला बनी, फिलाडेल्फिया में साउथवार्क में मेंरीलैंड (Mery Land) में ईस्ट बाल्टीमोर सड़क पर, तथा चाल्र्सटन में डाक स्ट्रीट (street theatre) नाट्यशालाएँ बनीं। इस काल के नाटकों में विशेष रूप से इंग्लिस्तान के प्रति विद्रोह की भावना जाग्रत करने का प्रयत्न दृष्टिगोचर होता है।\n\nअमरीकी लेखक का लिखा हुआ सर्वप्रथम नाटक टॉमस गाडफ्रे का दि प्रिंस आव पार्थिया माना जाता है। यों इस काल का रायल टेलर का लिखा हुआ दी कंट्रास्ट (The contrast), जो 1787 ई. में खेला गया, बहुत प्रसिद्ध हुआ। इसके पश्चात् अमरीका की अपनी शैली चल पड़ी और अपने ढंग की नाट्यशालाएँ भी बनने लगीं तथा यूरोप का प्रभाव कम होता चला गया। 19वीं शताब्दी में फ्रांस में एक नये युग का आंरभ हुआ। डेला क्रुआ (Dela croix) ह्यूगो, ला मार्तिन, ड्यूमा बेलजाक (Belzac) इत्यादि ने नई प्रेरणा दी। परंपरागत पद्धति के स्थान पर नए प्रयोगों को अपनाना प्रारंभ हुआ, नाट्यशालाओं के आकार में भी अब परिवर्तन हुआ तथा साजसज्जा भी बदली। नाट्यशालाएँ अब भीतर से प्राय: गोल आकार की बनने लगीं। रंगमंच के सामने तथा उसके तीनों ओर हर्मिकाएँ र्दांकों के बैठने के हेतु बनीं। रंगमंच पर वास्तविकता लाने के हेतु भवनों के भागों को दिखाया जाने लगा। इसी काल में विज्ञान ने तथा डार्विन के विकासवाद ने जीवन की मान्यताओं में बहुत हेर फेर कर दिया था। इसके प्रभाव से नाट्यशालाओं में कल पुर्जों के सहारे दृय जल्दी जल्दी बदले जाने लगे।\n\n19वीं शताब्दी के उत्तरार्ध में एमिल जोला तथा अलफाँस डोडे (Alphonse Daudet) ने वास्तविक जीवन को रंगमंच पर प्रदर्शित करने का प्रयत्न किया तथा अपने काल की जीवन की समस्याओं का दिग्र्दान कराना प्रारंभ किया। आंद्र आंत्वाँ ने इस प्रयोग को और आगे बढ़ाया। अब साधारण जनता के जीवन का भी प्रर्दान रंगमंच पर प्रारंभ हुआ तथा उसकी झोपड़ी, उसकी टूटी कुर्सी तथा मेज भी सजी सजाई नाट्यशालाओं में दिखाई जाने लगी।\n\nइस युग का सबसे प्रभावाशाली नाटककार इब्सन (Ibson) हुआ। इसने सारे सभ्य संसार के नाटकों के लिखने की पद्धति को ही बदल दिया। इसने समाज की कृत्रिम मान्यताओं तथा ढोंग की ऐसी हँसी उड़ाई कि सारी जनता स्तब्ध रह गई। इसके सामाजिक, राजनीतिक तथा धार्मिक जीवन के नग्न चित्रण ने लोगों को अपने सिद्धांतों के विषय में सोचने को विवा कर दिया। डी उनजेस फोवंड या दि लीग आव यूथ (De Unges forbund or The League of youth), एट डूकेजेम या ए डाल्स हाउड (Et Dukejem or A Dolls House) इत्यादि ने बड़ी प्रसिद्धि पाइ। इब्सन के लिखे नाटकों का सुदूर जापान तक में प्रचार हुआ।\n\nवास्तविकता का प्रर्दान करनेवाले नाटककारों में इंग्लिस्तान में जॉन गाल्सवर्दी, तथा जे.एम. बेरी ने बहुत ख्याति प्राप्त की परंतु इस युग के सबसे प्रभावाशाली नाटककारों में ज्यार्ज बर्नर्डशा थे। उन्होंने इब्सन की भाँति समाज के खोखलेपन का नंगा चित्र उपस्थित किया। उनके लिखे हुए नाटकों ने सारे यूरोप तथा अमरीका को प्रभावित किया। उन्होंने अपने लंबे जीवनकाल में सभी समस्याओं पर लिखा तथा मनुष्य के सोचने की विधि का ही पलट दिया। महात्मा गांधी जब उन्हें यूरोप के सबसे बड़े मजाकिया की उपाधि दी थी। इनके लिखे हुए दि एपिल कार्ट (The Apple Cart), मैन एंड सुपरमैन (Man & Superman) आम्र्स एंड दी मैन (Arms & the man), दि सिम्पुल्टन (The Simlepton) दि मिलियोनेअर्स (The Millionaires); जॉन बुल्स अदर आइलैंड (John Bull's Other Island) इत्यादि बहुत प्रभावााली सिद्ध हुए।\n\n19वीं शताब्दी के मध्य तथा उत्तरार्ध में रूस के आस्त्रोबस्की (Ostrovski) ने सामाजिक जीवन की वास्तविकता पर प्रकाश डालते हुए कई नाटक लिखे। इसके लिखे हुए \"पावर्टी इज नो क्राइम\", \"दि स्नो मेडन\", \"दि पुवर ब्राइड\", \"दि बुल्व्ज़ ऐंड शीप\" इत्यादि बहुत प्रसिद्ध हुए। इनमें सामाजिक समस्याओं का केवल दिग्र्दान है परंतु उनका हल नहीं बताया गया है।\n\nकाउंट टॉल्सटाय ने उपन्यास लिखे ही थे, नाटक भी लिखे। इनके \"वार ऐंड पीस\" \"अन्ना केरेनिना\" कृतियों ने अच्छी प्रसिद्धि प्राप्त की। इनके \"दि फस्र्ट डिस्टिलर\" \"दि फ्रूट्स ऑफ कल्चर\" \"रिडेमान\" इत्यादि नाटकों को ही नहीं अपितु यूरोप के और लेखकों को भी प्रभावित किया। इस काल का सबसे प्रभावाशाली नाटककार चेखव (1860-1904) हुआ। इसने तथा गोर्की ने समाज के बदलते हुए चित्र को दिखाने का प्रयत्न किया। इस समय माली (Mali), बोलशोई (Bolshoi) अलेकजांद्रिनस्की (Alexandrinski) तथा मास्को आर्ट थिएटर (Moscow Art Theatre) में नाटक हुआ करते थे। चेखव ने दलित वर्ग के जीवन का चित्रण करना प्रारंभ किया। उसने दि बीयर, दि मैरेज प्रोपोजल, दि वेडिंग, दि सी गल, चेरी आर्चर्ड में अपने काल के समाज को दिखाने का प्रयास किया। गोर्की (1868-1936) ने चेखव के कहने पर नाटक लिखना प्रारंभ किया। \"दि स्नग सिटिजन\" इसका पहला प्रयास था। इसके पचात् इसने कई नाटक लिखे। समर फोक, चिल्ड्रेन ऑव दि सन, दि बारबेरियंसदि फाल्स का इत्यादि। इनके मरने पर मास्को के आर्ट अकाडेमिक थियेटर का नाम मकसीम गोर्की थिएटर रखा गया।\n\nफ्रांस में रोमाँ रोलाँ (Romain Rolland) ने ल कार्तोर्ज जुइए (Le quatorze Juillet) के पचात् ल जू ड लामूर ए ड लामोर (Le jeu del' amour et de lamort) लिखा। यह उपन्यासकार था और इसके नाटकों में इसकी प्रतिभा उतनी नहीं चमकी। हेनरी रने लेनोरमाँ (Henri Rene' Lenormand) ने मनोवैज्ञानिक आधार पर ल ताँ एत अं सोज (Le temps est un songe), ले राते (Les Rites) लिखे। इसके नाटक बहुत प्रभावााली सिद्ध हुए। इसके पचात् कई फ्रांसीसी नाटककारों ने मनोवैज्ञानिक नाटक लिखे। अब नाट्यशाला में स्वाभाविकता लाने का अधिक प्रयत्न किया जाने लगा। जाक कोपा (Jaques Copeau) ने प्रथम महायुद्ध के पचात् पारी में एक नाट्यशाला बनाई जो अपनी सादगी तथा उपयोगिता के हेतु बहुत प्रसिद्ध हुई। इसमें इसने फ्रांसीसी नाटक, जैसे ल पाकबो टेनासिटी (Le Paquebot Tenacity), अनातोल फ्रांस का ओ पेती वानयोर (Au Petil Bonheur) तथा आंद्रे ज़ीद का सऊल (Sauil) प्रस्तुत किया।\n\nदूसरी लड़ाई के पूर्व ही अमरीका में अपनी राष्ट्रीय नाट्यशाला बन गई थी। जो विचारधारा विलियम वान मूडी ने मनोवैज्ञानिक नाटकों के लिखने की चलाई थी, उसे राोल क्रोथेर्स ने अपने नाटक अएज हसवंडस-गो तथा सूसान ऐंड गाड के द्वारा और आगे बढ़ाया। ज्यार्ज केली ने अपने नाटकों में पात्रों को उनके स्वाभाविक वातावरण में दिखाने का प्रयत्न किया। एलमर राइस ने सर्वप्रथम छायाचित्र के टेकनीक का नाट्यशाला में व्यवहार किया। इसके लिखे हुए स्ट्रीट सीन, वी दि पीपुल, बड़े आकर्षित सिद्ध हुए। अब रंगमंच पर बिजली के सहारे नए नए प्रयोग प्रांरभ हुए। आलोक तथा छाया के प्रयोग से नए दृय उत्पन्न किए जाने लगे।\n\nओ नील (O' Neill) ने अपने दि एंपरर जान्स में अपने को एक प्रमुख नाटककार के रूप में उपस्थित किया। डिफरेंट में इसने इंद्रियों के दमन के कुप्रभाव को दिखाया। इसने अपने दि हेअरी एप में अमरीका के वास्तविक जीवन को प्रदर्शित किया। र्दाकों ने इस नाटक की वास्तविकता पर आपत्ति भी की परंतु इस प्रकार का नाटक प्रस्तुत करने की पद्धति चल ही पड़ी। इसने कई और नाटक, जैसे \"डिजायर अंडर दि एल्म्स\" काल में नाटशालाएँ छायाचित्रों (Cinema) के सामने कुछ दब गईं। फिर छोटी छोटी नाटशालाओं का जन्म हुआ जिनमें संगीतप्रधान नाटक दिखाए जाते थे। अब अमरीका में कोई नगर ऐसा नहीं रहा जहाँ अपनी नाटशालाएँ न हों।\nहिटलर के पूर्व जर्मनी तथा रूस में अमरीका के ही सदृश नाटशालाओं का निर्माण हुआ। दूसरी लड़ाई के पचात् टेलीविज़न ने नाट्यशालाओं का महत्व बहुत कम कर दिया। इसके द्वारा एक ही नाटक करोड़ों र्दाक एक साथ अपने घरों में बैठे हुए देख पाते थे। यूरोप में इसका विशेष प्रचार न बोलते हुए चित्रों द्वारा प्रदरशित नाटकों से संतोष नहीं हुआ और छोटी तथा बड़ी नाटशालाएँ आधुनिक उपकरणों से सुसज्जित बनीं। अब रंगमंच ने पुन: लाक्षणिक रूप धारण किया। चित्रित पर्दों के स्थान पर वेत पर्दे टाँगे जाने लगे। साधारण उपकरण व्यवहार में आने लगे।\n\nएक प्रकार की दूसरी नाटकशाला, जो अब यूरोप में बनने लगी है, खुले मैदान की नाटकशाला है। इसमें रंगमंच के अतिरिक्त प्रेक्षागृह ढालुआँ पृथ्वी पर रहता है। इस स्थान पर लोग मोटरों पर बैठकर रंगमच पर खेले जा रहे नाटक का आनंद दूरबीन से लेते हैं। मोटरें शीत उष्ण तापयंत्र से सुसज्जित होने के कारण सुखदाई रहती है। अब नाटकशाला राज्यों द्वारा बनाई जाने लगी हैं जिनमें नाटक मंडलियाँ अपने नाटक प्रस्तुत करती हैं। नाटशालाएँ सार्वजनिक बनने लगी हैं। कहीं पर इन्हें नगरपालिका ने बनवाया है, कहीं पर राज्य सरकार ने।\n\nइस प्रकार यूरोप की नाटशालाओं के विकास की कहानी मिस्त्र के मंदिरों से प्रारंभ होकर सार्वजनिक क्षेत्रों तक पहुँचती है। आज का युग ही सार्वजनिक उद्योगों का है। जनता का यूरोप में राज्य है। जनसाधारण के धन से नाटकशालाओं का निर्माण स्वाभाविक है। इनमें विशेष रूप से जनता की सुविधाओं का ध्यान रखा जाता है। प्रेक्षागृह, रंगमंच सभी इसी दृष्टिकोण से बनाए जाते हैं। शीतोष्ण यंत्र के द्वारा नाट्यशाला के तापमान पर नियंत्रण रहता है। बिजली के ध्वनिप्रसारण यंत्रों द्वारा पात्रों के कथोपकथन र्दाकों को सामान्य रूप से सुनाई देते हैं। र्दाकों के लिए अन्य सुविधाएँ भी प्रस्तुत रहती हैं। \n\n", "id": "52435", "title": "यूरोपीय नाट्यशालाएँ"}
{"url": "https://hi.wikipedia.org/wiki?curid=52451", "text": "1968 ऑस्ट्रेलियाई ओपन टेनिस प्रतियोगिता - पुरुष एकल\n", "id": "52451", "title": "1968 ऑस्ट्रेलियाई ओपन टेनिस प्रतियोगिता - पुरुष एकल"}
{"url": "https://hi.wikipedia.org/wiki?curid=52452", "text": "हुआन गिस्बर्ट\n", "id": "52452", "title": "हुआन गिस्बर्ट"}
{"url": "https://hi.wikipedia.org/wiki?curid=52453", "text": "विलियम बॉरी\n", "id": "52453", "title": "विलियम बॉरी"}
{"url": "https://hi.wikipedia.org/wiki?curid=52457", "text": "1997 क्रैमलिन कप\n\n येवगेनी केफेलनिकोव ने पेत्रो कोर्दा को 7–6(2), 6–4 से हराया।\n\n जाना नोवोत्ना ने अई सुगीयामा को 6–3, 6–4 से हराया।\n", "id": "52457", "title": "1997 क्रैमलिन कप"}
{"url": "https://hi.wikipedia.org/wiki?curid=52469", "text": "होज़े अकासुसो\n", "id": "52469", "title": "होज़े अकासुसो"}
{"url": "https://hi.wikipedia.org/wiki?curid=52472", "text": "मैग्नस गूस्ताफ्सन\n", "id": "52472", "title": "मैग्नस गूस्ताफ्सन"}
{"url": "https://hi.wikipedia.org/wiki?curid=52479", "text": "1979 बैंक ऑफ द वेस्ट क्लासिक\n\n मार्टिना नवरातिलोवा ने क्रिस एवर्ट को 7–5, 7–5 से हराया।\n", "id": "52479", "title": "1979 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52480", "text": "1980 बैंक ऑफ द वेस्ट क्लासिक\n\n मार्टिना नवरातिलोवा ने इवॉन गूलागोंग को 6–1, 7–64 से हराया।\n", "id": "52480", "title": "1980 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52481", "text": "1976 बैंक ऑफ द वेस्ट क्लासिक\n\n क्रिस एवर्ट ने इवॉन गूलागोंग को 7–5, 7–62 से हराया।\n", "id": "52481", "title": "1976 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52482", "text": "1975 बैंक ऑफ द वेस्ट क्लासिक\n\n क्रिस एवर्ट ने बिली जीन किंग को 6–1, 6–1 से हराया।\n", "id": "52482", "title": "1975 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52483", "text": "1974 बैंक ऑफ द वेस्ट क्लासिक\n\n बिली जीन किंग ने क्रिस एवर्ट को 7–62, 6–2 से हराया।\n", "id": "52483", "title": "1974 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52484", "text": "1994 बैंक ऑफ द वेस्ट क्लासिक\n\n अरांत्ज़ा सांचेज़ विकारियो ने मार्टिना नवरातिलोवा को 1–6, 7–65, 7–65 से हराया।\n", "id": "52484", "title": "1994 बैंक ऑफ द वेस्ट क्लासिक"}
{"url": "https://hi.wikipedia.org/wiki?curid=52485", "text": "दिमित्री टुरसुनोव\n", "id": "52485", "title": "दिमित्री टुरसुनोव"}
{"url": "https://hi.wikipedia.org/wiki?curid=52486", "text": "गाइल्स सिमौन\n", "id": "52486", "title": "गाइल्स सिमौन"}
{"url": "https://hi.wikipedia.org/wiki?curid=52490", "text": "घटकर्पर\n\nघटकर्पर, यमकालंकार प्रधान 22 श्लोकात्मक काव्य है। विरहिणी नायिका द्वारा अपने दूरस्थ नायक को वर्षारंभ में संदेश भेजे जाने का वर्णन इस काव्य का मूल विषय है। इसके रचयिता के विषय में पर्याप्त संशय है। परंपरा में इसको उज्जयिनी नरेश विक्रमादित्य के नवरत्न घटकर्पर की कृति समझते हैं, पर यह मत संगत नहीं जँचता। कालिदास को भी निश्चित प्रमाण उपलब्ध नहीं। याकोबी ने इस काव्य को कालिदास से प्राचीनतर माना है।\n\nइसके लेखक की गर्वोक्ति है कि जो यमकालंकार के प्रयोग में इस काव्य का अतिक्रमण करेगा, उसके लिये लेखक घट के टूटे हुए टुकड़ों में पानी भरेगा। इसके कई संस्करण प्रचलित है। इसपर अभिनवगुप्त कृत घटकर्परविवृति प्रकाशित हो चुकी है। \n\n\n", "id": "52490", "title": "घटकर्पर"}
{"url": "https://hi.wikipedia.org/wiki?curid=52491", "text": "स्वपोषी\n\nस्वपोषी वे सजीव हैं जो साधारण अकार्बनिक अणुओं से जटिल कार्बनिक यौगिको का निर्माण कर सकते हैं। इस कार्य के लिए आवश्यक उर्जा के लिए वे प्रकाश या रासायनिक उर्जा का उपयोग करते हैं। स्वपोषी सजीवों को खाद्य श्रृंखला में उत्पादक कहा जाता है। हरे पेड़-पौधें प्रकाश की उपस्थिति में प्रकाश संश्लेषण के द्वारा अपना भोजन स्वंय बनाते हैं तथा स्वपोषी कहलाते हैं। कुछ जीवाणु भी यह कार्य कर सकते हैं, इसके लिए वे प्रकाशीय उर्जा के स्थान पर रासायनिक उर्जा का उपयोग करते हैं।\n", "id": "52491", "title": "स्वपोषी"}
{"url": "https://hi.wikipedia.org/wiki?curid=52558", "text": "एलिज़ाबेथ मूर\n\nएलिज़ाबेथ 'बेस्सी' होल्म्स मूर (मार्च 5, 1876 – जनवरी 22, 1959) एक अमेरिकी टेनिस चैंपियन थी जो २०वीं शताब्दी के शुरुवात में खेला करती थीं। मूर ने यूएस ओपेन टेनिस ग्रैंडस्लैम प्रतियोगिता का एकल खिताब ४ बार जीता। उन्हें अंतरराष्ट्रीय टेनिस हॉल ऑफ़ फ़ेम में सन १९७१ में शामिल किया गया।\n", "id": "52558", "title": "एलिज़ाबेथ मूर"}
{"url": "https://hi.wikipedia.org/wiki?curid=52559", "text": "मारियन जोन्स (टेनिस)\n", "id": "52559", "title": "मारियन जोन्स (टेनिस)"}
{"url": "https://hi.wikipedia.org/wiki?curid=52560", "text": "जूलियट एटकिन्सन\n", "id": "52560", "title": "जूलियट एटकिन्सन"}
{"url": "https://hi.wikipedia.org/wiki?curid=52561", "text": "भौतिकवाद\n\nभौतिकवाद () दार्शनिक एकत्ववाद का एक प्रकार हैं, जिसका यह मत है कि प्रकृति में पदार्थ ही मूल द्रव्य है, और साथ ही, सभी दृग्विषय, जिस में मानसिक दृग्विषय और चेतना भी शामिल हैं, भौतिक परस्पर संक्रिया के परिणाम हैं। \n\nभौतिकवाद का भौतिकतावाद () से गहरा सम्बन्ध हैं, जिसका यह मत है कि जो कुछ भी अस्तित्व में हैं, वह अंततः भौतिक हैं। भौतिक विज्ञानों की ख़ोज के साथ, दार्शनिक भौतिकतावाद भौतिकवाद से क्रम-विकासित हुआ, ताकि सिर्फ़ सामान्य पदार्थ के बजाए भौतिकता के अधिक परिष्कृत विचारों को समाहित किया जा सकें, जैसे कि, दिक्-काल, भौतिक ऊर्जाएँ और बल, डार्क मैटर, इत्यादि। अतः, कुछ लोग \"भौतिकवाद\" से बढ़कर \"भौतिकतावाद\" शब्द को वरीयता देते हैं, जबकि कुछ इन शब्दों का प्रयोग समानार्थी शब्दों के रूप में करते हैं। \n\nभौतिकवाद या भौतिकतावाद से विरुद्ध दर्शनों में आदर्शवाद, बहुलवाद, द्वैतवाद और एकत्ववाद के कुछ प्रकार सम्मिलित हैं। \n\n\n", "id": "52561", "title": "भौतिकवाद"}
{"url": "https://hi.wikipedia.org/wiki?curid=52562", "text": "इज़राइल का इतिहास\n\nइज़राइल संसार के यहूदी धर्मावलंबियों के प्राचीन राष्ट्र का नया रूप है। इज़रायल का नया राष्ट्र 14 मई सन् 1948 को अस्तित्व में आया। इज़रायल राष्ट्र, प्राचीन फ़िलिस्तीन अथवा पैलेस्टाइन का ही बृहत् भाग है।\n\nयहूदियों के धर्मग्रंथ \"पुराना अहदनामा\" के अनुसार यहूदी जाति का निकास पैगंबर हज़रत अबराहम (इस्लाम में इब्राहिम, ईसाइयत में Abraham) से शुरू होता है। अबराहम का समय ईसा से लगभग दो हजार वर्ष पूर्व है। अबराहम के एक बेटे का नाम इसहाक और पोते का याकूब (ईसाईयत में Jacob) था। याकूब का ही दूसरा नाम इज़रायल था। याकूब ने यहूदियों की 12 जातियों को मिलाकर एक किया। इन सब जातियों का यह सम्मिलित राष्ट्र इज़रायल के नाम के कारण \"इज़रायल\" कहलाने लगा। आगे चलकर इबरानी भाषा में इज़रायल का अर्थ हो गया-\"ऐसा राष्ट्र जो ईश्वर का प्यारा हो\"।\n\nयाकूब के एक बेटे का नाम यहूदा अथवा जूदा था। यहूदा के नाम पर ही उसके वंशज यहूदी (जूदा-ज्यूज़) कहलाए और उनका धर्म यहूदी धर्म (जुदाइज्म) कहलाया। प्रारंभ की शताब्दियों में याकूब के दूसरे बेटों की संतानें इज़रायल या \"बनी इज़रायल\" के नाम से प्रसिद्ध रही। फ़िलिस्तीन और अरब के उत्तर में याकूब की इन संततियों की \"इज़रयल\" और \"जूदा\" नाम की एक दूसरी से मिली हुई किंतु अलग-अलग दो छोटी-छोटी सल्तनतें थीं। दोनों में शताब्दियों तक गहरी शत्रुता रही। अंत में दोनों मिलकर एक हो गईं। इस सम्मिलन के परिणामस्वरूप देश का नाम इज़रायल पड़ा और जाति का यहूदी।\n\nयहूदियों के प्रारंभिक इतिहास का पता अधिकतर उनके धर्मग्रंथें से मिलता है जिनमें मुख्य बाइबिल का वह पूर्वार्ध है जिसे \"पुराना अहदनामा\" (ओल्ड टेस्टामेंट) कहते हैं। पुराने अहदनामे में तीन ग्रंथ शामिल हैं। सबसे प्रारंभ में \"तौरेत\" (इबरानी थोरा) है। तौरेत का शब्दिक अर्थ वही है जो \"धर्म\" शब्द का है, अर्थात् धारण करने या बाँधनेवाला। दूसरा ग्रंथ \"यहूदी पैगंबरों का जीवनचरित\" और तीसरा \"पवित्र लेख\" है। इन तीनों ग्रंथों का संग्रह \"पुराना अहदनामा\" है। पुराने अहदनामें में 39 खंड या पुस्तकें हैं। इसका रचनाकाल ई.पू. 444 से लेकर ई.पू. 100 के बीच है। पुराने अहदनामे में सृष्टि की रचना, मनुष्य का जन्म, यहूदी जाति का इतिहास, सदाचार के उच्च नियम, धार्मिक कर्मकांड, पौराणिक कथाएँ और यह्वे के प्रति प्रार्थनाएँ शामिल हैं।\n\nईसाई धर्म, इस्लाम तथा यहूदी धर्म को संयुक्त रूप से \"इब्राहिमी धर्म\" भी कहते हैं क्योंकि इब्राहम तीनों धर्म के मूल में हैं।\n\nयहूदी जाति के आदि संस्थापक अबराहम को अपने स्वतंत्र विचारों के कारण दर-दर की खाक छाननी पड़ी। अपने जन्मस्थान ऊर (सुमेर का प्राचीन नगर) से सैकड़ों मील दूर निर्वासन में ही उनकी मृत्यु हुर्ह। अबराहम के बाद यहूदी इतिहास में सबसे बड़ा नाम मूसा का है। मूसा ही यहूदी जाति के मुख्य व्यवस्थाकार या स्मृतिकार माने जाते हैं। मूसा के उपदेशों में दो बातें मुख्य हैं : एक-अन्य देवी देवताओं की पूजा को छोड़कर एक निराकार ईश्वर की उपासना और दूसरी- सदाचार के दस नियमों का पालन। मूसा ने अनेकों कष्ट सहकर ईश्वर के आज्ञानुसार जगह-जगह बँटी हुई अत्याचारपीड़ित यहूदी जाति को मिलकार एक किया और उन्हें फ़िलिस्तीन में लाकर बसाया। यह समय ईसा से प्राय: 1,500 वर्ष पूर्व का था। मूसा के समय से ही यहूदी जाति के विखरे हुए समूह स्थायी तौर पर फ़िलिस्तीन में आकर बसे और उसे अपना देश समझने लगे। बाद में अपने इस नए देश का उन्होंने \"इज़रायल\" की संज्ञा दी।\n\nअबराहम ने यहूदियों का उत्तरी अरब और ऊर से फ़िलिस्तीन की ओर संक्रमण कराया। यह उनका पहला संक्रमण था। दूसरी बार जब उन्हें मिस्र छोड़ फ़िलिस्तीन भागना पड़ा तब उनके नेता हज़रत मूसा थे (प्राय: 16वीं सदी ई.पू.)। यह यहूदियों का दूसरा संक्रमण था जो \"महान् बहिरागमन\" (ग्रेट एग्ज़ोडस) के नाम से प्रसिद्ध है।\n\nअबराहम और मूसा के बाद इज़रायल में जो दो नाम सबसे अधिक आदरणीय माने जाते हैं वे दाऊद (ईसाइयत में David) और उसके बेटे सुलेमान (ईसाइयत में Solomons) के हैं। सुलेमान के समय दूसरे देशों के साथ इज़रायल के व्यापार में खूब उन्नति हुई। सुलेमान ने समुद्रगामी जहाजों का एक बहुत बड़ा बेड़ा तैयार कराया और दूर-दूर के देशों के साथ तिजारत शुरु की। अरब, एशिया कोचक, अफ्रीका, यूरोप के कुछ देशों तथा भारत के साथ इज़रायल की तिजारत होती थी। सोना, चाँदी, हाथीदाँत और मोर भारत से ही इज़रायल आते थे। सुलेमान उदार विचारों का था। सुलेमान के ही समय इबरानी यहूदियों की राष्ट्रभाषा बनी। 37 वर्ष के योग्य शासन के बाद सन् 937 ई.पू. में सुलेमान की मृत्यु हुई।\n\nसुलेमान की मृत्यु से यहूदी एकता को बहुत बड़ा धक्का लगा। सुलेमान के मरते ही इज़रायली और जूदा (यहूदा) दोनों फिर अलग-अलग स्वाधीन रियासतें बन गईं। सुलेमान की मृत्यु के बाद 50 वर्ष तक इज़रायल और जूदा के आपसी झगड़े चलते रहे। इसके बाद लगभग 884 ई.पू. में उमरी नामक एक राजा इज़रायल की गद्दी पर बैठा। उसने फिर दोनों शाखों में प्रेमसंबंध स्थापित किया। किंतु उमरी की मृत्यु के बाद यहूदियों की ये दोनों शाखें सर्वनाशी युद्ध में उलझ गईं।\n\nयहूदियों की इस स्थिति को देखकर असुरिया के राजा शुलमानु अशरिद पंचम ने सन् 722 ई.पू. में इज़रायल की राजधानी समरिया पर चढ़ाई की और उसपर अपना अधिकार कर लिया। अशरिद ने 27,290 प्रमुख इज़रायली सरदारों को कैद करके और उन्हें गुलाम बनाकर असुरिया भेज दिया और इज़रायल का शासनप्रबंध असूरी अफसरों को सपुर्द कर दिया। सन् 610 ई.पू. में असुरिया पर जब खल्दियों ने आधिपत्य कर लिया तब इज़रायल भी खल्दी सत्ता के अधीन हो गया।\n\nसन् 550 ई.पू. में ईरान सुप्रसिद्ध हख़ामनी राजवंश का समय आया। इस कुल के सम्राट् कुरुश ने जब बाबुल की खल्दी सत्ता पर विजय प्राप्त की तब इज़रायल और यहूदी राज्य भी ईरानी सत्ता के अंतर्गत आ गए। आसपास के देशों में उस समय ईरानी सबसे अधिक प्रबुद्ध, विचारवान् और उदार थे। अपने अधीन देशों के साथ ईरानी सम्राटों का व्यवहार न्याय और उदारता का होता था। प्रजा के उद्योग धंधों को वे संरक्षा देते थे। समृद्धि उनके पीछे-पीछे चलती थी। उनके धार्मिक विचार उदार थे। ईरानियों का शासनकाल यहूदी इतिहास का कदाचित् सबसे अधिक विकास और उत्कर्ष का काल था। जो हजारों यहूदी बाबुल में निर्वासित और दासता में पड़े थे उन्हें ईरानी सम्राट् कुरु ने मुक्त कर अपने देश लौट जाने की अनुमति दी। कुरु ने जेरूसलम के मंदिर के पुराने पुरोहित के एक पौत्र योशुना और यहूदी बादशाह दाऊद के एक निर्वासित वंशज जेरुब्बाबल को जरूसलम की वह संपत्ति देकर, जो लूटकर बाबुल लाई गई थी, वापस जेरूसलम भेजा और अपने खर्च पर जेरूसलम के मंदिर का फिर से निर्माण कराने की आज्ञा दी। इज़रायल और यहूदा के हजारों घरों में खुशियाँ मनाई गईं। शताब्दियों के पश्चात् इज़रायलियों को साँस लेने का अवसर मिला।\n\nयही वह समय था जब यहूदियों के धर्म ने अपना परिपक्व रूप धारण किया। इससे पूर्व उनके धर्मशास्त्र एक पीढ़ी से दूसरी पीढ़ी को जबानी प्राप्त होते रहते थे। अब कुछ स्मृति के सहारे, कुछ उल्लेखों के आधार पर धर्म ग्रंथों का संग्रह प्रारंभ हुआ। इनमें से थोरा या तौरेत का संकलन 444 ई.पू. में समाप्त हुआ।\n\nदोनों समय का हवन, जिसमें लोहबान जैसी सुगंधित चीजें, खाद्य पदार्थ, तेल इत्यादि के अतिरिक्त किसी मेमने, बकरे, पक्षी या अन्य पशु की आहुति दी जाती थी, यहूदी ईश्वरोपासना का अवश्यक अंग था। ऋग्वेद के \"आहिताग्नि\" पुरोहितों के समान यहूदी पुरोहित इस बात का विशेष ध्यान रखते थे कि वेदी पर की आग चौबीस घंटे किसी तरह बुझने न पाए।\n\nइज़रायली धर्मग्रंथों में शायद सबसे सुंदर पुस्तक \"दाऊद के भजन\" हैं। पुराने अहदनामे की यह सबसे अधिक प्रभावोत्पादक पुस्तक समझी जाती है। जिस प्रकार दाऊद के भजन भक्तिभावना के सुंदर उदाहरण हैं उसी प्रकार सुलेमान की अधिकांश कहावतें हर देश और हर काल के लिए कीमती हैं और सचाई से भरी हैं। एक तीरा यहूदी धर्मग्रंथ \"प्रचारक\" (एक्लज़िएस्टेस) इन ग्रंथों के बाद का लिखा हुआ है।\n\nसन् 330 ई.पू. में सिकंदर ने ईरान को जीतकर वहाँ के हख़ामनी साम्राज्य का अंत कर दिया। सन् 320 ई.पू. में सिकंदर के सेनापति तोलेमी प्रथम ने इज़रायल और यहूदा पर आक्रमण कर उसपर अपना अधिकर कर लिया। बाद में सन् 198 ई.पू. में एक दूसरे यूनानी परिवार सेल्यूकस राजवंश का अंतिओकस चतुर्थ यहूदियों के देश का अधिराज बना। जेरूसलम के बलवे से रुष्ट होकर अंतिओकस ने उसके यहूदी मंदिर को लूट लिया और हजारों यहूदियों का वध करवा दिया, शहर की चहारदीवारी को गिराकर जमीन से मिला दिया और शहर यूनानी सेना के सपुर्द कर दिया।\n\nअंतिओकस ने यहूदी धर्म का पालन करना इज़रायल और यहूदा दोनों जगह कानूनी अपराध घोषित कर दिया। यहूदी मंदिरों में यूनानी मूर्तियाँ स्थापित कर दी गईं और तौरेत की जो भी प्रतियाँ मिलीं आग के सपुर्द कर दी गईं।\n\nयह स्थिति सन् 142 ई.पू. तक चलती रही। सन् 142 ई.पू. में एक यहूदी सेनापति साइमन ने यूनानियों को हराकर राज्य से बाहर निकाल दिया और यहूदा तथा इज़रायल की राजनीतिक स्वाधीनता की घोषण कर दी। यहूदियों की यह स्वाधीनता 141 ई.पू. से 63 ई.पू. तक बराबर बनी रही।\n\nयह वह समय था जब भारत में बौद्ध भिक्षु और भारतीय महात्मा अपने धर्म का प्रचार करते हुए पश्चिमी एशिया के देशों में फैल गए। इन भारतीय प्रचारकों ने यहूदी धर्म को भी प्रभवित किया। इसी प्रभाव के परिणामस्वरूप यहूदियों के अंदर एक नए \"एस्सेनी\" नामक संप्रदाय की स्थापना हुई। हर एस्सेनी ब्राह्म मुहूर्त में उठता था और सूर्योदय से पहले प्रात: क्रिया, स्नान, ध्यान, उपासना आदि से निवृत हो जाता था। सुबह के स्नान के अतिरिक्त दोनों समय भोजन से पहले स्नान करना हर एस्सेनी के लिए आवश्यक था। उनका सबसे मुख्य सिद्धांत था-अहिंसा। हर एस्सेनी हर तरह की पशुबलि, मांसभक्षण या मदिरापान के विरुद्ध थे। हर एस्सेनी को दीक्षा के समय प्रतिज्ञा करनी पड़ती थी :\n\nउसी समय के निकट हिंदू दर्शन के प्रभाव से इज़रायल में एक और विचारशैली ने जन्म लिया जिसे क़ब्बालह कहते हैं। क़ब्बालह के थोड़े से सिद्धांत ये हैं-\n\nक़ब्बालह की पुस्तकों में योग की विविध श्रेणियों, शरीर के भीतर के चक्रों और अभ्यास के रहस्यों का वर्णन है।\n\nयहूदियों की राजनीतिक स्वाधीनता का अंत उस समय हुआ जब सन् 66 ई.पू. में रोम के जनरल पांपे ने तीन महीने के घेरे के पश्चात् जेरूसलम के साथ-साथ सारे देश पर अधिकार कर लिया। इतिहासलेखकों के अनुसार हजारों यहूदी लड़ाई में मारे गए और 12,000 यहूदी कत्ल कर दिए गए।\n\nइसके बाद सन् 135 ई. में रोम के सम्राट् हाद्रियन ने जेरूसलम के यहूदियों से रुष्ट होकर एक-एक यहूदी निवासी को कत्ल करवा दिया। वहाँ की एक-एक ईंट गिरवा दी और शहर की समस्त जमीन पर हल चलवाकर उसे बराबर करवा दिया। इसके पश्चात् अपने नाम एलियास हाद्रियानल पर ऐंलिया कावितोलिना नामक नया रोमी नगर उसी जगह निर्माण कराया और आज्ञा दे दी कि कोई यहूदी इस नए नगर में कदम न रखे। नगर के मुख्य द्वार पर रोम के प्रधान चिह्न सुअर की एक मूर्ति कायम कर दी गई। इस घटना के लगभग 200 वर्ष बाद रोम के पहले ईसाई सम्राट् कोंस्तांतीन ने नगर का जेरूसलम नाम फिर से प्रचलित किया।\n\nछठी ई. तक इज़रायल पर रोम और उसके पश्चात् पूर्वी रोमी साम्राज्य बीज़ोंतीन का प्रभुत्व कायम रहा। खलीफ़ा अबूबक्र और खलीफ़ा उमर के समय अरब और रोमी (Bizantine) सेनाओं में टक्कर हुई। सन् 636 ई. में खलीफ़ा उमर की सेनाओं ने रोम की सेनाओं को पूरी तरह पराजित करके फ़िलिस्तीन पर, जिसमें इज़रायल और यहूदा शामिल थे, अपना कब्जा कर लिया। खलीफ़ा उमर जब यहूदी पैगंबर दाऊद के प्रार्थनास्थल पर बने यहूदियों के प्राचीन मंदिर में गए तब उस स्थान को उन्होंने कूड़ा कर्कट और गंदगी से भरा हुआ पाया। उमर और उनके साथियों ने स्वयं अपने हाथों से उस स्थान को साफ किया और उसे यहूदियों के सपुर्द कर दिया।\n\nइज़रायल और उसकी राजधानी जेरूसलम पर अरबों की सत्ता सन् 1099 ई. तक रही। सन् 1099 ई. में जेरूसलम पर ईसाई धर्म के जाँनिसारों ने अपना कब्जा कर लिया और बोलोन के गाडफ्रे को जेरूसलम का राजा बना दिया। येरुसलम राज्य की स्थापना हुई जो रोमन कैथोलिक राज्य था। ईसाइयों के इस धर्मयुद्ध में 5,60,000 सैनिक काम आए। इस युद्ध में मुसलमानों एवं यहूदियों दोनों की निर्मम हत्या की गयी या उन्हें दास के रूप में बेच दिया गया। किंतु 88 वर्षों के शासन के बाद यह सत्ता समाप्त हो गई।\n\nइसके पश्चात् सन् 1147 ई. से लेकर सन् 1204 तक ईसाइयों ने धर्मयुद्धों (क्रूसेडों) द्वारा इज़रायल पर कब्जा करना चाहा किंतु उन्हें सफलता नहीं मिली। सन् 1212 ई. में ईसाई महंतों ने 50 हजार किशोरवयस्क बालक और बालिकाओं की एक सेना तैयार करके पाँचवें धर्मयुद्ध की घोषणा की। इनमें से अधिकांश बच्चे भूमध्यसागर में डूबकर समाप्त हो गए। इसके बाद इस पवित्र भूमि पर आधिपत्य करने के लिए ईसाइयों ने चार असफल धर्मयुद्ध और किए।\n\n13वीं और 14वीं शताब्दी में हुलाकू और उसके बाद तैमूर लंग ने जेरूसलम पर आक्रमण करके उसे नेस्तनाबूद कर दिया। इसके पश्चात् 19वीं शताब्दी तक इज़रायल पर कभी मिस्री आधिपत्य रहा और कभी तुर्क। सन् 1914 में जिस समय पहला विश्वयुद्ध हुआ, इज़रायल तुर्की के कब्जे में था।\n\nसन् 1917 में ब्रिटिश सेनाओं ने इस पर अधिकार कर लिया। 2 नवम्बर सन् 1917 को ब्रिटिश विदेश मंत्री बालफ़ोर ने यह घोषणा की कि इज़रायल को ब्रिटिश सरकार यहूदियों का धर्मदेश बनाना चाहती है जिसमें सारे संसार के यहूदी यहाँ आकर बस सकें। मित्रराष्ट्रों ने इस घोषण की पुष्टि की। इस घोषणा के बाद से इज़रायल में यहूदियों की जनसंख्या निरंतर बढ़ती गई। लगभग 21 वर्ष (दूसरे विश्वयुद्ध) के पश्चात् मित्रराष्ट्रों ने सन् 1948 में एक इज़रायल नामक यहूदी राष्ट्र की विधिवत् स्थापना की।\n\n5 जुलाई सन 1950 को इज़रायल की पार्लामेंट ने एक नया कानून बनाया जिसके अनुसार संसार के किसी कोने से यहूदियों को इज़रायल में आकर बसने की स्वतंत्रता मिली। यह कानून बन जाने के सात वर्षों के अंदर इज़रायल में सात लाख यहूदी बाहर के देशों से आकर बसे।\n\nइज़रायल में जनतंत्री शासन है। वहाँ एकसंसदीय पार्लामेंट है जिसे \"सेनेट\" कहते हैं। इसमें 120 सदस्य सानुपातिक प्रतिनिधान की चुनाव प्रणाली द्वारा प्रति चार वर्षों के लिए चुने जाते हैं। इज़रायल का नया जनतंत्र एक ओर आधुनिक वैज्ञानिक साधनों के द्वारा देश को उन्नत बनाने में लगा हुआ है तो दूसरी ओर पुरानी परंपराओं को भी उसने पुनर्जीवन दिया है, जिनमें से एक है शनिवार को सारे कामकाज बंद कर देना। इस प्राचीन नियम के अनुसार आधुनिक इज़रायल में शनिवार के पवित्र \"सैबथ\" के दिन रेलगाड़ियाँ तक बंद रहती हैं।\n\nयहूदियों ने ही पश्चिमी धर्मों में नबियों और पैगंबरों तथा इलहामी शासनों का आरंभ और प्रचार किया। उनके नबियों ने, विशेषकर छठी सदी ई.पू. के नबियों ने जिस साहस और निर्भीकता से श्रीमानों और असूरी सम्राटों को धिक्कारा है और जो बाइबिल की पुरानी पोथी में आज भी सुरक्षित है, उसका संसार के इतिहास में सानी नहीं। उन्होंने ही नेबुखदनेज्ज़ार की अपनी बाबुली कैद में बाइबिल के पुराने पाँच खंड (पेंतुतुख) प्रस्तुत किए। इसी से बाबुल के संबध से ही संभवत: बाइबिल का यह नाम पड़ा।\n\nसन्‌ 1948 ई. से पहले फिलिस्तीन ब्रिटेन के औपनिवेशिक प्रशासन के अंतर्गत एक अधिष्ठित (मैनडेटेड) क्षेत्र था। यहूदी लोग एक लंबे अरसे से फिलिस्तीन क्षेत्र में अपने एक निजी राष्ट्र की स्थापना के लिए प्रयत्नशील थे। इसी उद्देश्य को लेकर संसार के विभिन्न भागों से आकर यहूदी फिलिस्तीनी इलाके में बसने लगे। अरब राष्ट्र भी इस स्थिति के प्रति सतर्क थे। फलत: 1947 ई. में अरबों और यहूदियों के बीच युद्ध प्रारंभ हो गया। 14 मई 1948 ई. को अधिवेश (मैनडेट) समाप्त कर दिया गया और इज़रायल नामक एक नए देश अथवा राष्ट्र का उदय हुआ। युद्ध जनवरी, 1949 ई. तक जारी रहा। न तो किसी प्रकार की शांतिसंधि हुई, न ही किसी अरब राष्ट्र ने इज़रायल से राजनयिक संबंध स्थापित किए। \n\nसन्‌ 1957 में इज़रायल ने पुन: ब्रिटेन तथा फ्रांस से मिलकर स्वेज की लड़ाई में गाजा क्षेत्र में अधिकार कर लिया, परंतु संयुक्त राष्ट्रसंघ के आज्ञानुसार उसे इस भाग को अंतत: छोड़ना पड़ा। प्रथम युद्ध एक प्रकार से समाप्त हो गया, लेकिन अप्रत्यक्ष तनातनी बनी रही। \n\n1967 ई. में स्थिति बहुत खराब हो गई और इज़रायल-सीरिया-सीमाक्षेत्र में हुई झड़पों के बाद मिस्र ने इज़रायल की सीमा पर अपनी सेना बड़ी संख्या में तैनात कर दी। राष्ट्रसंघीय पर्यवेक्षक दल को निष्कासित कर दिया गया और रक्त सागर में इज़रायल की जहाजरानी पर मिस्र द्वारा रोक लगा दी गई। 5-6 जून की रात्रि को इज़रायल ने मिस्र पर जमीनी और हवाई आक्रमण शुरू कर दिए। जार्डन भी इज़रायल के विरुद्ध युद्ध में सम्मिलित हो गया और सीरिया की सीमाओं पर भी लड़ाई जारी हो गई। 11 जून को राष्ट्रसंघ द्वारा की गई युद्धविराम की अपील लगभग सभी युद्धरत राष्ट्रों ने स्वीकार कर ली। लेकिन इस समय तक इज़रायल गाज़ा पट्टी, स्वेज़ नहर के तट तक सिनाई प्रायद्वीप के भूभाग, जार्डन घाटी तक जार्डन के भूभाग, जेरूसलम तथा गैलिली सागर के पूर्व में स्थित सीरिया के गालन नामक पर्वतीय भाग (जिसमें क्यूनेत्रा नामक नहर भी है) पर अधिकार कर चुका था। जेरूसलम को तत्काल इज़रायल का अभिन्न अंग घोषित कर दिया गया, लेकिन शेष विजित इलाके को 'अधिकृत क्षेत्र' के रूप में ही रखा गया। \n\nफरवरी, 1969 ई. में लेवी एश्कोल की मृत्यु हो जाने पर श्रीमती गोलडा मायर इज़रायल की प्रधानमंत्री नियुक्त हुईं और अक्टूबर, 1969 ई. के चुनाव में उन्हें पुन: प्रधानमंत्री चुन लिया गया। युद्ध-विराम-रेखा पर और विशेष रूप से अधिकृत स्वेज़ क्षेत्र में इज़रायलियों तथा अरब राष्ट्रों एवं फिलिस्तीनी गुरिल्ला संगठन के बीच छोटी-मोटी झड़पें चलती रहीं जिनका अंत अगस्त, 1970 ई. में हुए युद्धविराम समझौते के बाद ही हुआ।\n\n\n", "id": "52562", "title": "इज़राइल का इतिहास"}
{"url": "https://hi.wikipedia.org/wiki?curid=52563", "text": "भोजप्रबन्ध\n\nभोजप्रबंध संस्कृत लोकसाहित्य का एक अनुपम ग्रंथ है। यह बल्लाल की कृति है। इसकी रचना गद्यपद्यात्मक है। इसमें महाराज धारेश्वर भोज की राजसभा के कई सुंदर कथानक है। यद्यपि इन कथानकों की ऐतिहासिक प्रामाणिकता पूर्ण रूप से स्वीकृत नहीं की जा सकती, तथापि यह ग्रंथ 11वीं शताब्दी ईसवी में वर्तमान जनजीवन पर प्रकाश डालने में बहुत कुछ समर्थ है। विद्याव्यासंगी स्वयं कविपंडित नरेश के होने पर किस प्रकार राजसभा में आस्थानपंडितों की मंडली तथा आगंतुक कविगण नित्य काव्यशास्त्र के विनोद द्वारा कालक्षेप करते थे, इसकी झाँकी इस ग्रंथ में प्रति पद पर मिलती है। दानवीर महाराज भोज किस प्रकार कवियों का सम्मान करते थे, इसका आदर्श इस ग्रंथ में मिलता है।\n\nउस समय संस्कृत न केवल राजभाषा ही थी अपितु उसे जनभाषा का भी गौरव प्राप्त था। भोजनगरी में ऐसा एक भी गृहस्थ न था जो संस्कृत में कविता रचने में असमर्थ हो। उस समय का भारवाहक भी व्याकरण के अशुद्ध प्रयोग पर आपत्ति उठाने में समर्थ था, कुंभकार तथा रजक, बाल, वृद्ध एवं स्त्रियाँ भी काव्यकला से अनभिज्ञ न थी। भोजप्रबंध में प्रबंध की अवतरणिका के अतिरिक्त 85 रोचक कथाएँ हैं और उन सबमें महाराज भोज से संबंधित किसी न किसी घटना का मनोरम वर्णन है। \n\nभोजप्रबंध के पद्य प्राय: सुभाषित हैं, भाषा सरल परंतु काव्यशैली से अनुप्राणित है। काव्यनिर्माण की रीति सर्वत्र वैदर्भी है तथा काव्यप्रबंध प्रसाद गुण से ओतप्रोत है। गद्य प्रायेण चूर्णक के रूप में हैं, छोटे वाक्य हैं, व्याकरण के दुरूह प्रयोगों का सर्वथा अभाव है। दीर्ध समास तो क्वचित् ही दृष्टिगोचर होते हैं। ग्रंथ अलंकार तथा काव्यगत चमत्कार से परिपूर्ण है। इसमें सुंदर उपमाएँ, उत्प्रेक्षा, रूपक, दृष्टांत आदि अलंकारों के मध्य कहीं कहीं अक्लिष्ट श्लेष का प्रयोग अत्यंत हृदयंगम है। उदाहरणार्थ- किसी समय हेमंतकाल में महाराज भोज अँगीठी ताप रहे थे, उनके निकट कवि कालिदास विराजमान थे। कौतुकवश राजा ने कवि से अँगीठी (जिसे संस्कृत में 'हसंती' कहते हैं) का वर्णन करने को कहा। कविवर तुरंत ही एक आर्या प्रस्तुत करते है: \n\nपक्के लोहे से बनी हुई यह हसंती बहुल ऊहों से सुशोभित कवि की प्रतिभा के समान है; चक्रवाक पक्षी का प्रिया से मिलन करानेवाली प्रभात वेला की भाँति यह सुंदर चक्राकार से मंडित हैं तथा धूम रहित अग्नि से भरी हुई यह चंद्र, उमा और अग्नि से संयुक्त की भँति सुशोभित है। यह पद्य श्लिष्ट मालोपमा का रमणीय उदाहरण है तथा कविप्रतिभा का भी उज्वल निदर्शन है। ऐसे अनेक प्रसंगों पर कविगण द्वारा प्रस्तुत सुंदर सुभाशित का भोजप्रर्बध एक सुंदर भांडार है।\n\nभोजप्रबंध, बल्लाल की कृति है। बल्लाल के संबंध में प्रामाणिक जानकारी नहीं है। इतना ही पता चलता है कि बल्लाल दैवज्ञ अथवा बल्लाल मिश्र नामक एक काशीनिवासी विद्वान् था। उसके पिता का नाम त्रिमल्ल था। भोजप्रबंध के अंत:साक्ष्य के आधार पर कहा जा सकता है कि बल्लाल का समय कहीं ई॰ 16वीं शताब्दी होगा।\n\nभोजप्रबंध के नाम से बल्लाल के अतिरिक्त अन्य कवियों द्वारा प्रणीत कृतियाँ भी हैं। कहा जाता है कि आचार्य मेरुतुंग ने भी एक भोजप्रबंध लिखा था जो आज उपलब्ध नहीं है। इतना अवश्य है कि मेरुतुंग के \"प्रबंध चिंतामणि\" में भोज कथाएँ हैं। इसी तरह कवि पद्यगुप्त, वत्सराज, शुभशील एवं राजवल्लभ द्वारा प्रणीत भोजप्रबंध का उल्लेख ऑफ्रेक्ट ने किया है। परंतु ये कृतियाँ अद्यावधि अप्रकाशित हैं। बल्लालकृत भोजप्रबंध के दो पाठ उपलब्ध होते हैं- गौड़ीय पाठ जो कलकत्ता से प्रकाशित है तथा अधिक प्रचलित है, दूसरा दाक्षिणात्य पाठ जिसका प्रचार दव्विन के राज्यों में है। भोजप्रबंध पर जीवानन्द विद्यासागर कृत सुबोध टीका मिलती है। यह मूल ग्रंथ निर्णयसागर प्रेस, बंबई से भी प्रकाशित हुआ है। भोजप्रबंध का कई भाषाओं में अनुवाद हो चुका है, अंग्रेजी में इसका अनुवाद लुई ग्रे द्वारा विरचित अमेरिकन ओरिएंटल सोसाइटी (ग्रंथसंख्या 34) से प्रकाशित हुआ है। कई पाश्चात्य मनीषियों ने भारतीय ऐतिहासिक तत्वों की खोज में भोजप्रबंध का अध्ययन कर तत्संबंधी अपने विचारों का प्रकाशन अनेक लेखों द्वारा किया है।\n\n\n", "id": "52563", "title": "भोजप्रबन्ध"}
{"url": "https://hi.wikipedia.org/wiki?curid=52568", "text": "२००८ मेडीबैंक इंटरनेशनल - महिला युगल\n\nकिम क्लाइतज़र्स इस प्रारूप के पूर्व विजेता थे लेकिन उन्होंने ६ मई २००७ को संन्यास ले लिया अतः इस खेल प्रतियोगिता में भाग नहीं ले सके।\n\nजस्टिन हेनिन ने इस प्रतियोगिता का फायनल ४–६, ६–२, ६–४ से, स्वेतलाना कुज़नेतसोवा को हराकर जीता।\nशीर्ष क्रम के ४ खिलाड़ियों ने दूसरे चरण में सीधे प्रवेश प्राप्त किया। \n\n", "id": "52568", "title": "२००८ मेडीबैंक इंटरनेशनल - महिला युगल"}
{"url": "https://hi.wikipedia.org/wiki?curid=52571", "text": "तातियाना पेरिबियनिस\n", "id": "52571", "title": "तातियाना पेरिबियनिस"}
{"url": "https://hi.wikipedia.org/wiki?curid=52572", "text": "तातियाना पौत्चेक\n", "id": "52572", "title": "तातियाना पौत्चेक"}
{"url": "https://hi.wikipedia.org/wiki?curid=52574", "text": "तेज़ी से बिकने वाली उपभोक्ता वस्तुएँ\n\nतेजी से बिकने वाली उपभोक्ता वस्तुओं (अंग्रेजी: FMCG या Fast Moving Consumer Goods) से अभिप्राय उन उत्पादों से है जिन्हें अपेक्षाकृत कम कीमत पर किंतु शीघ्रता से बेचा जाता है। हालांकि FMCG की बिक्री पर परिशुद्ध लाभ अपेक्षाकृत कम होता है, लेकिन आम तौर पर यह वस्तुएं एक बड़ी मात्रा में बेची जाती हैं जिसके फलस्वरूप इन उत्पादों पर संचयी लाभ काफी ज्यादा बन जाता है।\nएफ.एम.सी.जी. के सामान्य उदाहरणों में अक्सर खरीदी जाने वाली उपभोक्ता उत्पादों की एक विस्तृत श्रृंखला हैं जिसमे, प्रसाधन वस्तुएं, साबुन, सौंदर्य प्रसाधन, दांतों की सफाई के उत्पाद, हजामत का सामान और डिटर्जेंट, के साथ ही अन्य गैर-टिकाऊ वस्तुएं जैसे कांच का सामान, प्रकाश बल्ब, बैटरी, कागज के उत्पाद और प्लास्टिक आदि भी इसमे शामिल हैं।\n\nऔषधि, इलेक्ट्रॉनिक्स सामान, पैक्ड खाद्य उत्पाद और पेय पदार्थों को भी एफ.एम.सी.जी. में शामिल किया जा सकता है, पर अक्सर इन्हें एक अलग वर्ग में रखा जाता है।\n", "id": "52574", "title": "तेज़ी से बिकने वाली उपभोक्ता वस्तुएँ"}
{"url": "https://hi.wikipedia.org/wiki?curid=52589", "text": "मतदान\n\nमतदान (Voting) निर्णय लेने या अपना विचार प्रकट करने की एक विधि है जिसके द्वारा कोई समूह (जैसे कोई निर्वाचन क्षेत्र या किसी मिलन में इकट्ठे लोग) विचार-विनिमय तथा बहस के बाद कोई निर्णय ले पाते हैं। मतदान की व्यवस्था के द्वारा किसी वर्ग या समाज का सदस्य राज्य की संसद या विधानसभा में अपना प्रतिनिधि चुनने या किसी अधिकारी के निर्वाचन में अपनी इच्छा या किसी प्रस्ताव पर अपना निर्णय प्रकट करता है। इस दृष्टि से यह व्यवस्था सभी चुनावों तथा सभी संसदीय या प्रत्यक्ष विधिनिर्माण में प्रयुक्त होती है। अधिनायकवादी सरकार में अधिनायक द्वारा पहले से लिए गए निर्णयों पर व्यक्ति को अपना मत प्रकट करने के लिये कहा जा सकता है, परंतु अपने निर्णयों को आरोपित करने के अधिनायक के विभिन्न ढंग इस प्रकार के मतदान को केवल औपचारिक प्रविधि तक सीमित कर देते हैं। जनतंत्रात्मक सरकार में ही मतदान को प्रमुख क्षेत्र तथा महत्व प्राप्त होता है।\n\nप्राचीन भारत में गुटिकापात (lot) के अतिरिक्त मतदान द्वारा भी अधिकारियों के निर्वाचन की व्यवस्था थी। धार्मिक संस्थाओं में, विशेषत: बौद्ध संघों में, निर्वाचन के निश्चित नियमों का पालन किया जाता था। \"चुल्लबग्ग\" में सक्य द्वारा मतदान की तीन प्रविधियों का उल्लेख है : गुप्त मतदान, कान में कहकर मत प्रकट करने की, प्रविधि तथा खुला मतदान। गुप्त मतदान के लिये बौद्ध संघ मतपरिपत्र के रूप में रंगीन काष्ठ शलाकाओं का प्रयोग करते थे। शलाकाओं का संग्राहक मतदाताओं को रंगों के अर्थ समझाकर उनके मत संग्रह करता था और बहुमत का निर्णय मान्य होता था। यूरोप में प्राचीन यूनान तथा इटली में मतदान की व्यवस्था अंकुर रूप में विद्यमान थी। प्राचीन राजतंत्रों में यह प्रचलन था कि कुछ गंभीर विषयों पर स्वयं निर्णय लेने के पूर्व राजा अपनी प्रजा की संमति प्राप्त करने के लिये उसे आमंत्रित करे। ऐसी सभाओं में मत प्रकट करने का ढंग मौखिक था। एथेंस में गुटिकापात के अतिरिक्त जहाँ मतदान की व्यवस्था थी वहाँ हाथ उठाकर मत प्रकट करने की प्रथा थी। परंतु किसी व्यक्ति के सामाजिक स्तर पर प्रभाव डालने वाले विषयों पर गुप्त मतदान की व्यवस्था थी। रोम में ईदृ पूदृ दूसरी शताब्दी तक मतदान का ढंग \"विभाजन\" का (अर्थात् एक मत के लोगों का दूसरे मत के लोगों से अलग हो जाना) था। परंतु अधिकतर मतदाताओं का सामंतों पर आर्थिक तथा सामाजिक अवलंब होने के कारण यह व्यवस्था स्वतंत्र मतदान के लिये उपयुक्त न हो सकी। अत: विधान द्वारा मतपरिपत्र की व्यवस्था की गई जिसके लिये मोमरंजित काष्ठशलाका प्रयुक्त होती थी।\n\nआधुनिक जनतंत्रों के मतदान के महत्व तथा उसकी प्रणाली के संबंध में विभिन्न सिद्धांत प्रतिपादित किए गए हैं। इन सिद्धांतों के फलस्वरूप, आवश्यकता के समय संघर्ष निवारण की सामाजिक प्रविधि के रूप में; शासन सत्ता के प्रति अनुवृत्ति प्राप्त करने के ढंग के रूप में; सामाजिक संघर्ष के बीच सामंजस्य स्थापित करने के साधन के रूप में; ठीक परिस्थितियों में ठीक निर्णय प्राप्त करने की पद्धति के रूप में, सामाजिक आवश्यकताओं तथा असंतोषों को अनावृत्ति की व्यवस्था के रूप में; तथा अल्पसंख्यकों को राज्य के लाभों से वंचित रखने की व्यवस्था से बचाने के ढंग के रूप में, मतदान को मान्यता प्राप्त हुई है। हाल में, इस समस्या पर यथेष्ट ध्यान दिया जाने लगा है कि जिन्हें मताधिकार प्राप्त है वे किस सीमा तक इस अधिकार के प्रयोग में भाग लेने का कष्ट करते हैं। इस विषय में की गई खोज के अनुसार उन जनतंत्रात्मक देशों के लोग मतदान में अधिकतम संख्या में भाग लेते हैं जहाँ \"अनिवार्य मतदान\" की व्यवस्था अपनाई गई है। अनिवार्य मतदान का सिद्धांत सर्वप्रथम विस्तार के साथ स्विट्जरलैंड के सेंटगैलेन नामक कैंटन में व्यवहृत हुआ जिसके लिये सन् 1835 ईदृ में इसे कैंटन ने जिला परिषद् के चुनावों में अकारण भाग न लेनेवालों के लिये विधान द्वारा अर्थदंड की व्यवस्था की। यह व्यवस्था स्विस नागरिकों को मताधिकार के उत्तरदायित्व का अनुभव कराने में सफल हुई है। साथ ही, इस व्यवस्था के फलस्वरूप मतदाताओं को मतदान में संमिलित होने के लिये उन्हें घर से बाहर लाने का राजनीतिक संगठनों का कार्यभार भी हल्का हुआ है। इसी प्रकार बवेरिया ने सन् 1881 ईदृ में, बुलगेरिया ने सन् 1882 ईदृ तथा बेल्जियम ने सन् 1893 ईदृ अनिवार्य मतदान की व्यवस्था अपनाई। बवेरिया की व्यवस्था के अनुसार यदि मतदाताओं की पूरी संख्या के एक तिहाई से अधिक लोग मतदान में भाग नहीं लेते तो अनुपस्थित मतदाताओं को पुन: चुनाव कराने का पूरा व्यय वहन करना पड़ेगा। बेल्जियम ने अनुपस्थित मतदाताओं के लिये तीन दंड निर्धारित किए अंतर्विवेक पर—अर्थ दंड, सार्वजनिक भर्त्सना तथा मताधिकार अपहरण।\n\nअनिवार्य मतदान के विपक्ष में सामान्यत: यह कहा जाता है कि यह व्यवस्था आधारित आपत्ति करनेवाले (conscientious objector) के लिये कोई स्थान नहीं छोड़ती, तथापि मतदान न करने वालों का चरित्र उतना महत्वपूर्ण विषय नहीं है जितना इस बात पर ध्यान देना कि मत प्राप्त करने के लिये किन साधनों का प्रयोग किया जाता है। यदि किसी देश में अनुचित साधनों द्वारा केवल विशिष्ट उद्देश्यों एवं स्वार्थों की पूर्ति के लिये सचेष्ट राजनीतिक संगठन ही मतदाताओं को मतदान में संमिलित होने की प्रेरणा देते हैं, तथा इस प्रकार अपने पक्ष में उनके मत संग्रह करते हैं तो निश्चय ही निर्वाचन तथा मतदान का प्रबंध सरकार के हाथों सौपना अधिक श्रेयस्कर होगा ताकि यह कार्य अधिक उत्तरदायित्व के साथ संपन्न हो सके।\n\n\n", "id": "52589", "title": "मतदान"}
{"url": "https://hi.wikipedia.org/wiki?curid=52593", "text": "सेनेटरी नैपकिन\n\nसेनेटरी नैपकिन या 'स्वच्छता पैड' (sanitary napkin, perineal pads या maternity pads) एक चपटी गद्दी होती है जिसे लड़कियों और महिला द्वारा मासिक धर्म के दौरान होने वाले रक्तस्राव के अवशोषण (सोखने) के लिए पहना जाता है। मासिक धर्म के अतिरिक्त इसे योनि की शल्य चिकित्सा के बाद स्वास्थ्य लाभ के समय, लोचिआ (जन्म देने के पश्चात जो खून बहता है), गर्भपात, या किसी भी अन्य की स्थिति में जहाँ योनि से होने वाले किसी भी प्रवाह को अवशोषित करना आवश्यक हो, के समय भी प्रयोग में लाया जाता है।\n\n", "id": "52593", "title": "सेनेटरी नैपकिन"}
{"url": "https://hi.wikipedia.org/wiki?curid=52594", "text": "मेजपोश\n\nमेजपोश एक मेज के उपरी सतह पर बिछाने वाले कपडे़ को कहते हैं। आम तौर पर एक मेजपोश, सूती धागों या कृत्रिम धागों से बना होता है। वे अक्सर आसानी से साफ होने वाले कपडे़ से बनाये जाते हैं। महंगे मेजपोश रेशम, लिनन या लेस से बनाये जाते हैं। हालांकि एक मेजपोश का मुख्य उद्देश्य मेज को दाग धब्बों और खरोंचो से बचाना है पर इसके साथ ही यह सजावटी प्रयोजनों के लिए भी इस्तेमाल किए जाते हैं।", "id": "52594", "title": "मेजपोश"}
{"url": "https://hi.wikipedia.org/wiki?curid=52596", "text": "ओटक्कुष़ल\n\nगोविन्द शंकर कुरुप की रचना ओटक्कुषल् (बाँसुरी) वह पहली पुस्तक है जिसे ज्ञानपीठ के लिए १९६५ में चुना गया। इसकी कविताओं में भारतीय अद्वैत भावना का साक्ष्य है, जिसे ज्ञानपीठ पुरस्कार से सम्मानित महाकवि जी, शंकर कुरूप ने प्रकृति के विविध रूपों में प्रतिबिम्बित आत्मछवि की गहरी अनुभूति से अर्जित किया है, केवल परम्परागत रहस्यवादी मान्यता को स्वीकार भर कर लेने से नहीं। चराचर के साथ तादात्म्य की प्रतीति के कारण कवि के रूमानी गीतों में भी एक आध्यात्मिक और उदात्त नैतिक स्वर मुखरित हुआ है। कुरूप बिम्बों और प्रतीकों के कवि है। इनके माध्यम से परम्परागत छन्द-विधान और संस्कृतनिष्ठ भाषा को परिमार्जित कर उन्होंने अपने चिन्तन को समर्थ अभिव्यक्ति दी है। इसलिए कथ्य और शैली-शिल्प दोनों में ही उनकी कविता मलयालम साहित्य ही नहीं, भारतीय साहित्य की एक उपलब्धि बनकर गूँज रही है। \n२००२ में इसके नये संस्करण का प्रकाशन साहित्य प्रेमियों के लिए गौरव की बात है। अपनी पुस्तक के विषय में कवि कहते हैं, ‘‘हो सकता है कि कल यह वंशी, मूक होकर काल की लम्बी कूड़ेदानी में गिर जाये, या यह दीमकों का आहार बन जाये, या यह मात्र एक चुटकी राख के रूप में परिवर्तित हो जाये। तब कुछ ही ऐसे होंगे जो शोक निःश्वास लेकर गुणों की चर्चा करेंगे; लेकिन लोग तो प्रायः बुराइयों के ही गीत गायेंगे : जो भी हो, मेरा जीवन तो तेरे हाथों समर्पित होकर सदा के लिए आनन्द-लहरियों में तरंगित हो गया।’’\nधन्य हो गया।’’\nकवि की काव्य चेतना ने ऐतिहासिक तथा वैज्ञानिक युगबोध के प्रति सजग भाव रखा है और उत्तरोत्तर विकास पाया है। इस विकास-यात्रा में प्रकृति-प्रेम का स्थान यथार्थ ने, समाजवादी राष्ट्रीय चेतना का स्थान अन्तर्राष्ट्रीय मानवता ने ले लिया और इन सब की परिणति आध्यात्मिक विश्वचेतना में हुई जहाँ मानव विराट् विश्व की समष्टि से एकतान है; जहां मृत्यु भी विकास का चरण होने के कारण वरेण्य है। कुरूप बिम्बों और प्रतीकों के कवि हैं। उन्होंने परम्परागत छन्द-विधान और संस्कृति-निष्ठ भाषा को अपनाया, परिमार्जित किया और अपने चिन्तन तथा काव्य-प्रतिबिम्बों के अनुरूप उन्हें अभिव्यक्ति की नयी सामर्थ्य से पुष्ट किया। इसीलिए कवि का कृतित्व कथ्य में भी शैली-शिल्प में भी मलयालम साहित्य की विशिष्ट उपलब्धि के रूप में ही नहीं भारतीय साहित्य की विशिष्ट उपलब्धि के रूप में ही नहीं, भारतीय साहित्य की एक उपलब्धि के रूप में भी सहज ग्राह्य है।\n", "id": "52596", "title": "ओटक्कुष़ल"}
{"url": "https://hi.wikipedia.org/wiki?curid=52600", "text": "क्रिस गुस्सिओनी\n", "id": "52600", "title": "क्रिस गुस्सिओनी"}
{"url": "https://hi.wikipedia.org/wiki?curid=52601", "text": "2007 कतर एक्सॉन मोबिल ओपन\n\n इवान लुबिचिच ने एंडी मरे को 6–4, 6–4 से हराया।\n\n नेनाद ज़िमोन्विक / मिखाइल यूज़नी ने मार्टिन डैम / लिएंडर पेस को 6–1, 7–6(3) से हराया।\n", "id": "52601", "title": "2007 कतर एक्सॉन मोबिल ओपन"}
{"url": "https://hi.wikipedia.org/wiki?curid=52602", "text": "2005 कतर एक्सॉन मोबिल ओपन\n\n रोजर फ़ेडरर ने इवान लुबिचिच को 6–3, 6–1 से हराया।\n\n अल्बर्ट कोस्टा / रफ़ाएल नदाल ने आन्द्रे पावेल / मिखाइल यूज़नी को 6–3, 4–6, 6–3 से हराया।\n", "id": "52602", "title": "2005 कतर एक्सॉन मोबिल ओपन"}
{"url": "https://hi.wikipedia.org/wiki?curid=52603", "text": "1998 कतर एक्सॉन मोबिल ओपन\n\n पेत्रो कोर्दा ने फैब्रिस सैंतोरो को 6–0, 6–3 से हराया।\n\n महेश भूपति / लिएंडर पेस ने ओलिवर दिह्लेत्रा / फैब्रिस सैंतोरो को 6–4, 3–6, 6–4 से हराया।\n", "id": "52603", "title": "1998 कतर एक्सॉन मोबिल ओपन"}
{"url": "https://hi.wikipedia.org/wiki?curid=52622", "text": "आंद्रेई ओल्हॉफस्की\n", "id": "52622", "title": "आंद्रेई ओल्हॉफस्की"}
{"url": "https://hi.wikipedia.org/wiki?curid=52626", "text": "डॉनाल्ड जॉनसन\n", "id": "52626", "title": "डॉनाल्ड जॉनसन"}
{"url": "https://hi.wikipedia.org/wiki?curid=52627", "text": "2002 कतर एक्सॉन मोबिल ओपन\n\n डॉनाल्ड जॉनसन / जेरिड पाल्मर ने जिरी नोवाक / डेविड रिकल को 6–3, 7–6(5) से हराया।\n", "id": "52627", "title": "2002 कतर एक्सॉन मोबिल ओपन"}
{"url": "https://hi.wikipedia.org/wiki?curid=52629", "text": "जिरी नोवाक\n", "id": "52629", "title": "जिरी नोवाक"}
{"url": "https://hi.wikipedia.org/wiki?curid=52631", "text": "२००१ कनाडा मास्टर्स – युगल\n\n२००१ कनाडा मास्टर्स – युगल कनाडा मासटर्स शृंखला का ११२वाँ संस्करण था जो पुरूष युगल के रूप में खेला गया।  यह डब्ल्यूटीए टीयर प्रथम प्रतियोगिता का भाग तथा कनाडा  में होने वाले सबसे प्रतिष्ठित पुरुषों की टेनिस प्रतियोगिता थी।  सेबेस्तियन लारेउ और डैनियल नेस्टर  पिछली प्रतियोगिता के विजेता थे लेकिन इस बार वो अलग-अलग जोड़ी बनाकर खेले। लारेउ के साथ जस्टिन गिमेल्स्तोब और नेस्टर के साथ सन्डोन स्टोल जोड़ीदार बने। गिमेल्स्तोब और लारेउ की जोड़ी पहले ही दौर में मार्क नोल्स और ब्रायन मैकफाई से हार गई तथा नेस्टर और स्टोल की जोड़ी जैन-माइकल गैमबिल और साइमन लरोज से हारकर प्रतियोगिता से बाहर हुई। जिरी नॉवाक और डेविड राइकल ने  डोनाल्ड जॉनसन और जारेड पामर से इस प्रतियोगिता का फाइनल ६–४, ३–६, ६–३ से जीता।\n\nविजेता खिलाड़ियों को गहरे अक्षरों में लिखा गया है जबकि तीरछे अक्षरों में खिलाड़ियों के उस दौर को प्रदर्शित किया गया है जिसमें वो प्रतियोगिता से बाहर हुये।\n\n", "id": "52631", "title": "२००१ कनाडा मास्टर्स – युगल"}
{"url": "https://hi.wikipedia.org/wiki?curid=52637", "text": "दोस्ताना (2008)\n\n", "id": "52637", "title": "दोस्ताना (2008)"}
{"url": "https://hi.wikipedia.org/wiki?curid=52643", "text": "स्टीफन हार्पर\n\nस्टीफन हार्पर कनाडा के प्रधान मंत्री हैं।\n\nस्टीफन हार्पर ने जून 2010 में कई राष्ट्रध्यक्षों के बीच सिर्फ तत्कालीन भारत के प्रधान मंत्री मनमोहन सिंह के लिए अलग से रात्रि भोजन का आयोजन किया था। भले ही उस समय मनमोहन सिंह राष्ट्राध्यक्षों के सम्मेलन में गए थे लेकिन कनाडा और भारत के बीच द्वीपक्षिय बात हुई और दोनों ने साझा बयान पर दस्तख़त भी किये थे। इस प्रयास को और आगे बल 2015 में भारतीय प्रधान मंत्री नरेन्द्र मोदी के कनाडा दौरे से मिला। \n\n\n<br clear=all>\n<br clear=all>\n", "id": "52643", "title": "स्टीफन हार्पर"}
{"url": "https://hi.wikipedia.org/wiki?curid=52646", "text": "मिशेल जीन\n\nमिशेल जीन कनाडा की सत्ताईसवीं गवर्नर जनरल थीं।\n\n", "id": "52646", "title": "मिशेल जीन"}
{"url": "https://hi.wikipedia.org/wiki?curid=52651", "text": "बुंदेलखंड एकीकृत पार्टी\n\nबुंदेलखंड एकीकृत पार्टी भारत निर्वाचन आयोग से पंजीकृत एक राजनीतिक दल है। इसका कार्य क्षेत्र उत्तर प्रदेश तथा मध्य प्रदेश का वह हिस्सा है जो भौगोलिक तौर से बुंदेलखंड में आता है।भारत की यह पार्टी पृथक बुन्देलखंड राज्य के लिए सतत रूप से संघर्ष रत है। इस मांग को लेकर ही संजय पाण्डेय के नेत्रत्व में पार्टी ने कई धरने प्रदर्शन किये। मध्य प्रदेश विधान सभा चुनावों में भी पार्टी ने भाग लिया। छतरपुर विधान सभा से वकील राजा प्रजापति पार्टी के उम्मीदवार थे।\n\n\n", "id": "52651", "title": "बुंदेलखंड एकीकृत पार्टी"}
{"url": "https://hi.wikipedia.org/wiki?curid=52652", "text": "संजय पाण्डेय\n\nसंजय पाण्डेय बुंदेलखंड एकीकृत पार्टी के संस्थापक हैं और वर्तमान में पार्टी के राष्ट्रीय संयोजक है। उन्हें बुंदेलखंड क्षेत्र में एक तेज तर्राक युवा नेता के रूप में जाना जाता है। उनके नेत्रत्व में बुंदेलखण्ड राज्य निर्माण के लिए आन्दोलन चल रहा है। इसके अलावा वे राष्ट्रीय हिंदी साप्ताहिक वीर सुभाष के संपादक भी हैं।\nदिल्ली में पेशे से पत्रकार संजय पाण्डेय १५ अप्रैल १९७८ में महोबा जिले के सतारी गांव में पैदा हुए थे। उन्होंने प्रबंधशास्त्र में स्नातक की पढाई की है।\n\n\n", "id": "52652", "title": "संजय पाण्डेय"}
{"url": "https://hi.wikipedia.org/wiki?curid=52656", "text": "परिमल\n\nपरिमल एक कविता संग्रह है। इसकी रचना सूर्यकांत त्रिपाठी निराला ने की थी। यह पहली बार ई॰ सन् १९२९ में प्रकाशित हुआ।\n", "id": "52656", "title": "परिमल"}
{"url": "https://hi.wikipedia.org/wiki?curid=52657", "text": "गीतिका\n\nगीतिका एक कविता संग्रह है। इसकी रचना सूर्यकांत त्रिपाठी निराला ने की थी।\n", "id": "52657", "title": "गीतिका"}
{"url": "https://hi.wikipedia.org/wiki?curid=52658", "text": "द्वितीय अनामिका\n\nद्वितीय अनामिका एक कविता संग्रह है। इसकी रचना सूर्यकांत त्रिपाठी निराला ने की थी। यह पहली बार ई॰ सन् १९२२ में प्रकाशित हुआ।\n", "id": "52658", "title": "द्वितीय अनामिका"}
{"url": "https://hi.wikipedia.org/wiki?curid=52659", "text": "तुलसीदास (कविता संग्रह)\n\nतुलसीदास भारत के महान कवि एवं साहित्यकार सूर्यकांत त्रिपाठी 'निराला' की एक कृति है।\n", "id": "52659", "title": "तुलसीदास (कविता संग्रह)"}
{"url": "https://hi.wikipedia.org/wiki?curid=52660", "text": "कुकुरमुत्ता कविता संग्रह\n\nकुकुरमुत्ता एक कविता संग्रह है। इसकी रचना सूर्यकांत त्रिपाठी निराला ने की थी। \nइस काव्य संकलन का पहला संस्करण 1943 में और दूसरा संसकरण 1948 में छपा था\nकुकुरमुत्ता नामक इस संकलन में इसी शीर्षक की कविता के साथ अन्य सात कवितायें थीं। इस संकलन की कविताओं की सूची निम्नवत है:\n\n", "id": "52660", "title": "कुकुरमुत्ता कविता संग्रह"}
{"url": "https://hi.wikipedia.org/wiki?curid=52661", "text": "अणिमा\n\nअणिमा भारत के महान हिन्दी कवि और रचनाकार पण्डित सूर्यकांत त्रिपाठी 'निराला' की एक काव्य रचना है। अणिमा नामक, 1943 में प्रकाशित के इस कविता संग्रह में निम्नलिखित कविताएं संकलित हैं:\n\n\nअणिमा निराला के इससे पहले की काव्य रचनाओं से कुछ अलग स्वर में विरचित कृति है जैसे कवि का अपने पहले के विचारों से मोहभंग हो रहा हो। \"स्नेह निर्झर बह गया है\" नामक कविता के शुरूआती अंश निम्नवत हैं:\n\n\"स्नेह निर्झर बह गया है \nरेत ज्यों तन रह गया है \nआम की यह डाल जो सूखी दिखी \nकह रही है - अब यहाँ पिक या शिखी \nनहीं आते, पंक्ति मैं वह हूँ लिखी \nनहीं जिसका अर्थ \n----जीवन दह गया है\"\n", "id": "52661", "title": "अणिमा"}
{"url": "https://hi.wikipedia.org/wiki?curid=52662", "text": "बेला (कविता संग्रह)\n\nबेला (कविता संग्रह) एक कविता संग्रह है। इसकी रचना सूर्यकांत त्रिपाठी निराला ने की थी। यह काव्य रचना पहली बार 1946 में हिन्दुस्तानी प्रकाशन, इलाहाबाद से छपी थी और इसमें मुख्यतः गीत और ग़ज़लें संकलित हैं।\n", "id": "52662", "title": "बेला (कविता संग्रह)"}
{"url": "https://hi.wikipedia.org/wiki?curid=52663", "text": "नये पत्ते\n\nनए पत्ते एक कविता संग्रह है। इसकी रचना सूर्यकांत त्रिपाठी निराला ने की थी। इसमें व्यंगपरक कविताओं का संग्रह है। अणिमा के प्रकाशन के बाद निराला अपनी इन व्यंग्यपरक रचनाओं को \"कांटा\" नाम से प्रकाशित करवाना चाहते थे पर बाद में उन्होंने इस संकलन का नाम बदल कर \"नए पत्ते\" कर दिया। इसका प्रकाशन वर्ष मार्च 1946 माना जाता है।\n", "id": "52663", "title": "नये पत्ते"}
{"url": "https://hi.wikipedia.org/wiki?curid=52664", "text": "अर्चना\n\nअर्चना एक कविता संग्रह है। इसकी रचना सूर्यकांत त्रिपाठी निराला ने की थी।\n", "id": "52664", "title": "अर्चना"}
{"url": "https://hi.wikipedia.org/wiki?curid=52665", "text": "आराधना कविता संग्रह\n\nआराधना एक कविता संग्रह है। इसकी रचना सूर्यकांत त्रिपाठी निराला ने की थी। \n", "id": "52665", "title": "आराधना कविता संग्रह"}
{"url": "https://hi.wikipedia.org/wiki?curid=52666", "text": "गीत कुंज\n\nगीत कुंज भारत के महान कवि एवं साहित्यकार सूर्यकांत त्रिपाठी 'निराला' की एक कृति है।\n", "id": "52666", "title": "गीत कुंज"}
{"url": "https://hi.wikipedia.org/wiki?curid=52667", "text": "सांध्य काकली\n\nसंध्या काकली भारत के महान कवि एवं साहित्यकार सूर्यकांत त्रिपाठी 'निराला' की एक कृति है।\n", "id": "52667", "title": "सांध्य काकली"}
{"url": "https://hi.wikipedia.org/wiki?curid=52668", "text": "अप्सरा (निराला का उपन्यास)\n\nअप्सरा (निराला का उपन्यास) एक उपन्यास है। इसकी रचना भारत के महान कवि एवं साहित्यकार सूर्यकांत त्रिपाठी 'निराला' ने की। यह उपन्यास ई॰ सन् १९३१ में प्रकाशित हुआ।\n\n", "id": "52668", "title": "अप्सरा (निराला का उपन्यास)"}
{"url": "https://hi.wikipedia.org/wiki?curid=52669", "text": "अलका\n\nआराधना एक उपन्यास है। इसकी रचना भारत के महान कवि एवं साहित्यकार सूर्यकांत त्रिपाठी 'निराला' ने की। यह उपन्यास पहली बार ई॰ सन् १९३३ में प्रकाशित हुआ।\n", "id": "52669", "title": "अलका"}
{"url": "https://hi.wikipedia.org/wiki?curid=52670", "text": "प्रभावती\n\nप्रभावती एक उपन्यास है। इसकी रचना भारत के महान कवि एवं साहित्यकार सूर्यकांत त्रिपाठी 'निराला' ने की।\n", "id": "52670", "title": "प्रभावती"}
{"url": "https://hi.wikipedia.org/wiki?curid=52671", "text": "निरुपमा\n\nनिरुपमा एक उपन्यास है। इसकी रचना भारत के महान कवि एवं साहित्यकार सूर्यकांत त्रिपाठी 'निराला' ने की।\n", "id": "52671", "title": "निरुपमा"}
{"url": "https://hi.wikipedia.org/wiki?curid=52672", "text": "कुल्ली भाट\n\nकुल्ली भाट सूर्यकांत त्रिपाठी 'निराला' का उपन्यास है। यह अपनी कथावसितु और शैल-शिल्प के नएपन के कारण न केवल उनके गद्य-साहित्य की बल्कि हिंदी के संपूर्ण गद्य-साहित्य की एक विशिष्ट उपलब्धि है।\nयह इसलिए भी महत्त्वपूर्ण है कि कुल्ली के जीवन-संघर्ष के बहाने इसमें निराला का अपना सामाजिक जीवन मुखर हुआ है और बहुलांश में यह महाकवि की आत्माकथा ही है। यही कारण है कि सन १९३९ के मध्य में फ्रकाशित यह कृति उस समय की प्रगतिशील धारा के अग्रणी साहित्याकारों के लिए चुनौती के रूप में समाने आई, तो देशोद्धार का राग अलापने वाले राजनीतिज्ञों के लिए इसने आईने का काम किया। संक्षेप में कहें तो निराला के विद्रोही तेवर और गलत सामाजिक मान्याताओं पर उनके तीखे प्रहारों ने इस छोटी-सी कृति को महाकाव्यात्मक विस्तार दे दिया है, जिसे पढ़ना एक विराट जीवन-अनुभव से गुजरना है।\n", "id": "52672", "title": "कुल्ली भाट"}
{"url": "https://hi.wikipedia.org/wiki?curid=52673", "text": "बिल्लेसुर बकरिहा\n\nबिल्लेसुर बकरिहा भारत के महान कवि एवं रचनाकार सूर्यकांत त्रिपाठी 'निराला' का एक व्यंग उपन्यास है। निराला के शब्दों में ‘हास्य लिये एक स्केच’ कहा गया यह उपन्यास अपनी यथार्थवादी विषयवस्तु और प्रगतिशील जीवनदृष्टि के लिए बहुचर्चित है। बिल्लेसुर एक गरीब ब्राह्मण है, लेकिन ब्राह्मणों के रूढ़िवाद से पूरी तरह मुक्त। गरीबी के उबार के लिए वह शहर जाता है और लौटने पर बकरियाँ पाल लेता है। इसके लिए वह बिरादरी की रूष्टता और प्रायश्चित के लिए डाले जा रहे दबाव की परवाह नहीं करता। अपने दम पर शादी भी कर लेता है। वह जानता है कि जात-पाँत इस समाज में महज एक ढकोसला है जो आर्थिक वैषम्य के चलते चल रहा है। यही कारण है कि पैसेवाला होते ही बिल्लेसुर का जाति-बहिष्कार समाप्त हो जाता है। संक्षेप में यह उपन्यास आर्थिक सम्बन्धों में सामन्ती जड़वाद की धूर्तता, पराजय और बेबसी की कहानी है।\n", "id": "52673", "title": "बिल्लेसुर बकरिहा"}
{"url": "https://hi.wikipedia.org/wiki?curid=52674", "text": "लिली\n\nलिली एक कहानी संग्रह है। इसकी रचना सूर्यकांत त्रिपाठी निराला ने की थी।\n", "id": "52674", "title": "लिली"}
{"url": "https://hi.wikipedia.org/wiki?curid=52675", "text": "चतुरी चमार\n\nचतुरी चमार भारत के महान हिन्दी कवि और रचनाकार पण्डित सूर्यकान्त त्रिपाठी 'निराला' द्वारा रचित कहानी संग्रह है। निराला जी की यह रचना मानव-निर्मित जाति-भेद पर आधारित ऊंच-नीच की विडम्बना से सतायी गयी निम्न जाति में आत्म-सम्मान की नयी चेतना के प्रादुर्भाव की कहानी है।\n", "id": "52675", "title": "चतुरी चमार"}
{"url": "https://hi.wikipedia.org/wiki?curid=52676", "text": "रवीन्द्र कविता कानन\n\nरवीन्द्र कविता कानन समालोचनात्मक निबंध है। इसकी रचना सूर्यकांत त्रिपाठी निराला ने की थी।\n", "id": "52676", "title": "रवीन्द्र कविता कानन"}
{"url": "https://hi.wikipedia.org/wiki?curid=52677", "text": "प्रबंध पद्म\n\nप्रबंध पद्म एक निबंध संग्रह है। इसकी रचना सूर्यकांत त्रिपाठी निराला ने की थी।\n", "id": "52677", "title": "प्रबंध पद्म"}
{"url": "https://hi.wikipedia.org/wiki?curid=52678", "text": "प्रबंध प्रतिमा\n\nप्रबंध प्रतिमा एक निबंध संग्रह है। इसकी रचना सूर्यकांत त्रिपाठी निराला ने की थी।\n", "id": "52678", "title": "प्रबंध प्रतिमा"}
{"url": "https://hi.wikipedia.org/wiki?curid=52679", "text": "चाबुक\n\nचाबुक एक निबंध संग्रह है। इसकी रचना सूर्यकांत त्रिपाठी निराला ने की थी।\n", "id": "52679", "title": "चाबुक"}
{"url": "https://hi.wikipedia.org/wiki?curid=52680", "text": "चयन निबंध संग्रह\n\nचयन निबंध संग्रह भारत के महान कवि एवं साहित्यकार सूर्यकांत त्रिपाठी 'निराला' की एक कृति है।\n", "id": "52680", "title": "चयन निबंध संग्रह"}
{"url": "https://hi.wikipedia.org/wiki?curid=52681", "text": "संग्रह (निबंध संग्रह)\n\nसंग्रह (निबंध संग्रह) एक निबंध संग्रह है। इसकी रचना सूर्यकांत त्रिपाठी निराला ने की थी।\n", "id": "52681", "title": "संग्रह (निबंध संग्रह)"}
{"url": "https://hi.wikipedia.org/wiki?curid=52682", "text": "महाभारत (निराला की रचना)\n\nमहाभारत भारत के महान रचनाकार और कवि पण्डित सूर्यकांत त्रिपाठी 'निराला' जी की रचना है।\n", "id": "52682", "title": "महाभारत (निराला की रचना)"}
{"url": "https://hi.wikipedia.org/wiki?curid=52683", "text": "अपरा (ग्रन्थ)\n\nअपरा सूर्यकांत त्रिपाठी 'निराला' की एक काव्य रचना है। अपरा पहली बार सन १९४६ में प्रकाशित हुई थी। उस समय इसका प्रकाशन साहित्यकार संसद द्वारा महादेवी वर्मा के संपादन में हुआ था। छठे संस्करण तक वह यहीं से प्रकाशित होती रही। सातवाँ संस्करण भारती भंडार से प्रकाशित हुआ। तब इसका मुखपृष्ठ बायी ओर दिए गए चित्र के अनुसार दो रंग वाला था। इसके बाद यह राजकमल प्रकाशन से प्रकाशित हुई। इसको निराला ने सिस्टर निवेदिता को समर्पित किया है।\nइसमें महाकवि निराला की १९४६ तक प्रकाशित उनके सभी संग्रहों में से चुनी हुई ८० कविताएँ संकलित हैं। चयन स्वयं निराला ने किया था, इसलिए इसकी महत्ता स्वतःसिद्ध है। यहाँ संकलित कविताओं से निराला के कवि-रूप का समग्र परिचय प्राप्त किया जा सकता है, इस अर्थ में यह संकलन गागर में सागर ही है।\nनिराला की आत्मा नई दिशा खोजने के लिए सदा से विकल रही थी और अपरा तक यह खोज तीन दशक पार कर चुकी थी। इस संकलन में उनकी रचनाएँ में अनेक रेखाओं का सम विषम मेल मिलता है। एक ओर उनका दर्शन उन रहस्यमय सूक्ष्म तत्तवों का साथ नहीं छोड़ना चाहता जो युगों युगों का अर्जित अनुभूति वैभव है और दूसरी ओर उनकी पार्थिवता धरती के उस गुरुत्व से बाँधे हुए है, जो आज की पहली आवश्यकता है। एक ओर उनकी सांस्कृतिक दृष्टि पुरातन की प्रत्येक रेखा में उजले रंग भरती है और दूसरी ओर उनकी आधुनिकता व्यंग्य़ की ज्वाला में तपा तपाकर सब रंग उड़ाती रहती है। कोमल मधुर गीतों की वंशी से ओज के शंख तक उनकी स्वर साधना का उतार चढ़ाव है।\nनिराला उस छायायुग के कृती हैं, जिसने जीवन में उमड़ते हुए विद्रोह को संगीत का स्वर और भाव का मुक्त सूक्ष्म आकाश दिया। वे ऐसे युग का भी प्रतिनिधित्व कर रहे हैं, जो उस विद्रोह का परिचय कठोर धरती पर विषम कंठ में चाहता है।\n", "id": "52683", "title": "अपरा (ग्रन्थ)"}
{"url": "https://hi.wikipedia.org/wiki?curid=52686", "text": "अस्थिचिकित्सा\n\nअस्थिचिकित्सा (Osteopathy) शल्यतंत्र (surgery) का वह विभाग हैं, जिसमें अस्थि तथा संधियों के रोगों और विकृतियों या विरूपताओं की चिकित्सा का विचार किया जाता है। अतएव अस्थि या संधियों से संबंधित अवयव, पेशी, कंडरा, स्नायु तथा नाड़ियों के तद्गत विकारों का भी विचार इसी में होता है।\n\nऑस्टियोपैथी (Osteopathy) स्वास्थ्य-संरक्षण की एक मैनुअल तकनीक है जो मांशपेशियों एवं कंकालतंत्र की भूमिका पर जोर देती है। इसकी अप्रोच होलिस्टिक होती है, जिसमें शारीरिक, मानसिक, इमोशनल और आध्यात्मिक हर पहलू को शामिल किया जाता है। ऑस्टियोपैथ मरीज के मसल्स, जोड़ों, कनेक्टिव टिश्यू और लिगामंट्स के जरिए शरीर में एनर्जी के प्रवाह को सामान्य करने की कोशिश की जाती है। इससे शरीर के स्केलेटल, नर्वस रेस्पिरेटरी और इम्यून सिस्टम पर असर पड़ता है। कॉम्प्लिमंट्री मेडिसिन सिस्टम में ऑस्टियोपैथी एक नया नाम जुड़ रहा है। \n\nहालांकि दुनिया के लिए यह पैथी नई नहीं है किन्तु अमेरिका, इंग्लैंड, ऑस्ट्रेलिया, न्यूज़ीलैंड जैसे देशों में यह काफी लोकप्रिय हो रही है। हालांकि भारत के लिए यह नई है। ऐसे में एक्सपर्ट यहां भी इसका प्रचार-प्रसार कर रहे हैं। श्रीश्री रविशंकर, उड़ीसा में देश की पहली ऑस्टियोपैथी यूनिवर्सिटी भी बनवा रहे हैं। \n\nइस पैथी में शरीर की क्रियाशीलता बढ़ाने और दर्द से राहत दिलाने के लिए मैनुअल तकनीकों का इस्तेमाल किया जाता है। इसके एक्सपर्ट मुख्य रूप से बीमारियों से बचाव का काम करते हैं और इलाज में मरीज के बेहतर इलाज के निए एलोपैथी एक्सपर्ट्स के साथ मिलकर काम करते हैं। इसमें लैबोरेटरी जांच के आधार पर सीधे दवा देने के बजाय मरीज की पूरी हिस्ट्री को जानकर समस्या को जड़ से खत्म करने की कोशिश की जाती है।\n\nआर्थराइटिस के दर्द, डिस्क की समस्याओं, कंधों में जकड़न, सिर दर्द, कूल्हे, गर्दन और जोड़ों के दर्द, मसल्स में खिंचाव, स्पोर्ट्स इंजरी, साइटिका, टेनिस एल्बो, तनाव, सांस की समस्याओं, प्रेग्नंसी से जुड़ी दिक्कतों, डाइजेस्टिव प्रॉब्लम आदि में ऑस्टियोपैथी फायदेमंद साबित होती है।\n\nयह विद्या अत्यंत प्राचीन है। अस्थिचिकित्सा का वर्णन सुश्रुतसंहिता तथा हिप्पोक्रेटस के लेखों में मिलता है। उस समय भग्नास्थिओं तथा च्युतसंधियों (डिस्लोकेशन) तथा उनके कारण उत्पन्न हुई विरूपताओं को हस्तसाधन, अंगों के स्थिरीकरण और मालिश आदि भौतिक साधनों से ठीक करना ही इस विद्या का ध्येय था। किंतु जब से एक्स-रे, निश्चेतन विद्या (ऐनेस्थिज़ीया) ओर शस्त्रकर्म की विशेष उन्नति हुई है तब से यह विद्या शल्यतंत्र का एक विशिष्ट विभाग बन गई हैं और अब अस्थि तथा अंगों की विरूपताओं को बड़े अथवा छोटे शस्त्रकर्म से ठीक कर दिया जाता है। न केवल यही, अपितु विकलांग शिशुओं ओर उन बालकों के, जिनके अंग टेढ़े-मेढ़े हो जाते हैं या जन्म से ही पूर्णतया विकसित नहीं होते, अंगों को ठीक करके उपयोगी बनाना, उपयोगी कामों को करने उसका पुन:स्थापन (रीहैबिलिटेशन) करना, जिससे वह समाज का उपयोगी अंग बन सके और अपना जीविकोपार्जन कर सके, ये सब आयोजन और प्रयत्न इस विद्या के ध्येय हैं।\n\nइन दो क्रियाओं से अस्थिभंग, संधिच्युति तथा अन्य विरूपताओं की चिकित्सा की जाती है। हस्तसाधन का अर्थ है टूटे हुए या अपने स्थान से हटे हुए भागों को हाथों द्वारा हिला डुलाकर उनको स्वाभाविक स्थिति में ले आना। स्थिरीकरण का अर्थ है च्युत भागों को अपने स्थान पर लाकर अचल कर देना जिससे वे फिर हट न सकें। पहले लकड़ी या खपची (स्पिंट) या लोहे के कंकाल तथा अन्य इसी प्रकार की वस्तुओं से स्थिरीकरण किया जाता था, किंतु अब प्लास्टर ऑव पेरिस का उपयोग किया जाता है, जो पानी में सानकर छोप देने पर पत्थर के समान कड़ा हो जाता है। आवश्यक होने पर शस्त्रकर्म करके धातु की पट्टी और पेंचों द्वारा या अस्थि की कील बनाकर टूटे अस्थिभागों को जोड़ा जाता है और तब अंग पर प्लास्टर चढ़ा दिया जाता है।\n\nइसी प्रकार आवश्यकता होने पर संधियों, नाड़ियों तथा कंडराओं को शस्त्रकर्म करके ठीक किया जाता है।\n\nमुख्य लेख भौतिक चिकित्सा या (फिजियोथिरैपी)\n\nऐसी चिकित्सा अस्थिचिकित्सा का विशेष महत्वपूर्ण अंग है। शस्त्रकर्म तथा स्थिरीकरण के पश्चात् अंग को उपयोगी बनाने के लिए यह अनिवार्य है। भौतिकी चिकित्सा के विशेष साधन ताप, उद्वर्तन (मालिश) और व्यायाम हैं।\n\nजहाँ जैसा आवश्यक होता है वहाँ वैसे ही रूप में इन साधनों का प्रयोग किया जाता है। शुष्क सेंक, आर्द्र सेंक या विद्यतुकिरणों द्वारा सेंक का प्रयोग हो सकता है। उद्वर्तन हाथों से या बिजली से किया जा सकता है। व्यायाम दो प्रकार के होते हैं - जिनको रोगी स्वयं करता है वे सक्रिय होते हैं तथा जो दूसरे व्यक्ति द्वारा बलपूर्वक कराए जाते हैं। वे निष्क्रिय कहलाते हैं। पहले प्रकार के व्यायाम उत्तम समझे जाते हैं। दूसरे प्रकार के व्यायामों के लिए एक शिक्षित व्यक्ति की आवश्यकता होती है जो इस विद्या में निपुण हो।\n\nयह भी चिकित्सा का विशेष अंग है। रोगी की विरूपता को यथासंभव दूर करके उसको कोई ऐसा काम सिखा देना। जिससे वह जीविकोपार्जन कर सके, इसका उद्देश्य है। टाइपिंग, चित्र बनाना, सीना, बुनना आदि ऐसे ही कर्म हैं। यह काम विशेष रूप से समाजसेवकों का है, जिन्हें अस्थिचिकित्सा विभाग का एक अंग समझा जा सकता है।\n\n\n", "id": "52686", "title": "अस्थिचिकित्सा"}
