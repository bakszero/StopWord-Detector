{"url": "https://hi.wikipedia.org/wiki?curid=56416", "text": "नायक नायिका भेद\n\nसंस्कृत साहित्य में भरत के नाट्य शास्त्र में अधिकांशत: नाटकीय पात्रों के वर्गीकरण प्रस्तुत हुए हैं और वात्स्यायन के कामसूत्र में एतद्विषयक भेद प्रभेद किए गए हैं जिनका संबंध प्राय: स्त्री-पुरुष के यौन व्यापारों से है। \"अग्निपुराण\" में प्रथम बार नायक-नायिका का विवेचन शृंगार रस के आलंबन विभावों के रूप में किया गया है। \n\nसंस्कृत और हिंदी के परवर्ती लेखकों ने \"अग्निपुराण\" का स्थिति स्वीकार करते हुए श्रृंगाररस की सीमाओं में ही इस विषय का विस्तार किया है। इन सीमाओं का, जिनका अतिक्रमण केवल अपवाद के रूप में किया गया है, इस प्रकार समझा जा सकता है: \n\n\n\n\n\n\nभरत ने नायक के चार भेद किए हैं : धीरललित, धीरप्रशान्त, धीरोदात्त, धीरोद्धत। ये भेद नाटक के नायक के हैं। \"अग्निपुराण\" में इनके अतिरिक्त चार और भेदों का उल्लेख है : अनुकूल, दर्क्षिण, शठ, धृष्ठ। ये भेद स्पष्ट ही शृंगार रस के आलंबन विभाव के हैं। भोज (11वीं शताब्दी) ने \"सरस्वतीकंठाभरण\" तथा \"शृंगारप्रकाश\" में इन दो के अतिरिक्त अन्य अनेक वर्गीकरणों का उल्लेख किया है। किन्तु उनमें से केवल एक वर्गीकरण ही, जिसका उल्लेख पुरुष के भेदों के रूप में भरत ने भी किया था, परवर्ती लेखकों को मान्य हुआ : उत्तम, मध्यम, अधम। भानुदत्त (1300 ई.) ने \"रसमंजरी\" में एक नया वर्गीकरण दिया, जिसे आगे चलकर प्रधान वर्गीकरण माना गया। यह है : पति, उपपति वेशिक। अनुकूल इत्यादि भेद पति और उपपति के अंतर्गत स्वीकार किए गए। भानुदत्त ने प्रोषित नाम के एक और भेद का उल्लेख किया। रूप गोस्वामी (1500 ई.) ने \"उज्ज्वलनीलमणि\" में वैशिक स्वीकार नहीं किया। उन्होंने कृष्ण को एकमात्र नायक माना है।\n\nहिंदी में नायकभेद के प्रमुख लेखकों ने उपर्युक्त वर्गीकरणों में से प्रथम को छोड़कर शेष को प्राय: स्वीकार कर लिया है। पति, उपपति, वैशिक को मुख्य वर्गीकरण मानकर अनुकूल, दक्षिण, शठ, घृष्ठ भेदों को पति के अंतर्गत रखा है (रहीम : \"बरवै नायिकाभेद\", 1600 ई.; मतिराम; \"रसराज\", 1710 ई.; पद्माकर; \"जगद्विनोद\", 1810 ई.)।\n\nनायक के उत्तम, मध्यम, अधम भेदों को हिंदी में केवल कुछ लेखकों ने ही स्वीकार किया है, जिनमें सुंदर (1631 ई.), तोप (1634 ई.) और रसलीन (1742 ई.) प्रमुख हैं।\n\nनायक के कुछ अन्य भेद इस प्रकार हैं : प्रोषित, मानी, चतुर, अनभिज्ञ। मानी के दो भेद हैं : रूपमानी, गुणमानी। चतुर के भेद भी दो हैं: वचन चतुर, क्रिया-चतुर। रसलीन ने इन्हीं के साथ स्वयंदूत नायक का भी कथन किया है। अनभिज्ञ को भानुदत्त के अनुकरण पर पद्माकर ने भी नायकाभास माना है। केशव (1591 ई.) ने नायक के प्रछन्न और प्रकाश भेद भी माने हैं। रसलीन के मत से उपपति के तीन तथा वैशिक के दो उपभेद हैं।\n\nहिंदी के नायक-नायिका-भेद संबंधी साहित्य का निर्माण अधिकांशत: रीतिकाल में हुआ है। नायक-नायिका-भेद की यह काव्यसरिता दो सशक्त धाराओं के संगम का परिणाम है। इनमें से पहली धारा है साहित्यशास्त्र एवं नायक-नायिका-भेद संबंधी शास्त्रीय ग्रंथों की, जिसका आरंभ भरत के \"नाट्शास्त्र\" से होता है; तथा दूसरी धारा है कृष्ण और गोपियों की श्रृंगार क्रीड़ाओं के वर्णन की, जो \"हरिवंश\", \"पद्म\", \"विष्णु\" \"भागवत\" तथा \"ब्रह्मवैवतं\" पुराणों की उपत्यकाओं में बहती हुई और उमापतिधर, जयदेव, चंडीदास, विद्यापति, मीरा, नरसिंह मेहता तथा सूरदास आदि अनेक भक्त कवियों की मधुर वाणी से विलसित होती हुई, निम्बार्क, वल्लभ तथा चैतन्य जैसे महान आचार्यों के समर्थन से संपुष्ट हुई है। आचार्यत्व की दृष्टि से काव्यशास्त्र के इस अंग की हिंदी लेखकों की देन असाधारण है। काव्यसौष्ठव की दृष्टि से भी विद्वानों के मतानुसार इतने ऊँचे स्तर के साहित्य का इतने बड़े परिमाण में निर्माण हिंदी साहित्य के और किसी काल में नहीं हुआ।\n\nभरत के अनुसार नायिका के आठ भेद हैं : वासकज्जा, विरहोत्कंठिता, स्वाधीनपतिका, कलहांतरिता, खंडिता, विप्रलब्धा, प्रोषितभर्तृका, अभिसारिका। इसे हम परिस्थितिभेद कहेंगे। परवर्ती लेखकों के अनुसार, जिसे \"प्रकृति-भेद\" कहा गया है, नायिका तीन प्रकार की होती है: उत्तमा, मध्यमा, अधमा। \"अग्निपुराण\" के लेखक ने नायिका के केवल एक वर्गीकरण का उल्लेख किया है : स्वकीया, परवीकया, पुनर्भू, सामान्या। इन चार भेदों में से पुनर्भू को आगे चलकर मान्यता प्राप्त नहीं हुई। रुद्रट (\"काव्यालंकार\", नवीं शताब्दी) तथा रुद्रभट्ट (शृंगारतिलक, 900-1100 ई.) ने एक षोडष भेद वर्गीकरण प्रस्तुत किया, जिसे परवर्ती लेखकों द्वारा सर्वाधिक प्रधानता दी गई। यह वर्गीकरण इस प्रकार है : \n\nभोज ने नायक की भाँति नायिका के भी कुछ मौलिक वर्गीकरण किए हैं, किन्तु उन्हें परवर्ती लेखकों ने स्वीकार नहीं किया। \n\nभानुदत्त ने उपर्युक्त तीनों वर्गीकरणों के अतिरिक्त एक नए वर्गीकरण का उल्लेख किया है, जिसे आगे चलकर हिंदी के अधिकांश लेखकों ने स्वीकार किया। वह है, : नायिका : अन्यसंभोगदु:खिता, वक्रोक्तिगर्विता, मानवती। वक्रोक्तिगर्विता : प्रेमगर्विता, सौंदर्यगर्विता। इसके अतिरिक्त भानुदत्त ने षोडश भेद वर्गीकरण में मुग्धा एवं ऊढा के कुछ नवीन उपभेदों का उल्लेख किया है, जो इस प्रकार हैं, मुग्धा : ज्ञातयौवना, अज्ञातयौवना। मुग्धा पुन: नवोढा, विश्रब्धनवोढा। ऊढा : गुप्ता (तीन प्रभेद), विदग्धा (वाग्विदग्धा, क्रियाविदग्धा), लक्षिता, कुलटा, अनुशयना, (तीन प्रभेद), मुदिता। भरत के परिस्थितिभेद वर्गीकरण में भी भानुदत्त ने प्रोष्यत्पतिका नाम का एक नया भेद जोड़ा है, जो बाद में प्रवत्स्यत्पतिका नाम से प्रसिद्ध हुआ। अभिसारिका के अंतर्गत उन्होंने ज्योत्स्नाभिसारिका (शुक्लाभिसारिका), तमिस्त्राभिसारिका (कृष्णाभिसारिका) तथा दिवसाभिसारिका का उल्लेख किया है। हिंदी के लेखकों ने भानुदत्त का ही सर्वाधिक अनुसरण किया है। शिंग भूपाल एवं विश्वनाथ (साहित्यदर्पण, 14वीं शताब्दी) ने सामान्या के दो उपभेदों का उल्लेख किया है : रक्ता, विरक्ता। विश्वनाथ ने मुग्धा के पाँच, मध्या के पाँच, तथा प्रगल्भा के छह प्रभेदों का उल्लेख किया है, किंतु नायिका की संख्यागणना में इन प्रभेदों को संमिलित नहीं किया। गोस्वामी ने केवल \"हरिवल्लभाओं\" को नायिका मानते हुए सामान्या को स्वीकार नहीं किया। उन्होंने मुग्धा, मध्य, प्रगल्भा भेद परकीया के अंतर्गत भी माने हैं। रूप गोस्वामी द्वारा उल्लिखित मुग्धा के छ:, मध्या के चार तथा प्रगल्भा के सात प्रभेद विश्वनाथ कृत प्रभेदों से मिलते जुलते हैं।\n\nहिंदी में नायिकाभेद संबधी ग्रंथों की संख्या दो सौ से भी अधिक है, किंतु इनमें से अधिकांश अप्रकाशित हैं। सर्वाधिक लोकप्रिय ग्रंथों में मतिराम का \"रसराज\" तथा पद्माकर का \"जगद्विनोद\" अग्रणी हैं। इन ग्रंथों में प्राय: भानुदत्त की \"रसमंजरी\" का ही अनुसरण किया गया है। परिस्थिति-भेद-वर्गीकरण में आगतपतिका नाम का एक दसवाँ भेद जोड़ा गया है, जिसे हिंदी के अधिकांश लेखकों न आरंभ से ही स्वीकार किया है। रहीम का \"बरवै-नायिका-भेद\" भी बरवै छंद की मधुरता के कारण बड़ा प्रसिद्ध हुआ। अन्य प्रारंभिक ग्रंथों में \"हित-तरंगिणी\" (कृपाराम, 1541 ई.), \"साहित्यलहरी\" (सूरदास, 1550 ई. के लगभग), \"रसमंजरी\" (नंददास, 1566 ई. के लगभग), \"रसिकप्रिया\" (केशवदास, 1591 ई.), \"सुंदरशृंगार\" (सुंदर, 1631 ई.), \"सुधानिधि\" (तोष, 1634 ई.), \"कविकुलकल्पतरु\" (चिंतामणि, 1650 ई.) तथा \"भाषाभूषण\" के (जसवंतसिंह, 1656 ई. के लगभग) नाम विशेष रूप से उल्लेखनीय हैं। परवर्ती लेखकों में अपनी मौलिक देन के कारण कुमारमणि शास्त्री (\"रसिकरसाल\", 1719 ई.), देव (\"रसविलास\", 1726 ई., \"सुखसागरतरंग\", 1719 ई.), देव (\"रसविलास\", 1726 ई., \"सुखसागर तरंग\", 1767 ई. तथा अन्य ग्रंथ), रसलीन (\"रसप्रबोध\", 1742 ई.) तथा भिखारीदास (\"श्रृंगारनिर्णय\", 1750 ई.) अधिक महत्वपूर्ण हैं। नायिकाभेद के क्षेत्र में आधुनिक काल में हरिऔध (\"रसकलस\", 1931 ई.), बिहारीलाल भट्ट (\"साहित्यसागर\", 1937 ई.) तथा प्रभुदयाल मीतल ने (\"ब्रजभाषा साहित्य का नायिकाभेद\", 1948 ई.) उल्लेखनीय कार्य किया है।\n\nकृपाराम की \"हिततरंगिणी\" यद्यपि हिंदी में नायिकाभेद का प्रथम उपलब्ध ग्रंथ है, फिर भी इसमें विषय का विवेचन बड़े विस्तार से किया गया है। इस ग्रंथ की कुछ मौलिक उद्भावनाएँ इस प्रकार हैं-\n\nसूरदास की \"साहित्यलहरी\" कूट शैली की रचना है। इसका प्रत्येक पद प्राय: किसी एक अलंकार तथा किसी एक नायिका का उदाहरण प्रस्तुत करता है। इस ग्रंथ में सामान्या को मान्यता नहीं दी गई। नंददास की \"रसमंजरी\" की अपनी विशेषताएँ हैं। इसमें सामान्या का कथन तो हुआ है, किंतु उसे कोई महत्व प्रदान नहीं किया गया। इसमें नायिकाओं की परिभाषाएँ इतनी विस्तृत हैं कि वण्र्य नायिका का चित्र सा प्रस्तुत हो जाता है और उदाहरणों का अभाव नहीं खटकता। केशवदास ने भी अपनी \"रसिकप्रिया\" में सामान्या का उल्लेख मात्र किया है, उसकी परिभाषा तक नहीं दी। उन्होंने विश्वनाथ और रूप गोस्वामी के अनुकरण पर मुग्धा, मध्या तथा प्रगल्भा के प्रभेद किए है। अभिसारिका के अंतर्गत प्रेमाभिसारिका, गर्वाभिसारिका तथा कामाभिसारिका का उल्लेख किया गया है, तथा परिस्थिति भेदों में से प्रत्येक के प्रकाश एवं प्रच्छन्न नाम के प्रभेद किए गए हैं। \n\nकोक्कोक के कामशास्त्र संबंधी ग्रंथ \"रतिरहस्य\" के आधार पर नायिका के पद्मिनी, चित्रिणी, शंखिनी तथा हस्तिनी भेदों का भी उल्लेख हुआ है। इन भेदों को सुंदर तथा कुछ अन्य लेखकों ने भी दुहराया है। \"सुंदरश्रृंगार\" के अन्य वर्गीकरण प्राय: \"रसराज\" के समान हैं। तोष ने \"सुधानिधि\" में अनेक मौलिक वर्गीकरणों का उल्लेख किया है - \n\nचिंतामणि ने \"कविकुलकल्पतरु\" में मुग्धा, तथा प्रगल्भा के प्रभेद किए हैं। जसवंतसिंह का \"भाषाभूषण\" अपने लाघव के कारण विद्यार्थियों का कंठहार रहा है। इसमें विभिन्न नायिकाओं की केवल परिभाषाएँ ही दी गई हैं। अलंकारग्रंथ के रूप में इसका विशेष मान है।\n\nकुमारमणि शास्त्री ने \"रसिकरसाल\" में केवल नवीन भेदप्रभेदों का ही उल्लेख नहीं किया, पुराने भेदों में नए संबंध भी स्थापित किए हैं। उनकी प्रमुख मौलिक स्थापनाएँ इस प्रकार हैं - \n\n\"रसविलास\" में उन्होंने पद, जाति तथा प्रांतीयता के आधार पर नायिकाओं का वर्णन किया है, जो चित्रोपमता एवं सूक्ष्मदर्शिता की दृष्टियों से अद्वितीय है। \n\n\"सुखसागरतरंग\" का अंश भेद प्रसिद्ध है : \nगंधर्वी के अंतर्गत, अर्थात् साढ़े दस से साढ़े चौबीस वर्ष तक की अवस्था के बीच में, मुग्धा, मध्या तथा प्रगल्भा के 13 प्रभेदों में से प्रत्येक की आयुसीमा निर्धारित की गई है। \n\nनायिकाभेद का सर्वाधिक विस्तार रसलीन के \"रसप्रबोध\" में उपलब्ध होता है। उनकी प्रमुख मौलिक उपलब्धियाँ इस प्रकार हैं - \n\nभिखारीदास ने \"श्रृंगारनिर्णय\" में अपने तोष तथा रसलीन की अनेक मान्यताओं को दुहराया है। अन्यसंभोगदु:खिता का विप्रलब्धा के अंतर्गत रखकर उन्होंने अपनी मौलिक सूझ का परिचय भी दिया है।\n\nआधुनिक काल के लेखकों में \"हरिऔध\" ने अपनी मौलिकता उत्तमा तथा मध्यमा के उपभेदों में दिखाई है। उनके \"रसकलश\" में इन भेदों का प्रथम बार विभाजन किया गया है, जो इस प्रकार है - \n\nबिहारीलाल भट्ट ने परिस्थितिभेदों के संबंध में कुमारमणि शास्त्री की मान्यताएँ प्राय: स्वीकार कर ली हैं। उनके \"साहित्यसागर\" में धीरा, अधीरा तथा धीराधीरा भेदों का संबंध केवल कनिष्ठा से माना गया है। प्रभुदयाल मीतल ने नायिकाभेद विषय का पूर्ण विवेचन करने के पश्चात् भी भानुदत्त, मतिराम, पद्माकर आदि द्वारा स्वीकृत वर्गीकरण को ही मान्यता प्रदान की है।\n", "id": "56416", "title": "नायक नायिका भेद"}
{"url": "https://hi.wikipedia.org/wiki?curid=56417", "text": "नारायण भट्ट\n\nनारायण भट्ट (वैशाख शु. 14, संवत् 1588 - मृत्यु १७वीं शती के अन्त में) संस्कृत के प्रकांड पंडित तथा प्रतिभाशाली थे। इन्होंने लगभग 60 रचनाएँ संस्कृत में प्रस्तुत कीं। ब्रजभक्तिविलास, ब्रजोत्सव चंद्रिका अनेक ग्रंथों में ब्रज के स्थानों, उत्सवों आदि का विस्तार से वर्णन है। लीला सम्बन्धी एक प्रेमांकुर नाटक भी लिखा है। इन्होंने ब्रज के लुप्त तीर्थों के उद्धार, ब्रजयात्रा के प्रचार तथा भावुक भक्तों के लिए रासमंडलियों की स्थापना में बहुत प्रयास किया।\n\nनारायण भट्ट दक्षिण भारत के मदुरा नगर के माध्व संप्रदायी भृगुवंशी ब्राह्मण भास्कर भट्ट के पुत्र थे। माता का नाम यशोमति था तथा जन्म वैशाख शु. 14, सं. 1588 को हुआ था। 12 वर्ष की अवस्था ही में यह गृहत्यागी हो गए और यात्रा करते संवत् 1602 में ब्रज पहुँच गए। श्री चैतन्य के पार्षद गदाधर पंडित के शिष्य कृष्णदास ब्रह्मचारी राधाकुंड पर मदनमोहन जी की सेवा करते थे, जिनसे इन्होंने दीक्षा ली और वहीं रहने लगे। 12 वर्ष के अनंतर यह ब्रज के ऊँचे गाँव में जाकर रहने लगे और गार्हस्थ्य जीवन आरंभ किया। यहाँ बल्देव जी को तथा बरसाने में लाडिली लालजी को प्रतिष्ठापित किया, जिनकी सेवा अभी तक इन्हीं के वंशज तथा शिष्य करते हैं। इनका देहावसान 17वीं शती के प्राय: अन्त में वामन द्वादशी को हुआ।\n\n", "id": "56417", "title": "नारायण भट्ट"}
{"url": "https://hi.wikipedia.org/wiki?curid=56419", "text": "निद्राभ्रमण\n\nनिद्राभ्रमण या निद्राचार (Somnambulism या Sleep walking) नींद में चलना फिरना, या निद्रा की स्थिति में शारीरिक सक्रियता के तीव्र होने की विघटित अभिक्रिया, है। इसे हिस्टीरियाई स्वप्नावस्था माना जाता है। बाल्यावस्था में निद्राचार अपेक्षया अधिक होता है। पर किशोरावस्था में कम हो जाता है। शारीरिक गति का व्यक्त स्वप्न से संबंधित होना आवश्यक नहीं है। जागने पर व्यक्ति नींद में चला, या अन्य क्रिया कलाप, भूल जाता है।\n\nनिद्राचार यदि कभी कभी हो तो इसका कोई महत्व नहीं, पर इसकी पुनरावृत्ति व्यक्ति के भावनात्मक संघर्षों, उसकी व्यक्तित्व समस्याओं (personality problems), या उसके तीव्र मानसिक तनावों का संकेत करती है। निद्राचारी संकटापन्न या दुर्घटनाग्रस्त हो सकता है। वह बाहर टहल सकता है, खिड़की से बाहर कूद सकता है, जाड़े की रातों में अर्धनग्नावस्था में घरों या सड़कों पर टहल सकता है। अत्यंत सुझावग्राही होने के कारण निद्राचार के रोगी पर सम्मोहन का प्रयोग लाभप्रद हो सकता है।\n\n\n", "id": "56419", "title": "निद्राभ्रमण"}
{"url": "https://hi.wikipedia.org/wiki?curid=56420", "text": "नियोग\n\nनियोग, मनुस्मृति में पति द्वारा संतान उत्पन्न न होने पर या पति की अकाल मृत्यु की अवस्था में ऐसा उपाय है जिसके अनुसार स्त्री अपने देवर अथवा सम्गोत्री से गर्भाधान करा सकती है। यदि पति जीवित है तो वह व्यक्ति स्त्री के पति की इच्छा से केवल एक ही और विशेष परिस्थिति में दो संतान उत्पन्न कर सकता है। इसके विपरीत आचरण प्रायश्चित् के भागी होते हैं। हिन्दू प्रथा के अनुसार नियुक्त पुरुष सम्मानित व्यक्ति होना चाहिए। इसी विधि द्वारा महाभारत में वेद व्यास के नियोग से अम्बिका तथा अम्बालिका को क्रमशः धृतराष्ट्र तथा पाण्डु उत्पन्न हुये थे।\n\nनियोग प्रथा के नियम हैं:-\n\n१. कोई भी महिला इस प्रथा का पालन केवल संतान प्राप्ति के लिए करेगी न कि आनंद के लिए।\n\n२. नियुक्त पुरुष केवल धर्म के पालन के लिए इस प्रथा को निभाएगा। उसका धर्म यही होगा कि वह उस औरत को संतान प्राप्ति करने में मदद कर रहा है।\n\n३. इस प्रथा से जन्मा बच्चा वैध होगा और विधिक रूप से बच्चा पति-पत्नी का होगा, नियुक्त व्यक्ति का नहीं।\n\n४. नियुक्त पुरुष उस बच्चे के पिता होने का अधिकार नहीं मांगेगा और भविष्य में बच्चे से कोई रिश्ता नहीं रखेगा।\n\n५. इस प्रथा का दुरूपयोग न हो, इसलिए पुरुष अपने जीवन काल में केवल तीन बार नियोग का पालन कर सकता है।\n\n६. इस कर्म को धर्म का पालन समझा जायेगा और इस कर्म को करते समय नियुक्त पुरुष और पत्नी के मन में केवल धर्म ही होना चाहिए, वासना और भोग-विलास नहीं। नियुक्त पुरुष धर्म और भगवान के नाम पर यह कर्म करेगा और पत्नी इसका पालन केवल अपने और अपने पति के लिए संतान पाने के लिए करेगी।\n\n७. नियोग में शरीर पर घी का लेप लगा देते हैं ताकि पत्नी और नियुक्त पुरुष के मन में वासना जागृत न हो।\n\nमहाभारत में धृतराष्ट्र, पाण्डु और विदुर नियोग से पैदा हुए थे जिसमे ऋषि वेद व्यास नियुक्त पुरुष थे। बाद में, पाण्डु संतान देने में असमर्थ होने के कारण, पाँचों पांडव नियोग से पैदा हुए थे जिसमे प्रत्येक नियुक्त पुरुष अलग-अलग देवता थे।\n\nमराठी फिल्म अनाहत नियोग प्रथा पर आधारित है जिसका निर्देशन अमोल पालेकर ने किया है। हिंदी फिल्म एकलव्य: द रॉयल गार्ड नियोग प्रथा पर आधारित है जिसमें अमिताभ बच्चन का पात्र अपने कर्तव्य और अपने नियोग से हुये लड़के (सैफ़ अली ख़ान) के बीच बंट जाता है।\n\n१९८९ की फिल्म, ऊँच-नीच में एक संन्यासी (कुलभूषण खरबंदा) अपने गुरु के आदेश पर एक औरत से नियोग करता है।\n", "id": "56420", "title": "नियोग"}
{"url": "https://hi.wikipedia.org/wiki?curid=56421", "text": "निर्वाचन प्रणालियाँ\n\nप्रतिनिधियों के चुनाव के अनेक तरीके हो सकते हैं। लाटरी के टिकट निकाल कर बिना समझे बूझे प्रतिनिधियों का चुनाव कर लेना तो एक ऐसा तरीका है जिसकी लोकतंत्र में कोई गुंजाइश नहीं है। दूसरे तरीके सामान्यत: निर्वाचन की मतदान प्रणाली पर ही आधृत हैं,। यद्यपि ये तरीके भी पूर्णत: निर्दोष ही हों यह आवश्यक नहीं; पदप्राप्ति के इच्छुक प्रत्याशी प्राय: मतदाताओं को घूम देकर अथवा डराघमकार कर जोरजबर्दस्ती से उनका मत प्राप्त कर लेते हैं। विभिन्न प्रकार के अल्पसंख्यक वर्ग उचित प्रतिनिधित्व से वंचित रह जाते हैं। राजनीतिक तथा अन्य प्रकार के दल कभी कभी चुनाव के लिए किसी अयोग्य उम्मीदवार को खड़ा कर देते हैं। ऐसी हालत में उस दल के लोगों को चाहे-अनचाहे उसी को अपना मत देना पड़ता है। इन दोषों को दूर अथवा कम करने और मतदान को स्वतंत्र एवं निष्पक्ष बनाने के लिए समय-समय पर निर्वाचन की विभिन्न प्रणालियों का विकास किया गया है।\n\nयूनानी नगर-राज्य प्रत्यक्ष लोकतंत्र का उदाहरण था। राज्य की विमर्शकारिणी संस्था (प्रतिनिधि सभा) में प्रत्येक नागरिक स्वयं अपना प्रतिनिधि होता था। आधुनिक विशालकाय राष्ट्रिक-राज्य में प्रत्यक्ष लोकतंत्र व्यवहार्य नहीं है। आधुनिक राज्य की जनसंख्या नगरराज्य की अपेक्षा बहुत अधिक बड़ी होती है, अत: उनकी आबादियों की परस्पर कोई तुलना नहीं हो सकती। यदि आधुनिक राज्य की प्रत्येक नागरिक स्वयं अपना प्रतिनिधित्व करने लगे तो विमर्शमूलक विधान सभा अव्यवस्था और कोलाहल का स्थल बन कर रह जाएगी; उसमें न तो किसी प्रकार का विचारविमर्श हो सकेगा और न किसी कार्य का संचालन ही संभव होगा। राज्य का शासन यंत्र शीघ्र ही ठप पड़ जाएगा। इसलिए आजकल प्रतिनिधिक लोकतंत्र चलता हैं। अब राज्य के नागरिक (प्रजा) विधानमंडल के लिए अपने प्रतिनिधियों का चुनाव सामूहिक रूप से करते हैं। कुछ देशों के नागरिक तो इसी तरह कार्यपालिका (एग्जीक्यूटिव) एवं न्यायपालिका नागरिक तो इसी तरह कार्यपालिका (एग्जीक्यूटिव) एव न्यायपालिका (जूडीशियरी) के लिए भी अपने प्रतिनिधि चुनते हैं। ये प्रतिनिधि ही उनकी और से और उनके हित में राज्य का संचालन करते हैं।\n\nकिसी भी निर्वाचन प्रणाली के वस्तुत: पाँच अंग होते हैं : \n\n(1) निर्वाचनक्षेत्रों के निर्धारण से संबंद्ध नियम; \n\n(2) मतदाताओं की अर्हता से संबंद्ध नियम; \n\n(3) उम्मीदवारों की अर्हता और मनोनयन संबंधी नियम \n\n(4) मतदान की विधि और मतपत्र गणना संबंधी नियम; और \n\n(5) निर्वाचन संबंधी विवादों के निबटारे के लिए किसी न किसी तरह की व्यवस्था किंतु प्रचलित भाषा में निवचिन प्रणाली को उपर्युक्त केवल चौथे अंग तक ही सीमित माना जाता है, अत: यहाँ इसी अंग पर विचार किया जाएगा।\n\n\"फर्स्ट पास्ट द पोस्ट\" (सर्वाधिक मतप्राप्त व्यक्ति की विजय) प्रणाली सबसे प्राचीन है। यह प्रणाली ब्रिटेन में तेरहवीं शताब्दी से ही प्रचलित रही है। राष्ट्रमंडल के देशों और अमेरिका में मतदान की यही सर्वसामान्य प्रणाली है। भारत में लोकसभा एवं विधान सभाओं के चुनावों में इसी प्रणाली का प्रयोग किया जाता है। इसे \"सरल बहुतमत प्रणाली\" भी कहते हैं। जिस उम्मीदवार को सबसे अधिक मत प्राप्त होते हैं वही चुन लिया जाता है।\n\nयह प्रणाली सामान्यत: एक सदस्यीय निर्वाचन क्षेत्र प्रणाली से संबद्ध होती है। इस प्रणाली की आलोचना में तीन बातें कही जाती हैं। पहली यह कि इसके अंतर्गत सर्वाधिक मत प्राप्त करने वाला उम्मीदवार निर्वाचित हो जाता है, भले ही निर्वाचक मंडल के काफी बड़े समुदाय ने उसके विरुद्ध मत दिए हों। अल्पसंख्यक समुदाय द्वारा निर्वाचित होने पर भी वह विरुद्ध मत रखने वाले बहुसंख्यक समुदाय का भी प्रतिनिधि बन जाता है। भारत के 1952 के प्रथम निर्वाचन में अनेक विजयी उम्मीदवारों के मामले में यही हुआ था। दूसरी बात यह है कि यह प्रणाली ब्रिटेन के समान द्विदलीय परंपरा के ही अनुकूल होती है किंतु उससे दुर्बल और अल्पसंख्यक दलों का सफाया हो जाता हैं। उसमें विभिन्न प्रकार के अल्पसंख्यक समुदायों को पर्याप्त प्रतिनिधित्व ही नहीं मिल पाता। तीसरी बात यह है कि यह प्रणाली प्राय: मतदाताओं के ऐसे समुदायों को जिन्हें थोड़ा ही अधिक बहुमत प्राप्त है, सदन में बहुत बढ़ा चढ़ाकर दिखाने में सहायक बन जाती है। संपूर्ण मतदान के अनुपात में किसी दल को मिलने वाले कुल मतों द्वारा उस दल के जितने सदस्य न्यायत: चुने जाने चाहिए उससे कहीं अधिक चुन लिए जा सकते हैं। 1952 के भारत के प्रथम आम चुनाव में यही हुआ था।\n\nकुछ राजनीतिक विचारकों एवं राजनेताओं ने यह सुझाव दिया है कि जिस दल की संमति से सरकार चलने वाली हो उसे कम से कम कुल मतदाताओं की बहुसंख्या का समर्थन तो प्राप्त होना ही चाहिए। इसी लक्ष्य को ध्यान में रखकर निर्वाचन प्रणाली में कुछ सुधार सुझाये गए है। पुनरावर्तित गुप्त मतदान-प्रणाली इन सुधारों में से एक है। सबसे सरल तरीका वह है जिसका प्रयोग विधान सभाओं द्वारा किये जाने वाले चुनाव में उदाहरणार्थ, अमेरिका के दलीय सम्मेलन द्वारा राष्ट्रपति एवं उपराष्ट्रपति पद के लिए खड़े होने वाले उम्मीदवारों के चुनाव में, किया जाता है। शलाका पद्धति द्वारा गुप्त मतदानों की शृंखला तब तक चलती रहती है जब तक कोई उम्मीदवार पड़े हुए समस्त मतों में से एकांतत: सर्वाधिक मत प्राप्त नहीं कर लेता।\n\n'सर्वाधिक मतप्राप्त व्यक्ति की विजय की प्रणाली' प्राय: सदैव ही सबसे बड़े दलों के ही अनुकूल और दुर्बल एवं अल्पसंख्यक दलों के प्रतिकूल होती है। आनुयातिक प्रतिनिधित्व का सहारा लिए बिना ही इस प्रवृत्ति को दूर करने के लिए कुछ तरीके सुझाए गए हैं किंतु इन सारी प्रणालियों के प्रयोग के लिए बहुसदस्यीय निर्वाचक क्षेत्र अपेक्षित होते हैं।\n\nइसके अंतर्गत प्रथम गुप्त मतदान में कोई उम्मीदवार तभी चुना जा सकता है जब वह पड़े हुए समस्त मतों मे से एकांतता सर्वाधिक मत प्राप्त कर ले। ऐसा संभव न होने पर नामवापसी के लिए कुछ समय दिया जाता है। फ्रांस में इसके लिए एक सप्ताह या पंद्रह दिन का समय दिया जाता था। इसके बाद दूसरा गुप्त मतदान होता है। इस मतदान में जिस उम्मीदवार को सर्वाधिक मत प्राप्त होते हैं वह विजयी हो जाता है। इस तरह चुनाव का परिणाम अतंत: सर्वाधक मत प्राप्त व्यक्ति की विजय की पद्धति (फर्स्ट पास्ट द पोस्ट सिस्टम), (अर्थात् द्वितीय मतदान स संपुष्ट प्रथम परिणाम की पद्धति) से ही निश्चित होता है। फ्रांस के तृतीय गणतंत्र के समय यही प्रणाली व्यवहृत होती थी। स्पष्टत: भारत में विधान सभा के निर्वाचन जैसे बड़े पैमाने पर होने वाले चुनावों में इस प्रणाली का प्रयोग नहीं किया जा सकता। \n\nप्रत्येक निर्वाचक उम्मीदवारों के नामों के सामने मतपत्र पर 1, 2, 3, आदि अंक लिखकर अपनी वरीयता के क्रम का संकेत कर देता है। प्रथम वरीयताओं की गणना पहले कर ली जाती है। यदि इस गणना में दो से अधिक उम्मीदवार आये तो जिस उम्मीदवार को प्रथम वरीयता के मत न्यूनतम मिले होते हैं उसका नाम चुनाव प्रतियोगिता से हटा दिया जाता है। इसके बाद मतदाताओं की द्वितीय वरीयताओं को बचे हुए उपयुक्त उम्मीदवार या उम्मीदवारों में बाँट दिया जाता है। इस प्रकार निरसन और क्रमिक वरीयताओं के अंतरण की प्रक्रिया तब तक चलती रहती है जब तक कोई उम्मीदवार पड़े हुए कुल मतों में से सर्वाधिक मत प्राप्त नहीं कर लेता।\n\nकिंतु जैसा कि पुनरावर्तित गुप्त मतदान या द्वितीय गुप्त मतदान प्रणाली में होता है उत्पन्न होने वाली प्रत्येक नयी स्थिति के संबंध में विचार विमर्श के लिए समय लेते हुए बार-बार वोट देना एक बात है और एक ऐसे चयन परिणाम के संबंध में जिसे पहले से ठीकठीक नहीं जाना जा सकता मतपत्र पर अंक लिख कर एक काल्पनिक निर्णय व्यक्त कर देना बिलकुल दूसरी बात है। इसमें पूरा संदेह बना रह जाता है कि कोई मतदाता अंतिम प्रतियोगिता में प्रत्यक्ष चयन की स्थिति आने पर भी इसी तरह \"क\" के मुकाबले में \"ख\" को ही वरीयता देता।\n\nइस प्रणाली को बरीयतामूलक मत प्रणाली भी कहते हैं। इसे संभवत: सर्वप्रथम 1770 में चेवलियर दी बोर्दा ने प्रस्तावित किया था। 1930 में लिवरल पार्टी ने ब्रिटेन में इसे सर्वाधिक रूप में स्वीकार कर लेने का आग्रह किया था। आस्ट्रेलिया में भी कुछ संघीय एवं राज्यीय चुनावों में इसका प्रयोग किया जाता है।\n\nइसकी सरलतम विधि यह है कि प्रत्येक निर्वाचक को केवल एक ही मतपत्र दिया जाता है। मान लिजिये कि किसी निर्वाचन क्षेत्र को चार सदस्य चुनने हैं और कुल 12 हजार मतदाता वोट देते हैं। ऐसी स्थिति में यदि किसी उम्मीदवार को 2401 मतदाताओं का समर्थन प्राप्त हो गया तो उसकी विजय निश्चित है। विजय दिलाने वाली संख्या का पता इस सूत्र से लगा लिया जाता है-\n\nइस सूत्र का आविष्कार ड्रुप ने किया था इसलिए इसे ड्रुप कोटा कहते हैं। व्यवहार में स्थिति यह है कि ड्रुपकोटा से कम मत प्राप्त करने वाला उम्मीदवार भी चुन लिया जा सकता है।\n\nजापान में यह प्रणाली 1900 से ही प्रयोग में आ रही हैं।\n\nइसे 1831 में प्रेड ने प्रस्तावित किया था। ब्रिटेन में 1867 में सुधार अधिनियम (रिफार्म ऐक्ट) के बनने के बाद कुछ समय तक इसका प्रयोग हुआ था, तब उक्त अधिनियम द्वारा बड़े नगरों में कई त्रिसदस्यीय निर्वाचक क्षेत्र बना दिये गए थे। प्रत्येक मतदाता को तीन जगहों के लिए केवल दो वोट दिये गए थे। इस प्रणाली का व्यावहारिक प्रभाव यह पड़ा था कि प्रतिनिधित्व को विभाजित कर देने के लिए पार्टियों में सौदेबजी होने लगी और ऐसे उम्मीदवार छटने लगे, जिनकी विजय की कोई संभावना नहीं थी।\n\nयह प्रणाली 1953 में प्रकाश में आयी। इसमें मतदाता को चुनाव क्षेत्र में जितनी जगहें होती हैं उतने वोट दे दिये जाते हैं और उसे इसकी स्वतंत्रता होती है कि वह चाहे तो अपने सारे वोटों को किसी एक उम्मीदवार के पक्ष में डाल दे अथवा अपनी इच्छानुसार अन्य उम्मीदवारों को बाँट दे। इस प्रणाली में मतदाताओं को अधिक महत्व प्राप्त हो जाता है।\n\nकभी कभी अल्पसंख्यकों का प्रतिनिधित्व पृथक निर्वाचन प्रणाली द्वारा प्राप्त किया जाता है। अंग्रेजी शासनकाल में भारत में यही किया गया था। मुसलमान लोग हिंदुओं से अलग अपने प्रतिनिधि चुनते थे। यह भी हो सकता है। कि अल्पसंख्यकों के लिए कुछ जगहें सुरक्षित कर दी जाऐं जैसा कि भारत में परिगणित जातियों एवं कबीलो के लिए किया गया है।\n\n\"सर्वाधिक मत प्राप्त व्यक्ति की विजय\" प्रणाली का अनुसरण सामान्यत: एक सदस्यीय निर्वाचन क्षेत्र में ही होता है जब कि आनुपातिक प्रतिनिधित्व प्रणाली के लिए बहु सदस्यीय निर्वाचन क्षेत्र अपेक्षित होते हैं। एक ही जगह आनुपातिक रूप में विभाजित नहीं की जा सकती। किसी निर्वाचनक्षेत्र में प्रत्येक उम्मीदवार के लिए अथवा उम्मीदवारों को खड़ा करने वाली पार्टी के लिए पड़े वोट के अनुपात में ही जगहें निर्धारित की जाती हैं।\n\nआनुपातक प्रतिनिधित्व मुख्यत: दो प्रकार के होते हैं : \n\nइन दोनों प्रकार के भी अनेक रूप होते हैं। इन्हें एक दूसरे से भी मिला दिया जा सकता है अथवा \"फस्र्ट पास्ट द पोस्ट प्रणाली में भी इनका मिश्रण किया जा सकता है।\"\n\nइस प्रणाली का आविष्कार यूरोप में आधुनिक दलीय संघटन के विकास के पूर्व ही हो चुका था। 19वीं शताब्दी के उत्तरार्ध में ही सार्वभौम मताधिकार की मांग जोरों से होने लगी थी। इस मांग का प्रतिरोध नहीं किया जा सकता था। किंतु राजनेता \"बहुसंख्यकों के अत्याचार\" के प्रति संशक थे। वे अल्पसंख्यकों की तथा उनके हितों की रक्षा करना चाहते थे। इसी उद्देश्य से 1857 में उदारदलीय डेनिश राजनीतिज्ञ सी. जी. आंड्रास और लंदन के बैरिस्टर टामस हेर ने इस प्रणाली का आविष्कार किया। इस प्रणाली को ख्याति मिली क्योंकि ब्रिटिश उदारतावाद के बौद्धिक नेता जॉन स्टुअर्ट मिल ने इस प्रणाली को स्वीकार कर लिया और 1861 में प्रकाशित अपने प्रसिद्ध ग्रंथ \"रिप्रेजेंटेटिव गवर्नमेंट\" (प्रातिनिधिक शासन) में इसपर विचार किया।\n\nइस प्रणाली के अंतर्गत चाहे जितनी भी सीटें हो मतदाता को केवल एक ही वोट प्राप्त होता है। वह उम्मीदवार के नाम के आगे 1, 2, 3, 4 आदि अंक लिखकर विभिन्न उम्मीदवारों के प्रति अपनी वरीयता का संकेत करता हुआ अपना वोट दे सकता है। इसे एक उदाहरण से स्पष्ट कर देना ठीक होगा। मान लीजिए कि एक चार सदस्यों वाला निर्वाचनक्षेत्र है। इसमें कुल 12 हजार वोट पड़े। ड्रुप कोटा के अनुसार जिसे कम से कम 2401 प्रथम वरीयताओं के वोट प्राप्त हो जाऐं उसका निर्वाचित हो जाना निश्चित है। अब मान लीजिए कि मैदान में 9 उम्मीदवार हैं और इनमें से केवल दो को ही ड्रुप कोटा से अधिक मत मिलते हैं- एक को 2451 और दूसरे को 2481; बचे हुए वोट शेष उम्मीदवारों में बँट जाते हैं। प्रथम गणना में उक्त दोनों उम्मीदवार निर्वाचित घोषित कर दिए जाते हैं। इसके बाद दूसरी गणना होगी। द्वितीय गणना में न्यूनतम वोट प्राप्त करनेवाले उम्मीदवार को मैदान से हटा दिया जा सकता है और निरस्त प्रत्याशी की द्वितीय वरीयताएँ तथा दोनों विजयी प्रत्याशियों के अतिरिक्त मतपत्र शेष उम्मीदवारों को हस्तांतंरित किये जा सकते हैं। दूसरा तरीका यह है कि उनके सभी मतदाताओं की द्वितीय वरीयताएँ देख ली जाऐं, शेष उम्मीदवारों में से प्रत्येक को प्राप्त कुल वोट गिन लिए जाऐं और प्रत्येक को मिले कुल वोट का भाग दे दिया जाए। (अतिरिक्त वोट श्र् विजयी उम्मीदवार को मिले कुल वोट) इस प्रकार दोनों उम्मीदवारों में से जिसे भी ड्रुप कोटा मिल जाए उसे निर्वाचित घोषित कर दिया जाए। वोटों की गणना इसी तरह तब तक चलती जाएगी जब तक सभी सीटों के लिए ड्रुप कोटा प्राप्त करने वाले उम्मीदवार न मिल जाऐं।\n\nइसका उद्देश्य प्रत्येक वोट को एक मूल्य प्रदान करना है।\n\nआयरलैंड और टसमानिया के गणतंत्रों में मुख्य प्रातिनिधिक सभा के चुनावों के लिए इसी प्रणाली का उपयोग किया गया है। आस्ट्रेलिया और न्यू साउथवेल्स के द्वितीय सदनों (सेकंड चैंबर्स) के चुनाव में भी इसका उपयोग होता है। भारत में भी विधान परिषदों (उच्च सदनों) के सदस्यों के चुनाव में यही प्रणाली अपनायी जाती है।\n\nआनुपार्तिक प्रतिनिधित्व का यह दूसरा प्रकार है। इसके अंतर्गत प्रत्येक मतदाता से कहा जाता है कि वह व्यक्तिगत उम्मीदवारों में चुनाव न करके उम्मीदवारों की उन सूचियों में चुनाव करे जो विभिन्न दलों या संघटनों द्वारा प्रस्तुत की गई हैं।\n\nबेल्जियम में 1899 में यही तरीका अपनाया गया था। हालैंड डेन्मार्क, नार्वें, स्वीडन, फिनलैंड, फ्रांस, पश्चिमी जर्मनी और इटली में भी यही तरीका प्रचलित है।\n\nइस प्रणाली के विभिन्न रूप होते हैं। यहाँ दो प्रमुख रूपों पर विचार किया जा रहा है। इनमें से एक को \"सर्वोच्च औसत द्वारा आनुपातिक प्रतिनिधित्व\" कहते हैं। बेलजियम के डी\" हांट ने इसका उद्भावन किया था, इसीलिए इसे डी, हांट का नियम भी कहते हैं।\n\nसीटों का बटवारा एक-एक करके होता है। यदि किसी उम्मीदवार को संबंधित सीट मिल गयी तो प्रत्येक सीट के लिए प्राप्त सर्वाधिक औसत मतपत्र पानेवाला प्रत्येक उम्मीदवार सूची में स्थान पा जाता है। इस परिणाम को प्राप्त करने का सूत्र यह है कि प्रत्येक विनिधान के अवसर पर प्रत्येक सूची के कुल आरंभिक वोट तब तक प्राप्त सीटों की संख्या से एक अधिक द्वारा विभक्त कर दिए जाते हैं। प्रथम विनिधान (बंटवारा) के समय प्रत्येक सूची के लिए विभाजक, होता है। और इसी कारण सूचियों के आरंभिक वोट ही औसत होते हैं। द्वितीय विनिधान के समय विजयी सूची का विभाजक 2 होगा जब कि शेष का विभाजक 1 ही रह जाता है। इसी तरह तीसरे और चौथे विनिधान के समय भी सीटों का बँटवारा किया जाता है।\n\nदूसरी विधि \"महत्तम शेष\" द्वारा आनुपातिक प्रतिनिधित्व कहते हैं। इसमें निर्वाचनलब्धि का हिसाब पड़े हुए कुल वोटों की संख्या को नियत सीटों की संख्या से विभाजित करके लगा लिया जाता है। फिर प्रत्येक सूची को उतने ही स्थान दे दिए जाते हैं जितनी बार उक्त लब्ध संख्या प्रत्येक सूची में आयी होती है। यदि इसके बाद भी कुछ सीटें बच जाती हों तो उनका विनिधान प्रत्येक सूची के आंरभिक वोटों से उन वोटों को, जिनका लब्धि द्वारा किसी एक या अनेक सीटों को प्राप्त करने में वह उपयोग कर चुकी है, निकालकर बचे हुए वोटों की संख्या के विस्तार के अनुसार आनुक्रमिक गति से कर दिया जाता है।\n\n\n\n\n", "id": "56421", "title": "निर्वाचन प्रणालियाँ"}
{"url": "https://hi.wikipedia.org/wiki?curid=56462", "text": "रूसी (बालों में)\n\nरूसी, कपाल (सर) की त्वचा से मृत कोशिकाओं का झड़ना हैं। वैसे त्वचा की कोशिकाएँ के मृत होने पर एक छोटी मात्रा मे उनका गिरना सामान्य हैं और हमारे सिर से करीब 487,000 कोशिकाओं / डिटर्जेंट उपचार के बाद सामान्य रूप झाड़ते हैं, लेकिन जब वे ज्यादा मात्र में गिरने लगते हैं तब ये खतरे की घंटी होती हैं। \n\nरूसी, युवावस्था की आधी आबादी को होने वाला एक आम विकार है चाह वो किसी भी लिंग और जातीयता के क्यों ना हो? यह अक्सर खुजली का कारण बनता है। यह अच्छी तरह पता चल चुका हैं की केरेटिन कोशिकाओं रूसी के बनाना के दौरान प्रतिरक्षा प्रतिक्रियाओं निर्माण एवं अभिव्यक्ति मे महत्वपूर्ण भूमिका निभाते हैं। रूसी की प्रबलता मे उतार-चढ़ाव मौसम के साथ हो सकता है। रूसी के अधिकांश मामलों में किसी विशेष शैंपू के साथ आसानी से इसका इलाज किया जा सकता है तथापि कोई भी सत्यापित इलाज नही है।\n\nरूसी से प्रभावित लोग यह पाते हैं की यह उनमे सामाजिक या आत्मसम्मान जैसी समस्याएँ पैदा कर सकता हैं।\n\nसिर का बार खुजलाना एवं परतों से मृत कोशिकाओं का निकलना रूसी होने की ओर इशारा करता है।\n\nरूसी के कई कारण हो सकते हैं, जैसे शुष्क त्वचा, अक्सर पर्याप्त सफाई नही रखना, शैंपू का ज़्यादातर उपयोग, सोरायसिस, एक्जिमा, बालों की देखभाल के उत्पादों के प्रति संवेदनशीलता, या एक खमीर की तरह कवक, सूखी त्वचा रूसी फ्लेकिंग का सबसे आम कारण है।\n\nएक अध्ययन के अनुसार, रूसी संभवतः तीन कारकों का परिणाम होना दिखाया गया है:\n\n1. त्वचिया तेल जिससे सामान्यतः हम सेबुम या वसामय स्राव के रूप मे जाना जाता हैं\n\n2.उपापचय के द्वारा उत्पादित त्वचिया सूक्ष्म जीव (सबसे विशेष रूप से मालशसेज़िया खमीर)\n\n3. व्यक्तिगत संवेदनशीलता और एलर्जी संवेदनशीलता।\n\nपुराने साहित्य me कवक “मालशसेज़िया फूर्फुर” को रूसी होने का मुख्य कारण मानते हैं। \n\nत्वचा वसा स्राव मे कपाल ही नही नाक की परतों मे और भाहों की आस पास लाल रंग के जैसा हो जाता हैं एवं अक्सर खुजली होता हैं। \n\nमौसमी बदलाव, तनाव, और इम्यूनिटी को दबाना त्वचा वसा स्राव की सूजन को प्रभावित करने लगते हैं।\n\nबहुत सारी एंटी फनगल्स उपचार मे प्रभावी पाए गये हैं जैसे केटोकनाज़ोले, जस्ता पयरतिोने और सेलेनियम डाइसल्फ़ाइड केटोकोनाज़ोले का शैम्पू के तौर पे इस्तेमाल सबसे प्रभावी प्रतीत होता है\n\nसिक्लोपीरोक्ष का व्यापक रूप से प्रयोग सभी रूसी हटाने वाली उत्पादो के निर्माण में किया जाता है।\n\nतारकोल के उपयोग से शीर्ष स्तर के मृत कोशिकाओं झाड़ जाती हैं है एवं त्वचा कोशिकाओं की वृद्धि को धीमा कर देता हैं\n\nपारंपरिक भारतीय और चीनी दवा में, अंडे तेल रूसी में प्रयोग किया जाता है, लेकिन यह काम करता है इसके यह काम करता है इसके कोई प्रमाण उपलब्ध नहीं है। [प्रशस्ति पत्र की जरूरत]\n\nटी ट्री आयिल का कभी कभी रूसी हटाने के लिए प्रयोग किया जाता है।\n\nरूसी, वयस्कों की आधी आबादी को प्रभावित करता है।\n\nऑक्सफोर्ड इंग्लिश डिक्शनरी के अनुसार, रूसी शब्द का सबसे पहला प्रयोग 1545 में किया गया था लेकिन इसकी व्युत्पत्ति अभी तक अज्ञात है।\n", "id": "56462", "title": "रूसी (बालों में)"}
{"url": "https://hi.wikipedia.org/wiki?curid=56463", "text": "शैंपू\n\nशैम्पू एक बालों की देखभाल संबंधी उत्पाद है, जिसे बालों से तेल, मिट्टी, त्वचा कण, रूसी, पर्यावरण प्रदूषक और अन्य संदूषण कणों जो बालों में फंस जाते हैं को हटाने के लिए प्रयोग किया जाता है।\n\nशैम्पू, जब पानी में घुलकर झाग बनाता है, तब एक पृष्ठसक्रियकारक (सरफेक्टैन्ट) के रूप में कार्य करता है और जब यह बालों और सिर की सफाई करता है तो प्राकृतिक तेलों (सीबम) जो बालों को चिकना बनाता है को भी हटा सकता है।\n\nशैम्पू के प्रयोग के बाद अक्सर कंडीशनर को बालों में लगाया जाता है, जो बालों को काढ़ना और उनकी सज्जा करना सुगम बनाता है।\n\nशैम्पू शब्द मूलतः हिंदी शब्द चाँपो से बना है जिसका अर्थ सिर की मालिश (चंपी-जिसे तेल से किया जाता है) है। यह शब्द और अवधारणा दोनों ही ब्रिटेन में औपनिवेशिक काल में भारत द्वारा पेश किये गये थे। \nयह शब्द और सेवा ब्रिटेन में एक बंगाली उद्यमी शेख दीन महमूद द्वारा 1814 में पेश की गयी, जब उसने अपनी आयरिश पत्नी के साथ, एक शैम्पू स्नान ‘महमूद का भारतीय वाष्प स्नान' के नाम से ब्राइटन इंग्लैंड में खोला था। उसका स्नान तुर्की स्नान, की तरह था जहां ग्राहकों को चंपी या चिकित्सात्मक मालिश एक भारतीय उपचार की तरह दी जाती थी। उसकी सेवा की काफी सराहना की गयी और उसे दोनों जॉर्ज चतुर्थ और विलियम चतुर्थ के लिए, शिम्पू चिकित्सक नियुक्त किया गया। 1900 में, शब्द का अर्थ की मालिश से बदलकर बालों को साबुन लगाना हो गया। इससे पहले आम साबुन को ही बाल धोने के लिए प्रयुक्त किया जाता था। लेकिन बालों में रह गया साबुन बालों को संवारना असुविधाजनक, परेशानी भरा बनाता था साथ ही बाल अस्वस्थ भी लगते थे।\nशैम्पू के प्रारंभिक चरण के दौरान, अंग्रेज केशसज्जक पानी में घिसा हुआ साबुन मिला कर उबालते थे और फिर इस में बालों को चमक और सुगन्ध देने के लिए जड़ी बूटियों मिलाई जातीं थीं। कैसी हेबर्ट पहले ज्ञात निर्माता हैं जिन्होने पहले शैम्पू का निर्माण किया। पहले साबुन और शैम्पू समान उत्पाद थे, दोनों में पृष्टसक्रियकारक शामिल होते थे जो एक प्रकार का डिटर्जेंट है। आधुनिक शैम्पू 1930 के दशक में अस्तित्व में आया, जो पहला सिंथेटिक (बिना साबुन का) शैम्पू था।\n\nभारत में, बालों की परंपरागत मालिश आज भी आम है और इसके लिए विभिन्न तेल और जड़ी बूटी के फार्मूलों का उपयोग किया जाता है। नीम, शीकाकाई, रीठा, मेहंदी, बेल, ब्राह्मी, मेथी, छाछ, आंवला, मुसब्बर, हल्दी और बादाम जिसे चंदन, चमेली, गुलाब और कस्तूरी जैसे कुछ सुगंध घटकों के संयोजन के साथ इस्तेमाल किया जाता है।\n", "id": "56463", "title": "शैंपू"}
{"url": "https://hi.wikipedia.org/wiki?curid=56465", "text": "इंटर-सर्विसेस इंटेलिजेंस\n\nइंटर सर्विस इंटेलीजेंस (आईएसआई) पाकिस्तान की सबसे बड़ी इंटेलीजेंस (गुप्तचर) सेवा है। 1950 में पूरे पाकिस्तान की आंतरिक और बाह्य सुरक्षा का जिम्मा आईएसआई को सौंप दिया गया। इसमें सेना के तीनों अंगों के अधिकारी मिलकर आईएसआई के लिए काम करते हैं। पूर्व में इसका मुख्यालय रावलपिंडी में था और इसे \"इंटेलीजेंस ब्यूरों\" के नाम से जाना जाता था। वर्तमान में आईएसआई का मुख्यालय इस्लामाबाद में है और लेफ्टिनेंट जनरल अहमद शूजा पाशा इसके निदेशक हैं। वर्तमान में इसके स्टाफ में लगभग 25 हजार लोग हैं।\n\n1947 में पाकिस्तान में दो मुख्य गुप्तचर एजेंसियां थी, इंटेलीजेंस ब्यूरो (आईबी) और मिलिट्री इंटेलीजेंस (एमआई), पर 1947 में हुए भारत-पाक युद्ध में पाकिस्तानी मिलिट्री इंटेलीजेंस (एमआई) सेना के तीन अंगों नेवी, आर्मी और एयरफोर्स के बीच सूचनाओं और व्यवस्थाओं के आदान-प्रदान में एकदम विफल रही। इस असफलता से एक नई एजेंसी की जरूरत महसूस हुई। नतीजतन 1948 में आईएसआई का गठन किया गया। आईएसआई की नींव ऑस्ट्रेलियाई मूल के ब्रिटिश आर्मी ऑफिसर मेजर जनरल आर. कैथोम ने रखी थी जो उस समय पाकिस्तानी आर्मी स्टाफ के मुख्य थे।\n\n\n\n\n\n\n\nआईएसआई के डायरेक्टर जनरल को तीन डिप्टी डायरेक्टर जनरल देश में घट रही विभिन्न गतिविधियों की जानकारी देते रहते हैं जो राजनीति, बाह्य और सामान्य क्षेत्रों के प्रति जवाबदेह होते हैं।\n\n\n\n\n\n\n\n\n\n", "id": "56465", "title": "इंटर-सर्विसेस इंटेलिजेंस"}
{"url": "https://hi.wikipedia.org/wiki?curid=56471", "text": "स्लाव लोग\n\nस्लाव लोग या स्लावी लोग () पूर्वी यूरोप, दक्षिणी यूरोप और उत्तर एशिया में बसने वाली एक मानव जाति है। यह और इनके पूर्वज स्लावी भाषाएँ बोलते थे, जो हिन्द-यूरोपीय भाषा-परिवार की एक उपशाखा है। स्लावी लोगों के नाम अक्सर 'इक' () या 'इच' () की ध्वनि में ख़त्म होते हैं। रूसी, पोलिश, बुल्गारियाई, सर्बी, चेक, स्लोवीनियाई, बेलारूसी, यूक्रेनी और स्लोवाकियाई लोग स्लावी लोगों के कुछ समुदाय हैं। यूरोप की आबादी के एक-तिहाई लोग स्लावी जातियों में से एक के सदस्य हैं।\n\n", "id": "56471", "title": "स्लाव लोग"}
{"url": "https://hi.wikipedia.org/wiki?curid=56512", "text": "लोहड़ी\n\nलोहड़ी उत्तर भारत का एक प्रसिद्ध त्योहार है। यह मकर संक्रान्ति के एक दिन पहले मनाया जाता है।\nमकर संक्रान्ति की पूर्वसंध्या पर इस त्यौहार का उल्लास रहता है। रात्रि में खुले स्थान में परिवार और आस-पड़ोस के लोग मिलकर आग के किनारे घेरा बना कर बैठते हैं। इस समय रेवड़ी, मूंगफली, लावा आदि खाए जाते हैं।\n\nलोहड़ी पौष के अंतिम दिन, सूर्यास्त के बाद (माघ संक्रांति से पहली रात) यह पर्व मनाया जाता है। यह प्राय: १२ या १३ जनवरी को पड़ता है। यह मुख्यत: पंजाब का पर्व है, यह द्योतार्थक (एक्रॉस्टिक) शब्द लोहड़ी की पूजा के समय व्यवहृत होने वाली वस्तुओं के द्योतक वर्णों का समुच्चय जान पड़ता है, जिसमें ल (लकड़ी) +ओह (गोहा = सूखे उपले) +ड़ी (रेवड़ी) = 'लोहड़ी' के प्रतीक हैं। श्वतुर्यज्ञ का अनुष्ठान मकर संक्रांति पर होता था, संभवत: लोहड़ी उसी का अवशेष है। पूस-माघ की कड़कड़ाती सर्दी से बचने के लिए आग भी सहायक सिद्ध होती है-यही व्यावहारिक आवश्यकता 'लोहड़ी' को मौसमी पर्व का स्थान देती है।\n\nलोहड़ी से संबद्ध परंपराओं एवं रीति-रिवाजों से ज्ञात होता है कि प्रागैतिहासिक गाथाएँ भी इससे जुड़ गई हैं। दक्ष प्रजापति की पुत्री सती के योगाग्नि-दहन की याद में ही यह अग्नि जलाई जाती है। इस अवसर पर विवाहिता पुत्रियों को माँ के घर से 'त्योहार' (वस्त्र, मिठाई, रेवड़ी, फलादि) भेजा जाता है। यज्ञ के समय अपने जामाता शिव का भाग न निकालने का दक्ष प्रजापति का प्रायश्चित्त ही इसमें दिखाई पड़ता है। उत्तर प्रदेश के पूर्वांचल में 'खिचड़वार' और दक्षिण भारत के 'पोंगल' पर भी-जो 'लोहड़ी' के समीप ही मनाए जाते हैं-बेटियों को भेंट जाती है।\n\nलोहड़ी से २०-२५ दिन पहले ही बालक एवं बालिकाएँ 'लोहड़ी' के लोकगीत गाकर लकड़ी और उपले इकट्ठे करते हैं। संचित सामग्री से चौराहे या मुहल्ले के किसी खुले स्थान पर आग जलाई जाती है। मुहल्ले या गाँव भर के लोग अग्नि के चारों ओर आसन जमा लेते हैं। घर और व्यवसाय के कामकाज से निपटकर प्रत्येक परिवार अग्नि की परिक्रमा करता है। रेवड़ी (और कहीं कहीं मक्की के भुने दाने) अग्नि की भेंट किए जाते हैं तथा ये ही चीजें प्रसाद के रूप में सभी उपस्थित लोगों को बाँटी जाती हैं। घर लौटते समय 'लोहड़ी' में से दो चार दहकते कोयले, प्रसाद के रूप में, घर पर लाने की प्रथा भी है।\n\nजिन परिवारों में लड़के का विवाह होता है अथवा जिन्हें पुत्र प्राप्ति होती है, उनसे पैसे लेकर मुहल्ले या गाँव भर में बच्चे ही बराबर बराबर रेवड़ी बाँटते हैं। लोहड़ी के दिन या उससे दो चार दिन पूर्व बालक बालिकाएँ बाजारों में दुकानदारों तथा पथिकों से 'मोहमाया' या महामाई (लोहड़ी का ही दूसरा नाम) के पैसे माँगते हैं, इनसे लकड़ी एवं रेवड़ी खरीदकर सामूहिक लोहड़ी में प्रयुक्त करते हैं।\n\nशहरों के शरारती लड़के दूसरे मुहल्लों में जाकर 'लोहड़ी' से जलती हुई लकड़ी उठाकर अपने मुहल्ले की लोहड़ी में डाल देते हैं। यह 'लोहड़ी व्याहना' कहलाता है। कई बार छीना झपटी में सिर फुटौवल भी हो जाती है। मँहगाई के कारण पर्याप्त लकड़ी और उपलों के अभाव में दुकानों के बाहर पड़ी लकड़ी की चीजें उठाकर जला देने की शरारतें भी चल पड़ी हैं।\n\nलोहड़ी का त्यौहार पंजाबियों तथा हरयानी लोगो का प्रमुख त्यौहार माना जाता है। यह लोहड़ी का त्यौहार पंजाब, हरियाणा, दिल्ली, जम्मू काश्मीर और हिमांचल में धूम धाम तथा हर्षो लाश के साथ मनाया जाता हैं। यह त्यौहार मकर संक्राति से एक दिन पहले 13 जनवरी को हर वर्ष मनाया जाता हैं। \n\nलोहड़ी त्यौहार के उत्पत्ति के बारे में काफी मान्यताएं हैं जो की पंजाब के त्यौहार से जुडी हुई मानी जाती हैं। \nलोहड़ी का त्यौहार पंजाबियों तथा हरयानी लोगो का प्रमुख त्यौहार माना जाता है। यह लोहड़ी का त्यौहार पंजाब, हरियाणा, दिल्ली, जम्मू काश्मीर और हिमांचल में धूम धाम तथा हर्षो लाश के साथ मनाया जाता हैं। यह त्यौहार मकर संक्राति से एक दिन पहले 13 जनवरी को हर वर्ष मनाया जाता हैं। \n\nलोहड़ी त्यौहार के उत्पत्ति के बारे में काफी मान्यताएं हैं जो की पंजाब के त्यौहार से जुडी हुई मानी जाती हैं। \nकई लोगो का मानना हैं की यह त्यौहार जाड़े की ऋतू के आने का द्योतक के रूप में मनाया जाता हैं। आधुनिक युग में अब यह लोहड़ी का त्यौहार सिर्फ पंजाब, हरियाणा, दिल्ली, जम्मू काश्मीर और हिमांचल में ही नहीं अपितु बंगाल तथा उड़िया लोगो द्वारा भी मनाया जा रहा हैं !\n\nलोहड़ी को दुल्ला भट्टी की एक कहानी से भी जोड़ा जाता हैं। लोहड़ी की सभी गानों को दुल्ला भट्टी से ही जुड़ा तथा यह भी कह सकते हैं की लोहड़ी के गानों का केंद्र बिंदु दुल्ला भट्टी को ही बनाया जाता हैं। \n\nदुल्ला भट्टी मुग़ल शासक अकबर के समय में पंजाब में रहता था। उसे पंजाब के नायक की उपाधि से सम्मानित किया गया था! उस समय संदल बार के जगह पर लड़कियों को गुलामी के लिए बल पूर्वक अमीर लोगों को बेच जाता था जिसे दुल्ला भट्टी ने एक योजना के तहत लड़कियों को न की मुक्त ही करवाया बल्कि उनकी शादी की हिन्दू लडको से करवाई और उनके शादी के सभी व्यवस्था भी करवाई। \n\nदुल्ला भट्टी एक विद्रोही था और जिसकी वंशवली भट्टी राजपूत थे। उसके पूर्वज पिंडी भट्टियों के शासक थे जो की संदल बार में था अब संदल बार पकिस्तान में स्थित हैं। वह सभी पंजाबियों का नायक था।\n\nलोहड़ी उत्सव के आमंत्रण के लिए कार्ड मुफ्त में यहाँ से क्लिक कर प्राप्त करे !\nलोहड़ी उत्सव के आमंत्रण\n\n", "id": "56512", "title": "लोहड़ी"}
{"url": "https://hi.wikipedia.org/wiki?curid=56515", "text": "हाइकु दर्पण\n\nहाइकु दर्पण पत्रिका वर्तमान में हिन्दी हाइकु कविता की सम्पूर्ण पत्रिका है। रवीन्द्रनाथ टैगोर और उनके बाद अज्ञेय जी ने अपनी जापान यात्रा से वापस आते समय जापानी हाइकु कविताओं से प्रभावित होकर उनके अनुवाद किए जिनके माध्यम से भारतीय हिन्दी पाठक 'हाइकु` के नाम से परिचित हुए। इसके बाद जवाहरलाल नेहरू विश्वविद्यालय दिल्ली में जापानी भाषा के पहले प्रोफेसर डॉ॰ सत्यभूषण वर्मा(०४-१२-१९३२ ... १३-१२-२००५) ने जापानी हाइकु कविताओं का सीधा हिन्दी में अनुवाद करके भारत में उनका प्रचार-प्रसार किया। इससे पूर्व हाइकु कविताओं के जो अनुवाद आ रहे थे वे अंग्रेजी के माध्यम से हिन्दी में आ रहे थे प्रो॰ वर्मा ने जापानी हाइकु से सीधा हिन्दी अनुवाद करके भारत मे उसका प्रचार-प्रसार किया। परिणामत: आज भारत में हिन्दी हाइकु कविता लोकप्रिय होती जा रही है। हाइकु कविताओं के लगभग चार सौ संकलन प्रकाशित हो चुके हैं। हाइकु दर्पण पत्रिका का अंक-11 जनवरी 2013 में प्रकाशित हुआ है।\n", "id": "56515", "title": "हाइकु दर्पण"}
{"url": "https://hi.wikipedia.org/wiki?curid=56538", "text": "बैंडिट क्वीन (1994 फ़िल्म)\n\nबैंडिट क्वीन, दस्यु सुंदरी फूलन देवी के जीवन पर आधारित एक सिने चलचित्र है, जिसका निर्देशन शेखर कपूर ने किया था। फिल्म मे फूलन की भूमिका प्रख्यात अभिनेत्री सीमा बिस्वास ने निभाई है। \n\nफिल्म अपने कथानक के चलते कई आलोचनाओं की शिकार भी हुई और फूलन ने स्वंय इस फिल्म के प्रदर्शन का विरोध किया पर अततः फिल्म को न्यायालय से स्वीकृति मिलने के उपरांत प्रदर्शित किया गया।", "id": "56538", "title": "बैंडिट क्वीन (1994 फ़िल्म)"}
{"url": "https://hi.wikipedia.org/wiki?curid=56548", "text": "अन्तरराष्ट्रीय युवा दिवस\n\nअन्तरराष्ट्रीय युवा दिवस (International Youth Day) पूरे विश्व में १२ अगस्त को मनाया जाता है। पहली बार सन २००० में इसका आयोजन आरम्भ किया गया था।\n\n\n", "id": "56548", "title": "अन्तरराष्ट्रीय युवा दिवस"}
{"url": "https://hi.wikipedia.org/wiki?curid=56568", "text": "देवनूर महादेव\n\nदेवनूर महादेव (१९४८) कन्नड़ के सुप्रसिद्ध साहित्यकार हैं। उनका जन्म कर्नाटक में नंजगुड़ा तालुक के देवनूर ग्राम में हुआ था। उनका पहला कहानी संग्रह द्यावानूरु १९७३ में प्रकाशित हुआ। १९८१ में प्रकाशित उनके उपन्यास औडालाला को भारतीय भाषा परिषद द्वारा तथा कर्नाटक सरकार द्वारा राज्योत्सव प्रशस्ति से सम्मानित किया गया है। उनके लघु उपन्यास कुसुमबाले को साहित्य अकादमी का पुरस्कार प्राप्त हुआ है। \n", "id": "56568", "title": "देवनूर महादेव"}
{"url": "https://hi.wikipedia.org/wiki?curid=56585", "text": "नंदकिशोर आचार्य\n\nनंदकिशोर आचार्य (३१ अगस्त १९४५) हिन्दी के सुप्रसिद्ध साहित्यकार हैं। इनका जन्म बीकानेर में हुआ। तथागत (उपन्यास), अज्ञेय की काव्य तितीर्षा, रचना का सच और सर्जक का मन (आलोचना) देहांतर और पागलघर (नाटक), जल है जहाँ। वह एक समुद्र था, शब्द भूले हुए, आती है मृत्यु (कविता संग्रह) उनकी प्रमुख रचनाएँ हैं। उन्हें राजस्थान साहित्य अकादमी के सर्वोच्च मीरा पुरस्कार से भी सम्मानित किया जा चुका है। \n", "id": "56585", "title": "नंदकिशोर आचार्य"}
{"url": "https://hi.wikipedia.org/wiki?curid=56586", "text": "आले अहमद सुरूर\n\nआले अहमद सुरूर (९ सितंबर १९११) उर्दू के सुप्रसिद्ध साहित्यकार हैं। उनका जन्म बदायूँ में हुआ। पहला कविता संग्रह सल सबिल १९३५ में प्रकाशित हुआ। नए और पुराने चिराग, तनक़ीद क्या है, अदब और नज़रिया, (आलोचनात्मक निबंध) ख़्वाब बाकी है (आत्मकथा) आदि रचनाओं के रचयिता आले अहमद को उत्तर प्रदेश उर्दू अकादमी, साहित्य अकादमी, इक़बाल पुरस्कार तथा पद्म भूषण (१९९१) से सम्मानित किया जा चुका है। \n", "id": "56586", "title": "आले अहमद सुरूर"}
{"url": "https://hi.wikipedia.org/wiki?curid=56587", "text": "इक़बाल मजीद\n\nइक़बाल मजीद १९६० के बाद उभरे उर्दू कथाकारों में विशेष स्थान रखते हैं। उनके दो कथासंग्रह \"भीगे ५० लोग\" तथा \"हलफ़िया बयान\" प्रकाशित हुए हैं। उन्होंने रेडियो के लिए बहुत से नाटक लिखे हैं जिनमें से कुछ पुरस्कृत भी हुए हैं। \n", "id": "56587", "title": "इक़बाल मजीद"}
{"url": "https://hi.wikipedia.org/wiki?curid=56594", "text": "गोविन्द पुरुषोत्तम देशपांडे\n\nगोविन्द पुरुषोत्तम देशपांडे (२ अगस्त १९३८) नासिक में जन्मे मराठी के सुप्रसिद्ध नाटककार हैं। उध्वस्त धर्मशाला, एक वाजनू गोला आहे, मामकाः पांडवाश्चैव, अस्सा नवरा सुरेख बाई, अंधार यात्रा उनके प्रमुख नाटक हैं। कई नाटक हिन्दी तथा अन्य भारतीय भाषाओं में अनूदित हुए हैं। अलोचना तथा निबंधों का संकलन आहे चक्वलचे आधि इतर निबंध उनका एक आलोचनात्मक निबंधों का संग्रह भी है। वे समाजशास्त्री तथा चीनी भाषा के विशेषज्ञ भी हैं। \n", "id": "56594", "title": "गोविन्द पुरुषोत्तम देशपांडे"}
{"url": "https://hi.wikipedia.org/wiki?curid=56596", "text": "कुमार अंबुज\n\nकुमार अंबुज (१३ अप्रैल १९५७), जिनका मूल नाम पुरुषोत्‍तम कुमार सक्‍सेना है और जिनका कार्यालयीन रिकॉर्ड में जन्‍म दिनांक 13 अप्रैल 156 है, हिन्दी के कवि हैं। उनका पहला कविता संग्रह \"किवाड़\" है जिसकी शीर्षक कविता को भारत भूषण अग्रवाल पुरस्कार मिला। 'क्रूरता' नामक इनका दूसरा कविता संग्रह है। उसके बाद 'अनंतिम', 'अतिक्रमण' और फिर 2011 में 'अमीरी रेखा' कविता संग्रह विशेष रूप से चर्चित हुए हैं। अलग तरह की अनेक कहानियाँ पत्र पत्रिकाओं में प्रकाशित और प्रशंसित हुई हैं। कविता के लिए भारत भूषण अग्रवाल पुरस्‍कार, श्रीकांत वर्मा सम्‍मान, गिरिजा कुमार माथुर सम्‍मान, केदार सम्मान, माखनलाल चतुर्वेदी पुरस्‍कार और वागीश्‍वरी पुरस्‍कार प्राप्‍त हुए हैं। हिन्‍दी और अंग्रेजी में प्रकाशित अनेक प्रतिनिधि संचयनों में कविताऍं/कहानियाँ शामिल। कुछ कविताऍं और कहानियाँ विभिन्‍न पाठयक्रमों में शरीक। इस तरह कुल पाँच कविता संग्रह और एक कहानी संग्रह प्रकाशित हैं। आधार प्रकाशन, पंचकूला से किवाड़ 1992 और राधाकष्‍ण प्रकाशन, नयी दिल्‍ली से क्रूरता 1996, अनंतिम 1998 और अतिक्रमण 2002 और 2011 में अमीरी रेखा। वर्ष 2008 में इनका एक कहानी संग्रह भी भारतीय ज्ञानपीठ, दिल्‍ली से आया है। 2012 में किताबघर प्रकाशन की बहुचर्चित सीरीज 'कवि ने कहा' अंतर्गत प्रतिनिधि कविताओं का संकलन प्रकाशित हुआ है। विचार लेख भी प्रकाशित हैं।\n\nकुछ चर्चित और अन्‍य भाषाओं में अनूदित कविताऍं हैं-'क्रूरता, चंदेरी, जंजीरें, भरी बस में लाल साफेवाला आदमी, चुंबक, तुम्‍हारी जाति क्‍या है, अक्‍तूबर का उतार, अकेला आदमी, नागरिक पराभव, किवाड़, चाय की गुमटी, साध्वियां, प्रधानमंत्री और शिल्‍पी, होम्‍योपैथी, कोई मांजता है मुझे, मेरा प्रिय कवि, भाषा से परे, खाना बनाती स्‍त्रियां और नयी सभ्‍यता की मुसीबत' आदि। इसी तरह 'माँ रसोई में रहती है', 'सनक', 'एक दिन मन्‍ना डे' जैसी अनेक कहानियाँ चर्चित और अन्‍य भाषाओं में अनूदित हुई हैं।\n\nजन्‍म - जिला गुना मध्‍यप्रदेश। शिक्षा: वनस्‍पतिशास्‍त्र में स्‍नातकोत्‍तर, कानून की डिग्री और सार्वजनिक बैंक में प्रबंधन श्रेणी से सेवानिवृत्‍त। फिलहाल भोपाल में निवास।\nकुमार अम्बुज के कहानी सन्ग्रह का नाम 'इच्‍छाएँ' है जो 2008 में भारतीय ज्ञानपीठ प्रकाशन, 18, इंस्‍टीटयूशनल एरिआ, लोधी रोड, नयी दिल्‍ली से प्रकाशित है।\n", "id": "56596", "title": "कुमार अंबुज"}
{"url": "https://hi.wikipedia.org/wiki?curid=56597", "text": "के शिवा रेड्डी\n\nके शिवा रेड्डी (१९४३) तेलुगु के सुप्रसिद्ध कवि हैं। उनका जन्म आंध्र प्रदेश के कारुमुरिवारी पालम गाँव में हुआ। उनके छे कविता संग्रह प्रकाशित हुए हैं। रक्तम सूर्युदु के लिए उन्हें फ्री वर्स फ़्रंट पुरस्कार से अलंकृत किया गया। १९८९ में उन्हें मोहना ओ मोहना कविता संग्रह के लिए साहित्य अकादमी द्वारा पुरस्कृत किया गया। वे हैदराबाद में रहते और काम करते हैं। \n", "id": "56597", "title": "के शिवा रेड्डी"}
{"url": "https://hi.wikipedia.org/wiki?curid=56599", "text": "खडगराज गिरि\n\nखडगराज गिरि नेपाली साहित्यकार हैं। \n", "id": "56599", "title": "खडगराज गिरि"}
{"url": "https://hi.wikipedia.org/wiki?curid=56601", "text": "खुर्शीद आलम\n\nखुर्शीद आलम (१ जुलाई १९५७) उर्दू के जाने माने साहित्यकार हैं। वे अपने काहनी संग्रह आधे अधूरे के लिए उर्दू अकादमी द्वारा पुरस्कृत किए जा चुके हैं। उनकी आठ दस पुस्तकें प्रकाशित हुई हैं। \n", "id": "56601", "title": "खुर्शीद आलम"}
{"url": "https://hi.wikipedia.org/wiki?curid=56614", "text": "गोपाल कृष्ण अडिग\n\nगोपाल कृष्ण अडिग (१८ फ़रवरी १९१८) कन्नड़ में नवयुग के प्रवर्तक कवियों में से एक हैं। कृष्ण नकोबलु, हिमगिरिथ कंदर, वर्धमान, देहलिचाल्लि, आरोहण, मूलक महाशयस आदि उनके प्रमुख कविता संग्रह हैं। अनेक पुरस्कारों से अलंकृत गोपाल कृष्ण अडिग १९७४ में साहित्य अकादमी तथा कबीर सम्मान से भी सम्मानित हो चुके हैं। \n", "id": "56614", "title": "गोपाल कृष्ण अडिग"}
{"url": "https://hi.wikipedia.org/wiki?curid=56624", "text": "चंद्रकान्ता\n\nचंद्रकांता (१९३८) हिन्दी की जानी मानी लेखिका है। उनके लेखन का प्रारंभ १९६६ से हुआ जब उनकी पहली कहानी 'खून के रेशे' कल्पना में प्रकाशित हुई। आठ साल बाद उनका पहला कहानी संग्रह 'सलाखों के पीछे' प्रकाशित हुआ। इसके छे साल बाद उनका पहला उपन्यास 'अर्थान्तर' प्रकाशित हुआ। वे दो सौ से अधिक कहानियों की रचना कर चुकी हैं। उनकी कहानियों के १३ संग्रह, ७ उपन्यास और १ कविता संग्रह प्रकाशित हो चुके हैं। इनमें 'पोशनूल की वापसी', 'ऐलान गली ज़िन्दा है', 'यहाँ वितस्ता बहती है' तथा 'अपने अपने कोणार्क' काफी चर्चित रहे। कश्मीर की केसरी आबोहवा में पली बढ़ी चंद्रकांता की कहानियों में वहां की सभ्यता और संस्कृति का अंदाज सहज समाया हुआ है। वे वहाँ के लोक और लोक संस्कृति की गहरी पहचान रखती हैं और उनकी लेखनी इसे मर्मभेदी सफलता के साथ व्यक्त करती है। \n\nआज के दौर की सुप्रसिद्ध कथा लेखिका चंद्रकांता का २००१ में प्रकाशित उपन्यास 'कथा सतीसर', कश्मीर के वृहत्तर इतिहास के बेबाक चित्रण के लिये जाना जाता है। इसके लिए चंद्रकांता को २००५ में बिड़ला फाउंडेशन के व्यास सम्मान से विभूषित किया गया है। उनकी रचनाओं के विश्व की अनेक भाषाओं में अनुवाद हो चुके हैं। \n", "id": "56624", "title": "चंद्रकान्ता"}
{"url": "https://hi.wikipedia.org/wiki?curid=56626", "text": "जगन्नाथ प्रसाद दास\n\nजगन्नाथ प्रसाद दास (१९३६) ओड़िया के प्रसिद्ध कवि व नाटककार हैं। उनका पहला कविता संग्रह प्रथम पुरुष १९७१ में प्रकाशित हुआ था। उन्होंने ओड़िया चित्रकला पर शोध किया है। उनके अन्य \"सबु मृत्यु जे जाहार\", \"निर्जनता\", \"सबा शेष लोक\" और \"असंगत\" नाटक प्रकाशित हुए हैं। १९१९ में आह्निक कविता संग्रह पर उन्हें साहित्य अकादमी द्वारा सम्मानित किया गया है। \n", "id": "56626", "title": "जगन्नाथ प्रसाद दास"}
{"url": "https://hi.wikipedia.org/wiki?curid=56632", "text": "जीवनानंद दास\n\nजीवनानंद दास (१७ फ़रवरी १८९९- २२ अक्तुबर १९५४) बोरिशाल (बांग्लादेश) में जन्मे बांग्ला के सबसे जनप्रिय रवीन्द्रोत्तर कवि हैं। उन्हें १९५५ में मरणोपरांत श्रेष्ठ कविता के लिए साहित्य अकादमी पुरस्कार से सम्मानित किया गया। १९२६ में उनका पहला कविता संग्रह प्रकाशित हुआ। झरा पालक, धूसर पांडुलिपि, बनलता सेन, महापृथिबी, रूपसी बांगला आदि उनकी बहुचर्चित कृतियाँ हैं। \n\nरबीन्द्रनाथके रुमानी कविता के प्रभावको अस्वीकार कर उनहोनें अपनाहि एक अलग काव्यभाषा का जन्म दिया जो पहले पाठक-समाज को गवारा नहीं था। परन्तु २०वीं सदी के शेष भाग से वह उभर कर आयें और पाठक के दिलोदिमाग को चा गये। पहले तो रबीन्द्रनाथ भी उनके काव्यभाषा के खिलाफ कटु आलोचना किये थे। उनके जीवनकाल में वह केवल २६९ कवितायें प्रकाश कर पाये थे जिसमें १६२ था उनके प्रकाशित संकलनों में। उनके मृत्यु के बाद उनके सारे अप्रकाशित कवितायें प्रकाश होने के पश्चात यह संख्या ८०० से भी ज्यादा हो चुका है। यंहा तक की उनके घर से १२ अप्रकाशित उपन्यास मिले जो अपने-आप में अभिनव था। इसके अलावे ३५ कहानियाँ भी मिलीं।\n\nउनका पारिवारिक जीवन बहुत ही दुखद था। १९५४ में जब एकदिन वह कोलकाता के ट्रामसे कुचले पाये गये तो लोगों का मानना था कि वह आत्महत्या कर लिये हैं।\n\nकाव्यग्रन्थ\nउपन्यास\nप्रबन्ध-निबन्ध-आलोचना\n\n\n", "id": "56632", "title": "जीवनानंद दास"}
{"url": "https://hi.wikipedia.org/wiki?curid=56641", "text": "जे बी मोरायश\n\nजे बी मोरायश (१९३३) कर्नाटक के कल्लामुंडकूर नगर में जन्मे कोंकणी साहित्यकार हैं। उनका पहला कविता संग्रह \"नोंनी व्होकोले\" नाम से तथा पहला कहानी संग्रह \"कोशेददान\" नाम से १९७७ में प्रकाशित हुआ। उन्हें १९८५-८६ में कोंकणी भाषा में लिखे गए \"भितरलें तूफान\" के लिए साहित्य अकादमी द्वारा सम्मानित किया गया। \n", "id": "56641", "title": "जे बी मोरायश"}
{"url": "https://hi.wikipedia.org/wiki?curid=56645", "text": "नारायण बी आर\n\nनारायण बी आर (या बी आर नारायण) (२४ फ़रवरी १९२८) कन्नड़ से हिन्दी अनुवाद के क्षेत्र में एक प्रसिद्ध नाम है। उनका जन्म बैंगलूर के कंबीपुर नामक स्थान में हुआ। कन्नड़ से हिन्दी में किए गए उनके मास्ति, कारंत, भैरप्पा और अनंतमूर्ति के अनेक अनुवाद प्रशंसित और चर्चित रहे हैं। उन्हें उत्तर प्रदेश हिन्दी ग्रंथ अकादमी तथा भारतीय भाषा परिषद द्वारा पुरस्कृत भी किया गया है। \n", "id": "56645", "title": "नारायण बी आर"}
{"url": "https://hi.wikipedia.org/wiki?curid=56664", "text": "भविलाल लामिछाने\n\nभविलाल लामिछाने (जन्म: १९५०, डिगबोई, आसाम) नेपाली साहित्य के अग्रणी आधुनिक युवा कवि हैं। उनका एक कविता संग्रह अनागत नाम से प्रकाशित हुआ है।\n", "id": "56664", "title": "भविलाल लामिछाने"}
{"url": "https://hi.wikipedia.org/wiki?curid=56665", "text": "पी वी नरसा रेड्डी\n\nपी वी नरसा रेड्डी (१९४५) तेलुगु के प्रसिद्ध साहित्यकार हैं। उनका एक शोध ग्रंथ, एक निबंध संग्रह और एक कहानी संग्रह प्रकाशित हुआ है। कई तेलुगु कहानियों के हिन्दी अनुवाद भी हुए हैं। उन्हें कई सम्मानों से अलंकृत किया गया है। \n", "id": "56665", "title": "पी वी नरसा रेड्डी"}
{"url": "https://hi.wikipedia.org/wiki?curid=56671", "text": "मनजीत कौर भाटिया\n\nमनजीत कौर भाटिया (२८ अप्रैल १९६१) साहित्य अकादमी दिल्ली में कार्यरत पंजाबी लेखिका हैं। उन्होंने पंजाबी से हिन्दी में अनुवाद के भी कार्य किए हैं। \n", "id": "56671", "title": "मनजीत कौर भाटिया"}
{"url": "https://hi.wikipedia.org/wiki?curid=56672", "text": "मनजीत टिवाणा\n\nमनजीत टिवाणा (१९४७) पंजाबी के प्रसिद्ध रचनाकार हैं। उनकी पहली रचनाएँ अमृता प्रीतम द्वारा संपादित नागमणि में प्रकाशित हुईं। इलहाम, इलज़ाम और उणींदा वर्तमान उनके चर्चित कविता संग्रह हैं। उणींदा वर्तमान के लिए उन्हें १९८९ का साहित्य अकादमी पुरस्कार दिया गया है। सावित्री (प्रबंध काव्य) और सतमंज़िला समुद्र (उपन्यास) भी उनकी प्रमुख कृतियों में से हैं। \n", "id": "56672", "title": "मनजीत टिवाणा"}
{"url": "https://hi.wikipedia.org/wiki?curid=56673", "text": "मीना काकोडकर\n\nमीना काकोडकर (२१ सितंबर १९४४) कोंकणी की जानी मानी लेखिका है। उनका जन्म गोआ में पोलोलम नामक स्थान पर हुआ। डोगर चन्वला, सपन फुलां कहानी संग्रह तथा सत्कान्तलों जादूगर (बाल नाटक) उनकी प्रमुख कृतियाँ हैं। उन्हें १९९१ में साहित्य अकादमी के पुरस्कार से सम्मानित किया गया है। \n", "id": "56673", "title": "मीना काकोडकर"}
{"url": "https://hi.wikipedia.org/wiki?curid=56677", "text": "ज़किया ज़ुबैरी\n\nज़किया ज़ुबैरी (१ अप्रैल १९४२) ब्रिटेन की प्रवासी हिन्दी लेखिका और राजनयिक हैं। उन्होंने भारत एवं पाकिस्तान की अनेक साहित्यिक एवं सांस्कृतिक संस्थाओं के विकास का काम किया है। उनका जन्म लखनऊ में हुआ और बचपन आज़मगढ़ में बीता। प्रारंभिक शिक्षा आज़मगढ़ की सरकारी कन्या पाठशाला में हुई। सातवीं कक्षा के बाद इलाहाबाद के सरकारी स्कूल में पढ़ाई हुई। इंटरमीडियेट में अपने महाविद्यालय की यूनियन की अध्यक्ष बनीं और बनारस हिंदू विश्वविद्यालय से स्नातक की डिग्री प्राप्त की। उन्हें बचपन से ही चित्रकला एवं कविता व कहानी लिखने का शौक रहा है। वे लंदन में एशियन कम्यूनिटी आर्ट्स नाम की संस्था की अध्यक्षा हैं जिसके द्वारा वे नृत्य, संगीत, गीत एवं लेखन क्षेत्र में बहुत से नये नर्तकों, गायकों, एवं लेखकों को लंदन में मंच प्रदान कर चुकी हैं। वे भारत एवं पाकिस्तान से लंदन आने वाली साहित्यिक एवं सांस्कृतिक हस्तियों के सम्मान में समारोह आयोजित और कथा यू॰के॰ के साथ मिल कर अनेक कार्यक्रमों का आयोजन भी करती हैं। \n\nवे ब्रिटेन की लेबर पार्टी के सक्रिय सदस्या हैं। लेबर पार्टी के टिकट पर आप दो बार चुनाव जीत कर काउंसलर निर्वाचित हो चुकी हैं। वर्तमान में वे लंदन के बारनेट संसदीय क्षेत्र के कॉलिंडेल वार्ड की पहली और एकमात्र मुस्लिम महिला काउंसलर हैं। \n", "id": "56677", "title": "ज़किया ज़ुबैरी"}
{"url": "https://hi.wikipedia.org/wiki?curid=56697", "text": "मोहम्मद मांकड\n\nमोहम्मद मांकड (गुजराती: મોહમ્મદ માંકડ, जन्म: 13 फ़रवरी 1928) गुजराती भाषा के जाने माने साहित्यकार हैं। उनका जन्म गुजरात में भावनगर जिले के पलियाड गाँव में हुआ था। उनके अनेक गुजराती उपन्यास और कहानी संग्रह प्रकाशित हो चुके हैं। गुजरात सरकार व अन्य संस्थाओं की ओर से उन्हें पुरस्कृत व सम्मानित भी किया जा चुका है। \n", "id": "56697", "title": "मोहम्मद मांकड"}
{"url": "https://hi.wikipedia.org/wiki?curid=56700", "text": "राजकमल चौधरी\n\nराजकमल चौधरी (१३ दिसंबर १९२९-१९ जून १९६७) हिन्दी और मैथिली के प्रसिद्ध कवि एवं कहानीकार थे। मैथिली में स्वरगंधा, कविता राजकमलक आदि कविता संग्रह, एकटा चंपाकली एकटा विषधर (कहानी संग्रह) तथा आदिकथा, फूल पत्थर एवं आंदोलन उनके चर्चित उपन्यास हैं। हिन्दी में उनकी संपूर्ण कविताएँ भी प्रकाशित हो चुकी हैं। \nराजकमल चौधरी का जन्म उत्तरी बिहार में मुरलीगंज के समीपवर्ती गाँव रामपुर हवेली में हुआ था। उनका वास्तविक नाम मणीन्द्र नारायण चौधरी था लेकिन स्नेह से लोग उन्हें फूलबाबू कह कर पुकारा करते थे। बचपन के आरंभिक दिनों में (जब उनकी आयु १०-१२ साल के आस पास रही होगी) उनकी माँ त्रिवेणी देवी का असामयिक निधन हो गया। छोटे मणीन्द्र को अपनी माँ के आँचल की कमी का गहरा प्रभाव पड़ा. उनका शुरूआती बचपन अपने पैतृक गाँव महिषी में गुज़रा. बाद में वो अपने पिता के साथ नवादा, बाढ़ और जयनगर भी गए जहाँ उनके पिता नौकरी किया करते थे। हालाँकि ग्रीष्मावकाश में वो अपने पैतृक गाँव महिषी लौट आया करते थे। राजकमल के माता की मृत्यु के उपरान्त उनके पिता मधुसूदन चौधरी में जमुना देवी से पुनर्विवाह कर लिया था। जमुना देवी राजकमल के हमवयस्क थी। घर में सौतेली माँ के आगमन के पश्चात से ही राजकमल के पिता से संबंध मधुर नहीं रहे। इस शादी की वजह से राजकमल कभी भी अपने पिता को माफ़ नहीं कर सके १९६७ में पिता के देहावसान के बाद भी राजकमल ने अपने पिता को मुखाग्नि नहीं दी थी लेकिन बांकी का श्राद्धकर्म पूरा किया था।\nराजकमल ने १९४७ में नवादा उच्च विद्यालय, बिहार से मैट्रिकुलेशन की परीक्षा पास की। तदुपरांत पटना के बी. एन. कॉलेज के इंटरमीडिएट (कला) में उन्होंने दाखिला लिया। वह बी. एन. कॉलेज के छात्रावास में कुछ दिन रहे जहाँ वह साहित्य एवं चित्रकला की ओर उन्मुख हुए. वह मित्रों के बीच काफी लोकप्रिय थे एवं बहुत शीघ्रता से दोस्त बना लेते थे। वह अपने महिला मित्रों को सहजता से आकर्षित कर लेते थे। यही पर शोभना नाम की एक छात्रा से उनका परिचय हुआ जिसकी तरफ वो आकर्षित हो गए। इसी बीच शोभना के पिता का स्थानांतरण भागलपुर हो गया जहाँ वो अपने पिता के साथ चली गयी। शोभना के नजदीक होने के लिए राजकमल भी भागलपुर चले गए जहाँ १९४८ में उन्होंने मारवारी कॉलेज में इंटरमीडिएट (वाणिज्य) में दाखिला लिया। उस समय के तात्कालिक व्यवधानों/विमुखता के कारण राजकमल भागलपुर में अपनी पढ़ाई पूरी नहीं कर सके और गया जाकर गया कॉलेज में दाखिला ले लिया। वहां से उन्होंने इंटरमीडिएट (वाणिज्य) और पुनश्च बी. ए. (वाणिज्य) की उपाधि १९५४ ईस्वी में हासिल की।\n\nस्नातक की डिग्री हासिल करने के बाद ऊपर पारिवारिक जीवन में स्थिरता का दबाव था (राजकमल की शादी १९५१ में शशिकांता चौधरी से हुई थी)। १९५५ में उन्होंने पटना सचिवालय के शिक्षा विभाग में सरकारी सेवा शुरू की। राजकमल ने नौकरी को कभी अपने जीवन का लक्ष्य नहीं माना. उनके लिए नौकरी का मतलब महज दो वक़्त की रोटी का ज़रिया भर था। सारिका में प्रकाशित एक लेख से पता चलता है कि कहीं न कहीं उनके विचारों में यह बात स्थापित थी की जीवन बस ऐसा ना हो कि डिग्री पायी, नौकरी शुरू की, सेवक बने, पेंशन पाया और चल बसे। ऐसा माना जाता है कि १९५७ में वो नौकरी छोड़कर चले गए या उन्होंने बर्खास्त कर दिया गया। ऐसा कई बार लम्बी अवधि के लिए सूचना दिए बिना नौकरी से बाहर रहने के लिए हुआ हो। इसी मध्य उनके जीवन में कुछ नयी घटनाएं घटित हो रही थी जिसमे से एक है मसूरी की सावित्री शर्मा से उनकी शादी. उसके छः साल बाद तक वह पत्रकार/ लेखक/अनुवादक/कवि के तौर पर कलकत्ता में रहे एवं मृत्युपर्यंत लेखनी करते रहे। \nराजकमल को कॉलेज के दिनों में शोभना नाम की लड़की से प्रेम हुआ था। १९५१ में उनकी शादी चानपुरा, दरभंगा की शशिकांता से हुई जो की सौराठ सभा के माध्यम से हुई थी। यह शादी राजकमल ने पारिवारिक दबाव में की थी। १९५६ में उन्होंने मसूरी की सावित्री शर्मा दूसरी शादी अपने प्रथम विवाह में रहते हुए की। सावित्री काफी धनी परिवार से थी। लेकिन राजकमल से उनकी यह शादी एक वर्ष भी नहीं चल पायी. मसूरी में रहते हुए उन्हें संतोष नाम की एक और महिला से लगाव हो गया था। सतोष, सावित्री की भतीजी थी। इन सबंधों के बावजूद राजकमल का गहरा लगाव उनकी प्रथम पत्नी शशिकांता से रहा। उनकी कहानी जीभ पर बूटों के निशान की पात्र शशि शायद उनकी पत्नी को रूपित करती है जिसके बारे में वो लिखते हैं- \nवाणिज्य में स्नातक की उपाधि प्राप्त करने के बाद, राजकमल ने स्वयं को रचनात्मक कार्यों में समर्पित कर दिया। उनकी रचनात्मकता कवि, उपन्यासकार, कहानी लेखक, नाटककार आदि कई रूपों में सामने आई. उनकी रचनात्मकता मुख्यतया तीन भाषाओं मैथिली, हिंदी एवं बंगाली तक सीमित रही। हालाँकि उन्होंने अंग्रेजी में भी कुछ कवितायें लिखी. \nऐसा माना जाता है कि राजकमल ने लेखनी की शुरुआत अपनी मातृभाषा मैथिली से की। कहा जाता है कि नवादा उच्च विद्यालय के एक अपने शिक्षक से प्रभावित होकर उन्होंने लयबद्ध कवितायें लिखी थी जिसके बाद उन्हें एहसास हुआ था कि वह भी कवितायें लिख सकते हैं। उनकी कुछ शुरूआती पंक्तियाँ, जो अभी तक अप्रकाशित हैं, अपनी स्कूल की पुस्तिका पर लिखी गयी थी। पंक्तियों की परिपक्वता को देखकर, कई लोगों का मानना था कि यह किसी नौसिखिये की कृति नहीं हो सकती, जो कि निम्न है- \n<poem></poem>. उनकी प्रथम मैथिली कहानी अपराजिता १९५४ में \"वैदेही\" पत्रिका में प्रकशित हुई थी। उनकी प्रथम मैथिली कविता भी \"वैदेही\" से ही \"पटनिया टट्टूक प्रति\" शीर्षक से १९५५ प्रकशित हुई थी। इस सके तक उन्होंने हिंदी में भी निस्मित रूप से लिखना शुरू कर दिया था। बहुत ही कम समय में उन्होंने अपनी पहचान दूरदृष्टि वाले एक ऐसे लेखक के रूप में कर ली थी जिनकी सोच समय से बहुत आगे की थी। उनकी मैथिली कृतियों में ग्रामीण समाज के रूढ़िवादी ढाँचे पर गहरा प्रहार है। उनके जीवनकाल में ही उनकी पहली मैथिली कविता कविताओं के संग्रह \"स्वरगंधा\" का प्रकाशन १९५८ में हुआ था। उनकी अगली कविता संग्रह \"कविता राजकमलक\" का प्रकाशन मोहन भरद्वाज के संपादन में उनके देहावसान के २४ वर्षों के बाद हुआ। उनकी कविताओं की खासियत यह थी कि उनमे किसी तरह की लयबद्धता अथवा किसी काव्य नियम का बंधन नहीं थी। मन के अनुरूप उनके कविताओं की संरचना भी निर्बंध थी। उनकी रचनाओं में क्षण विशेष का प्रभाव था एवं उनके निजी अनुभवों से ओत-प्रोत था। किसी विषय को देखने का नज़रिया अपने समकालीन रचनाकारों से भिन्न श्रेणी में बहुत लग खड़ा करता था। उदहारण के तौर पर यह पंक्तियाँ देखि जा सकती हैं-\n\n<poem>\nमूल कविता (मैथिली)\nजागल छी, कती राति बीतल अछि\nज्ञान नै होइए किछुओ \nरूसल पिया जकां नहि कर मान-अभिमान\nचान हे, आबह, लालटेनक बदला में \nदान दैह किछु ज्योति\nदुइए पांति लिखबा लेल आब अछि चिठ्ठी \nअप्पन रानी के\n</poem>\n\n<poem>\nहिंदी अनुवाद\nजगा हूँ कितनी रात हुई कुछ पता नहीं.\nचाँद! रूठी हुई पिया की तरह मान अभिमान मत करो \nकुछ ज्योति दान दो \nअपनी रानी को जो चिठी लिखा रहा हूँ\nउसमे बस दो पंक्ति शेष है\n</poem>\n\n<poem>\nअंग्रेजी अनुवाद\nAm awake. Don't know how long this night has already been.\nDon't sulk like my angry lover, oh moon! \nCome gift me some light, for a lantern,\nJust two lines remain\nin this letter to my queen\n</poem>\n\nमैथिली में उन्होंने करीब १०० कवितायें, तीन उपन्यास, ३७ कहानियाँ, तीन एकांकी और चार आलोचनात्मक निबंध लिखे. उनके वृहत साहित्यिक लेखन का अधिकांश हिस्सा उनके जीवनकाल में अप्रकाशित रहा। उनकी मृत्यु के लगभग दस महीने के बाद बी आई टी सिन्दरी स्थित मित्रों ने उनकी मैथिली कहानियों का प्रथम संग्रह \"ललका पाग\" का प्रकाशन किया। उसके पश्चात \"निर्मोही बालम हमर\" और \"एक अनार एक रोगाह\" का प्रकाशन हुआ। १९८० में मैथिली अकादेमी ने \"कृति राजकमलक\" का प्रकाशन किया। तदुपरांत १९८३ में तारानंद वियोगी के संपादन में \"एकटा चम्पाकली, एकटा विषधर\" का प्रकाशन हुआ। उनकी कहानी \"एकटा चम्पाकली एकटा विषधर\" में मिथिला में व्याप्त बेमेल पुनर्विवाह पर गहरा चोट है जिसमे यह बताया गया कि आर्थिक दंश पीड़ित मैथिल समाज (कहानी में लड़की की माँ) किस तरह बेझिझक एक फूल सी प्यारी लड़की को उसके पिता के हमउम्र विधुर पुरुष के सामने शादी के लिए हाजिर रहता है।\n\nयद्यपि राजकमल ने हिंदी की तुलना में मैथिली में ज्यादा समय तक लिखा, लेकिन उनका हिंदी साहित्य में योगदान काफी समृद्ध रहा। हिंदी में उन्होंने आठ उपन्यास, करीब २५० कवितायें, ९२ कहानियाँ, ५५ निबंध और तीन नाटक लिखे. उनका हिंदी में कविता लेखन १९५० के आस पास शुरू हो चुका था। १९५६ के बाद हिंदी लेखन में प्रवाह काफी बढ़ गया। उनकी पहली प्रकाशित कविता का शीर्षक था - बरसात: रात: प्रभात. हिंदी में उनकी लेखनी, मैथिली से कई मायनों में भिन्न थी। यह भिन्नता रचना में केन्द्रित समस्या, संबोधित वर्ग एवं रचना की बुनियादी संरचना में थी। हिंदी एवं मैथिली की रचनाओं में स्त्री पात्रों के माध्यम से सामजिक-आर्थिक समस्याओं पर ठोस प्रहार करते थे। उनके रचनात्मक लेखन का काफी भाग कलकत्ता में गुज़रा. इसीलिए उनके लेखन में कलकत्ता, वहाँ का जीवन, वर्ग-संघर्ष का बहुधा चित्रण मिलता है। इसके अलावा उनकी लेखनी में पाश्चात्य साहित्य का कई बार सन्दर्भ मिलता है। उनके साहित्य में ऐसे विषयों का उल्लेख है जो उस समय तक कई साहित्यकारों के लिए अछूत अथवा त्यज्य कोटि था। बहुत लम्बे समय तक भारतीय साहित्य में स्त्री से संबंधित विषय तथा उनकी समस्याएं, समाज में शालीनता की ओट में छुपी अश्लीलता और धर्म एवं संस्कृति के नाम स्त्रियों का यौनिक दमन ऐसे विषय रहे हैं जिनसे कई महान लेखकों ने अपना वास्ता दूर रखा। जिन लेखकों ने उन समस्याओं पर लिखना चाहा उनपर वैचारिक विकृति और सस्ते साहित्य लेखन के आरोप लगे। राजकमल के रचनाकर्म में इन सारे विषयों में प्रत्यक्ष अथवा अप्रत्यक्ष रूप से निर्भीकता से साथ किया हुआ चित्रण है। इसी निर्भीकता के फलस्वरूप उनके कई समकालीन साहित्यकारों ने उनके रचनाकर्म को काफी हेय दृष्टि से देखा और उनकी उपस्थिति को दरकिनार किया एवं बहिष्कार किया।\n\n\n\n\n\n (रचनाकोश में राजकमल चौधरी)\n", "id": "56700", "title": "राजकमल चौधरी"}
{"url": "https://hi.wikipedia.org/wiki?curid=56720", "text": "संतोष जैन\n\nहिन्दी से एम ए संतोष जैन १९७० से १९७४ तक रंगमंच पर अभिनय से जुड़ी रहीं। आकाशवाणी के लिए नियमित रूप से लिखती रही हैं। रुपकों में विशेष योग्यता। \n", "id": "56720", "title": "संतोष जैन"}
{"url": "https://hi.wikipedia.org/wiki?curid=56723", "text": "राजेन्द्र प्रसाद मिश्र\n\nराजेन्द्र प्रसाद मिश्र (६ अप्रैल १९५५) ओड़िया से हिन्दी अनुवाद के लिए जाने जाते हैं। उनका जन्म रायरंगपुर मयूरभंज उड़ीसा में हुआ था। वे अब तक लगभग ३० उड़िया किताबों का हिन्दी अनुवाद कर चुके हैं। उनका फणीश्वरनाथ रेणु तथा गोपीनाथ महंति पर किया गया शोधकार्य भी अत्यंत महत्वपूर्ण माना जाता है। \n", "id": "56723", "title": "राजेन्द्र प्रसाद मिश्र"}
{"url": "https://hi.wikipedia.org/wiki?curid=56724", "text": "फर्न\n\nपर्णांग या फर्न एक अपुष्पक पौधा है। इसको जड़, तना, पत्ती तीन-भागों में बाँटा जा सकता है। यह बीजाणुधानियों से बीजाणु उत्पन्न करता है। इसीसे नये पौधों की उत्पत्ति होती है। वे बीजाणुधानियाँ पत्तियों में पाई जाती हैं जो ध्यानपूर्वक देखने पर दिखाई देती हैं।\n\n", "id": "56724", "title": "फर्न"}
{"url": "https://hi.wikipedia.org/wiki?curid=56726", "text": "रमणलाल वसंतलाल देसाई\n\nरमणलाल वसंतलाल देसाई (१८९२-१९५४ ई.) गुजराती भाषा के प्रसिद्ध साहित्यकार थे। उन्हें गुजराती साहित्य का \"युगमूर्ति वार्ताकार' कहा जाता है। साहित्यिक सौष्ठव और लोकप्रियता दोनों की दृष्टि से गुजरात के कथाकारों में उनका स्थान \"मुंशी' के बाद सर्वप्रमुख है। वे अनेक भाषाओं के विद्वान, लोक मर्मज्ञ तथा समाज के अनेक क्षेत्रों में योगदान के लिए विख्यात थे। \n\nइनके अनेक नाटक, उपन्यास, कविता संग्रह और यात्रा संस्मरण प्रकाशित हुए हैं। दिव्य यक्षु, भरेलो अग्नि, ग्राम लक्ष्मी, ग्रामोन्नति, बाला जोगन आदि उनकी प्रमुख कृतियाँ हैं। \n\nउनके साहित्यिक जीवन का आरंभ नाटककार के रूप में हुआ। परंतु उन्हें विशेष प्रसिद्धि उपन्यासकार के रूप में मिली। लघु कथा और उपन्यास ही उनकी अभिव्यक्ति के मुख्य वाहन बने, यद्यपि नाटक, निबंध, कविता, चिंतनविवेचन, आत्मचरित्‌ लेखन इत्यादि विविध विधाओं में भी उन्होंने पर्याप्त महत्व का कार्य किया है। स्वराज्यप्राप्ति से पूर्व उनकी रचनाओं में \"जयंत', \"शिरीष', \"कोकिला', \"हदयनाथ' नामक उपन्यासों को विशेष ख्याति प्राप्त हुई। गांधीवाद का उनपर गंभीर प्रभाव पड़ा। \"दिव्यचक्षु' और \"भारेली अग्नि' की सृष्टि उन्होंने अहिंसा के सिद्धांत पर की है। इसी प्रकार \"ग्रामलक्ष्मी' में ग्रामीण जीवन के अनेक संघर्षपूर्ण प्रसंग समाविष्ट करते हुए अंतत: मांगलिक पक्ष पर बल दिया गया है। देश की मुक्ति के अन्तर जो चारित्रिक पतन और आदर्शहीनता, सामाजिक तथा व्यक्तिगत दोनों ही स्तरों पर व्यक्त हुई उनकी विषमता \"झंझावात' और \"प्रलय' नामक नवलकथाओं की आधारभूमि बनी। \"प्रलय' की रचना भविष्य कल्पना के समावेश से हुई हैं। उसमें २००६ ई. तक के आगामी कालविस्तार का विवरण करते हुए मानव की वर्तमान प्रगति के विडंबनापूर्ण पक्षों पर व्यंग किया गया है।\n\nदेसाई के उपन्यासों में सूक्ष्म भावप्रवाह के साथ साथ पटनावैचित्रय भी रहता है। फलत: उनकी रोचकता असंदिग्ध है। कहीं-कहीं जासूसी उपन्यासों जैसी रहस्यमयता के दर्शन भी होते हैं। \"बंसरी' तो जासूसी उपन्यास है ही। उनके ऐतिहासिक उपन्यास भी घटनाबहुल, आघात प्रतिघात से युक्त एवं रोचक हैं, यद्यपि इस दिशा में \"मुंशी' की समकक्षता वे प्राप्त न कर सके। भावनाशील युवक युवतियों की आशास्पद जीवनी तथा उनके संबंधों की विषम सामाजिक पृष्ठभूमि का आलेखन करके प्रेमत्रिकोणों द्वारा कथाप्रवाह में वेग उत्पन्न करना तथा चिंतनप्रधान आकर्षक वर्णनों और व्यंग्य की भंगिमाओं से पाठकां के मन को मुग्ध किए रहना उनकी कथाशैली की प्रमुख विशेषताएँ हैं। उनका महत्वपूर्ण प्रकाशित साहित्य निम्नलिखित हैं:\n\nउपन्यास - \"जयंत', \"शिरीष', \"कोकिला', \"हृदयनाथ', \"स्नेहयज्ञ', \"दिव्यचक्षु', \"पत्रलालसा', \"ग्रामलक्ष्मी', \"पूर्णिमा', \"हृदयविभूति', \"छायनट', \"झंझावात', \"प्रलय', \"सौंदर्यज्योति', \"बंसरी', \"भारेलो अग्नि', \"ठग', \"क्षितिज', \"कालभोज', \"पहाड़ के पुष्प'।\n\nकहानीसंग्रह - \"झाकल', \"कांचन अने गेरू'।\n\nएकांकी संग्रह - \"परी अने राजकुमार', \"उश्केरायेलो आत्मा', \"तम अने रूप', \"वैजूबावरो'।\n\nनाटक - \"संयुक्ता', \"शंकित हृदय', \"अंजनी'।\n\nनिबंध एवं इतिहास - \"अप्सरा' (५ खंड), \"रशिया अने मानवशांति, भारतीय संस्कृति'।\n\nआत्मचरित्‌ - \"गईकाल', \"तेजचित्र', \"रेखाचित्र'।\n\nकथा और नाटकों के अतिरिक्त जो साहित्य उन्होंने रचा उसमें उनकी उर्मिप्रधान कविताओं का संकलन \"नीहारिका' उल्लेखनीय हैं। इन गीतिमयी कविताओं पर नानालाल की शैली का प्रभाव स्पष्ट है। \"अप्सरा' नामक समस्यामूलक ग्रंथ में देसाई ने वेश्यावृत्ति का विस्तृत अध्ययन प्रस्तुत किया है जो अद्वितीय कहा जा सकता है। \"गईकाल' में लेखक ने प्रारंभिक जीवन के सोलह वर्षों का आत्मचरित्‌ वर्णित किया है जो मार्मिक और रोचक है। \"भारतीय संस्कृति' नामक ग्रंथ में लेखक ने अपने दृष्टिकोण से भारत की सांस्कृतिक समृद्धि एवं समस्याओं की व्याख्या की है। इतना बहुमुखी कृतित्व होने पर भी उनका विशिष्ट स्थान कथाकार के रूप में ही माना जाता है क्योंकि उनकी मौलिक प्रतिभा का सर्वाधिक प्रस्फुटन उसी क्षेत्र में हुआ है।\n", "id": "56726", "title": "रमणलाल वसंतलाल देसाई"}
{"url": "https://hi.wikipedia.org/wiki?curid=56727", "text": "चीड़\n\nचीड़ (अंग्रेजी:Pine), एक सपुष्पक किन्तु अनावृतबीजी पौधा है। यह पौधा सीधा पृथ्वी पर खड़ा रहता है। इसमें शाखाएँ तथा प्रशाखाएँ निकलकर शंक्वाकार शरीर की रचना करती हैं। इसकी ११५ प्रजातियाँ हैं। ये ३ से ८० मीटर तक लम्बे हो सकते हैं। चीड़ के वृक्ष पृथ्वी के उत्तरी गोलार्ध में पाए जाते हैं। इनकी 90 जातियाँ उत्तर में वृक्ष रेखा से लेकर दक्षिण में शीतोष्ण कटिबंध तथा उष्ण कटिबंध के ठंडे पहाड़ों पर फैली हुई हैं। इनके विस्तार के मुख्य स्थान उत्तरी यूरोप, उत्तरी अमेरिका, उत्तरी अफ्रीका के शीतोष्ण भाग तथा एशिया में भारत, बर्मा, जावा, सुमात्रा, बोर्नियो और फिलीपींस द्वीपसमूह हैं।\n\nकम उम्र के छोटे पौधों में निचली शाखाओं के अधिक दूर तक फैलने तथा ऊपरी शाखाओं के कम दूर तक फैलने के करण इनका सामान्य आकार पिरामिड जैसा हो जाता है। पुराने होने के कारण इनका सामान्य आकार पिरामिड जैसा हो जाता है। पुराने होने पर वृक्षों का आकार धीरे धीरे गोलाकार हो जाता है। जगलों में उगनेवाले वृक्षों की निचली शाखाएँ शीघ्र गिर जाती हैं और इनका तना काफी सीधा, ऊँचा, स्तंभ जैसा हो जाता है। इनकी कुछ जातियों में एक से अध्कि मुख्य तने पाए जाते हैं। छाल साधारणतय मोटी और खुरदरी होती है, परंतु कुछ जातियों में पतली भी होती है।\n\nइनमें दो प्रकार की टहनियाँ पाई जाती हैं, एक लंबी, जिनपर शल्कपत्र लगे होते हें, तथा दूसरी छोटी टहनियाँ, जिनपर सुई के आकार की लंबी, नुकीली पत्तियाँ गुच्छों में लगी होती हैं। नए पौधों में पत्तियाँ एक या दो सप्ताह में ही पीली होकर गिर जाती हैं। वृक्षों के बड़े हो जाने पर पत्तियाँ वर्षों नहीं गिरतीं। सदा हरी रहनेवाली पत्तियों की अनुप्रस्थ काट (transverse section) तिकोनी, अर्धवृत्ताकार तथा कभी कभी वृत्ताकार भी होती है। पत्तियाँ दो, तीन, पाँच या आठ के गुच्छों में या अकेली ही टहनियों से निकलती हैं। इनकी लंबाई दो से लेकर 14 इंच तक होती है और इनके दोनों तरु रंध्र (stomata) कई पंक्तियों में पाए जाते हैं। पत्ती के अंदर एक या दो वाहिनी बंडल (vascular bundle) और दो या अधिक रेजिन नलिकाएँ होती हैं। वसंत ऋतु में एक ही पेड़ पर नर और मादा कोन या शंकु निकलते हैं। नर शंकु कत्थई अथवा पीलें रंग का साधारणतय एक इंच से कुछ छोटा होता है। प्रत्येक नर शंकु में बहुत से द्विकोषीय लघु बीजाणुधानियाँ (Microsporangia) होती हैं। ये लघुबीजाणुधानियाँ छोटे छोटे सहस्त्रों परागकणों से भरी होती हैं। परागकणों के दोनों सिरों का भाग फूला होने से ये हवा में आसानी से उड़कर दूर दूर तक पहुँच जाते हैं। मादा शंकु चार इंच से लेकर 20 इंच तक लंबी होती है। इसमें बहुत से बीजांडी शल्क (ovuliferous scales) चारों तरफ से निकले होते हैं। प्रत्येक शल्क पर दो बीजांड (ovules) लगे होते हैं। अधिकतर जातियों में बीज पक जाने पर शंकु की शल्कें खुलकर अलग हो जाती हैं और बीज हव में उड़कर फैल जाते हैं। कुछ जातियों में शकुं नहीं भी खुलते और भूमि पर गिर जाते हैं। बीज का ऊपरी भाग कई जातियों में कागज की तरह पतला और चौड़ा हो जाता है, जो बीज को हवा द्वारा एक स्थान से दूसरे स्थान तक पहुँचने में सहायता करता है। बीज के चारों ओर मजबूत छिलका होता है। इसके अंदर तीन से लेकर 18 तक बीजपत्र पाए जाते हैं।\n\nचीड़ के पौधे को उगाने के लिये काफी अच्छी भूमि तैयार करनी पड़ती है। छोटी छोटी क्यारियों में मार्च-अप्रैल के महीनों में बीज मिट्टी में एक या दो इंच नीचे बो दिया जाता है। चूहों, चिड़ियों और अन्य जंतुओं से इनकी रक्षा की विशेष आवश्यकता पड़ती है। अंकुर निकल आने पर इन्हें कड़ी धूप से बचाना चाहिए। एक या दो वर्ष पश्चात् इन्हें खोदकर उचित स्थान पर लगा देते हैं। खोदते समय सावधानी रखनी चाहिए, जिसमें जड़ों को किसी प्रकार की हानि न पहुँचे, अन्यथा चीड़, जो स्वभावत: जड़ की हानि नहीं सहन कर सकता, मर जायगा।\n\nवनस्पति शास्त्र में चीड़ को कोनीफरेलीज़ (Coniferales) आर्डर में रखा गया है। चीड़ दो प्रकार के होते हैं : \n\n\nकोमल चीड़ की पत्तियों में एक वाहिनी बंडल होता है और एक गुच्छे में पाँच, या कभी कभी से कम, पत्तियाँ होती हैं। वसंत और सूखे मौसम की बनी लकड़ियों में विशेष अंतर नहीं होता। कठोर या पीले चीड़ में एक गुच्छे में दो अथवा तीन पत्तियाँ होती हैं। वसंत और सूखे मौसम की बनी लकड़ियों में विशेष अंतर नहीं होता। कठोर या पीले चीड़ में एक गुच्छे में दो अथव तीन पत्तियाँ होती हैं। इनकी वसंत और सूखे ऋतु की लकड़ियों में काफी अंतर होता है।\n\nचीड़ की लकड़ी काफी आर्थिक महत्व की हाती है। विश्व की सब उपयोगी लकड़ियों का लगभग आधा भाग चीड़ द्वारा पूरा होता है। अनेकाने कार्यों में, जैसे पुल निर्माण में, बड़ी बड़ी इमारतों में, रेलगाड़ी की पटरियों के लिये, कुर्सी, मेज, संदूक और खिलौने इत्यादि बनाने में इसका उपयोग होता है।\n\nकठोर चीड़ की लकड़ियाँ अधिक मजबूत होती हैं। अच्छाई के आधार पर इन्हें पाँच वर्गों में विभाजित किया गया है। इन वर्गों के कुछ उदाहरण निम्नलिखित हैं :\n\nउपयोगी लकड़ी प्रदान करनेवाले कोमल चीड़ के कुछ उदाहरण वर्गानुसार निम्नलिखित हैं:\n\nकई जातियों के वृक्षों से चुआ (tap) करके तारपीन का तेल और गंधराल (rosin) निकाला जाता है। इनकी लकड़ी काटकर आसवन द्वारा टार तेल (tar oil), तारपीन, पाइन आयल, अलकतरा (tar) और कोयला प्राप्त करते हैं। कुछ जातियों की पत्तियों से चीड़ की पत्ती का तेल (pine leaf oil) बनाते हैं, जिसका यथेष्ट औषधीय महत्व है। पत्तियों के रेशों से चटाई आदि बनती हैं।\n\nतारपीन और गंधराल उत्पन्न करनेवाले चीड़ के कुछ उदाहरण निम्नलिखित हैं :\n\nचीड़ की बहुत सी जातियों के बीज खाने के काम आते हैं, जिनमें पश्चिमोत्तर हिमालय का चिलगोजा चीड़ अपने सूखे फल के लिये प्रसिद्ध और मूल्यवान् है। जिन चीड़ों के बीज खाए जाते हैं, उनके कुछ उदाहरण निम्नलिखित हैं :\n\nअमरीका के पा. लेंबरर्टिना (P. lambertina) की छाल से खरोंचकर रेजिन की तरह एक पदार्थ निकालते हैं, जो चीनी की तरह मीठा होता है। इसे चीड़ की चीनी कहते हैं।\n\nकई देशों में चीड़ की कुछ जातियाँ सजावट के लिय बगीचों में लगाई जाती हैं।\n\nकहरुवा (ऐम्बर, amber) नामक पत्थाराया हुआ सम्ख़ (फॉसिल रेज़िन, fossil resin) पाइनस सक्सिनिफेरा (P. succinifera) द्वारा बना होगा, ऐसा अनुमान है।\n\nचीड़ के मुख्य रोग इस प्रकार हैं :\n\n1. सफेद चीड़ ब्लिस्टर रतुआ - (White pine blister rust) - यह रोग क्रोनारटियम रिबिकोला (Cronartium ribicola) नामक फफूँद के आक्रमण के फलस्वरूप होता है। चीड़ की छाल इस रोग के कारण विशेष रूप से प्रभावित होती हैं।\n2. आरमिलेरिया जड़ सड़न (Armillaria root rot) - यह रोग आरमिलेरिया मीलिया (Armillaria melia) नामक \"गिल फफूँदी\" द्वारा होती है। यह जड़ पर जमने लगती है और उसे सड़ा देती है। कभी-कभी तो सैकड़ों वृक्ष इस रोग के कारण नष्ट हो जाते हैं।\n\nचीड़ की लकड़ी लोअर क्रिटेशस (Lower cretaceous) युग से मिलने लगती है और तृतीय युगीन निक्षेप (Tertiary deposits) में अधिकता से मिलती है।\n\n", "id": "56727", "title": "चीड़"}
{"url": "https://hi.wikipedia.org/wiki?curid=56728", "text": "घास\n\nघास (grass) एक एकबीजपत्री हरा पौधा है। इसके प्रत्येक गाँठ से रेखीय पत्तियाँ निकलती हुई दिखाई देती हैं। साधारणतः यह कमजोर, शाखायुक्त, रेंगनेवाला पौधा है। बाँस, मक्का तथा धान के पौधे भी घास ही हैं।\n\nघास शब्द का अर्थ बहुत व्यापक है। साधारणतया घासों में वे सब वनस्पतियाँ सम्मिलित की जाती हैं जो गाय, भैंस, भेड़, बकरी आदि पालतू पशुओं के चारे के रूप में काम आती हैं, परन्तु आधुनिक युग में वानस्पतिक वर्गीकरण के अनुसार केवल घास कुल (ग्रेमिनी कुल, Gramineae family) के पौधे ही इसके अंतर्गत माने जाते हैं। लगभग दो लाख फूलने और फलने वाले पौधों में से पाँच हजार इस कुल के अंतर्गत आते हैं। चरागाह एवं खेल के मैदान ऐसे स्थानों में होने वाले पौधे, जैसे हाथी घास (नेपियर ग्रास, Napier grass), सूडान घास (Sudan grass), दूब आदि को तो घास कहते ही हैं हमारे भोजन के अधिकांश अनाज, जैसे गेहूँ, धान, मक्का, ज्वार, बाजरा आदि भी घास कुल में ही परिगणित हैं। इनके अतिरिक्त ईख, बाँस आदि भी इसी कुल में सम्मिलित हैं।\n\nघासों के आकार एवं ऊँचाई में भिन्नता होती है। कुछ पौधे केवल कुछ इंच लंबे हाते हैं, जैसे खेल के मैदान एवं लान (lawn) की घासें; कुछ मध्यम वर्ग के होते हैं, जैसे गेहूँ, मक्का आदि तथा कुछ बहुत ही ऊँचे होते हैं, जैसे ईख, बाँस आदि। कुछ पकर के पौधों में फूल अलग अलग तथा कुछ में गुच्छों में होते हैं। अनाजवाले पौधे अधिकतर वार्षिक होते है, किंतु बाँस, काँस आदि ३०-४० वर्ष, या इससे भी अधिक, जीवित रहते हैं। कुछ घासें पानी में उगती हैं या प्राय: नदी, तालाब और समुद्र के किनारे पाई जाती हैं। इसके विपरीत कुछ प्रकार की घासें केवल कम वर्षावाले स्थानों तथा मरुस्थलों में ही जीवित रहती हैं।\n\nघासों की जड़ें प्राय: रेशेदार होती हैं। तने ठोस तथा संधियुक्त होते हैं। संधियों के बीच के भागों को पोर या पोरी (internodes) कहते हैं। पत्तियाँ नुकीली और तने के जोड़ों पर एक के बाद दूसरी ओर मुड़ी रहती हैं। पत्तियाँ सदैव समांतरमुखी (parallel viewed) होती हैं। और दो स्पष्ट भागों, मुतान (sheath) एवं फलक (blade), में विभाजित होती हैं। पत्तियाँ तने के जोड़ से निकलती हैं और मुतान पोरी को घेरे रहती हैं। मुतान में फलक के मूल के कुछ ऊपर से विशेष प्रकार के अस्तर (linings) निकलते हैं। इन्हें छोटी जीभ (Little tongue) कहते हैं। कुछ घासों की पत्तियों के नीचे फलक के मूल पर एक विशेष प्रकार के वृद्धि उपांग (growth appendages) होते हैं, जिन्हें कर्णाभ (Auricles) कहते हैं। इस प्रकार घास की पत्तियों की बनावट विशेष प्रकार की होती है तथा पत्तियों द्वारा ही इस कुल के पौधों को पहचाना जाता है। कुछ घासों में नीचे की ओर की कुछ पोरियाँ कुछ अधिक लंबी और उपवर्तुल (Subglobular) होकर पौधे के लिये भोजन तत्व इकट्ठा करने का स्थान बना लेती हैं। इस पकार के पौधे कंदीय (bulbus) कहलाते हैं।\n\nजिस प्रकार पत्ती की बनावट से ग्रैमिनी कुल के पौधे पहचाने जाते हैं उसी प्रकार फूलों और बीजों द्वारा जातियाँ पहचानी जा सकती हैं। फूलों के गुच्छे विभिन्न प्रकार के होते हैं। फूल अकेले या समूह में फूल देनेवाली अनुशूकियों (spikelets) पर लगे होते हैं।\n\nपुंकेसर (stamens) और स्त्रीकेसर (pistils) प्राय: साथ-साथ होते हैं, किंतु मक्का जैसे पौधों में अलग-अलग भी होते हैं। फूल के अतिरिक्त अनुशूकी में दो या अधिक निपत्र (bracts) होते हैं, जिन्हे तुषनिपत्र ( glumes) कहते हैं। इनमें फूलों के नीचेवाले तुषनिपत्र को बाह्य पुष्पकवच (लेमा, Lemmas) और उनके ऊपरवालों को अंत: पुष्पकवच (पेलिया, palea) कहते हैं। कभी कभी बाह्य पुष्पकवच में नुकीली तथा काँटे की तरह वृद्धि होती है, जिसे सीकुर (Awn) कहते हैं, जैसे गेहूँ, जौ इत्यादि में। फूलों में आकर्षित करनेवाला कोई रंग या सुंगध नहीं होती। परागण प्राय: हवा द्वारा होता है। कुछ फूलों में स्वयं परागण (self pollination) भी होता है। कैलिक्स (calyx) और पँखड़ियों (petals) के स्थान पर दो या तीन पतले पारभासक शल्क होते हैं, जिन्हें परिपुष्पक (Lodicules) कहते हैं। जब फूलों के खिलने का समय आता है तब परिपुष्पक एक प्रकर के रस से भर जाते हैं और बाह्मपुष्पकवच तथा अंत:पुष्पकवच पर दबाव पड़ता है, जिससे फूल खिल जाते हैं। इस अवस्था में वायु द्वारा परागण होता है।\n\nसभी पौधों का फल एक बीज वाला होता है, जिसमें बीजावरण (seed coat), या बीजकवच (Testa), फलकवच (fruit coat) फलावरण (pericarp) से चिपका रहता है। घासों के बीज बहुत छोटे होते हैं तथा बहुत अधिक मात्रा में पैदा होते हैं। ये बहुत दिनों तक जीवित रह सकते हैं और विभिन्न प्रकार की जलवायु और मिट्टी में उगाए जा सते हैं। बीजों का विकिरण (dispersal) उनकी बनवाट के अनुसार विभिन्न प्रकार से होता है, परंतु मुख्य रूप से हवा, पानी मनुष्यों और पशुओं द्वारा होता है।\n\nमिट्टी और उसपर उगनेवाली वनस्पति में परस्पर बहुत घनिष्ठ संबंध होता है। संसार की कुछ प्रकार की मिट्टियाँ घासों के प्रकार और उपज से विशेष रूप से संबंधित हैं। जिन प्रदेशों में बड़ी-बड़ी घासें उगती हैं, वहाँ की मिट्टी अधिक उपजाऊ होती है। बहुत अधिक घास उपजाने वाले स्थलों (grass lands) को प्राय: ब्रेड बास्केट्स (Bread Baskets) कहा जाता है। उदाहरण के लिये संयुक्त राज्य अमरीका, तथा कनाडा के प्रेरिज (prairies), अर्जेंटाइना के पंपाज (pampas), आस्ट्रेलिया की ग्रेन बेल्ट (Grain belt) और यूरेशिया में स्टेप्स के बहुत से भाग, विशेषकर यूक्रेन प्रदेश में स्थित भाग आजकल संसार के मुख्य मुख्य ब्रेड बास्केट्स हैं।\n\nकुछ प्रकार की घासें, जिनमें प्रसारण (propagation), विरोहक (stolon) तथा प्रकंद (rhizone) से होता है, कम वर्षा वाले प्रदेशों में बहुत उगती हैं। इनमें दूब प्रधान घास है। इसे धर्मग्रंथों में राष्ट्ररक्षक (Preserver of nations) एवं 'भारत की ढाल' (Shield of India) कहा गया है। मिट्टी के भीतर इन घासों की जड़ों का घना जाल रहता है, जिससे वर्षाजल से मिट्टी का कटाव या बहाव कम होता है। भूमि के ऊपर घनी पत्तियाँ होने से वायु द्वारा मिट्टी का कटाव नहीं होता। हवा और पानी से कटाव रोककर भूमिसंरक्षण करने में घासें बड़ी सहायक होती हैं।\n\nइसके अतिरिक्त घासों की जड़ों में आश्रय पाने वाले उपयोगी जीवाणु वहाँ से नाइट्रोजन संचित कर मिट्टी की उर्वरा शक्ति बढ़ाते हैं तथा उनकी जड़ों द्वारा मिट्टी का विन्यास (texture) अत्यधिक उत्तम हो जाता है। इस प्रकार घासों द्वारा पथरीली या कम उपजाऊ भूमि भी अधिक उपजाऊ बनाई जा सकती है।\n", "id": "56728", "title": "घास"}
{"url": "https://hi.wikipedia.org/wiki?curid=56729", "text": "वैकम मुहम्मद बशीर\n\nवैकम मुहम्मद बशीर (१९१०) मलयालम के वरिष्ठ साहित्यकार हैं। अनर्थ निमिष, जन्मदिन, मूर्खों का स्वर्ग, मेरे दादा का हाथी आदि उनकी २५ से अधिक पुस्तकें प्रकाशित हो चुकी हैं। वे साहित्य अकादमी के वरिष्ठ पदों पर भी रह चुके हैं। \n\nबशीर उत्तरी त्रावणकोर, में तलयोलपर्ंब में पैदा हुए, वह अपने माता-पिता के बडे बेटे थे। उनके पिता एक इमारती लकड़ी व्यवसाय में थे, उनके काम से उनके पूरे परिवार वालों का गुज़ारा नहीं हो पाता था। मलयालम माध्यम के स्कूल में अपनी शिक्षा की शुरुआत की और उसके बाद् वह अंग्रेजी माध्यम के स्कूल मे पढाई की, जो वैकम मे था। जबकि स्कूल में वह महात्मा गांधी के प्रभाव मे आ गये, स्वदेशी आदर्शों से प्रेरित होकर, उन्होंनें खद्दर पहनना शुरू कर दिया। जब गाँधी वैकम सत्याग्रह् (१९२४) में भाग लेने के लिए आये, बशीर उन्हें देखने गये। जिस कार मे गाँधी यात्रा कर रहे थे, बशीर उस पर चढ़े और उनका हाथ को छुआ। वह हर रोज़ गांधी के सत्याग्रह आश्रम जाते थे, जो वैकम मे स्थित् है। इस् कारण वो विद्यालय में देर से पहुँचते थे और उनको सज़ा मिलती थी।\nउन्होने विद्यालय छोड़ कर, स्वतंत्रता संग्राम में भाग लेने का निर्णय लिया। वह सभी धर्मों का समान रूप से आदर करते थे।\n\nत्रावणकोर मे कोई स्वतंत्रता आंदोलन ना होने के कारण, वह मालाबार सत्याग्रह में भाग लेने के लिए गये। सत्याग्रह मे भाग लेने से पहले ही उनका संघ गिरफ्तार हो गया। बशीर को तीन महीने की कैद की सजा सुनाई गयी और कन्नूर के जेल में भेजा गया। वह कन्नूर जेल में भगत सिंह, सुखदेव और राजगुरु, जैसे क्रांतिकारियों की वीरता की कहानियों को सुनकर प्रेरित हो गये। गांधी-इर्विन समझौता मार्च १९३१ के बाद वह और लगभग ६०० राजनैतिक कैदियों को रिहा किया गया। जेल से रिहा होने के बाद उन्होने एक अंग्रेज-विरोधी आंदोलन का आयोजन किया और एक क्रांतिकारी जर्नल, उज्जीवनम ('विद्रोह') संपादित भी किया। उनकी गिरफ्तारी के लिए वारंट जारी किया गया था।\n\nकेरल छोड़ने के बाद, उन्होंने पूरी भारत की यात्रा की और एशिया के कई जगहों पर भी गये। यहाँ जो भी काम किया उससे वह भूखे नहीं रहते थे। एक करघा फिटर, ज्योतिषी, कुक, अखबार विक्रेता, फल विक्रेता, खेल के सामान एजेंट, एकाउंटेंट, चौकीदार, चरवाहा से लेकर वे सारे काम करते थे। एक तपस्वी के रूप में वे हिंदू संत और सूफी फकीरों के साथ उनके रीति रिवाजों और प्रथाओं का पालन कर के हिमालय और गंगा बेसिन की गुफाओं में रहते थे। कई बार बिना पानी और खाने से उनकी हालत दयनिय रही। अजमेर, पेशवार, कशमीर, कलकत्ता में छोटे मोटे काम कर के जीते रहे। बशीर फिर घर वापस आया और तब उसे पता चला कि उसका परिवार गरीब हो गया है। जब बशीर काम दूँढकर \"जयकेसरी\" नामक अखबार के कार्यालय मे गये, उसके सम्पादक ने कहा कि उसके पास देने के लिये कोई काम नही था पर वे उसके लिये कहानियॉ लिख सकते थे जिसके लिये उसे पैसा मिलेगा। इसी अखबार में उनकी पहली कहानी \"एन्डे त्ंगम\" प्राकशित हुई।\nउनकी बाकी कहानियाँ नवाजीवन मे प्रकाशित की गई।\n\nकोटयम् मे वे गिरफ्तार हुए और उन्हे एक पुलिसे स्टेशन में डाला गया। पुलिस और कैदियों से सुनी हुई कहानियँ उन्होंने अपने कृतियों में शामिल की। उन्हें डेढ साल की सज़ा मिली। फिर उन्हें त्रिवेन्द्रम की जेल में डाला दिया गया। उन्होने \"प्रेम लेखन\" (१९४३) नामक कहानी उनकी सज़ा के दौरान लिखी और उसे प्रकाशित किया।\n\"बाल्यकालसखी\" को १९४४ में प्रकाशित किया। फिर उन्होने अपना व्यवसाय लेखक के रूप मे जारी किया। पहले -पहले अपनी कृती खुद ही प्रकाशित करते और घर घर में जाकर बेचते थे। उनके दो पुस्तक स्टाॅल थे जिनके नाम \"सर्कल् पुस्तक घर\" और \"बशीर पुस्तक स्टाल\" था। ब्रिटिश शासन से स्वतंत्रता प्राप्त करने के बाद भारत ने अपने भाग्य का नियंत्रण हासिल किया, हालांकि बशीर ने सक्रिय राजनीति छोड दी। अपने काम मे नैतिकता और राजनीतिक निष्ठा पर प्रकाश डाला।\nअपनी चालीसवें वर्ष में, एक छोटी उम्र की औरत फाभी बशीर से शादी की और उनके दो बच्चे हुए जिनका नाम अनीस और शाहीना था। कोझिकोड के दक्षिणी किनारे पर बेपुर नामक जगह मे रहते थे। इस दौरान वह मानसिक बीमारी से पीड़ित हुए और दो बार मानसिक अस्पताल मे भर्ती कराये गये थे। वह त्रिशूर में एक मानसिक अस्पताल में इलाज के दौरान अपनी सबसे प्रसिद्ध कहानी \"पातुम्मायुडे आड\" (पातुम्मा की बकरी) लिखी। दोनो बार मानसिक बीमारी से आरोग्य प्राप्ति हुई।\nउनकी मृत्यु ५ जुलाई १९९४ को बेपुर मे हुई।\n\nबशीर अप्रचलित भाषा श्रेणी के प्रमुख हैं। वो साहित्यिक भाषा और आम आदमी के भाषा में अंतर नही रखते थे। अगर कोई व्याकरण त्रुटि भी आये तो वो ध्यान नहीं देते थे। पहले-पहले उनकी रचनाओं में इस प्रकार की भाषा को प्रकाशकों ने भी स्वीकार नही किया, इसलिए वे लोग उनकी रचनाओं में बदलाव और संशोधन चाहते थे। जब बशीर ने इन रचनाओं को अपनी असली शैली से दूसरी मलयालम शैली में परिवर्तित करते हुए देखा तो, उन्हें बहुत गुस्सा आया क्योंकि उसमे स्वाभिकता और शीतलता बिलकुल नहीं थी। उन्होनें प्रकाशकों को अपनी असली रचनाओं को प्रकाशित करने के लिये जबरदस्ती बोला। बशीर के एक भाई, जो एक अध्यापक थे, उनका नाम अबदूल खादर था। एक बार वो बशीर की एक कहानी पढ रहे थे, तब उन्होंने बशीर से पूछा \"इस मे कहा आक्यास और आक्याथास (यह एक मल्यालम पद है) है?\"। तब बशीर ने उनको जवाब दिया कि \"मैं जो लिखता हूँ वो असली मलयालम भाषा है, इसलिए आक्यास और आक्याथास् मत ढूँढो\"। यह दिखाता है कि बशीर व्याकरण के ऊपर ध्यान नही देते थे बल्कि अपनी देशीय भाषा के ऊपर ध्यान देते थे। वे खुद का मज़ाक उडाते थे कि उनको मलयालम नहीं आती है लेकिन उनको मलयालम में बहुत अच्छा ज्ञान है।\n\nबशीर इंसान के स्वभाव के एक अच्छे निरीक्षक थे और वो बडी कुशलता से हास्य और करूणा को अपनी रचनाओं में जोडते थे। प्यार, भूख और दरिद्रता उनकी रचनाओं में हमेशा प्रथम विषयों में रहती थीं। \n\nइस में\n", "id": "56729", "title": "वैकम मुहम्मद बशीर"}
{"url": "https://hi.wikipedia.org/wiki?curid=56730", "text": "सुरेश सलिल\n\nसुरेश सलिल (जन्म १९४२) हिन्दी के समर्थ कवि, आलोचक और साहित्यिक इतिहास के गहन अध्येता हैं। गणेश शंकर विद्यार्थी के कृतित्व और व्यक्तित्व पर अनेक प्रकाशनों के अतिरिक्त एक कविति संग्रह खुले में खड़े होकर प्रकाशित हुआ है। बच्चों व किशोरों के लिए भी इन्होंने कई किताबें प्रकाशित की हैं। \n", "id": "56730", "title": "सुरेश सलिल"}
{"url": "https://hi.wikipedia.org/wiki?curid=56731", "text": "वसंत देव\n\nवसंत देव मराठी के सुप्रसिद्ध नाटककार तथा मराठी से हिन्दी के कुशल अनुवादक के रूप में प्रसिद्ध हैं।\n", "id": "56731", "title": "वसंत देव"}
{"url": "https://hi.wikipedia.org/wiki?curid=56732", "text": "विजया मुखोपाध्याय\n\nविजया मुखोपाध्याय (११ मार्च १९३७) बांग्ला भाषा की प्रसिद्ध कवयित्री हैं। उनका जन्म बांग्लादेश के ढाका नगर में विक्रमपुर गाँव में हुआ था। आमार प्रभूर जन्म, यदि शर्तहीन, भेंगे जाय अनंत, बादाम, उड़ंत, नामाबलि, दांडाओ तर्जनी उनके प्रमुख काव्य संग्रह हैं। एक संपूर्ण संकलन विजया मुखोपाध्यायेर श्रेष्ठ कविता भी प्रकाशित हुआ है। विश्व की अनेक भाषाओं में उनकी कविताओं का अनुवाद हुआ है। \n", "id": "56732", "title": "विजया मुखोपाध्याय"}
{"url": "https://hi.wikipedia.org/wiki?curid=56733", "text": "शफ़ी मशहदी\n\nशफ़ी मशहदी उर्दू के प्रसिद्ध साहित्यकार हैं। शाखे लहू और सब्ज़ परिंदों का सफ़र (कहानी संग्रह), तथा दोपहर के बाद (नाटक) उनकी प्रमुख कृतियाँ हैं। वे बिहार तथा उत्तर प्रदेश की उर्दू अकादमी द्वारा सम्मानित हो चुके हैं। \n", "id": "56733", "title": "शफ़ी मशहदी"}
{"url": "https://hi.wikipedia.org/wiki?curid=56734", "text": "शिवप्रकाश एच एस\n\nशिवप्रकाश एच एस नई पीढ़ी के समर्थ कन्नड़ कवि हैं। उन्होंने इतिहास के वर्तमान में नई दृष्टि से देखने की कोशिश की है। मिलरेप और मलेबिद्द नेलदल्लि उनकी प्रमुख कृतियाँ हैं। \n", "id": "56734", "title": "शिवप्रकाश एच एस"}
{"url": "https://hi.wikipedia.org/wiki?curid=56737", "text": "ताड़\n\nताड़ एकबीजपत्री वृक्ष है। इसकी 6 प्रजातियाँ होती हैं। यह अफ्रीका, एशिया तथा न्यूगीनी का मूल-निवासी है। इसका तना सीधा, सबल तथा शाखाविहिन होता है। ऊपरी सिरे पर कई लम्बी वृन्त तथा किनारे से कटी फलकवाली पत्तियाँ लगी होती हैं। इसका फल काष्ठीय गुठलीवाला होता है। ताड़ के वृक्ष 30 मीटर तक बढ़ सकते हैं।\n\n", "id": "56737", "title": "ताड़"}
{"url": "https://hi.wikipedia.org/wiki?curid=56740", "text": "अशोक रानाडे\n\nअशोक रानाडे (२५ अक्टूबर १९३७) मराठी के सुप्रसिद्ध संगीत लेखक हैं। \"संगाताचे सौंदर्यशास्त्र\", \"लोकसंगीत शास्त्र\", \"म्यूज़िक इन महाराष्ट्र\" आदि उनकी प्रमुख कृतियाँ हैं। वे नेशनल सेंटर फ़ॉर परफ़ार्मिंग आर्ट्स, मुंबई में सहायक निर्देशक हैं। \n", "id": "56740", "title": "अशोक रानाडे"}
{"url": "https://hi.wikipedia.org/wiki?curid=56741", "text": "जलकुम्भी\n\nजलकुम्भी एक एकबीजपत्री, सपुष्पक जलीय पौधा है। जल की सतह पर तैरने वाले इस पौधे की प्रत्येक पत्ती का वृन्त फूला हुआ एवं स्पंजी होता है। इसमें पर्वसन्धियों से झुंड में रेशेदार जड़े लगी रहती हैं। इसका तना खोखला और छिद्रदार होता है। इसके फूलों को मंजरी कहते हैं। यह दक्षिण अमेरिका का मूल-निवासी है। यह दुनिया के सबसे तेज बढ़ने वाले पौधे में से एक है। यह अपनी संख्या को २ सप्ताह में ही देगुना करने की क्षमता रखता है। यह बहुत अधिक परिमाण में बीज उत्पन्न करता है तथा इसके बीजों में अंकुरण की क्षमता ३० वर्षों तक होती है।\n", "id": "56741", "title": "जलकुम्भी"}
{"url": "https://hi.wikipedia.org/wiki?curid=56744", "text": "कटहल\n\nकटहल या फनस का वृक्ष शाखायुक्त, सपुष्पक तथा बहुवर्षीय वृक्ष है। यह दक्षिण तथा दक्षिण-पूर्व एशिया का मूल-निवासी है। पेड़ पर होने वाले फलों में इसका फल विश्व में सबसे बड़ा होता है। फल के बाहरी सतह पर छोटे-छोटे काँटे पाए जाते हैं। इस प्रकार के संग्रन्थित फल को सोरोसिस कहते हैं।\n\nऔनतिआरिस टोक्सिकारीआ (Antiaris Toxicaria)\n१० सेमी से लेकर २० सेमी लम्बे कुछ चौड़े ,किंचित अंडाकार और किंचित कालापनयुक्त हरे रंग के होते हैं। \nकटहल में पुष्प स्तम्भ और मोटी शाखाओं पर लगते हैं। पुष्प ५ सेमी से लेकर १५ सेमी तक लम्बे , २-५ सेमी गोल अंडाकार और किंचित पीले रंग के होते हैं\nबहुत बड़े -बड़े लम्बाई युक्त गोल होते हैं। उसके उप्र कोमल कांटे होते हैं। भार में लगभग २० किलो वजन होता है। \nबीज की मींगी वीर्यवर्धक ,वात ,पित्त तथा कफ नाशक होती है। मंदाग्नि रोग वालों को कटहल खाना छोड़ देना चाहिए। \n\n", "id": "56744", "title": "कटहल"}
{"url": "https://hi.wikipedia.org/wiki?curid=56767", "text": "आद्रा (पश्चिम बंगाल)\n\nआद्रा भारत के पश्चिम बंगाल स्थित पुरुलिया जिले का एक प्रमुख रेल केन्द्र है। \n\nआद्रा २६.५ उत्तर एवं ८८.६७ डिग्री अक्षांस . पर स्थित है एवं यहाँ की औसत ऊंचाई १५४ मीटर (लगभग ५०५ फुट) है \n\nआद्रा के प्रमुख अनुमंडलों में बेनियासोल, पालाशाकोला, झारियादीह, पांचुदांगा, [लालदांगा]] इत्यादी हैं। यह छोटानागपुर के पठार का सबसे निचला हिस्सा है। \n\nआद्रा डिविजन द्०पू०रेलवे के अन्तर्गत आता हॅ। यह डिविजनल हेड्क्वाटर हॅ।\n\n", "id": "56767", "title": "आद्रा (पश्चिम बंगाल)"}
{"url": "https://hi.wikipedia.org/wiki?curid=56768", "text": "क्लाज़ एब्नेर\n\nक्लाज़ इब्नेर (Klaus Ebner), (जन्म: सन १९६४, वियना) ऑस्ट्रिया के एक प्रख्यात लेखक, निबंधकार, कवि, तथा अनुवादक हैं। वियना मे पले-बढ़े क्लाज़ ने छोटी आयु से ही लिखना शुरू कर दिया था। प्रमुख पत्रिकायों मे उनकी कहानियाँ सन् १९८० से ही प्रकाशित होनी शुरू हो गई थीं। सन् १९८० से क्लाज़ निबंध एवं सॉफ्टवेयर पर पुस्तकें लिख रहे हैं। इनकी रचनायें मुख्यत: जर्मन और कटालान भाषा मे लिखित हैं। आपने फ्रांसीसी एवं कटालान साहित्य को जर्मन भाषा में अनुवाद भी किया है। वे कई ऑस्ट्रियाई लेखक संगठनों के सदस्य है, जिसमे ग्रेज़र ऑटोरिनेन ऑटोरेंवरसामलुंग (Grazer Autorinnen Autorenversammlung) प्रमुख है।\nआपके निबंध मुख्यत: कटालान विषयों एवं यहूदी संस्कृति पर आधारित हैं। आपका पहला लघु-कथाओं का संग्रह सन् २००७ मे प्रकाशित हुआ था। सन् २००८ मे आपने अपनी पुस्तक होमीनाइड (Hominide) का प्रकाशन किया। क्लाज़ कई साहित्यिक पुरस्कारो से सम्मानित किये जा चुके हैं। इनमे युवा पुरस्कार अर्स्टर ऑस्टेरीशिस्षर जुगेंड्प्रीस (Erster Österreichischer Jugendpreis) (१९८२) प्रमुख है। ऑस्ट्रिया के विख्यात टिप्पनीकार वूल्फ़गैंग रैट्ज़ (Wolfgang Ratz), ने इब्नेर के लेखन की प्रशंसा की है। क्लाज़ इब्नेर अपने परिवार के साथ वियना में रहते हैं।\n\nक्लाज़ इब्नेर का जन्म ८ अगस्त १९६४ को वियना में हुआ था। इब्नेर की माता इंगेबॉर्ग (जन्म: १९४४), एक केश-सज्जक थीं जबकि उनके पिता वाल्टर (१९३९-१९९६) १९७० के दशक से घरेलु मनोरंजन उपकरणों के विक्रेता थे। उनकी बहन का जन्म १९६९ मे हुआ तत्पश्चात उनका परिवार पलायन कर गया। इब्नेर की शिक्षा माध्यमिक विद्यालय मे आठ वर्ष तक चली। उन्होने इस दौरान अपनी पहली रचना लिखी। बारह वर्ष की उर्म मे उन्होने अपना पहला रंगमंचीय नाटक लिखा तथा अपने मित्रो के साथ इसके मंचन के लिए अपने विधालय में इसकी तैयारी भी की हालाँकि इसको कभी भी मंच पर प्रस्तुत नही किया जा सका।\n\n१९८२ में अपनी एक महीने की फ्रांस यात्रा के पश्चात इब्नेर ने, वियना के विश्वविद्यालय मे रोमांस भाषा, जर्मन भाषा-शास्त्र तथा अनुवाद का अध्ययन शुरु किया। इसी दौरान उन्होने कई साहित्यिक संस्थायों और वियना की साहित्यिक पत्रिकायों के लिए लेखन किया। १९८८ तथा १९८९ मे स्नातक की शिक्षा के पश्चात उन्होने अपना ध्यान, एक अनुवादक, विदेशी भाषायों के अध्यापक एवं एक सूचना प्रौद्योगिकी परियोजना जैसे व्यवसायों पर केन्दित किया। १९९० में इब्नेर ने कंप्यूटर सॉफ़्टवेयर तथा नेटवर्किंग जैसे विषयों पर कई लेख और पुस्तकों को लिखा। हालाँकि इनकी अधिकतर पुस्तकें जर्मन भाषा में थीं पर उन्होने कई लेख अंग्रेजी में भी लिखे। १९९९ मे वो छः सप्ताह तक उत्तरी केरोलिना में रहे और इस दौरान उन्होने पी.सी.सर्वर से संबंधित एक अंग्रेज़ी पुस्तक का सह-लेखन किया।\n\n२००१ मे वियना के अनुप्रयोग विज्ञान विश्वविद्यालय में यूरोपीय अर्थशास्त्र का अध्ययन करते हुए उन्होने यूरोप में इस्लाम पर एक लेख लिखा जो कि २००१ में जर्मनी में प्रकाशित हुआ। उन्होने मुस्लिम सभ्यता से जुड़ी कई कहानियाँ भी लिखी जैसे कि “स्नैपशॉट” (Momentaufnahme) तथा “उड़ान-622”(Flug sechs-zwo-zwo) आदि।\n\nस्कूली शिक्षा के बाद एब्नेर ने कई छोटे छंद, कविताएं तथा रेडियो के नाटक लिखे। उनकी रचनाएं कई साहित्यिक एवं सांस्कृतिक पत्रिकायों मे छपीं जैसे कि स्टर्ज़ (Sterz) जो कि स्टायरिया (Styria), ऑस्ट्रिया की एक प्रसिद्ध साहित्यिक पत्रिका है, तथा लेसेज़िरकेल (Lesezirkel) जो की एक वियना के दैनिक समाचारपत्र वियनेर ज़ीतुंग (Wiener Zeitung) के स्वामित्व के आधीन थी। \n१९८७ मे उनके पहले बेटे के जन्म के साथ ही उनके कार्य मे हुई वृद्धि के परिणाम्स्वरूप उनके लेखन मे थोड़ा अंतराल आया। १९९० के दशक मे उन्होने अपना ध्यान अपने उपन्यास Feuers Geraun पर केंद्रित रखा। इस उपन्यास के दो शुरुआती संस्करण ऑस्ट्रियाई पत्रिका दाइ राम्पे (die Rampe) में छपे थे, १९९४ में (Der Schreiber von Aram) तथा १९९७ में (Das Gesetz)। यह अध्याय यहूदी तथा बाइबल संस्कृति पर आधारित है। एब्नेर के जालस्थल पर २००४ तक सिर्फ ६ प्रकाशनों की उल्लेख है जबकि २००५ से २००८ के बीच १७ प्रकाशन का उल्लेख किया गया है।\n\nएब्नेर ने साथ ही साथ कथात्मक अभिव्यक्ति (उपन्यास, छोटी कहानियाँ, छंद), निबंध तथा कहानियाँ भी लिखी हैं। उनकी कविताएं जर्मन तथा कटालान भाषा मे लिखित है। ऑस्ट्रियाई सरकार की सहायता से एब्नेर २००७ मे अंडोरा गये, जहां उन्होने पायरेनीज़ के देशों पर निबंध रचना की। उन्होने कटालान लेखक जोसफ नवारो सैंटेयूलेलिया के कटालान उपन्यास ले’अब्सेंट (L'Absent) का जर्मन मे अनुवाद भी किया, जो ने लिखा है। इब्नेर के साहित्यिक निबंध जो कटालान साहित्य जैसे की बारसीलोना तथा अंडोरा पर हे, पत्रिका Literatur und Kritik तथा Zitig मे प्रकाशित हुए। उनकी पहली छोटी कहानियाँ Lose (Destinies)२००७ मे प्रकाशित हुई। उनकी ४५ कहानियाँ मे से २२ कहानियाँ अखबार तथा साहित्यिक पत्रिका मे प्रकाशित हो चुकी हैं। २००८ मे एब्नेर की २ कथात्मक अभिव्यक्ति की किताबें प्रकाशित हुईं जिसमे एक छोटा उपन्यास होमीनाइड था।\n\nइब्नेर की छोटी कहानियाँ कई विषयो का संग्रह है। जुलिया रफेल ने अपनी टिपणी मे कहा है की ये कहानियाँ सामाजिक समस्यओ पर है, तथा सही है। \n\n\n\n", "id": "56768", "title": "क्लाज़ एब्नेर"}
{"url": "https://hi.wikipedia.org/wiki?curid=56823", "text": "झींगा\n\nझींगा एक जलीय जन्तु है। इसका शरीर सिफैलोथोरैक्स एवं उदर में विभक्त होता है। सिर में एक जोड़ा संयुक्त आँख एवं दो जोड़े एन्टिनी होते हैं। इसमें पाँच जोड़े पैर एवं पाँच जोड़ं शाखांग होते हैं। श्वसन की क्रिया गिल्स द्वारा होती है। चिंराट (श्रिम्प्) और झींगा दोनों समान हैं। दोनो की शारीरिक बनावट में अन्तर है। इनमें कोलेस्ट्रोल बढ़ाने की क्षमता होती है। यह एक हलका समुद्री भोजन है। यह मुख्य भोजन है समुद्र में रहने वाले जंतुओं का। इसे बंगाली भाषा में चिंगडी माछ कहते है एवं उडिया भाषा में चिंगुडी माछो कहते है।\n\n", "id": "56823", "title": "झींगा"}
{"url": "https://hi.wikipedia.org/wiki?curid=56824", "text": "सुमित्रा कुमारी सिन्हा\n\nसुमित्रा कुमारी सिन्हा (१९१३-३० सितंबर १९९४) हिन्दी की लोकप्रिय कवयित्री तथा लेखिका थीं। उनका जन्म उत्तर प्रदेश के फ़ैज़ाबाद जिले में हुआ। स्वाधीनता आंदोलन में उनका सक्रिय योगदान रहा। कवि-सम्मेलनों में मधुर कंठ से कविता पाठ करने वाली सुमित्रा कुमारी सिन्हा आकाशवाणी लखनऊ से सम्बद्ध रही। उन्होंने बाल साहित्य के क्षेत्र में भी महत्वपूर्ण काम किया है। उनके पुत्र अजीत कुमार सिन्हा एक प्रतिभा संपन्न लेखक हैं। उनकी पुत्री कीर्ति चौधरी ने तार सप्तक की प्रसिद्ध कवियित्री के रूप में अपनी पहचान बनाई।\n\nप्रमुख रचनाएँ- \n\nकविता संकलन - विहाग - १९४०, आशापर्व - १९४२, बोलों के देवता - १९५४।\n\nकहानी संग्रह - अचल सुहाग - १९३९, वर्ष गाँठ - १९४२। \n\nअन्य रचनाएँ - पंथिनी, प्रसारिका, वैज्ञानिक बोधमाला, कथा कुंज, आँगन के फूल, फूलों के गहने, आंचल के फूल, दादी का मटका।\n", "id": "56824", "title": "सुमित्रा कुमारी सिन्हा"}
{"url": "https://hi.wikipedia.org/wiki?curid=56877", "text": "छिपकली\n\nछिपकली स्क्वमाटा जीववैज्ञानिक गण के सरीसृप प्राणियों का एक उपगण है, जिसमें अंटार्कटिका के अलावा लगभग विश्व भर के हर बड़े भूभाग में मिलने वाली लगभग ६००० ज्ञात जातियाँ शामिल हैं। ध्यान दें कि सर्प भी स्क्वमाटा गण के सदस्य होते हैं और छिपकली व सर्प दोनों एक ही पूर्वज के वंशज हैं लेकिन परिभाषिक रूप से सर्पों को छिपकली नहीं समझा जाता।\n\nछोटे-छोटे शल्कों से ढका शरीर सिर-गर्दन, धड़ और पूँछ चार भागों में बँटा होता है। धड़ में चार पैर होते हैं, जिनमें नखयुक्त अंगुलियाँ पाई जाती हैं। धड़ एवं पूँछ के जोड़ के अधरतल पर एक क्लोएका छिद्र होता है।\n\n", "id": "56877", "title": "छिपकली"}
{"url": "https://hi.wikipedia.org/wiki?curid=56882", "text": "नाक\n\nनाक रीढ़धारी प्राणियों में पाया जाने वाला छिद्र है। इससे हवा शरीर में प्रवेश करती है जिसका उपयोग श्वसन क्रिया में होता है। नाक द्वारा सूँघकर किसी वस्तु की सुगंध को ज्ञात किया जा सकता है।\n", "id": "56882", "title": "नाक"}
{"url": "https://hi.wikipedia.org/wiki?curid=56890", "text": "जीभ\n\nजीभ मुख के तल पर एक पेशी होती है, जो भोजन को चबाना और निगलना आसान बनाती है। यह स्वाद अनुभव करने का प्रमुख अंग होता है, क्योंकि जीभ स्वाद अनुभव करने का प्राथमिक अंग है, जीभ की ऊपरी सतह पेपिला और स्वाद कलिकाओं से ढंकी होती है। जीभ का दूसरा कार्य है स्वर नियंत्रित करना। यह संवेदनशील होती है और लार द्वारा नम बनी रहती है, साथ ही इसे हिलने-डुलने में मदद करने के लिए इसमें बहुत सारी तंत्रिकाएं तथा रक्त वाहिकाएं मौजूद होती हैं। इन सब के अलावा, जीभ दातों की सफाई का एक प्राकृतिक माध्यम भी है।\n\nजीम में 4 अंतःस्थ तथा 4 बाह्यस्थ पेशियां होती हैं।\n\nजीभ की अंतःस्थ पेशियां\n\n\"अंतःस्थ\" का अर्थ होता है कि ये पेशियां हड्डियों से जुड़ी नहीं होती.\nये जीभ का आकार बदलने के लिए कार्य करते हैं।\n\n1. सुपीरियर लॉगिट्यूडिनल फाइबर: ये जीभ को छोटा करते हैं।\n\n2. इंफीरियर लॉगिट्यूडिनल फाइबर: ये जीभ को छोटा करते हैं।\n\n3. वर्टिकल फाइबर: ये जीभ को चौड़ा तथा चपटा करते हैं।\n\n4. ट्रांसवर्स फाइबर: ये जीभ को संकरा और लंबा बनाते हैं।\n\nजीभ की एक्सट्रिंसिक पेशियां\n\nये जीभ की स्थिति को बदलने के लिए कार्य करती है\n\n1. जेनिग्लोसस\n\n2. हाइग्लोसस\n\n3. स्टाइग्लोसस\n\n4. पैलैटोग्लोसस\n\nजीभ को रक्त की आपूर्ति लिंगुअल धमनी से की जाती है, जो एक्सटर्नल कैरोटिड आर्टरी की एक शाखा होती है। मुख के तल में लिंगुअल धमनी से भी रक्त की आपूर्ति होती है। डाइजेस्ट्रिक पेशी के इंटरमीडिएट टेंडन, माय्लॉयड पेशी के पश्च किनारे एवं हाइपोग्लोसल तंत्रिका द्वारा निर्मित त्रिभुज ‘पाइरोगोव्स’, ‘पाइरोगोफ्स’ या ‘पाइरोगोव- बेल्क्लार्ड की त्रिभुज कहलाती है। अंदर के क्षेत्र लिंगुअल धमनी क्षेत्र होता है, जो जीभ से अनियंत्रित रक्तस्राव को रोकने का बेहतर स्थान होता है।\n\nजीभ में सेकंडरी रक्त सप्लाइ भी होती है, जो फेशियल धमनी के टॉन्सिलर शाखाओं से तथा एसेंडिंग फैरेंगियल धमनी से की जाती है।\n\nजीभ के अग्र 2/3 के लिए स्वाद की अनुभूति फेशियल तंत्रिका (कोर्डा टिम्पैनी CN7) द्वारा होती है। अग्र 2/3 की सामान्य अनुभूति लिंगुअल तंत्रिका द्वारा होती है, जो ट्राइगेमिनल तंत्रिका CN V के V3 की एक शाखा होती है।\n\nपश्च 1/3 के स्वाद तथा सामान्य अनुभूति ग्लोफैरिंगियल तंत्रिका (CN 9) द्वारा मिलती है।\n\nसिवा एक एक्सट्रिंसिक पेशी- प्लैटोग्लोसस को छोड़कर, जिसमें फैरिंगियल प्लेक्सस के CN10 की तंत्रिकाएं होती हैं, जीभ की सभी अंतःस्थ तथा एक्सट्रिंसिक पेशियों में हाइपोग्लोसल तंत्रिका (CN 12), की आपूर्ति होती है।\n\nओरोफैरिंक्स से लेकर शिख तक जीभ की औसत लंबाई 10 cm (4 इंच) होती है।\n\nजीभ के अग्रभाग के नीचे का सब-लिंगुअल क्षेत्र ऐसा स्थान होता है, जहां ओरल म्यूकोसा काफी पतला होता है तथा जिसपर शिराओं की जालिका बिछी होती हैं। यह शरीर के कुछ प्रकार के उपचारों का आरंभ-स्थान होता है। सब-लिंगुअल रूट को ओरल कैविटी के उच्च वस्कुलर गुण का लाभ मिलता है तथा यह गैस्ट्रोइंटेस्टाइनल नली में न जाकर कार्डियो-वस्कुलर प्रणाली के उपचार के त्वरित कार्य की अनुमति देता है। एंजाइना पेक्टोरिस, सीने के दर्द के रोगियों में नाइट्रोग्लिसरीन देने का यह एकमात्र (I.V. ऐड्मिनिस्ट्रेशन के अलावा) आसान तथा प्रभावशाली तरीका है। यदि गोली निगली जाती है, तो उपचार को यकृत के विसंदूषण प्रक्रिया द्वारा निरस्त कर दिया जाता है।\n\nअधिकतर कशेरुकी प्राणियों में जीभ मौजूद होती हैं।\n\nकुत्ते तथा बिल्लियों जैसे स्तनपाइयों में जीभ का उपयोग प्रायः शरीर के रोओं की सफाई के लिए किया जाता है। इन प्रजातियों की जीभ की बनावट काफी खुरदरी होती है, जिससे ये जंतु तेल तथा पारासाइटों को हटा सकते हैं। चूंकि कुत्ता अपने शारीरिक कार्यों को बढ़ा सकता है, इसलिए अधिक रक्त प्रवाह के कारण उनकी जीभ भी लंबी हो जाती हैं। जीभ उसके मुंह से बाहर लटक आती हैं और जीभ की नमी रक्त प्रवाह को ठंडा करती है।\n\nकुछ जंतुओं की जीभ शिकार को पकड़ने के लिए विशेष रूप से अनुकूलित होती हैं। उदाहरण के लिए, छिपकली, मेंढक तथा एंटईटर में परिग्राही (prehensile) जीभ होती हैं।\n\nमछलियों की कई प्रजातियों में उनके मुख के अधार पर छोटे फोल्ड होते हैं, जो शायद औपचारिक रूप से जीभ माने जाते हैं, पर अधिकतर टेट्रापोडों में पाई जाने वाली वास्तविक जीभों की तरह उनमें पेशीय जीभ अनुपस्थित होती हैं।\n\nअन्य जंतुओं में ऐसे अंग होते हैं, जो जीभ के समान कार्य करते हैं, जैसे- तितलियों की बारीक सूंड़ या घोंघे पर निकला रैडुला, पर ये कशेरुकियों में पाई जाने वाली जीभ से जुड़े नहीं होते.\n\nकुछ जंतुओं की जीभ खाई जाती है और कभी-कभी उन्हें काफी भी ज़ायकेदार माना जाता है। युनाइटेड किंगडम के अलास्का में गाय की जीभ का आहार काफी लोकप्रिय है। अमेरिका के कोशर डिलिकेटेंस (Kosher delicatessens) में हॉट टॉन्ग सैंडविच का खूब प्रयोग होता है। युनाइटेड किंगडम में जीभ के बने खाद्य पदार्थ स्थानीय परचून में धड़ल्ले से मिल जाते हैं, जहां यह पीसे जाने के बाद जिलेटिन में डालकर मांस के रिफॉर्म्ड स्लाइस के रूप में मिलती हैं। टैको डी लेंगुआ (स्पेनिश में \"लेंगुआ\" का अर्थ होता है जीभ) एक गौमांस से भरा एक टैको होता है तथा यह मेक्सिकन व्यंजनों में खास तौर से लोकप्रिय है। जीभ को बिरिया के रूप में भी तैयार किया जा सकता है। सूअर तथा गाय की जीभ चीन के व्यंजनों में शामिल है। बत्तख की जीभों को कभी-कभी शेचुआन व्यंजनों में शामिल किया जाता है, जबकि भेड़ की जीभों को कभी-कभी कंटिनेंटल तथा कंटेप्ररी अमेरिकी पकवानों में शामिल किया जाता है। कॉड की तली हुई जीभ नॉर्वे तथा न्यूफाउंडलैंड में मछली के व्यंजनों में काफी आम है। चेक रिपब्लिक तथा पोलैंड में सूअर की जीभ को स्वादिष्ट व्यंजनों में शुमार किया जाता है और इसे तैयार करने के कई तरीके हैं। पूर्वी स्लाविक देशों में सुअर और गाय की जीभों को उबालकर, हॉर्सरैडिश या जेल के साथ गार्निश्ड कर धड़ल्ले से खाया जाता है; गाय की जीभ काफी ऊंची कीमत में मिलती है और अधिक स्वादिष्ट मानी जाती है।\n\nटंग (tongue) शब्द की उत्पत्ति ओल्ड इंग्लिश \"टंग (tunge)\" से हुई है, जो प्रोटो-जर्मैनिक \"टंगन (tungōn)\" से विकसित हुआ। अन्य जर्मैनिक भाषाओं में यह अन्य रूपों में मौजूद है, जैसे- वेस्ट फ्रीजियन में \"टोन्ग (tonge)\", डच/अफ्रीकन में \"टॉन्ग (tong)\", डेनिश/नॉर्वेजियन तथा \"टुंग (tunge)\" और आइलैंडिंक/फैरोसे/स्वीडिश में \"टुंगा (tunga)\" . \"ue\" से समाप्त होने वाले शब्द चौदहवीं शताब्दी के प्रतीत होते हैं, जो “सही उच्चारण” देने का प्रयास करते हैं, पर यह न तो “एटीमॉलोजिकल न ही फॉनेटिक” है। कुछ लोग सोलहवीं शताब्दी की तरह ही \"टुंग (tunge)\" तथा \"टोन्ग (tonge)\" का उच्चारण करते हैं।\n\nइसे \"मदर टंग\" के मुहावरों में \"लैंगुएज\" के बहुरूप की तरह ही प्रयोग किया जाता है। कई भाषाओं में “टॉन्ग” तथा “लैंगुएज” के लिए एक जैसे शब्द होते हैं।\n\nशब्द को याद करने में असफल होने को सामान्यतः \"टिप-ऑफ-द-टॉन्ग\" कहते हैं। “\"टॉन्ग इन चीक\" ” का अर्थ ऐसे वकतव्य से है, जिसे जरा भी गंभीरता से न लिया जाने वाला माना जाता है; जिसे छोटे व्यंग्यात्मक हास्य के रूप में कहा गया हो। “टॉन्ग ट्विस्टेड” एक ऐसा शब्द है, जिसे किसी शब्द या वाक्यांश के सही उच्चारण में असफल होना माना जाता है। \"टॉन्ग ट्विस्टेड\" एक ऐसा मुहावरा है, जो काफी कठिन उच्चारण वाले शब्द के लिए प्रयोग किया जाता है। “टॉन्ग-टाइड” का अर्थ होता है, आप जो कहना चाहते हैं, दुविधा या मनाही के कारण उसे कहने की असमर्थता. “कैट गॉट योर टॉन्ग” मुहावरे का अर्थ होता है किसी व्यक्ति का शब्दहीन हो जाना. “टु बाइट वन्स टॉन्ग” मुहावरा का प्रयोग किसी विचार को दमन करने के लिए किया जाता है, जिसे खास कर दूसरे व्यक्ति की उपस्थिति में विवादास्पद विचार की स्थिति में किसी उल्लंघन करने से बचने के लिए आप नहीं कहते.\n\n\n", "id": "56890", "title": "जीभ"}
{"url": "https://hi.wikipedia.org/wiki?curid=56891", "text": "ज्ञानेन्द्रिय\n\nवातावरण के परिवर्तनों को ग्रहण करने वाले अंगो को ज्ञानेन्द्रिय कहते हैं। आँख, कान, नाक, जीभ, त्वचा प्रमुख ज्ञानेन्द्रिय हैं। आंख का सम्बन्ध दृष्टि से है। नाक द्वारा सूँघकर किसी वस्तु की सुगंध को ज्ञात किया जा सकता है। जीभ पर उपस्थित स्वाद कलिकाओं से भोजन के स्वाद की जानकारी प्राप्त होती है।\n", "id": "56891", "title": "ज्ञानेन्द्रिय"}
{"url": "https://hi.wikipedia.org/wiki?curid=56893", "text": "म्यूकर\n\nम्यूकर () एक प्रकार का कवक है। यह पौधा सड़ी-गली चीजों पर उगा रहता है। यह सफेद, मटमैला रंग का दिखाई पड़ता है। इसमें अनेक पतले-पतले सफेद कोमल कवक तन्तु पाये जाते हैं। यह कई शाखाओं में बँटकर कवक-जाल बनाते हैं। इसकी कवकजाल से पतली-पतली शाखायें निकलकर बाहर की ओर आती हैं। इसके ऊपर का अन्तिम सिरा फूलकर गोल हो जाता है जिसे बीजाणुधानी कहते हैं।\n", "id": "56893", "title": "म्यूकर"}
{"url": "https://hi.wikipedia.org/wiki?curid=56948", "text": "माँगुर\n\nमागुर एक मछली है। यह साधारणतः मीठे एवं खारे जल में पाई जाती है। इसकी त्वचा शल्क रहित एवं धूसर काले रंग की होती है। डारसल फ़िन तथा एनल फिन क्रमशः ऊपर तथा नीचे कुछ दूर तक फैले होते हैं।\n", "id": "56948", "title": "माँगुर"}
