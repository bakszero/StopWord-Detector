{"url": "https://hi.wikipedia.org/wiki?curid=51344", "text": "बुंदेलखंड का काव्य\n\nछत्रसाल के समय में जहां बुन्देलखण्ड को \"इत जमुना उत नर्मदा, इत चम्बल उत टोंस\" से जाना जाता है, वहीं भौगोलिक दृष्टि जनजीवन, संस्कृति और भाषा के संदर्भ से बुन्देला क्षत्रियों के वैभवकाल से जोड़ा जाता है। बुन्देली इस भू-भाग की सबसे अधिक व्यवहार में आने वाली बोली है। विगत ७०० वर्षों से इसमें पर्याप्त साहित्य सृजन हुआ। बुन्देली काव्य के विभिन्न साधनाओं, जातियों और आदि का परिचय भी मिलता है। काव्रू का आधार इसीलिए बुन्देलखण्ड की नदियां, पर्वत और उसके वीरों को बनया गया है। विभिन्न प्रवृत्तियों और आन्दोलनों के आधार पर बुन्देलखण्ड काव्य के कुल सात युग माने जा सकते हैं, जिन्हें अध्ययन के सुविधा से निम्न नामों से अभिहित किया गया है।\n\n१. भाषा काव्य आन्दोलन - नवीं शती विक्रमी से तेरहवीं शती तक\n२. कथा काव्य काल - तेरहवीं से सोलहवीं शदी विक्रमी तक\n३. रीति भक्ति काव्य काल - सत्रहवीं शदी से सत्रहवीं शती विक्रमी तक।\n४. सांस्कृतिक उन्मेष काल - सत्रहवीं शती से अट्ठाहरवीं शती विक्रमी तक।\n५. श्रृंगार काव्य काल - अट्ठारहवीं शती से उन्नीस सौ पचास विक्रमी तक।\n६. स्वतन्त्रता पूर्व आधुनिक - सम्वत् १९५० से २००० विक्रमी तक।\n७. अत्याधुनिक काल - सम्वत् २००० से अब तक।\n\n\nछान्दस का संस्कृत में अपभ्रंशी के माध्यम से लोक भाषा में विकसित होना, एक घटना नहीं है, यह समय की आवश्यकता रही है। छान्दस, प्राकृत संस्कृत और अपभ्रंश के समीकरणों पर अनेक विचार दिए गए हैं। छठी शताब्दी में अपभ्रंश का प्रयोग भाषा के रूप में मिलता है। १२वीं शताब्दी तक वह साहित्यिक भाषा सी रही है पर जनपदीय बोलियों से यह भी मुक्त नहीं मानी गयी है। नव्य भारतीय आर्य भाषा का विकास मध्य देशीय शौरसेनी से माना गया है और अपभ्रंश के विकासोन्मुख रूप ग्रहण करते समय अवह की स्थिति मानी गयी। अवह का प्रयोग सबसे पहले अपभ्रंश के लिए हुआ है। अनेक जैन रचनाएं बौद्ध रचनाएं, नाथ पंथियों की रचनाएं आदि समाने आयी है। सिद्धों ने जिस भाषा का प्रयोग किया है वह लोक भाषा अधिक है। हिन्दी का प्रारंभिक नाम भाषा ही कहा गया है।\n\nभाषा के स्वरुप में अनेक परिवर्तन एवं समृद्धियां आयीं। मौखिक परम्परा से भी काव्य सृजन हुआ। यह लोक काव्य तक ही सीमित रहा है। लिखित काव्यों में कथा काव्यों की भरमार रही है। इनमें प्रमुख कृति विष्णुदास लिखित रामायण कथा, महाभारत कथा, रुक्मिणी मंगल, स्वर्गारोहण कथा आदि ऐसी कृतियां है, जिनसे भाषा काव्य की परम्परा पर प्रकाश पड़ता है। भाषा काव्य के प्रारम्भिक चरण में जिस कृति को प्रस्तुत किया गया हैं वह स्थानीयता के प्रभावों से प्रायः मुक्त है। इसलिए किसी भी बोली से प्रारम्भिक रूप से मेल खाती, व्यापक भाषा का स्वरुप प्रस्तुत करती है।\n\nमौखिक परम्परा के महाकाव्य आल्हाखण्ड का वैशिष्ट्य बुन्देली का अपना है। महोवा १२वीं शती तक कला केन्द्र तो \nरहा है जिसकी चर्चा इस प्रबन्ध काव्य में है। इसकी प्रामाणिकता के लिए न तो अन्तःसाक्ष्य ही उपादेय और न बर्हिसाक्ष्य। इतिहास में परमार्देदेव की कथा कुछ दूसरे ही रूप में है परन्तु आल्हा खण्ड का राजा परमाल एक वैभवशाली राजा है, आल्हा और ऊदल उसके सामन्त है। यह प्रबन्ध काव्य समस्त कमजोरियों के बावजूद बुन्देलों जन सामान्य की नीति और कर्तव्य का पाठ सिखाता है। बुन्देलखण्ड के प्रत्येक गांवों में घनघोर वर्षा के दिन आल्हा जमता है।\n\nभरी दुपहरी सरवन गाइये, सोरठ गाइये आधी रात।\nआल्हा पवाड़ा वादिन गाइये, जा दिन झड़ी लगे दिन रात।।\n\nआल्हा भले ही मौखिक परम्परा से आया है, पर बुन्देली भूमि संस्कृति और बोली का प्रथम महाकाव्य है, जगनिक इसके रचयिता है। भाषा काव्य में बुन्देली बोली का उत्तम महाकाव्य स्वीकार किया जाना चाहिए। बुन्देली बोली और उसके साहित्य का समृद्ध इतिहास है और भाषा काव्यकाल में उसकी कोई भी लिखित कृति उपलब्ध नहीं है।\n\n\nकथा काव्य प्रबन्ध काव्य का ही एक भेद है जिसमें महाकाव्य के विधान की ही हर चीज होती है परन्तु कथा सहज प्रवाह युक्त बिना किसी गम्भीर गहन जीवन दर्शन के होती है। बुन्देलखण्ड में जगनिक के बाद विष्णुदास ही ऐसे कवि हैं जिन्होंने १४वीं शती में दो कथा काव्य महाभारत कथा और रामायण कथा लिखी। इन दोनों कथाओं का आधार कृष्ण कथा और रामकथा है पर उनके निर्वाह की शैली में संस्कृत कथा काव्यों और हिन्दी कथा काव्यों से भिन्नता है। यह बुन्देली के प्रथम ग्रन्थ है। बुन्देली ब्रज की सहोदरा दीर्घकाल तक मानी गयी है। जब तक उसका बुन्देली अस्मिता को बृज से आक्रान्त करने पर भी कोई क्षति नहीं पहुंची। बुन्देली माटी के कवि विष्णुदास की रचनाएं अनेक समय तक अज्ञात रहीं। जब बुन्देली पीठ सागर के प्रकाश में आयी तो उनमें बुन्देली का मार्दव, ओज लालित्य एवं संस्कृति मूर्तिमान दिखे।\n\nकवि ने युग की चेतना को दोनों कथाओं के माध्यम से व्यक्त किया है और तत्कालीन परिस्थितियों पर प्रकाश डाला है। महाभारत की रचना का समय १४३५ ई. और रामायण कथा की रचना १४४३ ई. सिद्ध हो जाती है। भाषा की दृष्टि से विष्णुदास का काव्य अत्यन्त महत्वपूर्ण है। बुन्देली कवियों ने जन भाषा में काव्य रचनाएं प्रस्तुत की। कथा काव्य शैली में दोहा, सोरठा, चौपाई और छन्दों का प्रयोग अधिक है। यही बाद में भक्ति काव्य की भूमि का कार्य करते हैं।\n\n\nसमाज में व्याप्त जड़ता उदासी और अकर्मण्यता के स्थान पर भक्ति की ओर प्रवृत्ति मिलती है। बुन्देलखण्ड में भक्ति की उस पावन धार के दर्शन नहीं होते जो बृज प्रदेश में प्रवाहित हुए। यहां सभी प्रकार की उपासनाओं का जोर रहा। गोस्वामी तुलसीदास भी इसी भू-भाग से जुड़े हुये थे। प्रसिद्ध कवि रहीम भी बुन्देलखण्ड की संस्कृति के प्रति श्रद्धावान थेा जो उनकी उक्ति\n\nचित्रकूट में रम रहे रहिमन अवध नरेश।\nजा पर विपदा पड़त है सो आवत इहि देश।।\n\nमहाकवि बलभद्र मिश्र अत्यन्त प्रतिभाशाली कवि हैं। इनके प्रमुख ग्रन्थों में सिखनख, भाषा-भाष्य, बलभद्री व्याकरण, हनुमानाष्टक टीका, गोवर्द्धन सतसई अधिक चर्चित है। इनके समय तक ओरछा, पन्ना, छतरपुर, झांसी, टीकमगढ़, दतिया और सागर केन्द्र के रूप में उभरकर सामने आने लगे। महाकवि केशव के पूर्व महाराज मधुकर शाह, पंडित हरिराम व्यास आदि कवियों ने बुन्देली काव्यधारा में महत्वपूर्ण योगदान किया है। मधुकर शाह \"टिकैत' बुन्देलखण्ड की रक्षा में ही प्रसिद्ध हुए। कवि देशभक्त और धर्म प्रवर के रूप में उनका स्मरण अब तक किया जाता है। पंडित हरिराम व्यास मधुकर शाह को दीक्षा देने वाले गुरु, एक संगीतज्ञ, भक्त और साधक के रूप में विख्यात हुए। उनकी रचनाओं में राग माली, व्यास वाणी, राग पर्यायाची आदि में बुन्देली और तथा रीति सावेत का अद्भुत समन्वय मिलता है।\n\nकेशवदास (सम्वत १६१२) इस काल के अन्यतम् कवि हैं। इनकी समस्त कवियों का आधार संस्कृत के ग्रंथ हैं पर कवि प्रिया, रसिक प्रिया, रामचन्द्रिका, वीरसिंहदेव चरित्र, विज्ञान गीता, रतन वादनी और जहाँगीर रसचन्द्रिका में कवि की व्यापक काव्य भाषा प्रयोगशीलता एवं बुन्देल भूमि की संस्कृति रीति रिवाज भाषागत प्रयोगों से केशव बुन्देली के ही प्रमुख कवि हैं। रीति और भक्ति का समन्वित रूप केशव काव्य में आद्योपान्त है। रीतिवादी कवि ने कविप्रिया, रसिकप्रिया में रीति तत्व तथा विज्ञान गीता एवं रामचन्द्रिका में भक्ति तत्व को प्रत्यक्ष एवं अप्रत्यक्ष रूप में प्रस्तुत किया है। आचार्य कवि केशवदास ने बुन्देली गारी (लोकगीत) को प्रमुखता से अपने काव्य में स्थान दिया और सवैया में इसी गारी'गीता को परिष्कृत रूप में रखा है। रामचन्द्रिका के सारे सम्वाद सवैयों में है ऐसी सम्बाद योजना दुर्लभ है। रामलीलाओं में केशव के संवादों का प्रयोग शताब्दियों से हो रहा है।\n\nप्रवीण राय महाराज इन्द्रजीत सिंह के दरबार में थी। महाराज इन्द्रजीत स्वयं \"धीरज नरेन्द्र\" उपनाम से कविता करते थे। पं॰ गौरीशंकर द्विवेदी ने इनका समय सं. १६२० विक्रमी माना है। इन्हीं के समय में कल्याण मिश्र (विक्रमी सं.) १६३५ कवित्त लेखन में श्रेष्ठ माने गये हैं। ऐसे ही नाम बालकृष्ण मिश्र तथा गदाधर भ के माने गये हैं। बुन्देली के अनेक मुहावरों का प्रयोग बिहारी सतसई में मिलता है। बलभद्र मिश्र के पौत्र श्री शिवलाल मिश्र (सं. १६६०) ने ठेठ बुन्देली के क्रिया पदों का प्रयोग किया है। इसी प्रकार स्वामी अग्रदास की कुण्डलियों में शत-प्रतिशत बुन्देली लोकोक्तियों को आधार बनाकर लोक संदेश दिया है। इसी काव्यधारा में सुन्दर दास का \"सुन्दर श्रृंगार' परगणित किया जाता है। रीतिभक्ति काव्य में खेमदास रसिक सुवंश कायस्थ, पोहनदास मिश्र तथा ओरछा के अनेक कवियों का योगदान है। भक्ति काव्य बुन्देलखण्ड में पूरी समग्रता के साथ में आया। यहाँ के राजाओं ने उसे प्रोत्साहन दिया। अनेक रचनाएं आश्रयदाता की इच्छा के अनुसार मिलती है। रीति भक्ति काव्यकाल में प्रस्तुत की गयी प्रतियों में बुन्देली संस्कृति, भाषा और रीति तत्व की अभिव्यक्ति विशेष है। इसी काल के उपरान्त बुन्देली की रचनाओं में ठेठ स्थानीयता का प्रभाव दिखने लगता है।\n\n[सांस्कृतिक उन्मेषकाल] \n\nबुन्देलखण्ड में चम्पतराय के बाद छत्रसाल ने स्वातन्त्रता की मशाल जलाई। औरंगजेब ने छत्रसाल को जितना दबाया उतना ही वे अधिक उभरते गए। स्वतन्त्र सत्ता स्थापित करने में छत्रसाल ने मुगल अधिकार के सभी शहरों, राज्यों को लूटा। अपनी धाक जमाते हुए एकछत्र राज्य बनाने के उपक्रम में छत्रसाल ने विकट संघर्ष किया। लालकृत 'छत्रप्रकाश' इसी प्रकार के बुन्देलखण्ड राजा का काव्य इतिहास है। लाल कवि और \"भूषण' दोनों का लक्ष्य एक ही है। पूरी शताब्दी में सांस्कृतिक क्षेत्रों में जागरुकता का परिचय मिलता है।\nरीतिभक्ति की मिश्रित काव्य धारा प्रच्छन्न रूप में प्रवाहित होती रही पर छत्रसाल, अक्षय अनन्य, गोरे \"लाल लाल' बख्शी हंसराज, हरिसेवक मिश्र आदि कवियों की रचनाओं का समाज पर अनुकल प्रभाव पड़ा। एक दृष्टि से समाज का चतुर्दिक विकास इस काल में हुआ है। लाल और छत्रसाल जहां हिन्दुत्व और स्वाधीन बुन्देलखण्ड का समर्थन करते हैं तथा पृथक अस्तित्व बनाते हैं। अक्षर अनन्य भक्ति और उपासना के क्षेत्र में निर्गुण काव्य-धारा का समर्थन कबीर की भाँति करते हैं। प्रेममार्गी काव्यधारा में हरिसेवक मिश्र तथा सगुण कृष्ण भक्ति काव्य में बख्शी हंसराज के द्वारा मधुराभक्ति का प्रतिपादन हुआ। राम काव्यधारा में केशव के उपरान्त अनेक कवियों ने काव्य रचना की, पर केशव की तुलना में वे कम ही प्रभाव डाल सकें। इस प्रकार बुन्देलखण्ड के कबीर (अक्षर अनन्य) सूर (बख्शी हंसराज), जायसी (हरिसेवक मिश्र), राष्ट्रीय कवि \"लाल' आदि ने चतुर्दिक उन्मेष का संदेश दिया।\n\nकवियों का प्रदेय इस प्रकार है कि बख्तबली महाचार्य ने चम्पतराय के युद्धों का वर्णन किया तो उनके पुत्र भानुभ (१७०१ वि.) ने भी छत्रसाल के युद्धों का वर्णन और राष्ट्रीयता की भावना का प्रसार किया। इन्हीं के दूसरे पुत्र गुलाब भी इसी धारा के कवि थे। \"लाल' का प्रदेय इस काल में इसलिए अधिक है कि उन्होंने छत्रसाल को नायक बनाकर उकने समस्त घटनाओं का यथार्थ चित्रण किया है लाल की पंक्तियों को तत्कालीन राजाओं ने धर्मवाक्य के रूप में लिया है। छत्रप्रकाश में युद्धों का धारावाहिक चित्रण करने वाले लाल ने लिखा-\n\n<nowiki>धनि चम्पत के औतरो पंचम श्री छत्रसाल।\nजिनकी आज्ञा शीषधरि करि कहानी लाल।।</nowiki> \n\nछत्रसाल स्वयं एक कवि भी रहे हैं। युद्ध कला और काव्यकला का अद्भुत मेल उनमें मिलता है। बुन्देलखण्ड के चरित-नायक बनकर वे महान कार्य में लगे रहे। इनके बाद सं. १७१२ वि. में देवीदास, अक्षर अनन्य (१७०० वि.) के नाम महत्वपूर्ण है। अक्षर अनन्य ने व्यापक काव्यभाषा को अपनाया पर बुन्देली रीतिरिवाज, संस्कृति, उक्तियों और मुहावरों को अपनाकर भक्ति, ज्ञान और वैराग्य की त्रिवेणी प्रवाहित की। उन्होंने कबीर की भाँति मानवधर्म का प्रतिपादन किया और समाज की बुराइयों को दूर करने में योगदान दिया। इसी प्रकार हरिसेवक मिश्र सं. १७२० ने प्रेममार्गी काव्यधारा में \"कामरुप कथा' के माधक से एकनिष्ठ प्रेम का संदेश दिया। देशी रियासतों में महाराज उदोतसिंह के आश्रय में कोविदमिश्र ने भाषा में हितोपदेश, रामभूषण मुहूर्त दपंण, नायिका भेद आदि ग्रंथ लिखे। सागर के सुवेश कायस्थ ने हितोपदेश और मित्रमिलाप लिखे। बुन्देली मुहावरों और कविताओं का उत्तम प्रयोग कवि ने अपने ग्रन्थों में किया है। इस समय के शासकों में महाराज उदीतसिंह स्वयं एक कवि रहे हैं।\n\nकाल्पी के श्रीपति दतिया के जागीरदार, पृथ्वीसिंह रसनिधि, दतिया के रोहुँड़ा ग्राम के हरिकेश आदि कवियों ने अपने काव्य से जनसमाज को अमूल्य कृतियाँ दी। हरिकेश की \"\"जगतसिंह दिग्विजय\" बुन्देलखण्ड के इतिहास की महत्वपूर्ण कृति है।\n\nबख्शी हंसराज की तीन रचनाओं-मेहराज चरिॠ सनेहसागर और विरह'विलास में अंतिम दो ऐसी रचनाएँ हैं जिनमें सूर के समान वात्सल्य, विरहवर्णन, मधुराभक्ति और बुन्देली संस्कृति का दर्शन होता है। इसी काल में पद्माकर कवि के पिता मोहनभट्ट, कृष्णकवि सना ओरछा, गोपकवि --रसनिधि के दरबारी कवि-- रुपनारायण मिश्र, खण्डन कायस्थ दतिया, कवीन्द्र ज्ञानी जू, गुमानमिश्र --कविताकाल,-- बोधा कवि का कृतित्व बुन्देली काव्य के इतिहास में अमूल्य मणि टाकता है। \n\nसांस्कृतिक उन्मेष काव्यकाल बुन्देलखण्ड की चतुर्दिक प्रतिभाओं से परिचय ही नहीं करता बल्कि बुन्देलखण्ड के विकास में योग देता है। इसके उपरान्त बुन्देलखण्ड में श्रृंगार काव्य काल आता है।\n\n\nभक्तिकाल की समृद्धि बृजभूमि मानी जाती है तो रीति या श्रृंगार काव्य का पूर्ण उन्मेष बुन्देलभूमि में ही हुआ है। आचार्य कवि केशवदास रीतिकाल के श्रेष्ठतम कवि माने जाते हैं। उनके बाद श्रृंगार की धारा में पद्माकर—सं. १८१०—खुमानकवि, ठाकुर, दामोदर देव, मंचित, नवलसिंह कायस्थ झाँसी, प्रताप साहि चरखारी, पजनेस पन्ना, गदाधर भट्ट, सरदारकवि ललितपुर, भगवंत कवि पन्ना, ईसुरी, गंगाधरव्यास छतरपुर, ख्यालीराम चरखारी, भगवंत कवि पन्ना, ईसुरी, गंगाधरव्यास छतरपुर, ख्यालीराम चरखारी, आदि कवियों ने बुन्देली की श्रृंगार माधुरी को अनेक प्रकार से संवर्किद्धत किया है।\n\nपद्माकर के आते-आते- बुन्देलखण्ड के वे सौ वर्ष बीत गये जिनसे इस भू-भाग में सांस्कृतिक उन्मेष का प्रवाह आया। छत्रसाल की मृत्यु के बाद समग्र बुन्देलखण्ड छोटी-छोटी इकाइयों में बँट गया। इन सबसे में एक होड़ अवश्य थी पर वह श्रृंगार तक ही सीमित रही। अनेक राजाओं के आश्रय से प्रभावित उनकी समस्त कृतियों में रीतिबद्ध श्रृंगार क्रमशः लोकतत्व से जुड़ता गया। कदाचित् पद्माकर के द्वारा ही श्रृंगार का पिष्टपेषण भी बहुत हो चुका था, अतः वे रचनायें अधिक सुन्दर बन पड़ीं जिनमें लोक जीवन रहा है। इसलिए फाग साहित्य अथवा ॠतुकाव्य अधिक आकर्षक बन पड़े हैं। पद्माकर ने बुन्देली संस्कृति, भाषा और जीवनदर्शन को श्रृंगार रस से समन्वित करके प्रस्तुत किया है। जगत् विनोद, पद्माभरण, प्रबोधपचासा और गंगालहरी कृतियों में उनकी प्रतिभा के दर्शन होते हैं। विरुदावली में वे उतने नहीं जमे जितने लोकतत्व समन्वित काव्य में फाग का एक नमूना पर्याप्त है-\n\nफाग की भौरें अभीरैं लै गहि गोविन्द भीतर गोरी।\nआई करी मन की पद्माकर ऊपर नाई अबीर की झोरी।।\nछीन पीताम्बर कम्म्र तैं सु बिदा दई मीड़ कपोलन रोरी।\nनैन नचाई कहौ मुस्काई, आइयो लला फिर खेलन होरी।। \n\nइसी प्रकार गंगालहरी में \"सुधर सो हो तो माँग लेतो और दूजो कहूँ/जातो बन खेती करि, खातो एक हर की' में बुन्देली की अद्भुत छटा है। पद्माकर का अभिधामूलक चित्रण कभी-कभी इतना सतही हो गया है कि वह अश्लीलता के स्तर पर पहुँच जाता है। फाग से पद्माकर ने भी एकाध स्थान पर ऐसा अभिधात्मक प्रयोग कर दिया है। पद्माकर के बाद श्रृंगार काल के कवियों में काव्यादेश देने की क्षमता नहीं रही थी। रूप साहि, दामोदर देव, मंचित ने अलंकार और नायिका भेद को महत्व दिया है तो नवलसिंह कायस्थ के कृतित्व \"\"रास पंचाध्यायी, आल्हा रामायण, रामचन्द्र विलास, रुपक रामायण\" में कवि और चित्रकार दोनों का समन्वय हुआ है। प्रताप साहि चरखारी, रतनेस वंदीजन के पुत्र माने जाते हैं। नायक-नायिकाओं और व्यंग्य चित्रण में ये पद्माकर के समान प्रतिभाशाली हैं। इनके विम्ब चित्रण के आधार पर इन्हें दूसरा पद्माकर भी कहा जाता है। नरेस, ओरछा नरेश तेजसिंह और सुजानसिंह के आश्रय में रहे हैं। इन्होंने झाँसी की रानी को पूरे इतिहास के साथ चित्रित करने की चेष्टा की है। पजनेरा का कृतित्व एवं व्यक्तित्व उनका \"पजनेस प्रकाश' है। ये पूर्णतः बुन्देली के कवि हैं पर ब्रज और फारसी के शब्दों का प्रयोग यथास्थान करते हैं।\n\nपद्माकर के प्रपौत्र गदाधर भट्ट, सरदार कवि, भगवंत कवि, बुन्देलखण्ड के ऐसे कवि हैं जिन्होंने छिटपुट रचनाओं में ही अपनी प्रतिभा दिखाई है।\n\nश्रृंगार काव्य काल के प्रदेय के संबंध में यह कहना अभीष्ट होगा कि मुगलकाल के शासकों के विरोध में छोटे-छोटे देशी राज्य उठ खड़े हुए। रीतिकालीन कवि ने इनके आश्रित रहकर एक शताब्दी तक जीविका कमाई और बहूमूल्य कृतियाँ दी। सांस्कृतिक उन्मेष का सारा कार्य छत्रसाल के मंच से हटते ही प्राय- समाप्त हो गया। श्रृंगार काव्य की चरम सीमा धोर श्रंगार'या यों कहें कि अभिधात्मक काव्य में हुई। कुछ कवियों ने अलबत्ता लक्षण ग्रन्थों का निर्माण किया। पद्माकर, प्रतापसिंह, नवलसिंह, कायस्थ आदि के काव्य में स्वस्थ श्रृंगार सामने आया। समस्त काल का प्रमुख रस श्रृंगार ही रहा पर वीर और शान्त रस को भी अभिव्यक्ति मिली। देश की राजनैतिक स्थिति और अर्थव्यवस्था ने बुन्देलखण्ड के लोगों को भाग्यवादी सामन्ताश्रित अधिक बनाया। भाषा की दृष्टि से निश्चित ही अच्छे प्रयोग हुए। बुन्देली अध्येताओं के लिए अठारहवीं-उन्नीसवीं विक्रमी विशेष महत्व की है क्योंकि इस समय के कवियों का स्थानीय भाषा में ही अपनी अभिव्यक्ति प्रस्तुत करनी पड़ी है।\n\n\nश्रृंगार काव्य की प्रवृत्तियाँ प्रारंभिक दशकों तक ही सीमित रही है। इसी समय सन् १८५७ की गदर की भूमिका बनी स्वतंत्रता के लिए उत्तरभारत और बुन्देलखंड के वीरों ने अनेक बलिदान दिए। ये बलिदान व्यक्तिगत भूमिका पर होते-होते राष्ट्रीय महत्व के हो गए। झांसी की रानी, नाना साहब, तात्या टोपे, नवाब बांदा आदि ने एक झंडे तले खड़े होकर क्रांति का बाना पहना। उनके अनुयायियों में बख्तबली, मर्दनसिंह जैसे क्रांतिवीरों के नाम लिये जाते हैं। अंग्रेजी शासन धीमे-धीमे स्थापित होता गया और नए प्रांत बने। बुंदेलखण्ड उत्तरप्रदेश और मध्यप्रांत में विभाजित हो गया। संवत् १९०० से १९५ विक्रमी की कृतियों का पूरा लेखा-जोखा तक नहीं मिल पाया क्योंकि क्रांति दबाने के प्रयास में ये कृतियां काल के गर्त में दब गई। कुछ का पता चला जो अब शनै:-शनै: सामने आ रही है।\n\nआधुनिक काल में चार प्रकार के कवि मिलते हैं। प्रथम वर्ग में कवि आते हैं जिन्होंने अतीत के चरित्रों को आधार बनाकर तथा संस्कृति, धर्म, देशभक्तिपरक रचनायें की। द्वितीय वर्ग के कवियों ने आधुनिक चेतना एवं स्वातंत्रयोन्मुख विचारधारा को ठेठ बुन्देली में प्रस्तुत किया। तृतीय वर्ग के कवियों ने स्फुट छंदों में काव्य रचनायें प्रस्तुत की। समस्यापूर्ति इन्हें श्रृंगारकाल से विरासत में मिली। चतुर्थ वर्ग में लोककाव्य शैली अपनाने वाले कवियों ने ग्रामीण जीवन को प्रस्तुत किया।\n\nप्रथम वर्ग के कवियों ने ब्रज और बुन्देली के साथ खड़ी बोली के शब्दों का प्रयोग किया। इन्होंने भले ही मिश्रित भाषा में काव्य लिखा पर उच्चारण से वे कृतियों को बुन्देली में ही पढ़ते हैं।\n\nदूसरे वर्ग के कवियों ने भाषा, लोक संस्कृति, लोक जीवन, लोक विश्वास आदि सभी में बुन्देलखंड की भाषा को जीवित रखा है। तीसरे वर्ग के कवियों में मूलतः खड़ी बोली और ब्रज का प्रयोग अधिक मिलता है। इनमें बुन्देली के शब्द अनायास आ गये हैं। ये बुन्देली संस्कृति और माटी से दूर नहीं जा पाये हैं। चौथे वर्ग के कवियों की रचनायें लोककाव्य की प्राण हैं। इन कवियों ने अधिकांश में दीवारी, फागें, भजन और श्रृंगारिक गीत अधिक लिखे हैं। समस्त कवियों का संक्षिप्त परिचय उनकी प्रवृतियों के आधार पर इस प्रकार है।\nमदन मोहन द्विवेदी \"मदनेशद' रासो-काव्य परम्परा में \"\"लक्ष्मीबाई रासो\" जैसी अमूल्य कृति प्रस्तुत करते हैं जो डॉ॰ भगवानदास माहौर के सानिध्य से प्रकाश में आई। हरनाथ ने व्यापक काव्य भाषा अपनाई, बुन्देली चरित्र देशभक्ति, नीति, श्रृंगार आदि को काव्य का विषय बनाया। डॉक्टर भवानी प्रसाद ने बुन्देली कहावतों, मुहावरों को काव्य में विषय बनाकर अपने विचार दिए। ऐनानन्द ने सिद्धांत सार नामक ग्रन्थ लिखा। सुखराम चौबे गुणाकर, गौरीशंकर शर्मा, गौरीशंकर सुधा जगन्नाथ प्रसाद चतुर्वेदी, पं॰ जानकी प्रसाद द्विवेदी, शिवसहाय चतुर्वेदी, रामचंद्र भार्गव, घासीराम व्यास आदि अनेक कवियों की कृतियों में बुंदेलखंड की सामाजिक, सांस्कृतिक और राजनीतिक स्थितियों का परिचय मिलता है।\n\nलोक संस्कृति के चित्रकारों में श्रृंगार काव्य काल के अवसान पर ईसुरी, ख्यालीराम और गंगाधर के नाम सामने आये जिन्होंने फाग साहित्य को अत्यधिक समृद्ध बना दिया। उनके बाद रामचरण हयारण मित्र, हरिप्रसाद \"हरि', गौरी शंकर द्विवेदी \"शंकर', द्वारिकेश, संत बृजेश सुधाकर शुक्ल शास्री, पं॰ ज्वाला प्रसाद ज्योतिषी, शंभुदयाल श्रीवास्तव \"बृजेश', भैयालाल व्यास, लक्ष्मीनारायण पथिक, चतुर्भुज दीक्षित, रघुनाथ प्रसाद गुरु, रामदयाल श्रीवास्तव आदि अनेक कवियों ने नए विषय, नीति ओर संस्कारों के साथ'साथ बुन्देली माटी और देश का गान किया। ये कवि देश की स्वतंत्रता धारा से पूर्णतः सिक्त एवं अनुप्रमाणित हैं। बुन्देलखंड के प्रदेशों में बंट जाने के बाद बुन्देली संस्कृति, जनजीवन और काव्य धारा में पर्याप्त विलम्ब से योगदान हुआ।\n\n\nविक्रम की २० वीं शताब्दी में बुंदेलखंड में बुन्देली और अन्य प्रदेशों में स्थानीय बोलियों के साहित्य की विपुल राशि दृष्टिगत होती है। सागर वि.वि. बुन्देलीपीठ से डॉ॰ बलभद्र तिवारी ने बुन्देली काव्य परम्परा के तीन ग्रंथ प्रकाशित किए जो प्राचीन और नवीन काव्य धारा में श्रृंखला का कार्य करते हैं। आधुनिक काव्य-धारा का परिचय बुन्देली काव्य परम्परा भाग २ --आधुनिक काव्य-- में मिलता है। बुन्देली के उन कवियों को इस कृति में स्थान दिया गया है जो सन् १९०० के बाद बुन्देली जनजीवन को ही चित्रित नहीं करते बल्कि राष्ट्रीय एवं सामाजिक परिवेश के प्रति जागरुक हैं। हिंदी साहित्य में द्विवेदी युग की अवसान बेला में पं॰ रामनरेश त्रिपाठी और विदेशी भाषाविदों ने प्रदेशिक भाषा, संस्कृति और साहित्य पर विशेष ध्यान दिया है।\n\nछायावाद युग के साथ राष्ट्र प्रेम की कविताओं का विशेष उफान आता है। बुन्देलखण्ड के मुन्शी रामाधीन खरे, नरोत्तम दास पाण्डे \"मधु' इस भावधारा की रचनायें प्रस्तुत करते हैं। सन् १९२० में जलियांवाला बाग का काण्ड घटित हुआ। अंग्रेज सरकार की नीति के विरोध में घासीराम व्यास, रामनाथ त्रिवेदी, रामनाथ, राव ठाकुरदास, नाथूराम चतुरेश परासर, नन्दराम शर्मा आदि कवियों ने अनेक कविताएँ लिखी है। एक अन्य धारा में गौरीशंकर शर्मा, जानकी प्रसाद द्विवेदी, सुखराम चौबे गुणाकर, रामचन्द्र भार्गव, शिवसहाय चतुर्वेदी, लोकनाथ सिलाकारी, सुधाकर शुक्ल शास्री, ज्वाला प्रसाद ज्योतिषी जैसे कवि आते हैं जो समाज और संस्कृति के विभिन्न पक्षों पर विचार तो करते ही हैं साथ ही राष्ट्रीय उद्बोधन के गीत भी गाते हैं। अतीत के भारत को वैज्ञानिक दृष्टि से संपन्न करने की चेष्टा में वे खड़ी बोली और बुन्देली दोनों में रचनाएँ प्रस्तुत करते हैं।\n\nइसी समय का लोक साहित्य फाग से अनुप्राणित होकर सामने आता है। इंसुरी, ख्यालीराम, गंगाधर व्यास के सिवा अनेक स्फुट छंद लिखने वाले कवियों ने समसामयिक आंदोलन को अपनी कविताओं में प्रोत्साहित किया है।\n\nएक अन्य वर्ग व्यापक काव्य भाषा अपनाकर भी बुंदेली के प्रभाव से मुक्त नहीं हो पाता है। इसमें डॉ॰ लक्ष्मी प्रसाद \"रमा', गौरीशंकर द्विवेदी \"शंकर', हरगोविंद गुप्ता, बालमुकुन्द कन्हैया, रामलाल बरानिया \"द्विजदीन', गौरीशंकर पंडा, सैय्यद मीर अमीर अली \"मीर', नाथूराम प्रेमी एवं उनके सहयोगी के नाम विशेष है। सारतः बुन्देली काव्य के आधुनिक काल में चार प्रकार के कवि मिलते हैं।\n\n१. अतीत के चरित्रों को आधार बनाकर रचनायें लिखने वाले संस्कृति-धर्मी और देशभक्त कवि।\n२. आधुनिक चेतना के बुन्देली में लिखने वाले कवि।\n३. छिटपुट विषयों पर अल्प कृतित्व वाले कवि।\n४. लोक काव्य शैली के रचयिता कवि।\n\nसमस्त कवियों में आधुनिक काल के पूर्वार्द्ध में जानकी प्रसाद द्विवेदी, शिवसहाय चतुर्वेदी, रामचंद्र भार्गव, हरिप्रसाद हरि, लोकनाथ द्विवेदी सिलाकारी, सन्त ब्रजेश, रामचरण हयारण मित्र, सुधाकर शुक्ल शास्री और ज्वाला प्रसाद ज्योतिषी प्रमुख है। इनकी रचनायें समस्यापूर्ति शैली से प्रारंभ होकर आधुनिक युग की समस्याओं तक केन्द्रित हैं। ये बुन्देलखंड के जन-जीवन का खड़ी बोली और बुन्देली दोनों में चित्रण करते हैं। विशुद्ध बुन्देली में काव्य रचना करने वालों में सन्तोषसिंह, अवधेश, बाबूलाल खरे, माधव शुक्ल, दुर्गेश, गुणसागर, लक्ष्मी प्रसाद गुप्त, नीरज जैन आदि हैं। इनके काव्य में ग्राम्य जीवन, प्राकृतिक सुषमा और देहात की समस्याओं के चित्र आते हैं।\n\nबुंदेली के नये काव्य का प्रतिनिधित्व भैयालाल व्यास \"विन्ध्य कोकिल', चतुर्भुज चतुरेश, शर्मनलाल जैन \"पथिक', रतिभानु तिवारी तेज 'कंज', भगवान सिंह गौड़, शंभुदयाल श्रीवास्तव \"ब्रजेश', रामकृष्ण पांडे, गोरेलाल साहू, महेश कुमार मिश्र \"मधुकर', जीजा बुन्देलखंडी, कैलाश मड़वैया, प्रकाश मड़वैया, प्रकाश सक्सेना, लोकेंद्र सिंह \"नागर' संतोष सिंह बुन्देला, अयोध्या प्रसाद चौबे, द्वारिका प्रसाद अग्रवाल, केदारनाथ अग्रवाल आदि करते हैं। इन कवियों में समकालीन समाज, संस्कृति और राजनीति के प्रति जागरुकता है। ये जमीन से जुड़े हुए कवि हैं। समकालीन जीवन बोध से संपृक्त जीवन दृष्टि के कारण बुन्देली काव्य में आज नये प्रयोग भी हो रहे हैं।\n\nकुल मिला कर बुन्देली काव्य की एक निश्चित परम्परा है जो पिछले सात सौ वर्षों तक फैली हुई है। हिन्दी की समर्थ बोली का साहित्य इसमें मिलता है। अतः यह कहने में हमें कोई संकोच नहीं कि इसे भाषा का गौरव दिया जा सकता है।\n\nबाल्मीकि तुलसी केशव ने कविता रच दी प्यारी।।\nइतै फूल रही आदि काल से काव्य कला की क्यारी।।\nराष्ट्रकवि को सुघर लेखनी भाषै रूप निखारै।\nवीर भूमि बुन्देलखण्ड खों सगरो देश निहारे।।\nचन्द्रसखी भूषण, पद्माकर भाषा के उजियारे।।\nलोक रागिनी प्रान ईसुरी बुन्देली के तारे।।\nराय प्रवीन वीन कविता की प्यारे बोल उचारे।।\n-रतिभान सिंह \"कंज'\n\nप्रेम व्यास, रसिकेन्द्र, गुणाकर, लाल विनीत मीर से कविवर।\nकाव्य कला कमनीय दिवाकर अमर कर गये नाम।।\nप्रांत यह है गुणियों का धाम,\nकोविद कृष्णदास, कविकारे, दिग्गज रतनलाल परम नारे।\nअम्बुज, काली, नन्द कुमार, नवल सिंह, पजनेश\nहुए थे मंचित, द्विज, अवधेश। \n\n३. बुन्देलखण्ड में कवि इसलिए अधिक होते हैं कि यहां का प्रकृति सौन्दर्य अद्वितीय है।\n-कृष्ण कान्त मालवीय\n\nवामदेव, सनकादि आदि महाॠषियों की तप स्थली है,\nयहीं महाकवि वाल्मीकि, तुलसी की कलम चली है।।\nज्ञानी, वेदव्यास कृष्ण द्वेैपायन कवि कुल केशव,\nयहीं बिहारी, पदमाकर, भूषण का बीता वैभव।\nजगनिक की वाणी में आल्हा ऊदल का शौर्य समर जागा,\nभौभूति कलाधर, वेदव्यास संस्कृत का काव्य भ्रमण जागा।\n\n\nचित्रकूट जनपद में राजापुर नामक कस्बा यमुना नदी के तट पर स्थित है। तुलसी के प्रतितामह राजपुर आये थे। यहाँ \nआत्माराम दुबे नामक प्रतिष्ठित सरयूपारीण ब्राह्मण रहते थे। उनकी धर्मपत्नी का नाम हुलसी था। सम्वत् १५५४ विक्रमी की श्रावण सप्तमी के दिन इसी दम्पति की कोख से अभुक्त मूल नक्षत्र में रामबोला --तुलसीदास-- का जन्म हुआ। माता का देहान्त दूसरे दिन हो गया, चुनिया नामक दासी ने साढ़े पाँच वर्ष तक आयु तक उन्हें पाला। भगवान शंकर की प्रेरणा से रामशैल्य पर रहने वाले श्री अनन्तानन्द जी के प्रिय शिष्य श्री नरहर्यानन्द जी ने इस बालक को राम बोला नाम दिया। यज्ञोपवीत संस्कार कर राम मंत्र की दीक्षा दी।\n\nसं. १५८३ वि. जेष्ठ शुक्ल १३ को भरद्वाज गोत्र की सुन्दरी कन्या रत्नावली से उनका विवाह हुआ। पत्नी द्वारा प्रोमाधिक्य धिक्कारे जाने पर गृह त्याग दिया और साधू वेश ग्रहण किया। विभिन्न स्थानों पर भ्रमण करते हुए अयोध्या पहुँचे। चैत्र शुक्ल नौमी --रामजन्त तिथि-- सं. १६३१ वि. में रामचरित मानस की रचना प्रारम्भ की और मार्ग शीर्ष शुक्ल पक्ष में राम विवाह के दिन अर्थात २ वर्ष ७ माह २६ दिन में सातों काण्ड रामचरित मानस के पूर्ण किये। अवधी और ब्रजभाषा में तथा विभिन्न कवित्व शैलियों में उन्होंने दोहावली कवितावली, बरवै रामायण, रामलला नहछू, तथा विनयपत्रिका के पदों की रचना की।\n\nरामचरित मानस ने तत्कालीन हिन्दू जाति के नैराश्य को समाप्त किया। उनमें भक्ति भाव जगाये। शैव और वैष्णव सम्प्रदाय की कटुता को समाप्त कर हिन्दू विचारधारा को उदारमना बनाया। हिन्दुओं को अत्याचार, अनाचार के समाप्ति की किरण दिखाई। गोस्वामी तुलसीदास हिन्दी साहित्य के श्रेष्ठतम कवि और रचनाकार हैं। सं. १६८० वि. श्रावण कृष्ण तृतीया शनिवार को असीघाट --वाराणसी-- पर राम राम कहते हुए अपना भौतिक शरीर परित्याग किया। उनके ग्रन्थों का अनुवाद भारत की समस्त भाषाओं में तथा विश्व के अनेकानेक भाषाओं में सम्पन्न हो चुका है। गोस्वामी तुलसीदास जी की जीवनी और साहित्य पर अनेकानेक शोध-प्रबन्ध देश और विदेश में प्रस्तुत किये गये हैं। तुलसीदास शोध पीठ अयोध्या तथा चित्रकूट में स्थापित हैं। मध्य प्रदेश शासन \"तुलसी पुरस्कार समारोह' आयोजित करती है।\n\nगोस्वामी तुलसीदास सत्य, शील, सौन्दर्य के अप्रतिभ कवि हैं। विनय पत्रिका भक्तों के गले का हार है। गीतावली अपनी संगीतात्मकता के साथ माधुरी एवं सरस प्रसंगों के लिए लोकप्रिय है। रामचरित-मानस लोकमानस का अमर काव्य है। गोस्वामी तुलसीदास जी ने भारत में ही नहीं विश्व को अपनी महनीयता से प्रभावित कया है तथा भविष्य में भी मानस समाज को सत्प्रेरणा देते रहेंगे।\n\n१. यह निर्विवाद तथ्य है कि गोस्वामी तुलसीदास भाषा के अप्रतिभ अधिकारी थे। भाषा पर जैसा अधिकार गोस्वामी जी का था वैसा और किसी कवि का नहीं है।\n\n२. \"नो पोएट इन द वर्ल्ड हैज़ एवर वीन टु द मासेज़ व्हाट तुलसीदास हैज बीन टु दि पीपुल्स ऑफ दिस लैण्ड।\"\n-एडविन ग्रीब्ज\n\n\"गोस्वामी तुलसीदास की कविता तो कविता है ही नहीं, मैं तो उसे सर्वोत्तम महामंत्र मानता हूँ।\"\n\nपरशुराम सोय सुख पाई तहि मरुत सुख स्वप्न दिखाई। बसहु जाय राजापुर धामा, उत्तर भाग सुभूमि ललामा।\n-बाबा रघुवर दास रचित तुलसी चरित\n\n\"गोस्वामी तुलसीदास का नाम न तो आइन-ए-अकबरी और न समकालीन फारसी इतिहासकारों पर आधारित यूरोपीय लेखकों के ग्रन्थ में मिलेगा, फिर भी वह भारत में अपने समय के सबसे महान पुरुष थे। वह अकबर से भी महान थे क्योंकि इस कवि ने करोड़ों मनुष्यों के हृदय पर अधिकार कर लिया है और यह विजय सम्राट द्वारा युद्ध में प्राप्त किसी भी विजय अथवा उसकी सभी विजयों से कहीं अधिक चिरस्थायी एवं महत्वपूर्ण है।\" \n-वी.ए. स्मिथ\n\nपितामह श्री कृष्ण दत्त मिश्र तथा पिता आचार्य काशी नाथ जी ओरछा दरबार के प्रतिष्ठित विद्वान थे। इसी परिवार में केशवदास जी का जन्म बेतवा नदी के तट पर तुंगारण्य --ओरछा-- में रामनवमी तिथि सं. १६१८ वि. में हुआ। ओरछा नरेश महाराज रामसिंह के राजपंडित पद पर प्रतिष्ठित, सभा चतुर एवं वाकपटु थे। महाराज के छोटे भाई इन्द्रजीत सिंह का उन पर गुरुवत आदर भाव था। राजा बीरबल, टोडरमल, अब्दुर्ररहीम खानखाना स्नेही थे। उनके प्रसिद्ध ग्रन्थ रसिक-प्रिया --सं. १६४८ वि.-- कवि प्रिया --सं. १६५८ वि.-- रस-ज्ञान, अलंकार-समीक्षा के श्रेष्ठतम ग्रन्थ हैं। महाकाव्य रामचन्द्रिका में नाटकीय शैली का समावेश कर प्रतिभा तथा मौलिकता का परिचय दिया। वीरसिंहदेव चरित्र, जहांगीर जसचन्द्रिका, रतनबाउनी में तत्कालीन संस्कृति तथा ऐतिहासिक घटनाओं की झलक प्राप्त है। नखशिख तथा छंदमाला में काव्याचार्य की प्रतिभा प्रतिबिम्बित है। \"रामालंकृत मंजरी' पिंगल शास्र का ग्रन्थ है। विज्ञान गीता अध्यात्मक विषयक अनूठा ग्रन्थ है। आचार्य केशवदास मिश्र काव्य रीति की एक विशिष्ट प्रणाली के प्रवर्तक हैं। अलंकार संबन्धी समीक्षा में उनका स्थान अद्वितीय है। उनकी कृतियों में तत्कालीन वृत्तियों का चित्रण प्राप्त है। हिन्दी साहित्य के प्रथम आचार्य का निधन सं. १६७४ वि. में हुआ। रामचन्द्र शुक्ल के अनुसार उनका जन्म सं. १६१२ वि. है। श्री भगवानदीन के अनुसार जन्म सं. १६१८ वि. है। उनका जीवन युग के अनुरुप रंगीनी रसिकता अनेकपता तथा रोचकता से परिपूर्ण है। उनकी समस्त कृतियों का आधार संस्कृत ग्रन्थ माने जाते हैं। रीति भक्तिकाल में केशव सर्वप्रमुख कवि हैं जिन्होंने बुन्देली साहित्य को ही नहीं हिन्दी के रीतिकाव्य को भी महत्वपूर्ण देन दी है।\n\n१. केशव सब कबियन में मीरा, ज्यों मुतियन में हीरा।\nमिसरी सी निसरी इमि, बानी बोले मोर पपीरा।।\nतुगं भूमि तप भूमि ओरछो, बसै बेतवा तीरा।।\nरामचन्द्रिका सरस बखानी, हरै सकल भव पीरा।। \n\n२. जगवंदित द्विज कुल तिलक अनुपम प्रतिभावान\nकविता कानन केसरी केशव सुकवि सुजान \n\n-शंकर द्विवेदी\n\n३. देखी केशव की कवितायी, रसिकन के मन भायी।\nआखर अरथ अनोखे विवरण, वरनन की फुलवायी।।ं\nकितऊ सरल जन मन को आवै समझत क कठिनाई।\nजिनके काव्य कसौटी कस के कवियन मिलत बिदाई।।\nकविता करता तीन है तुलसी केशव सूर।\nकविता खेती इन चुनी सीला बिनत मजूर।।\n\nमूल नाम प्यारेलाल का जन्म सम्वत् १८१० विक्रमी में सागर नगर में हुआ। इनके पिता श्री मोहनलाल भ सागर के शासक रघुनाथ राव के आश्रित थे। इनका जन्म स्थान बांदा भी माना जाता है। सम्वत् १८३० विक्रमी में नोने अर्जुन सिंह ने इन्हें अपना दीक्षा गुरु बनाया। वे रोसाई हिम्मत बहादुर के दरबार में भी रहे। बनगांव के युद्ध में उनके साथ थे। युद्ध का वर्णन हिम्मत बहादुर विरदावली में है। सम्वत् १८९० वि. में उनका शरीरान्त गंगा तट पर कानपुर में हुआ। उनके काव्य में रूप और यौवन के मनोहारी चित्र अंकित हैं। नायिका के शारीरिक सौन्दर्य के चित्रांकन है। वे रस सिद्ध कवि हैं। उनके कविता में जीवन की सक्रियता एवं यथार्थता है। ईश्वर पचीसी में संसार की असारता का चित्रण है। उनके काव्य में वीर और श्रृंगार रस का अद्भुत समन्वय है। प्रतापशाह विरदावली, हिम्मत बहादुर विरदावली, अर्जुनरायसा व्यक्तिरक ऐतिहासिक काव्य ग्रन्थ है। रामरसायन अन्तिम ग्रन्थ है। पद्माकर हिन्दी साहित्य के श्रृंगार, वीर एवं भक्ति भाव कविता के लिए प्रसिद्ध है। प्रकृति का वर्णन निरपेक्ष है। श्रृंगार काव्य के वे अग्रगण्य कवि हैं। सागर के सूबेदार रघुना# राव ने पद्माकर की कविता की सराहना करते हुए एक लाख रु. का नकद पुरस्कार दिया था। वे लाव-लश्कर के साथ यात्रा करते थे। उनकी कविता रीतिकालीन युग श्रृंगार तथा विलासिता की अभिव्यक्ति करती है। उन्होंने बुन्देली शब्दों की व्यापक काव्य के साथ इस प्रकार संयुक्त किया है कि वे उनमें विलीन हो गये हैं। इनकी भाषा ही इन्हें बुन्देलखण्ड तथा बुन्देली दोनों का श्रेष्ठ कवि घोषित करती है।\n\nतुलसी, केशव, पद्माकर, गंगाधर लाल, बिहारी।\nगई लिखी मधुरिमा जाकी वही ईसुरी न्यारी।।\nरहे स्वतन्त्र मंदिर हिन्दी की जा हिन्दी को धारे।\nरे मन चल बुन्देल भारती की आरती उतारे।।\n\nतुलसी कवि केशवदास हुए, अरु आदि कवि इसी भूमि में आये।\nगुप्त, बिहारी यहां जन्मे, चतुरेश, रमेश, ने छन्द रचाए।।\nभूषण की जब डोली उठी तब दत्र ने कांधे दै मान बढ़ाए।\nतुलसी ने घिसे जब चन्दन तो श्रीराम ने माथे में खौर लगाए।।\n\nवेद व्यास, तुलसी, केशव की छायी कीर्ति।\nधन्य कवि भूमि पुण्य प्रतिभा प्रसारिणी।।\nरघुकुल सूर्य चित्रकूट में रमे थे यहीं।\nअति रमणीय तीर्थ भूमि मोक्ष कारिणी।।\nश्रीश गुण गांऊ पढ़ चूम चूम झूम झूम।।\nहे बुन्देल भूमि हिन्द मानस विहारिणी।।\n\n-हरिदास शर्मा \"श्रीश\n\nहिन्दी साहित्य के प्रखर नक्षत्र, माँ भारती के वरद पुत्र मैथिलीशरण गुप्त का जन्म ३ अगस्त सन १८८६ई. में पिता सेठ रामचरण कनकने और माता कौशिल्या बाई की तीसरी संतान के रूप में चिरगांव, झांसी में हुआ। माता और पिता दोनों ही परम वैष्णव थे। \"कनकलताद्ध नाम से कविता करते थे। विद्यालय में खेलकूद में अधिक ध्यान देने के कारण पढ़ाई अधूरी ही रह गयी। घर में ही हिन्दी, बंगला, संस्कृत साहित्य का अध्ययन किया। मुंशी अजमेरी जी ने उनका मार्गदर्शन किया। १२ वर्ष की आयु में ब्रजभाषा में कविता रचना आरम्भ किया। आचार्य महावीर प्रसाद द्विवेदी के सम्पर्क में भी आये। उनकी कवितायें खड़ी बोली में मासिक \"सरस्वती' में प्रकाशित होना प्रारम्भ हो गई। प्रथम काव्य संग्रह \"रंग में भंग' तथा वाद में \"जयद्रथ वध' प्रकाशित हुई। उन्होंने बंगाली के काव्य ग्रन्थ \"मेघनाथ वध' \"ब्रजांगना' का अनुवाद भी किया। सन् १९१४ ई. में राष्टीय भावनाओं से ओत-प्रोत \"भारत भारती' का प्रकाशन किया। उनकी लोकप्रियता सर्वत्र फैल गई। संस्कृत में लिखित \"स्वप्नवासवदत्त' का अनुवाद प्रकाशित कराया। सन् १९१६-१७ ई. में महाकाव्य \"साकेत' का लेखन प्रारम्भ किया। उर्मिला के प्रति उपेक्षा भाव इस ग्रन्थ में दूर किये। स्वतः प्रेस की स्थापना कर अपनी पुस्तकें छापना शुरु किया। साकेत तथा अन्य ग्रन्थ पंचवटी आदि सन् १९३१ में पूर्ण किये। इसी समय वे राष्ट्रपिता गांधी जी के निकट सम्पर्क में आये। 'यशोधरा' सन् १९३२ ई. में लिखी। गांधी जी ने उन्हें \"राष्टकवि' की संज्ञा प्रदान की। सन् १९४१ ई. में व्यक्तिगत सत्याग्रह के अंतर्गत जेल गये। उनकी तीन पत्नियां तथा आठ संतान हुई। आगरा विश्वविद्यालय से उन्हें डी.लिट. से सम्मानित किया गया। १९५२-१९६४ तक राज्य सभा के सदस्य मनोनीत हुये। सन् १९५३ ई. में भारत सरकार ने उन्हें \"पद्म विभूषण' से सम्मानित किया गया। तत्कालीन राष्ट्रपति डॉ॰ राजेन्द्र प्रसाद ने सन् १९६२ ई. में अभिनन्दन ग्रन्थ भेंट किया तथा हिन्दू विश्वविद्यालय के द्वारा डी.लिट. से सम्मानित किये गये।\n\nइसी वर्ष प्रयाग में सरस्वती की स्वर्ण जयन्ती समारोह का आयोजन हुआ जिसकी अध्यक्षता श्री गुप्त जी ने की। सन् १९६३ ई. में अनुज सियाराम शरण गुप्त के निधन ने अपूर्णनीय आघात पहुंचाया। १२ दिसम्बर १९६४ ई. को दिल का दौरा पड़ा और साहित्य का जगमगाता तारा अस्त हो गया। ७८ वर्ष की आयु में दो महाकाव्य, १९ खण्डकाव्य, काव्यगीत, नाटिकायें आदि लिखी। उनके काव्य में राष्ट्रीय चेतना, धार्मिक भावना और मानवीय उत्थान प्रतिबिम्बित है। भारत भारती के तीन खण्ड में देश का अतीत, वर्तमान और भविष्य चित्रित है। वे मानववादी, नैतिक और सांस्कृतिक काव्यधारा के विशिष्ट कवि थे। डॉ॰ नगेन्द्र के अनुसार वे राष्ट्रकवि थे, सच्चे राष्ट्रकवि। दिनकर जी के अनुसार उनके काव्य के भीतर भारत की प्राचीन संस्कृति एक बार फिर तरुणावस्था को प्राप्त हुई थी।\n\nमहान उपन्यासकार श्री वृन्दावनलाल वर्मा का जन्म मऊरानीपुर --झांसी-- में ९ जनवरी सन् १८८९ ई. में हुआ। उनके पिता श्री अयोध्या प्रसाद श्रीवास्तव कानूनगो थे। विद्यार्थी जीवन में ही आपने शेक्सपीयर के चार नाटकों का हिन्दी अनुवाद किया। सन् १९१३ में वकालत शुरु की, सन् १९०९ में राजपूत की तलवार --कहानी संग्रह—प्रकाशित हुई। \"गढ़-कुण्डार', \"विराटा की पद्मिनी', \"झांसी की रानी', \"हंस मयूर', \"माधवराय सिन्धिया', \"मृगनयनी', पूर्व की ओर, ललित विक्रम, भुवन विक्रम, अहिल्याबाई \"कीचड़' और \"कमल' \"देवगढ़ की मुस्कान', \"रामगढ़ की रानी', \"महारानी दुर्गावती', \"अब क्या हो', \"सोती आग', --ऐतिहासिक उपन्यास--, \"लगन, \"संगम', \"प्रत्यागत', कुण्डली चक्र, प्रेम की भेंट, मंगलसूत्र, राखी की लाज, अचल मेरा कोई, बाँस का फांस, खिलौनी की खोज, कनेर, पीले हाथ, नीलकंठ, केवट, देखा-देखी, उदय, किरण, आहत, आदि सामाजिक उपन्यासों का लेखन पूर्ण किया। अंगूठी का दान, कलाकार का दण्ड, रश्मि समूह, शरणागत, मेढ़क का ब्याह, ऐतिहासिक कहानियां, गौरव गाथाएं, सरदार राने खां, राष्ट्रीय ध्वज की आन, एक दूसरे के लिए हम, आदि कहानियां लिखी। झांसी की रानी, बीरबल, चले चलो, नाटक तथा तीन एकांकी लिखे। हृदय की हिलोर, --गद्य काव्य--, दबे पांव --शिकार अनुभव, सोना --आंचलिक कहानी--, युद्ध के मोर्चे से, --वीरगाथा जीवनी-- १८५७ के अमर वीर --स्केच-- अपनी कहानी --जीवनी-- बुन्देलखण्ड के लोकगती, काश्मीर का कांटा, --राजनैतिक नाटक—भारत यह है --रिपोर्ताज़-- आदि विविध रचनाएं लिखी। ललितादित्य डूबता शंखनाद, अमर ज्योति, आदि प्रकाश्य है। आपकी विभिन्न पुस्तकों का अनुवाद देशी और विदेशी भाषाओं में सम्पन्न हुआ।\n\nभारत सरकार द्वारा सन् १९६५ ई. में \"पदम् भूषण' द्वारा सम्मानित हुए। आगरा विश्वविद्यालय द्वारा सन् १९६८ में डी.लिट. उपाधि प्रदत्त हुयी। हिन्दी साहित्य सम्मेलन प्रयाग द्वारा सन् १९६५ में \"\"साहित्य वाचस्पति\" उपाधि प्रदान की गयी। \"सोवियत भूमि नेहरु पुरस्कार', \"साहित्य अकादमी पुरस्कारद्ध, \"हिन्दुस्तानी अकादमी पुरस्कारद्ध तथा \"बटुक प्रसाद पुरस्कार' --काशी नागरी प्रचारिणी सभा वाराणसी-- प्राप्त हुए। २३ फ़रवरी सन् १९६९ ई. को ८१ वर्ष की आयु में स्वर्गवासी हुए।\n\nश्री वर्मा जी की कहानियां, उपन्यास, नाटक आदि आंचलिकता का गुण लिये हुए हैं। उनकी तुलना या प्रेरणा स्रोत सर वाल्टर स्काट को माना जाता है, यह भ्रामक है। उनकी घटनाचक्रों की पृष्ठभूमि, पात्रों की मानसिकता तथा वातावरण शुद्धतम भारतीय तथा बुन्देलखण्डी है।\n\nबुदेलखण्ड का चप्पा-चप्पा उनका जाना और छाना हुआ था। यहाँ के निवसी उनकी रचनाओं में अनुप्राणित हैं। बुन्देलाण्ड का समस्त जीवन उनमें प्रतिफलित है। उनका जीवन एक महाकाव्य था। जिसमें विविध सर्ग उनकी रचनाएं थीं। उनके जीवन में बुन्देलखण्ड की मिट्टी की सुगन्ध बसी हुयी थी और वही उनकी रचनाओं में भी मुखरित थी। हिन्दी में एक वही लेखक थे जिसमें एक व्यापक भूखण्ड का अतीत, वर्तमान और भविष्य बोलता है। मानो वह कोई दपंण है जिसमें युगों के चित्र उभरतें, मिटते और मिट-मिट कर फिर उभरते हैं। --पुस्तकांश \"मैंने स्मृति के दीप जलाएं' -श्री रामनाथ सुमन सन् १९७६--\n\nबहुमुखी प्रतिभा के साहित्यकार श्री सियारामशरण गुप्त का जन्म भाद्र पूर्णिमा सम्वत् १९५२ वि. तद्नुसार ४ सितम्बर १८९५ ई. को सेठ रामचरण कनकने के परिवार में श्री मैथिलीशरण गुप्त के अनुज रूप में चिरगांव, झांसी में हुआ था। प्राइमरी शिक्षा पूर्ण कर घर में ही गुजराती, अंग्रेजी और उर्दू भाषा सीखी। सन् १९२९ ई. में राष्ट्रपिता गांधी जी और कस्तूरबा के सम्पर्क में आये। कुछ समय वर्धा आश्रम में भी रहे। सन् १९४० ई. में चिरगांव में ही नेता जी सुभाषचन्द्र बोस का स्वागत किया। वे सन्त बिनोवा जी के सम्पर्क में भी आये। उनकी पत्नी तथा पुत्रों का निधन असमय ही हो गया। मूलत- आप दु:ख वेदना और करुणा के कवि बन गये। साहित्य के आप मौन साधक बने रहे।\n\n'मौर्य विजय' प्रथम रचना सन् १९१४ में लिखी। अनाथ, आर्द्रा, विषाद, दूर्वा दल, बापू, सुनन्दा, गोपिका आपके खण्ड काव्य हैं। मानुषी --कहानी संग्रह--, पुण्य पर्व --नाटक--, गीता सम्वाद, --अनुवाद--, उन्मुक्त गीत --नाट्य--, अनुरुपा तथा अमृत पुत्र --कविता संग्रह—सर्वप्रसिद्ध है। दैनिकी नकुल, नोआखली में, जय हिन्द, पाथेय, मृण्मयी, आत्मोसर्ग काव्यग्रन्थ हैं। \"अन्तिम आकांक्षा', \"नारी' और गोद उपन्यास है। \"झूठ-सच' निबन्ध संग्रह है। ईषोपनिषद, धम्मपद भगवत गीता का पद्यानुवाद आपने किया।\n\nदीर्घकालीन हिन्दी सेवाओं के लिए सन् १९६२ ई. में \"सरस्वती' हीरक जयन्ती में सम्मानित किये गये। आपको सन् १९४१ ई. में \"सुधाकर पदक' नागरी प्रचारिणी सभा वाराणसी द्वारा प्रदान किया गया। आपकी समस्त रचनाएं पांच खण्डों में संकलित कर प्रकाशित है। असमय ही २९ मार्च १९६३ ई. को लम्बी बीमारी के बाद मां सरस्वती के धाम में प्रस्थान कर गये।\n\nएकांकी सम्राट डॉ॰ रामकुमार वर्मा का जन्म १५ सितम्बर सन् १९०५ ई. में मोहल्ला गोपालगंज, सागर में हुआ था। आप इलाहाबाद विश्वविद्यालय से विभागाध्यक्ष --हिन्दी-- पद से सेवा निवृत हुये। वीर हम्मीर, चित्तौड़ विजय—प्रबन्ध काव्य-- निशीथ, बालि वध, एकलव्य, --खण्ड काव्य-- कुलललना, नूरजहाँ, भोजराज, जौहर—आख्यान गीत, पृथ्वीराज की आंखें, रेशमी टाई, रुप-रंग, कुन्ती का परिताप, शिवाजी, रिम-झिम, कौमुदी महोत्सव—ऐतिहासिक एकांकी-- मयूर पंख, खट्टे-मीठे, ललित एकांकी, मेरे श्रेष्ठ रंग एकांकी प्रकाशित हैं। साहित्य का आलोचनात्मक इतिहास, कबीर ग्रन्थावली --सम्पादित-- कबीर का रहस्यवाद, कबीर : एक अनुशीलन, संस्मरणों के सुमन भी प्रकाशित हैं। आपके काव्य संग्रह अंजलि, अभिशाप, रुपराशि, चारुमित्र, सप्तकिरण, हिमहास, स्मृति के अंकुर, रुप-रंग, ॠतुराज, दीपदान, कामकंदला, चन्द्र किरण, बापू, इन्द्रधनुष, अग्निशिखा, अशोक का शोक आदि हैं।\n\nडॉ॰ वर्मा बहुमुखी प्रतिभा के साहित्यकार थे। वे श्रेष्ठ कवि तथा एकांकी लेखन के अद्वितीय रचनाकार थे। एक महान नाटककार एवं साहित्य के मूर्धन्य अध्येता थे। उनका प्रत्येक ग्रन्थ साहित्य जगत में प्रकाशमान है। सन् १९६३ ई. में \"पद्म भूषण' से सम्मानित हुए।\n\nअजयगढ़ जिला पन्ना के सुसंस्कृत कायस्थ परिवार में श्री अम्बिका प्रसाद, \"दिव्य' का जन्म १६ मार्च सन् १९०६ ई में हुआ था। एम. ए. --हिन्दी-- साहित्यरत्न उपाधि सम्पन्न \"दिव्य जी' ने म.प्र. शिक्षा विभाग में सेवा कार्य प्रारंभ किया, प्राचार्य पद से सेवा निवृत हुवे। आप अंग्रेजी, संस्कृत, रुसी, फारसी, उर्दू भाषाविद् थे। आप बहुमुखी प्रतिभा के धनी थे। खजुराहो की अतिरुपा, प्रीताद्रि की राजकुमारी, काला भौंरा, योगी राजा, सती का पत्थर, फजल का मकबरा, जूठी पातर, जयदुर्ग का राजमहल, असीम का सीमा, प्रेमी तपस्वी आदि प्रसिद्ध ऐतिहासिक उपन्यासों की रचना की। निमिया, मनोवेदना, बेलकली सामाजिक उपन्यास लिखे। गाँधी परायण, अंतर्जगत, रामदपंण, खजुराहो की रानी, दिव्य दोहावली, पावस, पिपासा, स्रोतस्विनी, पश्यन्ति, चेतयन्ति, अनन्यमनसा, विचिन्तयंति, भारतगीत प्रसिद्ध महाकाव्य तथा मुक्त रचनायें हैं। आपने लंकेश्वर, भोजनन्दन कंस, निर्वाण पथ, तीन पग, कामधेनु, सूत्रपात, चरण चिन्ह, प्रलय का बीज, रुपक सरिता, रुपक मंजरी, फूटी आँखे, भारत माता, झाँसी की रानी, आदि नाटक लिखे। निबन्ध विविधा, दीप सरिता, हमारी चित्रकला म.प्र. शासन—छत्रसाल पुरस्कार-- द्वारा पुरस्कृत है। वीमेन आॅफ खजुराहो अंग्रेजी की सुप्रसिद्ध रचना है। दिव्य जी का पद्य साहित्य मैथिली शरण गुप्त, नाटक साहित्य रामकुमार वर्मा तथा उपन्यास साहित्य वृंदावन लाल वर्मा जैसे शीर्ष साहित्यकारों के सन्निकट हैं। आपने कीर के कागर समान अपना शरीर ५ सितम्बर १९८६ ई. को शिक्षक दिवस समारोह में भाग लेते हुये हृदय-गति रुक जाने से त्याग दिया। आप आदर्श प्राचार्य के रूप में सन् १९६० में सम्मानित किये गये थे। दिव्य जी के उपन्यासों का केन्द्र बिन्दु बुन्देलखंड अथवा बुन्देले नायक हैं। बेल कली --पन्ना नरेश अमान सिंह-- जय दुर्ग का रंग महल—अजयगढ़-- सती का पत्थर—गठौरा का युद्ध-बुन्देलखण्ड का महाभारत—पीताद्रे का राजकुमारी --रानी दुर्गावती-- तथा निमिया की पृष्ठभूमि बुन्देलखण्ड का जनजीवन है। सन् १९८६ ई. में मध्य प्रदेश राष्ट्रभाषा समिति भोपाल द्वारा \"दिव्य पुरस्कार' का शुभारम्भ अहिन्दी प्रदेश के नाटककारों के लिए किया गया है। साहित्य सदन—अखिल भारतीय अम्बिका प्रसाद दिव्य स्मृति समारोह द्वारा उपन्यास विधा हेतु तथा दो हजार रुपये की राशि तथा द्वितीय पुरस्कार \"कविता विधा हेतु' घोषित किये गये हैं। तथा \"दिव्यालोक' का प्रकाशन भी संग्रहणीय स्मारिका के रूप में प्रस्तावित है। दिव्य जी का अभिनन्दन ग्रन्थ प्रकाश्य है।\n\nश्री केदारनाथ अग्रवाल का जन्म १ अप्रैल १९११ ई. में बाँदा जनपद के कमासिन ग्राम में हुआ। व्यवसाय से आप कुशल अधिवक्ता तथा सरकारी वकील के रूप में भी पदस्थ थे। \"देश देश की कविता' प्रथम काव्यानुवाद प्रकाशित हुआ। युग की गंगा, नींद के बादल, गुलमेंहदी, आग का आइना, हे मेरी तुम, कहे किदार खरी-खरी, जमुन जल, जो शिलाएं तोड़े हैं, अनहारी हरियाली, कूकी कोयल खड़ी पेड़ की देह, बसन्त में प्रसन्न हुयी धरती, --काव्य संग्रह—प्रकाशित हैं। पतिया --उपन्यास--, खिली बस्ती गुलाबों की --संस्मरण--, भी प्रमुख ग्रन्थ है। साहित्य अकादमी द्वारा \"अपूर्वा' पुरस्कृत है। आप \"मैथिलीशरण गुप्त' पुरस्कार से सम्मानित हुए तथा हिन्दी साहित्य सम्मेलन प्रयाग द्वारा \"विद्यावाचस्पति' के उपाधि से अलंकृत किये गये।\n\nआपको जनवादी कवि के नाते सन् १९७३ ई. में सोवियत लैण्ड पुरस्कार प्रदान किया गया तथा रुस का यात्रा भी की। इनकी काव्यप्रेरणा स्वयं का जीवनदर्शन है। उन्होंने किसान एवं मजदूरों की पीड़ा तथा ग्रामीण जीवन के दु:ख दर्दों को ईमानदारी से व्यक्त किया है। माक्र्सवादी विचारधारा से प्रभावित होकर रचना करते हैं, किन्तु इनका व्यक्तित्व स्वछन्द व प्रगतिशील है। वे केवल कवि ही नहीं सूक्ष्म विचारक भी हैं जैसा उनके साहित्यिक लेखों से प्रगट होता है। वे नये मूल्यों की स्थापना करनेवाले विद्रोही कवि हैं। समाज में नये जीवन की नयी किरण का स्वागत करते हैं। संघर्ष और विद्रोह के प्रति उनका दृष्टिकोण स्वस्थ है। उनके बिम्ब नवीन तथा सारगर्भित होते हैं। उनकी भाषा सरल व चुभती हुई है। केदारनाथ अग्रवाल पुरस्कार समारोह बाद में प्रारम्भ हो गया है। बापू जी का देहान्त २२ जून सन् २००० को हो गया।\n", "id": "51344", "title": "बुंदेलखंड का काव्य"}
{"url": "https://hi.wikipedia.org/wiki?curid=51345", "text": "बुंदेलखंड का आर्थिक और औद्योगिक विकास\n\nआर्थिक पिछड़ेपन का दृष्टि से जो स्थान भारत के मानचित्र में उत्तर प्रदेश तथा मध्य प्रदेश का है, वही स्थिति झांसी तथा सागर सम्भाग के जनपदों के दतिया-ग्वालियर सहित है। यहां पर विकास की एक सीढ़ी चढ़ना दुभर है। बुन्देलखण्ड का प्रत्येक ग्राम भूख और आत्महत्याओं की करुण कहानियों से भरा है। प्रतिदिन सम्भाग में १५ बुन्देलखण्डी स्री-पुरुषों सल्फास खाकर आत्महत्या कर लेते हैं। इनमें से झांसी तथा ललितपुर में ३५९ व्यक्ति प्रतिमास आत्महत्या कर लेते हैं। झांसी जनपद में इनमें से १६८ व्यक्तियों ने आत्महत्या की ७३ व्यक्तिभूख से पीड़ित होकर परलोकगामी बने। झांसी में १२० तथा ललितपुर में १३३ की आयु मात्र १५-१६ वर्ष थी। कुंठा, निराशा, अवसाद ने उनके संघर्ष की शक्ति क्षीण कर दी और वेभयंकर कदम उठा बैठै।\n\nबुन्देलखण्ड के विकास पर पानी की कमी और भूमि अनुपजाऊ दो तरफा प्रहार करते हैं। औद्योगिक विकास शून्य है। नौकरी की प्राप्ति तो एक सपना है, फलतः देहातों से निगर्मन दर अत्यधिक ३९ प्रतिशत है जबकि सम्पूर्ण उत्तर प्रदेश में यह मात्र ११ प्रतिशत है। इस प्रदेश के निवासियों के पास ५-१० एकड़ जमीन है किन्तु दो वक्त का भोजन पाने में असमर्थ हैं। उद्योग विकसित हुए और सिमट गए- कताई मिलें बन्द हो रही हैं। विकास प्राधिकरण झांसी में स्थापित किया गया और सन् १९९७ में बन्द कर दी गई और ३००० श्रमिक जीविकाविहीन हो गए। बांदा जनपद में भी कताई मिल बन्द हो गई है और श्रमिक बेरोजगार हो गए हैं।\n\nसड़कों का नितान्त अभाव है, विद्युत आपूर्ति सीमित होने के साथ'साथ व्यवधान-प्रधान भी है। १००००० व्यक्तियों में कारखानों में कार्यरत श्रमिकों की संख्या १.६ प्रतिशत है जबकि उत्तर प्रदेश में ८.३ प्रतिशत है। उत्तर प्रदेश एवं मध्य प्रदेश की सरकार जन प्रतिनिधियों की अनाक्रमणता के कारण निष्क्रिय एवं उपेक्षा की नीति अपनाए हुए है। बुन्देलखण्ड के निवासी इसे अपनी नियति न मानकर अब संघर्षशील हो रहे हैं।\n\nबुन्देलखण्ड का भौगोलिक क्षेत्र लगभग ७०००० वर्ग किलोमीटर है। जोकि सांस्कृतिक इकाई के रुप् में उकेरती है। यह वर्तमान हरियाणा पंजाब तथा हिमाचल से अधिक है। इसमें उत्तर प्रदेश एवं मध्य प्रदेश के १३ जनपद तथा समीपवर्ती भू-भाग है जो यमुना और नर्मदा नदी से आबद्ध हैं। बुन्देलखण्ड में इतने संसाधन है कि वह अपने बहुमुखी उत्थान की आर्थिक व्यवस्था स्वत- कर सकता है। आवश्यकता है तो केवल संसाधनों की उचित खोज व समुचित विकास की।\n\nबुन्देलखण्ड खनिज सम्पदा रहित है, यह एक उपेक्षाजनित मि धारणा है। सन् १९०६ ई. में ई. ब्रेडिनवर्ग के उपरांत सन् १९५० ई० में इस क्षेत्र का संवेक्षण कार्य प्रारम्भ हुआ जिसके परिणाम संतोषजनक प्राप्त हो रहे हैं।\n\nलगभग ५००० वर्षों से पन्ना क्षेत्र हीरा उत्पादन के लिए विश्व-विख्यात है। अब यहां हिनौता, मझगवां तथा छतरपुर जनपद के अंगोर नामक स्थान में भी हीरा प्राप्त होने की संभावना है। उत्पादन क्षेत्र विस्तृत हुआ है। लगभग ४०००० कैरेट हीरा निकाला जा चुका है और १४००००० कैरेट के भण्डार शेष है। नई खदानों में से इतना ही प्राप्त होने की संभावना हैं। सन् १९६८ ई० में नेशनल मिनरल डेवलमेन्ट कॉर्पोरेशन पन्ना द्वारा यांत्रिक प्रक्रिया से ६२ मीटर गहरी खुदाइ की जा चुकी है। छिछली खदानें विस्तृत भूखण्ड में फैली हुई हैं। पन्ना में वार्षिक उत्पादन २६००० कैरेट हीरा है, जिससे २ करोड़ रुपये की रॉयल्टी प्रान्तीय सरकार को प्राप्त होती है। संभावित खदानों से आय-वृद्धि की संभावना अधिक है।\n\nबुन्देलखण्ड में वास्तु पत्थर के अक्षय भण्डार हैं। बालू का पत्थर आदि काल से अपने सुहावने रंगों, एक समान कणों नियमित संस्करण, सुगम सुकरणीयता तथा चिरस्थायित्व के लिए समूचे उत्तर भारत में वास्तु पत्थर के रूप में प्रसिद्ध है। ग्रेनाइट पत्थर अपनी गठन, कठोरता, अक्षयता तथा सुन्दरता के कारण अलंकरण पत्थर के रूप में प्रसिद्ध है। विदेशों में जर्मनी, जापान, इटली में इसकी बड़ी मांग है। निर्माण कार्यों में प्रयुक्त होने वाली रेत के यहां असीम भण्डार हैं। कांच उद्योग में प्रयोग होने वाली बालू के निक्षेप इतने बड़े हैं कि सम्पूर्ण भारत की मांग ८० प्रतिशत यहीं से पूरी हो सकती है। अनेक स्थानों में सिलिका की मात्रा ९९.२ प्रतिशत है। कूड़ियों और प्यालियों के निर्माण में गोरा पत्थर कई स्थानों में प्रचुर मात्रा में मिलता है। इसका प्रयोग मृत्तिकाशिल्प तथा दुर्गलनीय ईटों के उद्योगों में होता है। इसके ज्ञात निक्षेपों का आंकलन ४३ लाख टन किया गया है। अन्य भण्डारों का सर्वेक्षण शेष है। बाहुल्यता में पाई जाने वाली ७० किलोमीटर से अधिक लम्बी उत्तर पूर्व-दक्षिण पश्चिम संरेखित स्फटिक शैल भित्तियों से इनका अनुवांशिक संबंध है। अभी हाल में बांदा जनपद और उनके समीपस्थ क्षेत्रों में एल्यूमीनियम अयस्क बॉक्साइट के बृहद भण्डार का पता चला है। यह निक्षेप प्रति वर्ष एक लाख टन एल्यूमीनियम उत्पादन की क्षमात वाले कारखाने को कम से कम ३५ वर्षों तक अयस्क प्रदान कर सकता है। छतरपुर जनपद में चूने के पत्थर प्रचुर भण्डार हैं, अन्य स्थानों में सर्वेक्षण शेष है। बांदा जनपद में झोंका भट्टी के उपयुक्त गालक श्रेणी के डोलोमाइट का आंकलित निकाय लगभग ६० करोड़ टन से अधिक है। मृतिका शिल्प की उपयुक्त सफेद चिकनी मिट्टी के बृहद भण्डार है। ज्ञातव्य निक्षेपों का आकलन ५ लाख टन से अधिक है। बांदा जनपद के लखनपुर खण्ड में यह २ लाख टन से अधिक है। बुन्देलखण्ड में पाए जाने वाले खनिजों में फोस्फोराइट, गैरिक जिप्सम, ग्लैकोनाइट, लौह अयस्क, अल्प मूल्य रत्न आदि हैं। संभावित खनिजों कीसूची में तांबा, सीसा, निकिल, टिन, टंगस्टन, चांदी, सोना आदि हैं। बुन्देलखण्ड के एक बड़े भू-भाग चौरई में ग्रेनाइट चट्टानें पाई जाती हैं। यह चट्टानें अधिकतर रेडियोधर्मी यूरेनियत युक्त होती हैं तथा इसकी मात्रा ३० ग्राम प्रति टन तक हो सकती है। ललितपुर में हुए सर्वेक्षण के द्वारा इस संभावना को बल मिला है।\n\nसीसा अयस्क, - गैलिना - टीकमगढ़ जिले में बन्धा बहादुरपुर तथा दतिया जनपद में पए जाते हैं। टीकमगढ़ जिले में ग्रेनाइट पॉलिकिंशग का कारखाना स्थापित किया जा सकता है। विदेशों में मिरर पॉलिश हेतु बहुत मांग है। दतिया, टीकमगढ़, छतरपुर जिले में पायरोंफायलाइट, - पोतनी माटी - औद्योगिक दृष्टि से उपयोगी है। एस्वेस्टेस तथा निकिल की प्राप्ति सागर जनपद में है। लौह अयस्क टीकमगढ़, छतरपुर, सागर जिले में प्राप्त हैं। ताम्र अयस्क के भण्डार छतरपुर, बॉक्साइट के भण्डार पन्ना, सागर तथा मणि पत्थर दतिया में प्राप्त हैं।\n\nलौह अयस्क के भण्डार मानिकपुर - कर्बी-, बेरवार - बेरार - ललितपुर में अनुमानतः १० करोड़ टन खनिज के हैं। इसमें ३५ से ६७ प्रतिशत लौह प्राप्त हैं जो स्पंज आयरन हेतु उपयोगी है। सोनरई - ललितपुर - में ४०० मीटर से १००० मी. लम्बे तथा १ से ३ मीटर मोटे ताम्र अयस्क भण्डार हैं, जिनमें ०.५ प्रतिशत तांबा है। शीशे के बालू, बरगढ़ - कर्वी - में अनुमानतः ५ करोड़ टन है जो विभिन्न स्तरीय है। नरैनी - बांदा में स्वर्ण की प्राप्ति २ ग्राम प्रति टन है। बॉक्साइट भण्डार बांदा में ८३ टन अनुमानित है। \n\nचम्बल, सिन्ध पहुज, बेतवा, केन, धसान, पयस्वनी आदि उद्गम स्रोत होते हुए भी विन्ध्य शैल समूह को जलविहीन माना० जाता है। जल आपूर्ति बुन्देलखण्ड की अत्यन्त जटिल समस्या हैं। वर्षा ॠतु में विप्लवी बाढ़, जान औश्र माल की भीषण हानि करती हैं। वही जल ग्रीष्म में विपत्ति का कारण बन जाता है। सूखा पड़ जाने पर दुर्भिक्ष मनुष्य और घरेलू पशुओं की मृत्यु का कारण बन जाता है। यह स्थिति दैवीय प्रकोप नहीं, मानवीय उपेक्षा का एक ज्वलन्त उदाहरण है। पर्यावरणीय निम्नीकरण द्वारा उत्पन्न पारिस्थितक असुतंलन तथा उपलब्ध जल संसाधन के विकास में उदासीनता ही वर्तमान जलाभाव का मुख्य कारण है। बुन्देलखण्ड में औसतन ७०००० लाख टन घन मीटर पानी प्रति वर्ष वृष्टि द्वारा उपलब्ध होता है। दुर्भाग्य का विषय है कि इसका अधिकांश भाग तेज प्रवाह के साथ निकल जाता है और जो भाग भूमिगत हो जाता है उसके बारे में किसान को जानकारी नहीं होती। बुन्देलखण्ड की भूमि की उर्वरता विलक्षण है, मौसम की अनियमितता ही प्रायः उत्वादन में अवरोध करके दुर्भिक्ष की स्थिति उत्पन्न करता है। सूखा एवं दुर्भिक्ष यहां के नियमित अतिथि है। यहां जल की कमी नहीं वरन् व्यवस्था की अनियमितता है जो मुख्यतः उपेक्षाजनित है।\n\nकेन्द्रीय सिंचाई एवं विद्युत मन्त्रालय के भौमजल सांख्यकी सन् १९८५ के अनुसार बुन्देलखण्ड में १३१०२१ लाख घन मीटर भौम जल प्रतिवर्ष उपलब्ध रहता है। इस विशाल भण्डार में केवल १४३५५ लाख घन मीटर जल का ही उपयोग किया जाता है। शेष ११६६६६ लाख घन मीटर प्रतिवर्ष अछूता ही रह जाता है। पूरी क्षमता का १०.९५ प्रतिशत ही उपयोग में लिया जाता है। विभिन्न जनपदों में ३.२ से ३१.१ ही भौम जल का उपयोग प्रतिवर्ष होता है। न्यूनतम उपयोग दमोह तथा बांदा जपनद में तथा अधिकतम टीकमगढ़ में ३१.१ प्रतिशत होता है। जलोढक का विस्तार बुन्देलखण्ड के उत्तरी भाग में है। इसका क्षेत्रफल लगभग १२९३१ वर्ग किलोमीटर है। गहराई में यह कुछ मीटर से लेकर दो सौ मीटर से अधिक है। यहां पर २ से ३५०० लीटर तक पानी देने वाले क्षमता के नलकूप अनेक स्थानों पर लगाए जा सकते हैं। बांदा, राठ, गोपालपुर, मऊ तथा अतर्रा आदि स्थान इसके उदाहरण है।\n\nग्रेनेटिक क्षेत्र का विस्तार १४६२८ वर्ग किलोमीटर है। भौम जल अधिकतर शैल संधियों तथा अपाक्षी शैल में रहता है। संधि नमन ८० डिग्री तक हो सकता है, यहां पर ७५० से ११०० ली. प्रति मिनट तक देने वाले क्षमता के कूप यानलकूप सुगमता से लगाए जा सकते हैं। कुछ स्थानों में इससे अधिक क्षमता वाले नलकूपों का निर्माण भी संभव है। भू भौतिकी सर्वेक्षण इसमें सहायक हो सकती हैं।\nपठारी क्षेत्र भी बुन्देलखण्ड में प्राप्त है। चित्रकूट क्षेत्र के इसी शैल समूह में गुप्त गोदावरी, हनुमानधारा कोटितीर्थ, देवांगना, बांके-सिद्ध आदि जलस्रोत है। अनुसुइया नामक स्रोत से ग्रीष्मकालीन जलप्रवाह ८४९५० ली. प्रति मिनट है। चित्रकूट जनपद के पाठा क्षेत्र में गत सर्वेक्षण से ज्ञात हुआ कि १५० से लेकर २०० मीटर बालू की तह के नीचे चूने के शैल समूह में अटूट भौम जल का भण्डार है। यहां नलकूपों का निर्माण किया जा सकता है, परंतु दुर्भाग्यपूर्ण है कि स्वतन्त्रता प्राप्ति के ५० वर्ष उपरांत भी यह क्षेत्र उपेक्षित है।\nउत्तर प्रदेश एवं मध्य प्रदेश के क्षेत्रों में जल विवाद से बुन्देलखण्ड - उत्तर प्रदेश - की सिंचाई समस्याग्रस्त हो गई है। बुन्देलखण्ड - मध्य प्रदेश - के १५ बांधों में सिल्ट जमा होने से बांधों की जलक्षमता प्रभावित हुई है। बुन्देलखण्ड क्षेत्र तीस लाख हेक्टेयर क्षेत्र में फैला है। इनमें से २४ लाख हेक्टेयर कृषि योग्य है। बुन्देलखण्ड - उ.प्र. - में १२ लाख हेक्टेयर क्षेत्र को कमाण्ड करती है। दुर्भाग्यस्वरुप इनमें से मात्र चार लाख हेक्टेयर भूमि को ही सही अर्थ में सींच के लिए पानी दे पाता है। सिंचाई विभाग इसे छः लाख हेक्टेयर बनाने के लिए प्रयासरत है। बेतवा, धसान, केन, जामिनी नदियां मध्य प्रदेश से बहकर आती है। मध्य प्रदेश इन्हें प्रमुखतया अपने क्षेत्र में प्रयोग करना चाहता है। सिल्ट जमा होने के कारण रनगवां बांध के जल भण्डारण की क्षमता ५.४८ टी.एम.सी. से घटकर ३.४६ टी.एम.सी. रह गई है। बुन्देलखण्ड - उ.प्र. को स्वाभाविक रुप् से कम जल मिलेगा। विवादों को निपटाने के लिए मध्यप्रदेश क्षेत्र के परिषद का गठन किया गया, किन्तु २५ वर्षों से सभी मामले लम्बित ही पड़े हैं। मुख्यमंत्री स्तर की बैठकें लाभहीन रही हैं। मं.प्र. सरकार केन नदी पर ग्रेटरगंगऊ बांध का निर्माण करने जा रही है। इसमें २१४ टी.एम.सी. पानी भराव की क्षमता रहेगी। म.प्र. सरकार इसका आधा भाग पानी का मांग कर रही है। उ.प्र. सरकार का हिस्सा कितना होगा अभी भी अनिर्णीत है। आने वाले पांच वर्षो में बुन्देलखण्ड - उ.प्र. का सिंचित भाग ऋसोन्मुख होगा। तालाबों की संख्या एवं क्षेत्रफल में क्रमशः कमी हो रही है। नलकूपों की संख्या कागजी आंकड़ों में बढ़ती रहती है, यथार्थ में नहीं। नलकूपों एवं हैण्डपम्पों में अव्यवस्था का प्रभाव कुओं पर विपरीत पड़ता है, सिंचाई का क्षेत्रफल सिकुड़ रहा है। बोई हुई भूमि में सिंचाई का प्रतिशत बुन्देलखण्ड में ३४.५ प्रतिशत जबकि उ.प्र. में ८४.२ प्रतिशत है।\n\nबढ़ते हुए पानी का आयतन तथा वेग ऊर्जा विभव का घातांक है। बेतवा नदी का प्रभाव ठुकवां बांध पर वर्षा ॠतु में १६८०० घन मी. प्रति सेकेण्ड होता है जो ग्रीष्म में घटकर ०.५६ घनमी. प्रति सेकेण्ड सिकुड़ जाता है। पयस्वनी का प्रभाव वर्षा ॠतु में २१८४ घन मी. प्रति सेकेण्ड, ग्रीष्म में न्यूनतम प्रवाह ०.४२ घन मीटर रह जाता है। यह शक्ति यदि साधित संचित कर उपयोग में लाई जाए तो प्रदेश की भूमि तथा जन का कल्याण हो जाए। बांध, बंधियां तथा बंधी से मृदा अपरदन को रोका जा सकता है और विद्युत उत्पादन के प्रयोग में लाया जा सकता है। इस प्रदेश का विद्युत उत्पादन आन्तरिक उपभोग के लिए पर्याप्त है। राजघाट और घुरवारा बांध के पूरा हो जाने से २०० मेगावाट का उत्पादन होने के साथ लगभग पांच लाख एकड़ भूमिकी सिंचाई का लाभ प्राप्त होगा। इससे प्रदेश की गरीबी, पिछड़ापन हटाने में सहयोग प्राप्त होगा। केन एवं बेतवा नदी को छोड़कर अन्य नदियों का जल बिना उपयोग के यमुना नदी में प्रवाहित हो जाता है। मौदहा, उर्मिल, रोहिणी, जसनाम, सहजाद, सिजारा, बाघेन आदि योजनाओं पर बांध निर्माणाधीन है। बीना में ६०० मेगावाट विद्युत उत्पादन की परियोजना स्वीकृत है।\n\nवन के दो रूप हैं। १. रक्षण २. उत्पादन प्रथम पर्यावरण रक्षक है, बहाव अवरोधक है, मृदा अपरदनरोधक है, वृष्टि उत्प्रेरक तथा भूमि ताप नियंत्रक है। राष्ट्रीय वन्य नीति के अनुसार ३३ प्रतिशत भू-भाग में वन होना चाहिए। इसके प्रतिकूल बुन्देलखण्ड में केवल ९ प्रतिशत ही वन है। पन्ना दमोह सागर जनपदों में वनों का क्षेत्रफल ३२ प्रतिशत है। उच्च कोटि के सागौन तथा शीशम की लकड़ी की अत्यधिक मांग है। तेन्दू की पत्ती के कारण हजारों परिवारों का भरण-पोषण होता है। बुन्देलखण्ड विकास निगम लाखों रुपये की आय प्राप्त कर रहा है। खैर की लकड़ी से कत्था उद्योग चल रहा है। औषधि निर्माण के लिए कच्चे माल की कमी नहीं है। महुआ खाने तथा तेल निकालने के काम आता है। बेल, आंवला, बहेरा, अमलतास, अरुसा, सपंगंधा, उ गिलोय, गोखरु आदि प्रचुर मात्रा में मिलते हैं। फलों में शरीफा, बेर, चिरौंजी, खजुरिया, करौंदा आदि होते हैं। कई स्थानों पर बबूल की गोंद बड़ी मात्रा में एकत्रित की जाती है, इनके माध्यम से टिम्बर फर्नीचर औषधि, कागज खिलौने, माचिस, सेन्ट आदि का कच्चा माल प्रदान करने में प्रदेश सक्षम है। वन्य प्राणी भी हमारी राष्ट्रीय सम्पदा है। उनकी सुरक्षा भी समय की पुकार है तथा पर्यटन आय में सहायक है। परोक्ष रूप से सूखा तथा बाढ़ को वन सम्बर्धन द्वारा यथासमय नियंत्रित किया जा सकता है। शहद एवं लाख - चपरा - उत्पादन भी लाभप्रद व्यवसाय है।\n\nबुन्देलखण्ड में तालाबों और नदियों में मत्स्य पालन का व्यवसाय खूब चल रहा है। अपनी पूर्ण क्षमता से बहुत नीचे है, थोड़े सुधार से इनका पालन बढ़ाया जा सकता है। तालाबों में पुराव, विच्छेद के कारण संचय क्षमता कम हो रही है। वायुमण्डलीय तापमान ५० डिग्री से. तक तथा अधिक हो जाने से वाष्पन अधिक होता है। ८ फुट से कम गहरा पानी मत्स्य पालन के लिए प्रतिकूल है। मत्स्य व्यापार के लिए शीत पैकिंग तथा तीव्रगामी यातायात अत्यन्त आवश्यक है। बुन्देलखण्ड में भाकुर, रोहू, मृगाल, कठरोहू पडहिन, झींगा आदि प्रमुख है। माहसीर बहते पानी की मछली बहुतायत से पाई जाती हैं। यहां की झीलों में हिल्सा मत्स्य पालन भी संभव है। बुन्देलखण्ड के २० लाख हेक्टेयर कुल जल में से केवल आठ लाख हेक्टेयर का ही उपयोग किया जा रहा है। इसके समुचित विकास से कई गुना आय प्राप्त की जा सकती है।\n\nपर्यटन एक सुनियोजित उद्योग है। इसके विकास की बुन्देलखण्ड में अपरिमित संभावनाएं है। यहां अनेकों स्थानों में मिले, महल, भग्नावशेष तथा स्थापत्य कला की अनूठी छवियां हैं। देखें तो बुन्देलखण्ड ऐतिहासिक, धार्मिक, सांस्कृतिक स्मारकों का एक कोषागार है। छतरपुर जनपद में मलहरा के निकट चारों ओर वन से घिरा भीमकुण्ड अत्यन्त रमणीक है। पन्ना के वृहस्पति तथा भैरव कुण्ड दर्शनीय है। महोवा के विजयसागर के अपनी छटा है। केन नदी के रनेह तथा पाण्डव प्रपात पर्यटकों को अकर्षित कर सकते हैं। ओरछा और चित्रकूट तपोभूमि है। कालीं का स्वर्गवाह कुण्ड और भैरव की मूर्ति पर्यटकों को आकर्षित करने में सक्षम है। जैनियों के महत्वपूर्ण तीर्थ सोनागिरि, द्रोणागिरि, देवगढ़ राष्ट्रीय तीर्थ हैं। शिल्प तथा स्थापत्य कला में खजुराहों अन्तर्राष्ट्रीय सांस्कृतिक निधि है। २९ मार्च १९९८ से वर्ष पर्यन्त खजुराहों की सहस्राब्दी मनायी जा रही है। सन् १९८९ ई. में २०५८१५ पर्यटक आए। इनमें से ४२७४८ विदेशी थे। सन् १९९२ ई. में १२३५१७ पर्यटक आए, जिनमें से ३५३३३ विदेशी थे। पर्यटन व्यवसाय वृद्ध् के साथ मंदिरों का संरक्षण भी अत्यन्त आवश्यक है। मुम्बई, बनारस के साथ दिल्ली और कलकता से हवाई यात्र संभव होनी चाहिए। बुन्देलखण्ड में प्रत्येक रुचि के पर्यटक के लिए आकर्षक है। पर्यटन उद्योग को बढ़ाने के लिए प्रचुर सामग्री तथा विभव है। आवश्यक है इसे बहुमुखी बनाने हेतु यातायात, निवास की सुविधाएं अत्यधिक बढ़ाई जाए। झांसी'मिर्जापुर राजमार्ग तथा चित्रकूट-कलीं मार्ग के चौड़ीकरण से पर्यअन उद्योग को लाभ प्राप्त होगा। उपेक्षित ऐतिहासिक, सांस्कृतिक, धार्मिक स्थानों को पर्यटन मानचित्र में उचित स्थान प्राप्त होना चाहिए। दतिया तथा छतरपुर आदि महलों का उपयोग उत्तम होटल के रूप में किया जा सकता है।\n\nऔद्योगिक दृष्टि से बुन्देलखण्ड में बड़े उद्योगों का नितांत अभाव है। डायमण्ड सीमेन्ट वक्र्स नरसिंहगढ़ - दमोह- भारत हैवी इलेक्ट्रिक लिमिटेड झांसी, वैद्यनाथ औषधि निर्माण आदि उल्लेखनीय हैं। मध्यम एवं लघु उद्योग भी अत्यल्प संख्या में है। रानीपुर का टेरीकॉट - वस्र उद्योग - बीड़ी उद्योग आदि रोजगार प्राप्ति के लघु प्रयास हैं। बीना तेल शोधक परियोजना को पर्यावरणीय स्वीकृति प्राप्त हो गई है, जिसमें ६४०० करोड़ की पूजीं लगेगी। ६० लाख टन ली. क्षमता का तेल शोधक संयन्त्र भारत तथा ओमान सरकार के सहयोग से स्थापित होगा। गुजरात के बाड़ीमार्ग से ९४३ किलोमीटर दूर से कच्चा तेल पाइप लाइन से यहां आएगा। जुलाई २००१ ई. तक यह परियोजना चालू हो जाएगी। चमड़ा शोधन कारखाना वृहद स्तर पर स्थापित हो रहा है। नेप्था उत्पादन का कारखाना भी समीप में स्थापित हो रहा है। ललितपुर में सतना तथा महोबा से खजुराहों रेल लाइन की परियोजना को स्वीकृति प्राप्त हो चुकी है। इसके निर्माण से अनेक उद्योग स्थापित हो सकेंगे। बुन्देलखण्ड की खनिज सम्पत्ति यथा कांच उद्योग तथा अनेक उद्योगों को स्थापित करने में यह प्रदेश समर्थ है।\n\nमण्डीद्वीप - भोपाल - के औद्योगिक अवशिष्ट, डिस्टिलरी तथा चर्म उद्योग का अवशिष्ट बेतवा नदी के जल में प्रवाहित किया जा रहा है। जिसका दुष्प्रभाव करवई एवं समीपस्थ ग्रामों की जनता एवं उनके पशुओं को भोगना पड़ रहा है। १९.५ करोड़ रु. की सफाई योजना अपार्यप्त सिद्ध हो रही है।\n\nखेंती परिवार के सदस्यों की उदर पूर्ति तक सीमित न होकर उद्योग का स्वरुप प्राप्त कर रही है। समुचित सिंचाई से दो या तीन फसलों तथा नकदी फसलों - सोयाबीन, गन्ना, पटसन, तिलहन - प्राप्ति के माध्यम बन सकती है। फल तथा मसालों का उत्पादन भी किया जा सकता है। बुन्देलखण - उ.प्र. में प्रति हेक्टेयर २२७ किग्रा. खाद्य का उपयोग किया जाता है, जबकि उ.प्र. में इसकी मात्रा ५६८ किग्रा. है। बुन्देलखण्ड पान के उत्पादन के लिए प्राचीन काल से विख्यात है। देशावरी पान लगभग ५-६ करोड़ रु. का निर्यात होता है, सरकारी आकड़ा दो करोड़ रुपये का है। ललितपुर तथा छतरपुर - म.प्र. जनपद भी पान के उत्पादन के लिए ख्याति प्राप्त है। महोबा में पान प्रयोग और प्रशिक्षण केन्द्र स्थापित है। २८ कतारों के बारजा का ब्यय रु. ७००००/- आता है। उचित संरक्षण से पान निर्यात में वृद्धि हो सकती है।\n\nबुन्देलखण्ड का पिछड़ापन कुछ सीमा तक उ.प्र. और म.प्र. की संयुक्त नीतियों के अभाव के कारण वर्तमान है। प्रसिद्ध तीर्थ चित्रकूट पयस्विनी नदी के इस पार और उस पार के उ.प्र., म.प्र. के विभाजन से अविकसित है। इसी प्रकार ओरछा झांसी के अत्यन्त सन्निकट है। कालीं और खजुराहो भी दोनों सरकारों के संयुक्त नीतियों के अभाव में दुष्प्रभावित है। डाकुओं की समस्या को दोनों सरकारों की सीमा सन्निकटता से प्रश्रय प्राप्त होता है और उनका दमन दुष्कर हो जाता है।\nऔद्योगिक दृष्टि से इसके पिछड़ेपन का उदाहरण जनपद - उ.प्र. - जिलाख्यक्षों के दिसम्बर १९९८ मास की बैठक में स्पष्ट हुआ। हमीरपुर के जिलाध्यक्ष ने बयान दिया कि ५०० एकड़ उद्योग क्षेत्र में २० लघु उद्योग चल रहे हैं, शेष बीमार हैं। इस सम्मेलन में चमड़ा, सीमेन्ट, पॉटरी तथा चित्रकूट में फिल्म इण्डस्ट्री की संभावनाओं पर विचार किया गया तथा तीस करोड़ रुपये उ.प्र. शासन द्वारा विकास हेतु स्वीकृत किए गए।\n\nबुन्देलखण्ड विकासशील प्रदेश है और विकास की असीमित संभावनाओं को कोख में संजोए हुए है। जीवन की मूलभूत आवश्यकता जल प्राप्ति के संघर्षों में जूझ रहा है। पाठा - चित्रकूट - ऐसा प्रदेश है, जहां समाज अपनी बेटियों को व्याहने में संकोच करता है। जहां नारी अपीन अस्मिता को खोकर गाती है या रोती हैं- \"भौरां तेारा पानी गजब करा जाए। गगरी न फूटे खसम मर जाए।' उसे परिवार की प्यास बुझाने हेतु तपती चट्टानों पर चलते हुए एक किलोमीटर से अधिक दूरी से जल लाना होता है। डॉ॰ सुरेश चन्द्र अवस्थी के अनुसार पाठा क्षेत्र के भूगर्भ में १२ किलोमीटर चौड़ी तथा ११० किलोमीटर लम्बी नदी बहती है, जिसमें से ४०००० गैलन प्रति घण्टे के हिसाब से प्राप्त किया जा सकता है। प्रतिवर्ष पेयजल हेतु ६०-७० करोड़ रुपये का बजट बनता है पर प्रतिफल कुछ नहीं - यह दुर्भाग्य ही है या जीवन के साथ खिलवाड़।\n\nडॉ॰ भारतेन्दु प्रकाश ने \"जल बिच मीन प्यासी' पुस्तिका में जल सम्भरण के आधार पर जनपद सतना को भी विशेषकर मझगवां विकास खण्ड को बुन्देलखण्ड का महत्वपूर्ण अंश माना है जो भाषाई और सांस्कृतिक संबंधों से ही नहीं जल प्रवाह व्यवस्था से जुड़ा हुआ है।\nकुंवर महावीर सिंह - एम.एल.ए. के अनुसार बुन्देलखण्ड - उ.प्र. का दूसरा नाम सूखा और अकाल क्षेत्र है। सन् १९०६-५१ के बीच २० वर्ष सूखा पड़ा। सन् १९५६-५८ के बीच सिंचित क्षमता मात्र २३.३५ प्रतिशत है। १०० वर्ष पूर्व पारिवारिक सदस्य अपने पुत्र-पुत्रियों को अकाल के समय २-४ जून भोजन के प्राप्ति के बदले बेच देते थे और असहाय होकर आत्महत्या स्वयं कर लेते थे।\n\nआवश्यकता है कि दीर्घावधि की योजनाएं बनाई जाएं, नदियों और नालों में बांध-बन्ध्यिा बनाई जाएं तथा वृक्षारोपण अभियान दृढ़तापूर्वक चलाए जाएं। एक इकाई के रूप में बुन्देलखण्ड अपने वृहद संसाधनों का अपने अनुरुप पूर्णरुपेण विकास करने में सर्वसमर्थ है।\n\n१. बांदा - चित्रकूट ७३२४ वर्ग किलोमीटर १८.७४ लाख\n२. हमीरपुर - महोबा ७१६५ वर्ग किलोमीटर १४.६५ लाख\n३. झांसी ५०२४ वर्ग किलोमीटर १४.२६ लाख\n४. ललितपुर ५०३९ वर्ग किलोमीटर ७.४५ लाख\n५. जालौन ५५६५ वर्ग किलोमीटर १२.१७ लाख\n६. पन्ना ७१३५ वर्ग किलोमीटर ५.९५ लाख\n७. छतरपुर ८६८७ वर्ग किलोमीटर ९.३५ लाख\n८. टीकमगढ़ ५०४८ वर्ग किलोमीटर ७.८१ लाख\n९. दतिया २०३८ वर्ग किलोमीटर ३.०७ लाख\n१०. दमोह ७३०६ वर्ग किलोमीटर ७.३४ लाख\n११. सागर १०२५२ वर्ग किलोमीटर ११.६५ लाख\nसंलग्न क्षेत्र लहर - दतिया\n\nतथा अन्य\nयोग २२०० वर्ग किलोमीटर १२.५६ लाख\nसन् २००० ई. में जनसंख्या अनुमानतः औद्योगीकरण विकास के उपरान्त दो करोड़ होने की संभावना है।\n", "id": "51345", "title": "बुंदेलखंड का आर्थिक और औद्योगिक विकास"}
{"url": "https://hi.wikipedia.org/wiki?curid=51346", "text": "फिएट\n\nफिएट (या Fiat) (Fabbrica Italiana Automobili Torino - ट्यूरिन का इतालवी ऑटोमोबाइल कारखाना का संक्षिप्त रूप) एक वाहन निर्माता, इंजन निर्माता, एक वित्तीय और औद्योगिक समूह है जो उत्तरी इटली के ट्यूरिन में स्थित है। समूह की स्थापना 1899 में निवेशकों के एक समूह द्वारा की गयी जिसमे जिओवानी अग्नेल्ली भी शामिल थे। फिएट ने टैंक और विमान का निर्माण भी किया है।\n\nफिएट की कारों का उत्पादन दुनिया भर में होता है और समूह का इटली के बाहर सबसे बडा़ कारखाना ब्राजील में स्थित है जो इन कारों का सबसे बडा़ उपभोक्ता देश भी है। इसके कारखाने अर्जेंटीना और पोलैंड में भी हैं। फिएट का अपने उत्पादों की लाइसेसिंग अन्य देशों में कराने का एक लंबा इतिहास है भले ही इन देशों की स्थानीय राजनैतिक या सांस्कृतिक स्थितियां कुछ भी रही हों। इसके संयुक्त उद्यम फ्रांस, तुर्की, मिस्र (सरकारी नास्र कार कंपनी के साथ), दक्षिण अफ्रीका, भारत और चीन में कार्यरत हैं।\n\nजिओवानी अग्नेल्ली के पौत्र जिआनी अग्नेल्ली 1966 से उनकी मृत्यु 24 जनवरी 2003 तक फिएट समूह के अध्यक्ष रहे। हालाँकि 1996 से वो सिर्फ \"मानद\" अध्यक्ष थे और वास्तविक अध्यक्ष सीसारे रोमिति थे। उनके हटने के बाद, पाओलो फ्रेस्को को अध्यक्ष और पाओलो कैन्टारेला को सीईओ बनाया गया। 2002 से 2004 के बीच अम्बर्टो अग्नेल्ली ने समूह के अध्यक्ष के रूप में कार्य किया। 28 मई 2004 को अम्बर्टो अग्नेल्ली की मृत्यु के बाद, लूका कोर्देरो दि मोंटेजे़मेलो को अध्यक्ष और अग्नेल्ली, के वारिस जॉन एल्कान को 28 वर्ष की उम्र में उपाध्यक्ष पद पर नामित किया गया। आजकल समूह के सीईओ सर्जिओ मार्चिओने है जिन्होने 1 जून 2004 को कार्यभार संभाला था।\n", "id": "51346", "title": "फिएट"}
{"url": "https://hi.wikipedia.org/wiki?curid=51349", "text": "लुईस आर्मस्ट्रांग\n\nलुईस आर्मस्ट्रांग (नई Orleans, 4 अगस्त, 1901 - 6 जुलाई, 1971), एक तुरही बजानेवाला और जाज संगीतकार थी। इस एक के सबसे करिश्माई और जाज के इतिहास में नवीन की है और शायद इसकी सबसे लोकप्रिय संगीतकार है। उनके संगीत कौशल और उनके उज्ज्वल व्यक्तित्व करने के लिए धन्यवाद एक लोक कला के रूप में जड़ों के साथ नृत्य संगीत की अपनी प्रारंभिक अवस्था से लोकप्रिय जाज बदल दिया। अपने कैरियर की शुरुआत में हालांकि, बाद में गायक इसे करने के लिए एक अंतरराष्ट्रीय स्तर पर मान्यता प्राप्त आंकड़ा और जाज गायन करने के लिए भारी प्रभाव के रूप में समर्पित के रूप में उनकी स्थिति होगी cornet और तुरही खिलाड़ी मुख्यतः रूप में अपनी ख्याति को पुख्ता.\n", "id": "51349", "title": "लुईस आर्मस्ट्रांग"}
{"url": "https://hi.wikipedia.org/wiki?curid=51364", "text": "वायदा बाजार\n\nदुनिया का वायदा बाजार का मतलब 'अधि़कारिक जुआ' जिसको सरकारे खिलाती हे जिसमे ९९% जनता नुकसान देती हे हमारा कहना हे आम जनता इससे दूर रहे अगर किसी को धन गवाना हो तो ही शेयरऔर वस्तु-बाजार मे आये उसका स्वागत हे ये शराब-जुआ आदि से ज्यादा खतरनाक हे इसमे आदमी तिल-तिल कर मरता हे परेशान होकर आत्म-हत्या तक कर लेता हे अगर आप जुआरी-शराबी हे तो कोई बात नही खेलिये ?अगर आपको वजन कम करना हो खेलिये आपको बीबी-बच्चो से प्यार नही जरुर खेलिये अगर समय से पहले मरना हे जरुर खेलिये नाते-रिश्तेदारी सम्पर्कवाले क‍रीबी मिलने वालो सबसे दूर रहना हे जरुर खेलिये ??? नही सीख मिली हो तो भी खेलना हे तो इस बाजार की जानकारी कीजिये १ शहर जिन्स शेयर आदि की चाल होती हे चाल को देखना चाहिये २ हमेशा नीचे मे खरीदना चाहिये उपर मे बेचना चाहिये माल ना होने की दशा बेचकर नही खेलना चाहिये |३ शेयरो को हमेशा ऊचे रेट के ५% कीमत मे लेना चाहिए मान लीजिए किसी शेयर की कीमत १००० रुपये तक गई तो उसको ५०रु तक आने का इन्त्तजार करे शेयर को हर हाल मे नीचे आना चाहिये| १साल मे नीचे आयेगा ३साल से ५साल मे बदेगा १साल मे ९५% गिरेगा जब-जब चुनाव होगे चुनावो के बाद बाजार बदना शुरु हो जाता लगभग ३साल१०महीने मे बाजार सबसे ऊचा होगा हर वस्तु महगी होगी | उसके बाद मन्दी शुरु हो जायेगी चुनाव से ४ महिने पहले तक घोर मन्दी होगी | वहा आप खरीद कर सकते हे सरकार बनने के ४महिने बाद बाजार मे धीरे-धीरे तेजी आना शुरु हो जायेगी | लगभग ४साल तेजी के बाद मन्दी शुरु हो जायेगी| ये वायदा बाजार ऐसे ही चलता रहता हे| ये ही हाल जमीनो -मकानो कच्चे माल वस्तु-वायदा बाजार मे भी चलता हे जो वस्तु चुनाव के समय से कितनी भी महगी हो जाये ३३% कीमत पर जरुर वापस आयेगी|आप को अपनी जमा पूजी का १०% इस बाजार मे लगाना चाहिए|इससे ज्यादा नही इसको व्यापार मत समझिये ये सट्टा हे ये सट्टा केसे चलता हे| मे आपको बताता हु कम्प्यूटर पर आपको दोनो तरफ खरीददार और बिकवाल नजर आते ‌‌‌‌हे वो ज्यादातर फर्जी होते हे| और आपस मे खरीद बेच करते रहते हे आपको लगता हे बाजार मे तेजी मन्दी चल रही हे|जबकि वो इन्तजार मे हे| कब आप खरीद या बेच करे जनता बहुतायत मे जिस काम को करेगी वो उसके विपरीत चल देगे यानी जनता ही तेजी मन्दी लाने मे मुख्य भूमिका निभाती हे| उनकी कोशिश होती हे जनता उनके हिसाब से सोचे जनता किधर भी जाये जीत उन्ही की होनी हे |क्योकि जनता एक नही हे वो एक ही थेली के चट्टे- बट्टे हे|बाजार मे बहुतायत मे जो काम हो रहा हो उसके विपरीत चले| जिस रेट मे खरीद की हे उसका ५०% नीचे आने पर ही दूसरी खरीद करे माल दोगुना कर दे जेसे १शेयर भाव५०रुपये =५०रुपये= २शेयरभाव२५रुपये=५०रुपये= ४ शेयर भाव १२रुपये५०पेसे =५०रुपये= ८शेयर भाव ६रुपये २५पेसे=५०रुपये= १६शेयर भाव३रुपये१५पेसे=५० रुपये= ३२शेयर भाव १रुपये६०पेसे=५०रुपये इस तरीके से आपके पास ३०० रुपये मे ६३ शेयर ५०रु कीमत के आ गये|आपका एवरेज ६रुपये लगभग का हुआ कभी मात नही खाओगे नामी कम्पनी अधिक कारोबार वाली मे ही खेले अन्यथा मात खा जाओगे| सोने मे अधिकतम भाव से २३००रुपये नीचे आने पर पहली खरीद करनी चाहिये| जेसे=== अधिकतम भाव्=१६०४० -२३००= १३७४०पर पहली खरीद | भाव १३७४०-२३००= ११४४० पर दूसरी खरीद करे माल दोगुना लेना चाहिये| भाव ११४४०-२३००= ९१४० पर तीसरी खरीद करे माल चोगुना लेना चाहिये|भाव ९१४०-२३००=६८४० पर चोथी खरीद करे माल ८गुना होना चाहिये | भाव ६८४०-२३००=४५४० पर पाचवी खरीद करे माल १६ गुना होना चाहिये|एसे ही चान्दी मे ३००० रुपये के अन्तर से खरीद करनी चाहिये|सोना चादी की चाल ३० साल कि होती हे १० साल बदता हे २०साल नीचे रहेगाताम्बा शीशा जिन्क निकिल आदि की चाल ७से८ साल की होती हे| चुनाव के समय से कितनी भी महगी हो जाये ३३% कीमत पर जरुर वापस आयेगी|किसी के पास जादू की द्दन्द्दा नही हे कभी भी किसी के कहने पर काम नही करे अगर इस बाजार का जानकार नही हे अगर होता तो खुद नही कमा लेता किसी को क्यो बताता सब बताने वाले हारे हुये जुआरी होte hea होने से पहले अपनी पोजीशन बराबर कर दे| मेरा मानना हे इस वायदा बाजार से कम पून्जी वाला कभी नही जीत सकता अगर और जानकारी चाहिये तो सम्पर्क करे |धरमेन्दर गर्ग ५३- मधुवन एन्क्लेव क्रशना नगर मथुरा मोबाइल न० ९८९७१०६१७७ \n", "id": "51364", "title": "वायदा बाजार"}
{"url": "https://hi.wikipedia.org/wiki?curid=51366", "text": "दिल्ली प्रौद्योगिकी विश्वविद्यालय\n\nदिल्ली प्रौद्योगिकी विश्वविद्यालय , (पुराना नाम: दिल्ली इंजीनियरिंग कॉलेज या पूर्व दिल्ली पॉलीटेक्निक)(अंग्रेजी:Delhi Technological University या DTU पूर्व में DCE) भारत का एक इंजीनियरिंग (अभियांत्रिकी) विश्वविद्यालय है। मूल रूप से इसे सन 1940 में दिल्ली पालीटेक्निक (बहुतकनीकी संस्थान) के रूप में स्थापित किया गया था और उस समय यह भारत सरकार के सीधे नियंत्रण में था। 1963 के बाद से यह दिल्ली की राष्ट्रीय राजधानी क्षेत्र सरकार के नियंत्रण में है और 1952 से यह कॉलेज दिल्ली विश्वविद्यालय से संबद्ध है।\n\nदिल्ली सरकार की कैबिनेट समिति ने दिल्ली इंजीनियरिंग कॉलेज को \"डीम्ड-टू-बी विश्वविद्यालय\" दर्जा देने का प्रस्ताव पारित कर दिया है और अब यह प्रस्ताव स्वीकृति हेतु एआईसीटीई और भारत सरकार के मानव संसाधन विकास मंत्रालय के समक्ष विचाराधीन है।\n\nसन 1940 में दिल्ली पालीटेक्निक के रूप में स्थापित यह तकनीकी स्कूल, भारतीय उद्योगों की मांगों को पूरा करने के लिए बनाया गया था। उस समय दिल्ली पॉलिटेक्निक कला, वास्तुकला, वाणिज्य, इंजीनियरिंग, अनुप्रयुक्त विज्ञान और वस्त्र उद्योग संबंधी पाठ्यक्रम उपलब्ध कराता था। दिल्ली पालीटेक्निक द्वारा प्रदत्त राष्ट्रीय डिप्लोमा को उस समय संघ लोक सेवा आयोग द्वारा डिग्री के समकक्ष माना था। 1962 में दिल्ली पालीटेक्निक का प्रशासन, भारत सरकार के शिक्षा मंत्रालय से हटकर दिल्ली राज्य के आधीन आ गया तब, इसके विभिन्न विभाग जो विभिन्न विषयों के पाठ्यक्रम चलाते थे, को अलग करके विशिष्ट क्षेत्रों से संबंधित संस्थानों की सर्जना की गयी, जो छात्रो को विशिष्ट क्षेत्रों से संबंधित पाठ्यक्रम उपलब्ध कराते थे। कला विभाग को कॉलेज ऑफ आर्ट्स और वाणिज्य और व्यवसाय प्रशासन विभाग को पुन: विभाजित करके कई वाणिज्य और सचिवीय आचरण के संस्थान बनाये गये। 1965 में, दिल्ली पॉलिटेक्निक का नाम बदलकर दिल्ली इंजीनियरिंग कॉलेज कर दिया गया। \nइसके बाद, सिविल (लोक), इलेक्ट्रिकल (विद्युत), इलेक्ट्रानिक्स (इलेक्ट्रोनिकी) एवं मैकेनिकल (यांत्रिक) इंजीनियरिंग में इंजीनियरिंग स्नातक पाठ्यक्रम शुरू किए गए। पिछले दो दशकों की कुछ बड़ी घटनायें हैं, संयुक्त प्रवेश परीक्षा की शुरुआत, महाविद्यालय परिसर का उत्तरी दिल्ली के बवाना रोड के निकट स्थित एक 164 एकड़ के विशाल परिसर में स्थानानांतरण और अनुसंधान और विकास की दिशा में, छात्रों और शिक्षकों की शिफ्ट ऑफ फोकस।\n\nपरिसर का कश्मीरी गेट से बवाना रोड मे स्थानानांतरण 1995 में शुरु हुआ और नए परिसर मे 1999 से औपचारिक रूप से पूर्ण कालिक चार वर्षीय पाठ्यक्रमों का अध्ययन शुरू किया गया। नया परिसर अच्छी तरह से सड़क मार्ग से जुड़ा हुआ है। यह एक अत्याधुनिक सुविधाओं से युक्त परिसर है- जिनमे एक केंद्रीकृत कम्प्यूटर केन्द्र, एक आधुनिक पुस्तकालय प्रणाली, एक खेल परिसर, आठ लड़कों के छात्रावास, तीन लड़कियों के छात्रावास और एक शादीशुदा जोड़ों का छात्रावास शामिल हैं। परिसर मे संकाय और स्टाफ के लिए भी आवासीय सुविधाओं उपलब्ध हैं।\n\nदिल्ली इंजीनियरिंग कॉलेज और नेताजी सुभाष प्रौद्योगिकी संस्थान में एक पूर्ण कालिक इंजीनियरिंग स्नातक की उपाधि के लिये दिल्ली विश्वविद्यालय, संयुक्त प्रवेश परीक्षा (CEE) और केन्द्रीय माध्यमिक शिक्षा बोर्ड, अखिल भारतीय इंजिनीयरिंग प्रवेश परीक्षा का संचालन करता है। संस्थान की कुल 570 सीटों में से 85% राष्ट्रीय राजधानी राज्य क्षेत्र दिल्ली या दिल्ली क्षेत्र के उच्च विद्यालयों से उत्तीर्ण छात्रों के लिए आरक्षित हैं, जबकि शेष 15% सीटें दिल्ली क्षेत्र के बाहर के उम्मीदवारों के लिए हैं जिनकी भर्ती अखिल भारतीय इंजीनियरिंग प्रवेश परीक्षा की मेरिट के आधार पर होती है।\n\nदिल्ली इंजीनियरिंग कॉलेज में एक स्नातकोत्तर उपाधि पाठ्यक्रम मे प्रवेश GATE की अर्हक परीक्षा में प्रदर्शन के तथा उसके बाद होने वाले साक्षात्कार के आधार पर होता है।\n\n", "id": "51366", "title": "दिल्ली प्रौद्योगिकी विश्वविद्यालय"}
{"url": "https://hi.wikipedia.org/wiki?curid=51379", "text": "क्रिस एवर्ट\n", "id": "51379", "title": "क्रिस एवर्ट"}
{"url": "https://hi.wikipedia.org/wiki?curid=51380", "text": "क्षेत्रमापी\n\nक्षेत्रमापी (planimeter) एक मापन यंत्र है जो किसी भी आकार के समतल द्विबिमीय (two-dimensional) क्षेत्र का क्षेत्रफल मापने के काम आता है।\n\nवर्तमान में अनेकों प्रकार के क्षेत्रमापी उपलब्ध हैं। वे सभी समान सिद्धान्त के आधार पर कार्य करते हैं। इसके दो प्वाइंटरों (नोकों) में से एक को क्षेत्र के तल में किसी बिन्दु पर स्थिर कर दिया जाता है तथा दूसरे प्वाइंटर (अनुरेखक संकेतक) को पूरी क्षेत्र की सीमारेखा (परिधि) पर घुमाया जाता है। इससे यंत्र के चलनशील भागों में गति उत्पन्न होती है। इस गति का समुचित रूप से उपयोग करते हुए सम्बन्धित क्षेत्र का क्षेत्रफल पढने योग्य रूप में प्राप्त हो जाता है।\nयांत्रिक क्षेत्रमापी (mechanical planimeter) मुख्यतः तीन प्रकार के होते हैं।\n\n\nजैकब का क्षेत्रमापी ग्रीन के प्रमेय के आधार पर कार्य करता है। ग्रीन का प्रमेय इस प्रकार है:\n\nइसे निम्नलिखित दशा में लगाने पर,\n\nस्पष्ट है कि उपरोक्त समीकरण का दांया पक्ष क्षेत्र के क्षेत्रफल के समानुपाती है। इसी प्रकार बांया पक्ष को सरल करने पर,\n\nइस प्रकार यह दो सदिशों के अदिश गुणनफल (dot product) का समाकलन है। दूसरे शब्दों में यह (dx, dy) के (-y, x) पर प्रक्षेप (projection) के समाकलन के बराबर है। सदिश (-y, x), सदिश (x, y) के लम्बवत (orthogonal) है क्योंकि formula_5.\n\nक्षेत्रमापी में एक चक्र होता है और जब सीमारेखअ (कन्टूर) का अनुरेखण (ट्रेस) किया जाता है तब यह पहिया चित्र के तल पर घूमता है। जब यह पहिया अपने अक्ष के लम्बवत घूमता है तब इसकी गति रेकार्ड हो जाती है जबकि जब यह अपने अक्ष के समान्तर घूमती है तब यह फिसल (स्किड) जाती है और इस गति का रेकार्ड किये गये मान पर कोई असर नहीं होता। इसका अर्थ यह है कि क्षेत्रमापी उस दूरी को मापता है जो इसका चक्र अपने अक्ष के लम्बवत चलता है।\n\nपहला क्षेत्रमापी सन १८१४ में हर्मन (Hermann) ने बनाया था। इसके बाद इसके विकास के क्षेत्र में अनेक काम हुए और इसी कड़ी में सन १८५४ में स्विटजरलैण्ड के गणितज्ञ जैकब ऐम्सलर (Amsler) का प्रसिद्ध क्षेत्रमापी भी आया। आजकल एलेक्ट्रॉनिक क्षेत्रमापी भी उपलब्ध हैं।\n\n", "id": "51380", "title": "क्षेत्रमापी"}
{"url": "https://hi.wikipedia.org/wiki?curid=51381", "text": "धिन्धवलि\n\nधिन्धवली जिला मुज़फ़्फ़र नगर में एक गाँव है। गाँव के अधिकांश लोग कृषि पर आश्रित हैं। गन्ना यहाँ की मुख्य फसल है। गाँव में २ सरकारी स्कूलों के अलावा पाँच निजी स्कूल भी हैं।\n\nयहाँ की जनसंख्या ६००० से ऊपर है। मुख्य सड़क से दूर होने के कारण यातायात की व्यवस्था बहुत अच्छी नहीं है। वैसे शहर से दिन के समय कुछ घंटो के अन्तराल पर बस चलती है। कुछ लोग अपने निजी वाहनों जैसे साईकिल, स्कूटर, झोटा-बुग्गी व ट्रैक्टर आदि से भी यात्रा करते हैं। वैसे अब तो गाँव में मोटर कार भी आ गई है।\n\nकुछ एक राजनितिक मनमुटाव के अलावा गाँव में किसी प्रकार का कोई वैरभाव नहीं है, विरोधी राजनितिक पार्टी के लोग भी एक दूसरे के साथ प्यार से रहते हैं। इस गाँव की यह विशेषता पूरे क्षेत्र में एक मिसाल बनी हुई है। आदर सत्कार में भी यहाँ के लोग प्रसिद्ध हैं।\n", "id": "51381", "title": "धिन्धवलि"}
{"url": "https://hi.wikipedia.org/wiki?curid=51387", "text": "इरफान हबीब\n\nइरफान हबीब (जन्म 1931) भारत के प्रख्यात इतिहासकार हैं। इन्हे भारत सरकार की तरफ से 2005 में पद्म भूषण पुरस्कार प्रदान किया जा चुका हैं।\n\nइनके पिता मोहम्मद हबीब एक प्रख्यात इतिहासकार थे। यह अलीगढ़ निवासी हैं।\n", "id": "51387", "title": "इरफान हबीब"}
{"url": "https://hi.wikipedia.org/wiki?curid=51399", "text": "डूंगरपुर\n\nडूंगरपुर राजस्थान के दक्षिण में बसा एक नगर है। इसकी स्थापना 1282 में रावल वीर सिंह ने की थी। उन्होंने यह क्षेत्र भील प्रमुख डुंगरिया को हरा कर किया था जिनके नाम पर इस जगह का नाम डूंगरपुर पड़ा था। 1818 में ईस्ट इंडिया कंपनी ने इसे अपने अधिकार में ले लिया। यह जगह डूंगरपुर प्रिंसली स्टेट की राजधानी थी। यहां से होकर बहने वाली सोम और माही नदियां इसे उदयपुर और बंसवाड़ा से अलग करती हैं। पहाड़ों का नगर कहलाने वाला डूंगरपुर में जीव-जन्तुओं और पक्षियों की विभिन्न प्रजातियां पाई जाती हैं। डूंगरपुर वास्तुकला की विशेष शैली के लिए जाना जाता है जो यहां के महलों और अन्य ऐतिहासिक इमारतों में देखी जा सकती है।\n\nसफेद पत्थरों से बने इस सातमंजिला महल का निर्माण 13वीं शताब्दी में हुआ था। इसकी विशालता को देखते हुए यह महल से अधिक किला प्रतीत होता है। इसका प्रचलित नाम पुराना महल है। इस महल का निर्माण तब हुआ था जब मेवाड़ वंश के लोगों ने अलग होकर यहां अपना साम्राज्य स्थापित किया था। महल के बाहरी क्षेत्र में बने आने जाने के संकर रास्ते दुश्मनों से बचाव के लिए बनाए गए थे। महल के अंदर की सजावट में कांच, शीशों और लघुचित्रों का प्रयोग किया गया था। महल की दीवारों और छतों पर डूंगरपुर के इतिहास और 16वीं से 18वीं शताब्दी के बीच राजा रहे व्यक्तियों के चित्र उकेरे गए हैं। इस महल में केवल वे मेहमान की आ सकते हैं जो उदय विलास महल में ठहरे हों।\n\nदियो सोमनाथ डूंगरपुर से 24 किलोमीटर उत्तर-पूर्व में स्थित है। दियो सोमनाथ सोम नदी के किनार बना एक प्राचीन शिव मंदिर है। मंदिर के बार में माना जाता है कि इसका निर्माण विक्रम संवत 12 शताब्दी के आसपास हुआ था। सफेद पत्थर से बने इस मंदिर पर पुराने समय की छाप देखी जा सकती है। मंदिर के अंदर अनेक शिलालेख भी देखे जा सकते हैं।\n\nइस संग्रहालय का पूरानाम है राजमाता देवेंद्र कुंवर राज्य संग्रहालय और सांस्कृतिक केंद्र। यह संग्रहालय 1988 में आम जनता के लिए खोला गया था। यहां एक खूबसूरत शिल्प दीर्घा है। इस दीर्घा में तत्कालीन वगद प्रदेश की इतिहास के बार में जानकारी मिलता है। यह वगद प्रदेश आज के डूंगरपुर, बंसवाड़ा और खेड़वाड़ा तक फैला हुआ था।\nसमय: सुबह 10 बजे-शाम 4.30 बजे तक, शुक्रवार और सरकारी अवकाश के दिन बंद\n\nइस झील के खूबसूरत प्राकृतिक वातावरण में कई पक्षी रहते हैं। इसलिए यहां बड़ी संख्या में पक्षियों को देखने में रुचि रखने वाले यहां आते हैं। झील के पास ही श्रीनाथजी का प्रसिद्ध मंदिर है। मंदिर परिसर में मुख्य मंदिर के अलावा कई छोटे-छोटे मंदिर हैं। इनमें से एक मंदिर विजय राज राजेश्वर का है जो भगवान शिव को समर्पित है।\n\nडूंगरपुर से 41 किलोमीटर दूर बड़ौदा वगद की पूर्व राजधानी थी। यह गांव अपने खूबसूरत और ऐतिहासिक मंदिरों के लिए प्रसिद्ध है। इनमें से सबसे ज्यादा लोकप्रिय है सफेद पत्थरों से बना शिवजी का प्राचीन मंदिर। इस मंदिर के पास एक कुंडली है जिस पर संवत 1349 अंकित है। गांव के बीच में एक पुराना जैन मंदिर है जो मुख्य रूप से पार्श्‍वनाथ को समर्पित है। मंदिर की काली दीवारों पर 24 जन र्तीथकरों को उकेरा गया है। \n\n (60 किलोमीटर)\nबानेश्वर मंदिर डूंगरपुर से 60 किलोमीटर दूर है। इस मंदिर में इस क्षेत्र का सबसे प्रसिद्ध और पवित्र शिवलिंग स्थापित है। यह मंदिर सोम और माही नदी के मुहाने पर बना है। इस दो मंजिला भवन में बारीकी से तराशे गए खंबे और दरवाजे हैं। माघ शुक्ल एकादशी से माघ शुक्ल पूर्णिमा तक यहां एक मेला लगता है। शिव मंदिर के पास ही भगवान विष्णु का मंदिर है। एक अनुमान के अनुसार इस मंदिर का निर्माण 1793 ई. में हुआ था। इस मंदिर के बारे में माना जाता है कि इसी जगह भगवान कृष्ण के अवतार माव्जी ने ध्यान लगाया था। यहां पर एक और मंदिर भी है जो ब्रह्माजी को समर्पित है।\n\nमाही नदी के किनार बसा गलीयाकोट गांव डूंगरपुर से 58 किलोमीटर दक्षिण पूर्व में स्थित है। एक जमाने में यह परमारों की राजधानी हुआ करता था। आज भी यहां पर एक पुराने किले के खंडहर देखे जा सकते हैं। यहां पर सैयद फखरुद्दीन की मजार है। उर्स के दौरान पूरे देश से हजारों दाउद बोहारा श्रद्धालु आते हैं। यह उर्स प्रतिवर्ष माहर्रम से 27वें दिन मनाया जाता है। सैयद फखरुद्दीन धार्मिक व्यक्ति थे और घूम-घूम कर ज्ञान का प्रचार-प्रसार करते थे। इसी क्रम में गलीकोट गांव में उनकी मृत्यु हुई थी। इस मजार के अलावा भी इस जिले में अन्य महत्वपूर्ण स्थान भी हैं जैसे मोधपुर का विजिया माता का मंदिर और वसुंधरा का वसुंधरा देवी मंदिर।\n\nनिकटतम हवाई अड्डा उदयपुर (110 किलोमीटर)\nनजदीकी रेलवे स्टेशन रतलाम (80 किलोमीटर, मध्यप्रदेश में) है जो देश के सभी प्रमुख शहरों से जुड़ा है।\nडूंगरपुर को राजस्थान के अन्य शहरों और उत्तर भारत के राज्यों से जोड़ने वाली अनेक सड़कें हैं। राज्य परिवहन की बसें और निजी बसें इन शहरों से डूंगरपुर के बीच चलती हैं।\n\nराजस्थान के डूंगरपुर, बांसवाड़ा और उदयपुर का मिला जुला क्षेत्र \"वागड़\" कहलाता है। वागड़ प्रदेश अपने उत्सव प्रेम के लिए जाना जाता है। यहां की मूल बोली \"वागड़ी\" है। जिस पर गुजराती भाषा का प्रभाव दिखाई देता है। वागड़ प्रदेश की बहुसंख्यक आबादी भील आदिवासियों की है। वहा पर कलाल समाज के भी लोग रहते है| यह इलाका पहाड़ों से घिरा हुआ है| इन्हीं के तो बीच इन आदिवासियों का घेरा है|\nइन लोगो के बारे में कहा जाए तो, वे दुनिया की बातों से अजनबी है| वे अपने ही लोगो में रहते है| जैसे कहा गया है की, वे दुनिया के वास्तविकता से कोई तालुक्कात नहीं करते लेकिन, गुजरात पास में है तो काम के सिलसिले में अहमदाबाद में पलायन होता है और नेशनल हाईवे की स्थित में ही इलाका होने के नाते लोग अब जानने लगे है|\n\nइनमे देखा जाए तो वे एक दुसरे के लिए हमेशा मदद के लिए तैयार होते है| यही इनकी विशेषता है| जैसे शादी की बात की जाए तो लोगो के मदद की वजह से शादी की विधि पूरी की जाती है| शादी के हल्दी की रस्म में जो कोई हल्दी लगाने दूल्हा या दुल्हन को लगाने आते है, हर कोई अपने अपने हिसाब से पैसे देते है और उसीसे से शादी की आगे की रस्म पूरी की जाती है|\nहमारी भारतीय संस्कृती पुरुषप्रधान मानी जाती है| लेकिन इन्ही लोगो में औरते और पुरुष एक जैसे ही माने जाते है| लड़के और लडकियों को अपने पसंदीदार व्यक्ति को चुनने की संमती होती है| जैसे अप्रैल महीने में “भगोरिया” नाम का त्यौहार होता है| इनमे लड़के लडकिया मेले में आते है आते है, इस मेले में वे अपने पसंदीदार व्यक्ति को चुनके शादी की जाती है|\n\nयहाँ की भाषा अगर जानो तो वागडी में बोली में बोली जाती है| यह भाषा थोडीसी गुजराती तथा हिंदी भाषा से मिलती-जुलती है| वैसे तो पास में ही २५ किलोमीटर की दुरी पर गुजरात है| इस वजह से भाषा उनसे मिलती जुलती है|\nयहाँ पर महुआ नाम की शराब बनाई जाती है| जब महुआ के पेड़ पर फूल आते है, तो बड़े से लेकर छोटे बच्चो तक महुआ के फूलो को बिनते है और उसके बाद उसपर महुआ जाती है|\n\nशिक्षा अब इन्ही लोगोमे बढ़ रही है, स्कूल में लडकियों की संख्या ज्यादा से ज्यादा दिखेगी | ज्यादा करके बच्चे वहापर शिक्षक-शिक्षक की बनने की रूचि रखते है|\nबिच्छिवारा के इलाके में नागफणी नाम का मंदिर है जो जैन धर्म लोगो के दैवत है| चुंडावाडा और कनबा नाम के गाव लोगो में जानामाना है क्योंकि वहा का हर घर पढ़ा-लिखा है| कनबा गाव में ज्यादा से ज्यादा शिक्षको के घर स्थित है| उसके अलावा वकील, डाक्टरी की हुई लोग भी वहापर रहते है| चुंडावाडा में चुंडावाडा नाम का महल जानामाना है|\n\nइनके लिए होली यह सबसे महत्वपूर्ण त्यौहार है, होली के पंधरा दिन पहले ही ढोल बजाये जाते है| होली दे दिन में लड़के-लडकिया नृत्य करते है, जिसे गैर नाम से जाना जाता है।\n\n", "id": "51399", "title": "डूंगरपुर"}
{"url": "https://hi.wikipedia.org/wiki?curid=51402", "text": "तंजावुर (बहुविकल्पी)\n\nतंजावुर शब्द का अपभ्रंश है तंजौर। यह पूर्वी तमिल नाडु का एक शहर है। \n\nइस शब्द के कई सन्दर्भ हो सकते हैं। \n\n", "id": "51402", "title": "तंजावुर (बहुविकल्पी)"}
{"url": "https://hi.wikipedia.org/wiki?curid=51405", "text": "पोर्ट ऑफ स्पेन\n\nपोर्ट ऑफ स्पेन (स्पेन का बंदरगाह) त्रिनिदाद और टोबैगो की राजधानी है।\n", "id": "51405", "title": "पोर्ट ऑफ स्पेन"}
{"url": "https://hi.wikipedia.org/wiki?curid=51406", "text": "रवीन्द्र केलकर\n\nरवीन्द्र केलकर (7 मार्च 1925 – 27 अगस्त 2010) कोंकणी साहित्य के सबसे मजबूत स्तंभ थे। 85 वर्षीय इस महान हस्ती को वर्ष 2006 का ज्ञानपीठ पुरस्कार प्रदान किया गया। उनकी प्रमुख रचनाओं में आमची भास कोंकणीच, 'बहुभाषिक भारतान्त भाषान्चे समाजशास्त्र' शामिल हैं। \n\nरवीन्द्र केलकर का जन्म ७ मार्च १९२५ में दक्षिण गोवा के कोकुलिम क्षेत्र में हुआ। कोंकणी, हिन्दी और मराठी में उनकी 32 से अधिक मौलिक पुस्तकें प्रकाशित हो चुकी है। वह स्वतंत्रता संग्राम और गोवा के मुक्ति संग्राम से जुड़े रहे। वह आधुनिक कोंकणी आंदोलन के प्रणेता थे और कोंकणी भाषा मंडल की स्थापना में उनकी अहम भूमिका रही। केलकर को ज्ञानपीठ पुरस्कार के अलावा 1976 में साहित्य अकादमी पुरस्कार, 2008 में पद्मभूषण प्रदान किया गया था और 2007 में उन्हें साहित्य अकादमी का फैलो चुना गया था।\n\nहिमालयांत नामक उनकी रचना को सबसे पहले सन् १९७६ में उन्हें साहित्य अकादमी पुरस्कार मिला।\n\n\n\n", "id": "51406", "title": "रवीन्द्र केलकर"}
{"url": "https://hi.wikipedia.org/wiki?curid=51408", "text": "सत्यव्रत शास्त्री\n\nसत्यव्रत शास्त्री (जन्म:१९३०) संस्कृत भाषा के विद्वान एवं महत्वपूर्ण मनीषी रचनाकार हैं। वे तीन महाकाव्यों के रचनाकार हैं, जिनमें से प्रत्येक में लगभग एक हजार श्लोक हैं। \"वृहत्तमभारतम्\", \"श्री बोधिसत्वचरितम्\" और \"वैदिक व्याकरण\" उनकी प्रमुख रचनाएँ हैं। वर्ष २००७ में उन्हें ज्ञानपीठ पुरस्कार से सम्मानित किया गया था। डॉ॰ सत्यव्रत शास्त्री पंजाब विश्वविद्यालय से संस्कृत में एम.ए. और बनारस हिंदू विश्वविद्यालय से 'भर्तृहरि कृत वाक्यपदीय में दिक्काल मीमांसा' विषय पर पीएच.डी. हैं।\n\nडॉ॰ सत्यव्रत शास्त्री ने १९५५ में दिल्ली विश्वविद्यालय में अध्यापन कार्य शुरू किया। अपने चालीस वर्ष के कार्यकाल में वे विभागाध्यक्ष तथा कलासंकायध्यक्ष का पदभार सम्भाला। वे जगन्नाथ विश्वविद्यालय, पुरी के भी कुलपति रहे। उन्होंने न केवल देश में बल्कि विदेशों में भी संस्कृत के प्रचार-प्रसार का कार्य किया। इन्हीं के प्रयासों से सिल्पाकोर्न विश्वविद्यालय, थाईलैंड में संस्कृत अध्ययन केंद्र की स्थापना हुई।\n\nउनकी अध्यक्षता में द्वितीय संस्कृत आयोग की स्थापना की गयी थी जिसने अपनी संस्तुतियाँ दे दीं हैं।\n\n", "id": "51408", "title": "सत्यव्रत शास्त्री"}
{"url": "https://hi.wikipedia.org/wiki?curid=51412", "text": "निमिष\n\nएक भारतीय समय मापन इकाई। तमिळ और द्रविड़ भाषाओं में निमिष का अर्थ मिनट होता है।\n", "id": "51412", "title": "निमिष"}
{"url": "https://hi.wikipedia.org/wiki?curid=51415", "text": "चक्रव्यूह- कविता संग्रह\n\nकुँवर नारायण का पहला कविता संग्रह चक्रव्यूह है, इस संग्रह से कवि का रंगप्रवेश भले ही हो रहा हो, वे प्रशंसनीय धीरता और खासी कुशलता से मंच पर अवतरित होते हैं। इन कविताओं के माध्यम से कवि के मानस और व्यक्तित्व की जो झलक दिखती है, वह पाठक में और भी जानने की इच्छा जगाती है।\nस्वागं भरने, मुद्रा ग्रहण करने से इनकार करते हुए कुँवर नारायण सचमुच आधुनिक हैं और सचमुच ही कवि हैं। उन्होंने बहुत कुछ जमा दिया है, वह किताबों से हो या मनुष्यों और स्मृतियों की दुनिया में रहने से। और उन्होंने इस सबको अपने मानस में उतरकर अपने व्यक्तित्व का हिस्सा बन जाने दिया है। उनके विषय, जो वह कहते हैं और जैसे वह कहते हैं, सब उनके एकदम अपने हैं। विचार की अन्तर्वस्तु काफी ही नहीं, कई बार काफी से कुछ ज्यादा होती दिखती है- लेकिन है वह उनकी अपनी, निजी। अगर अन्तिम काव्यात्मक अभिव्यक्ति में कई विभिन्न स्त्रोतों का योगदान रहा है, तो यह योगदान उनके ग्रहणशील, बेहतर संवेदनशील मानस में हुआ है, सीधे उनकी कविता में नहीं।\n", "id": "51415", "title": "चक्रव्यूह- कविता संग्रह"}
{"url": "https://hi.wikipedia.org/wiki?curid=51416", "text": "परिवेश : हम-तुम\n", "id": "51416", "title": "परिवेश : हम-तुम"}
{"url": "https://hi.wikipedia.org/wiki?curid=51417", "text": "तीसरा सप्तक\n\nतीसरा सप्तक अज्ञेय द्वारा संपादित नई कविता के सात कवियों की कविताओं का संग्रह है। इसमें कुँवर नारायण, कीर्ति चौधरी, सर्वेश्वर दयाल सक्सेना, मदन वात्स्यायन, प्रयाग नारायण त्रिपाठी, केदारनाथ सिंह और विजयदेवनरायण साही की रचनाएँ संकलित हैं। इसका प्रकाशन भारतीय ज्ञानपीठ प्रकाशन से १९५९ ई० में हुआ।\n\n<nowiki></nowiki>\n", "id": "51417", "title": "तीसरा सप्तक"}
{"url": "https://hi.wikipedia.org/wiki?curid=51418", "text": "अपने सामने\n", "id": "51418", "title": "अपने सामने"}
{"url": "https://hi.wikipedia.org/wiki?curid=51419", "text": "कोई दूसरा नहीं\n", "id": "51419", "title": "कोई दूसरा नहीं"}
{"url": "https://hi.wikipedia.org/wiki?curid=51420", "text": "इन दिनों\n\nकुंवर नारायण भारतीय परंपरा के उन प्रमुख कवियों में हैं जिनकी कविता मानवीय मूल्यों के अनुरूप परिवर्तन और निर्माण के लिए किसी बड़ी नदी की तरह हर बार मार्ग बदलती रही है। उनता छठा कविता संग्रह इन दिनों पढ़ते हुए जीवन के पचहत्तर वर्ष पूरे करने वाले कवि के जीवनाभुवों से मिलने-टकराने की भी अपेक्षा रहती है। जीवन के अनेकानेक पक्षों को जिस भाषिक संक्षिप्तता और अर्थ गहराई के साथ उन्होंने कविता का विषय बनया है उसे देखकर उन्हीं की कविता पंक्ति में ‘कभी’ की जगह ‘कवि’ को रखकर कहा जा सकता है कि – ‘कवि तुमने कविता की ऊंचाई से देखा शहर’ और अब इस ताजा संग्रह में उन्होंने कहा है कि ‘बाजार की चौंधिया देने वाली जगमगाहट, के बीच / अचानक संगीत की एक उदास ध्वनि में हम पाते हैं / उसके वैभव की एक ज्यादा सच्ची पहचान’।\n\nइन पंक्तियों में अर्थ की सारी चाभी ‘उदास’ विशेषण के पास है जिसका अन्वय बाजार, संगीत और ध्वनि तीनों के साथ करना पड़ेगा और समन्वय करना पड़ेगा ‘वैभव’ के साथ भी। इस संग्रह में कहीं किसी निरर्थक विशेषण का प्रयोग कवि ने नहीं किया है। इस सृजन संयम से भी बहुत कुछ सीखा जा सकता है। इन कविताओं में यदि कोई खोट या मैल दिखाई दे तो वह रचनाकार की दुनिया में विनम्र न होकर जाने का अहंकार है जो शायद ‘सादगी’ कविता की इन पंक्तियों से तुष्ट हो सके : ‘तुम्हारे कपड़ों का दोष है / मिट्टी का नहीं / जो उसे छूते ही मैले हो गये तुम /’ शुरू से ही उनकी कविताओं में ‘अलख’ (जो दिखाई नहीं देता है। वह यथार्थ) दिखाने के प्रति विशेष रुझाम रहा है जिसे पुराने मुहावरे में ‘अलख जगाना’ कहते थे जो कहने को व्यक्तिगत नहीं रहने देता और सहने की दुर्निवार अभिव्यक्ति को सामाजिक बना देता है।\n\nहम ऐसे समय में आ गये हैं जब बाजार वैकल्पिक अर्थव्यवस्था का साधन और सूत्रधार बनकर आधुनिकता और विकास को उदास और प्रसन्न दो चेहरों की तरह धारण किये हुए सब पर छा गया है। कवियों के लिए भले ही यह स्थायी भाव न रहा हो, लेकिन हिंदी कविता में यह बाजार-भाव नया नहीं है। पिछले सात सौ साल से तो यह चल ही रह है। प्राचीन जगत व्यापार से लेकर ‘कबिरा घड़ा बजार में’ और ‘धोति फटी सिलटी दुपटी’ से लेकर आज तक यह बाजार व्याप्त रहा है। बाजारवाद का जवाब देने के लिए आज जिस नयी दृष्ट की जरूरत है उससे उपजी हुई कविताएं कुंवर नारायण के इस नये कविता संग्रह में एकत्र हुई हैं। ‘इन दिनों’ में जो कुछ भी हमें घेरे, दबोचे और चिंतित किये हुए है वह किसी न किसी सूत्र के रूप में इस संग्रह की ८३ कविताओं में मौजूद है। इन कविताओं में दरअसल प्रेम के खो जाने का और बाजार के आतंक का मुकाबला मानवीय सहजता से व्यंग्य क्षमता के अनोखे अंदाज में किया गया है। न कवि ने स्वयं को कहीं परास्त माना है न विजेता, फिर भी जले हुए मकान की वास्तविकता के सामने अपने जीवित होने को कई कत्लों के बाद जीवित होना माना है। यह रूपक वहां तक जाता है जहां उसे कहना पड़ता है कि ‘ऐसे ही लोग थे, ऐसे ही शहर, रुकते ही नहीं किसी तरह मेरी हत्या के सिलसिले।‘ यह जला हुआ मकान हिंदुस्तान के सिवा आखिर हो भी कौन सकता है? इतने बड़े मकान में एक छोटा घर और इस ‘घर का दरवाजा जैसे गर्द से ढंकी एक पुरानी किताब’, जिसमें ‘लौटी हो एक कहानी अपने नायक के साथ छानकर दुनिया भर की खाक’। ‘जो रोज पढ़ता है अखबारों में कि अब वह नहीं रहा, अपनी शोकसभाओं में खड़ा है वह, आंखें बंद किये – दो मिनटों का मौन।‘ इस भयावह समय में कुंवर नारायण का कविता संग्रह व्यक्तिगत डायरी, कहानी, निबंध और नाटक का मिलाजुला स्वाद देने वाले किसी अलभ्य ऐलबम की तह अपनी जीवंत उपस्थिति के घेरे में ले लेता है : ‘आधी रात अपने घर में घुस रह हूं चोरों की तरह/... मैं अपने सिरहाने खड़ा हूं अपने को सोता हुआ देखकर... मैं नहीं जानता कि मैं हत्यारा हूं या मेरी हत्या हुई है/ जब भी आईने के सामने पड़ता हूं चौंक जाता हू/ मेरी सूरत कभी एक से तो कभी दूसरे से मिलती है।‘\n\nपूरा विश्व अलग-अलग शहरों में नहीं, बल्कि किसी एक ही शहर के विश्वव्यापी परिसर में रहता है जिसे कुतुब परिसर या किसी चिड़ियाघर की तरह काप्काई दृष्टि से देखा जा सकता है। बहुत सी घटनाएं २२ नंबर स्वर्णगली से लेकर वेनिस और बल्लीमारान, हैब्सबग्रज के भव्य महल या वावेल दुर्ग या लाल किले के दीवान-ए-ख़ास और अमीर खुसरो की एक नयी पहेली तक एक साथ एक ही परिसर में घटित हो जाती हैं। इन सबके कोलाज और गुंफन के लिए ‘काफ्का के प्राहा में’ की ये पंक्तियां बहुत सारी उद्भावनाओं और निष्कर्षों को एक साथ समेट लेती हैं : ‘कभी-कभी एक जिंदगा से ज्यादा अर्थपूर्ण हो सकती है/ उस पर टिप्पणियां/ एक प्रेम से ज्यादा मधुर हो सकती है उसकी स्मृतियां/ एक पूरी सभ्यती की वीरगाथाओं से कहीं अधिक सारगर्भित/ हो सकती है एक स्मारक की संक्षिप्त भाषा’\n\nपेड़, चिड़िया, फूल, रंग और बच्चे अब भी कुंवर नारायण की कविताओं में पुरानी उम्मीदों की तरह बार-बार लौट आते हैं। ये बिंबों के रूप में नहीं बल्कि घटनाओं से लबरेज आत्मकथा के रूप में फिर कोई जन्म ले लेते हैं। सबके सुख-दुख नियति और परिणति की भाषा अपनी चिंता में यहां एक हो जाती है। उदासी और उल्लास का जन्मदिन एक साथ मन जाता है। एक पेड़ अगर आपका घनिष्ठ पड़ोसी हो तब आप समझ सकते हैं कि वह तो एक पूर्वज और दोस्त नहीं खुद हमारी तरह एक बेचैन प्राणी है। उसकी बांहों में चिड़ियों का बसेरा नहीं है, बल्कि उसने तो परे मकान को ही चिड़ियों के घोंसले में बदल दिया है। सारी ऋतुओं का पड़ाव वह वृक्ष घर के बाहर चौकीदार की तरह खड़ा है और वह तटस्थ नहीं है; अतीत और भविष्य में जाने का दरवाजा बन जाता है।\n\nकुंवर नारायण की कविताओं की भाषा एक स्तर पर दार्शनिक चिंतन को उकसाती है और दूसरे स्तर पर मनोविश्लेषण की गति तेज कर देती है। कविता के संबंध में स्वयं कवि की धारणाओं के परिप्रेक्ष्य में भी हम उनकी कविताओं को समझ सकते हैं : ‘…. जीवन के प्रति बेहतर समझ, संवेदनशीलता और न्यायबोध के अलावा कविता विचार वस्तु को भी अधिक कलापूर्ण- भावनात्मक और अधिक सरस ढंग से हमारे सामने रखती हैं, जैसा कि वह जीवन यथार्थ के साथ भी करती हैं। इस प्रकार देखें तो उच्च विचार उच्च कला से अलग नहीं, उसमें अंतर्निष्ठ होते हैं- औक कभी-कभी उसकी प्रेरणा भी बन सकते हैं। अच्छा विचार अच्छी कविता भी तभी हो सकेगा, जब दोनों एक दूसरे को खारिज कर देंगे।‘ यह तो कविता का काम है लेकिन उनके यहां तो कवि पर और कवि के काम पर भी एक पूरी कविता है : ‘बीमार नहीं है वह, कभी-कभी बीमार-सा पड़ जाता है/ उनकी खुशी के लिए जो सचमुच बीमार रहते हैं/ कवियों का कोई ठिकाना नहीं, न जाने कितनी बार वे/ अपनी कविताओं में जीते और मरते हैं/ उनके कभी न मरने के भी उदाहरण हैं/ उनकी खुशी के लिए जो कभी नहीं मरते हैं।\n\nउत्सर्गधर्मिता और जीवट के संबंध में उक्तियों और मुहावरों से बनी ऐसी कविता साहित्य में दुर्लभ है। राग, फाग और आग भी उनकी कविताओं में नयी संवेदना के साथ आते हैं। वे परंपरा और आधुनिकता के बीच अपनी ऊर्जा को संगठित-निर्मित करते हैं इसीलिए उनकी कविता में कोई भी ऐतिहासिक, पौराणिक और मिथकीय फैंटेसी उसी सहजता के साथ आ जाती है जिस तरह कि प्रत्येक वस्तु में आग का होना बताया गया है। यह आग जब कविता के रूप में आती है तो फिर भले ही हमेशा एक नदी का किनारा वहां मौजूद हो, उसकी लपटें हमें तरह-तरह से पिघलाती, पकाती या झुलसाती रहती है। इसी बिंदु पर पहुंचकर कुंवर नारायण कहते हैं कि – ‘खेलूंगा आग से’। ऐसे वक्त यह एहसास हमें समूची समकालीनता के साथ उठाकर वर्तमान के पूरे इतिहास से जोड़ देता है जब कवि कहता है कि- ‘मेरी भरपूर नफरत कर सकने की ताकत दिनों-दिन क्षीण पड़ती जा रही है’। प्रत्यक्ष विरोध और उग्र घृणा अनेक मानवीय गुणों के सामने हमेशा कमजोर पड़ जात हैं और रचनाकारों की बनायी दुनिया में से आड़े वक्त शेक्सपीयर, गालीब, गुरू नानक, कंबन त्यागराज, मुत्तुस्वामी और प्रेम-रोग शब्द आते ही मीरा जैसे हाड़-मांस वाले व्यक्तित्व की सारी नफरत से लड़ने लगते हैं।\n\nकुंवर नारायण की कविता एक ऐसी दुनिया रचती है जिस में रोज-रोज होती हत्याओं और सांप्रदायिक दुर्भावना के खिलाफ कवि मनुष्य के रूप में एक दागदार जीवन भी जीने को तैयार है, बशर्ते कि वह किसी बहुत बड़े प्यार का जख्म हो। कहने की और बनाकर करने की जिद छोड़ते हुए कुंवर नारायण की इस संग्रह की कविताओं में जो तत्त्व ज्यादा छाया हुआ है वह ‘जख्म’ कविता से निस्सरित होता हुआ लगता है : ‘इन गलियों से बेदाग गुजर जाता तो अच्छा था/ और अगर दाग ही लगना था तो फिर/ कपड़ों पर मासूम रक्त के छींटे नहीं/ आत्मा पर किसी बहुत बड़े प्यार का जख्म होता/ जो कभी न मरता।‘ यहां स्थितियों को बदलने की तीव्र इच्छा और मनुष्य से नफरत न कर पाने के बीच का इन दिनों चलता सघर्ष भी कलात्मक ऊंचाइयों के साथ देखा जा सकता है।\n", "id": "51420", "title": "इन दिनों"}
{"url": "https://hi.wikipedia.org/wiki?curid=51421", "text": "आत्मजयी\n\n'आत्मजयी' में मृत्यु सम्बंधी शाश्वत समस्या को कठोपनिषद का माध्यम बनाकर अद्भुत व्याख्या के साथ हमारे सामने रखा। इसमें नचिकेता अपने पिता की आज्ञा, 'मृत्य वे त्वा ददामीति' अर्थात मैं तुम्हें मृत्यु को देता हूँ, को शिरोधार्य करके यम के द्वार पर चला जाता है, जहाँ वह तीन दिन तक भूखा-प्यासा रहकर यमराज के घर लौटने की प्रतीक्षा करता है। उसकी इस साधना से प्रसन्न होकर यमराज उसे तीन वरदान माँगने की अनुमति देते हैं। नचिकेता इनमें से पहला वरदान यह माँगता है कि उसके पिता वाजश्रवा का क्रोध समाप्त हो जाए।\n\nपिछले पच्चीस वर्षों में कुँवर नारायण की कृति ‘आत्मजयी’ ने हिन्दी साहित्य के एक मानक प्रबन्ध-काव्य के रूप में अपनी एक खास जगह बनायी है और यह अखिल भारतीय स्तर पर प्रशंसित हुआ है। ‘आत्मजयी’ का मूल कथासूत्र कठोपनिषद् में नचिकेता के प्रसंग पर आधारित है। इस आख्यान के पुराकथात्मक पक्ष को कवि ने आज के मनुष्य की जटिल मनःस्थितियों को एक बेहतर अभिव्यक्ति देने का एक साधन बनाया है। जीवन के पूर्णानुभव के लिए किसी ऐसे मूल्य के लिए जीना आवश्यक है जो मनुष्य में जीवन की अनश्वरता का बोध कराए। वह सत्य कोई ऐसा जीवन-सत्य हो सकता है जो मरणधर्मा व्यक्तिगत जीवन से बड़ा, अधिक स्थायी या चिरस्थायी हो। यही मनुष्य को सांत्वना दे सकता है कि मर्त्य होते हुए भी वह किसी अमर अर्थ में जी सकता है। जब वह जीवन से केवल कुछ पाने की ही आशा पर चलने वाला असहाय प्राणी नहीं, जीवन को कुछ दे सकने वाला समर्थ मनुष्य होगा तब उसके लिए यह चिन्ता सहसा व्यर्थ हो जाएगी कि जीवन कितना असार है-उसकी मुख्य चिन्ता यह होगी कि वह जीवन को कितना सारपूर्ण बना सकता है। ‘आत्मजयी’ मूलतः मनुष्य की रचनात्मक सामर्थ्य में आस्था की पुनःप्राप्ति की कहानी है। इसमें आधुनिक मनुष्य की जटिल नियति से एक गहरा काव्यात्मक साक्षात्कार है। इतालवी भाषा में ‘नचिकेता’ के नाम से इस कृति का अनुवाद प्रकाशित और चर्चित हुआ है-यह इस बात का प्रमाण है कि कवि ने जिन समस्याओं और प्रश्नों से मुठभेड़ की है उनका सार्विक महत्त्व है।\n\nजिस दौर में \"आत्मजयी\" छप कर आई थी उस दौर की हिन्दी आलोचना को कविता के बाहर काव्य-सत्य पाने-जांचने में बड़ी दिलचस्पी थी। अकारण नहीं उसने इस कृति को निरे अस्तित्ववादी दार्शनिक शब्दावलियों में घटा कर अपने काम से छुट्टी पा ली थी। उम्मीद है बीते वर्षों में वह इतनी प्रौढ़ और जिम्मेदार हो चुकी है कि कविता को उसके अर्जित जैविक अनुभव और काव्य-गुण के आधार पर जांचने की जहमत उठाए। अन्यथा यह एक निर्विवाद तथ्य है कि उसकी तत्कालीन बंद सोच के बावजूद \"आत्मजयी\" आधुनिक हिन्दी कविता की एक उपलब्धि है।\n\n", "id": "51421", "title": "आत्मजयी"}
{"url": "https://hi.wikipedia.org/wiki?curid=51422", "text": "आकारों के आसपास\n\nइंसान के आपसी और स्वयं अपने साथ संबंधों का एक रूप और स्तर ऐसा भी होता है जो कहानी के आम चालू मुहावरे की पकड़ में अक्सर नहीं आता। ऐसे वक्त शायद कवि की संवेदनशीलता ज्यादा कारगर साबित होती है- न सिर्फ़ अनुभव-तंत्र के एक भिन्न तरंग पर सक्रिय होने के कारण, बल्कि भाषा की सर्जनात्मकता की एक अलग तरह की पहचान और आदत के कारण भी। कवि कुँवर नारायण के कहानी-संग्रह आकारों के आस-पास की कहानियों को पढ़कर इसलिए कुछ ऐसा आस्वाद मिलता है जो आम तौर पर आज की कहानियों से सुखद रूप में अगल है। एक तरह से इन कहानियों की दुनिया कोई खास निजी दुनिया नहीं है, इनमें भी रोज़मर्रा की जिंदगी के ही परिचित अनुभवों को पेश किया गया है। मगर उन्हें देखने वाली नज़र, उसके कोण और इन दोनों के कारण उभरने वाले रूप और भाषाई संगठन का फ़र्क इतना बड़ा है कि इन कहनियों की दुनिया एकदम विशिष्ट और विस्मयकारी जान पड़ती है, जिसमें किसी-न-किसी परिचित संबंध, अनुभव या रुख का या तो कोई अंतर्विरोध या नया अर्थ खुल जाता है, या इसकी कोई नयी परत उभर आती है- जैसा अक्सर कविता के बिम्बों से हुआ करता है।\n\nकोई अजब नहीं कि इन कहानियों में यथार्थ और फ़ैंटेसी के बीच लगातार आवाजाही है। दरअसल, फ़ैंटेसी और यथार्थ की मिलावट के अलग-अलग रूप और अनुपात से ही इन कहानियों का अपना अलग-अलग रंग पैदा होता है। ‘संदिग्ध चालें’ में स्त्री-पुरुष संबंधों में तरह-तरह के बाहरी दबावों से उत्पन्न होने वाले तनाव और उनकी टूट-फूट की बड़ी गहरी पीड़ा और करुणा है जो ‘मैं’, महिला, तोते वाला और मूँछोंवाला के इर्द-गिर्द एक फ़ैंटेसी के रूप में बुनी गई है। भाषा में शुरु से आख़ीर तक एक परीकथा-जैसी सहजता और लाक्षणिकता भी है और तीखे तनाव से उत्पन्न काव्यात्मकता भी। ‘उसका यह रूप आईने का मोहताज नहीं, न समय का, क्योंकि वह दोनों से मुक्त आत्मा का उदार सौंदर्य है।‘ या, ‘तुम उनकी ओर मत देखो, केवल मेरी आँखों में देखो जहाँ तुम हो, केवल उत्सव है : जहाँ दूसरे नहीं हैं।‘ और अंत में, ‘स्त्री फ़र्श पर लहूलुहान पड़ी थी : किसी जावन ने उसके कोमल शरीर पर जगह-जगह अपने दाँत और पंजे धँसा दिए थे।‘ ‘दो आदमियों की लड़ाई’ में फ़ैंटेसी कुछ इस अंदाज में ज़ाहिर होती है कि ‘इस सारे झगड़े को कोई कीड़ा देखता होता और उनकी बातचीत को समझता होता तो क्या कभी भी वह आदमी कहलाना पसंद करता?’ अंत में, इस शानदार लड़ाई का इतिहास लिखने का काम पास ही पेड़ पर शांत भाव में बैठे उल्लू को सौंपा गया कि जानवरों की आनेवाली पीढ़ियाँ इस महायुद्ध का वृत्तांत पढ़कर प्रेरणा लें।’ ‘आशंका’ में ‘मैं’ का सामना सीधे एक कीड़े से है। ‘मैं’ को महसूस होता है कि वह कीड़ा ‘अकेला’ नहीं है, अनेक हैं।...इशारा पाते ही वे सब-के-सब कमरे के अंदर रेंग आ सकते थे और मुझे तथा मेरी चीजों को, बल्कि मेरी सारी दुनिया को रौंदकर रख दे सकते थे।’\n\nफैंटेसी के साथ-साथ कुँवर नारायण अपनी बात कहने के लिए तीखे व्यंग की बजाय हलकी विडम्बना या ‘आयरनी’ का इस्तेमाल अधिक करते हैं। इसी से उनके यहाँ फूहड़ अतिरंजना या अति-नाटकीयता नहीं है, एक तरह का सुरुचिपूर्ण संवेदनशील निजीपन है। यह नहीं कि ज़िंदगी के हर स्तर पर फैली हुई कुरुपता, गंदगी, हिंसा, स्वार्थपरता, नीचता उन्हें दीखती नहीं, पर वे उसे घिसे हुए उग्र आक्रामक मुहाविरे की बजाय एक आयासहीन हल्के-धीमे अंदाज में रखते हैं जिससे सचाई की उनकी निजी पहचान शोर में खो नहीं जाती। ‘बड़ा आदमी’ में रेलवे क्रासिंग के चपरासी और डिप्टी कलक्टर के बीच इस प्रकार सामना है : ‘और आज पहली बार एक बड़े आदमी ने दूसरे आदमी के बड़प्पन को पहचाना। वास्तव में बड़ा आदमी वह जिसे कम दिखाई दे, जो अँधेरे और उजाले में फर्क न कर सके।’ ‘चाकू की धार’ में बड़े मियाँ अपने बेटे को अंत में नसीहत देते हैं कि ‘जो चकमा खाकर भी दूसरों को चकमा देना न सीख सके, कभी व्यापार नहीं कर सकता।’ और यह व्यापार ही दुनियादारी है जो घर से शूरू होती है। ‘याद रखो, प्यार या नफरत बच्चे करते हैं, बड़े होकर सिर्फ आदमी व्यापार करते हैं।’ ‘सवाह और सवार’ में कम कपड़े वाले और ज्यादा कपड़े वाले के बीच संघर्ष अंत में यह रूप लेता है : ‘वह मान गया। उसने मेरे सब कपड़े नहीं लिए। कुछ कपड़ों की गठरी बाँधकर चला गया। कह गया, पूरी कोशिश करूँगा कि हम दोनों की इज्ज़त का सवाल है।’ एक साथ कई स्तरों पर व्यंजना की सादगी से ही इन कहानियों में इतनी ताज़गी आती है।\n\nमगर इन कहानियों का फैलाव केवल ऐसी प्रतीकात्मक सादगी तक ही सीमित नहीं है। ‘गुड़ियों का खेल’ या ‘कमीज’ जैसी कहानियों में निजी या बाहरी बड़ी गहरी तकलीफ़ मौजूद है। ‘अफ़सर’ में अफ़सरियत की यांत्रिकता, अमानवीयता और साधारण आदमी की पहचान साकार की गई है। ‘जनमति’ में भीड़ के तरल अस्थिर मतामत की एक तस्वीर है, ‘दूसरा चेहरा’ में डरावना और मक्कार दीखनेवाला आदमी के एक बच्चे को ट्रेन से गिरने से बचाने में अपनी जान दे देता है। ‘आत्महत्या’ का कथ्य है : ‘उस मानवीय संविधान को क्या कहा जाए जिसमें जीने और मरने दोनों की संभावनाएँ हों लेकिन साधन की गारंटी एक की भी न हो।’ ‘वह’ में स्त्री-पुरुष के पारस्परिक आकर्षण और उसमें क्रमशः बननेवाले त्रिकोण और चतुष्कोण की बड़ी तल्ख परिणति है। या फिर बड़ी सूक्ष्म प्रतीकात्मकता वाली संग्रह की पहले ही कहानी ‘आकारों के आस-पास’ कहानी और कविता के सीमांत पर रची गई लगती है।\n\nदरअसल, ये कहानियाँ काफी फैले हुए फलक पर अनेक मानवीय नैतिक संबंधों, प्रश्नों और मूल्यों को जाँचने, उधेड़ने और परिभाषित करने की कोशिश करती हैं, किसी क्रांतिकारी मुद्रा में नहीं, ब्लकि असलियत की बेझिझक निजी पहचान के इरादे से। बाहरी उत्तेजना भले ही न हो, पर आज की दुनिया में इंसान की हालत को लेकर गहरी बेचैनी और छपटाहट इनमें ज़रूर है।\n", "id": "51422", "title": "आकारों के आसपास"}
{"url": "https://hi.wikipedia.org/wiki?curid=51423", "text": "आज और आज से पहले\n", "id": "51423", "title": "आज और आज से पहले"}
{"url": "https://hi.wikipedia.org/wiki?curid=51424", "text": "मेरे साक्षात्कार\n", "id": "51424", "title": "मेरे साक्षात्कार"}
{"url": "https://hi.wikipedia.org/wiki?curid=51425", "text": "साहित्य के कुछ अन्तर्विषयक संदर्भ\n", "id": "51425", "title": "साहित्य के कुछ अन्तर्विषयक संदर्भ"}
