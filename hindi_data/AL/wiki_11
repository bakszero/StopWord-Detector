{"url": "https://hi.wikipedia.org/wiki?curid=434391", "text": "राज्य का उत्तराधिकार\n\nऑपेनहाइम के कथनानुसार \"किसी राज्य का उत्तराधिकार उस समय घटित होता है जब किसी राज्य की स्थिति में परिवर्तन होने के कारण अंतरराष्ट्रीय स्वीकृतिप्राप्त कोई राज्य ऐसे ही किसी या किन्हीं राज्यों का स्थान ग्रहण कर लेता है।\"\n\nराज्य के उत्तराधिकार (Succession of states) का विषय उन दो राज्यों के अधिकारों और दायित्वों के हस्तांतरण से संबंध रखता है, जिनमें एक होता है तिरोहित या विलुप्त राज्य (वह राज्य जिसका अस्तित्व समाप्त हो जाता है और उसी का उत्तराधिकार दूसरे राज्य को मिल जाता है) और दूसरा होता है उत्तराधिकारी राज्य (अर्थात्‌ वह राज्य जो दूसरे राज्य का स्थान ग्रहण करता है)। पहले अथवा विलुप्त राज्य के अधिकार और दायित्व दूसरे राज्य के हाथ में चले जाते हैं।\n\nराज्य का उत्तराधिकार दो प्रकार का होता है-\n\nपूर्ण उत्तराधिकार उस समय होता है जब पराजय अथवा ऐच्छिक विलयन के कारण काई अंतरराष्ट्रीय स्वीकृतिप्राप्त राज्य अन्य ऐसे ही अंतरराष्ट्रीय स्वीकृतिप्राप्त राज्य द्वारा आत्मसात्‌ कर लिया जाता है। उदाहरणस्वरूप, सन्‌ 1936 में इटली द्वारा अबीसीनिया का समामेलन या स्वाधिकरण, (Annexation) अथवा सन्‌ 1958 में मिस्र और सीरिया का विलयन।\n\nआंशिक उत्तराधिकार उस समय होता है-\n\n(1) जब किसी राज्य का कोई प्रदेश विद्रोह करके पृथक्‌ हो जाता है और स्वयं एक अंतरराष्ट्रीय स्वीकृतिप्रापत राज्य बन जाता है, जैसे सन्‌ 1776 में संयुक्त राज्य अमरीका का अपने पितृराज्य ब्रिटेन से पृथक्‌ हो जाना; अथवा-\n\n(2) जब अभ्यर्पण द्वारा कोई राज्य किसी अन्य राज्य के किसी प्रदेश पर अपना अधिकार स्थापित कर लेता है, जैसे, सन्‌ 1847 में संयुक्त राज्य अमरीका में कैलिफोर्निया का अभ्यर्पण; अथवा-\n\n(3) जब पूर्ण संप्रभुताप्राप्त कोई राज्य, अपनी स्वतंत्रता का कुछ अंश खोकर, किसी संघ राज्य में सम्मिलित हो जाता है, अथवा किसी अधिक शक्तिशाली सत्ता के आधिपत्य अथवा संरक्षण में आ जाता है, अथवा जब कोई अपूर्ण संप्रभुताप्राप्त राज्य पूर्ण संप्रभुताप्राप्त राज्य का स्वरूप प्राप्त कर लेता है, जैसे सन्‌ 1938 में चैकेस्लोवाकिया का विखंडित होना।\n\nयह प्रश्न अभी तक असंदिग्ध रूप से निर्णीत नहीं हो सका है कि जब कोई राज्य किसी अन्य राज्य का स्थान ग्रहण कर लेता है तो वह लुप्त राज्य के अधिकारों और दायित्वों कर उत्तराधिकारी बनता है अथवा नहीं। कुछ लेखक इस प्रश्न पर विचार करते करते इसं अंतिम सिरे पर जा पहुँचते हैं कि अधिकारों और दायित्वों का उत्तराधिकार कभी होता ही नहीं। कुछ अन्य लोगों का विचार है कि उत्तराधिकारी राज्य पर कुछ अधिकार और दायित्व तो आ ही जाते हैं। परंतु ऐसी बात किसी भी लेखक ने मान्य नहीं कि है कि लुप्त राज्य के सभी अधिकार और दायित्व उत्तराधिकारी राज्य पर आ ही जाते हैं। विभिन्न राज्यों में जो पद्धति प्रचलित है, उससे यह बात प्रकट है कि सामान्यतया ये सब बातें उत्तराधिकार में नहीं आतीं। व्यवहार और प्रचलन में रहनेवाली भिन्नता और विभिन्न लेखकों के विचारों में रहनेवाले मतभेदों के कारण ही उन संधिपत्रों में, जिनके द्वारा राज्य उत्तराधिकारिता स्थापित होती है, सामान्यत: इन विषयों के संबंध में स्पष्ट उल्लेख कर दिया जाता है।\n\nसंधिपत्रों द्वारा उत्तराधिकारी राज्य को तिरोभूत राज्य से जो अधिकार और दायित्व प्राप्त होते हैं, वे इस बात पर निर्भर करते हैं कि संधि किस प्रकार की है। शुद्ध राजनीतिक संधियों में (जैसे मैत्री अथवा पारस्परिक सुरक्षा संबंधी संधियों में) उत्तराधिकारी राज्य को कोई अधिकार अथवा दायित्व नहीं प्राप्त होते और जो विलुप्त राज्य इस प्रकार की संधियाँ करता है, उसकी परिसमाप्ति के साथ ही ये अधिकार या दायित्व पूर्णत: समाप्त हो जाते हैं। ये व्यक्तिगत संधियाँ होती हैं और स्वभावत: इनमें पहले से ऐसा मान लिया जाता है कि संधि करनेवाले राज्यों का अस्तित्व है। परंतु यह प्रश्न अभी विवादास्पद है कि राज्य द्वारा की गई वाणिज्य संधियाँ, विदेशी अपराधियों के प्रत्यर्पण संबंधी संधियाँ अथवा इसी प्रकार की संधियाँ वैध रहती हैं अथवा नहीं। अधिकांश लेखकों का मत है कि तिरोहित राज्य की समाप्ति के साथ ये संधियाँ भी समाप्त हो जाती हैं। कारण, यों एक प्रकार से ऐसी संधियाँ अराजनीतिक प्रकार की संधियाँ होती हैं, परंतु इनमें भी कुछ राजनीतिक बातें तो रहती ही हैं।\n\nअंतरराष्ट्रीय विधान में ऐसा कोई सामान्य सिद्धांत नहीं है कि उत्तराधिकारी राज्य तिरोहित राज्य के संविदजनित दायित्वों का भी उत्तराधिकारी होता है। संधिपत्र में यदि ऐसा कोई प्रतिकूल नियम न हो तो सामान्य: ऐसा नहीं माना जाता कि उत्तराधिकारी राज्य को ये दायित्व प्राप्त हुए हैं। अंतरराष्ट्रीय विधान में पहले ऐसा माना जाता था कि उत्तराधिकार में संविदजनित दायित्व प्राप्त नहीं होते। वेस्ट रैंड सेंट्रल गोल्ड माइनिंग कंपनी बनाम रेक्स (1905) 2 के। बी. 391 के मुकदमे में एक अंग्रेजी न्यायालय ने यह तर्क अस्वीकार कर दिया था कि विजयी राज्य की प्रभुसत्ता विजित राज्य के दायित्वों के लिए उत्तरदायी है। उक्त न्यायालय का मत था कि ऐसे दायित्वों को स्वीकार या अस्वीकार करना विजयी राज्य की इच्छा पर निर्भर करता है।\n\nदायित्वों का उत्तराधिकार प्राप्त न होने के इस सिद्धांत की कठोरता में क्रमश: संशोधन होता गया और अब तो एक नया सिद्धांत विकसित हो रहा है कि उत्तराधिकारी राज्य का कर्तव्य है कि वह विलुप्त राज्य के व्यक्तियों के संनिहित अधिकारों का आदर करे।\n\nराज्यों के हाल के प्रचलन से मानों अंतरराष्ट्रीय विधान का यह नियम सा स्थापित होता जा रहा है कि उत्तराधिकारी राज्य को जानता के व्यक्तिगत संप्राप्त अधिकारों का सगुचित आदर करना चाहिए, फिर यह उत्तराधिकार चाहे किसी राज्य के समर्पण से प्राप्त हुआ हो, चाहे अनुबंध से अथवा राज्य के अंगच्छेद से।\n\nसार्वजनिक ऋण के उत्तराधिकार के संबंध में विभिन्न राज्यों में भिन्न भिन्न प्रकार की रीतियाँ प्रचलित हैं। वैधानिक भाषा में कहा जाए तो उत्तराधिकारी राज्य इस बात के लिए बाध्य नहीं है कि वह विलुप्त राज्य द्वारा लिए गए सार्वजनिक ऋणों का भुगतान करे। यह केवल तभी हो सकता है, जब इस संबंध में कोई विशेष संधि की गई हो। सामान्यत: अनुबंधन अथवा अभ्यर्पण की संधियों में इस बात का उल्लेख रहता है कि उत्तराधिकारी राज्य विलुप्त राज्य के सार्वजनिक ऋण का देनदार रहेगा अथवा नहीं।\n\nविलुप्त राज्य के व्यक्तिगत ऋणदाताओं को ऐसा कोई हस्तक्षेप का अधिकार नहीं रहता, जिससे वे उत्तराधिकारी राज्य पर अपने ऋण का व्यक्तिगत रूप से दावा कर सकें। उनका अपना राज्य विलयनकारी राज्य पर इस बात के लिए दबाव डाल सकता है कि वह राज्य का ऋण चुकाने के अंतरराष्ट्रीय दायित्व को वहन करे।\n\nउत्तराधिकारी राज्य इस बात के लिए बाध्य नहीं है कि वह तिरोहित राज्य को पहुँचाई गई क्षति के संबंध में अदा न किया गया तावान या हर्जाना चुकाए। परंतु यदि उक्त राज्य के विलयन के पूर्व उसने क्षतिपूर्ति का ऐसा कोई दायित्व स्वीकार किया है और उसके फलस्वरूप यदि कोई ऋण लिया गया है तो उत्तराधिकारी राज्य का यह कर्तव्य है कि वह उसे चुकाए।\n\nइसी प्रकार संविदाभंग की क्षतिपूर्ति भी उत्तराधिकारी राज्य से वसूल नहीं की जा सकती परंतु यदि पहले से ही परिलुप्त राज्य से ऐसी क्षतिपूर्ति का निश्चय कर लिया गया है तो विलयकारी राज्य को उसे चुकाना चाहिए।\n\nयह बात सामान्यत: स्वीकार कर ली गई है कि उत्तराधिकारी राज्य तिरोहित राज्य के सार्वजनिक कोष और उसकी सार्वजनिक चल अचल संपत्ति पर अपना अधिकार स्थापित कर लेता है।\n\nविद्रोह दबाने पर पितृराज्य, अपने सार्वभौम पद के नाते संपत्ति प्राप्त कर लेता है, फिर वह संपत्ति चाहे उसके प्रदेश के अंतर्गत हो, चाहे विदेशी राज्य के अंतर्गत पितृ राज्य की वह संपत्ति हो जिसपर विद्रोही सरकार ने अपना आधिपत्य स्थापित कर लिया था। विद्रोही सरकार ने यदि स्वेच्छादत्त चंदेक के रूप में विदेशी राज्यों में कुछ संपत्ति एकत्र कर ली हो तो पितृराज्य उसे भी प्रापत कर सकता है।\n\n", "id": "434391", "title": "राज्य का उत्तराधिकार"}
{"url": "https://hi.wikipedia.org/wiki?curid=434401", "text": "कविराज कृष्णदास\n\nकविराज कृष्णदास बंगाल के वैष्णव कवि। बंगाल में उनका वही स्थान है जो उत्तर भारत में तुलसीदास का।\n\nइनका जन्म बर्दवान जिले के झामटपुर ग्राम में कायस्थ कुल में हुआ था। इनका समय कुछ लोग 1496 से 1598 ई. और कुछ लोग 1517 से 1615 ई. मानते हैं। इन्हें बचपन में ही वैराग्य हो गया। कहते हैं कि नित्यानन्द ने उन्हें स्वप्न में वृन्दावन जाने का आदेश दिया। तदनुसार इन्होंने वृन्दावन में रहकर संस्कृत का अध्ययन किया और संस्कृत में अनेक ग्रंथों की रचना की जिसमें गोविन्दलीलामृत अधिक प्रसिद्ध है। इसमें राधा-कृष्ण की वृंदावन की लीला का वर्णन है। किंतु इनका महत्व पूर्ण ग्रंथ चैतन्यचरितामृत है। इसमें महाप्रभु चैतन्य की लीला का गान किया है। इसमें उनकी विस्तृत जीवनी, उनके भक्तों एवं भक्तों के शिष्यों के उल्लेख के साथ-साथ गौड़ीय वैष्णवों की दार्शनिक एवं भक्ति संबंधी विचारधारा का निदर्शन है। इस महाकाव्य का बंगाल में अत्यंत आदर है और ऐतिहासिक दृष्टि से भी यह महत्वपूर्ण है।\n", "id": "434401", "title": "कविराज कृष्णदास"}
{"url": "https://hi.wikipedia.org/wiki?curid=434408", "text": "कृष्णराजसागर\n\nकृष्णराजसागर मैसूर नगर से 12 मील उत्तरपश्चिम में एक कृत्रिम जलाशय (क्षेत्रफल 49 1/2 वर्गमील) है। इस जलाशय का निर्माण कावेरी नदी पर 124 फुट ऊँचा तथा 1,314 फुट लंबा बाँध बाँधकर किया गया है। इसमें कावेरी, हेमावती तथा लक्ष्मणरतीर्था नदियाँ गिरती हैं, जिनसे निकाली गई कई नहरें जलाशय के आसपास की 92,000 एकड़ भूमि की सिंचाई के लिये उपयोगी है।\n\nकृष्णराजसागर बाँध पर जलविद्युत् भी उत्पन्न की जाती है और इसी से बंगलोर नगर को पानी पहुँचाया जाता है। इसके पास कावेरी नदी के बाएँ तट पर वृंदावन नामक वाटिका है जो पर्यटकों के आकर्षण का केंद्र है। जिस स्थान पर कावेरी नदी जलाशय में प्रेवश करती हैं यहाँ कृष्णराजनगर नामक छोटा कस्बा है जो मिट्टी के सुंदर बर्तनों के गृहउद्योग के लिये प्रसिद्ध है।\n\n\n", "id": "434408", "title": "कृष्णराजसागर"}
{"url": "https://hi.wikipedia.org/wiki?curid=434410", "text": "चंद्रसेन राजा\n\nचंद्रसेन राजा संभाजी भोंसले के विश्वासपात्र सरदार धनाजी यादव का पुत्र। पिता के बाद चंद्रसेन प्रधान सेनापति बना। गुप्त रूप से शिवाजी की माता ताराबाई का पक्ष करने से साहूजी ने बालाजी विश्वनाथ को इनपर दृष्टि रखने के लिये नियुक्त किया। संयोग से एक दिन शिकार खेलते समय चंद्रसेन और बालाजी विश्वनाथ में लड़ाई हो गई। चंद्रसेन भागकर ताराबाई के पास पहुँचा। सन्‌ 1712 ई. में जब ताराबाई और शिवाजी कारागार में डाले गए और महारानी राजसबाई कोल्हापुर में प्रधान नियुक्त हुई चंद्रसेन इस डर से कि कहीं वह पकड़कर साहूजी के पास न भेज दिया जाय, भागकर निजामुल्मुल्क आसफजाह के पास पहुँचा और उसकी सलाह से वह बादशाह फर्रुखसियर की सेवा में चला आया। बादशाह ने उसे सातहजारी मंसब दिया और बीदर प्रांत की कई जागीरें दे दी। इसने पंचमहाल ताल्लुके में कष्णा नदी के पास एक पहाड़ी पर छोटा सा दुर्ग बनवाया जिसका नाम चंद्रगढ़ रखा। सन्‌ 1726 ई. में निजामुल्मुल्क आसफजाह की साहूजी पर चढ़ाई के समय चंद्रसेन ने आसफजाह की सहायता की।\n", "id": "434410", "title": "चंद्रसेन राजा"}
{"url": "https://hi.wikipedia.org/wiki?curid=434411", "text": "कलचुरि राजवंश\n\nकलचुरि प्राचीन भारत का विख्यात राजवंश था। 'कलचुरी ' नाम से भारत में दो राजवंश थे- एक मध्य एवं पश्चिमी भारत (मध्य प्रदेश तथा राजस्थान) में जिसे 'चेदि', या 'हैहय' या 'उत्तरी कलचुरि' कहते हैं तथा दूसरा 'दक्षिणी कलचुरी' जिसने वर्तमान कर्नाटक के क्षेत्रों पर राज्य किया।\n\nचेदी प्राचीन भारत के 16 महाजनपदों में से एक था। इसका शासन क्षेत्र मध्य तथा पश्चिमी भारत था। आधुनिक बुंदलखंड तथा उसके समीपवर्ती भूभाग तथा मेरठ इसके आधीन थे। शक्तिमती या संथिवती इसकी राजधानी थी।\n\nकलचुरी शब्द के विभिन्न रूप- कटच्छुरी, कलत्सूरि, कलचुटि, कालच्छुरि, कलचुर्य तथा कलिचुरि प्राप्त होते हैं। विद्वान इसे संस्कृत भाषा न मानकर तुर्की के 'कुलचुर' शब्द से मिलाते हैं जिसका अर्थ उच्च उपाधियुक्त होता है। अभिलेखों में ये अपने को हैहय नरेश अर्जुन का वंशधर बताते हैं। इन्होंने २४८-४९ ई. से प्रारंभ होनेवाले संवत् का प्रयोग किया है जिसे कलचुरी संवत् कहा जाता है। पहले वे मालवा के आसपास रहनेवाले थे। छठी शताब्दी के अंत में बादमी के चालुक्यों के दक्षिण के आक्रमण, गुर्जरों के समीपवर्ती प्रदेशों पर आधिपत्य, मैत्रकों के दबाव तथा अन्य ऐतिहासिक कारणों से पूर्व जबरपुर (जाबालिपुर?) के आसपास बस गए। यहीं लगभग नवीं शताब्दी में उन्होंने एक छोटे से राज्य की स्थापना की। अभिलेखों में कृष्णराज, उसके पुत्र शंकरगण, तथा शंकरगण के पुत्र बुधराज का नाम आता है। उसकी मुद्रओं पर उसे 'परम माहेश्वर' कहा गया है। शंकरगण शक्तिशाली नरेश था। इसने साम्राज्य का कुछ विस्तार भी किया था। बड़ौदा जिले से प्राप्त एक अभिलेख में निरिहुल्लक अपने को कृष्णराज के पुत्र शंकरगण का सांमत बतलाता है। लगभग ५९५ ई. के पश्चात शंकरगण के बाद उसका उतराधिकारी उसका पुत्र बुधराज हुआ। राज्यारोहण के कुछ ही वर्ष बाद उसने मालवा पर अधिकार कर लिया। महाकूट-स्तंभ-लेख से पता चलता है कि चालूक्य नरेश मंगलेश ने इसी बुधराज को पराजित किया था। इस प्रदेश से कलचुरी शासन का ह्रास चालुक्य विनयादित्य (६८१-९६ ई.) के बाद हुआ।\n\nत्रिपुरी के आसपास चंदेल साम्राजय के दक्षिण भी कलचुरियों ने अपना साम्राज्य सथापित किया था। त्रिपुरी के कलचुरियों के वंश का प्रथम व्यक्ति कोकल्स प्रथम था। अपने युग के इस अद्भुत वीर ने भोज प्रथम प्रतीहार तथा उसके सामंतों को दक्षिण नहीं बढ़ने दिया। इनकी निधियों को प्राप्त कर उसने इन्हें भय से मुक्त किया। अरबों को पराजित किया तथा वंग पर धावा किया। इसके १८ पुत्रों का उल्लेख मिलता है किंतु केवल शंकरगण तथा अर्जुन के ही नाम प्राप्त होते हैं। शंकरगण ने मुग्धतुंग, प्रसिद्ध धवल तथा रणविग्रह विरुद्ध धारण किए। इसने राष्ट्रकूट कृष्ण द्वितीय से मिलकर चालुकय विजयादित्य तृतीय पर आक्रमण किया किंतु दोनों को पराजित होना पड़ा। प्रसिद्ध कवि राजशेखर उसके दरबार से भी संबंधित रहे। इसके बाद इसका छोटा भाई युवराज सिंहासनारूढ़ हुआ। विजय के अतिरिक्त शैव साधुओं को धर्मप्रचार करने में सहयता पहुँचाई। युवराज के बाद उसका पुत्र लक्ष्मणराज गद्दी पर बैठा, इसने त्रिपुरी की पुरी को पुननिर्मित करवाया। इसी के राज्यकाल से राज्य में ह्रास होना प्रारंभ हो गया। चालुक्य तैलप द्वितीय और मुंज परमार ने इनकी शक्ति को छिन्न-भिन्न कर दिया। मुंज ने त्रिपुरी पर विजय प्राप्त कर ली। उसके वापस जाने पर मंत्रियों ने युवराज द्वितीय को राजकीय उपाधि नहीं धारण करने दी और उसके पुत्र कोकल्ल द्वितीय को गद्दी पर बैठाया। इसने साम्राज्य की शक्ति को कुछ दृढ़ किया, किंतु उसके बाद धीरे-धीरे राजनीतिक शक्तियों ने त्रिपुरी के कलचुरियों के साम्राज्य का अंत कर दिया।\n\nउत्तर में गोरखपुर जिले के आसपास कोकल्ल द्वितीय के जमाने में कलचुरियों ने एक छोटा सा राज्य स्थापित किया। इस वंश का प्रथम पुरुष राजपुत्र था। इसके बाद शिवराज प्रथम, शंकरगण ने राज्य किया। कुछ दिनों के लिए इस क्षेत्र पर मलयकेतु वंश के तीन राजाओं, जयादित्य, धर्मादित्य, तथा जयादिव्य द्वितीय ने राज किया था। संभवत: भोज प्रथम परिहार ने जयादिव्य को पराजित कर गुणांबोधि को राज्य दिया। गुणांबोधिदेव के पुत्र भामानदेव ने महीपाल प्रतिहार की सहायता की थी। उसके बाद शंकरगण द्वितीय मुग्धतुंग, गुणसागर द्वितीय, शिवराज द्वितीय (भामानदेव), शंकरगण तृतीय तथा भीम ने राज किया। अंतिम महाराजधिराज सोढ़देव के बाद इस कुल का पता नहीं चलता। संभवत: पालों ने इनकी शक्ति को छिन्न-भिन्न कर दिया।\n\nजेजाकभुक्ति के चंदेलों के राज्य के दक्षिण में कलचुरि राजवंश का राज्य था जिसे चेदी राजवंश भी कहते हैं। कलचुरि अपने को कार्तवीर्य अर्जुन का वंशज बतलाते थे और इस प्रकार वे पौराणिक अनुवृत्तों की हैहय जाति की शाखा थे। इनकी राजधानी त्रिपुरी जबलपुर के पास स्थित थी और इनका उल्लेख डाहल-मंडल के नरेशों के रूप में आता है। बुंदेलखंड के दक्षिण का यह प्रदेश 'चेदि देश' के नाम से प्रसिद्ध था इसीलिए इनके राजवंश को कभी-कभी चेदि वंश भी कहा गया है।\n\nइस वंश का प्रथम ज्ञात शासक कोक्ल्ल प्रथम था जो 845 ई. के लगभग सिंहासन पर बैठा। उसने वैवाहिक संबंधों के द्वारा अपनी शक्ति दृढ़ की। उसका विवाह नट्टा नाम की एक चंदेल राजकुमारी से हुआ था और उसने अपनी पुत्री का विवाह राष्ट्रकूट नरेश कृष्ण द्वितीय के साथ किया था। इस युग की अव्यवस्थित राजनीतिक स्थित में उसने अपना प्रभाव बढ़ाने के लिए कई युद्ध किए। उसने प्रतिहार नरेश भोज प्रथम और उसके सांमत कलचुरि शंकरगण, गुहिल हर्षराज और चाहपान गूवक द्वितीय को पराजत किया। कोक्कल्ल के लिए कहा गया है कि उसने इन शासकों के कोष का हरण किया और उन्हें संभवत: फिर आक्रमण न करने के आश्वासन के रूप में भय से मुक्ति दी। इन्हीं युद्धों के संबंध में उसने राजस्थान में तुरुष्कां को पराजित किया जो संभवत: सिंध के अरब प्रांतपाल के सैनिक थे। उसने वंग पर भी इसी प्रकार का आक्रमण किया था। अपने शासनकाल के उत्तरार्द्ध में उसने राष्ट्रकूट नरेश कृष्ण द्वितीय को पराजित करके उत्तरी कोंकण पर आक्रमण किया था किंतु अंत में उसने राष्ट्रकूटों के साथ संधि कर ली थी। इन युद्धों से कलचुरि राज्य की सीमाओं में कोई वृद्धि नहीं हुई। कोक्कल्ल के 18 पुत्र थे जिनमें से 17 की उसने पृथक पृथक मंडलों का शसक नियुक्त किया; ज्येष्ठ पुत्र शंकरगण उसके बाद सिंहासन पर बैठा। इन 17 पुत्रों में से एक ने दक्षिण कोशल में कलचुरि राजवंश की एक नई शाखा की स्थापना की जिसकी राजधानी पहले तुम्माण और बाद में तृतीय नरेश नत्नराज द्वारा स्थापित रत्नपुर थी। इस शाखा में नौ शासक हुए जिन्होंने 12वीं शताब्दी के अंत तक राज्य किया।\n\nशंकरगण ने कोशल के सोमवंशी नरेश से पालि छीन लिया1 पूर्वी चालुक्य विजयादित्य तृतीय के आक्रमण के विरुद्ध वह राष्ट्रकूट कृष्ण द्वितीय की सहायता के लिए गया किंतु उसके पक्ष की पूर्ण पराजय हुई। उसने अपनी पुत्री लक्ष्मी का विवाह कृष्ण द्वितीय के पुत्र जगत्तुंग के साथ किया था जिनका पुत्र इंद्र तृतीय था। इंद्र तृतीय का विवाह शंकरगण के छोटे भाई अर्जुन की पौत्री से हुआ था।\n\nशंकरगण के बाद पहले उसका ज्येष्ठ पुत्र बालहर्ष और फिर कनिष्ठ पुत्र युवरा प्रथम केयूरवर्ष सिंहासन पर बैठा। युवराज (दसवीं शताब्दी का द्वितीय चरण) ने गौड़ और कलिंग पर आक्रमण किया था। किंतु अपने राज्यकाल के अंत समय में उसे स्वयं आक्रमणों का समना करना पड़ा और चंदेल नरेश यशोवर्मन् के हाथों पराजित होना पड़ा। राष्ट्रकूट नरेश कृष्ण तृतीय युवराज का दोहित्र था और स्वयं उसकी पत्नी भी कलचुरि वंश की थी। उसने अपने पिता के राज्यकाल में ही एक बार कालंजर पर आक्रमण किया था। सिंहासन पर बैठने के बाद उसने मैहर तक के प्रदेश पर अधिकार कर लिया था किंतु शीघ्र ही युवराज को राष्ट्रकूटों को भगाने में सफलता मिली। कश्मीर और हिमालय तक उसके आक्रमण की बात अतिश्योक्ति लगती है।\n\nयुवराज के पुत्र लक्ष्मणराज (10वीं शताब्दी का तृतीय चरण) ने पूर्व में बंगाल, ओड्र और कोसल पर आक्रमण किया। पश्चिम में वह लाट के सामंत शासक और गुर्जर नरेश (संभवत: चालुक्य वंश का मूल राज प्रथम) को पराजित करके सोमनाथ तक पहुँचा था। उसकी कश्मीर और पांड्य की विजय का उल्लेख संदिग्ध मालूम होता है। उसने अपनी पुत्री बोन्थादेवी का विवाह चालुक्य नरेश विक्रमादित्य चतुर्थ से किया था जिनका पुत्र तैल द्वितीय था।\n\nलक्ष्मणराज के दोनों पुत्रों शंकरगण और युवराज द्वितीय में सैनिक उत्साह का अभाव था। युवराज द्वितीय के समय तैज द्वितीय ने भी चेदि देश पर आक्रमण किए। मुंज परमार ने तो कुछ समय के लिए त्रिपुरी पर ही अधिकार कर लिया था। युवराज की कायरता के कारण राज्य के प्रमुख मंत्रियों ने उसके पुत्र कोक्कल्ल द्वितीय को सिंहासन पर बैठाया। कोक्कल्ल के समय में कलचुरि लोगों को अपनी लुप्त प्रतिष्ठा फिर से प्राप्त हुई। उसने गुर्जर देश के शासक को पराजित किया। उसे कुंतल के नरेश (चालुक्य सत्याश्रय) पर भी विजय प्राप्त हुई। उसने गौड़ पर भी आक्रमण किया था।\n\nकोक्कल्ल के पुत्र विक्रमादित्य उपाधिधारी गांगेयदेव के समय में चेदि लोगों ने उत्तरी भारत पर अपनी सार्वभौम सत्ता स्थापित करने की ओर चरण बढ़ाए। उसका राज्यकाल 1019 ई. के कुछ वर्ष पूर्व से 1041 ई. तक था। भोज परमार और राजेंद्र चोल के साथ जो उसने चालुक्य राज्य पर आक्रमण किया उसमें वह असफल रहा। उसने कोसल पर आक्रमण किया और उत्कल को जीतता हुआ वह समुद्र तट तक पहुँच गया। संभवत: इसी विजय के उपलक्ष में उसने त्रिकलिंगाधिपति का विरुद धारण किया। भोज परमार और विजयपाल चंदेल के कारण उसकी साम्राज्य-प्रसार की नीति अवरुद्ध हो गई। उत्तर-पूर्व की ओर उसने बनारस पर अधिकार कर लिया और अंग तक सफल आक्रमण किया किंतु मगध अथवा तीरभुक्ति (तिरहुत) हो वह अपने राज्य में नहीं मिला पाया। 1034 ई. में पंजाब के सूबेदार अहमद नियाल्तिगीन ने बनारस पर आक्रमण कर उसे लूटा। गांगेयदेव ने भी कीर (काँगड़ा) पर, जो मुसलमानों के अधिकार में था, आक्रमण किया था।\n\nगांगेयदेव का पुत्र लक्ष्मीकर्ण अथवा कर्ण कलचुरि वंश का सबसे शक्तिशाली शासक था और उसकी गणना प्राचीन भारतीय इतिहास के महान्‌ विजेताओं में होती है। उसने प्रयाग पर अपना अधिकार कर लिया और विजय करता हुआ वह कीर देश तक पहुँचा था। उसने पाल राज्य पर दो बार आक्रमण किया किंतु अंत में उसने उनसे संधि की और विग्रह पाल तृतीय के साथ अपनी पुत्री यौवनश्री का विवाह किया। राढा के ऊपर भी कुछ समय तक उसका अधिकार रहा। उसने वंग को भी जीता किंतु अंत में उसने वंग के शासक जातवर्मन्‌ के साथ संधि स्थापित की और उसके साथ अपनी पुत्री वीरश्री का विवाह कर दिया। उसने ओड्र और कलिंग पर भी विजय प्राप्त की। उसने कांची पर भी आक्रमण किया था और पल्लव, कुंग, मुरल और पांड्य लोगों को पराजित किया था। कुंतल का नरेश जो उसके हाथों पराजित हुआ, स्पष्ट ही सोमेश्वर प्रथम चालुक्य था। 1051 ई. के बाद उसने कीर्तिवर्मन्‌ चंदेल को पराजित किया किंतु बुंदेलखंड पर उसका अधिकार अधिक समय तक नहीं बना रह सका। उसने मालव के उत्तर-पश्चिम में स्थिति हूणमंडल पर भी आक्रमण किया था। भीम प्रथम चालुक्य के साथ साथ उसने भोज परमार के राज्य की विजय की किंतु चालुक्यों के हस्तक्षेप के कारण उसे विजित प्रदेश का अधिकार छोड़ना पड़ा। बाद में भीम ने कलह उत्पन्न होने पर डाहल पर आक्रमण कर कर्ण को पराजित किया था।\n\n1072 ई. में वृद्धावस्था से अशक्त लक्ष्मीकर्ण ने सिंहासन अपने पुत्र यश:कर्ण को दे दिया। यश:कर्ण ने चंपारण्य (चंपारन, उत्तरी बिहार) और आंध्र देश पर आक्रमण किया था किंतु उसके शासनकाल के अंतिम समय जयसिंह चालुक्य, लक्ष्मदेव परमार और सल्लक्षण वर्मन्‌ चंदेल के आक्रमणों के कारण चेदि राज्य की शक्तिक्षीण हो गई। चंद्रदेव गांहड़वाल ने प्रयाग और बनारस पर अपना अधिकार कर लिया। मदनवर्मन्‌ चंदेल ने उसके पुत्र जयसिंह ने कुमारपाल चालुक्य, बिज्जल कलचुरि और खुसरव मलिक के आक्रमणों का सफल सामना किया। जयसिंह के पुत्र विजयसिंह का डाहल पर 1211 ई. तक अधिकार बना रहा। किंतु 1212 ई. में त्रैलोक्यवर्मन्‌ चंदेल ने ये प्रदेश जीत जिए। इसके बाद इस वंश का इतिहास में केई चिह्न नहीं मिलता। (ल.गो.)\n\nकर्ण, यश:कर्ण और जयसिंह ने सम्राट की प्रचलित उपाधियों के अतिरिक्त अश्वपति, गजपति, नरपति और राजत्रयाधिपति की उपाधियाँ धारण की। कोक्कल्ल प्रथम के द्वारा अपने 17 पुत्रों की राज्य के मंडलों में नियुक्ति चेदि राज्य के शासन में राजवंश के व्यक्तियों को महत्वपूर्ण स्थान देने के चलन का उदाहरण है। राज्य को राजवंश का सामूहिक अधिकार माना जाता था। राज्य में महाराज के बाद युवराज अथवा महाराजपुत्र का स्थान था। महारानियाँ भी राज्यकार्य में महत्वपूर्ण स्थान रखती थीं। मंत्रिमुख्यों के अतिरिक्त अभिलेखों में महामंत्रिन्‌, महामात्य, महासांधिविग्रहिक, महाधर्माधिकरण, महापुरोहित, महाक्षपटलिक, महाप्रतीहार, महासामंत और महाप्रमातृ के उल्लेख मिलते हैं। मंत्रियों का राज्य में अत्यधिक प्रभाव था। कभी-कभी वे सिंहासन के लिए राज्य परिवार में से उचित व्यक्ति का निर्धारण करते थे। राजगुरु का भी राज्य के कार्यों में गौरवपूर्ण महत्व था। सेना के अधिकारियों में महासेनापति के अतिरिक्त महाश्वसाधनिक का उल्लेख आया है जो सेना में अश्वारोहियों के महत्व का परिचायक है। कुछ अन्य अधिकारियों के नाम हैं : धर्मप्रधान, दशमूलिक, प्रमत्तवार, दुष्टसाधक, महादानिक, महाभांडागारिक, महाकरणिक और महाकोट्टपाल। नगर का प्रमुख पुर प्रधान कहलाता था। पद वंशगत नहीं थे, यद्यपि व्यवहार में किसी अधिकारी के वंशजों को राज्य में अपनी योग्यता के कारण विभिन्न पदों पर नियुक्त किया जाता था। धर्माधिकरण के साथ एक पंचकुल (समिति) संयुक्त होता था। संभवत: ऐसी समितियाँ अन्य विभागों के साथ भी संयुक्त है। राज्य के भागों के नामों में मंडल और पत्तला का उल्लेख अधिक थी। चेदि राजाओं का अपने सामंतों पर प्रभावपूर्ण नियंत्रण था। राज्य-करों की सूची में पट्टकिलादाय और दुस्साध्यादाय उल्लेखनीय हैं, ये संभव: इन्हीं नामों के अधिकारियों के वेतन के रूप में एकत्रित किए जाते थे। इसी प्रकार घट्टपति और तरपति भी कर उगाहते थे। शौल्किक शुल्क एकत्रित करनेवाला अधिकारी था। विषयादानिक भी कर एकत्रित करनेवाला अधिकारी था। विक्रय के लिए वस्तुएँ मंडपिका में आती थीं जहाँ उनपर कर लगाया जाता था।\n\nब्राह्मणों में सवर्ण विवाह का ही चलन था किंतु अनुलोम विवाह अज्ञात नहीं थे। कुछ वैश्य क्षत्रियों के कर्म भी करते थे। कायस्थ भी समाज के महत्वपूर्ण वर्ग थे। कलचुरि नरेश कर्ण ने हूण राजकुमारी आवल्लदेवी से विवाह किया था, उसी की संतानयश: कर्ण था। बहुविवाह का प्रचलन उच्च कुलों में विशेष रूप से था। सती का प्रचलन था किंतु स्त्रियाँ इसके लिए बाध्य नहीं थीं। संयुक्त-परिवार-व्यवस्था के कई प्रमाण मिलते हैं। व्यवसाय और उद्योग श्रेणियों के रूप में संगठित थे। नाप की इकाइयों में खारी, खंडी, गोणी, घटी, भरक इत्यादि के नाम मिलते हैं। गांगेयदेव ने बैठी हुई देवी की शैली के सिक्के चलाए। ये तीनों धातुओं में उपलब्ध हैं। यह शैली उत्तरी भारत की एक प्रमुख शैली बन गई और कई राजवंशों ने इसका अनुकरण किया।\n\nधर्म के क्षेत्र में सामान्य प्रवृत्ति समन्वयवादी और उदार थी। ब्रह्मा, विष्णु ओर रुद्र की समान पूजा होती थी। विष्णु के अवतारों में कृष्ण के स्थान पर बलराम की अंकित किए जाते थे। विष्णु की पूजा का अत्यधिक प्रचलन था किंतु शिव-पूजा उससे भी अधिक जनप्रिय थी। चेदि राजवंश के देवता भी शिव थे। युवराज देव प्रथम के समय में शैवधर्म का महत्व बढ़ा। उसने मत्तमयूर शाखा के कई शैव आचार्यों को चेदि देश में बुलाकर बसाया और शैव मंदिरों और मठों का निर्माण किया। कुछ शैव आचार्य राजगुरु के रूप में राज्य के राजनीतिक जीवन में महत्व रखते थे। गोलकी मठ में 64 योगिनियों और गणपति की मूर्तियाँ थीं। वह मठ दूर-दूर के विद्वानों और धार्मिकों के आकर्षण का केंद्र था और उसकी शाखाएँ भी कई स्थानों में स्थापित हुई थीं। ये मठ शिक्षा के केंद्र थे। इनमें जनकल्याण के लिए सत्र तो थे ही, इनके साथ व्याख्यानशालाओं का भी उल्लेख आता है। गणेश, कार्तिकेय, अंबिका, सूर्य और रेवंत की मूर्तियाँ उपलब्ध होती हैं। बौद्ध और जैन धर्म भी समृद्ध दशा में थे।\n\nचेदि नरेश दूर-दूर के ब्राह्मणों को बुलाकर उनके अग्रहार अथवा ब्रह्मस्तंब स्थापित करते थे। इस राजवंश के नरेश स्वयं विद्वान्‌ थे। मायुराज ने उदात्ताराघव नाम के एक नाटक और संभवम: किसी एक काव्य की भी रचना की थी। भीमट ने पाँच नाटक रचे जिनमें स्वप्नदशानन सर्वश्रेष्ठ था। शंकरगण के कुछ श्लोक सुभाषित ग्रंथों में मिलते हैं। राजशेखर के पूर्वजों में अकालजलद, सुरानंद, तरल और कविराज चेदि राजाओं से ही संबंधित थे। राजशेखर ने भी कन्नौज जाने से पूर्व ही छ: प्रबंधों की रचना की थी और बालकवि की उपाधि प्राप्त की थी। युवराजदेव प्रथम के शासनकाल में वह फिर त्रिपुरी लौटा जहाँ उसने विद्धशालभंजिका और काव्यमीमांसा की रचना की। कर्ण का दरबार कवियों के लिए पसिद्ध था। विद्यापति और गंगाधर के अतिरिक्त वल्लण, कर्पूर और नाचिराज भी उसी के दरबार में थे। बिल्हण भी उसके दरबार में आया था। कर्ण के दरबार में प्राय: समस्यापूरण की प्रतियोगिता होती थी। कर्ण ने प्राकृत के कवियों को भी प्रोत्साहन दिया था।\n\nकलचुरि नरेशों ने, विशेष रूप से युवराजदेव प्रथम, लक्ष्मणराज द्वितीय और कर्ण ने, चेदि देश में अनेक भव्य मंदिर बनवाए। इनके उदाहरण पर कई मंत्रियों और सेनानायकों ने भी शिव के मंदिर निर्मित किए। इनमें से अधिकांश की विशेषता उनका वृत्ताकार गर्भगृह है। इनकी मूर्तियों की कला पर स्थानीय जन का प्रभाव स्पष्ट है। ये मूर्तिफलक विषय की अधिकता और भीड़ से बोझिल से लगते हैं।\n\n\n", "id": "434411", "title": "कलचुरि राजवंश"}
{"url": "https://hi.wikipedia.org/wiki?curid=434416", "text": "तापन, संवातन तथा वातानुकूलन\n\nतापन (हीटिंग) और संवातन (वेंटिलेशन) युगों से भोजन और जीवन के साथ-साथ तापन की समस्या भी मनुष्य के मस्तिष्क को उलझाती रही है। शीत प्रदेशों में तो इसका महत्व है ही, अनेक उष्ण प्रदेशों में भी शीतकाल में तापन अनिवार्य हो जाता है। किंतु भोजन की भाँति इसके लिये मनुष्य को बाहर की ओर नहीं देखना पड़ा, क्योंकि यह शरीर स्वयं ही ऊष्मा का स्रोत है और यदि शरीर से निकलनेवाली ऊष्मा को सुरक्षित रखने के लिये आवश्यक उपाय कर लिए जाएँ तो मनुष्य की तापन समस्या हल हो जाती है।\n\nमनुष्य उष्ण रक्तवाला प्राणी है। इसके शरीर का ताप अपेक्षाकृत ऊँचा (लगभग 37 डिग्री सें0) रहता है। शरीर को बनाए रखने कि लिये भोजन ईधंन का काम देता है। जब बाहर का ताप कम रहता है, तब शरीर से ऊष्मा का विकिरण होता रहता है। एक औसत दर्जे का स्वस्थ शरीर इतनी ऊष्मा निकालता है, जितनी 100 वाट का बिजली का बल्ब। कपड़ो से यह ऊष्मा हानि कुछ रूक जाती है। बहुत अधिक कपड़े पहनने से ऊष्मा की हानि उस गति से नहीं होती, जिस गति से वह उत्पन्न होती है। फलत: शरीर को कष्ट होता है, उसका ताप बढ़ जाता है और गड़बड़ी आ जाती है। यदि कपड़े बहुत कम पहने जाएँ तो जितनी ऊष्मा उत्पन्न होती है, उससे अधिक की होनि होती है, फलत: शरीर ठंढा होता जाता है और कष्ट होता है। वास्तव में किसी भी दशा में मानव शरीर को बाहरी ऊष्मा पहुँचाने की आवश्यकता नहीं है, बल्कि अनेक परिस्थितियों में उन कमरों को ही उष्ण रखने की आवश्यकता होती है जो मानव के निवासस्थान है, ताकि शारीरिक ऊष्मा की हानि उतनी ही हो जितनी शरीर में उत्पन्न होती है।\n\nअनुभव से ज्ञात हुआ है कि साधारण कपड़े पहने हुए सामान्य रूप से स्वस्थ व्यक्ति के लिये घुटने भर ऊँचाई पर (फर्श से लगभग 45 सेंमी. ऊपर) 18.40 सें. का ताप सुखप्रद होता है। अनेक सामान्य तापन पद्धतियों द्वारा इतना ताप लाने में सिर के बराबर ऊँचाई पर (फर्श के लगभग 1.50 मीटर ऊपर) ताप लगभग 21.0 सें. हो जाता है। इतने पर भी शरीर से ऊष्मा की हानि होती ही रहती है, किंतु इतनी नहीं कि शरीर अत्याधिक शीतल हो जाए।\n\nइसका प्रारंभिक रूप आज भी अनेक अविकसित स्थानों में मिलता है, जहाँ गुफा या तंबू के भीतर एक गढ़े में आग रख दी जाती है। धीरे धीरे खोज हुई और छत में या दिवार के एक छेद बनाया जाने लगा, जिससे धुआँ बाहर निकल जाए। इस प्रकार चिमनी और अँगीठी का जन्म हुआ। फिर धातु के स्टोव प्रयोग में आए, जो कमरे के बीच में भी रखे जा सकते थे और धुआं नलियों द्वारा चिमनी तक पहुँचाया जाता था। धीरे धीरे निर्धूम ईधंन के रूप में लकड़ी के कोयले की खोज हुई और यह साधरण तापन में बहुत काम आया। भूमध्यसागर के तट पर और एशिया होते हुए चीन, जापान तक इसका व्यापक उपयोग हुआ। दक्षिणी इटली में छिछली सिगड़ियों में, जिन्हें आवश्यकतानुसार एक कमरे से दूसरे कमरे में ले जा सकते हैं, यही जलाया जाता है।\n\nइस स्थानीय तापन व्यवस्था के अतिरिक्त प्राचीन रोमवासियों के तथा अन्य सभ्य जातियों ने एक केंद्रीय तापन व्यवस्था का भी विकास किया था। बड़ी बड़ी इमारतों के फर्शों, दीवारों और छतों में धूमनालियाँ बनी होती थीं और अग्निदाह से उत्पन्न गैसें उनमें घूमती थीं। इनसे विकिरण द्वारा इमारत गर्म होती थी। इनके उदाहरण रोम में कराकला के स्नानागारों में तथा इंग्लैड में बाथ के रोमन स्नानागारों में अब भी दिखाई देते है। सिद्धांत रूप में यह व्यवस्था आधुनिक तापन में भी अपनाई गई है और रूस के अनेक भागों में तो बिना किसी परिवर्तन के ही चालू है।\n\nतापन की अनेक पद्धतियों में चार प्रक्रियाएँ एक दूसरे के बाद होती हैं। पहली है ऊर्जाविमोचन, जो प्रय: भट्ठी, अग्निधान या बॉयलर (boiler) में होता है। ईधंन के जलते समय उसमें निहित रासायनिक ऊर्जा मुक्त होकर ऊष्मा में परिवर्तित हो जाती है, जिससे कोई प्रवाही पदार्थ, जैसे हवा, भाप या पानी गर्म किया जाता है। दूसरी प्रक्रिया में, ऊष्मा लिए हुए प्रवाही पदार्थ चलकर उस स्थान पर पहुँचता है, जहाँ ऊष्मा मुक्त होती है। तीसरी प्रक्रिया में, उष्मा प्रवाही पदार्थ से मुक्त होकर कमरे की वायु या किसी उपकरण, जेसे उष्मा विकिरक या तापानुकूलक आदि के बाहरी तल, में पहुँचती है। चौथी प्रक्रिया ऊष्मा वितरण की होती है, जिससे वह रीति से कमरे में सब जगह फैल जाए।\n\nएक केद्रीय स्थान पर ऊष्मा उत्पन्न करके उसे बड़ी बड़ी इमारतों में, या कई इमारतों में, आवश्यकतानुसार सभी स्थानों तक ले लाना केंद्रीय तापन कहलाता है। आजकल यह प्राय: दो प्रकार से संपंन्न होता है: (क) अप्रत्यक्ष अथवा उष्ण वायु द्वारा और (ख) प्रत्यक्ष, जिसमें वाष्प या गर्म जल द्वारा ऊष्मा निर्दिष्ट स्थान तक पहुँचती है, जहाँ विकिरक उसे बिखेरते हैं।\n\n(क) उष्ण-वायु-तापन में संवाहन द्वारा ऊष्मा निर्दिष्ट स्थान तक पहुँचती है। एक बड़ी भट्ठी में, जो प्राय: तहखाने में होती है,\n\nएक पंखे द्वारा उष्ण वायु कमरे में भेजी जाती है तथा ठंडी वायु गर्म होने के लिये भट्ठी में लौट आती है। क. उष्ण वायु का आगम, ख. ठंडी वायु की झंझरी, ग. उष्ण वायु का मार्ग, घ. ठंडी वायु की वापसी, च. पंखा तथा वायु को छाननेवाला उपकरण और छ. उष्ण वायु की भट्ठी।\n\nवायु गर्म की जाती है। उष्ण वायु उठकर बड़े बड़े नलों में होती हुई तापानुकुलकों तक पहुँचती है, जो उसे कमरों में छोड़ते हैं। कभी कभी धौकनियाँ या पंखे भी प्रयुक्त होते हैं, ताकि वायु की गति बढ़ जाए और उसका वितरण एक सा हो। सस्ती होने के कारण निजी मकानों में बहुधा यही पद्धति अपनाई जाती है। यद्यपि यह उष्णजलतापन, या वाष्पतापन जैसी प्रभावोत्पादक नहीं, फिर भी यह श्ध्रीातापूर्वक कमरा गरम करने के लिये उत्तम विधि है कुछ उष्ण वायुतापन संयंत्र गर्मी में शीत वायु भी दे सकते है।\n\nसंयुक्त राज्य (अमरीका) तथा कैनाडा में इस पद्धति का बहुत प्रचलन है, क्योंकि वहाँ अत्यधिक शीत के कारण पानी या भाप जम जाने का भय रहता है।\n\n(ख) वाष्प या उष्ण-जल-तापन-पद्धति प्राय: सभी बड़ी या औसत दर्जे की इमारतों में अपनाई जाती है। उष्ण-जल-तापन शायद\n\nपरिसंचरण तत्र द्वारा इस प्रणाली में जल संचरित होता है। उष्ण जल के प्रसार के लिये स्थान देना आवश्यक रहता है। क. प्रसार टंकी, ख. वायु का वाल्व, ग. वापसी राइजर (riser), घ. विकिरण या संनयनक, च. संभरण राइजर, छ. संभरण की मुख्य नली, ज. वापसी की मुख्य नली तथा झ. उष्ण जल का बॉयलर (boiler)।\n\n18वीं शती ई0 के आरंभ में फ्रांस में आरंभ हुआ था और सर्वप्रथम सक पादप-गृह (green house) में इसका उपयोग किया गया था। वाष्प तापन का व्यावहारिक रूप 1784 ई0 में जेम्स वाट ने खोजा था। और 1791 ई0 में हैलिफैक्स के एक अन्वेषक हॉयल ने अपनी विधि पेटेंट करवाई। बॉयलर, नल और विकिरक इस पद्धति के मुख्य अंग हैं। नल व्यवस्था, विकिरक और मजदूरी आदि की लागत अधिक होने से यह पद्धति उष्ण वायु पद्धति की अपेक्षा महँगी पड़ती है, किंतु उससे अधिक विश्वसनीय भी है। विकिरक ऐसे स्थानों पर रखने से जहाँ तापहानि सर्वाधिक होती है, इस पद्धति से ऊष्मा का वितरण अपेक्षाकृत अधिक एक सा होता है।\n\nवाष्प-तापन-संयंत्र में घूमनेवाली वाष्प का ताप 100° सें0 हो सकता है, किंतु यदि नलों के भीतर हवा का दबाव कम कर दिया जाए तो इससे कम ताप मर भी वाष्पन संभव है। यह आंशिक निर्वातन पंप द्वारा संपन्न होता है। ऊष्मा वितरित हो जाने पर कुछ भाप जल बन जाती है और संयंत्र में आंशिक निर्वात बना रहता है, जिससे क्रम चालू रहता है। इस प्रकार लगभग 850 सें0 तक के कम ताप पर ही भाप बनती रहती है।\n\nविकिरक संचालन द्वारा बहुत कम ऊष्मा वितरित करते है, संवाहन द्वारा भी थोड़ी ही ऊष्मा वितरित होती है। मुख्यतया विकिरण द्वारा ही अधिक ऊष्मा प्राप्त होती है। निसृत ऊष्मा की मात्रा विकिरकों के आकार तथा उनके खुले परिमाण पर निर्भर होती है। ये बहुधा\n\nराइजर से होती हुई जल की उष्ण भाप विकिरक में जाती है तथा संघनित जल उसी नली से बॉयलर में वापस आता है। क. राइजर, ख. वायु का वाल्व (Valve), ग. विकिरक या संनयनक, घ. वायु का वाल्व, च. भाप की मुख्य नली, छ. जल का तल, ज. वापसी का नल तथा झ. भाप का बॉयलर।\n\nऐसी जगह रखे जाते हैं, जहाँ वायु का प्रवेश होता है, जैसे खिड़कियों के नीचे। इनके संपर्क में आकर वायु गर्म हो जाती हे ओर कमरे में ऊपर की ओर फैल जाती है।\n\nउपर्युक्त सामान्य विधियों से एक कठिनाई यह होती है कि छत के पास की हवा बहुत गर्म हो जाती है, जैसे घुटनों के पास ताप 15.0 सें0 होगा तो सिर के पास 20.0 सें0, छत के पास 24.0 सें और फर्श के पास केवल 12.0 सें0 ही। इतना कम ताप सुखद नहीं होता। यदि फर्श के पास का ताप बढ़ाने का प्रयत्न किया जाता हे तो ऊपर की ओर कमरा इतना गर्म हो जाता है कि सुख नहीं मिलता। ऐसे तापांतर से बचने के लिये विकिरण ऊष्मन का आश्रय लिया जाता है। कमरे की किसी दीवार में विकिरक न लगाकर जल के नलों की कुंडली या नल पर्याप्त लंबाई में फर्श में ही दबा दिए जाते हैं। इनके भीतर गर्म जल बहने से फर्श गर्म हो जाता है और ऊष्मा विकीर्ण होती है।\n\nविकिरण ऊष्मन से ऊष्मा बीच की वायु की विशेष गर्म करके सीधे व्यक्ति के शरीर पर पड़ती हैं, जो अधिक प्रिय होता है और कमरे के भीतर तापांतर अधिक नहीं होता। फर्श के भीतर बनी नालियों में उष्ण वायु प्रवाहित करके भी ऐसा ही प्रभाव उत्पन्न किया जा सकता है। गर्म जल या गरम वायु के नल फर्श के बजाय दीवारों या छतों में भी लगाए जाते हैं। यह व्यवस्था प्राचीन काल में केंद्रीय तापन के लिये रोमनों द्वारा बनवाए गए हिपोकास्ट जैसी ही है।\n\nइसके लिये विशेष विकिरक कमरे में उपयुक्त स्थान या स्थानों पर रख दिए जाते हैं। कुछ विकिरक ऐसे होते हैं जिनमें गैस जलती हैं और एक पंखा गर्म हवा फैलाता रहता है। कुछ में धातु ही गैस से गर्म हो जाती है और ऊष्मा विकीरित करती है। कुछ ऐसे भी होते है, जिनमें पानी गर्म होकर भाप बन जाता है और उस भाप से भरी हुई नलियों की कुंडली से ऊष्मा विकीर्ण होती हे। बिजली का हीटर भी विकिरक है, जो बहुधा उपयोग में आता है। इसमें विद्युत्प्रतिरोध की तारकुंडली विद्युत्‌ शक्ति से गर्म हो जाती है और ऊष्मा विकीर्ण होती है।\n\nस्थानीय ऊष्मा के अधिकांश स्रोत अपेक्षाकृत बहुत अधिक गर्म होते है। अत: उनसे विकीर्ण ऊष्मा बहुत अधिक मात्रा में प्राप्त होती है। मध्वर्ती वायु अपेक्षाकृत शीतल रहती है। यह बहुत सुखद होता है कि व्यक्ति के पैर तो सुखोष्ण रहें और उसका सिर शीतल। हाँ, इनमें यह दोष अवश्य है कि निकटवर्ती स्थान अधिक गर्म हो जाता है, जबकि उसी कमरे में दूरवर्ती शीतल ही बना रहता है।\n\nऊष्मा उत्पन्न के निमित्त ईधंन के रूप में प्राय: पत्थर का कोयला, कोक, तेल या गैस काम में आती है। बिजली के प्रयोग से सादगी और सफाई अधिक रहती है, किंतु लागत बढ़ जाती है। बिजली बहुधा स्थानीय तापन के लिये प्रयुक्त होती है, जहाँ थोड़ा स्थान शीघ्रतापूर्वक गर्म करना होता है। संयुक्त राज्य अमरीका में, जहाँ प्राकृतिक गैस मिलती है, वहाँ से वह नलों द्वारा सैकड़ों मील दूर तक ले जाई जाती है और तापन तथा उद्योग के काम आती है। जहाँ गर्म पानी के सोते अधिक होते हैं, वहाँ से गर्म पानी असंवाहित नलों द्वारा दूर दूर तक पहुँचाया जाता है। आइसलैंड में सोतों का गरम पानी 40 मील दूर तक तापन के काम आता है।\n\nकिसी स्थान से गंदी वायु निकालकर वहाँ स्वच्छ वायु पहुँचाना संवातन कहलाता है। संवातन संबंधी विचारों में स्थान स्थान पर बहुत विविधता पाई जाती है। किसी देश में तो खुली हवा का प्रवेश, चाहे उससे ताप गिरता ही क्यों न हो, स्वास्थ्य और सुख के लिये अनिवार्य समझा जाता है इसके विपरीत जर्मनी में यह विशेष ध्यान रखा जाता है कि जाड़े में हवा कमरे में से होकर न आने पाए। फिर भी वहाँ इसका कोई दुष्प्रभाव दृष्टिगोचर नहीं होता। द्वितीय विश्वयुद्ध के समय गैसरोधक कक्षों से यह अनुभव प्राप्त हुआ कि शरीर से विकीर्ण ऊष्मा दीवार आदि जिन तलों पर पड़ती है उनका क्षेत्रफल ही सुखानुभूति की कसौटी है, न कि वायु में मिश्रित कार्बन डाईऑक्साइड का अंश।\n\nप्राकृतिक संवातन भीतर और बाहर के ताप के अंतर तथा वायु की दिशा और गति के अधीन है। इसपर यांत्रिक साधनों द्वारा, जैसे वायु का प्रवेश कराने या निकालनेवाले पंखों द्वारा, पूर्ण नियंत्रण रखना संभव है। सामान्य निवासभवनों के लिये इससे काम चल जाता हैं, किंतु खानों तथा कई प्रकार के कारखानों में, जहाँ काम आनेवाले पदार्थ, रंग, धुआँ, धातु, लकड़ी आदि, के कणों से मिश्रित धूल श्रमिकों की साँस के साथ प्रविष्ट हो सकती है, कानूनन्‌ यह आवश्यक है कि ऐसी धूल हटाने के लिये मूल स्रोत पर निकासपंखे लगाए जाएँ। ऐसी दशा में प्राकृतिक संवातन पर भरोसा न करके पूर्णतया कृत्रिम संवातन का प्रबंध किया जाता है।\n\nयद्यपि संवातन अपने आपमें वातातुकूलन नहीं है, फिर भी वायु का आवागमन वातानुकूलन की प्रमुख प्रक्रिया है। वातानुकूलन के संपूर्ण संयंत्र में धावन, आर्द्रीकरण, निर्धूमन, दुर्ग्रंधहरण आदि सभी सम्मिलित हैं। निवासस्थान को सुखद बनाने के अतिरिक्त अनेक उद्योगों में भी वातानुकूलन की आवश्यकता होती है, जैसे रूई की कताई के लिये वायु में कुछ आर्द्रता होनी चाहिए। \n\n", "id": "434416", "title": "तापन, संवातन तथा वातानुकूलन"}
{"url": "https://hi.wikipedia.org/wiki?curid=434417", "text": "संवातन\n\nकिसी स्थान से गंदी वायु निकालकर वहाँ स्वच्छ वायु पहुँचाना संवातन कहलाता है। संवातन संबंधी विचारों में स्थान स्थान पर बहुत विविधता पाई जाती है। किसी देश में तो खुली हवा का प्रवेश, चाहे उससे ताप गिरता ही क्यों न हो, स्वास्थ्य और सुख के लिये अनिवार्य समझा जाता है इसके विपरीत जर्मनी में यह विशेष ध्यान रखा जाता है कि जाड़े में हवा कमरे में से होकर न आने पाए। फिर भी वहाँ इसका कोई दुष्प्रभाव दृष्टिगोचर नहीं होता। द्वितीय विश्वयुद्ध के समय गैसरोधक कक्षों से यह अनुभव प्राप्त हुआ कि शरीर से विकीर्ण ऊष्मा दीवार आदि जिन तलों पर पड़ती है उनका क्षेत्रफल ही सुखानुभूति की कसौटी है, न कि वायु में मिश्रित कार्बन डाईऑक्साइड का अंश।\n\nप्राकृतिक संवातन भीतर और बाहर के ताप के अंतर तथा वायु की दिशा और गति के अधीन है। इसपर यांत्रिक साधनों द्वारा, जैसे वायु का प्रवेश कराने या निकालनेवाले पंखों द्वारा, पूर्ण नियंत्रण रखना संभव है। सामान्य निवासभवनों के लिये इससे काम चल जाता हैं, किंतु खानों तथा कई प्रकार के कारखानों में, जहाँ काम आनेवाले पदार्थ, रंग, धुआँ, धातु, लकड़ी आदि, के कणों से मिश्रित धूल श्रमिकों की साँस के साथ प्रविष्ट हो सकती है, कानूनन्‌ यह आवश्यक है कि ऐसी धूल हटाने के लिये मूल स्रोत पर निकासपंखे लगाए जाएँ। ऐसी दशा में प्राकृतिक संवातन पर भरोसा न करके पूर्णतया कृत्रिम संवातन का प्रबंध किया जाता है।\n", "id": "434417", "title": "संवातन"}
{"url": "https://hi.wikipedia.org/wiki?curid=434433", "text": "बांटो और राज करो\n\nराजनीति तथा समाजविज्ञान में 'बांटो और राज करो' (divide and rule जो लैटिन के \"divide et impera\" से व्युत्पन्न है) राजनैतिक, सैनिक एवं आर्थिक रणनीतियों का समुच्चय है जो शक्ति हासिल करने तथा उसे बनाए रखने के लिए प्रयोग की जाती हैं। इसे 'बांटो और जीतो' (divide and conquer) भी कहते हैं। इस नीति के तहत मौजूद शक्तियों को बांटकर छोटा करा दिया जाता है और इनको एक होने से रोकने के सतत प्रयत्न किये जाते हैं।\n\nअंग्रेजों ने भारत को गुलाम बनाने के लिए तथा तत्पश्चात लंबे समय तक गुलाम बनाये रखने के लिए इसका भरपूर उपयोग किया। इसके अलावा इतिहास में इस नीति के सफल क्रियान्वयन के उदाहरण भरे पड़े हैं।\n\n\n\n\n", "id": "434433", "title": "बांटो और राज करो"}
{"url": "https://hi.wikipedia.org/wiki?curid=434436", "text": "रणनीति\n\nरणनीति (Strategy) मूलतः सैन्यविज्ञान से आया हुआ शब्द है, जिसका मतलब है - 'किसी लक्ष्य की प्राप्ति के लिये बनायी गयी कार्ययोजना'। अर्थात, अनिश्चय की स्थिति में, एक या अधिक लक्ष्यों की प्राप्ति के लिये, उच्च स्तर पर बनायी गयी योजना को रणनीति कहते हैं। \n\n", "id": "434436", "title": "रणनीति"}
{"url": "https://hi.wikipedia.org/wiki?curid=434437", "text": "न्यायाधिकरण (इनक्विज़िशन)\n\nकाथलिक गिरजे (Catholic church) के इतिहास में इनक्विज़िशन (Inquisition) का पर्याप्त महत्वपूर्ण स्थान है। 'एनक्विज़िशन' का अर्थ है जाँच पड़ताल। इस न्यायाधिकरण (ट्राइब्यूनल) की स्थापना इस उद्देश्य से हुई थी कि काथलिक धर्म के सिद्धान्तों से भटकनेवालों का पता लग जाए और उनको दंड दिलाने के लिए सरकार के सुपुर्द किया जाए। \n\nइस संस्था के तीन रूप हैं :\n\nइसकी उत्पत्ति समझने के लिए यूरोप की तत्कालीन परिस्थिति को ध्यान में रखना आवश्यक है। काथलिक धर्म (गिरजे) के अधिकारी अपने धार्मिक विश्वासों के समुचित सूत्रीकरण के प्रति प्रारंभ से ही सतर्क रहे तथा भ्रामक सिद्धान्तों के प्रचारकों को समझाकर और आवश्यकतानुसार उनको धर्म (गिरजे) से बहिष्कृत काथलिक धर्म का सनातन रूप शताब्दियों तक सुरक्षित रखने में समर्थ हुए। चौथी शताब्दी ई. में काथलिक धर्म को रोमन साम्राज्य की ओर से मान्यता मिली; बाद में वह यूरोप के अधिकांश देशों में भी राजधर्म के रूप में स्वीकृत होने लगा। अत: काथलिक धर्म (गिरजे) के प्रति विद्रोह करना राजविद्रोह माना जाने लगा। फलस्वरूप सरकार काथलिक धर्मविरोधी सिद्धान्तों का प्रचार करनेवालों को निर्वासन, संपत्ति की जब्ती आदि दंड दिया करती थी। 12 वीं शताब्दी में एकाध सम्प्रदायों के प्रचार के कारण सामाजिक तथा राजनीतिक अशांति फैलने लगी जिनमें फ्रांस के दक्षिणी भागों में प्रचार करनेवाला अल्बीजंसस नामक सम्प्रदाय प्रधान था। उन लोगों की धारणा थी कि समस्त भौतिक जगत्‌ (प्रकृति) किसी दुष्ट पुरुष की सृष्टि है; मानव शरीर भी दूषित है इसलिए आत्महत्या उचित किंतु विवाह बुरा है क्योंकि वह शारीरिक जीवन को बनाए रखने का साधन है। अत: इस सम्प्रदाय के 'सिद्ध' लोग ब्रह्मचर्य का पालन करते थे किंतु अपने साधारण अनुयायियों को यह शिक्षा देते थे कि यदि कोई पूर्ण संयम न रख सके तो उसके लिए विवाह की अपेक्षा व्यभिचार ही अच्छा है। इस सम्प्रदाय के विरुद्ध जनता की ओर से उग्र प्रतिक्रिया हुई तथा सरकार ने उसके अनुयायियों को प्राणदंड देने का निर्णय किया; गिरजे ने उनका पता लगाने का भार स्वीकार किया। इस उद्देश्य से 12 वीं श. ई. के अन्त में एनक्विज़िशन संस्था की स्थापना हुई और बाद में वह प्राय: समस्त ईसाई देशों में फैल गई। इसके पदाधिकारी रोम की ओर से नियुक्त होकर देश का दौरा किया करते थे। अभियुक्तों से अनुरोध किया जाता था कि वे अपने भ्रामक सिद्धान्त त्यागरकर पश्चाताप करें। जो लोग इसके लिए तैयार नहीं होते थे, उनको प्राणदंड दिलाने के लिए सरकार के हाथ सौंपा जाता था। उस समय की बर्बर प्रथा के अनुसार स्वीकारोक्ति के निर्मित अभियुक्त को यंत्रणा भी दी जाती थी। अभियोक्ताओं के नाम गुप्त रखे जाते थे तथा अपश्चत्तापी दोषियों को जीते जी जला दिया जाता था। इन कारणों से इतिहासकारों ने एनक्विज़िशन की घोर निन्दा की है।\n\nइसकी स्थापना सन्‌ 1478 ई. में राजा के अनुरोध पर इस उद्देश्य से हुई थी कि गुप्त मुसलमानों तथा यहूदियों का पता लगाया जाए। बात यह है कि सात शताब्दियों तक स्पेन के कुछ प्रदेशों पर मुसलमानों का आधिपत्य बना रहा और बहुत से ईसाइयों के पुरखे मुसलमान ही थे। दूसरी ओर, राजा ने स्पेन के यहूदियों को यह आदेश दिया कि ईसाई बनो अथवा देश छोड़ दो। इस परिस्थिति में स्पेन के नए ईसाइयों के विषय में संदेह बना रहता था कि वे भीतर ही भीतर मुसलमान अथवा यहूदी तो नहीं हैं। स्पेन के एनक्विज़िशन का उन्मूलन 19 वीं श. के पूर्वार्ध में हुआ।\n\nमध्यकालीन एनक्विज़िशन 13वीं तथा 14वीं शताब्दी में सक्रिय रहा। सन्‌ 1542 ई. में इसका पुनस्संगठन तथा परिष्कार हुआ और उस समय इसका नाम 'रोमन एनक्विज़िशन' तथा बाद में 'होली आफ़िस' रखा गया। इसी नाम से यह आज तक विद्यमान है। काथलिक धर्म की पवित्रता की रक्षा तथा धार्मिक सिद्धान्तों का ठीक ठीक सूत्रीकरण इस संस्था का मुख्य उत्तरदायित्व है।\n\nमध्यकालीन तथा स्पेन के एनक्विज़िशन के कारण काथलिक धर्म (गिरजे) को लाभ की अपेक्षा हानि अधिक हुई। यद्यपि एनक्विज़िशन के अत्याचार के वर्णन में प्राय: अतिरंजना का आश्रय लिया गया है तथा दंडितों की संख्या को अत्यधिक बढ़ा दिया गया है, फिर भी यह अस्वीकार नहीं किया जा सकता कि इस संस्था द्वारा मनुष्य के मूल अधिकारों की उपेक्षा की जाती थी। आजकल प्रचलित काथलिक धर्म (गिरजे) के विधान में स्पष्ट शब्दों में लिखा है कि किसी भी व्यक्ति को उसकी इच्छा के विरुद्ध काथलिक नहीं बनाया जा सकता।\n\n\n\n", "id": "434437", "title": "न्यायाधिकरण (इनक्विज़िशन)"}
{"url": "https://hi.wikipedia.org/wiki?curid=434439", "text": "एन्फ़ील्ड\n\nएन्फ़ील्ड संबंधित हो सकता है:\nIn Ireland:\n\nIn Australia:\n\nIn Canada:\n\nIn England:\n\nIn the United States:\n\n\n", "id": "434439", "title": "एन्फ़ील्ड"}
{"url": "https://hi.wikipedia.org/wiki?curid=434462", "text": "प्रशांत भूषण\n\nप्रशांत भूषण (जन्म : १९५६) भारत के उच्चतम न्यायालय में एक वरिष्ठ अधिवक्ता हैं। उन्हे भ्रष्टाचार, विशेष रूप से न्यायपालिका के भ्रष्टाचार के ख़िलाफ़ आंदोलन के लिए जाना जाता हैं। अन्ना हजारे द्वारा भ्रष्टाचार के खिलाफ किए गए संघर्ष में वे उनकी टीम के प्रमुख सहयोगी रहे हैं। अरविंद केजरीवाल और किरण बेदी के साथ उन्होंने सरकार से हुई वार्ताओं में नागरिक समाज का पक्ष रखा था। 2जी स्पेक्ट्रम घोटाला सुप्रीम कोर्ट मे सुब्रह्मण्यम स्वामी और सेंटर फॉर पब्लिक इंटरेस्ट लिटिगेशन (सीपीआईएल) की ओर से वकील प्रशांत भूषण दोनो मिलकर लड़ रहे है। १५ साल की वकालत के दौरान वे ५०० से अधिक जनहित याचिकाओं पर जनता की तरफ से केस लड़ चुके हैं। प्रशांत भूषण कानून व्यवस्था में निष्पक्ष और पारदर्शी व्यवस्था की पैरवी करते हैं। उनका मानना है कि देश की कानूनी संरचना को भ्रष्टाचार मुक्त और पारदर्शी होना चाहिए।\n\nप्रशांत भूषण प्रसिद्ध अधिवक्ता शांति भूषण के सुपुत्र हैं, जो की १९७७ से लेकर १९७९ के बीच में मोरारजी देसाई की सरकार में कानून मंत्री थे। भारतीय प्रौद्योगिकी संस्थान, मद्रास के छात्र रहे भूषण ने एक सत्र के बाद इलेक्ट्रिकल इंजीनियरिंग की पढ़ाई छोड़ दी। उसके बाद उन्होंने प्रिंसटन विश्वविद्यालय से अर्थशास्त्र और फिर दर्शनशास्त्र की पढ़ाई की, लेकिन स्नातक पूरा करने से पहले से ही वह भारत लौट गए जहाँ उन्होंने इलाहाबाद विश्वविद्यालय से कानून की डिग्री प्राप्त की।\n\nभूषण अक्सर विवादों से घिरे रहे हैं।\n\nप्रशांत भूषण ने न्यायिक उन्मुक्ति के खिलाफ लगातार अभियान चलाया। उनके इस अभियान से कुछ हद तक प्रभावित होकर न्यायाधीशों ने सितंबर २००९ में अपनी संपत्ति घोषित करने का निर्णय लिया। कुछ ही समय बाद, भूषण ने तहलका पत्रिका द्वारा प्रकाशित एक साक्षात्कार में दावा किया की \"पिछले कुल १६ से १७ मुख्य न्यायाधीशों में से, आधे भ्रष्ट थे\"। इसपर एक प्रमुख वकील, हरीश साल्वे ने पत्रिका के संपादक और भूषण के खिलाफ़ अदालत की अवमानना ​​का आरोप दायर किया। अक्टूबर २००९ में प्रशांत भूषण ने एक औपचारिक हलफनामा दायर कर आठ सेवानिवृत्त मुख्य न्यायाधीशों पर भ्रष्ट होने का आरोप लगाया। इसमें उन्होंने न्यायाधीशों को जांच से उन्मुक्ति प्राप्त होने के कारण उनके खिलाफ़ दस्तावेजी सबूत इकठ्ठा करने के कठिनाई का उल्लेख किया। इस मामले में सुप्रीम कोर्ट के पूर्व न्यायाधीश, न्यायमूर्ति कृष्णा अय्यर नें कहा की या तो \"झूठे आरोप\" लगाने के लिए शांति भूषण और प्रशांत भूषण को दंडित किया जाना चाहिए, या फिर उनके आरोपों की जांच के लिए एक स्वतंत्र प्राधिकरण का गठन किया जाना चाहिए।\n", "id": "434462", "title": "प्रशांत भूषण"}
{"url": "https://hi.wikipedia.org/wiki?curid=434479", "text": "भारत की खोज\n\nभारत की खोज () की रचना जवाहरलाल नेहरू द्वारा किया गया है। इसकी रचना 1944 में अप्रैल-सितंबर के बीच अहमदनगर की जेल में हुई। इस पुस्‍तक को नेहरू जी ने अंग्रज़ी में लिखा और बाद में इसे हिंदी और अन्‍य बहुत सारे भाषाओं में अनुवाद किया गया है। \"भारत की खोज \" पुस्‍तक को क्‍लासिक का दर्जा हासिल है। नेहरू जी ने इसे स्‍वतंत्रता आंदोलन के दौर में 1944 में अहमदनगर के किले में अपने पाँच महीने के कारावास के दिनों में लिखा था। यह 1946 में पुस्‍तक के रूप में प्रकाशित हुई। \n\nइस पुस्‍तक में नेहरू जी ने सिंधु घाटी सभ्‍यता से लेकर भारत की आज़ादी तक विकसित हुई भारत की बहुविध समृद्ध संस्‍कृति, धर्म और जटिल अतीत को वैज्ञानिक दष्टि से विलक्षण भाषा शैली में बयान किया है।\n", "id": "434479", "title": "भारत की खोज"}
{"url": "https://hi.wikipedia.org/wiki?curid=434489", "text": "तारकीय आंधी\n\nतारकीय आंधी आणविक या आयोनित गैस के उस प्रवाह को कहते हैं जो किसी तारे के ऊपरी वायुमंडल से तारे के बाहर के व्योम में बहता है। इस आंधी से तारों का द्रव्यमान तीव्र या धीमी गति से कम होता रहता है। भिन्न प्रकार के तारों की अलग-अलग तरह की तारकीय आंधियाँ होती हैं:\n\nहमारे सूरज जैसे मुख्य अनुक्रम तारों पर तारकीय आंधियों का अधिक असर नहीं होता लेकिन O श्रेणी जैसे भीमकाय तारे इन आँधियों के द्वारा अपना आधे से भी अधिक द्रव्यमान खो सकते हैं, जिसका तारे के जीवन में आगे जाकर भारी प्रभाव होता है। मिसाल के लिए कुछ तारे जिनको अपने द्रव्यमान के कारण आगे चलकर महानोवा (सुपरनोवा) विस्फोट में ध्वस्त हो जाना चाहिए अपनी आंधी से इतना द्रव्य खो देते हैं कि अपने जीवन के अंतिम काल में महानोवा की बजाए सफ़ेद बौने बन जाते हैं।\n\n\"तारकीय आंधी\" को अंग्रेज़ी में \"स्टॅलर विंड\" (stellar wind) और फ़ारसी में \"बाद-ए-सिताराए\" () कहते हैं।\n\n", "id": "434489", "title": "तारकीय आंधी"}
{"url": "https://hi.wikipedia.org/wiki?curid=434494", "text": "आल्हा (गायन)\n\nhttps://commons.wikimedia.org/wiki/File:Charles_Elliot.jpg\nआल्हा वीरगाथाओं के लेखन और गायन की एक शैली है। इसमें रचा गया परमाल रासो का आल्ह खण्ड बहुत लोकप्रिय हुआ। आल्हा छन्द में लिखी आल्हखण्ड की ये पंक्तियाँ आज भी नौजवानों की रगों में अद्भुत जोश भर देती हैं:\n\nगाँव की चौपालों पर वर्षा ऋतु में आल्हा का आनन्द सभी युवा, बाल और बृद्ध मिलकर उठाते हैं।\n\nफर्रुखाबाद में १८६५ ई० में वहाँ के तत्कालीन कलेक्टर सर चार्ल्स इलियट ने अनेक भाटों की सहायता से इसे लिखवाया था। सर जार्ज ग्रियर्सन ने बिहार में (इण्डियन) एण्टीक्वेरी, भाग १४, पृष्ठ २०९, २२५ और विसेंट स्मिथ ने बुन्देलखण्ड लिंग्विस्टिक सर्वे ऑफ इण्डिया, भाग ९, १, पृ० ५०२ में भी आल्हखण्ड के कुछ भागों का संग्रह किया था। इलियट के अनुरोध पर डब्ल्यू० वाटरफील्ड ने उनके द्वारा संग्रहीत आल्हखण्ड का अंग्रेजी अनुवाद किया था, जिसका सम्पादन ग्रियर्सन ने १९२३ ई० में किया। वाटरफील्डकृत अनुवाद \"दि नाइन लाख चेन\" अथवा \"दि मेरी फ्यूड\" के नाम से \"कलकत्ता-रिव्यू\" में सन १८७५-७६ ई० में प्रकाशित हुआ था। \n\nयह आल्हा-ऊदल के वीरतापूर्ण व्यक्तित्व की मनोरम गाथा है जिसमें उत्साह और गौरव की मर्यादा का सुन्दर ढँग से निर्वाह किया गया है। इसने जनता की सुप्त भावनाओं को सदैव गौरव के गर्व से सजीव रखा है।\nपं० ललिता प्रसाद मिश्र ने अपने ग्रन्थ आल्हखण्ड की भूमिका में आल्हा शैली के बारे में लिखा है -\n\n", "id": "434494", "title": "आल्हा (गायन)"}
{"url": "https://hi.wikipedia.org/wiki?curid=434499", "text": "वुल्फ़-रायेट तारा\n\nवुल्फ़-रायेट तारे वह बड़ी आयु के भीमकाय तारे होते हैं जो स्वयं से उत्पन्न तारकीय आंधी के कारण तेज़ी से द्रव्यमान (मास) खो रहे होते हैं। इनसे उभरने वाली आंधी की गति २,००० किलोमीटर प्रति सैकिंड तक की होती है। हमारा सूरज हर वर्ष लगभग १० सौर द्रव्यमान (यानि सूरज के द्रव्यमान के सौ खरबवे हिस्से के बराबर) खोता है। इसकी तुलना में वुल्फ़-रायेट तारे हर वर्ष १० सौर द्रव्यमान (यानि सूरज के द्रव्यमान के दस हज़ारवे हिस्से के बराबर) खोते हैं। ऐसे तारों का सतही तापमान बहुत अधिक होता है: २५,००० से ५०,००० कैल्विन तक। अक्सर ऐसे तारों के इर्द-गिर्द इनके आंधी से नीहरिकाएँ (नेब्युला) बन जाते हैं।\n\nसन् १८६७ में फ़्रांस की राजधानी में स्थित पैरिस वेधशाला (ऑब्ज़ॅर्वाटोरी) में काम कर रहे चार्लज़ वुल्फ़ (Charles Wolf) और झ़ोर्झ़ राए (Georges Rayet, 'झ़' के उच्चारण पर ध्यान दें) नामक खगोलशास्त्रियों ने देखा के हंस तारामंडल में तीन तारों के वर्णक्रम (स्पेक्ट्रम) में कुछ विचित्र प्रसारण लकीरें थीं जो स्वयं तारों से नहीं आ रही थीं। कई वर्षों तक यह एक रहस्य बना रहा कि यह लकीरें कहाँ से आ रही हैं। इन तारों को फ़्रांस में \"वुल्फ़-राए तारे\" और अंग्रेज़ी-भाषी देशों में \"वुल्फ़-रायेट तारे\" कहा जाने लगा। बाद में जाकर यह ज्ञात हुआ के यह तारे से उत्पन्न तारकीय आंधी में उपस्थित हाइड्रोजन, हीलियम, कार्बन, आक्सीजन और नाइट्रोजन गैसों से आ रही थीं। १९३८ में, अंतर्राष्ट्रीय खगोलीय संघ ने वुल्फ़-रायेट तारों को उनके वर्णक्रम के अनुसार दो श्रेणियों में विभाजित किया: डब्ल्यू॰ऍन॰ तारे (WN, जिनके वर्णक्रम में नाइट्रोजन की लकीरें भारी होती हैं) और डब्ल्यू॰सी॰ तारे (WC, जिनके वर्णक्रम में कार्बन की लकीरें भारी होती हैं)।\n\n", "id": "434499", "title": "वुल्फ़-रायेट तारा"}
{"url": "https://hi.wikipedia.org/wiki?curid=434515", "text": "जयप्रकाश नारायण (लोकसत्ता)\n\nडॉ जयप्रकाश नारायण (1956 -) भारत के राजनेता, समाज-सुधाकरक, टीवी टिप्पणीकार तथा स्तम्भकार हैं। वे लोक सत्ता (पार्टी) के अध्यक्ष हैं तथा वर्तमान में आंध्र प्रदेश विधान सभा के सदस्य हैं। इसके पूर्व वे भारतीय प्रशासनिक सेवा में भी नौकरशाह थे। वे भारत में कई चुनाव सुधार लागू करवाने में सफल रहे हैं। उन्होंने लोकपाल विधेयक का मसौदा (ड्राफ्ट) भी बनाया है।\n\nजयप्रकाश ने 1990 के दशक में भारतीय प्रशासनिक सेवा (आईएएस) से इस्तीफा देकर लोकसत्ता का गठन किया था। इसके जरिए वे लोकतांत्रिक सुधार के लिए आंदोलन चलाना चाहते थे। लोकसत्ता को उन्होंने 2009 के चुनाव से पहले राजनीतिक पार्टी बना दिया और विधानसभा चुनाव में हैदराबाद के कुकटपल्ली विधानसभा क्षेत्र से उन्होंने जीत हासिल की।\n\n", "id": "434515", "title": "जयप्रकाश नारायण (लोकसत्ता)"}
{"url": "https://hi.wikipedia.org/wiki?curid=434516", "text": "ग्रहीय नीहारिका\n\nग्रहीय नीहारिका ऐसी नीहारिका को कहते हैं जो किसी बड़ी आयु के तारे के इर्द-गिर्द आयोनिकृत (आयोनाइज़्द) गैस के फैलते हुए खोल से बनी हुई होती है। इनका किसी ग्रह से कोई सम्बन्ध नहीं है लेकिन इनका नाम \"ग्रहीय नीहारिका\" १८वी सदी के खगोलशास्त्रियों ने यह रख दिया क्योंकि अपनी कमज़ोर दूरबीनों से उन्हें ऐसी नीहरिकाएँ भीमकाय ग्रहों की तरह लगीं। ग्रहीय नीहरिकाएँ केवल कुछ दसियों हज़ार सालों तक ही रहती हैं और फिर व्योम में तितर-बितर हो जाती हैं, जबकि तारों की उम्र अरबों वर्षों की होती है।\n\nऐसी नीहरिकाएँ तारों से उत्पन्न तारकीय आंधी से बन जाती हैं। किसी भी गैलेक्सी में इनकी महत्वपूर्ण भूमिका होती है क्योंकि यह तारे में बने कार्बन, आक्सीजन, नाइट्रोजन और कैल्शियम जैसे भारी रासायनिक तत्वों को अंतरतारकीय माध्यम में फैला देती हैं।\n\n\"ग्रहीय नीहारिका\" को अंग्रेजी में \"प्लैनॅटेरी नेब्युला\" (planetary nebula) कहते हैं।\n\n", "id": "434516", "title": "ग्रहीय नीहारिका"}
{"url": "https://hi.wikipedia.org/wiki?curid=434520", "text": "चील नीहारिका\n\nचील नीहारिका (अंग्रेजी: Eagle nebula, ईगल नॅब्युला) सर्प तारामंडल में स्थित नवजात तारों का एक खुला तारागुच्छ है जिसके इर्द-गिर्द एक चील की आकृति की नीहारिका फैली हुई है। इसी निहारिका में \"सृष्टि के स्तम्भ\" नामक क्षेत्र है जिसकी तस्वीरें हबल अंतरिक्ष दूरबीन ने ली थीं और विश्व-भर में प्रसिद्ध हो गई। चील निकरिका की खोज झ़ों-फ़ीलीप द शेसो (Jean-Philippe de Cheseaux, 'झ़' के उच्चारण का ध्यान रखें) ने सन् १७४५-४६ में की थी। चील नीहारिका पृथ्वी से लगभग ६,५०० प्रकाश-वर्ष की दूरी पर है। इसमें स्थित सबसे रोशन तारे का मैग्नीट्यूड +८.२४ है और यह दूरबीन के द्वारा आसानी से देखा जा सकता है। इसे मॅसिये वस्तुओं की सूची में भी शामिल किता गया था, जहाँ इसका नामांकन मॅसिये १६ (M16) है।\n\n", "id": "434520", "title": "चील नीहारिका"}
{"url": "https://hi.wikipedia.org/wiki?curid=434527", "text": "डू ऍन्ड्रॉइड्स ड्रीम ऑफ़ इलॅक्ट्रिक शीप?\n\nडू ऍन्ड्रॉइड्स ड्रीम ऑफ़ इलॅक्ट्रिक शीप? एक विज्ञान गल्प उपन्यास है। इसे अमरीकी लेखक फिलिप के. डिक ने लिखा तथा 1968 में सर्वप्रथम प्रकाशित हुआ। इसकी मुख्य पटकथा रिक डेकार्ट पर आधारित है, जो ऍन्ड्रॉइडों (एक प्रकार के रोबोट जो हू-ब-हू मनुष्य से मिलते जुलते हैं) का एक व्यावसायिक शिकारी (bounty hunter) है। इसकी द्वितीयक पटकथा जॉन इसिडोर पर आधारित है, जो कम औसत बुद्धि का व्यक्ति है और जो कि कुछ ऍन्ड्रॉइडों को मित्र भी बना लेता है।\n\nयह उपन्यास महाविनाश (कयामत) के बाद का काल दिखाता है। इस समय पृथ्वी व इसकी जनसंख्या नाभिकीय युद्ध से बुरी तरह प्रभावित हो चुकी है (तृतीय विश्व युद्ध या वर्ल्ड वॉर टर्मिनस के कारण)। अधिकांश जानवर अत्यधिक विकिरण विषाक्तता के कारण या तो संकटापन्न हो गये हैं या विलुप्त! पशु का मालिक होना प्रतिष्ठा का चिह्न माना जाता है और इसमें भी मनुष्य उनके प्रति जो भावनाएँ रखते हैं उनपर ज्यादा जोर दिया जाता है।\n\nडेकार्ड का, \"रिटायर होते हुए\" छः नेक्सस-6 मॉडल के एन्ड्रॉइडों से सामना होता है, जो नवीनतम व सबसे उन्नत मॉडल है। इसके कारण यह उपन्यास इस विषय का भी अन्वेषण करता है कि मनुष्य होना क्या है। मनुष्यों से भिन्न, एन्ड्रॉइडों के पास परदुःखकातरता (सहानुभूति) नहीं होती है। साररूप में, डेकार्ड इस बात का अन्वेषण करता है, कि मनुष्य को परिभाषित करने वाले गुण क्या हैं, जो कि मनुष्य को एन्ड्रॉइडों (यन्त्र-मानवों) से अलग करते हैं।\n\nइस पुस्तक की पटकथा 1982 की फ़िल्म ब्लेड रनर का मुख्य आधार बनी।\n", "id": "434527", "title": "डू ऍन्ड्रॉइड्स ड्रीम ऑफ़ इलॅक्ट्रिक शीप?"}
{"url": "https://hi.wikipedia.org/wiki?curid=434549", "text": "एंड्रॉइड (रोबोट)\n\nऍन्ड्रॉइड एक ऐसा रोबोट या सांश्लेषिक जीव है, जो कि मानव के समान दिखने व क्रियाएँ करने के लिए बनाया जाता है।\nयद्यपि ऍन्ड्रॉइड शब्द प्रायः सब जगह ही दोनों लिंगों या बिना किसी लिंगविशेष के लिए, प्रयुक्त होता है, तकनीकी रूप से ऍन्ड्रॉइड पुरुष रूप के लिए प्रयुक्त होता है, जबकि गाय्नॉइड स्त्री रूप के लिए। काफी समय से ऍन्ड्रॉइड विज्ञान गल्पों की परिधि में रहे हैं, तथा कई बार फिल्मों में और टेलीव्हिज़न पर भी दिखाई दिये हैं।\n\n\n", "id": "434549", "title": "एंड्रॉइड (रोबोट)"}
{"url": "https://hi.wikipedia.org/wiki?curid=434585", "text": "गुप्ति\n\nजैन दर्शन के अनुसार काय, वचन और मन के कर्म का ही नाम योग (आत्मा के प्रदेशों का हलन चलन) है तथा योग ही कर्मों के आने (आस्रव) में कारण है। आस्रव होने से बंध (संसार) होता है। बंधनमुक्त (मोक्ष) होने के लिये आस्रव का रूकना (संवर) आवश्यक है। संवर का प्रथम चरण गुप्ति है जो काय-वाक्‌-मन के कर्म का भली भाँति नियंत्रण करने से ही संभव है। अर्थात्‌ स्वेच्छा से कायादि की रुझान को इंद्रियों के विषयसुख, कामनादि से मोड़ देना ही गुप्ति है। इसके द्वारा अनंतज्ञान-दर्शन-सुख, वीर्य के पुंजभूत आत्मा की रक्षा होती है।\n\nभोगादि पापवृत्तियाँ रुक जाती हैं तथा ध्यानादि पुण्यप्रवृतियाँ होने लगती हैं। कायगुप्ति, वचनगुप्ति और मनोगुप्ति के भेद से गुप्ति के तीन भेद हैं। (तत्वार्थसूत्र, अध्याय 9, सूत्र 2 तथा 4)।\n", "id": "434585", "title": "गुप्ति"}
{"url": "https://hi.wikipedia.org/wiki?curid=434598", "text": "२०११ वर्जीनिया भूकम्प\n\n२०११ वर्जीनिया भूकम्प संयुक्त राज्य अमेरिका के सुदूर पूर्वी राज्य वर्जीनिया में २३ अगस्त २०११ को आया ५.८ की तीव्रता का भूकम्प था जो स्थानीय समयानुसार दोपहर में १ बजकर ५१ मिनट और चालीस सेकिण्ड पर आया था। यूएसजीएस के अनुसार, इस भूकम्प का केन्द्र वर्जीनिया राज्य की राजधानी रिचमण्ड से ६१ किमी उत्तरपूर्व में मिनेराल में था। भूकम्प के १२ घण्टों के पश्चात चार पश्चातवर्ती झटके आए थे जिनकी तीव्रता क्रमशः २.८, २.२, ४.२ और ३.४ थी।\n\nयह भूकम्प अन्य अमेरिकी राज्यों जैसे मैसाचूसिट्स, जॉर्जिया और इलिनॉय और कनाडियाई प्रान्त ओण्टारियो में भी महसूस किया गया था। न्यूयॉर्क नगर, वॉशिंगटन और टोरण्टो में बहुत सी ऊँची इमारतें खाली करा ली गईं।\n\nइस भूकम्प के कारण उत्तर एन्ना नाभिकीय ऊर्जा संयन्त्र के दो रिएक्टर भी स्वतः बन्द हो गए थे।\n\n", "id": "434598", "title": "२०११ वर्जीनिया भूकम्प"}
{"url": "https://hi.wikipedia.org/wiki?curid=434623", "text": "पाल तारामंडल\n\nपाल या वीला (अंग्रेज़ी: Vela) तारामंडल खगोलीय गोले के दक्षिणी भाग में दिखने वाला एक तारामंडल है। इसमें कुछ मुख्य तारों को लकीरों से जोड़कर एक काल्पनिक नौका के पाल की आकृति बनाई जा सकती है। पाल हवा पकड़कर नौका धकेलने वाली चादर होती है, जिसे अंग्रेज़ी में \"सेल\" (sail) कहते हैं। \"वीला\" लातिनी भाषा में \"पाल\" के लिए शब्द है।\n\nसारस तारामंडल में ५ मुख्य तारे हैं, हालांकि वैसे इसमें ५० तारों को बायर नाम दिए जा चुके हैं। इनमें से ५ के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के मुख्य तारे और अन्य वास्तुएँ इस प्रकार हैं -\n\n", "id": "434623", "title": "पाल तारामंडल"}
{"url": "https://hi.wikipedia.org/wiki?curid=434636", "text": "गामा वलोरम तारा\n\nगामा वलोरम, जिसके बायर नामांकन में भी यही नाम (γ Vel या γ Velorum) दर्ज है, आकाश में पाल तारामंडल में स्थित एक पाँच तारों का मंडल है जो एक-दूसरे से गुरुत्वाकर्षक बंधन रखते हैं। इसका मुख्य तारा, जिसे \"γ वलोरम ए\" या \"γ वलोरम\" कहते हैं, वास्तव में एक द्वितारा है जिसका एक तारा एक नीला महादानव तारा है और दूसरा एक बहुत ही रोशन वुल्फ़-रायेट तारा है। पृथ्वी से इसका औसत सापेक्ष कांतिमान (यानि चमक का मैग्निट्यूड) १.७८ है और यह पृथ्वी के आकाश में दिखने वाले तारों में से ३४वां सब से रोशन तारा है। अगर गामा वलोरम के सभी तारों को इकठ्ठा देखा जाए तो इनकी मिली-जुली चमक १.७ मैग्निट्यूड है। ध्यान रहे के खगोलीय मैग्निट्यूड एक विपरीत माप है और यह जितना कम हो चमक उतनी ही ज़्यादा होती है।\n\nगामा वलोरम को अंग्रेज़ी में \"रॅगर\" (Regor) कहते हैं। यह नाम ख़लाबाज़ (अंतरिक्ष यात्री) गस ग्रिसम (Gus Grissom) ने मज़ाक के तौर पर अपने सहयात्री रॉजर चैफ़ी (Roger Chaffee) का पहला नाम उल्टा करके बनाया था, लेकिन प्रचलित हो गया। इसे अरबी में \"सुहैल अल-मुहलिफ़\" () भी कहते हैं, जिसका अर्थ है \"क़सम (सौगंध) का तेजस्वी (तारा)\"।\n\nखगोलशास्त्रियों को इस तारों के मंडल को ग़ौर से देखने पर यह तारे मिले हैं:\n\n", "id": "434636", "title": "गामा वलोरम तारा"}
{"url": "https://hi.wikipedia.org/wiki?curid=434637", "text": "भारत में भूगोल शिक्षा\n\nभारत में भूगोल की शिक्षा भिन्न भिन्न स्तरों में दी जाती है। यहाँ के प्राय: सभी विश्वविद्यालयों में उत्तरस्नातक वर्ग की शिक्षा दी जाती है।\n\nभारत में भूगोल का अध्ययन बीसवीं सदी में ही विशेष रूप से प्रारंभ में हुआ और आज सैकड़ों भूगोलवेत्ता इसमें लगे हूए हैं। इनमें कुछ लोगों ने अपनी विद्वत्ता के कारण विश्व में ख्याति प्राप्त की है। अनेक विश्वविद्यालयों में इसके अध्ययन का आज समुचित प्रबंध है।\n\nअनेक संस्थाएँ भूगोल के अध्ययन और शोध के लिये स्थापित हुई है और अनेक उत्कृष्ट कोटि की पत्रपत्रिकाएँ देश के विभिन्न भागों से प्रकाशित हो रही है। भूगोल के संबंध में प्रति वर्ष विभिन्न विश्वविद्यालयों में सम्मेलन भी होते रहे हैं जिनमें उच्च कोटि के मौलिक निबंध पढ़े जाते है। भौगोलिक अनुसंधान में भारत अब अन्य देशों से पिछड़ा नहीं है। मीरा गुहा, जी0 एस0 गोशल, यू0 सिंह, पी0 के0 सरकार, इत्यादि ने अपने क्षेत्रों में अग्रिम एवं असाधारण शोध किया है।\n", "id": "434637", "title": "भारत में भूगोल शिक्षा"}
{"url": "https://hi.wikipedia.org/wiki?curid=434662", "text": "ऍप्सिलन सैजिटेरियाइ तारा\n\nऍप्सिलन सैजिटेरियाइ जिसके बायर नामांकन में भी यही नाम (ε Sgr या ε Sagittarii) दर्ज है, आकाश में धनु तारामंडल में स्थित एक द्वितारा है। यह पृथ्वी से दिखने वाले तारों में से ३५वाँ सब से रोशन तारा है। यह हमसे १४४.६४ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.७९ है। इसका एक बहुत ही धुंधला साथी तारा भी है जिसे ऍप्सिलन सैजिटेरियाइ बी बुलाया जाता है।\n\nभारतीय संस्कृति में ऍप्सिलन सैजिटेरियाइ और डॅल्टा सैजिटेरियाइ तारों को इकठ्ठा पूर्वाषाढ़ के नाम से जाना जाता है। ऍप्सिलन सैजिटेरियाइ को अंग्रेज़ी में \"कोस ऑस्ट्रालिस\" (Kaus Australis) भी कहा जाता है जिसका अर्थ \"दक्षिणी धनुष\" है। यह अरबी भाषा के \"क़ौस\" (, यानि \"धनुष\") और लातिनी भाषा के \"ऑस्ट्रालिस\" (Australis, यानी \"दक्षिणी\") का संयुक्त शब्द है।\n\nऍप्सिलन सैजिटेरियाइ का मुख्य तारा एक B9.5 III श्रेणी का दानव तारा है। इसकी अंदरूनी चमक (निरपेक्ष कान्तिमान) हमारे सूरज की ३७५ गुना है। इसका व्यास हमारे सूरज के व्यास का ७ गुना और इसका द्रव्यमान सूरज के द्रव्यमान का ५ गुना है।\n\n", "id": "434662", "title": "ऍप्सिलन सैजिटेरियाइ तारा"}
{"url": "https://hi.wikipedia.org/wiki?curid=434665", "text": "संरक्षित स्मारक\n\nएक पुरा-स्मारक जिसे सम्बंधित अधिनियम के अंतर्गत राष्ट्रीय-महत्व का घोषित किया जाए, वह संरक्षित स्मारक कहलाता है। ऐसे सारे पुरा-स्मारक और ऐतिहासिक स्मारक, जो प्राचीन एवं ऐतिहासिक स्मारक तथा पुरातत्वस्थल व पुरावशेष (राष्ट्रीय महत्व उद्घोषणा) अधिनियम, १९५९ (Ancient and Historical Monuments and Archaeological Sites and Remains (Declaration of National Importance) Act, 1951), या राज्‍य पुनर्गठन अधिनियम, १९५६ (the States Re-organisation Act, 1956) की धारा १२६ के अंतर्गत राष्ट्रीय महत्व के घोषित किये गए हैं- इन अधिनियमों के अंतर्गत संरक्षित स्मारक हैं। \n\nभारत में सर्वप्रथम पुरावशेषों संबंधी विधान का प्रवर्तन आरंभिक 19वीं शताब्‍दी के सांस्‍कृतिक नवजागरण के दौरान बंगाल में हुआ, जिसे बंगाल रेगुलेशन XIX ऑफ 1810 के नाम से जाना गया। इसका तुरन्‍त बाद ही एक नया क़ानून बनाया गया जिसे मद्रास रेगुलेशन VII ऑफ 1817 के नाम से जाना गया। इन दोनों क़ानूनों में सरकार को निजी भवनों में दुरूपयोग की आशंका होने पर हस्‍तक्षेप करने की शक्‍ति दी गई थी। तथापि, दोनों अधिनियमों में निजी स्‍वामित्‍व वाले भवनों के बारे में कुछ नहीं कहा गया था, अत: अधिनियम XX ऑफ 1863 सरकार को अपने पुरावशेषों अथवा अपने ऐतिहासिक या वास्‍तुशिल्‍पी मूल्‍यों के कारण प्रसिद्ध भवनों को होने वाले नुकसान से बचाने और उन्‍हें परिरक्षित करने के लिए शक्‍ति प्रदान करने हेतु लागू किया गया था।\n\nसंयोग से पाए गए किन्‍तु पुरातत्‍वीय और ऐतिहासिक महत्‍व रखने वाली संपदा की संरक्षा करने और परिरक्षित करने के लिए निधि अधिनियम (द इंडियन ट्रेजर ट्रोव एक्‍ट, 1878) (एक्ट नं.VI ऑफ 1878) लागू किया गया था। यह अधिनियम ऐसी ही संपदा की रक्षा और परिरक्षा करने और उनके विधिसम्‍मत निपटारे के लिए लागू किया गया था। 1886 में युगांतरकारी विकास में, तत्‍कालीन महानिदेशक जेम्‍स बर्गेस सरकार पर भारतीय पुरातत्‍व सर्वेक्षण की पूर्व सहमति के बिना किसी व्‍यक्‍ति या एजेंसी को उत्‍खनन करने से रोकने और सरकार की अनुमति के बिना प्राप्त या अधिगृहीत पुरावशेषों का निपटारा करने से अधिकारियों को रोकने संबंधी निर्देश जारी करने का दबाव डालने में सफल रहे।\n\nसांस्‍कृतिक विरासत का नए युग में प्रवेश उस समय हुआ जब प्राचीन संस्‍मारक परिरक्षण अधिनियम, 1904 (एक्‍ट सं. VII ऑफ 1904) लागू किया गया था। इस अधिनियम ने विशेषकर उन स्‍मारकों पर जो व्‍यक्‍तिगत या निजी स्‍वामित्‍व में थे, पर प्रभावी परिरक्षण और शक्‍ति प्रदान की। चूंकि यह अधिनियम रद्द नहीं किया गया है, अत: आज भी यह लागू है। \nअगला अधिनियम पुरावशेष निर्यात नियंत्रण अधिनियम, 1947(एक्‍ट सं. XXXI ऑफ 1947) और इसका नियम था- जिसमें इस अधिनियम के प्रयोजनार्थ महानिदेशक द्वारा जारी लाइसेंस के अधीन पुरावशेषों के निर्यात को विनियमित करने और उन्‍हें यह निर्णय करने की कोई मद, वस्‍तु या चीज पुरावशेष है या नहीं की शक्‍ति प्रदान करने और उनके निर्णय को अंतिम माने जाने की व्‍यवस्‍था की गई थी।\n\n1951 में प्राचीन तथा ऐतिहासिक स्‍मारक और पुरातत्‍वीय स्‍थल एवं अवशेष (राष्‍ट्रीय महत्‍व की घोषणा) अधिनियम, 1951 (सं. IXX ऑफ 1951) लागू किया गया था। परिणामस्‍वरूप, सभी प्राचीन और ऐतिहासिक स्‍मारक एवं पुरातत्‍वीय स्‍थल एवं अवशेष पहले प्राचीन संस्‍मारक परिरक्षण अधिनियम, 1904 (एक्‍ट सं. VII ऑफ 1904) के अधीन संरक्षित थे जिन्‍हें इस अधिनियम के अधीन पुन: राष्‍ट्रीय महत्‍व के स्‍मारकों और पुरातत्‍वीय स्‍थानों के रूप में घोषित किया गया था। अन्‍य चार सौ पचास स्‍मारक और स्‍थल भाग-ख राज्‍यों के भी शामिल किए गए थे। कुछ और स्‍मारकों और पुरातत्‍वीय स्‍थलों को भी राज्‍य विनियमन अधिनियम, 1956 की धारा 126 के अधीन राष्‍ट्रीय महत्‍व का घोषित किया गया था।\n\nअधिनियम को संवैधानिक व्‍यवस्‍थाओं के अनुरूप लाने और देश की पुरातत्‍वीय संपदा को बेहतर और प्रभावी परिरक्षण प्रदान करने के लिए प्राचीन संस्‍मारक तथा पुरातत्‍वीय स्‍थल और अवशेष अधिनियम, 1958 (सं.1958 का 24) 28 अगस्‍त, 1958 को लागू किया गया था । इस अधिनियम में राष्‍ट्रीय महत्‍व के प्राचीन एवं ऐतिहासिक स्‍मारकों तथा पुरातत्‍वीय स्‍थलों एवं अवशेषों का परिरक्षण करने, पुरातत्‍वीय उत्‍खननों का विनियमन करने और मूर्तियों, नक्‍काशियो तथा अन्‍य इसी प्रकार की वस्‍तुओं को संरक्षण की व्‍यवस्‍था की गई है। बाद में प्राचीन संस्‍मारक तथा पुरातत्‍वीय स्‍थल और अवशेष नियम, 1959 बनाए गए थे। यह अधिनियम नियमों के साथ 15 अक्‍तूबर, 1959 को लागू हुआ। इस अधिनियम ने प्राचीन तथा ऐतिहासिक स्‍मारक एवं पुरातत्‍वीय स्‍थल और अवशेष (राष्‍ट्रीय महत्‍व की घोषणा) अधिनियम, 1951 को समाप्‍त कर दिया।\n\nपुरावशेष तथा बहुमूल्‍य कलाकृति अधिनियम, 1972 (सं.52 ऑफ 1972) अद्यतन अधिनियम है जिसे पुरावशेषों तथा बहुमूल्‍य कलाकृतियों वाली सांस्‍कृतिक संपदा के लाने-ले जाने पर प्रभावी नियंत्रण रखने के लिए 5 सितम्‍बर, 1972 को लागू किया गया था। यह अधिनियम पुरावशेषों तथा बहुमूल्‍य कलाकृतियों के निर्यात व्‍यापार को विनियमित करता है, पुरावशेषों की तस्‍करी और उनमें धोखाधड़ी को रोकने की व्‍यवस्‍था करता है, सार्वजनिक स्‍थानों में पुरावशेषों तथा बहुमूल्‍य कलाकृतियों के अनिवार्य अधिग्रहण की व्‍यवस्‍था करता है और इससे संबंधित या प्रासंगिक या आनुषंगिक कतिपय अन्‍य मामलों की व्‍यवस्‍था करता है। यह अधिनियम पुरावशेषों तथा बहुमूल्‍य कलाकृति नियम, 1973 का भी पूरक रहा। अधिनियम और नियम 5 अप्रैल 1976 से प्रभावी हैं। इस विधान ने पुरावशेष निर्यात नियंत्रण अधिनियम, 1947 (एक्‍ट सं. XXXI ऑफ 1947) को रद्द कर दिया।\nइतने सारे और प्रभावशाली कानूनों के होते हुए भी पुरा-संपदा की चोरी, स्मगलिंग, अवैध-हस्तानान्तरण और किसी न किसी तरह जनता द्वारा इनका विरूपण और क्षतिग्रस्त किया जाना दुर्भाग्यपूर्ण और चिंताजनक है।\n\nhttp://museumsrajasthan.gov.in/index.htm\n\n", "id": "434665", "title": "संरक्षित स्मारक"}
{"url": "https://hi.wikipedia.org/wiki?curid=434675", "text": "अल्फ़ा परसई तारा\n\nअल्फ़ा परसई जिसके बायर नामांकन में भी यही नाम (α Per या α Persei) दर्ज है, आकाश में ययाति तारामंडल का सब से रोशन तारा है और पृथ्वी से दिखने वाले सभी तारों में से ३६वाँ सब से रोशन तारा माना जाता है। यह हमसे ५९० प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.८२ है। यह एक पीला-सफ़ेद महादानव तारा है। इसके इर्द-गिर्द और भी कई तारों का खुला तारागुच्छ है जिसे \"अल्फ़ा परसई तारागुच्छ\" कहा जाता है।\n\nअल्फ़ा परसई के दो अन्य नाम भी हैं जिनका स्रोत अरबी भाषा है। पहला नाम मिर्फ़क (Mirphak, ) है, जिसका अरबी में अर्थ \"(भुजा की) कोहनी\" होता है। दूसरा नाम अल-जनिब (Algenib, ) है, जिसका अर्थ \"तरफ़\" होता है (यह शब्द हिन्दी में भी \"जानिब\" के रूप में प्रचलित है)। अमेरिका के हवाई द्वीपसमूह में बोली जाने वाली भाषा में इसे हिनाली'ई (Hinali'i) कहा जाता है। हवाई की धर्म-कथाओं में हिनाली'ई भू और आकाश के अलगाव का वह केंद्र था जो क्षीरमार्ग (हमारी आकाशगंगा) के निर्माण में बन गया।\n\nअल्फ़ा परसई एक F5 Ib श्रेणी का महादानव तारा है। इसकी अंदरूनी चमक (निरपेक्ष कान्तिमान) हमारे सूरज की ५,००० गुना है। इसका व्यास हमारे सूरज के व्यास का ५६ गुना और इसका द्रव्यमान सूरज के द्रव्यमान का ११ गुना है। यह अंतरिक्ष के जिस क्षेत्र में स्थित है उसमें बहुत से \"सॅफ़ॅई परिवर्ती\" प्रकार के परिवर्ती तारे स्थित हैं हालांकि यह स्वयं ऐसा तारा नहीं है। इसलिए अल्फ़ा परसई से तुलना करके इसके निकटवर्ती सॅफ़ॅई परिवर्ती तारों की बहुत-सी विशेषताओं पर अनुसंधान किया गया है।\n\n", "id": "434675", "title": "अल्फ़ा परसई तारा"}
{"url": "https://hi.wikipedia.org/wiki?curid=434681", "text": "पारनेर तालुक\n\nपारनेर तहसील () भारत के महाराष्ट्र राज्य के अहमदनगर जिले की एक तहसील है।\n\nक्षेत्रफल का विवरण निम्नानुसार है\nनीचे दी गयी तालिका तालुका की जनसंख्या का 2001 की जनगणना का लिंगानुसार विवरण देती है।\n", "id": "434681", "title": "पारनेर तालुक"}
{"url": "https://hi.wikipedia.org/wiki?curid=434687", "text": "रालेगन सिद्धि\n\nरालेगन सिद्धि (मराठी: राळेगण सिद्धी), भारत के पश्चिम में स्थित राज्य महाराष्ट्र के अहमदनगर जिले, की पारनेर तहसील में स्थित एक गांव है। यह पुणे से ८७ किलोमीटर की दूरी पर स्थित है। गांव का क्षेत्रफल ९८२.३१ हेक्टेयर है (१९९१)। पर्यावरण संरक्षण की दृष्टि से इसे एक आदर्श गांव माना जाता है। १९७५ के बाद से, गाँव में विख्यात सामाजिक कार्यकर्ता अन्ना हज़ारे के नेतृत्व में, मृदा अपरदन रोकने के लिए वृक्षारोपण और सीढ़ीदार खेतों में कृषि और वर्षा के पानी के संचय के लिए नहरों की खुदाई जैसे कार्यक्रमों को चलाया गया है। ऊर्जा के लिए गांव में सौर ऊर्जा, बायोगैस (जिसमें कुछ % सांप्रदायिक शौचालय से उत्पन्न होती है) और एक पवनचक्की का उपयोग किया जाता है। इस परियोजना को १९७५ में शुरू किया गया था और अब यह ३६ साल पुरानी है। यह गांव ग्राम गणतंत्र का एक स्थायी निदर्श है। \n\nऊर्जा के क्षेत्र में गैर परंपरागत ऊर्जा का उपयोग गांव की सबसे बड़ी उपलब्धि है। उदाहरण के लिए, गांव की सभी सड़कें सौर बत्ती द्वारा प्रकाशित होती हैं, जिनमें प्रत्येक बत्ती का अपना अलग सौर पटल है।इसी तर्ज पर उत्तर प्रदेश के जौनपुर जिले में मडियाहू तहसील के अंतर्गत हरिहरपुर गांव को मुंबई के वरिष्ठ पत्रकार विजय यादव स्मार्ट विलेज बनाने का संकल्प लेकर काम कर रहे है।\n१९७५ में गांव सूखे, गरीबी और अवैध शराब के व्यापार से पीड़ित था। तटबंध की दीवार टूटी होने के कारण गांव के तालाब में पानी का संचय होना असंभव था। काम की शुरुआत पोखर के निर्माण से हुई। अन्ना हज़ारे ने ग्रामीणों को तटबंध की मरम्मत करने में अपने श्रम का दान करने के लिए प्रोत्साहित किया। इस काम के पूरा होने के बाद, गर्मियों में नीचे के सात कुए लोगों की स्मृति में पहली बार पानी से भर गये।\n\nआज गांव में वर्ष भर पानी रहता है, एक अनाज कोष, एक दूध कोष और एक स्कूल की स्थापना की गयी है। आज गाँव के सभी परिवार गरीबी रेखा से ऊपर हैं।\n\n", "id": "434687", "title": "रालेगन सिद्धि"}
{"url": "https://hi.wikipedia.org/wiki?curid=434692", "text": "सीढ़ीदार खेत\n\nसीढ़ीदार खेत, पर्वतीय या पहाड़ी प्रदेशों की ढलवां भूमि पर कृषि के उद्देश्य से विकसित क्षेत्रों को कहते हैं। इन प्रदेशों में मैदानी इलाकों के आभाव में पहाड़ों की ढलानों पर सीढ़ियों के आकार के छोटे छोटे खेत विकसित किए जाते हैं जो, मृदा अपरदन और बारिश के पानी को बहने से रोकने में सहायक होते हैं। इन खेतों में वो फसलें जिन्हें अधिक पानी की आवश्यकता होती है जैसे कि धान आदि को प्रभावी रूप से उगाया जा सकता है।\n\nजानवरों के पहाड़ी ढलानों पर चरने के फलस्वरूप हुये कम पैमाने के मृदा अपरदन के कारण प्राकृतिक रूप से छोटे आकार के सीढ़ीदार खेत विकसित हो जाते हैं।\n", "id": "434692", "title": "सीढ़ीदार खेत"}
{"url": "https://hi.wikipedia.org/wiki?curid=434707", "text": "2011 विश्व एथलेटिक्स चैंपियनशिप\n\n2011 विश्व एथलेटिक्स चैंपियनशिप एक अंतरराष्ट्रीय एथलेटिक्स प्रतियोगिता है जो कि डेगू, दक्षिण कोरिया में अगस्त 27 से सितंबर 4, 2011 के बीच आयोजित होनी है। विश्व एथलेटिक्स चैंपियनशिप एक प्रतिस्पर्धा है जो कि इंटरनेशनल एसोसिएशन आँफ एथलेटिक्स फेडरेशन्स (आइएएएफ) द्वारा आयोजित की जाती है। मूल रूप से यह एक प्रत्येक चौथे वर्ष होने वाली प्रतियोगिता थी परन्तु 1991 में इसके प्रारूप में बदलाव किया गया और इसके पश्चात इसे द्विवार्षिक रूप से आयोजित किया जाने लगा।\n\n", "id": "434707", "title": "2011 विश्व एथलेटिक्स चैंपियनशिप"}
{"url": "https://hi.wikipedia.org/wiki?curid=434729", "text": "डॅल्टा महाश्वान तारा\n\nडॅल्टा महाश्वान, जिसका बायर नाम \"डॅल्टा कैनिस मेजोरिस\" (δ Canis Majoris या δ CMa) है, महाश्वान तारामंडल में स्थित एक तारा है। यह पृथ्वी से दिखने वाले सभी तारों से ३७वाँ सब से रोशन तारा माना जाता है। यह हमसे १,८०० प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.८३ है।\n\nडॅल्टा महाश्वान को अंग्रेज़ी में \"वॅज़ॅन\" (Wezen) भी कहा जाता है। यह मूल रूप से अरबी भाषा के \"वज़न\" () शब्द से लिया गया है, जिसका अर्थ वही है जो हिन्दी में होता है, यानि \"भार\"।\n\nडॅल्टा महाश्वान एक F8 Ia श्रेणी का महादानव तारा है। इसकी भयंकर अंदरूनी चमक (निरपेक्ष कान्तिमान) हमारे सूरज की ५०,००० गुना है। इसका व्यास हमारे सूरज के व्यास का २१५ गुना और इसका द्रव्यमान सूरज के द्रव्यमान का १७ गुना है। इसकी उम्र केवल १ करोड़ वर्ष है (तुलना के लिए हमारे सूरज की आयु ४.५७ अरब वर्ष अनुमानित की गई है)। फिर भी इसमें नाभिकीय संलयन (न्यूक्लियर फ्यूज़न) इतनी तेज़ी से चला के इसके केंद्र में अब हाइड्रोजन इंधन समाप्त हो गया है और अन्य तत्वों को जोड़कर उनसे भी भारी तत्व बनाए जा रहे हैं। इस वजह से इस तारे की सतह का तापमान ठंडा पड़ता जा रहा है और तारा अकार में फूल रहा है। जैसे-जैसे यह ठंडा पड़ता है इसका रंग लाल होता चला जाएगा और क़रीब १ लाख सालों में यह एक लाल महादानव तारा बन जाएगा। जब इसका केंद्र लोहे से भर जाएगा यह सिमटकर एक महानोवा (सुपरनोवा) विस्फोट के साथ ध्वस्त हो जाएगा।\n\nयह तारा इतना बड़ा है कि अगर यह पृथ्वी के इतना ही नज़दीक होता जितना कि व्याध तारा है तो रात में इसकी रौशनी आधे चाँद के बराबर होती।\n\n", "id": "434729", "title": "डॅल्टा महाश्वान तारा"}
{"url": "https://hi.wikipedia.org/wiki?curid=434732", "text": "उत्तर एन्ना नाभिकीय ऊर्जा संयन्त्र\n\nउत्तर एन्ना नाभिकीय ऊर्जा संयन्त्र, संयुक्त राज्य अमेरिका के वर्जीनिया राज्य की लूज़िया काउण्टी में स्थित एक नाभिकीय ऊर्जा संयन्त्र है जो ४.४ किमी क्षेत्रफल पर फैला हुआ है।\n\nइस संयन्त्र के दो दाबानुकूलित जल रिएक्टर हैं जिन्हें वॅस्टिंगहाउस द्वारा बनाया गया था:\n\n\"एन्ना झील\" एक कृत्रिम झील है जिसे इस संयन्त्र के कूलिंग रेज़व्वार (शीतलता प्रदान करने वाल जल-भण्डार) हेतु निर्मित किया गया है।\n\nयह संयन्त्र डॉमिनियन जेनेरेशन कम्पनी द्वारा सञ्चालित है और इसका स्वामित्व निम्नलिखित शेयर-धारकों के पास है:\n\n", "id": "434732", "title": "उत्तर एन्ना नाभिकीय ऊर्जा संयन्त्र"}
{"url": "https://hi.wikipedia.org/wiki?curid=434738", "text": "मारीचि तारा\n\nमारीचि, जिसका बायर नामांकन \"एटा अर्से मॅजोरिस\" (η UMa या η Ursae Majoris) है, सप्तर्षि तारामंडल का दूसरा सबसे रोशन तारा और पृथ्वी से दिखने वाले सभी तारों में से ३८वाँ सब से रोशन तारा है। यह हमसे १०१ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.८५ है।\n\nमारीचि को अंग्रेज़ी में \"ऐल्केड\" (Alkaid) भी कहा जाता है। यह अरबी भाषा के \"क़ाइद बिनात नअश\" () से लिया गया है जिसका अर्थ \"शोक मनाती बेटियाँ\" है।\n\nमारीचि एक नीले-सफ़ेद रंग का B3 V श्रेणी का मुख्य अनुक्रम तारा है। इसकी सतह का तापमान २२,००० कैल्विन है जो कि काफ़ी अधिक है। बिना दूरबीन के दिख जाने वाले तारों में यह सब से गरम गिना जाता है। मारीचि की निहित चमक (निरपेक्ष कान्तिमान) सूरज की ७०० गुना है। इसका द्रव्यमान हमारे सूरज के द्रव्यमान का लगभग ६ गुना और व्यास हमारे सूरज के व्यास का १.८ गुना है।\n\n", "id": "434738", "title": "मारीचि तारा"}
{"url": "https://hi.wikipedia.org/wiki?curid=434741", "text": "लेक एण्डीज़, दक्षिण डकोटा\n\nलेक एण्डीज़ चार्ल्स मिक्स काउण्टी, दक्षिण डकोटा, संयुक्त राज्य अमेरिका में स्थित एक नगर है। यहाँ की जनसंख्या २०१० की जनगणना में ८७९ थी। यह चार्ल्स मिक्स काउण्टी की काउण्टी सीट भी है।\n\n", "id": "434741", "title": "लेक एण्डीज़, दक्षिण डकोटा"}
{"url": "https://hi.wikipedia.org/wiki?curid=434744", "text": "1951 पैन अमेरिकी खेल\n\n1951 पैन अमेरिकी खेल (I पैन अमेरिकी खेल) ब्यूनस आयर्स, अर्जेंटीना में फरवरी 25 से मार्च 9, 1951, के बीच आयोजित किए गए थे।\n\n\n", "id": "434744", "title": "1951 पैन अमेरिकी खेल"}
{"url": "https://hi.wikipedia.org/wiki?curid=434750", "text": "काउण्टी सीट\n\nकाउण्टी सीट संयुक्त राज्य अमेरिका में प्रयुक्त किया जाने वाला पदशब्द है। काउण्टी सीट किसी काउण्टी या नागरिक पैरिश के लिए प्रशासनिक केन्द्र, या सरकार की सीट होती है।\n\n", "id": "434750", "title": "काउण्टी सीट"}
{"url": "https://hi.wikipedia.org/wiki?curid=434756", "text": "थेटा स्कोर्पाए तारा\n\nथेटा स्कोर्पाए (θ Sco, θ Scorpii), जिसका बायर नामांकन भी यही है, वॄश्चिक तारामंडल का एक तारा है। यह पृथ्वी से दिखने वाले सभी तारों में से ३९वाँ सब से रोशन तारा है। यह पृथ्वी से लगभग २७० प्रकाश वर्ष की दूरी पर है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.८६ है।\n\nमध्य पूर्व की सुमेर सभ्यता थेटा स्कोर्पाए को \"सरगस\" के नाम से जानती थी। अंग्रेज़ी में \"थेटा स्कोर्पाए\" के पहले शब्द का उच्चारण \"थ़ेटा\" (theta) किया जाता है, जिसमें 'थ़' का उच्चारण 'थ' से ज़रा भिन्न है।\n\nथेटा स्कोर्पाए F1 II श्रेणी का एक पीले रंग का दानव तारा है। इसका व्यास (डायामीटर) सूरज के व्यास का २० गुना है और इसका द्रव्यमान सूरज के द्रव्यमान का ३.७ गुना है। इसकी निहित चमक (निरपेक्ष कान्तिमान) सूरज से ९६० गुना है।\n\n", "id": "434756", "title": "थेटा स्कोर्पाए तारा"}
{"url": "https://hi.wikipedia.org/wiki?curid=434760", "text": "क्रतु तारा\n\nक्रतु, जिसका बायर नामांकन \"अल्फ़ा अर्से मॅजोरिस\" (α UMa या α Ursae Majoris) है, सप्तर्षि तारामंडल का तीसरा सबसे रोशन तारा और पृथ्वी से दिखने वाले सभी तारों में से ४०वाँ सब से रोशन तारा है। यह हमसे १२४ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.७९ है। यह वास्तव में एक बहु तारा मंडल है।\n\nक्रतु को अंग्रेज़ी में \"डूबे\" (Dubhe) भी कहा जाता है। यह अरबी भाषा के \"अल-दुब्ब\" () से लिया गया है जिसका अर्थ \"भालू\" है।\n\nक्रतु के बहु तारा मंडल के यह तारे हैं:\n\n", "id": "434760", "title": "क्रतु तारा"}
{"url": "https://hi.wikipedia.org/wiki?curid=434775", "text": "प्रिया राय\n\nप्रिया राय (जन्म दिसंबर 25, 1977) एक भारतीय-अमेरिकी मूल की अश्लील फिल्म अभिनेत्री हैं, जो कि अपने अन्य नामों प्रिया राय अंजलि और प्रिया अंजलि राय से भी जानी जातीं हैं।\n\nप्रिया जब दो वर्ष कि थी तब वह अपने माता-पिता के साथ दिल्ली से अमरीका चली गयीं थी। प्रिया मिनियापोलिस, मिनेसोटा में पली बढ़ीं, तथा एरिज़ोना राज्य विश्वविद्यालय भी गयीं, परन्तु इन्होने अपनी पढाई वयस्क मॉडल बनने के लिए बीच में ही छोड़ दी। प्रिया ने अपना कैरियर मॉडलिंग फैशन और स्विमवीअर से शुरु किया। यह अश्लील फिल्मो में कदम रखने से पहले 12 साल तक एक अपसारक और कामुक नर्तकी थीं।\n\n", "id": "434775", "title": "प्रिया राय"}
{"url": "https://hi.wikipedia.org/wiki?curid=434777", "text": "एट चिह्न\n\nएट चिह्न (@) या एट प्रतीक, जिसे हिन्दी में भी अंग्रेजी के समान ही 'एट' पुकारा जाता है, औपचारिक रूप से लेखांकन और वाणिज्यिक चालान में प्रयुक्त होने वाला एक संकेताक्षर है जिसका अर्थ \"की दर पर\" होता है (उदा; 5 गेदें @ 5= 25)। हाल के वर्षों में इसका अर्थ \"पर स्थित\" का द्योतक भी हो गया है, विशेष रूप से ईमेल पतों में। \n\nसामाजिक वेबसाइटों जैसे कि ट्विटर और फेसबुक पर इसे सदस्यनाम के एक उपसर्ग (उदा; @ सदस्यनाम) के रूप में एक कड़ी, संबंध या किसी अप्रत्यक्ष संदर्भ को निरूपित करने में प्रयोग किया जाता है।\n", "id": "434777", "title": "एट चिह्न"}
{"url": "https://hi.wikipedia.org/wiki?curid=434781", "text": "गामा जॅमिनोरम तारा\n\nगामा जॅमिनोरम (γ Gem, γ Geminorum), जिसका बायर नाम में भी यही है, मिथुन तारामंडल का दूसरा सब से रोशन तारा है (पुनर्वसु-पॅलक्स तारे के बाद)। यह पृथ्वी से दिखने वाले सभी तारों में से ४१वाँ सब से रोशन तारा है। यह हमसे १०५ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) १.९ है। वास्तव में यह एक द्वितारा है।\n\nगामा जॅमिनोरम को अंग्रेज़ी में \"ऐल्हेना\" (Alhena) भी कहा जाता है। यह अरबी भाषा के \"अल-हना'आह\" () से लिया गया है जिसका अर्थ \"ऊँट की गर्दन पर लगाया गया पहचान चिह्न\" है।\n\nगामा जॅमिनोरम द्वितारे का मुख्य तारा एक A0 IV श्रेणी का उपदानव तारा है। इसकी निहित चमक (निरपेक्ष कान्तिमान) सूरज की १६० गुना है। इसका द्रव्यमान हमारे सूरज के द्रव्यमान का लगभग २.८ गुना और व्यास हमारे सूरज के व्यास का ४.४ गुना है। इसकी सतह का तापमान लगभग ९,७५० कैल्विन है। इसका साथी तारा एक G श्रेणी का धुंधला-सा तारा है।\n\n", "id": "434781", "title": "गामा जॅमिनोरम तारा"}
{"url": "https://hi.wikipedia.org/wiki?curid=434787", "text": "२०११ आइरीन चक्रवात\n\n२०११ आइरीन चक्रवात एक समुद्री-तूफ़ान है जो अगस्त २०११ में आरम्भ हुआ था। यह तूफ़ान अन्ध महासागर में सक्रिय हुआ था और इसने अबतक बहुत से कैरिबियाई देशों में क्षति पहुँचाई है और अब यह तूफ़ान संयुक्त राज्य अमेरिका के पूर्वी तट की ओर बढ़ रहा है। इसका उद्गम लॅसर एण्टिलीज़ के पूर्व में है। इसक तूफ़ान से श्रेणी तीन और चार का खतरा है और इस तूफ़ान में हवाओं की गति १९० किमी/घ तक है। २७ अगस्त २०११ को संराअमेरिका में यह उद्घोषणा हुई की इस तूफ़ान के कारण न्यूजर्सी में १० लाख लोगों को अपने आवासों को छोड़ना पड़ सकता है।\n\nउत्तर कैरोलाइना में इस तूफ़ान के कारण २,७३,०० लोग बिजली के बिना थे, दो पिअर क्षतिग्रस्त हो गए, तीन लोग मारे गए। वर्जीनिया में भी एक बच्चा मारा गया।\n\n", "id": "434787", "title": "२०११ आइरीन चक्रवात"}
{"url": "https://hi.wikipedia.org/wiki?curid=434795", "text": "एबरडीन, दक्षिण डकोटा\n\nएबरडीन संयुक्त राज्य अमेरिका के दक्षिण डकोटा राज्य का एक नगर है और ब्राउन काउण्टी की सीट है। यह नगर राज्य की राजधानी पियर से २०० किमी उत्तरपूर्व में है। सन २००५ में यहाँ की अनुमानित जनसंख्या २४,६५८ थी और यह राज्य का तीसरा सबसे अधिक जनसंख्या वाला नगर है।\n", "id": "434795", "title": "एबरडीन, दक्षिण डकोटा"}
{"url": "https://hi.wikipedia.org/wiki?curid=434797", "text": "एलॅक्ज़ेण्ड्रिया, दक्षिण डकोटा\n\nएलॅक्ज़ेण्ड्रिया संयुक्त राज्य अमेरिका के दक्षिण डकोटा राज्य में स्थित हैनसन की काउण्टी सीट है।\n", "id": "434797", "title": "एलॅक्ज़ेण्ड्रिया, दक्षिण डकोटा"}
{"url": "https://hi.wikipedia.org/wiki?curid=434801", "text": "आर्मर, दक्षिण डकोटा\n\nआर्मर संयुक्त राज्य अमेरिका के दक्षिण डकोटा राज्य की डग्लस काउण्टी की काउण्टी सीट है। २००० की जनगणना में यहाँ की जनसंख्या ७८२ थी।\n", "id": "434801", "title": "आर्मर, दक्षिण डकोटा"}
{"url": "https://hi.wikipedia.org/wiki?curid=434804", "text": "बॅल फ़ोर्श, दक्षिण डकोटा\n\nबॅल फ़ोर्श संयुक्त राज्य अमेरिका के दक्षिण डकोटा राज्य की ब्यूट काउण्टी की काउण्टी सीट है। २००० की जनगणना में यहाँ की जनसंख्या ४,५६५ थी। इस नगर का नाम बॅल फ़ोर्श नदी के नाम पर पड़ा है, जो रॅडवॉटर नदी से इस नगर स्थान पर मिलती है।\n", "id": "434804", "title": "बॅल फ़ोर्श, दक्षिण डकोटा"}
{"url": "https://hi.wikipedia.org/wiki?curid=434806", "text": "बाइसन, दक्षिण डकोटा\n\nबाइसन संयुक्त राज्य अमेरिका के दक्षिण डकोटा राज्य की पर्किन्स काउटी की काउण्टी सीट है। सन २००० की जनगणना में यहाँ की जनसंख्या ३७३ थी। जनसंख्या घनत्व: ८७.६ व्यक्ति/किमी; कुल क्षेत्रफल: २.६ किमी।\n", "id": "434806", "title": "बाइसन, दक्षिण डकोटा"}
{"url": "https://hi.wikipedia.org/wiki?curid=434809", "text": "ब्रैण्डन, दक्षिण डकोटा\n\nब्रैण्डन संयुक्त राज्य अमेरिका के दक्षिण डकोटा राज्य की मिनेहाहा काउटी की काउण्टी सीट है। सन २००० की जनगणना में यहाँ की जनसंख्या ५,६९३ थी, जो २००५ में ७,१७६ अनुमानित है। जनसंख्या घनत्व: २०१.३ व्यक्ति/किमी; क्षेत्रफल: ९.८ किमी।\n", "id": "434809", "title": "ब्रैण्डन, दक्षिण डकोटा"}
{"url": "https://hi.wikipedia.org/wiki?curid=434812", "text": "ब्रिट्टन, दक्षिण डकोटा\n\nब्रिट्टन संयुक्त राज्य अमेरिका के दक्षिण डकोटा राज्य की मार्शल काउण्टी की काउण्टी सीट है। सन २००० की जनगणना में यहाँ की जनसंख्या १,३२८ थी। जनसंख्या घनत्व: ७३७.८ व्यक्ति/किमी; कुल क्षेत्रफल: १.८ किमी।\n", "id": "434812", "title": "ब्रिट्टन, दक्षिण डकोटा"}
{"url": "https://hi.wikipedia.org/wiki?curid=434814", "text": "ब्रूकिंग्स, दक्षिण डकोटा\n\nब्रूकिंग्स संयुक्त राज्य अमेरिका के दक्षिण डकोटा राज्य की ब्रूकिंग्स काउण्टी की काउण्टी सीट है। सन २००० की जनगणना में यहाँ की जनसंख्या १८,५०४ थी और यह इस राज्य का पाँचवा सबसे अधिक जनसंख्या बाला नगर था। दक्षिण डकोटा विश्वविद्यालय का प्रमुख ब्रूकिंग्स में स्थित है।\n", "id": "434814", "title": "ब्रूकिंग्स, दक्षिण डकोटा"}
{"url": "https://hi.wikipedia.org/wiki?curid=434816", "text": "बफ़ैलो, दक्षिण डकोटा\n\nबफ़ैलो संयुक्त राज्य अमेरिका के दक्षिण डकोटा राज्य की हार्डिंग काउण्टी की काउण्टी सीट है।\n", "id": "434816", "title": "बफ़ैलो, दक्षिण डकोटा"}
{"url": "https://hi.wikipedia.org/wiki?curid=434818", "text": "बर्क, दक्षिण डकोटा\n\nबर्क संयुक्त राज्य अमेरिका के दक्षिण डकोटा राज्य की ग्रीगोरी काउण्टी की काउण्टी सीट है।\n", "id": "434818", "title": "बर्क, दक्षिण डकोटा"}
{"url": "https://hi.wikipedia.org/wiki?curid=434820", "text": "कैण्टन, दक्षिण डकोटा\n\nकैण्टन संयुक्त राज्य अमेरिका के दक्षिण डकोटा राज्य की लिंकन काउण्टी की काउण्टी सीट है।\n", "id": "434820", "title": "कैण्टन, दक्षिण डकोटा"}
{"url": "https://hi.wikipedia.org/wiki?curid=434822", "text": "चेम्बरलिन, दक्षिण डकोटा\n\nचेम्बरलिन संयुक्त राज्य अमेरिका के दक्षिण डकोटा राज्य की ब्रूल काउण्टी की काउण्टी सीट है। सन २००० की जनगणना में यहाँ की जनसंख्या २,३३८ थी। जनसंख्या घनत्व: १३८.३ व्यक्ति/किमी; कुल क्षेत्रफल: १६.९ किमी।\n", "id": "434822", "title": "चेम्बरलिन, दक्षिण डकोटा"}
{"url": "https://hi.wikipedia.org/wiki?curid=434824", "text": "क्लार्क, दक्षिण डकोटा\n\nक्लार्क संयुक्त राज्य अमेरिका के दक्षिण डकोटा राज्य की क्लार्क काउण्टी की काउण्टी सीट है।\n", "id": "434824", "title": "क्लार्क, दक्षिण डकोटा"}
{"url": "https://hi.wikipedia.org/wiki?curid=434826", "text": "क्लियर लेक, दक्षिण डकोटा\n\nक्लियर लेक संयुक्त राज्य अमेरिका के दक्षिण डकोटा राज्य की डूएल काउण्टी की काउण्टी सीट है।\n", "id": "434826", "title": "क्लियर लेक, दक्षिण डकोटा"}
{"url": "https://hi.wikipedia.org/wiki?curid=434828", "text": "कस्टर, दक्षिण डकोटा\n\nकस्टर संयुक्त राज्य अमेरिका के दक्षिण डकोटा राज्य की कस्टर काउण्टी की काउण्टी सीट है।\n", "id": "434828", "title": "कस्टर, दक्षिण डकोटा"}
{"url": "https://hi.wikipedia.org/wiki?curid=434830", "text": "डि स्मैट, दक्षिण डकोटा\n\nडि स्मैट संयुक्त राज्य अमेरिका के दक्षिण डकोटा राज्य की किंग्सबरी काउण्टी की काउण्टी सीट है। सन २००० की जनगणना में यहाँ की जनसंख्या १,१६४ थी। इस कस्बे का नाम पियर-जीन डि स्मैट नामक एक बेल्जियन पादरी के नाम पर पड़ा था जो उन्नीसवीं सदी का एक जीजु़इट मिशनरी था।\n", "id": "434830", "title": "डि स्मैट, दक्षिण डकोटा"}
{"url": "https://hi.wikipedia.org/wiki?curid=434832", "text": "डॅडवुड, दक्षिण डकोटा\n\nडॅडवुड संयुक्त राज्य अमेरिका के दक्षिण डकोटा राज्य की ल्वेरेन्स काउण्टी की काउण्टी सीट है। सन २००० की जनगणना में यहाँ की जनसंख्या १,३८० थी।\n", "id": "434832", "title": "डॅडवुड, दक्षिण डकोटा"}
{"url": "https://hi.wikipedia.org/wiki?curid=434834", "text": "डुप्री, दक्षिण डकोटा\n\nडुप्री संयुक्त राज्य अमेरिका के दक्षिण डकोटा राज्य की ज़ीबैक काउण्टी की काउण्टी सीट है। \n", "id": "434834", "title": "डुप्री, दक्षिण डकोटा"}
{"url": "https://hi.wikipedia.org/wiki?curid=434836", "text": "एल्क पौइण्ट, दक्षिण डकोटा\n\nएल्क पौइण्ट संयुक्त राज्य अमेरिका के दक्षिण डकोटा राज्य की यूनियन काउण्टी की काउण्टी सीट है। \n", "id": "434836", "title": "एल्क पौइण्ट, दक्षिण डकोटा"}
{"url": "https://hi.wikipedia.org/wiki?curid=434838", "text": "फ़ॉल्कटन, दक्षिण डकोटा\n\nफ़ॉल्कटन संयुक्त राज्य अमेरिका के दक्षिण डकोटा राज्य की फ़ॉल्क काउण्टी की काउण्टी सीट है। सन २००० की जनगणना में यहाँ की जनसंख्या ७८५ थी।\n", "id": "434838", "title": "फ़ॉल्कटन, दक्षिण डकोटा"}
{"url": "https://hi.wikipedia.org/wiki?curid=434842", "text": "फ़्लैण्ड्रोउ, दक्षिण डकोटा\n\nफ़्लैण्ड्रोउ संयुक्त राज्य अमेरिका के दक्षिण डकोटा राज्य की मूडी काउण्टी की काउण्टी सीट है। सन २००० की जनगणना में यहाँ की जनसंख्या २,३७६ थी। इस नगर की स्थापना सन १८६७ में की गई थी और इसका नाम यूजीन चार्ल्स फ़्लैण्ड्रोउ के नाम पर पड़ा जो एक अमेरिकी न्यायाधीश था।\n", "id": "434842", "title": "फ़्लैण्ड्रोउ, दक्षिण डकोटा"}
{"url": "https://hi.wikipedia.org/wiki?curid=434844", "text": "फ़ोर्ट पियर, दक्षिण डकोटा\n\nफ़ोर्ट पियर संयुक्त राज्य अमेरिका के दक्षिण डकोटा राज्य की स्टैन्ले काउण्टी का एक नगर है। सन २००० की जनगणना में यहाँ की जनसंख्या १,९९१ थी। इस नगर की स्थापना सन १८३२ में पियर छोउटोउ नामक एक फ़र व्यापारी द्वारा की गई थी।\n", "id": "434844", "title": "फ़ोर्ट पियर, दक्षिण डकोटा"}
{"url": "https://hi.wikipedia.org/wiki?curid=434847", "text": "गॅन्न वैली, दक्षिण डकोटा\n\nगॅन्न वैली संयुक्त राज्य अमेरिका के दक्षिण डकोटा राज्य की बफ़ैलो काउण्टी की काउण्टी सीट है। सन २०१० की जनगणना में यहाँ की जनसंख्या १४ थी। यह नगर अनिगमित है।\n", "id": "434847", "title": "गॅन्न वैली, दक्षिण डकोटा"}
{"url": "https://hi.wikipedia.org/wiki?curid=434852", "text": "गैटिज़बर्ग, दक्षिण डकोटा\n\nगैटिज़बर्ग संयुक्त राज्य अमेरिका के दक्षिण डकोटा राज्य की पॉटर काउण्टी की काउण्टी सीट है। \n", "id": "434852", "title": "गैटिज़बर्ग, दक्षिण डकोटा"}
{"url": "https://hi.wikipedia.org/wiki?curid=434854", "text": "हैटी, दक्षिण डकोटा\n\nहैटी संयुक्त राज्य अमेरिका के दक्षिण डकोटा राज्य की हैम्लिन काउण्टी की काउण्टी सीट है। सन २००० की जनगणना में यहाँ की जनसंख्या ३६७ थी।\n", "id": "434854", "title": "हैटी, दक्षिण डकोटा"}
{"url": "https://hi.wikipedia.org/wiki?curid=434856", "text": "हाइमोर, दक्षिण डकोटा\n\nहाइमोर संयुक्त राज्य अमेरिका के दक्षिण डकोटा राज्य की हाइड काउण्टी की काउण्टी सीट है। सन २००० की जनगणना में यहाँ की जनसंख्या ८५१ थी। जनसंख्या घनत्व: १७३.७ व्यक्ति/किमी; कुल क्षेत्रफल: ४.९ किमी।\n", "id": "434856", "title": "हाइमोर, दक्षिण डकोटा"}
{"url": "https://hi.wikipedia.org/wiki?curid=434858", "text": "हॉट स्प्रिंग्स, दक्षिण डकोटा\n\nहॉट स्प्रिंग्स संयुक्त राज्य अमेरिका के दक्षिण डकोटा राज्य की फ़ॉल रिवर काउण्टी की काउण्टी सीट है। \n", "id": "434858", "title": "हॉट स्प्रिंग्स, दक्षिण डकोटा"}
{"url": "https://hi.wikipedia.org/wiki?curid=434860", "text": "हावर्ड, दक्षिण डकोटा\n\nहावर्ड संयुक्त राज्य अमेरिका के दक्षिण डकोटा राज्य की माइनर काउण्टी की काउण्टी सीट है। सन २०१० की जनगणना में यहाँ की जनसंख्या ८५८ थी। जनसंख्या घनत्व: ४३९.९ व्यक्ति/किमी; कुल क्षेत्रफल: २.४ किमी।\n", "id": "434860", "title": "हावर्ड, दक्षिण डकोटा"}
{"url": "https://hi.wikipedia.org/wiki?curid=434862", "text": "ह्यूरॉन, दक्षिण डकोटा\n\nह्यूरॉन संयुक्त राज्य अमेरिका के दक्षिण डकोटा राज्य की बीडल काउण्टी की काउण्टी सीट है। सन २००० की जनगणना में यहाँ की जनसंख्या ११,८९३ थी। जनसंख्या घनत्व: २७६.२ व्यक्ति/किमी; कुल क्षेत्रफल: २१.६ किमी।\n", "id": "434862", "title": "ह्यूरॉन, दक्षिण डकोटा"}
{"url": "https://hi.wikipedia.org/wiki?curid=434864", "text": "इप्सविच, दक्षिण डकोटा\n\nइप्सविच संयुक्त राज्य अमेरिका के दक्षिण डकोटा राज्य की एड्मण्ड्स काउण्टी की काउण्टी सीट है। सन २००० की जनगणना में यहाँ की जनसंख्या ९४३ थी। जनसंख्या घनत्व: १२९.७ व्यक्ति/किमी; कुल क्षेत्रफल: ३.४ किमी।\n", "id": "434864", "title": "इप्सविच, दक्षिण डकोटा"}
{"url": "https://hi.wikipedia.org/wiki?curid=434866", "text": "कैडोका, दक्षिण डकोटा\n\nकैडोका संयुक्त राज्य अमेरिका के दक्षिण डकोटा राज्य की जैकसन काउण्टी की काउण्टी सीट है। सन २००० की जनगणना में यहाँ की जनसंख्या ७०६ थी। जनसंख्या घनत्व: ११७.७ व्यक्ति/किमी; कुल क्षेत्रफल: ६.० किमी।\n", "id": "434866", "title": "कैडोका, दक्षिण डकोटा"}
{"url": "https://hi.wikipedia.org/wiki?curid=434869", "text": "कैनेबैक, दक्षिण डकोटा\n\nकैनेबैक संयुक्त राज्य अमेरिका के दक्षिण डकोटा राज्य की लाइमन काउण्टी की काउण्टी सीट है। सन २०१० की जनगणना में यहाँ की जनसंख्या २४० थी। जनसंख्या घनत्व: . व्यक्ति/किमी; कुल क्षेत्रफल: . किमी।\n", "id": "434869", "title": "कैनेबैक, दक्षिण डकोटा"}
{"url": "https://hi.wikipedia.org/wiki?curid=434871", "text": "लेओला, दक्षिण डकोटा\n\nलेओला संयुक्त राज्य अमेरिका के दक्षिण डकोटा राज्य की मॅकफ़रसन काउण्टी की काउण्टी सीट है। सन २००० की जनगणना में यहाँ की जनसंख्या ४६२ थी। जनसंख्या घनत्व: २५६.७ व्यक्ति/किमी; कुल क्षेत्रफल: १.८ किमी।\n", "id": "434871", "title": "लेओला, दक्षिण डकोटा"}
{"url": "https://hi.wikipedia.org/wiki?curid=434873", "text": "मैडिसन, दक्षिण डकोटा\n\nमैडिसन संयुक्त राज्य अमेरिका के दक्षिण डकोटा राज्य की लेक काउण्टी की काउण्टी सीट है। सन २००० की जनगणना में यहाँ की जनसंख्या ६,५४० थी। जनसंख्या घनत्व: २४४.१ व्यक्ति/किमी; कुल क्षेत्रफल: ११.१ किमी।\n", "id": "434873", "title": "मैडिसन, दक्षिण डकोटा"}
{"url": "https://hi.wikipedia.org/wiki?curid=434876", "text": "मार्टिन, दक्षिण डकोटा\n\nमार्टिन संयुक्त राज्य अमेरिका के दक्षिण डकोटा राज्य की बॅनॅट काउण्टी की काउण्टी सीट है।\n", "id": "434876", "title": "मार्टिन, दक्षिण डकोटा"}
{"url": "https://hi.wikipedia.org/wiki?curid=434878", "text": "मैकिण्टोश, दक्षिण डकोटा\n\nमैकिण्टोश संयुक्त राज्य अमेरिका के दक्षिण डकोटा राज्य की कॉर्सन काउण्टी की काउण्टी सीट है।\n", "id": "434878", "title": "मैकिण्टोश, दक्षिण डकोटा"}
{"url": "https://hi.wikipedia.org/wiki?curid=434880", "text": "मिलबैंक, दक्षिण डकोटा\n\nमिलबैंक संयुक्त राज्य अमेरिका के दक्षिण डकोटा राज्य की ग्राण्ट काउण्टी की काउण्टी सीट है। सन २००० की जनगणना में यहाँ की जनसंख्या ३,६४० थी। जनसंख्या घनत्व: ५१२.७ व्यक्ति/किमी; कुल क्षेत्रफल: ७.१ किमी।\n", "id": "434880", "title": "मिलबैंक, दक्षिण डकोटा"}
{"url": "https://hi.wikipedia.org/wiki?curid=434882", "text": "मिलर, दक्षिण डकोटा\n\nमिलर संयुक्त राज्य अमेरिका के दक्षिण डकोटा राज्य की हैण्ड काउण्टी की काउण्टी सीट है। सन २००० की जनगणना में यहाँ की जनसंख्या १,५३० थी। जनसंख्या घनत्व: ६२१.८ व्यक्ति/किमी; कुल क्षेत्रफल: २.५ किमी।\n", "id": "434882", "title": "मिलर, दक्षिण डकोटा"}
{"url": "https://hi.wikipedia.org/wiki?curid=434913", "text": "सिविल सेवा\n\nसिविल सेवा (Civil servises) के दो अर्थ लगाये जाते हैं-\n\n\n\nइस लेख में 'सिविल सेवा' से अभिप्राय शासकीय सेवा की एक शाखा से है।\n\nसिविल सेवा से तात्पर्य है सभी सरकारी विभाग जिनमें सशस्त्र सेनाओं से संबंधित विभाग नहीं आते हैं। तथा सिविल सेवकों से तात्पर्य है - 'अधिकारियों का वह समूह जो सरकारी कार्यक्रमों एवं योजनाओं का क्रियान्वयन करते हैं'। इनका चयन योगयता के आधार पर होता है। वे सरकारी नीतियों के माध्यम से लोगों की सेवा करते हैं। भारत में सिविल सेवा अधिकारी के तौर पर महत्वपूर्ण पद ये हैं: आईएएस, आईपीएस, आईएफएस इत्यादि.\n\nचीन में सबसे पुरानी सिविल सेवा होने के प्रमाण हैं। किन्तु आधुनिक विश्व में सिविल सेवाएं फ्रांस की देन है। भारत में इसकी शुरूआत ब्रिटिश शासन के दौरान सन् 1885 में हुई. ब्रिटिश शासन के दौरान सिविल सेवा के अधिकारियों को व्यापक अधिकार प्राप्त थे तथा उनका मुख्य कार्य कानून-व्यवस्था बनाये रखना, न्याय करना तथा करों का एकत्रण था। आज का सिविल सेवक एक प्रजातांत्रिक ढांचे में कार्य करता है जिसका मुख्य कार्य विकास तथा प्रगति है। एक करियर के रूप में सिविल सेवा अनेकों युवाओं तथा अभिभावकों जो अपने बच्चों के लिए एक सुनहरे भविष्य की परिकल्पना करते हैं, हेतु आकर्षण का विषय रहा है। भारतीय सिविल सेवा को एक अति विशिष्ट सेवा के रूप समझा जाता है जो कि एक महत्वाकांक्षी, योग्य एवं आकांक्षी व्यक्ति को बेहद चुनौतीपूर्ण एवं आकर्षक करियर के अवसर प्रदान करता है जिसमें किसी भी अन्य सेवा की तुलना में विविध प्रकार के कार्य, अत्याधिक प्राधिकार एवं सत्ता निहित होती है।\n\n\n", "id": "434913", "title": "सिविल सेवा"}
{"url": "https://hi.wikipedia.org/wiki?curid=434923", "text": "समानुपात\n\nगणित में दो चर राशियाँ x तथा y समानुपाती (proportional) कही जाती हैं यदि formula_1 का मान नियत (स्थिर/constant) हो। ऐसी स्थिति में कहते हैं कि पहली राशि, दूसरी राशि के समानुपाती है। उदाहरण के लिये, यदि कोई वस्तु नियत वेग से गति कर रही है तो उसके द्वारा तय की गयी दूरी, समय के समानुपाती होगी। \n\nदो अनुपातों (ratios) की समता को समानुपात (proportionality) कहते हैं। जैसे formula_2 एक समानुपात है जिसमें कोई भी पद शून्य नहीं है।\nसमानुपात को सामान्यतः अनुपात के चिह्न (:) को दो बार लिखकर निरूपित किया जाता है। कभी कभी इसे भिन्न रूप में भी लिखा जाता है। जैसे:\nसामान्यतः अनुक्रमानुपात और समानुपात का अर्थ समान होता है। सरल अंकगणितीय और बीजगणितीय गणनाओं में समानुपात शब्द का प्रयोग उपयुक्त माना जाता है और इसे उपरोक्त निरूपण विधि से निरूपित किया जाता है। लेकिन उच्च कोटि की गणबाओं अथवा भौतिक गणनाओं में अनुक्रमानुपात का उपयोग किया जाता है। अनुक्रमानुपात को अनुक्रमानुपाती चिह्न अल्फा (α) से निरूपित किया जाता है। अनुक्रमानुपाती चिह्न को हटाने के लिए अनुक्रमानुपाती चिह्न के एक तरफ के व्यंजक को (सामान्यतः दायीं ओर) एक नियतांक से गुणा कर दिया जाता है जिसे अनुक्रमानुपाती नियतांक कहा जाता है।\n\nयदि दो चर राशियाँ इस प्रकार बदलतीं हैं कि दोनो का गुणनफल सदा नियत (कान्स्टैन्ट) रहता है तो कहते हैं कि वे परस्पर 'व्युत्क्रमानुपाती' (inversely proportional या varying inversely, in inverse variation, or in inverse proportion or reciprocal proportion)) हैं। \n\nउदाहरण के लिये, किसी निश्चित दूरी को तय करने में लगा समय, चाल के व्युत्क्रमानुपाती होगा। अर्थात चाल जितना ही अधिक होगा, उस दूरी को तय करने में उतना ही कम समय लगेगा।\n", "id": "434923", "title": "समानुपात"}
{"url": "https://hi.wikipedia.org/wiki?curid=434926", "text": "औषध एवं प्रसाधन अधिनियम, 1940 (भारत)\n\nभारत का औषध एवं प्रसाधन अधिनियम, 1940 (Drugs and Cosmetics Act, 1940) औषधियो तथा प्रसाधनों के निर्माण, बिक्री तथा समवितरण को विनियमित करता है। इसके अनुसार कोई भी व्यक्ति या फर्म राज्य सरकार द्वारा जारी उपयुक्त लाइसेंस के बिना औषधियों का स्टाक, बिक्री या वितरण नहीं कर सकता। ग्राहक को बेचीं गई प्रत्येक दवा का कैश मेमो देना अनिवार्य कानून है। प्रत्येक व्यापारी/निर्माता को उच्चकोटि की औषिधियो का स्टाक/विनिर्माण करना चाहिए। १९४० में इस कानून की धारा 26 को संशोधित कर मान्यता प्राप्त उपभोक्ता संस्थाओं को औषधि तथा प्रसाधन सामग्री का नमूना परीक्षण तथा विशलेषण करने अधिकृत किया गया है! यह संस्था सरकारी विशलेषण के पास नमूने परिक्षण या विशलेषण के लिए भेज सकती है!\n\n", "id": "434926", "title": "औषध एवं प्रसाधन अधिनियम, 1940 (भारत)"}
{"url": "https://hi.wikipedia.org/wiki?curid=434927", "text": "वी॰ एस॰ श्रीनिवास शास्त्री\n\nवी. एस. श्रीनिवास शास्त्री (1869 - 1946) भारतीय समाजनेता थे। वालिगमन (मद्रास) के एक गरीब ब्राह्मण परिवार में इनका जन्म हुआ था। स्कूल-अध्यापक के रूप में जीवन प्रारंभ। शुरु से ही जीवन की सामाजिक समस्याओं में अभिरुचि होने के कारण गोपालकृष्ण गोखले द्वारा संस्थापित सर्वेट्स ऑव इंडिया सोसायटी नामक संस्था के सदस्य बन गए। संस्था के उद्देश्यों की पूर्ति में उनकी लगन देखकर गोखले ने इस संस्था की अध्यक्षता के लिए अपने बाद इन्हीं को चुना। सन्‌ 1916 में वे वाइसराय की विधान परिषद् में आए। मांटेग-चेम्सफोर्ड सुधार आयोग की योजना कार्यान्वित होने के बाद वे नई काउंसिल ऑव स्टेट के सदस्य चुने गए। 1921 की रेलवे समिति में भी उन्हें शामिल किया गया। अपने समय के सबसे अधिक कुशल वक्ता होने के कारण अंतरराष्ट्रीय संस्था लीग ऑव नेशंस में भारत का प्रतिनिधित्व किया। प्रिवी काउंसिल में शामिल होनेवाले वे तीसरे भारतीय थे। 1927 में सरकार ने उन्हें दक्षिण अफ्रीका में एजेंट नियुक्त किया। लंदन की गोल मेज परिषद की पहली बैठक के वे सक्रिय सदस्य थे।\n", "id": "434927", "title": "वी॰ एस॰ श्रीनिवास शास्त्री"}
{"url": "https://hi.wikipedia.org/wiki?curid=434930", "text": "श्यामाचरण लाहिड़ी\n\nश्यामाचरण लाहिड़ी (30 सितम्बर 1828 – 26 सितम्बर 1895) 18वीं शताब्दी के उच्च कोटि के साधक थे जिन्होंने सद्गृहस्थ के रूप में यौगिक पूर्णता प्राप्त कर ली थी। आपका जन्म बंगाल के नदिया जिले की प्राचीन राजधानी कृष्णनगर के निकट धरणी नामक ग्राम के एक संभ्रांत ब्राह्मण कुल में अनुमानत: 1825-26 ई. में हुआ था। आपका पठनपाठन काशी में हुआ। बंगला, संस्कृत के अतिरिक्त अपने अंग्रेजी भी पड़ी यद्यपि कोई परीक्षा नहीं पास की। जीविकोपार्जन के लिए छोटी उम्र में सरकारी नौकरी में लग गए। आप दानापुर में मिलिटरी एकाउंट्स आफिस में थे। कुछ समय के लिए सरकारी काम से अल्मोड़ा जिले के रानीखेत नामक स्थान पर भेज दिए गए। हिमालय की इस उपत्यका में गुरुप्राप्ति और दीक्षा हुई। आपके तीन प्रमुख शिष्य युक्तेश्वर गिरि, केशवानंद और प्रणवानंद ने गुरु के संबंध में प्रकाश डाला है। योगानंद परमहंस ने 'योगी की आत्मकथा' नामक जीवनवृत्त में गुरु को बाबा जी कहा है। दीक्षा के बाद भी इन्होंने कई वर्षों तक नौकरी की और इसी समय से गुरु के आज्ञानुसार लोगों को दीक्षा देने लगे थे। \n\nसन्‌ 1880 में पेंशन लेकर आप काशी आ गए। इनकी गीता की आध्यात्मिक व्याख्या आज भी शीर्ष स्थान पर है। इन्होंने वेदांत, सांख्य, वैशेषिक, योगदर्शन और अनेक संहिताओं की व्याख्या भी प्रकाशित की। इनकी प्रणाली की सबसे बड़ी विशेषता यह थी कि गृहस्थ मनुष्य भी योगाभ्यास द्वारा चिरशांति प्राप्त कर योग के उच्चतम शिखर पर आरूढ़ हो सकता है। आपने अपने सहज आडंबररहित गार्हस्थ्य जीवन से यह प्रमाणित कर दिया था। धर्म के संबंध में बहुत कट्टरता के पक्षपाती न होने पर भी आप प्राचीन रीतिनीति और मर्यादा का पूर्णतया पालन करते थे। शास्त्रों में आपका अटूट विश्वास था।\n\nजब आप रानीखेत में थे तो अवकाश के समय शून्य विजन में पर्यटन पर प्राकृतिक सौंदर्यनिरीक्षण करते। इसी भ्रमण में दूर से अपना नाम सुनकर द्रोणगिरि नामक पर्वत पर चढ़ते-चढ़ते एक ऐसे स्थान पर पहुँचे जहाँ थोड़ी सी खुली जगह में अनेक गुफाएँ थीं। इसी एक गुफा के करार पर एक तेजस्वी युवक खड़े दीख पड़े। उन्होंने हिंदी में गुफा में विश्राम करने का संकेत किया। उन्होंने कहा 'मैंने ही तुम्हें बुलाया था'। इसके बाद पूर्वजन्मों का वृत्तांत बताते हुए शक्तिपात किया। बाबा जी से दीक्षा का जो प्रकार प्राप्त हुआ उसे क्रियायोग कहा गया है। क्रियायोग की विधि केवल दीक्षित साधकों को ही बताई जाती है। यह विधि पूर्णतया शास्त्रोक्त है और गीता उसकी कुंजी है। गीता में कर्म, ज्ञान, सांख्य इत्यादि सभी योग है और वह भी इतने सहज रूप में जिसमें जाति और धर्म के बंधन बाधक नहीं होते। आप हिंदू, मुसलमान, ईसाई सभी को बिना भेदभाव के दीक्षा देते थे। इसीलिए आपके भक्त सभी धर्मानुयायी हैं। उन्होंने अपने समय में व्याप्त कट्टर जातिवाद को कभी महत्व नहीं दिया। वह अन्य धर्मावलंबियों से यही कहते थे कि आप अपनी धार्मिक मान्यताओं का आदर और अभ्यास करते हुए क्रियायोग द्वारा मुक्ति प्राप्त कर सकते हैं। पात्रानुसार भक्ति, ज्ञान, कर्म और राजयोग के आधार पर व्यक्तित्व और प्रवृत्तियों के अनुसार साधना करने की प्रेरणा देते। उनके मत से शास्त्रों पर शंका अथवा विवाद न कर उनका तथ्य आत्मसात्‌ करना चाहिए। अपनी समस्याओं के हल करने का आत्मचिंतन से बढ़कर कोई मार्ग नहीं।\n\nलाहिड़ी महाशय के प्रवचनों का पूर्ण संग्रह प्राप्य नहीं है किंतु गीता, उपनिषद्, संहिता इत्यादि की अनेक व्याख्याएँ बँगला में उपलब्ध हैं। भगवद्गीताभाष्य का हिंदी अनुवाद लाहिड़ी महाशय के शिष्य श्री भूपेंद्रनाथ सान्याल ने प्रस्तुत किया है। श्री लाहिड़ी की अधिकांश रचनाएँ बँगला में हैं।\n\n", "id": "434930", "title": "श्यामाचरण लाहिड़ी"}
{"url": "https://hi.wikipedia.org/wiki?curid=434935", "text": "युक्तेश्वर गिरि\n\nश्री युक्तेश्वर गिरि (बांग्ला : শ্রী যুক্তেশ্বর গিরী) (10 मई 1855 - 9 मार्च 1936) शिक्षाशास्त्री, खगोलविद, ज्योतिषी, योगी थे। वे लाहिड़ी महाशय के शिष्य और स्वामी सत्यानन्द गिरि तथा परमहंस योगानन्द के Guru थे। उनका मूल नाम प्रियनाथ कांड़ार (बांग्ला : প্রিয়নাথ কাঁড়ার) था। \n\n", "id": "434935", "title": "युक्तेश्वर गिरि"}
{"url": "https://hi.wikipedia.org/wiki?curid=434938", "text": "श्रीनिवासचार्य\n\nश्रीनिवासचार्यके पिता का नाम गंगाधर भट्टाचार्य उपनाम चैतन्यदास था। सं. 1576 में वैशाखी पूर्णिमा को इनका जन्म हुआ था। श्री जीव गोस्वामी के यहाँ श्यामानंद जी तथा नरोत्तमदास ठाकुर के साथ भक्ति के ग्रंथों का बहुत दिनों तक अध्ययन किया। श्री जीव के आदेश से भक्तिग्रंथों का प्रतिलिपियाँ लेकर ये तीनों सं. 1639 में बंगाल तथा उत्कल में धर्मप्रचार करने चले। विष्णुपुर में डाकुओं ने धन समझकर ग्रंथों के संदूक लूट लिए। वहाँ का राजकुमार इनकी भक्ति तथा विद्वत्ता से प्रभावित होकर इनका शिष्य हो गया और उसने ग्रंथों को ढूँढ निकाला। उत्तर तथा पश्चिम बंगाल में इस धर्म के प्रचार का श्रेय इन्हें तथा नरोत्तमदास ठाकुर ही को है। इनकी मृत्यु सं. 1664 में हुई।\n", "id": "434938", "title": "श्रीनिवासचार्य"}
{"url": "https://hi.wikipedia.org/wiki?curid=434941", "text": "श्रीपाद कृष्ण बेलवेलकर\n\nश्रीपाद कृष्ण बेलवेलकर (1881-1967) संस्कृत के विद्वान एवं शिक्षाविद् थे।\n\nश्रीपाद कृष्ण बेलवेलकर का जन्म सन्‌ 1880 में हुआ। बचपन में सारी शिक्षा दीक्षा राजाराम हॉयर स्कूल और कालेज, कोल्हापुर तथा डेक्कन कॉलेज, पूना, में हुई। कुशाग्र बुद्धि होने के कारण परीक्षाओं में उत्तम स्थान प्राप्त करते रहे। सन्‌ 1902 में बी. ए. उत्तीर्ण हुए तथा भाषा, इतिहास, अर्थशास्त्र और दर्शन में क्रमश: 1904, 1905 और 1910 में एम. ए. की परीक्षाएँ उच्च श्रेणी में उत्तीर्ण की इसके बाद हार्वर्ड विश्वविद्यालय में डॉ॰ लनमन के निर्देशन में उच्च अनुसंधान का कार्य कर पी-एच. डी. की उपाधि प्राप्त की। अमरीका जाने के पूर्व डेक्कन कॉलेज में हस्तलिखित पोथियों के संग्रह के क्यूरेटर के रूप में सन्‌ 1907 से सन्‌ 1912 तक कार्य करते रहे। इसके केंटलाग का प्रथम खंड प्रकाशित करने के लिए प्रेस में दे दिया। इसके अतिरिक्त संस्कृत भाषा के भिन्न भिन्न व्याकरणों (Systems of Sanskrit Grammar) पर एक निबंध लिखकर 'मंडलीक सुवर्ण पदक' पारितोषिक के रूप में प्राप्त किया। अमरीका से लौटने पर डेक्कन कॉलेज में ही संस्कृत के प्राध्यापक बन गए। सन्‌ 1915 में सरकारी अधिकारियों के प्रयत्नों से यह कॉलेज बंद कर दिया गया। उसके बंद हो जाने तक के काल में संस्कृत के अध्यापक के रूप में वहीं पर बने रहे। डेक्कन कॉलेज के विद्यार्थियों के सुसंगठित प्रयत्नों से तथा डॉ॰ मुकुंदराव जयकर के उद्योग से डेक्कन कॉलेज की पुन: स्थापना हुई। सेवानिवृत्ति के पूर्व कुछ दिनों तक अहमदाबाद के गुजरात कॉलेज में भी संस्कृत प्राध्यापक के नाते तीन वर्ष तक कार्य किया।\n\nउनके द्वारा लिखित तथा प्रकाशित उनकी निम्नलिखित पुस्तकें प्रसिद्ध हैं : \n\n(1) Systems of Sanskrit Grammar, \n\n(2) भवभूति के उतररामचरितम्‌' का संपादन और अनुवाद Translation and critical edition of Uttar Ramacharitam \n\n(3) साहित्य अकादमी के लिए कालिदास का 'शाकुंतलम्‌', \n\n(4) English Translation of Kavyadarsha, \n\n(5) भगवद्गीता और ब्रह्मसूत्र भाष्य का सटिप्पण संस्करण, \n\n(6) भारतीय दर्शनशास्त्र का इतिहास, खंड 2 से 7। इसे आपने डॉ॰ आर. डी. रानडे के सहयोग से तैयार किया। \n\n(7) बसु और मलिक व्याख्यान वेदांत दर्शन पर, \n\n(8) Papers on Various aspects of Indology in Oriental Journals of India and outside.\n\nअमरीका से लौटने पर भांडारकर प्राच्य विद्या अनुसंधान संस्थान की स्थापना में उन्होंने प्रमुख रूप से योगदान दिया। इस संस्था का उद्घाटन समारोह जुलाई, सन्‌ 1917 में हुआ। स्थापना के बाद छह वर्षों तक आनरेरी सेक्रेटरी के पद को विभूषित किया। उसकी कार्यकारिणी समिति के तो वे ही निरंतर सदस्य होते रहे। पूना के संस्कृत कॉलेज की स्थापना में भी आपका हाथ रहा है। और उसके कार्यों से भी आपका निकटवर्ती संबंध रहा है। सन्‌ 1912 की 6 जुलाई की बैठक में भांडारकर रिसर्च इंस्टीट्यूट के तत्वावधान में प्रधान संपादक के नाते 1943 से 1961 तक बेलवेलकर जी ने सुचारु रूप से कार्य संपन्न किया तथा भीष्म पर्व, शांति पर्व, आश्रम वासिक, मौसल, महाप्रस्थानिक और स्वर्गारोहण पर्वों के आप संपादक भी रहे। इनके सिवा प्रत्येक खंड के संपादन कार्य में बेलवेलकर जी का मार्गदर्शन मिलता रहा है।\n\nअखिल भारतीय ओरिएंटल कानफरेंस का प्रथम अधिवेशन सन्‌ 1919 में हुआ था। इसमें सम्मिलित होकर प्रारंभ से ही हर अधिवेशन में आपने कार्य संपन्न किया। कई वर्षों तक इस संस्था के सेक्रेटरी भी बने रहे। सन्‌ 1943 में बनारस में जब इसका वार्षिक अधिवेशन हुआ तब आप उसके सभापति बनाए गए।\n\nअनुसंधान और लेखन को अपने जीवन का प्रधान व्यवसाय मानकर वे कार्य करते रहे। कई महत्वपूर्ण संस्कृत ग्रंथों का आलोचनात्मक संपादन, अनुवाद तथा उपनिषद्, वेद, सांख्य, भगवद्गीता, वेदांतसूत्र आदि विषयों पर खोजपूर्ण स्वतंत्र निबंध (करीब करीब 40-50 की संख्या में) प्रकाशित किए। इससे प्राच्यविशारदों में भारत के बाहर भी उनकी कीर्तिपताका फहराने लगी। 22 सितंबर 1966 के दिन राष्ट्रपति सर्वपल्ली राधाकृष्णन के द्वारा महाभारत के संपादन कार्य की पूर्णाहुति सुसंपन्न की गई। तब वयोवृद्ध श्री बेलवेलकर जी का भी रौप्य करंडक देकर अन्य विद्वान्‌ और शास्त्रियों के साथ सम्मान किया गया।\n", "id": "434941", "title": "श्रीपाद कृष्ण बेलवेलकर"}
{"url": "https://hi.wikipedia.org/wiki?curid=434958", "text": "द वैंपायर डायरीज़\n\nद वैंपायर डायरीज एक अमेरिकी किशोर-अलौकिक ड्रामा टेलीविजन श्रृंखला है जो कि एलेक्स लॉयड, केविन विलियमसन और जूली प्लेक द्वारा विकसित किया गया है। यह इसी नाम कि एल॰ जे॰ स्मिथ द्वारा लिखी गयी उपन्यास श्रृंखला पर आधारित है। श्रृंखला का प्रीमियर द CW टेलीविजन नेटवर्क पर सितंबर 10, 2009, को हुआ और वर्तमान समय में यह अपने तीसरे सत्र में है, जिसका प्रीमियर सितंबर 15, 2011, को हुआ था। श्रृंखला की कहानी एक काल्पनिक छोटे अलौकिक प्राणियों द्वारा प्रेतवाधित शहर मिस्टिक फॉल्स, वर्जीनिया, के \nनिवासियों के इर्दगिर्द घूमती है। इस श्रृंखला का मुख्य ध्यान प्रमुख तीन पात्रों ऐलेना गिल्बर्ट, स्टेफ़न सेल्वाटोर और डेमन सेल्वाटोर के बीच के प्रेम त्रिकोण पर है, इन तीनों ही पात्रों का अपना-अपना काला अतीत है। इस शो को बहोत सारे नामांकन, दो पीपलस चॉइस पुरस्कार और बहोत सारे टीन चॉइस पुरस्कार जीत है, २६ अप्रैल,२०११ के दिन।\n", "id": "434958", "title": "द वैंपायर डायरीज़"}
{"url": "https://hi.wikipedia.org/wiki?curid=434979", "text": "मोर तारामंडल\n\nमोर या पेवो तारामंडल खगोलीय गोले के दक्षिणी भाग में दिखने वाला एक तारामंडल है। इसमें कुछ मुख्य तारों को लकीरों से जोड़कर एक काल्पनिक मोर (पक्षी) की आकृति बनाई जा सकती है। \"पेवो\" (Pavo) लातिनी भाषा में \"मोर\" के लिए शब्द है। इसकी परिभाषा औपचारिक रूप से सन् १६१२ या १६१३ में पॅट्रस प्लैंकियस (Petrus Plancius) नामक डच खगोलशास्त्री ने की थी हालांकि इसके नाम का प्रयोग १५९७-१५९८ से ही शुरू हो चूका था।\n\nमोर तारामंडल को अंग्रेजी में \"पेवो कॉन्स्टॅलेशन\" (Pavo constellation) बुलाया जाता है लेकिन कभी-कभी \"पीकॉक कॉन्स्टॅलेशन\" (Peacock constellation) भी कहते हैं, क्योंकि \"पीकॉक\" अंग्रेजी में \"मोर\" के लिए शब्द होता है। फ़ारसी में इस \"ताऊस सूरत-ए-फ़लकी\" () कहते हैं। \"ताऊस\" फ़ारसी में \"मोर\" को कहते हैं, उदाहरण के लिए विश्व-प्रसिद्ध \"मोर सिंहासन\" (Peacock throne, पीकॉक थ्रोन) को कभी-कभी भारत में भी \"तख़्त-ए-ताऊस\" कहा जाता है। \"सूरत-ए-फ़लकी\" का अर्थ \"फ़लक\" (आकाश) में तारों से बनाने वाली \"सूरत\"। यूनानी में भी इसे \"ताऊस अस्तेरिस्मोस\" (Ταώς αστερισμός) कहा जाता है। यूनानी में \"अस्तेर\" तारे को कहा जाता है।\n\nमोर तारामंडल में ७ मुख्य तारे हैं, हालांकि वैसे इसमें २४ तारों को बायर नाम दिए जा चुके हैं। इनमें से ५ के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के मुख्य तारे और अन्य वास्तुएँ इस प्रकार हैं -\n\n", "id": "434979", "title": "मोर तारामंडल"}
