{"url": "https://hi.wikipedia.org/wiki?curid=462874", "text": "पौरोहित्य और संस्कार (हिंदू)\n\nहिंदुओं के प्राचीनतम उपलब्ध ग्रंथ ऋग्वेद में पुरोहित का वर्णन है। उससे प्रतीत होता है कि उस काल में पौरोहित्य एक वर्गविशेष के हाथों में था जो देवताओं की कृपा प्राप्त कराने में माध्यम का कार्य करता था।\n\nपुरोहित अधिकतर ब्राह्मण होते थे। इनमें से बहुत से राजाओं तथा धनीमानी व्यक्तियों के यहाँ धार्मिक कृत्य करो के लिये नियुक्त रहते थे। इन्हें काफी दानदक्षिणा मिलती थी और उसी पर इनका तथा इनके परिवारों का निर्वाह होता था। युद्धादि प्रसंगों में ये अपने राजाओं की सहायता भी करते थे तथा इन्हें प्राय: वैद्यक का भी ज्ञान होता था। ऋग्वेद के दसवें खंड में औषधोपचार के संबंध में मंत्र मिलते हैं। यक्ष्मा, आसन्नमृत्यु, संतानप्राप्ति, शत्रुनाश इत्यादि के उपचारों का इनमें वर्णन है। विवाह, मृतक संस्कार आदि संस्कार कराना भी पोरोहित्य के अंतर्गत आता था। इससे स्पष्ट है कि उस काल में पुरोहित का कार्यक्षेत्र मनुष्य के दैनंदिन जीवन को स्पर्श करने लग गया था।\n\nबाद में यज्ञ, यागादि कार्य भी पोरोहित्य में संमिलित हुए। ऋग्वेद में सोमयाग का वर्णन है। इसमें काफी संख्या में पुरोहितों की आवश्यकता होती थी। होतृ, पोतृ, प्रशास्तु, अध्वर्यु इत्यादि का कार्य पुरोहित ही किया करते थे। इनके अलावा कुलपुरोहित का भी वर्णन मिलता है। इसका कार्य राजा के कुलाचार संपन्न कराना होता था। विशेष यज्ञ यागादि के समय यह कार्य भी करता था। इस प्रकार हम यह देखते हैं कि वैदिक काल में पुरोहित को काफी महत्व प्राप्त था। वह देवताओं का पूजक होता था और स्तुति तथा बलि द्वारा यजमान के लिये देवताओं की कृपा प्राप्त कराने का प्रयत्न करता था।\n\nब्राह्मणों में पौरोहित्य के संबंध में अधिक विशद वर्णन मिलता है। ब्रह्मण साहित्य का काल ईसा पूर्व छठी शताब्दी का है। इस समय पुरोहित के कार्यक्षेत्र की रूपरेखा काफी स्पष्ट तथा विशद हो चुकी थी। भिन्न भिन्न भागों में भिन्न भिन्न संख्या में पुरोहितों की आवश्यकता होती थी। दैनिक अग्निहोत्र के लिये केवल एक अध्वर्यु की आवश्यकता होती थी। अग्न्याधेय तथा अग्निध के लिये अध्वर्यु के अलावा होतृ, मैत्रावरुण आदि 16 पुरोहितों की आवश्यकता होती थी। इनमें ब्रह्मा का महत्व सबसे अधिक होता था। यज्ञकार्य में कही त्रुटि न हो तथा संपूर्ण यज्ञ विधिपूर्वक निर्विध्न संपन्न हो इसका उत्तरदायित्व उसी पर होता था।\n\nब्राह्मणकाल में पुरोहित का महत्व काफी बढ़ा। अब वह राजा को उसके राजकार्य, न्यायाधिकरण इत्यादि में भी परामर्श देने लगा। शत्रुओं का दमन तथा राज्य का समृद्ध बनाने के कार्य भी उसने सँभाले। ऐतरेय ब्राह्मण के विवरण से स्पष्ट है कि उस काल में राजा अपने पुरोहित पर पूर्ण रूप से निर्भर रहता था। देवासुर संग्राम में जब देवताओं की पराजय होने लगी थी तो देव-पुरोहित बृहस्पति ने ही उसे सँभाला था तथा देवताओं को विजयश्री प्राप्त कराई थीं।\n\nइस समय तक पौरोहित्य आनुवंशिक हो चला था। पुरोहित को राजा से भी ऊँचा स्थान प्राप्त था। वहाँ भी जाता था वहाँ उसका बहुत आदर के साथ स्वागत होता था।\n\nउसे मिलनेवाली दानदक्षिणा की कोई सीमा नहीं थी। लोग याज्ञिकों को अपनी संपूर्ण संपत्ति तक का दान कर देते थे। यह दान सर्वश्रेष्ठ माना जाता था। ब्राह्मण की संपत्ति पर राजा का भी अधिकार नहीं होता था। ब्रह्महत्या सबसे बड़ा पातक माना जाता था। उसका प्रायश्चित केवल वाजपेय यज्ञ से ही होता था। लेकिन धोखेबाज ब्राह्मण के लोग बर्दाश्त नहीं करते थे। पंचविंश ब्राह्मण में उल्लेख है कि धोखेबाद ब्राह्मण को मृत्युदंड दिया जाता था। समाज में ब्राह्मण को जो विशेष स्थान प्राप्त था उसके बदले में उससे सदाचार, कर्तव्यपालन तथा कर्मकांड के ज्ञान की अपेक्षा की जाती थी।\n\nईसा पूर्व छठी शताब्दी से उपनिषदकाल प्रारंभ होता है। इस समय तक पुरोहित का कार्यक्षेत्र स्पष्ट रूप से निर्धारित हो चुका था। उसका कार्य याज्ञिक कार्य से भिन्न हो चुका था। वेदाध्ययन, यज्ञ तथा तपस्या का स्थान ज्ञानार्जन तथा अध्यापन ने ले लिया था और इसी प्रकार इस काल में गुरु-शिष्य-परंपरा अधिक सुदृढ़ होने लग गई थी। इसके फलस्वरूप तत्वज्ञान तथा दर्शन की भिन्न भिन्न परंपराएँ एक दूसरे से अलग होने लगीं और मत मतांतरों का उदय होने लगा। बौद्ध तथा जैन धर्मो की स्थापना हुई। इन धर्मो की पार्श्वपीठिका में नास्तिकता होने के कारण प्रारंभ में इनमें पौरोहित्य को कोई स्थान नहीं था। लेकिन धीरे धीरे इन धर्मो के अवलंबन करनेवालों के लिये आचार और व्यवहारों के नियम बनने लगे और भिन्न प्रकार के ही सही किंतु एक विशेष प्रकार के वर्ग की इन्हें भी आवश्यकता हुई जो लोगों को उनके कर्तव्याकर्तव्य का निर्देश दे सके। इस प्रकार इनमें भी पौरोहित्य ने जड़ पकड़ना प्रारंभ कर दिया।\n\nइसके बाद रामायण, महाभारतादि काव्यों की रचना का काल आता है। इस समय तक राजा पुरोहित पर संपूर्ण रूप से आश्रित हो चुका था और उसके परामर्श के बिना कोई कार्य नहीं करता था।\n\nपुराणों तथा संस्कृत साहित्य में वर्णित पुरोहित आधुनिक काल के पुरोहित के समान था। उसका कार्यक्षेत्र सीमित हो चुका था। इस काल में पौरोहित्य में उपनयन, विवाहादि संस्कार कराना, ग्राम पौरोहित्य अर्थात्‌ ग्रामवासियों की कुंडलियाँ बनाना, जुताई बोवाई आदि कृषिमुहूर्त निकालना, मंदिरों में पुजारी बनकर रहना आदि कार्य भी सम्मिलित हुए। आधुनिक काल में भी हम अनेक मंदिरों में पुरोहितों को पुजारी के रूप में प्रतिष्ठित देखते हैं। सिखों के गुरुद्वारों में हम ग्रंथी को देखते हैं। ये भी एक प्रकार से पुरोहित ही हैं।\n\nआधुनिक काल में यज्ञ यागादि का महत्व बहुत ही कम हो चुका है। याज्ञिकों का वर्ग समाप्तप्राय है। अतएव पौरोहित्य में अब वैदिक यज्ञादि के स्थान पर मूर्तिपूजा, मकरसंक्रांति, वसंतपंचमी, होली, दीपावली जैसे धार्मिक उत्सवों को संपन्न कराना इत्यादि कार्यो ने प्रवेश प्राप्त कर लिया है। इस प्रकार वर्तमान हिंदू धर्म में पौरोहित्य विविध धार्मिक संस्कार, देवताओं का पूजन, कुलाचार तथा धार्मिक उत्सवों को संपन्न कराना, इन्हीं में सीमित होकर रह गया है।\n\nसृष्टि के प्रारंभिक समय से ही मनुष्य के हित के लिये तीन मार्ग प्रशस्त हैं। उन्हें ज्ञानमार्ग, कर्ममार्ग और भक्तिमार्ग कहते हैं। कर्ममार्ग के विधान का मूल स्रोत वेद है। प्रत्येक कर्म के लिये अलग अलग विधियाँ कही हैं। वेद के छह अंगों में से कल्प के द्वारा ये विधियाँ कही हैं। वेद के छह अंगो में से कल्प के द्वारा ये विधियाँ नियमित हैं। इनकी जानकारी श्रोतसूत्र, गृह्यसूत्र और शुल्बसूत्र प्रभृति ग्रंथों के द्वारा की जा सकती है। श्रोतसूत्र के द्वारा किए जानेवाले कर्म श्रोत एवं गृह्यसूत्र के द्वारा होनेवाले कर्म स्मार्त हैं। संस्कारों का विधान भी गृह्य सूत्रों का अनुसरण करता है।\n\nइन विधानों में पुरोहित की अपेक्षा होती है। विधि के अनुकूल किए हुए अनुष्ठानों से ही ऐहिक एवं आमुष्मिक फल की प्राप्ति कही गई है। सम्‌ पूर्वक कृञ््‌ा धातु से घञ््‌ा प्रत्यय करने का संस्कार शब्द व्युत्पन्न होता है। यहाँ संस्कार से शुद्धि की धार्मिक क्रिया एवं व्यक्ति के दैहिक और बौधिक आध्यात्मिक परिष्कार के निमित्त विधेय अनुष्ठानों से है।\n\nप्रमुख संस्कारों के नाम इस प्रकार हैं : गर्भाधान, पुसवन, सीमन्तोन्नयन, जातकर्म, नामकरण, निष्क्रमण, अन्नप्राशन, चूडाकर्म, कर्णवेध, उपनयन, वेदारंभ, केशांत, समावर्तन, विवाह और अंत्येष्टि। इन संस्कारों का कराना पुरोहित का ही काम है। संस्कारों का संक्षिप्त विवरण इस प्रकार है :\n\nक्षेत्र या गर्भ के निमित्त यह संस्कार विहित है। प्रथम गर्भ के समय इसके करने का विधान है। स्त्री के प्रथम वार ऋतुस्नाता होने पर षष्ठ या अष्टम दिन यह संस्कार करना चाहिए।\n\nगर्भ के चिह्न जब प्रकट हों तब तीसरे मास में यह संस्कार गर्भ के निमित्त है। इसमें गर्भिणी स्त्री के दक्षिण नासारध्रं में लक्षमणा, सोम, वटशुंग और सहदेवी का रस छोड़ा जाता है।\n\nषष्ठ के अष्टम मास पर्यंत यह संस्कार प्रशस्त है। गर्भ को सुसंस्कृत होने के लिये यह संस्कार किया जाता है। इससे पूतना और राक्षसी की बाधा नहीं होती। पति गर्भवती पत्नी को औदुंबर की माला पहनाता है। साही के कांटे से केशों का उन्नयन करता है।\n\nशिशु के जन्म होने पर यह संस्कार करना चाहिए। पिता नवजात शिशु का सुवर्णशलाका से मधु और धृत चटाता है। संतान को दीर्घजीवी होने के लिये उसके कान में मंत्र पाठ भी किया जाता है।\n\nजनानाशौच की निवृत्ति होने पर ग्यारहवें दिन यह संस्कार करना चाहिए। इसमें नक्षत्र, मास, कुलदेव और लौकिक इस प्रकार शिशु के चार तरह के नाम निर्धारित किए जाते हैं।\n\nजन्म के बारहवें दिन से चतुर्थ मास पर्यंत यह संस्कार विहित है। पिता शिशु को गोद में लेकर घर से बाहर आता है और सूर्यदर्शन कराता है।\n\nषष्ठ मास में यह संस्कार होता है। इस संस्कार के द्वारा बालक प्रथम बार अन्न खाता है। इसमें माता और शिशु दोनों का हित है।\n\nजन्म से प्रथम, तृतीय या पंचम वर्ष इस संस्कार का समय है। इससे आयुष्य और कल्याण की प्राप्ति होती है। पिता बालक के केश काटने का संस्कार करता है। उसी अभिमंत्रित छुरे से नापित द्वारा बाल काटे जाते हैं। इसी संस्कार के द्वारा शिखा रखने का श्रीगणेश होता है। कटे हुए केश प्राय: नदी या तालाब के किनारे भूमि में गाड़ दिए जाते हैं।\n\nइसी संस्कार के द्वारा बालक वेदाध्ययन का अधिकारी होता है। अब से वह द्विज कहलाता है। ब्राह्मण आठवें, क्षत्रिय ग्यारहवें और वैश्य तेरहवें वर्ष उपनीत होना चाहिए। इनका क्रमश: शाण, क्षौम और ऊर्णावस्त्र होना चाहिए। यदि कार्पास वस्त्र हो तो उसका वर्ण क्रमश: पालाश, औडुंबर और वैणुक हों। उपनीत होने पर इन्हें ब्रह्मचारी के नियमों का पालन करना चाहिए।\n\nशुभ मुहूर्त में इसका प्रारंभ हो। प्रथम अपनी समस्त शाख का अध्ययन करना चाहिए। अनंतर अन्य शाखाऍ भी पढी जा सकती हैं।\n\nयह संस्कार ब्राह्मण को सत्रहवें, क्षत्रिय को तेईसवें और वैश्य को पचीसवें वर्ष विहित है। केशों को तीन भागों में विभक्त कर उन्हें क्रमश: छुरे से काटते हैं। अनंतर शिखा को छोड़कर नापित क्षौर करता है। छिन्न केशों को नदी तट पर गाढ़ देना चाहिए।\n\nइस संस्कार के द्वारा छात्र गुरुकुल की पढ़ाई समाप्त कर अपने घर आता है। चौबीसवें वर्ष यह संस्कार करना चाहिए। इसी संस्कार में छात्र गुरु को दक्षिण देता है। ब्रह्मचारी स्नान करके दंड और मेखला प्रभृति जल में विसर्जित करता है। नवीन वस्त्र पहनता है और अपने घर वापस लौटता है।\n\nअपत्नीक व्यक्ति अयज्ञीय और सामाजिक एवं धार्मिक कृत्यों में हीन है। इसके ब्राह्म, दैव, आर्ष, प्राजापत्य, आसुर, गांधर्व, राक्षस और पैशाच आठ भेद हैं। इसका समय वर के लिये चौबीसवाँ वर्ष और कन्या के लिये रजादर्शन से पूर्व का है। इसका प्रारंभ वाग्दान से होता है। शुभ समय और सुसज्जित मंडप में वर का मधुपर्कार्चन होता है। गोत्रोच्चार के अनंतर पिता कन्यादान करता है। यहाँ धर्म, अर्थ और काम का तुम्हारे बिना आचरण नहीं करूंगा, यह वर की वधू से प्रतिज्ञा, सप्तपदी और अश्मारोहण महत्व के हैं।\n\nविवाह के अनंतर क्रमप्राप्त स्मार्ताधान है। इसे सपत्नीक व्यक्ति कर सकता है। पंचांग विधान के अनंतर स्मार्ताधान का संकल्प होता है। इसमें पति, पत्नी मंथन करके अरणी से अग्नि प्रकट करे हें। यह अग्नि को वृत्ताकार तथा परिधि युक्त खर (कुंड) में स्थापित करते हैं। शास्त्रों में योग की इक्की नाम (1) औपासन होम, (2) वैश्वदेव, (3) पार्वण, (4) अष्टाश्राद्ध, (5) मासिकश्राद्ध, (6) श्रमणाकर्म और (7) शूलगव हैं।\n\nसायंकाल और प्रात:काल स्मार्ताग्नि पर किया जानेवाला हवन औपासन होम है। इसमें सायंकाल और प्रात:काल के देवता क्रमश: अग्नि और सूर्य हैं। दोनों ही समय के द्वितीय देवता प्रजापति हैं। इसके लिये हविर्द्रव्य आज्य प्रशस्त है।\n\nप्रात:कालीन कृतय के अनंतर वैश्वदेव करना चाहिए। यह दैनिक कृति है। इसमें स्मार्ताग्नि पर आहुति की जाती है। समस्त देवताओं और पितरों को बलिप्रदान भी होता है।\n\nमार्गशीर्ष, पौष एवं वर्षा की अष्टमी को यहा श्राद्ध विहित है। इनका नाम क्रमश: ऐंद्री, वैश्वदेवी, प्राजापत्या और पित्र्या है। इनमें उपर्युक्त देवताओं के निमित्त अनुष्ठान किया जाता है।\n\nपितरों के उद्देश्य से यह प्रति मास किया जाता है। इसमें पितरों के लिये पिंडदान होता है। यह कृत्य अपसव्य से होता है।\n\nइस अनुष्ठान में सायंकाल के समय सर्प को बलि दी जाती है। इस कृत्य को श्रावण की पौर्णमासी को करने का विधान है।\n\nइसमें रुद्र देवता के प्रीत्यर्थ मीमांस का हवन विहित है। कलियुग में गोमांस का उपयोग निषिद्ध है। जिस शाखा में गोमांस का प्रतिनिधि अन्य द्रव्य कहा है वे लोग अभी भी इसका अनुष्ठान करते हैं।\n\nस्मार्ताग्नि के परिग्रह के अनंत यह श्रौताधान किया जाता है। श्रोताग्नि के परिग्राह को अग्निहोत्री कहते हैं। 'अग्निहोत्रं जुहुयात्‌ स्वर्गकाम:' इस श्रुति के अनुसार द्विज के लिये यह नित्य कर्म है। श्रौतयागों को करने के लिये श्रौताधान अनिवार्य है। इस आधान का समय अमावस्या या पूर्णिमा कहा है। श्रौताधान से पूर्व अग्निहोत्रशाला निर्मित हो जानी चाहिए। इस यज्ञशाला में गार्हपत्य, दक्षिणाग्नि और आह्वनीय ये तीन त्रेताग्नि और सभ्य ये चार श्रौताग्नि और आवसध्य नामक स्मार्ताग्नि इस प्रकार पाँच अग्नि होते हैं। अग्निहोत्री को एक बार अग्नि के परिग्रह के अनंतर यावज्जीवन उसकी उपासना करनी होती है।\n\nपरिगृहीत अग्नि पर ही सप्तहविझः संस्थाओं का अनुष्ठान किया जा सकता है। एतदर्थ उस परिगृहीत अग्नि के संरक्षणार्थ सर्वदा सावधान रहना आवश्यक है। अग्नि के शांत होने पर पुन: मंथन द्वारा अग्नि को प्रकट करना होता है। उन सात हवि: संस्थाओं के नाम इस प्रकार हैं। (1) अग्निहोत्र हवन, (2) दर्शपौर्णमास याग, (3) आग्रयण याग, (4) चातुर्मास्य याग, (5) निरूढपशुबंध, (6) सौत्रामणी और (7) पिंडपितृ यज्ञ।\n\nइसका अनुष्ठान सायंकाल और प्रात:काल क्रमश: सूर्यास्त और सूर्योदय के समय होना चाहिए। इसका प्रारंभ सायंकाल से विहित है। दोनों समय का हविर्द्रव्य और हवनकर्त्ता एक ही होना चाहिए। इसमें गार्हपत्य, दक्षिणाग्नि और आह्वनीय संज्ञक अग्नि पर आज्य की आहुति होती है। हवनकाल में अग्निहोत्री अग्गीषोम और अग्नीषोम हैं। दर्शयाग के देवता अग्नि, विष्णु और इंद्राग्नी कहे गए हैं।\n\nप्रतिपक्ष यह अनुष्ठान होता है। इसका प्रारंभ पौर्णमास याग से है। इसमें अग्निहोत्री, उसकी पत्नी तथा ब्रह्मा, होता, अध्वर्यु और अग्न्ध्रीा ये चार ऋत्विज होते हैं। हवनीय द्रव्य पुरोडाश और आज्य है। पौर्णमासयाग के देवता अग्नि अग्गीषोम और अग्नीषोम हैं। दर्शयाग के देवता अग्नि, विष्णु और इंद्राग्नी कहे गए हैं।\n\nइसका अनुष्ठान शरद्, वसंत, वर्षा और ग्रीष्म ऋतु में कहा गया है। वर्ष से चार बार इसका अनुष्ठान कहा है। इसके देवता इंद्राग्नी, विश्वेदेवा और द्यावापृथिवी हैं। हवननीय द्रव्य पुरोडाश एवं चरु है। इसके ऋत्विज पौर्णमास याग के समान चार होते हैं।\n\nवैश्वदेव, वरुणप्रघास, साकमेघ और शुनासीरीय ये चार इसके पर्व हैं। चार चार मास के अनंतर इसका अनुष्ठान होता है। इसमें ऋत्विजों की संख्या पाँच कही गई है।\n\nप्रति वर्ष वर्षा ऋतु में इसका अनुष्ठान करना चाहिए। इसके प्रधान देवता इंद्राग्नी, सूर्य या प्रजापति हैं। इस याग में ऋत्विजों की संख्या छह होनी चाहिए।\n\nइंद्र देवता के निमित्त इस याग को करने का विधान है। इस याग में तीन पशुओं का आलभन होता है। यहाँ छह ऋत्विजों की आवश्यकता होती है। यहाँ हवि: संस्थाएँ समाप्त होती हैं।\n\nइनके नाम इस प्रकार कहे गए हैं: (1) अग्निष्टोम, (2) अत्यग्निष्टोम, (3) उक्थ्य, (4) षोडशी, (5) वाजपेय, (6) अतिरात्र और (7) अप्तोर्याम।\n\nइन सात संस्थाओं में सोमलता का उपयोग होता है। इनमें प्रत्येक में प्रधान ऋत्विज सोलह होते हैं। अग्निष्टोम याग में यजमान और पत्नी की दीक्षा होती है। ये पाशुक याग हैं। यहाँ से ऋग्वेद, यजुर्वेद और सामवेद का उपयोग होता है। इन्हीं यागों में शास्त्रपाठ और स्तोत्र पाठ सुने जा सकते हैं। अग्निचयन याग भी महत्वपूर्ण है जिसमें कि इष्टकाओं द्वारा विशेष प्रकार की चिति का निर्माण होता है। श्रौतायागों में अश्वमेघयाग, राजसूययाग इत्यादि अनेक याग हैं जो प्राचीन समय में राजाओं द्वारा संपादित किए जाते थे।\n\nसमस्त आहिताग्नि की अंत्येष्टि का विधान महत्वपूर्ण है। पति या पत्नी इन दोनों में जिसकी प्रथम मृत्यु होती है। उसक साथ यह विधान किया जाता है। उसका दाह उसी अग्नि से होता है जिस अग्नि का वह उपासक था। याग के समस्त पात्र उसके साथ चिता में रख देने चाहिए। इस विधान के अनंतर यहीं पर उसकी उपासना समाप्त होती है।\n\nइन कर्मकांडों के अतिरिक्त तांत्रिक कर्मकांड भी कहे गए हैं। इन अनुष्ठानों का विधान तांत्रिक ग्रंथों ने विस्तारपूर्वक किया है। परंपरा से संबद्ध कर्मकांडों का वर्णन परंपरा के ग्रंथों में पाया जाता है।\n", "id": "462874", "title": "पौरोहित्य और संस्कार (हिंदू)"}
{"url": "https://hi.wikipedia.org/wiki?curid=462883", "text": "पास्ता\n\nपास्ता (Pasta) इटली का व्यंजन है। यह यूरोप व अमेरिका के रेस्तराओं में खूब चलती है। पास्ता के अनेकों प्रकार उपलब्ध हैं। पास्ता की खूबी है कि इसे आप मिनटों में घर पर तैयार कर सकते हैं। यह काफी हद तक चीनी नूड्ल्स से मिलता है, क्योंकि यह आटे से तैयार किया जाता है। \n\nकई लोग तो पास्ता को सलाद या अल्पाहार (स्नैक्स) के तौर पर लेना पसंद करते हैं। यह स्वादिष्ट होने के साथ-साथ स्वास्थ्यकर भी होता है और यह कई विटामिनों का स्रोत भी हए। पास्ता को अमूमन जैतून के तेल में पकाया जाता है और इसमें गोभी, मटर व गाजर डाल कर भी तैयार कर सकते हैं। इसके अलावा कई लोग रसेदार पास्ता भी बनाते हैं, ताकि वह सर्दी में पास्ता को सूप के रूप में खा सकें। बाजार में पास्ता कई आकारों में उपलब्ध है, जिसमें नलिकाकार, गोलाकार व भरवां खास हैं। बच्चों को मसाला पास्ता व चीज पास्ता सबसे ज्यादा पसंद आते हैं।\n\n\n", "id": "462883", "title": "पास्ता"}
{"url": "https://hi.wikipedia.org/wiki?curid=462947", "text": "शंघाई विश्व वित्तीय केन्द्र\n\nशंघाई विश्व वित्तीय केन्द्र (चीनी: 上海环球金融中心) चीन के शंघाई नगर के पुडौंग जिले में स्थित एक गगनचुम्बी इमारत है। यह एक मिश्रित उपयोग की इमारत है जिसके भीतर होटल, कार्यालय, सम्मेलन कक्ष, प्रेक्षण डॅक और शॉपिंग मॉल इत्यादी हैं। १४ सितम्बर २००७ के दिन इस इमारत ने अपनी ४९२ मीटर की ऊँचाई प्राप्त कर ली थी और उस समय यह विश्व की दूसरी सबसे ऊँची इमारत थी। इस इमारत में कुल १०१ तल हैं और यह अभी भी (८ जनवरी, २०१२ तक) चीन की सबसे ऊँची इमारत है।\n\nयह इमारत २८ अगस्त २००८ को दैनिक कामकाज के लिए खोल दी गई थी और इसका प्रेक्षण डॅक दो दिन बाद खोला गया। अपने डिज़ाइन के लिए इस इमारत को बहुत सराहा गया है और वास्तुकारों द्वारा इसे वर्ष २००८ की सर्वश्रेष्ठ पूर्णनिर्मित इमारत स्वीकृत किया गया था।\n\n", "id": "462947", "title": "शंघाई विश्व वित्तीय केन्द्र"}
{"url": "https://hi.wikipedia.org/wiki?curid=462974", "text": "इण्डिया टावर\n\nभारत टॉवर () एक 126 मंज़िला इमारत है जिसका निर्माण मुम्बई में 2010 आरंभ हुआ। निर्माण कार्य को 2011 में रोक दिया गया है। 2016 में निर्माण पुरा होने पर यह दुबई स्थित बुर्ज ख़लीफ़ा के बाद विश्व की दुसरी सबसे उंची इमारत होगी।\n\nit an largest building in indias\n", "id": "462974", "title": "इण्डिया टावर"}
{"url": "https://hi.wikipedia.org/wiki?curid=462980", "text": "वर्ल्ड वन\n\nविश्व एक () एक निर्माणाधिन गगन चुंबी इमारत है।\n\n", "id": "462980", "title": "वर्ल्ड वन"}
{"url": "https://hi.wikipedia.org/wiki?curid=462984", "text": "जिन राजवंश\n\nजिन राजवंश () प्राचीन चीन का एक राजवंश था जिसने चीन में २६५ ईसापूर्व से ४२० ईसवी तक राज किया। जिन काल से पहले चीन में तीन राजशाहियों का दौर था जो २२० ई से २६५ ई तक चला और जिसके अंत में सीमा यान () ने पहले साओ वेई राज्य पर क़ब्ज़ा किया और फिर पूर्वी वू राज्य पर आक्रमण कर के उसे अपने अधीन कर लिया। फिर उन्होंने अपना नाम बदलकर सम्राट वू () रख लिया और चीन के नए जिन राजवंश की घोषणा कर दी।\n\nजिन राजकाल को दो हिस्सों में बांटा जाता है। पहला भाग पश्चिमी जिन (, २६५ ई - ३१६ ई) कहलाता है और सीमा यान द्वारा लुओयांग को राजधानी बनाने से आरम्भ होता है। दूसरा भाग पूर्वी जिन (, ३१७ ई - ४२० ई) कहलाता है और सीमा रुई () द्वारा जिआनकांग को राजधानी बनाकर वंश आगे चलाने से आरम्भ होता है। जिन काल के ख़त्म होने के बाद चीन में उत्तरी और दक्षिणी राजवंश (४२० ई – ५८९ ई) का काल आया। ध्यान दीजिये कि चीन में १११५ ई से १२३४ ई तक भी एक जिन राजवंश चला था लेकिन इन दोनों राजवंशों का एक दुसरे से कोई लेना देना नहीं।\n\n", "id": "462984", "title": "जिन राजवंश"}
{"url": "https://hi.wikipedia.org/wiki?curid=462994", "text": "पाउला फर्नांडीस\n\nपाउला फर्नांडीस डी सूजा जन्म २८ अगस्त, १९८४ एक ब्राज़ीलियाई देश की गायिका-गीतकार.\n", "id": "462994", "title": "पाउला फर्नांडीस"}
{"url": "https://hi.wikipedia.org/wiki?curid=462997", "text": "रकाब\n\nरकाब एक ऐसे खोल या गोले को कहा जाता है जिसमें घोड़े या ऐसे अन्य जानवर पर सवार व्यक्ति अपने पाऊँ टिकाता है। आम तौर पर दो रकाब होते हैं (एक दाएँ पाऊँ के लिए और एक बाएँ पाऊँ के लिए)। घोड़े पर चढ़ने के लिए भी इनका प्रयोग होता है। रकाब के प्रयोग से घुड़सवार अधिक जल्दी से जानवर पर सवार हो सकता है और घोड़े पर बैठे हुए उसका संतुलन भी ज़्यादा सही होता है। इस से यात्रा, शिकार और युद्ध में बहुत सहायता मिलती है। रकाब भिन्न प्रकारों और सामग्रियों की बनती है लेकिन अक्सर उसके ऊपर चमड़े या कपड़े के पट्टे होते हैं जिनसे उन्हें ऊपर-नीचे किया जा सके। इन पट्टों से अलग-अलग कदों के सवारों के लिए रकाब को ऊपर-नीचे किया जा सकता है और दोनों तरफ़ की रकाब को बराबर की ऊँचाई पर ठीक भी किया जा सकता है। माना जाता है कि रकाब का आविष्कार भारत में ५०० ईसापूर्व में हुआ था।\n\nअंग्रेजी में 'रकाब' को 'स्टिरप' (stirrup) कहते हैं।\n\n", "id": "462997", "title": "रकाब"}
{"url": "https://hi.wikipedia.org/wiki?curid=462999", "text": "उत्तरी और दक्षिणी राजवंश\n\nउत्तरी और दक्षिणी राजवंश () प्राचीन चीन के एक काल को कहते हैं जो जिन राजवंश के बाद शुरू हुआ और ४२० ईसवी से लेकर ५८९ ईसवी तक चला। इस काल में चीन बहुत से राज्यों में खंडित हो गया और राजनैतिक अस्थिरता और गृहयुद्ध का वातावरण बना रहा। आपस में लड़ते हुए राजवंशों को इतिहासकार उत्तरी राजवंशों और दक्षिणी राजवंशों में बांटते हैं। उत्तरी राजवंश थे: उत्तरी झोऊ, उत्तरी ची, उत्तरी वेई, पश्चिमी वेई और पूर्वी वेई। दक्षिणी राजवंश थे: लिऊ सोंग, लियांग, चेन और दक्षिणी ची।\n\nइस उथल-पुथल के बावजूद इस काल में कला, विज्ञान और संस्कृति का विकास हुआ और हान चीनी जाति यांग्त्से नदी से दक्षिण के इलाक़ों में फैल गई। उत्तर में आये बहुत से ग़ैर-चीनी लोगों का चीनीकरण हुआ और दक्षिण में बस रहे बहुत से आदिवासियों को भी चीनी नस्ल और संस्कृति में मिला लिया गया। इसी काल में चीन में भारत से आई बौद्ध धर्म की महायान शाखा फैली और फल-फूली और साथ-साथ ताओ धर्म भी विस्तृत हुआ। चीन में स्तूप पर आधारित पगोडा का निर्माण भी शुरू हुआ, जिसे अब चीनी संस्कृति की पहचान माना जाता है और जिसका अविष्कार बौद्ध ग्रंथों और पांडुलिपियों को सुरक्षित करने के लिए किया गया था।\n\nचीन के इतिहास का यह काल तब समाप्त हुआ जब सन् ५८९ में एक नए सुई राजवंश के नेतृत्व में चीन को फिर संगठित किया गया।\n\n", "id": "462999", "title": "उत्तरी और दक्षिणी राजवंश"}
{"url": "https://hi.wikipedia.org/wiki?curid=463007", "text": "चांगआन\n\nचांग'आन () प्राचीन चीन में एक शहर था जो दस से भी अधिक राजवंशों कि राजधानी रहा। आधुनिक काल में इसका नाम शियान () है और यह जनवादी गणतंत्र चीन के शान्शी प्रान्त में स्थित है। शास्त्रीय चीनी भाषा में चांग'आन का अर्थ 'अनंत शान्ति' है। सुई राजवंश के काल में इसका नाम दाशिंग था। मिंग राजवंश के दौरान इसका नाम 'पश्चिमी शान्ति' (शि'आन) रख दिया गया। इस नगर के क्षेत्र में नवपाषाण युग (नियोलिथिक) से लोग बसे हुए हैं। आठवी सदी में चांगआन पृथ्वी का सब से बड़ा शहर था और इसमें १० लाख से अधिक लोग रहते थे। \n\n", "id": "463007", "title": "चांगआन"}
{"url": "https://hi.wikipedia.org/wiki?curid=463013", "text": "सुई राजवंश\n\nसुई राजवंश () प्राचीन चीन का एक राजवंश था। यह केवल ५८९ ईसवी से ६१८ ईसवी (यानि २९ वर्ष) तक चला लेकिन इस समय में वह सशक्त रहा। सुई काल से पहले उत्तरी और दक्षिणी राजवंशों का काल था और उसके बाद तंग राजवंश सत्ता में आया।\n\nसुई वश की स्थापना यांग जिआन () ने की थी जो उत्तरी राजवंशों में से एक उत्तरी झोऊ राजवंश की सरकारी सेवा में लगा हुआ था। वह उत्तरी झोऊ सम्राट का ससुर था और उसके देहांत होने पर उसने पहले उसके राज्य पर क़ब्ज़ा किया और फिर आगे चलकर खंडित चीन के उत्तरी और दक्षिणी भागों को भक्ष्य करके संगठित किया। सुई व्यवस्था में अमीरों-ग़रीबों का अंतर घटने के लिए भूमि पुनर्वितरण किया गया (यानि बराबरी से बांटी गई), सरकारी मंत्रालयों का ठीक से गठन किया गया और सिक्कों का मानकीकरण किया गया (क्योंकि इस से पूर्व हर राज्य अपने सिक्के ज़र्ब कर रहा था)। सैन्य शक्ति बढ़ाई गई और उत्तर में स्थित क़बीलों से बच-बचाव के लिए चीन की महान दीवार को और विस्तृत किया गया। उसी समय बौद्ध धर्म को भी सरकारी प्रोत्साहन मिला और उसके ज़रिये चीन की भिन्न जातियों और संस्कृतियों को एक-दुसरे के समीप लाया गया। चीन की 1,७७६ किलोमीटर लम्बी महान नहर भी उसी समय पूरी की गई, जो ह्वांग हो (पीली नदी) को यांग्त्से नदी से जोड़ती है और आज भी विश्व की सबसे लम्बी कृत्रिम नदी या नहर है।\n\nजहाँ एक ओर सुई सरकार सुव्यवस्थित थी, वहीँ वह ख़र्चालू और क्रूर भी थी। महान दीवार और महान नहर जैसे चीज़ों के लिए जनता पर भारी करों का बोझ डाला गया। बहुत से लोगों से ज़बरदस्ती श्रम भी करवाया गया। सुई साम्राज्य कोरिया के गोगुरयेओ राज्य से भी युद्ध में जुटा था और सातवी सदी में उस से हार गया। इसके बाद विद्रोहों, विश्वासघात और अन्य हिंसा से घिरकर सुई राजवंश ख़त्म हो गया।\n\n", "id": "463013", "title": "सुई राजवंश"}
{"url": "https://hi.wikipedia.org/wiki?curid=463017", "text": "निषेधवाचक वाक्य\n\nएक ऐसा सन्देश जो किसी काम को न करने का आदेश दे रहा हो, वह निषेधवाचक वाक्य कहलाता है। इन वाक्यों में प्रायः न, नहीं या मत जैसे शब्दों का प्रयोग किया जाता है। 'नहीं' का प्रयोग सामान्यतः सभी स्थितियों में किया जाता है, लेकिन 'मत' का प्रयोग प्रायः आज्ञावाचक वाक्यों में और 'न' का प्रयोग 'अगर' या 'यदि' जैसे शब्दों से शुरू होने वाले वाक्यों में किया जाता है।\n", "id": "463017", "title": "निषेधवाचक वाक्य"}
{"url": "https://hi.wikipedia.org/wiki?curid=463018", "text": "घाघ\n\nघाघ कृषि पंडित एवं व्यावहारिक पुरुष थे। उनका नाम भारतवर्ष के, विशेषत: उत्तरी भारत के, कृषकों के जिह्वाग्र पर रहता है। चाहे बैल खरीदना हो या खेत जोतना, बीज बोना हो अथवा फसल काटना, घाघ की कहावतें उनका पथ प्रदर्शन करती हैं। ये कहावतें मौखिक रूप में भारत भर में प्रचलित हैं।\nघाघ के जन्मकाल एवं जन्मस्थान के संबंध में बड़ा मतभेद है। शिवसिंह सरोज का मत है कि इनका जन्म सं. 1753 में हुआ था, किंतु पं.रामनरेश त्रिपाठी ने बहुत खोजबीन करके इनके कार्यकाल को सम्राट् अकबर के राज्यकाल में माना है। इनकी जन्मभूमि कन्नौज के पास चौधरीसराय नामक ग्राम बताई जाती है। कहा जाता है, अकबर ने प्रसन्न होकर इन्हें सरायघाघ बसाने की आज्ञा दी थी, जो कन्नौज से एक मील दक्षिण स्थित है।\n\nअभी तक घाघ की लिखी हुई कोई पुस्तक उपलब्ध नहीं हुई। हाँ, उनकी वाणी कहावतों के रूप में बिखरी हुई है, जिसे अनेक लोगों ने संग्रहीत किया है। इनमें रामनरेश त्रिपाठी कृत 'घाघ और भड्डरी' (हिंदुस्तानी एकेडेमी, 1931 ई.) अत्यंत महत्वपूर्ण संकलन है।\n\nघाघ के कृषिज्ञान का पूरा-पूरा परिचय उनकी कहावतों से मिलता है। उनका यह ज्ञान खादों के विभिन्न रूपों, गहरी जोत, मेंड़ बाँधने, फसलों के बोने के समय, बीज की मात्रा, दालों की खेती के महत्व एवं ज्योतिष ज्ञान, शीर्षकों के अंतर्गत विभाजित किया जा सकता है। घाघ का अभिमत था कि कृषि सबसे उत्तम व्यवसाय है, जिसमें किसान भूमि को स्वयं जोतता है :\n\nअथवा-\n\nखादों के संबंध में घाघ के विचार अत्यंत पुष्ट थे। उन्होंने गोबर, कूड़ा, हड्डी, नील, सनई, आदि की खादों को कृषि में प्रयुक्त किए जाने के लिये वैसा ही सराहनीय प्रयास किया जैसा कि 1840 ई. के आसपास जर्मनी के सप्रसिद्ध वैज्ञानिक लिबिग ने यूराप में कृत्रिम उर्वरकों के संबंध में किया था। घाघ की निम्नलिखित कहावतें अत्यंत सारगर्भित हैं :\n\nघाघ ने गहरी जुताई को सर्वश्रेष्ठ जुताई बताया। यदि खाद छोड़कर गहरी जोत कर दी जाय तो खेती को बड़ा लाभ पहुँचता है :\n\nबांध न बाँधने से भूमि के आवश्यक तत्व घुल जाते और उपज घट जाती है। इसलिये किसानों को चाहिए कि खेतों में बाँध अथवा मेंड़ बाँधे,\n\nघाघ ने फसलों के बोने का उचित काल एवं बीज की मात्रा का भी निर्देश किया है। उनके अनुसार प्रति बीघे में पाँच पसेरी गेहूँ तथा जौ, छ: पसेरी मटर, तीन पसेरी चना, दो सेर मोथी, अरहर और मास, तथा डेढ़ सेर कपास, बजरा बजरी, साँवाँ कोदों और अंजुली भर सरसों बोकर किसान दूना लाभ उठा सकते हैं। यही नहीं, उन्होंने बीज बोते समय बीजों के बीच की दूरी का भी उल्लेख किया है, जैसे घना-घना सन, मेंढ़क की छलांग पर ज्वार, पग पग पर बाजरा और कपास; हिरन की छलाँग पर ककड़ी और पास पास ऊख को बोना चाहिए। कच्चे खेत को नहीं जोतना चाहिए, नहीं तो बीज में अंकुर नहीं आते। यदि खेत में ढेले हों, तो उन्हें तोड़ देना चाहिए।\n\nआजकल दालों की खेती पर विशेष बल दिया जाता है, क्योंकि उनसे खेतों में नाइट्रोजन की वृद्धि होती है। घाघ ने सनई, नील, उर्द, मोथी आदि द्विदलों को खेत में जोतकर खेतों की उर्वरता बढ़ाने का स्पष्ट उल्लेख किया है। खेतों की उचित समय पर सिंचाई की ओर भी उनका ध्यान था।\n\nभड्डरी की ही भाँति वे भी ज्योतिषी थे। किस मास में किधर से हवा चले तो कितनी वर्षा हो, अथवा किस मास की वर्षा से खेती में कीड़े लगेंगे, इसका अच्छा व्यावहारिक ज्ञान उन्हें था। आज भी किसान उनकी ऐसी कहावतों से लाभान्वित होते हैं।\n\nबैल ही खेती का मूलधार है, अत: घाघ ने बैलों के आवश्यक गुणों का सविस्तार वर्णन किया है। हल तैयार करने के लिये आवश्यक लकड़ी एवं उसके परिमाण का भी उल्लेख उनकी कहावतों में मिलता है।\n\nउपलब्ध कहावतों के आधार पर इतना अवश्य कहा जा सकता है कि घाघ ने भारतीय कृषि को व्यावहारिक दृष्टि प्रदान की। उनकी प्रतिभा बहुमुखी थी और उनमें नेतृत्व की क्षमता भी थी। उनके कृषि संबंधी ज्ञान से आज भी अनेकानेक किसान लाभ उठाते हैं। वैज्ञानिक दृष्टि से उनकी ये समस्त कहावतें अत्यन्त सारगर्भित हैं, अत: भारतीय कृषिविज्ञान में घाघ का विशिष्ट स्थान हैं।\n\n", "id": "463018", "title": "घाघ"}
{"url": "https://hi.wikipedia.org/wiki?curid=463019", "text": "दोंगहु लोग\n\nदोंगहु () प्राचीन चीन से उत्तर-पूर्व में बसने वाली एक मंगोल ख़ानाबदोश क़बीलों की जाति थी जिनका वर्णन सातवी शताब्दी ईसापूर्व से मिलता है। माना जाता है कि उनकी झड़पें शिओंगनु लोगों से हुई जिन्होनें १५० ईसापूर्व में उन्हें नष्ट कर दिया। आगे जाकर दोंगहु लोग वूहुआन () और शिआनबेई () गुटों में बंट गए। माना जाता है कि मंगोल जाति इन्ही की वंशज है।\n\nचीनी भाषा में 'दोंग' (東) शब्द का अर्थ 'पूर्व' और 'हु' (胡) का अर्थ 'विदेशी' या 'म्लेच्छ' होता है। दोंगहु का अर्थ है 'पूर्वी म्लेच्छ'।\n\n", "id": "463019", "title": "दोंगहु लोग"}
{"url": "https://hi.wikipedia.org/wiki?curid=463031", "text": "हाइगा\n\nहाइगा शब्द दो शब्दों से मिलकर बना है हाइ और गा। हाइ शब्द का अर्थ है हाइकु जो जापनी कविता की एक समर्थवान विधा है और गा का तात्पर्य है चित्र। इस प्रकार हाइगा का अर्थ है चित्रों के समायोजन से वर्णित किया गया हाइकु। वास्तव में हाइगा’ जापानी पेण्टिंग की एक शैली है, जिसका शाब्दिक अर्थ है-’चित्र-कविता’। हाइगा दो शब्दों के जोड़ से बना है …(‘‘हाइ” = कविता या हाइकु + “गा” = रंगचित्र चित्रकला) हाइगा की शुरुआत १७ वीं शताब्दी में जापान में हुई। उस जमाने में हाइगा रंग - ब्रुश से बनाया जाता था।\n", "id": "463031", "title": "हाइगा"}
{"url": "https://hi.wikipedia.org/wiki?curid=463037", "text": "कैप्टन व्योम\n\nकैप्टन व्योम () एक विज्ञान पर आधारित भारतीय टेलिविज़न धारावाहिक है। इसे 1990 में भारत में दुरदर्शन पर प्रसारित किया गया था। 2220 में आधारित कहानी व विज्ञान पर आधारित संकल्पना के कारण यह युवाओं में काफ़ी लोकप्रिय रहा।\n", "id": "463037", "title": "कैप्टन व्योम"}
{"url": "https://hi.wikipedia.org/wiki?curid=463047", "text": "उच्चारण-वर्तनी\n\nकिसी शब्द की उच्चारण-वर्तनी (अंग्रेज़ी: pronunciation spelling) उसकी मानक वर्तनी से भिन्न होती है और यह उस शब्द के उच्चारण को ही दर्शाने के लिए बनायी गयी होती है। इसकी आवश्यकता प्रायः उन्हीं भाषाओं में पड़ती है जिनमें लिपि और भाषा में एकैक-संबंध नहीं होता (यानी जैसा लिखा जाता है वैसा बोला जाना और जैसा बोला जाता है वैसा लिखा जाना- नहीं पाया जाता)। उच्चारण-वर्तनी में भाषा के सामान्य वर्तनी नियमों का पालन किया जाता है। इनमें से अधिकांश एकबारगी प्रयोग के लिए गढ़ी गयी होती हैं, लेकिन कुछ उच्चारण-वर्तनियाँ मानक भी बन गयी हैं। जैसे- gonna का प्रयोग going to के उच्चारण को दर्शाने के लिए रूढ़ हो चुका है। यथा- \"I'm gonna catch you.\" \n\nउच्चारण वर्तनी का प्रयोग अनौपचारिक रूप से किया जाता है, तथा यह उन शब्दों जिनका उच्चारण अनियमित है, या जिनकी वर्तनी-मात्र से उच्चारण का अंदाज़ लगाना कठिन है के उच्चारण को दर्शाने के लिए इस्तेमाल की जाती है।\n", "id": "463047", "title": "उच्चारण-वर्तनी"}
{"url": "https://hi.wikipedia.org/wiki?curid=463048", "text": "जीसीसी\n\nजीसीसी (GNU Compiler Collection / GCC) ग्नू परियोजना द्वारा निर्मित एक कम्पाइलर प्रणाली है जो बहुत सी प्रोग्रामन भाषाओं को समर्थन प्रदान करती है।\nजीसीसी (अंग्रेज़ी: (GCC)) जीएनयू (ग्नू) द्वारा उत्पादित एक कंपाइलर प्रणाली है जो विभिन्न प्रोग्राममिंग भाषाओं को समर्थन देती है। यह ग्नू टूलचेन का मुख्य हिस्सा है। ग्नू के अधूरे ऑपरेटिंग सिस्टम के आधिकारिक कंपाइलर होने के अलावा यह कई नए तरह के यूनिक्स ऑपरेटिंग सिस्टम्स में एक मानक कंपाइलर के रूप में उपयोग किया जाता है, जैसे [लिनक्स] और बीएसडी परिवार। \nनिशुल्क सॉफ्टवेर संस्था जीसीसी को ग्नू आम सर्वजन अनुमति के तहत बिना किसी शुल्क के वितरित करती है। जीसीसी ने निशुल्क सॉफ्टवेर निर्माण में मुख्य भूमिका निभाई है। \n\n", "id": "463048", "title": "जीसीसी"}
{"url": "https://hi.wikipedia.org/wiki?curid=463050", "text": "दारा प्रथम\n\nदारा प्रथम या दारयुश या 'दारुश' या 'डैरियस' प्राचीन ईरान के हख़ामनी वंश का प्रसिद्ध शासक था जिसे इतिहास में धार्मिक सहिष्णुता तथा अपने शिलालेखों के लिए जाना जाता है। वह फ़ारसी साम्राज्य के संस्थापक कुरोश (साइरस) के बाद हख़ामनी वंश का सबसे प्रभावशाली शासक माना जाता है। कम्बोजिया के मरने के बाद \"बरदिया\" नामक माग़ी ने सिंहासन के लिए दावा किया था। छः अन्य राजपरिवारों के साथ मिलकर उसने बरदिया को मार डाला और इसके बाद उसका राजतिलक हुआ। उसने अपने शासन काल में पश्चिमी ईरान के बिसितुन में एक शिलालेख खुदवाया था जिसे प्राचीन ईरान के इतिहास का एक महत्वपूर्ण दस्तावेज माना जाता है।\n\nउसके शासन काल में हख़ामनी साम्राज्य मिस्र से सिन्धु नदी तक फैल गया था। उसने यूनान पर कब्जा किया और उत्तर में शकों से भी युद्ध लड़ा। उसने इतने बड़े साम्राज्य में एक समान मुद्रा चलाई और आरामाईक को राजभाषा करार दिया। उसने पर्सेलोलिस तथा पसरागेड जैसी जगहों पर महत्वपूर्ण निर्माण कार्य भी शुरु करवाया जो सदियों तक हख़ामनी स्थापत्य की पहचान बने रहे।\n\nदारा प्रथम (ई.पू. ५२२ से ४८६ ई.पू.) ईसवी पूर्व ५२१ में कांबीसीस (Cambyses) के बाद हिस्टास्पीस (Hystaspeas) का लड़का डेरियस (Darius) या दारा परशिया की गद्दी पर बैठा। उसे प्रारंभ में जबरदस्त विद्रोहियों का सामना करना पड़ा। विद्रोहियों में सबसे प्रबल गौमता (Gaumata) नाम का व्यक्ति था, जिसने ईरान के सिंहासन पर अधिकार कर लिया था। लेकिन दारा के सहायकों ने शीघ्र ही गौमता को मारकर खत्म कर दिया (ई.पू. ५२१)। परशिया के अनेक प्रांतों ने भी दारा के खिलाफ विद्रोह कर स्वतंत्र होने का प्रयत्न किया। एलाम, बैबीलोनिया, मीडिया, आर्मीनिया, लीडिया, एवं मिस्र तथा परशिया तक में विद्रोह हुए। लेकिन साहसी और प्रतिभाशाली दारा ने समस्त विद्रोहियों को कुचलकर पारसीक साम्राज्य को पुन: सुदृढ़ कर दिया। लगभग तीन वर्ष उसे विद्रोह दबाने में लगे (ई.पू. ५१८); इसके बाद फारस के विस्तृत साम्राज्य में शांति स्थापित हो गई।\n\nदारा के साम्राज्य में २० प्रांत थे। प्रांत का शासक सटरैप (Satrap) या क्षत्रप कहलाता था। दारा प्रथम की गणना महान विजेताओं में की जाती है। उसने भारत पर भी चढ़ाई की थी और पंजाब तथा सिंध का बहुत सा भाग अपने अधिकार में कर लिया था (ई.पू. ५१२)। अत: उसके २० प्रांतों में पंजाब और सिंध का क्षेत्र भी शामिल था। भारतीय प्रांत से ईरान को राजस्व के रूप में अमित सोना मिलता रहा। दारा के यूनानी सेनापति स्काईलक्स (Scylax) ने सिंधु से भारतीय समुद्र में उतरकर अरब और मकरान के तटों का पता लगाया था। उसकी मुख्य राजधानियाँ सूसा, पर्सीपौलिस, इकबतना (हमदान) और बैबीलोन थीं। वह ज़रयुस्त्री धर्म का माननेवाला था।\n\nदूरस्थ प्रांतों से संबंध बनाए रखने के लिए साम्राज्य भर में सुदंर विस्तृत सड़कें बनी हुई थीं। नील नदी से लेकर लाल समुद्र तक एक नहर भी बनी हुई थी। दारा के विरुद्ध एशिया माइनर के आयोनियन यूनानियों ने विद्रोह किय। लेकिन यह विद्रोह दबा दिया गया। विद्रोह के केंद्र माइलेतस (Miletus) नगर पर कब्जा करने के बाद वहाँ के समस्त पुरुषों को ईरानियों ने कत्ल कर दिया और स्त्रियों तथा बच्चों को बंदी बनाकर ले गए (४९९ से ४९४ ई.पू.)।\n\nएशिया माइनर के यूनानियों को एथेंस के यूनानियों ने विद्रोह के लिय भड़काया था। अत: ई.पू. ४९० में, दारा ने एथेंस को ध्वस्त करने के लिए एक विशाल सेना लेकर यूनान पर चढ़ाई कर दी। लेकिन इस आक्रमण में दारा को सफलता नहीं मिली और माराथॉन के युद्ध में (ई.पू. ४९०) पराजित होकर ईरानियों को वापस लौट जाना पड़ा। दारा माराथॉन की हार को नहीं भूला; और बदला लेने के लिए वह फिर जोरदार तैयारी में लग गया। लेकिन तैयारी के बीच ही ई.पू. ४८५ में उसकी मृत्यु हो गई।\n\n", "id": "463050", "title": "दारा प्रथम"}
{"url": "https://hi.wikipedia.org/wiki?curid=463060", "text": "रामपुर\n\nरामपुर निम्न स्थानों के लिये प्रयोग हो सकता है:\n", "id": "463060", "title": "रामपुर"}
{"url": "https://hi.wikipedia.org/wiki?curid=463096", "text": "चेंगदू\n\nचेंगदू ( दक्षिण-पश्चिमी चीन के सिचुआन प्रान्त की राजधानी है। इसमें १,४०,४७,६२५ लोग रहते हैं (२०१० जनगणना के अनुसार)। यह शहर आर्थिक, यातायात और उद्योग की दृष्टि से पश्चिमी चीन के सब में महत्वपूर्ण नगरों में से है। सन् २००७ में चीन में निवेश पर किए गए एक अध्ययन में चेंगदू निवेश के लिए १० सब से अच्छे शहरों में से एक था। चीनी अख़बार 'चाइना डेली' के अनुसार चेंगदू रहने के लिए चीन का चौथा सब से अच्छा नगर है। प्राचीनकाल में चेंगदू चीन का हिस्सा नहीं बल्कि संभवतः एक 'सानशिंगदुई' नामक कांस्य युग संस्कृति का केंद्र था। इसपर चीन के चिन राजवंश ने ३१६ ईसापूर्व में क़ब्ज़ा कर के अपने साम्राज्य का भाग बनाया। चेंगदू अपने चायख़ानों के लिए प्रसिद्ध है और एक कहावत है कि 'सिचुआन के चायख़ाने दुनिया में सब से अच्छे हैं और चेंगदू के चायख़ाने सिचुआन में सबसे अच्छे हैं'।\n\n", "id": "463096", "title": "चेंगदू"}
{"url": "https://hi.wikipedia.org/wiki?curid=463101", "text": "चायख़ाना\n\nचायख़ाना ऐसे स्थान को बोलते हैं जो ग्राहकों या अतिथियों को चाय पिलाने के कार्य पर केन्द्रित हो। भारतीय उपमहाद्वीप, ईरान, चीन, जापान और बहुत से अन्य समाजों में चायख़ाने लोक-संस्कृति और सामाजिक मिलन का पारम्परिक केंद्र भी हैं या ऐतिहासिक रूप से रह चुके हैं। अक्सर चायख़ानो में चाय के अलावा हलके-फुल्के नाश्ते भी परोसे जाते हैं। कुछ जगहों पर चायख़ानो में शतरंज, ताश, धूम्रपान (जैसे कि हुक्का) और अन्य हलकी सामूहिक क्रियाओं का भी बंदोबस्त किया जाता है।\n\nफ़ारसी भाषा में 'ख़ाना' का अर्थ होता है कोई 'कमरा' या 'घर'। यह हिन्दी के बहुत से शब्दों में मिलता है जैसे कि 'पागलख़ाना', 'ग़ुसलख़ाना', 'मयख़ाना', इत्यादि। 'चायख़ाना' का मतलब है 'चाय का घर या कमरा'। 'ख़ाना' शब्द में 'ख़' के उच्चारण पर ध्यान दें क्योंकि यह बिंदु-रहित 'ख' से ज़रा भिन्न है।\n\n", "id": "463101", "title": "चायख़ाना"}
{"url": "https://hi.wikipedia.org/wiki?curid=463106", "text": "हिन्दू वृद्धि-दर\n\nभारतीय अर्थव्यवस्था की 1950 से लेकर 1980 तक निम्न वृद्धि दर को हिन्दू वृद्धि दर () कहा जाता है। इस शब्द में \"हिंदू\" शब्द का प्रयोग कुछ शुरुआती अर्थशास्त्रीों द्वारा किया गया था जिसका अर्थ यह है कि हिंदुओं का भाग्यवाद में विश्वास और किसी भी चीज से संतोष करने की प्रवृत्ति भारत की अर्थव्यवस्था की धीमी गति के लिए जिम्मेदार थी। बाद के अर्थशास्त्री भारत सरकार के संरक्षणवादी और हस्तक्षेपवादी नीतियों को कम वृद्धि दर का कारण मानते है। \n\nयह शब्द दक्षिण कोरिया के हान नदी पर चमत्कार और ताइवान की उच्च वृद्धि दर के विपरीत स्थिति को दर्शाता है। इन एशियाई टाइगर्स की 1950 के दशक में भारत के समान आय स्तर था, तब से तेज आर्थिक विकास ने आज उन्हें विकसित देशों में बदल दिया है। \n\nयह टिप्पणी/नामकरण भारत के अर्थशास्त्री प्रो० राजकृष्णा ने व्यंग्यात्मक रूप में एक सभा में की थी। \"हिंदू वृद्धि-दर\" के प्रयोग की आलोचना भी की गई है क्योंकि भारतीय अर्थव्यवस्था की निम्न विकास दर धर्मनिरपेक्ष नेहरूवादी समाजवाद के कारण रही, जिसका हिंदू धर्म से कोई संबंध नहीं है। \n", "id": "463106", "title": "हिन्दू वृद्धि-दर"}
{"url": "https://hi.wikipedia.org/wiki?curid=463138", "text": "व्लादीमिर हाव्किन\n\nव्लादीमीर हाफ्किन (रूसी: Мордехай-Вольф Хавкин) (15 मार्च 1860 - 26 अक्टूबर 1930) रूस के यहूदी जीवाणुवैज्ञानिक थे। उन्होने पेरिस के पास्चर संस्थान में काम किया जहाँ उन्होने हैजा-रोधी टीका विकसित किया जिसको उन्होने भारत में सफलतापूर्वक परीक्षण किया। वे हैजा और बुबोनिक प्लेग के विरुद्ध टिका बनाने और उसका जाँच करने वाले पहले सूक्ष्मजीववैज्ञानिक के रूप में जाने जाते हैं।\n\n", "id": "463138", "title": "व्लादीमिर हाव्किन"}
{"url": "https://hi.wikipedia.org/wiki?curid=463139", "text": "रेगिस्तान का सफ़ेद सूरज\n\nरेगिस्तान का सफ़ेद सूरज () सोवियत संघ में सन् १९६९ में बनी एक रूसी भाषा की वॅस्टर्न शैली की फ़िल्म थी। यह रूस में सबसे लोकप्रिय फ़िल्मों में से एक है और इसमें रोमांच, व्यंग्य और संगीत के मिश्रण को रूस में बहुत सराहा जाता है। रूसी अंतरिक्षयात्रियों (कोस्मोनोतों) में अपनी अंतरिक्ष यात्रा पर निकलने से पहले इस फ़िल्म को देखने का रिवाज है। इस फ़िल्म के बहुत से कथन (डायलोग) अब रूसी लोक-संस्कृति का हिस्सा बन चुके हैं। इसका मुख्य गाना () बहुत ही पसंद किया गया। इस फ़िल्म का निर्देशन व्लादिमीर मोत्यिल () ने किया था।\n\nजिस तरह से शोले फ़िल्म के 'तेरा क्या होगा कालिया' जैसे कथन भारतीय उपमहाद्वीप की लोक-संस्कृति का भाग बन गए, उसी तरह 'रेगिस्तान का सफ़ेद सूरज' के बहुत से डायलोग रूसी संस्कृति का हिस्सा बन चुके हैं, मसलन:\n\n\n", "id": "463139", "title": "रेगिस्तान का सफ़ेद सूरज"}
{"url": "https://hi.wikipedia.org/wiki?curid=463143", "text": "लाल सेना\n\nमज़दूरों और किसानों की लाल सेना () का आरम्भ सन् १९१८-१९२२ के रूसी गृहयुद्ध में सोवियत संघ के क्रांतिकारी साम्यवादी लड़ाकू दलों के रूप में हुआ था। सोवियत संघ की स्थापना के बाद यह बढ़कर उस देश की राष्ट्रीय सेना बन गई और १९३० के दशक तक इतिहास की सब से बड़ी फ़ौजों में से एक बन चुकी थी। उसे लाल सेना इसलिए कहा जाता था क्योंकि साम्यवाद का पारम्परिक रंग लाल है। २५ फ़रवरी १९४६ को लाल सेना का नाम औपचारिक रूप से बदलकर 'सोवियत सेना' कर दिया गया। द्वितीय विश्वयुद्ध में सोवियत-अमेरिकी-ब्रिटिश गुट की जर्मनी के ऊपर जीत का बहुत श्रेय लाल सेना को दिया जाता है, क्योंकि उन्होंने ही लगभग ८०% जर्मन फ़ौज से लड़कर उन्हें हराया।\n\n'लाल सेना' को अंग्रेज़ी में 'रेड आर्मी' () कहते हैं।\n\n", "id": "463143", "title": "लाल सेना"}
{"url": "https://hi.wikipedia.org/wiki?curid=463161", "text": "मागी\n\nप्राचीन ईरान में पारसी धर्म के पुजारियों को मागी कहते थे। इन्हें उच्च वर्ग का समझा जाता था। इस्लाम के आने के बाद ये ईरान के प्राचीन धर्म के प्रतीक बन गए और मुस्लिम धर्म की शराब-नृत्य-संगीत की मनाही के नियम के पालन करने के बाद इनकी छवि भौतिकतावादी पुजारियों की तरह हो गई। मध्यकाल के ईरानी कवियों तथा सूफ़ियों ने इनका ज़िक्र कई बार शराब पीने व विधर्मी लोगों के रूप में किया है। आधुनिक प़ारसी में इसे \"माग़ुन\" नाम से भी बुलाया जाता है। ग्यारहवीं सदी में लिखी ये फ़ारसी रचना - \n<poem>\nगर मन ज़े मय-ए-मैग़ाने मस्तम्, हस्तम।\nवर आशिक़, व रिन्द व बुतपरस्तम, हस्तम।\nहर कस ख़याल-ए-ख़ुद गुमान दारन्द\nमन मीदानम ख़ुद, हमचूँ हस्तम, हस्तम। \n\n</poem>\n", "id": "463161", "title": "मागी"}
{"url": "https://hi.wikipedia.org/wiki?curid=463167", "text": "वोट के बदले नोट\n\nवोट के बदले नोट काण्ड 2008 में कांग्रेस सरकार को बचाने के लिए हुआ। 2008 में परमाणु विधेयक पर मतदान में कांग्रेस सरकार अल्पमत में थी। सोनिया गाँधी, उनके राजनीतिक सलाहकार अहमद पटेल व अमर सिंह ने विपक्षी दलों के कुछ सांसदों को खरदीने की कोशिश की। सांसदों ने कांग्रेस का भांडा फोड़ने के लिए एक चाल चली. उन्होंने (भगोरा, कुलस्ते, अर्गल) ये रुपये संसद में लहराने का निश्चय किया। बकौल इसके लिए CNN IBN के राजदीप सरदेसाई के साथ मिलकर एक स्टिंग ओपरेशन तैयार किया। यह निश्चय हुआ की जब सांसद नोट लहरायेंगे तो बाहर चैनल पर ये पर्दाफाश होगा, लेकिन राजदीप ने ये बात सोनिया और अहमद पटेल को बता दी और चैनल पर स्टिंग ओपरेशन नहीं दिखाया.", "id": "463167", "title": "वोट के बदले नोट"}
{"url": "https://hi.wikipedia.org/wiki?curid=463169", "text": "लीडिया\n\nलीडिया या लुडया ईसा के पूर्व आठवीं सदी में वर्तमान पश्चिमी तुर्की में एक साम्राज्य हुआ करता था जिसे हिन्द-आर्य जाति का माना गया है। इनका प्राचीन ग्रीक (यूनानी) लेखों में ज़िक्र मिलता है। छठी सदी ईसा पूर्व के अन्त में इसे फ़ारसी शासकों ने हरा दिया था। सरडिस इनकी राजधानी हुआ करती थी।\n", "id": "463169", "title": "लीडिया"}
{"url": "https://hi.wikipedia.org/wiki?curid=463184", "text": "आज़ाद हिन्द\n\nआजाद हिन्द या आर्ज़ी हुक़ूमत-ए-आज़ाद हिन्द (; ) एक भारतीय अन्तःकालीन सरकार(अस्थाई सरकार) थी जिसे सिंगापुर मे सन १९४३ मे स्थापित किया गया था। यह अक्ष शक्तियो की सायता से भारत को स्वाधीनता के लिए लढ़ने वाले भारतीय राष्ट्रवादीयों द्वारा बनाया गया था जिसका नेतृत्व सुभाष चंद्र बोस कर रहे थे। जर्मनी से एक 'यू बॉट' से दक्षिण एशिया आए, फिर वहाँ से जापान गये। जापान से वें सिंगापुर आये जहाँ आजा़द हिन्द की आस्थाई सरकार की नीव रखी गयी। जापानी साम्राज्य की सैनिक, आर्थीक और नैतिक सायता से यह सारकार ठिकी रही और जापान के १४ अगस्त १९४५ मे आत्मसमर्पण करने के बावजूत आज़ाद हिन्द ने हार नहीं मानी और युद्ध जारी रखा। आज़ाद हिन्द मित्र देशो से लढ़ने वाला आखरी शक्ती था। सुभाष चंद्र बोस की मृत्यु के दावे के बाद ही इस की सेना, आज़ाद हिन्द फ़ौज को पराजय मिली।\n", "id": "463184", "title": "आज़ाद हिन्द"}
{"url": "https://hi.wikipedia.org/wiki?curid=463188", "text": "गुणोत्तर श्रेढ़ी\n\nगणित में संख्याओं के ऐसे श्रेढ़ी को गुणोत्तर श्रेढ़ी (geometric progression या geometric sequence या GP) कहते हैं जिसके किन्हीं दो क्रमागत पदों का अनुपात अचर (constant) हो। गुणोत्तर श्रेढ़ी का प्रत्येक पद पिछले पद में एक नियत अशून्य संख्या का गुणा करने से प्राप्त होता है। इस नियत संख्या को 'सार्व अनुपात' (common factor) कहते हैं। \n\nउदाहरण के लिये 2, 6, 18, 54, ... एक गुणोत्तर श्रेढ़ी है जिसका सार्व अनुपात ३ है। इसी प्रकार 10, 5, 2.5, 1.25, ... भी एक गुणोत्तर श्रेढ़ी है जिसका सार्व अनुपात ०.५ है। किसी गुणोत्तर श्रेढ़ी का सर्वनिष्त अनुप ऋणात्मक भी हो सकता है ऐसी श्रेढ़ी के पद धनात्मक, ऋणात्मक, धनात्मक ... होते हैं। उदाहरण के लिये\nएक गुणोत्तर श्रेढ़ी है जिसका सार्व अनुपात −3 है।\n\nकिसी गुणोत्तर श्रेढ़ी का सामान्य रूप निम्नलिखित है-\n\nकिसी G.P. के तीन क्रमागत पदों formula_2, formula_3 andformula_4 में निम्नलिखित संबन्ध होता है:\nformula_5 \n\nगुणोत्तर श्रेढ़ी (geometric progression) तथा गुणोत्तर श्रेणी (geometric series)\n\nनिमनलिखित गुणोत्तर श्रेढ़ी है, इसके पदों के बीच + या - नहीं होता बल्कि उन्हें , से अलग करते हैं-\n\nनिमनलिखित गुणोत्तर श्रेणी है, इसके पदों के बीच + या - होता है और यह एक 'मान' (value) का द्योतक है-\n\n\n\nअनन्त पदों वाली गुणोत्तर श्रेणी का योग उसी दशा में कन्वर्ज करेगा जब उस श्रेणी का सार्व अनुपात का निरपेक्ष मान 1 से कम हो। \nउदाहरण -\n\nअनन्त गुणोत्तर श्रेणी का मान निम्नलिखित सूत्र से ज्ञात किया जा सकता है-\n\nचूंकि:\n\nअतः:\n\n\n", "id": "463188", "title": "गुणोत्तर श्रेढ़ी"}
{"url": "https://hi.wikipedia.org/wiki?curid=463202", "text": "गणितीय आगमन\n\nगणितीय आगमन (Mathematical induction) गणितीय उपपत्ति (mathematical proof) प्रस्तुत करने की एक विधि है जिसका उपयोग प्रायः। यह दर्शाने के लिये किया जाता है कि कोई कथन (statement) सभी प्राकृतिक संख्याओं के लिये सत्य है।\n\nयद्यपि इसके नाम में 'आगमन' (induction) शब्द आया है किन्तु सही बात यह है कि यह विधि एक निगमन विधि (deductive logic) है न कि आगमन विधि (inductive logic)।\n\nइस विधि का सबसे पहला उल्लेख सन् १५७५ में फ्रांसेस्को माउरोलिको (Francesco Maurolico) द्वारा हुआ मिलता है।\n\nगणितीय आगमन का उपयोग करके दिखाया जा सकता है कि निम्नलिखित कथन \"P\"(\"n\"), \"n\" के सभी प्राकृतिक मानों के लिये सत्य है।\n\n(१): सर्वप्रथम यह दिखाएं कि यह कथन \"n\" = 0 के लिये सत्य है। \n\"P\"(0) का मतलब निम्नलिखित कथन होगा-\nस्पष्टतः यह कथन सत्य है क्योंकि इसका दायां पक्ष और बांयां पक्ष दोनो ही शून्य हैं (अतः समान हैं)\nअतः \"n\" = 0 के लिये कथन सत्य है (अर्थात् \"P\"(0) सत्य है।) \n\n(२): अब दिखाएं कि \"यदि\" \"P\"(\"k\") सत्य मान लिया जाय तो सिद्ध कर सकते हैं कि भी सत्य है। इसे निम्न प्रकार से दिखा सकते हैं-\n\nमाना,\nअर्थात् \"P\"(\"k\") सत्य है। बांया पक्ष को निम्नलिखित प्रकार से लिखिये-\n\nअब, बीजगणित के अनुसार :\n\nइससे प्रदर्शित हुआ कि वास्तव में भी सत्य है।\n\nइस प्रकार गणितीय आगमन से सिद्ध हुआ कि उपरोक्त कथन \"P\"(\"n\"), \"n\" के सभी मानों के लिये सत्य है। इतिसिद्धम\n\n", "id": "463202", "title": "गणितीय आगमन"}
{"url": "https://hi.wikipedia.org/wiki?curid=463219", "text": "बासमाची विद्रोह\n\nबासमाची विद्रोह () सोवियत संघ और, सोवियत संघ के बनने से पहले, रूस की शाही सरकार के विरुद्ध मध्य एशिया में बसने वाले तुर्की भाषाएँ बोलने वाले मुस्लिम समुदायों के विद्रोहों के एक सिलसिले को कहते हैं जो सन् १९१६ से १९३१ तक चले। 'बासमाची' शब्द उज़बेक भाषा से लिया गया है, जिसमें इसका अर्थ 'डाकू' होता है और यह हिन्दी भाषा में पाए जाने वाले 'बदमाश' शब्द का एक रूप है।\n\nमध्य एशिया के तुर्किस्तान क्षेत्र में रूसी क़ब्ज़े और उसके बाद की साम्राज्यवादी नीतियों से वहाँ की पारंपरिक सामाजिक और आर्थिक व्यवस्था काफ़ी गड़बड़ा गई थी जिस से वहाँ की जनता में रोष बन रहा था। विद्रोह की सबसे पहली चिंगारियाँ तब भड़कीं जब १९१६ में रूसी शाही सरकार ने प्रथम विश्वयुद्ध के लिए ज़बरदस्ती तुर्की मुस्लिम युवकों को फ़ौज में भारती करने की कोशिश कर रही थी। १९१७ की अक्टूबर समाजवादी क्रांति के बाद फ़रग़ना घाटी में बड़े पैमाने पर हिंसा हुई जो अन्य क्षेत्रों में फैलने लगी। सोवियत संघ और रूसियों के खिलाफ़ हमले कई वर्षों तक बहुत से इलाक़ों में चले और इन उग्रवादियों को 'बासमाची' नाम दिया गया। कुछ अरसे तक बहुत से ग़ैर-शहरी क्षेत्रों में बासमाचियों का नियंत्रण था हालांकि उनपर सोवियत लाल सेना का दबाव निरंतर बना रहा। बहुत से बासमाची नेताओं ने पड़ोसी अफ़्ग़ानिस्तान को अपना अड्डा बनाया और अफ़्ग़ान मददगारों से सहायता भी लेते रहे। सोवियत संघ ने उस समय भारत पर शासन कर रहे ब्रिटिश राज पर भी बासमाचियों की मदद करने का इलज़ाम लगाया।\n\nनवम्बर १९२१ में तुर्की के भूतपूर्व रक्षामंत्री, ऍनवर पाशा (), सोवियत संघ की बासमचियों के खिलाफ़ सहायता करने के लिए बुख़ारा पहुँचे। उनमें तुर्की जातियों के लिए हमदर्दी थी इसलिए वे सोवियत संघ की मदद करने की बजाए बासमाचियों से जा मिले और उनके सबसे महत्वपूर्ण नेता बन गए। उनका सपना था कि पूर्वी तुर्केस्तान (जो आधुनिक चीन का शिनजियांग प्रांत है) से लेकर तुर्की तक एक महान तुर्की परिसंघ खड़ा हो जाए। उन्होंने जिहाद का नारा दिया और १६,००० लड़ाकों की बासमाची सेना तैयार कर ली। इस सब के बाद भी बासमाची कभी भी पूरी तरह संगठित नहीं हो सके और भिन्न जातियों-क़बीलों के आधार पर बंटे रहे। सोवियत संघ ने भी यहाँ के समुदायों पर एक तरफ़ तो सोवियतकरण और रूसीकरण का दबाव बनाए रखा लेकिन दूसरी ओर सरकार की नास्तिक नीतियों के बावजूद धर्म के मामले में थोड़ी रियायत और ढील देनी शुरू कर दी। उन्होंने बासमाची ठिकानों की हवाई बमबारी भी शुरू कर दी। जून १९२२ में सोवियत टुकड़ियों ने कफ़रून के युद्ध में बामाचियों को हरा दिया। खेल ख़त्म जानकर ऍनवर पाशा ने ४ अगत १९२२ को सोवियत फ़ौजों पर सीधा आक्रमण किया, जिसमें वे मारे गए। सोवियत सैन्य जीतों और सामाजिक स्तर पर मध्य एशिया के निवासियों के लिए अधिक सहनीय वातावरण से समय के साथ-साथ बासमाची विद्रोह शांत हो गया।\n\n", "id": "463219", "title": "बासमाची विद्रोह"}
{"url": "https://hi.wikipedia.org/wiki?curid=463229", "text": "अहंकार\n\nअहंकार या गर्व है अधिक महत्वपूर्ण होने की इच्छा।\n", "id": "463229", "title": "अहंकार"}
{"url": "https://hi.wikipedia.org/wiki?curid=463232", "text": "अनभिज्ञता\n\nकिसी विषय के बारे में जानकारी न होना अनभिज्ञता (Ignorance) कहलाती है। जो किसी विषय के बारे में न जानता हो उसके लिये 'अनभिज्ञ' विशेषण प्रयुक्त होता है। यह शब्द एक 'अपशब्द' की तरह भी प्रयोग किया जाता है और जो लोग जानबूझकर या अनजाने किसी विषय से परिचित न होने वालों के लिये प्रयुक्त होता है।\n\n", "id": "463232", "title": "अनभिज्ञता"}
{"url": "https://hi.wikipedia.org/wiki?curid=463252", "text": "रेडियो रूस\n\nरेडियो रूस () अखिल रूस राज्य टेलीविजन और रेडियो कंपनी द्वारा स्वामित्व रूसी सरकार की अंतरराष्ट्रीय रेडियो प्रसारण सेवा है। इसका पूर्ववर्ती \"रेडियो मास्को\" सोवियत सोशलिस्ट गणराज्यों के संघ का आधिकारिक अंतरराष्ट्रीय प्रसारण स्टेशन था।\n\n", "id": "463252", "title": "रेडियो रूस"}
{"url": "https://hi.wikipedia.org/wiki?curid=463253", "text": "विद्युत इंजीनियरी का इतिहास\n\nविद्युत के संबन्ध में प्राचीन काल से ही कुछ काम हुए थे किन्तु इस क्षेत्र में महत्वपूर्ण विकास उन्नीसवीं शदी में ही आरम्भ हुआ।\n\n\n\n\n\n\n\n\n\n\n\n\n\n\n\n\n\n\n", "id": "463253", "title": "विद्युत इंजीनियरी का इतिहास"}
{"url": "https://hi.wikipedia.org/wiki?curid=463276", "text": "ओग़ुज़ तुर्क\n\nओग़ुज़ मध्य एशिया में रहने वाली तुर्क जातियों में से एक है जो आठवीं सदी के बाद पश्चिम की ओर बसते गए। सल्जुक इन्हीं की एक उपशाखा थी जिन्होंने 11 वीं सदी में इस्लाम (सुन्नी) अपना लिया और ईरान में केन्द्रित एक साम्राज्य बनाया। यह सल्जुकी साम्राज्य तो बदलता और बिखरता रहा पर सोलहवीं सदी के शुरुआत में जो सफ़वी वंश ईरान में सत्तासीन हुआ उसका मूल भी इस जाति से संबंधित था। सफ़वी लोगों को इस्लामी साम्राज्य के उदय के बाद पहला मूल ईरानी शिया वंश माना जाता है।\n", "id": "463276", "title": "ओग़ुज़ तुर्क"}
{"url": "https://hi.wikipedia.org/wiki?curid=463278", "text": "वैद्युत पृथक्करण\n\nकिसी वैद्युत प्रणाली के दो या अधिक प्रभागों को इस प्रकार विलगित करना कि उनके बीच में आवेश-वाहक कणों का प्रवाह नहीं (बहुत कम) हो, वैद्युत पृथक्करण (Galvanic isolation) कहलाता है। पृथकृत प्रभागों के बीच विद्युत पृथक्करण के होते हुए भी ऊर्जा या सूचना का विनिमय सम्भव है जो धारिता, प्रेरण, विद्युतचुंबकीय तरंगों, श्रव्य तरंगों या यांत्रिक विधियों से किया जाता है।\n\n\n", "id": "463278", "title": "वैद्युत पृथक्करण"}
{"url": "https://hi.wikipedia.org/wiki?curid=463283", "text": "अयातोल्लाह\n\nअयातोल्लाह शिया मुस्लिम उसूल और ज्ञान में बहुत उच्च और आदरणीय पदों के लिए इस्तेमाल होता है। इसका शाब्दिक अर्थ है \"भगवान का प्रतीक\" - \"अयात (निशानी) अल-अल्लाह\"। वर्तमान में ईरानी गणतंत्र के प्रमुख को भी \"अयातोल्ला\" नाम से बुलाते हैं जो 1979 की इस्लामी क्रांति के बाद स्थापित हुआ है।\n", "id": "463283", "title": "अयातोल्लाह"}
{"url": "https://hi.wikipedia.org/wiki?curid=463325", "text": "पार्थिया\n\nपार्थ या पार्थिया () उत्तर-पूर्वी ईरान और उस के समीप के क्षेत्र का ऐतिहासिक नाम है। यहाँ कभी पार्थी लोग अपना साम्राज्य चलाया करते थे जो २४७ ईसापूर्व से २२४ ईसवी तक चला। इस साम्राज्य को अशकानी साम्राज्य () के नाम से भी जाना जाता है। पार्थी लोग एक ईरानी भाषा बोलने वाली जाति थी।\n\n", "id": "463325", "title": "पार्थिया"}
{"url": "https://hi.wikipedia.org/wiki?curid=463328", "text": "अन्तर्राष्ट्रीय वाणिज्य केन्द्र, हाँगकाँग\n\nअन्तर्राष्ट्रीय वाणिज्य केन्द्र () हाँगकाँग के पश्चिम कोलून द्वीप पर स्थित एक गगनचुम्बी इमारत है। यह इमारत हाँगकाँग की सबसे ऊँची इमारत है और यह यूनियन स्क्वैर परियोजना का भाग है जो कोलून स्टेशन के ऊपर निर्मित है।\n\nयह इमारत २०१० में बनकर यैयार हुई थी और इसकी कुल ऊँचाई ४८४ मीटर है और इसमें १०८ तल हैं। वर्तमान में यह ऊँचाई के आधार पर विश्व में चौथे और तल संख्या के आधार पर दूसरे स्थान पर है।\n\n", "id": "463328", "title": "अन्तर्राष्ट्रीय वाणिज्य केन्द्र, हाँगकाँग"}
{"url": "https://hi.wikipedia.org/wiki?curid=463336", "text": "वली\n\nवाली या वली (अरबी: ) एक उपाधि है जो अरब ख़िलाफ़त और उसमानी साम्राज्य द्वारा किसी प्रशासनिक विभाग के अध्यक्ष के लिए प्रयोग की जाती थी। यह आज भी बहुत सी अरब-भाषी देशों में इस्तेमाल होती है। जिस प्रांत या ज़िले को वाली चलाये उसे 'विलायाह' या 'विलायत' कहा जाता है।\n\nयह अरबी का शब्द हिन्दी में भी पाया जाता है। जिस व्यक्ति का कोई सगा-सम्बन्धी न हो उसके बारे में कहा जाता है कि उसका 'न वली न वारिस है'। उसी तरह अगर किसी व्यक्ति का किसी मामले से कोई लेना-देना नहीं तो कहा जाता है कि उसका उस मामले से 'कोई वली-वास्ता नहीं' (यानि यह उसकी निगरानी से बाहर है)।\n\n", "id": "463336", "title": "वली"}
{"url": "https://hi.wikipedia.org/wiki?curid=463404", "text": "विलायत (प्रशासनिक विभाग)\n\nविलायत (), विलायाह (अरबी: ) या विलोयती (उज़बेक: вилояти) अरब और मध्य एशिया के देशों में प्रान्त या ज़िले के स्तर के प्रशासनिक विभाग को कहते हैं। यह अरबी भाषा के 'वली' () शब्द से लिया गया है जिसका अर्थ है 'देखरेख या प्रशासन करने वाला'।\n\nहिन्दी में समय के साथ 'विलायत' शब्द का अर्थ 'राज्य' से बदलकर 'विदेश' होया गया और 'विलायती' का अर्थ 'परदेसी' या 'विदेशी' हो गया। कुछ क्षेत्रों की हिन्दी उपभाषाओं में 'व' की जगह 'ब' बोला जाता है और ब्रिटिश राज के आरम्भिक भाग में वहाँ अंग्रेज़ों को 'बिलायती' बोला जाने लगा। ब्रिटिश लोगों ने भी अनौपचारिक रूप से ब्रिटेन को 'ब्लाईटी' () और ब्रिटिश लोगों को 'ब्लाईटर' () बोलना शुरू कर दिया। आज भी बूढ़े ब्रिटिश लोग कभी-कभी अपने देश को 'ओल्ड ब्लाईटी' () कहते हैं।\n\n", "id": "463404", "title": "विलायत (प्रशासनिक विभाग)"}
{"url": "https://hi.wikipedia.org/wiki?curid=463407", "text": "बुख़ारा प्रान्त\n\nबुख़ारा प्रान्त () मध्य एशिया में स्थित उज़बेकिस्तान देश का एक विलायत (प्रान्त) है जो उस देश के दक्षिण-पश्चिम में स्थित है। इस प्रान्त का एक बड़ा अंश किज़िल कुम रेगिस्तान में आता है। प्रान्त का कुल क्षेत्रफल ४०,३०० वर्ग किमी है और २००५ में इसकी अनुमानित आबादी १५,२५,९०० थी। मध्य एशिया का प्रसिद्ध बुख़ारा शहर इसी प्रान्त में स्थित है और इसकी राजधानी भी है।\n\n'बुख़ारा' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है।\n\n", "id": "463407", "title": "बुख़ारा प्रान्त"}
{"url": "https://hi.wikipedia.org/wiki?curid=463409", "text": "अन्टाननरीवो\n\nअन्टाननरीवो मेडागास्कर की राजधानी है।\n", "id": "463409", "title": "अन्टाननरीवो"}
{"url": "https://hi.wikipedia.org/wiki?curid=463411", "text": "अन्दीझ़ान प्रान्त\n\nअन्दीझ़ान प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के सुदूर पूर्वी भाग की फ़रग़ना घाटी में स्थित है। प्रान्त का कुल क्षेत्रफल ४,२०० वर्ग किमी है और २००५ में इसकी अनुमानित आबादी १८,९९,००० थी। यह उज़बेकिस्तान का सबसे घनी आबादी वाला राज्य है। इसकी राजधानी अन्दीझ़ान शहर है।\n\n'अन्दीझ़ान' में 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से ज़रा भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।\n\n", "id": "463411", "title": "अन्दीझ़ान प्रान्त"}
{"url": "https://hi.wikipedia.org/wiki?curid=463412", "text": "फ़रग़ना प्रान्त\n\nफ़रग़ना प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के सुदूर पूर्वी भाग की फ़रग़ना घाटी में स्थित है। प्रान्त का कुल क्षेत्रफल ६,८०० वर्ग किमी है और २००५ में इसकी अनुमानित आबादी २५,९७,००० थी। इसकी राजधानी फ़रग़ना शहर है और इस राज्य में ऐतिहासिक ख़ोक़न्द शहर भी स्थित है।\n\n'फ़रग़ना' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\n", "id": "463412", "title": "फ़रग़ना प्रान्त"}
{"url": "https://hi.wikipedia.org/wiki?curid=463413", "text": "लोधी वंश\n\nलोदी वंश (पश्तो / उर्दु: ) खिलजी अफ़्गान लोगों की पश्तून जाति से बना था। इस वंश ने दिल्ली के सल्तनत पर उसके अंतिम चरण में शासन किया। इन्होंने 1451 से 1526 तक शासन किया।\n\nदिल्ली का प्रथम अफ़गान शासक परिवार लोदियों का था। वे एक अफ़गान कबीले के थे, जो सुलेमान पर्वत के पहाड़ी क्षेत्र में रहता था और अपने पड़ोसी सूर, नियाजी और नूहानी कबीलों की ही तरह गिल्ज़ाई कबीले से जुड़ा हुआ था। गिल्ज़ाइयों में ताजिक या तुर्क रक्त का सम्मिश्रण था।\n\nपूर्व में मुल्तान और पेशावर के बीच और पश्चिम में गजनी तक सुलेमान पर्वत क्षेत्र में जो पहाड़ी निवासी फैले हुए थे लगभग १४वीं शताब्दी तक उनकी बिल्कुल अज्ञात और निर्धनता की स्थिति थी। वे पशुपालन से अपनी जीविका चलाते थे और यदा कदा अपने संपन्न पड़ोसी क्षेत्र पर चढ़ाई करके लूटपाट करते रहते थे। उनके उच्छृंखल तथा लड़ाकू स्वभाव ने महमूद गजनवी का ध्यान अपनी ओर आकृष्ट किया और अल-उत्बी के अनुसार उसने उन्हें अपना अनुगामी बना लिया। गोरवंशीय प्रभुता के समय अफ़गान लोग दु:साहसी और पहाड़ी विद्रोही मात्र रहे। भारत के इलबरी शासकों ने अफ़गान सैनिकों का उपयोग अपनी चौकियों को मज़बूत करने और अपने विरोधी पहाड़ी क्षेत्रों पर कब्जा जमाने के लिए किया। यह स्थिति मुहम्मद तुगलक के शासन में आई। एक अफ़गान को सूबेदार बनाया गया और दौलताबाद में कुछ दिनों के लिए वह सुल्तान भी बना। फीरोज तुगलक के शासनकाल में अफ़गानों का प्रभाव बढ़ना शुरू हुआ और १३७९ ई. में मलिक वीर नामक एक अफ़गान बिहार का सूबेदार नियुक्त किया गया। दौलत खां शायद पहला अफ़गान था जिसने दिल्ली की सर्वोच्च सत्ता (१४१२-१४१४) प्राप्त की, यद्यपि उसने अपने को सुल्तान नहीं कहा।\n\nसैयदों के शासनकाल में कई प्रमुख प्रांत अफ़गानों के अधीन थे। बहलोल लोदी के समय दिल्ली की सुल्तानशाही में अफ़गानो का बोलबाला था।\n\nबहलोल लोदी मलिक काला का पुत्र और मलिक बहराम का पौत्र था। उसने सरकारी सेवा सरहिंद के शासक के रूप में शुरू की और पंजाब का सूबेदार बन गया। १४५१ ई. तक वह मुल्तान, लाहौर, दीपालपुर, समाना, सरहिंद, सुंनाम, हिसार फिरोज़ा और कतिपय अन्य परगनों का स्वामी बन चुका था। प्रथम अफ़गान शाह के रूप में वह सोमवार १९ अप्रैल १४५१ को अबू मुज़फ्फर बहलोल शाह के नाम से दिल्ली की गद्दी पर बैठा।\n\nगद्दी पर बैठने के बाद बहलोल लोदी को अनेक समस्याओं का सामना करना पड़ा। उसके सबसे बड़े प्रतिद्वंद्वी थे जौनपुर के शर्की सुल्तान किंतु वह विजित प्रदेशों में अपनी स्थिति दृढ़ करने और अपने साम्राज्य का विस्तार करने में सफल हुआ।\n\nबहलोल लोदी की मृत्यु १४८९ ई. में हुई। उसकी मृत्यु के समय तक लोदी साम्राज्य आज के पूर्वी और पश्चिमी पंजाब, उत्तर प्रदेश और राजस्थान के एक भाग तक फैल चुका था। सुल्तान के रूप में बहलाल लोदी ने जो काम किए वे सिद्ध करते हैं कि वह बहुत बुद्धिमान तथा व्यवहारकुशल शासक था। अब वह लड़ाकू प्रवृत्ति का या युद्धप्रिय नहीं रह गया था। वह सहृदय था और शांति तथा व्यवस्था स्थापित करके, न्याय की प्रतिष्ठा द्वारा तथा अपनी प्रजा पर कर का भारी बोझ लादने से विरत रहकर जनकल्याण का संवर्धन करना चाहता था।\n\nवहलोल लोदी का पुत्र निजोम खाँ, जो उसकी हिंदू पत्नी तथा स्वर्णकार पुत्री हेमा के गर्भ से उत्पन्न हुआ था, १७ जुलाई १४८९ को सुल्तान सिकंदर शाह की उपाधि धारण करके दिल्ली के सिंहासन पर बैठा।\n\nअपने पिता से प्राप्त राज्य में सिकंदर लोदी ने वियाना, बिहार, तिरहुत, धोलपुर, मंदरैल, अर्वतगढ़, शिवपुर, नारवार, चंदेरी और नागर के क्षेत्र भी मिलाए। शर्की शासकों की शक्ति उसने एकदम नष्ट कर दी, ग्वालियर राज्य को बहुत कमजोर बना दिया और मालवा का राज्य तोड़ दिया। किंतु नीतिकुशल, रणकुशल कूटनीतिज्ञ और जननायक के रूप में सिकंदर लोदी अपने पिता बहलोल लोदी की तुलना में नहीं टिक पाया।\n\nसिकंदर लोदी २१ नवम्बर १५१७ को मरा। गद्दी के लिए उसके दोनों पुत्रों, इब्राहीम और जलाल में झगड़ा हुआ। अत: साम्राज्य दो भागों में बँट गया। किंतु इब्राहीम ने बँटा हुआ दूसरा भाग भी छीन लिया और लोदी साम्राज्य का एकाधिकारी बन गया। जलाल १५१८ में मौत के घाट उतार दिया गया।\n\nलोदी वंश का आखिरी शासक इब्राहीम लोदी उत्तर भारत के एकीकरण का काम और भी आगे बढ़ाने के लिए व्यग्र था। ग्वालियर को अपने अधीन करने में वह सफल हो गया और कुछ काल के लिए उसने राणा साँगा का आगे बढ़ना रोक दिया। किंतु अफगान सरकार की अंतर्निहित निर्बलताओं ने सुल्तान की निपुणताहीन कठोरता का संयोग पाकर, आंतरिक विद्रोह तथा बाहरी आक्रमण के लिए दरवाजा खोल दिया। जहीरुद्दीन मुहम्मद बाबर ने २० अप्रैल १५२६ ई. को पानीपत की लड़ाई में इब्राहीम को हरा और मौत के घाट उतारकर भारत में मुगल साम्राज्य की स्थापना की। तीनों लोदी राजाओं ने चौथाई शताब्दी तक शासन किया। इस प्रकार मुगलों के पूर्व के शाही वंशों में तुगलकों को छोड़कर उनका शासन सबसे लंबा था।\n\nदिल्ली के लोदी सुल्तानों ने एक नए वंश की स्थापना ही नहीं की; उन्होंने सुल्तानशारी की परंपराओं में कुछ परिवर्तन भी किए; हालाँकि उनकी सरकार का आम ढाँचा भी मुख्यत: वैसा ही था जैसा भारत में पिछले ढाई सौ वर्षों के तुर्क शासन में निर्मित हुआ था।\n\nहिंदुओं के साथ व्यवहार में वे अपने पूर्ववर्तियों से कहीं अधिक उदार थे और उन्होंने अपने आचरण का आधार धर्म के बजाय राजनीति को बनाया। फलस्वरूप उनके शासन का मूल बहुत गहराई तक जा चुका था। लोदियों ने हिंदू-मुस्लिम-सद्भाव का जो बीजारोपण किया वह मुगलशासन में खूब फलदायी हुआ।\n\n\n", "id": "463413", "title": "लोधी वंश"}
{"url": "https://hi.wikipedia.org/wiki?curid=463414", "text": "पलेंक\n\nपलेंक में माया कला और सभ्यता के खण्डहर हैं (देखिये मानचित्र)। यह टीकाल और कोपान से छोटा है पर यहां माया कला के सर्वोत्तम कृतियां मिलती हैं।\n\n", "id": "463414", "title": "पलेंक"}
{"url": "https://hi.wikipedia.org/wiki?curid=463415", "text": "जिज़ाख़ प्रान्त\n\nजिज़ाख़ प्रान्त या झ़िज़ाख़ प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के मध्य भाग में स्थित है। प्रान्त का कुल क्षेत्रफल २०,५०० वर्ग किमी है और २००५ में इसकी अनुमानित आबादी ९,१०,५०० थी। इसकी ८०% जनसंख्या ग्रामीण इलाक़ों में रहती है। जिज़ाख़ प्रान्त की राजधानी जिज़ाख़ शहर है। यह प्रान्त पहले सिरदरिया प्रान्त का हिस्सा हुआ करता था लेकिन १९७३ में इसे एक अलग सूबे का दर्जा दे दिया गया।\n\n'जिज़ाख़' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़याल' और 'ख़रीद' शब्दों के 'ख़' से मिलता है। उसी तरह 'झ़िज़ाख़' के 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।\n\n", "id": "463415", "title": "जिज़ाख़ प्रान्त"}
{"url": "https://hi.wikipedia.org/wiki?curid=463417", "text": "सिरदरिया प्रान्त\n\nसिरदरिया प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के मध्य भाग में प्रसिद्ध सिर दरिया के बाएँ किनारे पर स्थित है। प्रान्त का कुल क्षेत्रफल ५,१०० वर्ग किमी है और २००५ में इसकी अनुमानित आबादी ६,४८,१०० थी। इस सूबे का अधिकतर हिस्सा रेगिस्तान है। सिरदरिया प्रान्त की राजधानी गुलिस्तोन शहर है, जो उज़बेक भाषा में 'गुलिस्तान' उच्चारित करने का लहजा है।\n\n", "id": "463417", "title": "सिरदरिया प्रान्त"}
{"url": "https://hi.wikipedia.org/wiki?curid=463419", "text": "नमन्गान प्रान्त\n\nनमन्गान प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के सुदूर पूर्वी भाग की फ़रग़ना घाटी के दक्षिणी क्षेत्र में स्थित है। प्रान्त का कुल क्षेत्रफल ७,९०० वर्ग किमी है और २००५ में इसकी अनुमानित आबादी १९,७०,००० थी। इस सूबे के ६०% से अधिक लोग ग्रामीण इलाक़ों में रहते हैं। नमन्गान प्रान्त की राजधानी नमन्गान शहर है।\n\n", "id": "463419", "title": "नमन्गान प्रान्त"}
{"url": "https://hi.wikipedia.org/wiki?curid=463420", "text": "नवोई प्रान्त\n\nनवोई प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के उत्तर-पश्चिमी क्षेत्र में स्थित है। प्रान्त का कुल क्षेत्रफल १,१०,८०० वर्ग किमी है और २००५ में इसकी अनुमानित आबादी ७,६७,५०० थी। इस सूबे के लगभग ६०% लोग ग्रामीण इलाक़ों में रहते हैं। नवोई प्रान्त की राजधानी नवोई शहर है।\n\n", "id": "463420", "title": "नवोई प्रान्त"}
{"url": "https://hi.wikipedia.org/wiki?curid=463424", "text": "क़श्क़ादरिया प्रान्त\n\nक़श्क़ादरिया प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के दक्षिणी क्षेत्र में स्थित है। यह क़श्क़ादरिया नदी के जलसम्भर क्षेत्र में और पामीर पर्वतों की पश्चिमी ढलानों में स्थित है। प्रान्त का कुल क्षेत्रफल २८,४०० वर्ग किमी है और २००७ में इसकी अनुमानित आबादी २०,६७,००० थी। इस सूबे के ७०% से अधिक लोग ग्रामीण इलाक़ों में रहते हैं। क़श्क़ादरिया प्रान्त की राजधानी क़रशी शहर है।\n\n'क़श्क़ादरिया' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।\n\n", "id": "463424", "title": "क़श्क़ादरिया प्रान्त"}
{"url": "https://hi.wikipedia.org/wiki?curid=463429", "text": "समरक़न्द प्रान्त\n\nसमरक़न्द प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के मध्य भाग में ज़रफ़शान नदी के जलसम्भर क्षेत्र में स्थित है। प्रान्त का कुल क्षेत्रफल १६,४०० वर्ग किमी है और २००५ में इसकी अनुमानित आबादी २३,२२,००० थी। इस सूबे के क़रीब ७५% लोग ग्रामीण इलाक़ों में रहते हैं। समरक़न्द प्रान्त की राजधानी ऐतिहासिक समरक़न्द शहर है।\n\n'समरक़न्द' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।\n\n", "id": "463429", "title": "समरक़न्द प्रान्त"}
{"url": "https://hi.wikipedia.org/wiki?curid=463430", "text": "सुरख़ानदरिया प्रान्त\n\nसुरख़ानदरिया प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के सुदूर दक्षिण-पूर्व क्षेत्र में स्थित है। प्रान्त का कुल क्षेत्रफल २०,१०० वर्ग किमी है और २००५ में इसकी अनुमानित आबादी १९,२५,१०० थी। इस सूबे के क़रीब ८०% लोग ग्रामीण इलाक़ों में रहते हैं। सुरख़ानदरिया प्रान्त की राजधानी तिरमिज़ शहर है जिसमें आमू दरिया पर एक बंदरगाह भी बनी हुई है जो की मध्य एशिया की इकलौती नदी-बंदरगाह है।\n\n'सुरख़ानदरिया' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nसुरख़ानदरिया एक गुफ़ाओं, चट्टानों, तंग घाटियों, पर्वतों और मलबे का इलाक़ा है। यहाँ की गुफ़ाओं में मानव आज से ५०,००० वर्ष पूर्व के काल में घर बनाते थे। २००-३०० ईसवी में भारत से कुषाण साम्राज्य यहाँ तक विस्तृत हुआ और यहाँ बौद्ध धर्म फैल गया। इसके चिह्न कई स्थानीय शिलाओं और गुफ़ाओं में तराशे हुए मिलते हैं। आज भी यह एक शुष्क और प्राकृतिक स्थलाकृतियों से भरपूर क्षेत्र है। सोवियत काल में बहुत से सैलानी यहाँ घूमने आते थे और अब यहाँ पर्यटकों का आना फिर ज़ोर पकड़ रहा है। इस क्षेत्र में हमेशा से बहुत से ताजिक लोग रहते आये हैं और जब १९२९ में सोवियत सरकार ने इसे ताजिक सोवियत समाजवादी गणतंत्र कि बजाय उज़बेक सोवियत समाजवादी गणतंत्र का हिस्सा बना दिया तो बहुत से प्रश्न उठे थे।\n\n", "id": "463430", "title": "सुरख़ानदरिया प्रान्त"}
{"url": "https://hi.wikipedia.org/wiki?curid=463431", "text": "ताशकेंत प्रान्त\n\nताशकेन्त प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के उत्तर-पूर्वी क्षेत्र में स्थित है। यह सिर दरिया और तियन शान पर्वतों के बीच के इलाक़े में स्थित है। प्रान्त का कुल क्षेत्रफल १५,३०० वर्ग किमी है और २००५ में इसकी अनुमानित आबादी ४४,५०,००० थी। ताशकेंत प्रान्त की राजधानी ताशकेंत शहर है।\n\n", "id": "463431", "title": "ताशकेंत प्रान्त"}
{"url": "https://hi.wikipedia.org/wiki?curid=463435", "text": "ख़ोरज़्म प्रान्त\n\nख़ोरज़्म प्रान्त () मध्य एशिया में स्थित उज़बेकिस्तान देश का एक विलायात (प्रान्त) है जो उस देश के उत्तर-पश्चिमी क्षेत्र में स्थित है। यह अमु दरिया के अंत वाले इलाक़े में स्थित है (यानि अरल सागर के पास)। प्रान्त का कुल क्षेत्रफल ६,३०० वर्ग किमी है और २००५ में इसकी अनुमानित आबादी १२,००,००० थी। ख़ोरज़्म प्रान्त की राजधानी उरगेंच शहर है। यहाँ मुहम्मद इब्न् मूसा अल्-ख़्वारिज़्मी नामक मशहूर मध्यकालीन गणितज्ञ पैदा हुए थे जिन्होनें भारतीय अंकों और दशमलव पद्दति पर ग्रन्थ लिखे थे। इन ग्रंथों का बाद में लातिनी भाषा में अनुवाद हुआ जिस से यह भारतीय आविष्कार यूरोप में प्रचलित हो गए।\n\n'ख़ोरज़्म' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463435", "title": "ख़ोरज़्म प्रान्त"}
{"url": "https://hi.wikipedia.org/wiki?curid=463437", "text": "विद्या योगदान\n\nविद्या योगदान है, किसी और को फ़िल्म दिखाने, संगीत सुनाने, या किताब पढ़ानने के लिए विद्या को आम जगह मे दान कर्ना। विद्या कई प्रकार की होती है, जैसे शिक्षात्मक सिनेमा, संगीत, किताब। (भौतिक दुनिया मे) विद्या को योगदान करने का मतलब है किसी पुस्तकालय या विद्यालय मे सिनेमा, संगीत, या किताब को योगदान कर्ना।\n\nआज के दिन, इन्टरनेट मे विद्या और ज्ञान योगदान किया जाता है। सभी विकि, विकिपीडिया समेत, ज्ञान योगदान करने के वेबसाइटे है।\n\nइन्टरनेट मे विद्या योगदान करने, यानि किसी को कुच दिखाने, सुनाने, या पढ़ाने के लिए उस चीज़ को कोइ वेबसाइट मे डालना य दान कर्ना परता है। अंग्रेजी देशो मे इस्का बदनामी है और् इसे ओन्लाइन पाएरेसी या फाइल शेरिंग काहा जाता है। इस्के खिलाफ कानूने भि है। कोइ शिक्षात्मक चीज़ को पुस्तकालय और विद्यालय के बहार योगदान कर्ने के लिये उस चीज़ का योगदान-अधिकार या लाइसेंस खारिद्ना पर्ता है। ये लाइसेंसो भहुत क़ीमति होति है।\n\nइन्टरनेट मे मुक्त विद्या प्राप्ति कई प्रकार मे की जा सक्ती है: ई-लाइब्रेरी, और ई-समाचार। लेकिन, इन्टरनेट मे विद्या योगदान कर्ने कि अधिकतम प्रकार मे उस विद्या का योगदान-अधिकार या लाइसेंस खारिद्ना पर्ता है। घर मे अप्ने लिए बनाया हुआ संगीत और वीडियो का कोइ लाइसेंस नहि चाहिए। घर का बनाया हुआ अप्ना संगीत और वीडियो को वेबसाइट मे डालने के लिए भि लाइसेंस नहि चाहिए। लेकिन, वो संगीत या वीडियो मे दूसरा कोइ फ़िल्म, संगीत, या किताब के विद्या को दिखाने, सुनाने, या पढ़ाने के लिए, वो दूसरा चीज़ का लाइसेंस चाहिए।\n\nदान करना अच्छा गुण है, ईस्लिए इन्टरनेट मे विद्या योगदान के कई न्यायविरोधी प्रकार है: टोर्रेन्ट लाइब्रेरी, फोरम, ब्लॉग और अप्ना बनाया वेबसीटे। अलग-अलग रूप कि ई-विद्या को इन्टरनेट मे डालने के लिए अलग-अलग वेबसीटे है:\n\n\n", "id": "463437", "title": "विद्या योगदान"}
{"url": "https://hi.wikipedia.org/wiki?curid=463443", "text": "पर्ड्यू विश्वविद्यालय\n\nपर्ड्यू विश्वविद्यालय () इंडियाना, अमेरिका के पश्चिम लाफियेट में स्थित पर्ड्यू विश्वविद्यालय प्रणाली के छह परिसरों में सबसे प्रमुख विश्वविद्यालय है।\nइसकी स्थापना ६ मई १८६९ को विज्ञान, प्रौद्योगिकी और कृषि में अध्ययन एवं शोध हेतु लाफियेट व्यापारी जॉन पर्ड्यू से दानस्वरूप प्राप्त भूमि और राशि से उन्हीं के नाम पर एक भूमि अनुदान विश्वविद्यालय के रूप में इंडियाना महासभा द्वारा मोर्रिल्ल अधिनियम के अंतर्गत की गई।\nछह प्रशिक्षकों और ३९ छात्रों के साथ १६ सितंबर १८७४ को कक्षाएँ शुरू हुई।\nवर्तमान में, पर्ड्यू छात्र-नामांकन के मामले में इंडियाना के सभी विश्वविद्यालयों में दूसरे पायदान पर है। इसके अलावा संयुक्त राज्य अमेरिका के सभी सार्वजनिक विश्वविद्यालयों में से अंतरराष्ट्रीय विद्यार्थियों की दूसरी सबसे बडी आबादी पर्ड्यू में है। \n\nपर्ड्यू २१० से भी अधिक अध्ययन क्षेत्रों में स्नातक एवं स्नातकोत्तर डिग्रियाँ प्रदान करता है। अमेरिकी उड्डयन के इतिहास में यह विश्वविद्यालय एक महत्वपूर्ण स्थान रखता है। सर्वप्रथम उड़ान प्रशिक्षण में शैक्षिक आकलन, वैमानिकी में प्रथम चतुर्वर्षीय स्नातक डिग्री व प्रथम विश्वविद्यालय \nविमानक्षेत्र (पर्ड्यू विश्वविद्यालय विमानक्षेत्र) यहीं पर स्थापित हुए। २०वीं शताब्दी के मध्य में विमानन कार्यक्रम का विस्तार करते हुए इसमें अंतरिक्ष उड़ानों को भी समाविष्ट कर लिया गया, जिसके चलते पर्ड्यू को उसका उपनाम मिला - \"क्रेडल ऑफ़ अस्त्रोनौट्स\" अर्थात् \"अंतरिक्ष यात्रियों का पालना।\"\nअब तक बाईस पर्ड्यू स्नातक अंतरिक्ष की यात्रा कर चुके हैं, जिनमें नील आर्मस्ट्रांग (चन्द्रमा पर चलने वाले पहले व्यक्ति), गस ग्रिस्सोम (मूल मेर्चुरी सेवेन अंतरिक्ष यात्री) व यूजीन सरनन (सबसे हाल में चंद्रमा पर चलने व्यक्ति) शामिल है।\n\n१८६५ में इंडियाना महासभा ने मोर्रिल्ल भूमि-अनुदान महाविद्यालय अधिनियम, १८६२ का लाभ लेने के पक्ष में मतदान दिया और कृषि एवं तकनीकी में व्यसन एक संस्थान शुरू करने की योजना बनी। राज्य भर में विभिन्न समुदायों ने नए कॉलेज की स्थापना के लिए अपनी सुविधाओं और पैसों की पेशकश की। इनमें से इन्डियाना विश्वविद्यालय और वर्तमानकाल-कालीन बटलर विश्वविद्यालय में एक कृषि विभाग आरंभ करना कुछ लोकप्रिय प्रस्तावों में से रहे। १८६९ में टिप्पेकेनो काउंटी के प्रस्ताव में लाफियेट व्यापारी नेता एवं परोपकारी जॉन पर्ड्यू की ओर से १५०,००० अमेरिकी डॉलर, स्वयं काउंटी से ५०,००० डॉलर और स्थानीय निवासियों की १०० एकड़ (४० हेक्टेयर) भूमि सम्मिलित थे।\n", "id": "463443", "title": "पर्ड्यू विश्वविद्यालय"}
{"url": "https://hi.wikipedia.org/wiki?curid=463482", "text": "क़ाराक़ालपाक़ लोग\n\nक़ाराक़ालपाक़ () उज़बेकिस्तान में बसने वाली एक तुर्की जाति है। यह समुदाय अमु दरिया के अंतिम भाग में और अरल सागर के दक्षिणी किनारे पर रहता है। विश्व भर में इनकी जनसँख्या लगभग ६.५ लाख अनुमानित की जाती है, जिनमें से ५ लाख उज़बेकिस्तान के क़ाराक़ालपाक़स्तान स्वशासित प्रान्त में रहते हैं। इस जाति का नाम तुर्की भाषा के दो शब्दों को जोड़कर बना है: 'क़ारा' (यानि 'काला') और 'क़ालपाक़' यानि (टोपी)। हालांकि इन लोगों का इलाक़ा उज़बेकिस्तान में आता है, इनकी संस्कृति वास्तव में काज़ाख़ समुदाय से ज़्यादा मिलती है। क़ाराक़ालपाक़ लोग अधिकतर सुन्नी इस्लाम की हनफ़ी शाखा के अनुयायी होते हैं।\n'क़ाराक़ालपाक़' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन थोड़ा भिन्न है। इसका उच्चारण 'क़ीमत' और 'क़रीब' के 'क़' से मिलता है।\n\n", "id": "463482", "title": "क़ाराक़ालपाक़ लोग"}
{"url": "https://hi.wikipedia.org/wiki?curid=463487", "text": "क़ाराक़ालपाक़स्तान\n\nक़ाराक़ालपाक़स्तान (), जिसका औपचारिक नाम क़ाराक़ालपाक़स्तान गणतंत्र है, मध्य एशिया में स्थित उज़बेकिस्तान देश का एक स्वशासित प्रान्त है। उज़्बेकिस्तान का पूरा पश्चिमी भाग इसी प्रांत में आता है। क़ाराक़ालपाक़स्तान का कुल क्षेत्रफल १,६०,००० वर्ग किमी है और २००७ में इसकी अनुमानित आबादी १५,७१,८०० थी। इनमें से लगभग ५,००,००० क़ाराक़ालपाक़ जाति के हैं, जिनके नाम पर इस प्रांत का नाम पड़ा है। इनके आलावा यहाँ लगभग ४,००,००० उज़बेक नस्ल के और ३,००,००० कज़ाख़ नस्ल के हैं। क़ाराक़ालपाक़स्तान की राजधानी नुकुस शहर है।\n\n'क़ाराक़ालपाक़स्तान' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।\n\n", "id": "463487", "title": "क़ाराक़ालपाक़स्तान"}
{"url": "https://hi.wikipedia.org/wiki?curid=463494", "text": "क मुं हिंदी विद्यापीठ आगरा\n\nकन्हैया लाल माणिक मुंशी हिंदी तथा भाषाविज्ञान विद्यापीठ डॉ भीमराव अंबेदकर विश्वविद्यालय, आगरा का प्रतिष्ठित शिक्षण और शोध संस्थान है जो हिंदी भाषा और भाषाविज्ञान के उच्चतर अध्ययन और अनुसंधान के क्षेत्र में उत्तर भारत के सर्वप्रथम संस्थान के रूप में सन 1953 से कार्य कर रहा है।\n\nकन्हैयालाल माणिक मुंशी हिंदी तथा भाषाविज्ञान विद्यापीठ भारतीय भाषाओं और भाषाविज्ञान के अध्ययन-अध्यापन से जुड़े देश के सबसे पुराने संस्थानों में से एक है। आरंभ में इसकी परिकल्पना आगरा विश्वविद्यालय के हिंदी अध्ययन संस्थान ‍‌‍‍‌ (AGRA UNIVERSITY INSTITUTE OF HINDI STUDTES) के रूप में की गई थी। बाद में इसका उत्तर प्रदेश के तत्कालीन राज्यपाल और प्रख्यात गुजराती उपन्यासकार श्री कन्हैयालाल माणिक मुंशी के नाम पर रख दिया गया। विद्यापीठ की स्थापना हिंदी को केंद्र में रखते हुए विभिन्न भारतीय भाषाओं और उनके साहित्य के बहुपक्षीय तुलनात्मक साहित्यिक और भाषावैज्ञानिक अध्ययन एवं अनुसंधान को प्रोत्साहन देने के उद्देश्य के साथ की गई थी। \n\nइस विचार-दृष्टि के साथ आगरा में हिंदी और भाषाविज्ञान के उच्चतर अध्ययन के लिए एक विद्यापीठ की स्थापना का निर्णय सन 1953 में लखनऊ में आयोजित विश्वविद्यालयों के कुलपतियों के सम्मेलन में लिया गया। सम्मेलन में आगरा विश्वविद्यालय को यह गुरुतर दायित्व देते हुए यह अपेक्षा व्यक्त की गई कि इस संस्थान में हिंदी और हिंदीतरभाषी विद्वान अध्ययनार्थी परस्पर विद्वत्सहयोग और अकादमिक आदान-प्रदान के माध्यम से हिंदी को इस देश की राष्ट्रभाषा के रूप में विकसित और प्रतिष्ठित करने में अपना योगदान दे सकेंगे। \n\nहिंदी को भारत की समग्र सांस्कृतिक अभिव्यक्ति और समन्वयात्मक एकता की मज़बूत कड़ी के रूप में विकसित करने की दृष्टि से क.मुं. हिंदी विद्यापीठ ने ऐतिहासिक भूमिका निभाई है। हिंदी विद्यापीठ की परिकल्पना करते हुए इसके प्रेरणास्रोत कन्हैयालाल माणिक मुंशी ने कहा था, \"The lovers and scholars of Hindi should concentrate on developing the range and power of Hindi; that higher studies in Hindi must be based on comparative study of Indian languages and literatures, that its strengths and elasticity, rooted in Sanskrit must be strengthened by a core study of that great language.\"\nतब से आज तक विद्यापीठ हिंदी भाषा और साहित्य के बहुदिशीय वैज्ञानिक अध्ययन अनुसंधान के क्षेत्र में अपने दायित्वों का सफलतापूर्वक निर्वाह करते हुए देश और दुनिया भर के हिंदी शिक्षार्थियों को शिक्षण प्रशिक्षण प्रदान कर रहा है।\n\nहिंदी तथा आधुनिक भारतीय भाषा विभाग\nभाषाविज्ञान विभाग\nसंस्कृत और अन्य प्राचीन शास्त्रीय भाषा विभाग\nपत्रकारिता और जनसंचार विभाग\nसूर पीठ\n\nप्रख्यात भाषावैज्ञानिक प्रोफ़ेसर विश्वनाथ प्रसाद इस विद्यापीठ के पहले निदेशक थे। भाषाविज्ञान के लंदन स्कूल के प्रख्यात भाषावैज्ञानिक जे.आर. फ़र्थ के सुयोग्य शिष्य डॉ॰ विश्वनाथ प्रसाद के दूरदर्शी नेतृत्व में विद्यापीठ के अकादमिक स्वरूप, उद्देश्यों और कार्यक्षेत्र का निर्धारण संभव हुआ। इसके बाद डॉ॰ सत्येन्द्र, प्रो॰ माताप्रसाद, प्रो॰ विद्यानिवास मिश्र, डॉ॰ रामविलास शर्मा, डॉ॰ गणपतिचंद्र गुप्त आदि सुयोग्य विद्वानों के निदेशकत्व में विद्यापीठ को अकादमिक प्रतिष्ठा के नये आयाम मिले। वर्तमान में प्रो॰ हरिमोहन इस संस्थान के निदेशक हैं।\n\n\n", "id": "463494", "title": "क मुं हिंदी विद्यापीठ आगरा"}
{"url": "https://hi.wikipedia.org/wiki?curid=463495", "text": "जोकर (2012 फ़िल्म)\n\nजोकर एक हिदीं फिल्म है जिसका निर्देशन शिरीष कुंदर कर रहे है। फिल्म में मुख्य भूमिका में अक्षय कुमार, श्रेयस तलपडे, सोनाक्षी सिन्ना एंव मनीषा लाम्बा है।\nफिल्म सम्भवत: अगस्त २०१२ मे रिलीज हो चुकी है।\n\nफिल्म का संगीत जी.वी, प्रकाश कुमार ने दिया हे जो कि प्रसिद्द संगीतकार ए आर रहमान के चचेरे भाई हैं।\n", "id": "463495", "title": "जोकर (2012 फ़िल्म)"}
{"url": "https://hi.wikipedia.org/wiki?curid=463513", "text": "देवीप्रसाद मुंशी\n\nदेवीप्रसाद मुंशी (माघ शुक्ला 14, संवत्‌ 1904 वि. - संवत्‌ 1980 वि.) प्राचीन इतिहास के पण्डित तथा महान हिन्दी सेवी थे।\n\nदेवीप्रसाद जी का जन्म सक्सेना परिवार में हुआ था। इनके पिता का नाम मुंशी नत्थनलाल था। इनका परिवार बहुत बड़ा था, परंतु हिंदी का ज्ञान केवल इनके माता-पिता को था। अन्य लोग उर्दू-फारसी के ज्ञाता थे। इन्होंने उर्दू-फारसी की शिक्षा पिता से और हिंदी की शिक्षा माता से प्राप्त की। संवत्‌ 1920 में इन्होंने टोंक रियासत में नौकरी की। तदनंतर कुछ दिन अजमेर में रहे, फिर 1936 वि. से जोधपुर में नौकर हो गए। \n\nटोंक में ही इन्होंने 'ख़ाब राजस्थान' नामक उर्दू पुस्तक की रचना की थी और 'स्वप्न राजस्थान' के नाम से उसका हिंदी अनुवाद भी किया था। जोधपुर में उन दिनों समस्त राजकाज उर्दू-फारसी में होता था, परंतु मुंशी जी ने महाराज की अनुकूलता पाकर समस्त राजकाल के लिए हिंदी नागरी का प्रचलन किया। संवत्‌ 1940 में ये वहीं मुंसिफ हो गए और अत्यंत कुशलतापूर्वक कार्य करते रहे। सेवाकाल में इनहें कई पुरस्कार और पदक आदि मिले थे।\n\nहिंदी जगत्‌ में मुंशी जी की ख्याति मुख्यत: प्राचीन इतिहास के प्रकांड पंडित के रूप में है। इन विषयों पर हिंदी और उर्दू में इन्होंने 50-60 ग्रंथों की रचना की थी जिनमें अकबरनामा, हुमायूँनामा, बाबरनामा, जहाँगीरनामा जैसे सुप्रसिद्ध ऐतिहासिक आकरग्रंथ उल्लेख्य हैं। इनको कई ग्रंथों पर पुरस्कार भी मिला था। इनकी प्रसिद्धि का दूसरा कारण काशी नागरीप्रचारिणी सभा के अंतर्गत ऐतिहासिक ग्रंथों के प्रकाशनार्थ 'देवीप्रसाद ऐतिहासिक पुस्तकमाला' की स्थापना है जिसमें अब तक बीस से अधिक उत्तमोत्तम ग्रंथ निकल चुके हैं।\n\nसंवत्‌ 1980 वि. में इनका निधन हुआ।\n", "id": "463513", "title": "देवीप्रसाद मुंशी"}
{"url": "https://hi.wikipedia.org/wiki?curid=463518", "text": "नेटबीन्स\n\nनेटबीन्स (NetBeans) एक मुक्तस्रोत सॉफ्टवेयर है। एक तरफ यह जावा डेस्कटॉप अनुप्रयोगों के लिये प्लेटफॉर्म फ्रेमवर्क है और दूसरी तरफ जावा, जावास्क्रिप्ट, पीएचपी, पाइथन आदि प्रोग्रामन भाषाओं में प्रोग्राम विकसित करने के लिये आईडीई (IDE) भी है। \n\nनेटबीन्स को जावा में लिखा गया है अतः यह जहाँ भी जावा आभासी मशीन (JVM) हो वहाँ इसे चलाया जा सकता है। अतः यह विन्डोज, लिनक्स, मैक ओएस और सोलारिस के अलावा कई प्रचालन तंत्र पर चलता है।\n\n", "id": "463518", "title": "नेटबीन्स"}
{"url": "https://hi.wikipedia.org/wiki?curid=463525", "text": "खोह\n\nखोह मध्य प्रदेश के सतना जिले के उंचेहरा तहसील में स्थित एक प्राचीन गाँव है। इस स्थान से गुप्तकालीन ताम्रपत्रों, दानपत्रों पर लिखे आठ से अधिक अभिलेख प्राप्त हुए हैं। इनमें महाराज जयनाथ और महाराज शर्वनाथ के दानपत्र उल्लेखनीय हैं।\n\n", "id": "463525", "title": "खोह"}
{"url": "https://hi.wikipedia.org/wiki?curid=463527", "text": "रूसी साम्राज्य\n\nरूसी साम्राज्य () सन् १७२१ से १९१७ तक की रूसी क्रांति तक अस्तित्व में रहने वाला एक साम्राज्य था। रूसी साम्राज्य से पहले रूस में रूसी त्सार-राज्य था और उसके बाद बहुत कम अवधि के लिए रूसी गणतंत्र चला और उसके उपरान्त सोवियत संघ स्थापित हुआ। रूसी साम्राज्य दुनिया के सब से बड़े साम्राज्यों में से एक था और केवल मंगोल और ब्रिटिश साम्राज्य ही क्षेत्रफल में उस से बड़े रहे हैं। सन् १८६६ में रूसी साम्राज्य पूर्वी यूरोप से लेकर सुदूर पूर्व एशिया तक और फिर समुद्र के पार उत्तर अमेरिका के कुछ इलाक़ों पर विस्तृत था। १८९७ में सामराज्य की जनसँख्या १२.५६ करोड़ थी।\n\n", "id": "463527", "title": "रूसी साम्राज्य"}
{"url": "https://hi.wikipedia.org/wiki?curid=463529", "text": "त्सार\n\nत्सार या ज़ार () रूस और कई अन्य स्लाव संस्कृतियों में सम्राट या राजा के लिए शब्द है। रानियों और महारानियों को त्सारीना या ज़ारीना कहा जाता है। रूसी साम्राज्य में भी महाराजा को 'त्सार' की उपाधि से ही जाना जाता था। यह मूल रूप से लातिनी भाषा के 'सीज़र' (caesar) शब्द से उत्पन्न हुआ है।\n\n", "id": "463529", "title": "त्सार"}
{"url": "https://hi.wikipedia.org/wiki?curid=463531", "text": "रूसी त्सार-राज्य\n\nरूसी त्सार-राज्य () आइवन चतुर्थ के सन् १५४७ में त्सार (सम्राट) बनाने के बाद से रूस के राज्य का औपचारिक नाम था। यह नाम १७२१ में त्सार पीटर महान द्वारा रूसी साम्राज्य स्थापित होने तक चला। १५५० से १७०० तक के काल में रूस पूर्व में साइबेरिया की ओर फैलता गया और उसका क्षेत्रफल हर वर्ष औसत ३५,००० वर्ग किमी से बढ़ा, यानि १५० सालों तक हर साल एक केरल राज्य जितना क्षेत्र रूस में जुड़ता गया।\n\n", "id": "463531", "title": "रूसी त्सार-राज्य"}
{"url": "https://hi.wikipedia.org/wiki?curid=463542", "text": "मदनलाल वर्मा 'क्रान्त'\n\nमदनलाल वर्मा 'क्रान्त' (जन्म : २० दिसम्बर १९४७, शाहजहाँपुर) मूलत: हिन्दी के कवि तथा लेखक हैं। इसके अतिरिक्त उन्होंने उर्दू, संस्कृत तथा अंग्रेजी में भी कविताएँ लिखी हैं। क्रान्तिकारी राम प्रसाद 'बिस्मिल' के व्यक्तित्व और कृतित्व पर प्रकाशित \"सरफरोशी की तमन्ना\" उनकी उल्लेखनीय पुस्तक है। \"क्रान्तिकारी हिन्दी साहित्य में राष्ट्रीय चेतना\" विषय पर अतिविशिष्ट अनुसन्धान के लिये उन्हें भारत सरकार ने वर्ष २००४ में हिन्दी साहित्य की \"सीनियर फैलोशिप\" प्रदान की।\n\nमदन लाल वर्मा 'क्रान्त' का जन्म २० दिसम्बर १९४७ को उत्तर प्रदेश के शाहजहाँपुर जिले के तिलोकपुर ग्राम में हुआ। उनके माता-पिता रामदुलारी और रामलाल निरक्षर होने के बावजूद कर्तव्यनिष्ठ और धर्मपरायण थे। उनके पिता राम प्रसाद 'बिस्मिल' के मित्र थे। उन्होंने प्रारम्भिक शिक्षा तिलोकपुर गाँव से, आठवीं जूनियर हाई स्कूल काँट (शाहजहाँपुर) से, दसवीं राजकीय उच्चतर माध्यमिक विद्यालय शाहजहाँपुर से तथा बारहवीं आर०वी०एम० कालेज तिलहर से आद्योपान्त प्रथम श्रेणी में उत्तीर्ण की। जब वे बरेली कालेज, बरेली में बी०एससी० अन्तिम वर्ष के छात्र थे, तभी कैम्फर एण्ड एलाइड प्रोडक्ट्स लिमिटेड में कैमिस्ट के पद पर उनका चयन हो गया। बाद में उन्होने इस पद से त्यागपत्र दे दिया और बैंकिंग सर्विस कमीशन की परीक्षा दी जहां उनका चयन हो गया। बैंक में नौकरी के दौरान वे रुहेलखण्ड विश्वविद्यालय से एम॰ ए॰ (हिन्दी साहित्य) किया। वर्तमान में वे बैंक अधिकारी के पद से स्वैच्छिक सेवानिवृत हैं।\n\nउनका विवाह किरण वर्मा से हुआ। वे अपनी पत्नी और दो बच्चों क्रमश: अल्पना आदित्य (पुत्री) और स्वदेश गौरव (पुत्र) के साथ ग्रेटर नोएडा में रहते हैं।\n\nउन्होंने पहली पुस्तक लालबहादुर शास्त्री के जीवन पर 'ललिता के आँसू' लिखी जिसका विमोचन तत्कालीन विधि, न्याय एवं कम्पनी कार्य मन्त्री शान्ति भूषण ने शास्त्रीजी की समाधि विजय घाट पर ११ जनवरी १९७८ को किया। परम्परागत लीक से हटकर लिखे गए इस मौलिक प्रबन्ध काव्य को विश्व के एक सौ सर्वश्रेष्ठ काव्यों में ८६वाँ स्थान दिया गया।\n\nउन्होंने सन् १९८३ में नई दिल्ली के इन्दिरा गान्धी स्टेडियम में आयोजित तृतीय विश्व हिन्दी सम्मेलन तथा सन् १९८४ में विज्ञान भवन, नई दिल्ली में आयोजित \"साहित्यानुवाद पर प्रथम अन्तर्राष्ट्रीय सम्मेलन\" में भारतीय प्रतिनिधि की हैसियत से भाग लिया। इस संगोष्ठी में उन्होंने \"कलम और पिस्तौल के पुरोधा-पं० रामप्रसाद बिस्मिल\" शीर्षक से एक शोधपत्र प्रस्तुत किया। सन् १९८५ में गोरखपुर से शुरू हुई उनकी यह शोध-यात्रा पूरे ग्यारह साल बाद १९९६ में सम्पन्न हुई। लगभग ८०० पृष्ठों का शोधग्रन्थ नई दिल्ली के एक प्रकाशक ने ४ खण्डों में छापा और इसका विधिवत विमोचन किया भारत के पूर्व प्रधान मन्त्री अटल बिहारी वाजपेयी ने। । उस समारोह में राष्ट्रीय स्वयंसेवक संघ के सरसंघचालक प्रो॰ राजेन्द्र सिंह (रज्जू भैया) और विश्लेषक वेद प्रताप वैदिक सहित कई वरिष्ठ साहित्यकार उपस्थित थे। \n\n१९६५-७० के मध्य लिखी गए उनके गीतों की पहली कृति \"वेदना के दीप\" को हिन्दी अकादमी, दिल्ली से आर्थिक सहयोग प्राप्त हुआ और यह कृति इन्द्रप्रस्थ साहित्य भारती द्वारा भवानीप्रसाद मिश्र सम्मान से अलंकृत भी हुई।\n\nइनकी प्रकाशित कृतियाँ निम्नलिखित है। \n\n\n\n\nशाहजहाँपुर का \"जनपद रत्न\"\n\n", "id": "463542", "title": "मदनलाल वर्मा 'क्रान्त'"}
{"url": "https://hi.wikipedia.org/wiki?curid=463554", "text": "उमय्यद\n\nउमाविया शासक इस्लाम के मुखिया, यानि ख़लीफ़ा, सन् 661 से सन् 750 तक रहे। प्रथम चार ख़लीफ़ाओं के बाद वे सत्ता में आए और इसके बाद ख़िलाफ़त वंशानुगत हो गई। उनके शासन काल में इस्लामिक सेना को सैनिक सफलता बहुत मिली और वे उत्तरी अफ़्रीका होते हुए स्पेन तक पहुँच गए। इसी काल में मुस्लिमों ने मध्य एशिया सहित सिन्ध पर (सन् 712) भी अधिकार कर लिया था। मूलतः मक्का के रहने वाले उमय्यों ने अपनी राजधानी दमिश्क में बनाई। सन् 750 में चले एक परिवर्तान आन्दोलन के बाद अब्बासी खलीफ़ाओं ने इनको हरा दिया और ख़ुद शासक बन बैठे। हाँलांकि उमावियाई वंश में से एक - अब्द उर रहमान (प्रथम) और उसका एक यूनानी दास - बचकर अफ़्रीका होते हुए स्पेन पहुँच गया और कोर्डोबा में अपनी ख़िलाफत स्थापित की जो ग्यारहवीं सदी तक रही।\n\nइस्लाम धर्म में इनको सांसारिकता के क़रीब और इस्लाम के संदेशों से दूर विलासितापूर्ण जीवन व्यतीत करने वाले शासक के रूप में देखा जाता है। इनके ख़िलाफ़ चौथे ख़लीफ़ा अली के पुत्र हुसैन ने विद्रोह किया पर उन्हें एक युद्ध में जान गंवानी पड़ी। अली और हुसैन के समर्थकों को शिया संप्रदाय कहा गया। ये वंश इस्लाम के इतिहास में एक महत्वपूर्ण स्थान रखता है क्योंकि यहीं से शिया-सुन्नी मतभेद बढ़े थे।\n\n", "id": "463554", "title": "उमय्यद"}
{"url": "https://hi.wikipedia.org/wiki?curid=463556", "text": "देशभक्ति गीत\n\nदेशभक्ति गीत ऐसे गीत हैं जिनमें राष्ट्रीयता की भावना का रस निहित हो। प्रायः देश पर विकट समस्या आने पर या राष्ट्रीय सुधारों के लिये इन गीतों का प्रयोग किया जाता है। इससे देशवासियों में राष्ट्रीयता की भावना जागृत होती है। राजनीति, खेल, अन्तर्राष्ट्रीय स्तर के कार्यक्रम और राष्ट्र पर आधारित चलचित्र इत्यादि में इन गीतों का प्रयोग आम बात है।\nकई भारतीय कवियों ने देशभक्ति गीतों की रचना की है। सुमित्रानंदन पंत की जय जन भारत, कवि प्रदीप की ऐ मेरे वतन के लोगों, तथा गिरिजाकुमार माथुर की हम होंगे कामयाब उपकार ( मेरे देश की धरती सोना उगले उगले हिरा मोती)\nइत्यादि प्रचलित हैं।\n\nबंकिमचंद्र चट्टोपाध्याय का गीत वंदे मातरम्, क्रान्तिकारी पण्डित राम प्रसाद 'बिस्मिल' की गज़ल सरफरोशी की तमन्ना एवं शायर इक़बाल का तराना सारे जहाँ से अच्छा जैसे अनेक गीत भारतीय स्वतंत्रता आंदोलन में काफी प्रचलित व लोकप्रिय हुए।\n\nब्रिटिश राज के दौरान प्रतिबन्धित छोटी-छोटी पुस्तिकाओं में प्रकाशित इन देशभक्ति गीतों ने ही पूरे हिन्दुस्तान की आम जनता को एक क्रान्तिकारी बदलाव के लिये आन्दोलित किया।\n\nभारतीय क्रिकेट पर विशेष लिखे गये गीत प्रचलित हैं, जैसे शंकर महादेवन की सुनों गौर से दुनिवालों, ए आर रहमान की दे घुमा के इत्यादि।\n\nकई बॉलीवुड व अन्य भारतीय चलचित्रों में देशभक्ति गीत गाये गये हैं। भारत-पाकिस्तान और भारत-चीन के बीच हो रहे युद्ध के समय राष्ट्रीयता पर आधारित कई चलचित्र आये जिनके गीत बहुत लोकप्रिय और प्रचलित हुए। सरफ़रोशी की तमन्ना अब हमारे दिल में है एवं मेरे देश की धरती (फिल्म: उपकार), संदेसे आते हैं (फिल्म: बॉर्डर), \"मेरा रँग दे बसन्ती चोला!\" (फिल्म शहीद), दरो-दीवार पे हसरत से नज़र करते हैं (फिल्म: आन्दोलन) तथा \"जहाँ डाल-डाल पर सोने की चिड़ियाँ करती हैं बसेरा\" (फिल्म: सिकन्दर-ए-आज़म) इत्यादि अनेकों उदाहरण हैं।\n\nभारत के बाहर भारत से सम्बन्धित कार्यक्रमों में इनका प्रयोग सहज रूप से होता है। संगीत, नृत्य, कला व भारतीय पर्व के उपलक्ष में आयोजित कार्यक्रमों में इन्हें अक्सर बजाया जाता है।\n", "id": "463556", "title": "देशभक्ति गीत"}
{"url": "https://hi.wikipedia.org/wiki?curid=463560", "text": "लिव ऐंड लेट डाई\n\nलिव ऐंड लेट डाई () 1973 में बनी जेम्स बॉन्ड श्रंखला कि आठवीं फ़िल्म है जिसमें रॉजर मुर ने पहली बार जेम्स बॉन्ड कि भुमिका निभाई थी।\n\n", "id": "463560", "title": "लिव ऐंड लेट डाई"}
{"url": "https://hi.wikipedia.org/wiki?curid=463561", "text": "एमबीए की एसोसिएशन\n\nएमबीए की एसोसिएशन (अंबा) लंदन में स्थित एक अंतरराष्ट्रीय संगठन है जो दुनिया भर के विश्वविद्यालयों में व्यापार प्रशाशन की स्नातकोत्तर पाठ्यक्रम को प्रत्यायित करती है। यह एसोसिएशन जो कि १९६७ में स्थापित की गयी थी, दुनिया के व्यावसायिक शिक्षा के क्षेत्र में तीनमुख्य प्रत्यायित करने वाले संगठनों में से एक है। \n\nसन २००५ से, अम्बा दो अन्य पाठ्यक्रम, अंतर्राष्ट्रीय प्रबंधन कार्यक्रम में मास्टर डिग्री एवं व्यापार प्रबंधन कार्यक्रम में मास्टर डिग्री, को भी प्रत्यायित करती है। सन २००६ से अम्बा ने व्यावसायिक शिक्षा में डाक्टर की डिग्री को प्रत्यायित करना शुरू किया। सन १९६७ में अम्बा की स्थापना की गयी थी और तब से लेकर आज तक अम्बा ने ४६ देशों में १८९ बिजनेस स्कूलों को प्रत्यायित कर चुकी है जिन में ४ भारतीय बिजनेस स्कूल भी हैं:\n\n\nप्रबंधन विकास संस्थान के डीन, प्रोफेसर प्रीतम सिंह, अंतरराष्ट्रीय प्रत्यायन परिषद के एक सदस्य भी है। \n\nसन १९९८ से अम्बा एक विश्वप्रतियोगिता आयोजन के द्वारा वार्षिक पुरस्कार \"साल का सर्वश्रेष्ठ म बी ए विद्यार्थी\" प्रदान करती आ रही है। इस प्रतियोगिता में पूरे विश्व में अम्बा द्वारा प्रत्यायित बिजनेस स्कूल भाग ले सकते हैं। \n\nअम्बा का अनुसंधान विभाग सरकारी नियम और व्यावसायिक शिक्षा पर अध्ययन करती है। इस प्रकार अम्बा दुनिया भर में एमबीए पाठ्यक्रम के आधुनिकीकरण में एक भूमिका निभाती है।\n\nसर पौल जज, जिन्होंने कैम्ब्रिज बिजनेस स्कूल की स्थापना की थी अम्बा के वर्त्तमान अध्यक्ष हैं। \n\n", "id": "463561", "title": "एमबीए की एसोसिएशन"}
{"url": "https://hi.wikipedia.org/wiki?curid=463563", "text": "अब्बासी ख़िलाफ़त\n\nअब्बासी () वंश के शासक इस्लाम के ख़लीफ़ा थे जो सन् 750 के बाद से 1257 तक इस्लाम के धार्मिक प्रमुख और इस्लामी साम्राज्य के शासक रहे। इनके पूर्वज मुहम्मद से संबंधित थे इसलिए इनको शिया विचारधारा के मुसलमानों का बहुत सहयोग मिला जिसमें ईरान तथा ख़ोरासान की जनता शामिल थी। इस जनसहयोग की बदौलत उन्होंने उमय्यदों को हरा दिया और ख़लीफ़ा बनाए गए। उन्होंने उमय्यदों के विपरीत साम्राज्य में ईरानी तत्वों को समावेश किया और उनके काल में इस्लामी विज्ञान, कला तथा ज्योतिष में काफ़ी नए विकास हुए। \n\nसन् 762 में उन्होंने बग़दाद की स्थापना की जहाँ ईरानी सासानी निर्माण कला तथा अरबी संस्कृति से मिश्रित एक राजधानी का विकास हुआ। यद्यपि 10वीं सदी में उनकी वंशानुगत शासन की परम्परा टूट गई पर ख़िलाफ़त बनी रही। इस परंपरा टूटने के कारण शिया इस्लाम में इस्माइली तथा बारहवारी सम्प्रदायों का जन्म हुआ जो इस्लाम के उत्तराधिकारी के रूप में मुहम्मद साहब के विभिन्न वंशजों का समर्थन करते थे। उनके काल में इस्लाम भारत में भी फैल गया लेकिन 1257 में उस समय अमुस्लिम रहे मंगोलों के आक्रमण से बग़दाद नष्ट हो गया।\n\n", "id": "463563", "title": "अब्बासी ख़िलाफ़त"}
{"url": "https://hi.wikipedia.org/wiki?curid=463589", "text": "उपनदी\n\nउपनदी या सहायक नदी ऐसे झरने या नदी को बोलते हैं जो जाकर किसी मुख्य नदी में विलय हो जाती है। उपनदियाँ सीधी किसी सागर या झील में जाकर नहीं मिलतीं। कोई भी मुख्य नदी और उसकी उपनदियाँ एक जलसम्भर क्षेत्र बनती हैं जहाँ का पानी उपनदियों के ज़रिये मुख्य नदी में एकत्रित होकर फिर सागर में विलय हो जाता है। इसका एक उदाहरण यमुना नदी है, जो गंगा नदी की एक उपनदी है। प्रयाग में विलय के बाद यमुना का पानी गंगा में मिल जाता है और उस से आगे सिर्फ मुख्य गंगा नदी ही चलती है।\n\n'उपनदी' को अंग्रेज़ी में 'ट्रिब्युटरी' (tributary) कहते हैं। यूनानी भाषा में 'उपनदी' को 'पारापोतामोस' (Παραπόταμος) कहते हैं।\n\n", "id": "463589", "title": "उपनदी"}
{"url": "https://hi.wikipedia.org/wiki?curid=463597", "text": "पंज नदी\n\nपांज नदी या पंज नदी () मध्य एशिया में स्थित एक नदी है जो आमू दरिया की एक उपनदी भी है। यह नदी १,१२५ किमी लम्बी है। अफ़्ग़ानिस्तान और ताजिकिस्तान की अंतर्राष्ट्रीय सीमा का एक बड़ा हिस्सा इसी नदी इसी नदी को माना जाता है। पांज नदी पूर्वी अफ़्ग़ानिस्तान में क़िला-ए-पंजेह गाँव के पास वाख़ान नदी और पामीर नदी के विलय से बनती है। फिर यह पश्चिम चलती है और आगे चलकर वख़्श नदी से मिल जाती है, जिसके बाद इन्हें अमु दरिया के नाम से जाना जाता है।\n\n", "id": "463597", "title": "पंज नदी"}
{"url": "https://hi.wikipedia.org/wiki?curid=463602", "text": "वाख़ान\n\nवाख़ान () सुदूर उत्तर-पूर्वी अफ़्ग़ानिस्तान में एक अत्यंत पर्वतीय और दुर्गम क्षेत्र है जहाँ काराकोरम और पामीर पर्वत शृंखलाएं आकर मिलती हैं। वाख़ान अफ़्ग़ानिस्तान के बदख़्शान प्रांत में एक ज़िले का नाम भी है। नक़्शे पर वाख़ान अफ़्ग़ानिस्तान के मुख्य भाग से एक ऊँगली की तरह पूर्व को निकलकर चीन के शिनजियांग प्रान्त को छूता है। यह तंग सा इलाका प्राचीनकाल में तारिम द्रोणी जाने वाले यात्रियों का मार्ग हुआ करता था। इसी क्षेत्र में उन धाराओं की भी शुरुआत होती है जो आगे चलकर मशहूर आमू दरिया बन जाती हैं।\n\n'वाख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463602", "title": "वाख़ान"}
