{"url": "https://hi.wikipedia.org/wiki?curid=464826", "text": "गुप्तवंश (मागध अथवा मालव वंश)\n\nयह लेख पश्चातवर्ती तथा कम ज्ञात 'गुप्त राजवंश' के बारे में है। अधिक प्रसिद्ध गुप्त राजवंश के लिये देखें - गुप्त वंश\n\nसम्राट आदित्यसेन के अपसड़ (जिला गया) एवं सम्राट जीवित गुप्त के देववरणार्क (जिला शाहाबाद) के लेखों से एक अन्य गुप्त राजवंश का पता लगता है जो गुप्तवंश के पतन के पश्चात्‌ मालवा और मगध में शासक बना। इस वंश के संस्थापक कृष्णगुप्त थे। इनके क्रम में श्रीहर्षगुप्त, जीवितगुप्त, कुमारगुप्त, दामोदरगुप्त, महासेनगुप्त, माधवगुप्त, आदित्यसेन, विष्णुगुप्त एवं जीवितगुप्त (द्वितीय) इस वंश के शासक हुए।\n\nइस वंश का पूर्वकालिक गुप्तों से क्या संबंध था यह निश्चित नहीं है। पूर्वकालिक गुप्तों से पृथक्‌ करने की दृष्टि से इन्हें माधवगुप्त या उत्तरकालीन गुप्त कहते हैं। इस नए गुप्तवंश का उत्पत्तिस्थल भी विवादग्रस्त है। हर्षचरित्‌ में कुमारगुप्त और माधवगुप्त को ‘मालव राजपुत्र’ कहा है। महासेन गुप्त अनुमानत: मालवा के शासक थे भी। आदित्यसेन के पूर्ववर्ती किसी राजा का कोई लेख मगध प्रदेश से नहीं मिला। उपर्युक्त तथ्यों के आधार पर कुछ विद्वानों ने कृष्णगुप्त के वंश का उत्पत्तिस्थल मालवा निश्चित किया। इसी आधार पर इन्हें मालवगुप्त कहते थे। किंतु अधिकांश विद्वान इन्हें मगध का ही मूल निवासी मानते हैं।\n\nइस वंश के आरंभिक नरेश संभवत: गुप्त सम्राटों के अधीनस्थ सामंत थे। अपसड़ अभिलेख में कृष्णगुप्त को नृप कहा है एवं समानार्थक संज्ञाएँ इस वंश के परवर्ती शासकों के लिये भी प्रयुक्त हुई हैं। अपने वंश की स्वतंत्र सत्ता सर्वप्रथम इस वंश के किस शासक ने स्थापित की, यह अज्ञात है। कृष्णगुप्त के लिये अपसड़ लेख में केवल इतना ही कहा गया है कि वे कुलीन थे। उनकी भुजाओं ने शत्रुओं के हाथियों का शिरोच्छेद सिंह की तरह किया तथा अपने असंख्य शत्रुओं पर विजयी हुए। कृष्णगुप्त के समय में ही संभवत: कन्नौज में हरिवर्मन्‌ ने मौखरिवंश की स्थापना की। कृषणगुप्त ने संभवत: अपनी पुत्री हर्षगुप्ता का विवाह हरिवर्म के पुत्र आदित्यवर्मन्‌ से किया। कृष्णगुप्त के पुत्र एवं उत्तराधिकारी श्रीहर्षगुप्त (लगभग 505-525 ई.) ने अनेक भयानक युद्धों में अपना शौर्य दिखाया और विजय प्राप्त की। इनके उत्तराधिकारी जीवितगुप्त (प्रथम) (ल. 525-545 ई.) को अपसड़ लेख में ‘क्षितीश-चूड़ामणि’ कहा गया है। उनके अतिमानवीय कार्यों को लोग विस्मय की दृष्टि से देखते थे। मागधगुप्तों के उत्तरकालीन सम्राटों के विषय में इस प्रकार की कोई बात ज्ञात नहीं होती। संभवत: राजनीतिक दृष्टि से आरंभिक माधवगुप्त अधिक महत्वपूर्ण भी नहीं थे, इसी से लेखों में उनकी पारंपरिक प्रशंसा ही की गई है।\n\nकुमारगुप्त (लगभग 540-560 ई.) के विषय में पर्याप्त एवं निश्चित जानकारी प्राप्त होती है। कदाचित उनके समय में मागधगुप्तों ने अपनी स्वतंत्र सत्ता की घोषण की होगी। कुमारगुप्त ने मौखरि नरेश ईशानवर्मन को पराजित किया। उनकी सफलता स्थायी थी। प्रयाग तक का प्रदेश उनके अधिकार में था। उन्होंने प्रयाग में प्राणोत्सर्ग किया। उनके पुत्र दामोदरगुप्त ने पुन: मौखरियों को युद्ध में पराजित किया, किंतु वे स्वयं युद्धक्षेत्र में वीरगति को प्राप्त हुए। इसी काल में मागध पुत्री ने मालवा पर भी अपना अधिकार स्थापित किया। दामोदरगुप्त के उपरांत उनके पुत्र महासेनगुप्त (लं. 563 ई.) शासक हुए। मौखरियों के विरूद्ध, अपनी शक्ति दृढ़ करने के उद्देश्य से उन्होंने थानेश्वर के नरेश राज्यवर्धन के पुत्र आदित्यवर्धन से अपनी बहन महासेनगुप्ता का विवाह किया। हर्षचरित में उल्लिखित कुमारगुप्त एवं माधवगुप्त के पिता मालवराज संभवत: महासेनगुप्त ही थे। अपसड़ लेख के अनुसार इन्होंने लौहित्य (ब्रह्मपुत्र नदी) तक के प्रदेश पर आक्रमण किया और असंभव नहीं कि उन्होंने मालवा से लेकर बंगाल तक के संपूर्ण प्रदेश पर कम से कम कुछ काल तक शासन किया हो। महासेनगुप्त ने मागध गुप्तों की स्थिति को दृढ़ किया, किंतु शीघ्र ही कलचुरिनरेश शंकरगण ने उज्जयिनी पर 595 ई. या इसके कुछ पहले अधिकार कर लिया। उधर वलभी के मैत्रक नरेश शीलादित्य (प्रथम) ने भी पश्चिमी मालव प्रदेश पर अधिकार स्थापित कर दिया। इसी बीच किसी समय संभवत: महासेनगुप्त के सामंत शासक शशांक ने अपने को उत्तर एवं पश्चिम बंगाल में स्वतंत्र घोषित कर दिया। संभवत: मगध भी महासेन गुप्त के अधिकार में इसी समय निकल गया। महासेनगुप्त का अपना अंत ऐसी स्थिति में क्योंकर हुआ, ज्ञात नहीं होता। पर उनके दोनों पुत्रों कुमारगुप्त और माधवगुप्त ने थानेश्वर में सम्राट प्रभाकरवर्धन के दरबार में शरण ली।\n\nइस अराजक स्थिति में किन्हीं देवगुप्त ने स्वयं को मालवा या उसके किसी प्रदेश का शासक घोषित कर दिया। इस देवगुप्त का कोई संबंध मागध गुप्तों के साथ था या नहीं, नहीं कहा जा सकता। हर्षवर्धन के अभिलेखों के अनुसार राज्यवर्धन ने देवगुप्त की बढ़ती हुई शक्ति को निरूद्ध किया था। हर्षचरित के अनुसार देवगुप्त ने गौड़ाधिप शशांक की सहायता से मौखरि राजा को पराजित कर उन्हें मार डाला तथा राज्यश्री को बंदी बना लिया। राज्यवर्धन ने देवगुप्त को पराजित किया। किंतु देवगुप्त आदि ने षड्यंत्र द्वारा उन्हें मार डाला। किंतु इसके बाद देवगुप्त भी पराजित हो गए और क्रमश: हर्षवर्धन ने प्राय: संपूर्ण उत्तर भारत में अपनी सत्ता स्थापित कर ली।\n\nअपसड़ लेख से प्रतीत होता है कि माधवगुप्त ने मगध पर शासन किया और प्राय: अपना सारा जीवन हर्ष के सामीप्य एवं मैत्री में व्यतीत किया। हर्ष ने भी संभवत: माधवगुप्त को पूर्वसंबंधी एवं मित्र होने के नाते मगध का प्रांतपति नियुक्त किया होगा। माधवगुप्त ने हर्ष की मृत्यु के बाद ही अपनी स्वतंत्रता की घोषणा की होगी। अपसड़ लेख में माधवगुप्त को वीर, यशस्वी और अनेक शत्रुओं को पराजित करनेवाला कहा गया है। इनके राज्य का आरंभ हर्ष की मृत्यु के शीघ्र बाद एवं उसका अंत भी संभवत: शीघ्र ही हो गया होगा। माधवगुप्त के पश्चात्‌ उनके पुत्र आदित्यसेन मगध के शासक हुए। इनके समय के अनेक लेख प्राप्त हुए हैं। उनकी सार्वभौम स्थिति की परिचायिका उनकी ‘महाराजाधिराज’ उपाधि है। देवघर से प्राप्त एक लेख में आदित्यसेन की चोल प्रदेश की विजय एवं उनके द्वारा किए गए विभिन्न यज्ञों आदि का उल्लेख है। उन्होंने तीन अश्वमेध भी किए। उनके काल के कुछ अन्य जनकल्याण संबंधी निर्माण कार्यों का ज्ञान लेखों से होता है। आदित्यसेन ने अपनी पुत्री का विवाह मौखरि नरेश भोगवर्मन से किया और उनकी पौत्री, भोगवर्मन की पुत्री, वत्सदेवी का विवाह नेपाल के राजा शिवदेव के साथ हुआ। नेपाल के कुछ लेखों में आदित्यसेन का उल्लेख ‘मगधाधिपस्य महत: श्री आदित्यसेनरय’ करके हुआ है। इससे लगता है कि पूर्वी भारत में मागधगुप्तों का बड़ा संमान एवं दबदबा था। आदित्यसेन के राज्य का अंत 672 ई. के बाद शीघ्र ही कभी हुआ।\n\nआदित्यसेन के उपरांत उनके पुत्र देवगुप्त (द्वितीय) मगध की गद्दी पर बैठे। 680 ई. के लगभग वातापी के चालुक्य राजा विनयादित्य ने संभत: देवगुप्त को पराजित किया। इन्होंने ‘महाराजाधिराज’ उपाधि धारण की। देववरणार्क लेख से स्पष्ट है कि देवगुप्त के पश्चात उनके पुत्र विष्णुगुप्त मगध के शासक हुए। महाराजाधिराज उपाधि इनके लिये भी प्रयुक्त है। इन्होंने कम से कम 17 वर्ष तक अवश्य राज्य किया क्योंकि इनके राज्य के 17वें वर्ष का उल्लेख इनके एक लेख में हुआ है। इस वंश के अंतिम नरेश जीवितगुप्त (द्वितीय) थे। गोमती नदी के किनारे इनके विजयस्कंधावार की स्थिति का उल्लेख मिलता है। इससे अनुमान होता है कि इन्होंने गोमती के तीरस्थ किसी प्रदेश पर मौखरियों के विरुद्ध आक्रमण किया था।\n\nजीवितगुप्त के पश्चात्‌ इस वंश के किसी शासक का पता नहीं चलता। मागध गुप्तों का अंत भी अज्ञात है। गउडवहो से ज्ञात होता है कि 8वीं सदी के मध्य कन्नौज के शासक यशोवर्मन ने गौड़ के शासक को पराजित कर मार डाला। पराजित गौड़ाधिप को मगध का शासक भी कहा है इसलिये अनुमान है कि यशोवर्मन द्वारा पराजित राजा संभवत: जीवितगुप्त (द्वितीय) ही थे। असंभव नहीं कि गौड़ नरेश ने जीवितगुप्त को पराजितकर मगध उनसे छीन लिया हो और स्वयं गौड़ और मगध की स्थिति में यशोवर्मन के विरुद्ध युद्ध में मारा गया हो।\n\nपश्चातवर्ती गुप्त शासन के प्रमुख शासक निम्नलिखित हैं:\n\n\n", "id": "464826", "title": "गुप्तवंश (मागध अथवा मालव वंश)"}
{"url": "https://hi.wikipedia.org/wiki?curid=464827", "text": "केशों की देखभाल\n\nमानव के केशों के स्वास्थ्य एवं सौंदर्य वृद्धि को 'केशों की देखभाल' कहते हैं। केशों की देखभाल व्यक्ति के केशों की प्रकृति पर निर्भर करती है। सभी केश समान नहीं होते, बल्कि केश मानव की विविधता केशों की विविधता में भी परिलक्षित होती है।\n\nआजकल कम उम्र में गंजापन या बहुत अधिक बाल झड़ने की समस्या आम हो चली है। गंजेपन के कारण कोई भी व्यक्ति अपनी उम्र से बड़ा दिखाई देने लगता है और एक बाल उड़ने शुरू हो जाते हैं तो उन्हें रोकना बहुत मुश्किल होता है। वैसे तो बाल झड़ने के कई कारण हो सकते हैं लेकिन अनुवांशिक कारणों के अलावा विकार, किसी विष का सेवन कर लेने, उपदंश, दाद, एक्जिमा आदि के कारण ऐसा हो जाता है। बालों के समय से पहले गिरने की एक अन्य आनुवंशिक समस्या को एंड्रोजेनिक एलोपेसिया कहा जाता है, जिसे आमतौर से पैटर्न बाल्डमनेस के रूप में जाना जाता है। पुरुषों और महिलाओं दोनों में ही बाल गिरने का यह सामान्य रूप है, लेकिन गंजेपन की शुरुआत होने का समय और प्रतिरूप (पैटर्न) लिंग के अनुसार अलग-अलग होते हैं। इस समस्या से परेशान पुरुषों में बाल गिरने की समस्या किशोरावस्था से ही हो सकती है, जबकि महिलाओं में इस प्रकार बाल गिरने की समस्या 30 के बाद उत्पन्न होती है। पुरुषों में इस समस्या को सामान्य रूप से मेल पैटर्न बाल्डनेस के नाम से जाना जाता है। इसमें हेयरलाइन पीछे हटती जाती है और शीर्ष पर विरल हो जाती है।\n\nमहिलाओं में एंड्रोजेनेटिक एलोपेसिया को फीमेल पैटर्न बाल्डनेस के नाम से भी जाना जाता है। इस समस्या से पीड़ित महिलाओं में पूरे सिर के बाल कम हो जाते हैं, लेकिन हेयरलाइन पीछे नहीं हटती। महिलाओं में एंड्रोजेनिक एलोपेसिया के कारण शायद ही कभी पूरी तरह गंजेपन की समस्या होती है।\nकुछ हर्बल नुस्खे और खान-पान के तरीके के अलावा दैनिक जीवन-शैली बालों की ग्रोथ में महत्वपूर्ण भूमिका निभाती है।\n\n\n\n\nपर मालिश करें और 5 मिनट बाद गुनगुने पानी से बालों को साफ कर लें। कुछ दिनों तक ऐसा करने से बाल स्वस्थ हो जाते हैं और डेंड्रफ भी दूर हो जाते हैं।\n\n\n\n\n\n\n\n\n\n\n\n\n\n\n\n\n", "id": "464827", "title": "केशों की देखभाल"}
{"url": "https://hi.wikipedia.org/wiki?curid=464830", "text": "अनंतस्पर्शी\n\nवैश्लेषिक ज्यामिति में किसी वक्र की अनन्तस्पर्शी (asymptote) उस रेखा को कहते हैं जो उस वक्र को अनन्त पर स्पर्श करती हुई प्रतीत होती है। अर्थात् ज्यों-ज्यों वक्र तथा वह रेखा अनन्त की ओर अग्रसर होते हैं, त्यों-त्यों उनके बीच की दूरी शून्य की ओर अग्रसर होती है। कुछ संदर्भों में मोटे तौर पर कह दिया जाता है कि, 'किसी वक्र की अनन्त पर स्पर्शरेखा उस वक्र की अनंतस्पर्शी कहलाती है।'\n\nअनन्तस्पर्शी के ज्ञान से वक्रों के आरेखण में बहुत सहायता मिलती है क्योंकि अनन्तस्पर्शी वक्रों का बहुत दूरी पर स्थिति का संकेत करती है। \n\nअतिपरवलय (Hyperbola)\nकी दो अनन्तस्पर्शी हैं; \"x\" = 0 तथा \"y\" = \"0\".\n\nफलन\nकी भी दो अनन्तस्पर्शियाँ हैं - सरल रेखा \"x\" = 1 तथा परवलय formula_3 (यदि हम मानें कि सरलरेखा के अलावा अन्य वक्र भी अनन्तस्पर्शी के रूप में स्वीकार्य हैं।)\n\nवक्र का समीकरण दिए रहने पर वक्र का अनुरेखन संभव होता है। चरों के ऐसे संगत मान ज्ञात करके, जिसे समीकरण संतुष्ट हो जाए, उन अनेक बिंदुओं का पता लग सकता है जिनसे वक्र गुजरता है। इन बिंदुओं को जोड़ने पर वक्र की एक मोटी रूपरेखा का पता लग जाता है। फिर भी कुछ ऐसी बातें होती हैं जिनसे उसके आकार प्रकार, लक्षण, स्वरूप आदि जानने में आसानी हो जाती हैं, जैसे :\n\n\n\n\n\n\n\n\n", "id": "464830", "title": "अनंतस्पर्शी"}
{"url": "https://hi.wikipedia.org/wiki?curid=464833", "text": "क्लोकिंग यंत्र\n\nक्लोकिंग यंत्र या क्लोकिंग डिवाइस () एक काल्पनिक स्टेल्थ तकनिक है जिसके ज़रिए वस्तुएं जैसे की अंतरिक्षयान या मनुष्य को इलेक्ट्रोमैग्नेटिक स्पेक्ट्रम से अदृश्य बनाया जा सकता है।\n\nऐसे काल्पनिक यंत्रों का उपयोग कईं मिडिया व फ़िल्मों के कथानकों में किया गया है।\n\nवि़ज्ञान शोधकार्यों में विकास के चलते यह साबित किया गया है कि वास्तविक जिवन में मौजुद क्लोकिंग यंत्र वस्तुओं को कम-से-कम एक इलेक्ट्रोमैग्नेटिक स्पेक्ट्रम की एक वेवलेन्थ से छिपा सकते हैं। वैज्ञानिक पहले से ही मानव निर्मित मेटामटेरियल से रौशनी को किसी वस्तू के इर्द-गिर्द मोड सकते है।\n\n1958 की फ़िल्म \"रन सायलंट, रन डीप\" से प्रेरित होकर \"स्टार ट्रेक\" के कथानककार पॉल श्नाइडर ने ऐसे यंत्र की कल्पना की जो किसी वस्तू को अंतरिक्ष में अदृश्य बना सके ठिक वैसे ही जैसे एक पनडुब्बी पानी में अदृश्य हो जाती है और अपने इस विचार को उन्होने 1996 में बने एपिसोड \"बैलेंस ऑफ़ टेरर\" में उपयोग किया। \"स्टार ट्रेक\" के एक अन्य लेखक डि.सी फ़ॉन्टाना ने \"क्लोकिंग डिवाइस\" नाम 1968 में बने एपिसोड \"द इंटरप्राइज़ इंसिडन्ट\" में उपयोग किया।\n\nइसके बाद से कईं लेखकों व गेम निर्माताओं ने क्लोकिंग यंत्रों को अपने कार्यों में उपयोग किया है जिनमें, \"डॉक्टर हू\", \"स्टार वॉर्स\", \"स्टारगेट\", \"टीम फ़ॉर्ट्रेस 2\", \"प्रिडेटर\", \"मेटल गेयर सॉलिड\", \"हेलो: कॉम्बैट इवॉल्वड\" और \"स्टारक्राफ़्ट\" शामिल है।\n\nएक कार्यरत क्लोकिंग यंत्र आजकल स्टेल्थ विमानों में प्रयोग किया जाता है जिसमें की रडार-शोषित करने वाला काला रंग, ऑप्टिकल कैमोफ़्लाज, बाहरी अंगों को ठंडा करना जिससे इलेक्ट्रोमैग्नेटिक निकास कम हो जाता है (खास कर इन्फ़्रारेड) और अन्य ऐसी तकनिकें जिनसे वस्तु की अन्य चिज़ें छिपाई जा सकती है।\n\nऑप्टिकल मेटामटेरियल को कईं अदृष्य करने की योजनाओं में उपयोग किया जाता है। \"मेटामटेरियल\" वे वस्तुएं है जो रौशनी को मोडने के गुण अपने बनावट के कारण दर्शाते है ना की जिन चिज़ों से वे बने है।\n", "id": "464833", "title": "क्लोकिंग यंत्र"}
{"url": "https://hi.wikipedia.org/wiki?curid=464850", "text": "ईरान के प्रान्त\n\nईरान इकत्तीस प्रान्तों में बंटा हुआ है जिन्हें फ़ारसी में 'ओस्तान' (, बहुवचन: ओस्तानहा, ) कहा जाता है। आम तौर पर हर प्रान्त का प्रशासन उसके सबसे बड़े शहर से किया जाता है जो उसकी राजधानी (मरकज़) कहलाता है। हर प्रान्त का मुख्य अध्यक्ष 'ओस्तानदार' कहलाता है जो ईरान के केन्द्रीय सरकार के गृह मंत्री द्वारा चुना जाता है और जिसे केन्द्रीय सरकार की काबीना की मंज़ूरी ज़रूरी होती है।\n\nयह ईरान के प्रांतों की सूची है: \n\n</div>\n\n", "id": "464850", "title": "ईरान के प्रान्त"}
{"url": "https://hi.wikipedia.org/wiki?curid=464870", "text": "चित्राल ज़िला\n\nचित्राल () पाकिस्तान के ख़ैबर-पख़्तूनख़्वा प्रांत के सबसे उत्तरी भाग में स्थित एक ज़िला है। यह उस प्रान्त का सबसे बड़ा ज़िला है। इसका क्षेत्रफल १४,८५० वर्ग किमी है और १९९८ की जनगणना में इसकी आबादी ३,१८,६८९ थी। ७,७०८ मीटर ऊँचा तिरिच मीर, जो दुनिया के सबसे ऊंचे पहाड़ों में से है, इस ज़िले में स्थित है। चित्राल ज़िले की राजधानी चित्राल शहर है।\n\nचित्राल ज़िला पाकिस्तान और ख़ैबर-पख़्तूनख़्वा प्रान्त दोनों का सबसे उत्तर का ज़िला है। इसके पश्चिम और उत्तर में अफ़ग़ानिस्तान है। उत्तर में अफ़ग़ानिस्तान का वाख़ान गलियारा आता है जो कुछ स्थानों पर सिर्फ १६ किमी चौड़ा है जिसके पार ताजिकिस्तान स्थित है। चित्राल ज़िले के पूर्व में गिलगित-बलतिस्तान (पाक-अधिकृत कश्मीर का हिस्सा) है और दक्षिण में ख़ैबर-पख़्तूनख़्वा के ही ऊपरी दीर और स्वात ज़िले स्थित हैं। चित्राल ज़िले के कुछ भाग में पामीर पर्वत आते हैं इसलिए यह ज़िला बहुत ही पहाड़ी क्षेत्र है।\n\nचित्राल ज़िला पाकिस्तान और गिलगित-बलतिस्तान से सिर्फ़ दो सड़कों से जुड़ा हुआ है। एक तो लोवारी दर्रे से होती हुई दीर जाती है और दूसरी शन्दूर टॉप से होती हुई ग़िज़र ज़िले के रास्ते से गिलगित जाती है। दोनों ही रास्ते सर्दियों में बर्फ़बारी के कारण बंद हो जाते हैं। पाकिस्तानी सरकार लोवारी दर्रे के नीचे एक सुरंग बनवा रही है। चित्राल के इर्द-गिर्द और भी पहाड़ी दर्रे हैं जिनसे पैदल लोग ज़िले से बाहर आ-जा सकते हैं।\n\nचित्राल में अधिकतर खो लोग रहते हैं जिन्हें चित्राली लोग भी कहा जाता है, जो खोवार भाषा नाम की एक दार्दी भाषा बोलते हैं। इस ज़िले की बुमबूरेत वादी में कलश लोग रहते हैं।\n\n", "id": "464870", "title": "चित्राल ज़िला"}
{"url": "https://hi.wikipedia.org/wiki?curid=464878", "text": "खोवार भाषा\n\nखोवार भाषा (), जिसे चित्राली भाषा भी कहते हैं, पाकिस्तान के ख़ैबर-पख़्तूनख़्वा प्रांत के चित्राल ज़िले में और गिलगित-बालतिस्तान के कुछ पड़ोसी इलाकों में लगभग ४ लाख लोगों द्वारा बोली जाने वाली एक दार्दी भाषा है। शीना, कश्मीरी और कोहिस्तानी जैसी अन्य दार्दी भाषाओँ के मुक़ाबले में खोवार पर ईरानी भाषाओँ का प्रभाव ज़्यादा है और इसमें संस्कृत के तत्व कम हैं। खोवार बोलने वाले समुदाय को 'खो लोग' कहा जाता है। खोवार आम तौर पर अरबी-फ़ारसी लिपि की नस्तालीक़ शैली में लिखी जाती है।\n\n", "id": "464878", "title": "खोवार भाषा"}
{"url": "https://hi.wikipedia.org/wiki?curid=464881", "text": "कुनर नदी\n\nकुनर नदी () पूर्वी अफ़्ग़ानिस्तान और उत्तर-पश्चिमी पाकिस्तान की एक ४८० किमी लम्बी नदी है। यह पाकिस्तान के ख़ैबर-पख़्तूनख़्वा प्रांत के चित्राल ज़िले में हिन्दु कुश पर्वतों की पिघलती हिमानियों (ग्लेशियरों) से शुरू होती है। यहाँ इसका नाम यरख़ुन नदी होता है और मस्तुज के बाद इसका विलय लुतख़ो नदी से होता है जिसके बाद इसे मस्तुज नदी के नाम से पुकारा जाता है। चित्राल शहर से गुजरने के बाद इसे चित्राल नदी बुलाया जाता है और फ़िर यह अफ़्ग़ानिस्तान की कुनर वादी में दाख़िल होती है, जहाँ बाश्गल नदी के साथ संगम के बाद इसका नाम कुनर नदी पड़ जाता है। फ़िर यह जलालाबाद शहर के पूर्व में काबुल नदी में विलय कर जाती है। यह नदी पूर्व में पाकिस्तान में दाख़िल होती है और इसका विलय अटक शहर के पास महान सिन्धु नदी में हो जाता है।\n\n", "id": "464881", "title": "कुनर नदी"}
{"url": "https://hi.wikipedia.org/wiki?curid=464883", "text": "तोरख़म\n\nतोरख़म या तूरख़म () पाकिस्तान के पश्चिमोत्तरी संघ-शासित जनजातीय क्षेत्र (फ़ाटा) की ख़ैबर एजेंसी में स्थित पाकिस्तान-अफ़्ग़ानिस्तान अंतर्राष्ट्रीय सीमा पर एक छोटा सा सरहदी क़स्बा है। सीमा के उस पार अफ़्ग़ानिस्तान का नंगरहार प्रान्त है। यह बस्ती प्रसिद्ध ख़ैबर दर्रे से सिर्फ़ पाँच किलोमीटर पूर्व पर स्थित है और पाकिस्तान-अफ़्ग़ानिस्तान के दर्मियान यातायात और व्यापार का एक मुख्य पड़ाव है। तोरख़म और उसके इर्द-गिर्द के इलाक़ों में मुख्य रूप से पश्तून लोग बसते हैं।\n\n'तोरख़म' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "464883", "title": "तोरख़म"}
{"url": "https://hi.wikipedia.org/wiki?curid=464893", "text": "बृहद्देशी\n\nबृहद्देशी संगीत से संबन्धित संस्कृत ग्रंथ है। इसके रचयिता मतङ्ग मुनि (६वीं शती) थे।\n\nवैदिक, ऋषिप्रोक्त तथा आगम पुराण से प्रवाहित, भारतीय संगीत की त्रिवेणी में सामवेदीय परम्परा से जुड़े आचार्य भरत की शिष्य-प्रशिष्य परम्परा के साथ तत्कालीन संगीत के शास्त्रीय और प्रायोगिक स्वरूप का सर्वांगीण विवेचन करने वाले पाँचवीं-छठी शती के आचार्यो में आचार्य मतङ्ग प्रमुख हैं। समकालीन अन्य परम्पराओं के तुलनात्मक विवेचन में संगीत-शास्त्र के सिद्धान्तों की बृहत चर्चा के साथ मतंग का यह कथन कि जाति-गायन, गीति-गायन, अथवा राग-गायन को नाट्य के विभिन्न अंको में अनेकविध प्रयुक्त करना चाहिये, आज के नाट्य दिग्दर्शकों के लिए विचारणीय बिन्दु हैं।\n\nमतंग के समय में प्रचलित प्रबंधों में संस्कृत के अलावा तत्कालीन अन्य भाषाओं में गेय रचनाओं का वर्गीकरण तत्कालीन संगीतज्ञों की लोकाभिमुख दृष्टि का परिचायक है। संगीत के सर्वग्राही स्वरूप का प्रतिपादन शार्ङ्गदेवकृत संगीतरत्नाकर से पूर्व भी अनेक बार किया गया है।\n\nआचार्य मतंग ने अपने ग्रंथ ‘बृहद्देशी' के ‘देशी-उत्‍पत्ति-प्रकरण' में नाद की व्‍याख्‍या करते हुये बताया है कि नाद के बिना कोई संगीत या संगीत सृजन नहीं।\n\n", "id": "464893", "title": "बृहद्देशी"}
{"url": "https://hi.wikipedia.org/wiki?curid=464895", "text": "दरी फ़ारसी\n\nदरी या दरी फ़ारसी () अफ़्ग़ानिस्तान में बोला जाने वाला आधुनिक फ़ारसी का एक रूप है। पश्तो के साथ-साथ यह अफ़्ग़ानिस्तान की दो संवैधानिक राजभाषाओं में से एक है। यह अफ़्ग़ानिस्तान के लगभग ५०% लोगों की मातृभाषा है और उस देश की सबसे अधिक बोली जाने वाली भाषा भी है। अफ़्ग़ानिस्तान में अलग-अलग भाषाएँ बोलने वाले समुदायों के बीच में भी इसका सांझी सम्पर्क भाषा के रूप में इस्तेमाल होता है। ईरानी फ़ारसी और दरी फ़ारसी बोलने वाले एक दुसरे को आसानी से समझ पाते हैं और इनमें सिर्फ़ लहजे और कुछ शब्दों का अंतर है। बहुत से भाषावैज्ञानिकों के अनुसार दरी में पुरानी फ़ारसी के बहुत से ऐसे तत्व सुरक्षित हैं जो आधुनिक ईरानी फ़ारसी में खोए जा चुके हैं।\n\nदरी में शब्दों का उच्चारण अक्सर ईरानी फ़ारसी से अलग और हिन्दी-उर्दू से मिलता-जुलता होता है -\n\nइनमें दरी का उच्चारण प्राचीन फ़ारसी जैसा माना जाता है और ईरानी फ़ारसी का बदला हुआ।\n\n", "id": "464895", "title": "दरी फ़ारसी"}
{"url": "https://hi.wikipedia.org/wiki?curid=464897", "text": "हज़ारा लोग\n\nहज़ारा () मध्य अफ़्ग़ानिस्तान में बसने वाला और दरी फ़ारसी की हज़ारगी उपभाषा बोलने वाला एक समुदाय है। यह लगभग सारे शिया इस्लाम के अनुयायी होते हैं और अफ़्ग़ानिस्तान का तीसरा सबसे बड़ा समुदाय हैं। अफ़्ग़ानिस्तान में इनकी जनसँख्या को लेकर विवाद है और यह २६ लाख से ५४ लाख के बीच में मानी जाती है। कुल मिलकर यह अफ़्ग़ानिस्तान की कुल आबादी का लगभग १८% हिस्सा हैं। पड़ोस के ईरान और पाकिस्तान देशों में भी इनके पाँच-पाँच लाख लोग बसे हुए हैं। पाकिस्तान में यह अधिकतर शरणार्थी के रूप में जाने पर मजबूर हो गए थे और अधिकतर क्वेट्टा शहर में बसे हुए हैं। जब अफ़्ग़ानिस्तान में तालिबान सत्ता में थी तो उन्होने हज़ारा लोगों पर उनके शिया होने की वजह से बड़ी कठोरता से शासन किया था, जिस से बामियान प्रान्त और दायकुंदी प्रान्त जैसे हज़ारा-प्रधान क्षेत्रों में भुखमरी और अन्य विपदाएँ फैली थीं।\n\nविद्वानों को पक्का नहीं मालूम कि हज़ारा का नाम कहाँ से आया है। बहुत से समझते हैं कि यह मंगोल साम्राज्य द्वारा इस्तेमाल होने वाले 'हज़ार' सैनिकों के दस्तों से आया है। सम्भव है कि हज़ारा उन्हीं मंगोल लोगों के वंशज हैं जो मध्य काल में पूरे मध्य एशिया पर छा गए थे। कुछ हज़ारा लोगों के नाम पारम्परिक रूप से मंगोल हस्तियों पर होते हैं, जैसे कि 'तुलई ख़ान हज़ारा' जो चंगेज़ ख़ान के सबसे छोटे बेटे तोलुइ ख़ान के सम्मान में रखा जाता है। अनुवांशिकी (यानि जॅनॅटिक्स) में पितृवंश समूह के नज़रिए से भी हज़ारा पुरुषों में चंगेज़ ख़ान से सबसे अधिक प्रतिशत मात्रा में मिलने वाले पुरुष हैं। हज़ारा लोग अक्सर शक्ल-सूरत से भी मंगोल नस्ल के लगते हैं। धार्मिक नज़रिए से भी तुर्की-मंगोल इलख़ान साम्राज्य बाद में शिया धर्म को अपना चुका था और हज़ारा लोगों का शिया होना भी इस बात से मेल खाता है।\n\nअन्य विद्वान बोलते हैं कि हज़ारा शुद्ध मंगोल नहीं हैं बल्कि मंगोलों और मध्य एशिया की अन्य प्राचीन जातियों का मिश्रण हैं, जैसे कि तुषारी लोग, कुषाण लोग या इस क्षेत्र के कोई ईरानी भाषाएँ बोलने वाले लोग।\n\n", "id": "464897", "title": "हज़ारा लोग"}
{"url": "https://hi.wikipedia.org/wiki?curid=464901", "text": "संगीतरत्नाकर\n\nसंगीतरत्नाकर (13 वीं सदी) शार्ङ्गदेव द्वारा रचित संगीतशास्त्रीय ग्रंथ है। यह भारत के सबसे महत्वपूर्ण संगीतशास्त्रीय ग्रंथों में से है जो हिन्दुस्तानी संगीत तथा कर्नाटक संगीत दोनो द्वारा समादृत है। इसे 'सप्ताध्यायी' भी कहते हैं क्योंकि इसमें सात अध्याय हैं। भरतमुनि के नाट्यशास्त्र के बाद संगीत रत्नाकर ऐतिहासिक दृष्टि से सबसे महत्वपूर्ण ग्रंथ माना जाता है। बारहवीं सदी के पूर्वार्द्ध में लिखे सात अध्यायों वाले इस ग्रंथ में संगीत व नृत्य का विस्तार से वर्णन है।\n\nशार्ङ्गदेव यादव राजा 'सिंहण' के राजदरबारी थे। सिंहण की राजधानी दौलताबाद के निकट देवगिरि थी। इस ग्रंथ के कई भाष्य हुए हैं जिनमें सिंहभूपाल (1330 ई) द्वारा रचित 'संगीतसुधाकर' तथा कल्लिनाथ (१४३० ई) द्वारा रचित 'कलानिधि' प्रमुख हैं।\n\nइस ग्रंथ के प्रथम छः अध्याय - स्वरगताध्याय, रागविवेकाध्याय, प्रकीर्णकाध्याय, प्रबन्धाध्याय, तालाध्याय तथा वाद्याध्याय संगीत और वाद्ययंत्रों के बारे में हैं। इसका अन्तिम (सातवाँ) अध्याय 'नर्तनाध्याय' है जो नृत्य के बारे में है।\n\nसंगीत रत्नाकर में कई तालों का उल्लेख है। इस ग्रंथ से पता चलता है कि प्राचीन भारतीय पारंपरिक संगीत में अब बदलाव आने शुरू हो चुके थे व संगीत पहले से उदार होने लगा था। १०००वीं सदी के अंत तक, उस समय प्रचलित संगीत के स्वरूप को 'प्रबंध' कहा जाने लगा। प्रबंध दो प्रकार के हुआ करते थे - निबद्ध प्रबंध व अनिबद्ध प्रबंध। निबद्ध प्रबंध को ताल की परिधि में रहकर गाया जाता था जबकि अनिबद्ध प्रबंध बिना किसी ताल के बंधन के, मुक्त रूप में गाया जाता था। प्रबंध का एक अच्छा उदाहरण है जयदेव रचित गीत गोविंद।\n\nसंगीतरत्नाकर में ७ अध्याय हैं जिनमें गीत, वाद्य और नृत्य के विभिन्न पक्षों का वर्णन है।\n\n", "id": "464901", "title": "संगीतरत्नाकर"}
{"url": "https://hi.wikipedia.org/wiki?curid=464903", "text": "शार्ङ्गदेव\n\nशार्ङ्गदेव (1210–1247) भारत के संगीतशास्त्री थे जिन्होने संगीतरत्नाकर नामक महत्वपूर्ण ग्रंथ की रचना की। इस ग्रंथ में संगीत व नृत्य का विस्तार से वर्णन है।\n\nशार्ङ्गदेव यादव राजा सिंघण (1210–1247) के दरबारी थे। उनके पूर्वज कश्मीर के थे। उनके पितामह कश्मीर से देवगिरि (महाराष्ट्र) आकर बस गये थे।\n\nसंगीतरत्नाकार पर १४५६-७७ के बीच विजयनगर के राजा प्रतापदेव के आदेश पर काल्लिनाथ ने टीका लिखी। यह ग्रन्थ ६०० वर्षों से संगीत-शास्त्रियों का पथ प्रदर्शक रहा है। शारंगदेव पर दक्षिणी संगीत का विशेष प्रभाव पड़ा था। उनके ग्रन्थ से पता चलता है कि उनके पूर्ववर्ती संगीतज्ञ दक्षिण में बहुत थे। संगीतरत्नाकार में संगीत पद्धति की जो स्थापना की गई है, उसे अब बहुत कम लोग समझते मानते हैं। शारंगदेव का मुख्य मेल `मुखारी' है यह दक्षिणी संगीत का मुख्य मेल है।\n", "id": "464903", "title": "शार्ङ्गदेव"}
{"url": "https://hi.wikipedia.org/wiki?curid=464917", "text": "बालेश्वर यादव\n\nबालेश्वर यादव (१ जनवरी १९४२ - ११ जनवरी २०११) भोजपुरी के प्रसिद्ध लोकगायक थे। उनके गाये बिरहा बहुत ही लोकप्रिय हुए। उनका जन्म पूर्वी उत्तर प्रदेश के आजमगढ़ के मधुबन क्षेत्र में हुआ था। \n\n", "id": "464917", "title": "बालेश्वर यादव"}
{"url": "https://hi.wikipedia.org/wiki?curid=464920", "text": "निष्कासित ग्रह\n\nनिष्कासित ग्रह या दुष्ट ग्रह () जिन्हें लावारिस ग्रह या अनाथ ग्रह भी कहा जाता है, ऐसे ग्रह के आकार की वस्तुएँ होती हैं जो अपने सौर मंडल से बाहर निकलकर अब किसी भी तारे या अन्य चीज़ के गुरुत्वाकर्षण से परे हैं और अब सीधा आकाशगंगा की परिक्रामा करती हैं। कुछ खगोल-वैज्ञानिकों ने अनुमान लगाया है कि बुध से दोगुने आकार के इतने निष्कासित ग्रह हैं जितने ब्रह्मांड में तारें है। \n\n", "id": "464920", "title": "निष्कासित ग्रह"}
{"url": "https://hi.wikipedia.org/wiki?curid=464924", "text": "स्वर (बहुविकल्पी)\n\nस्वर के कई अर्थ हो सकते है - \n\n\n\n", "id": "464924", "title": "स्वर (बहुविकल्पी)"}
{"url": "https://hi.wikipedia.org/wiki?curid=464925", "text": "अंतर-आकाशगंगिय तारा\n\nएक अंतर-आकाशगंगिय तारा ऐसा तारा है जो किसी आकाशगंगा का हिस्सा नहीं है। ऐसे तारे विज्ञान में काफ़ी विवाद का विषय रहे हैं और यह माना जाता है कि वे दो आकाशगंगाओं के टकराने के परिणामस्वरुप तयार होते हैं।\n\nएक आम धारना की तारें केवल आकाशगंगाओं में पाये जाते हैं, झुठी सिद्ध हुई जब 1970 में अंतर-आकाशगंगिय तारों की खोज हुई। ऐसे तारे सबसे पहले आकाशगंगाओं के वर्गो क्लस्टर में पाए गए जहां अब तिन सौ करोड ऐसे सितारे ढुंढे जा चुके है।\n\nआज तक इन तारो की उत्पत्ती एक राज़ ही बनी हुई है पर आम तौर पर यह माना जाता है कि दो या अधिक आकाशगंगाओं के टकराने पर कुछ तारे ब्रह्मांड में फ़ेक दिए जाते हैं।\n", "id": "464925", "title": "अंतर-आकाशगंगिय तारा"}
{"url": "https://hi.wikipedia.org/wiki?curid=464935", "text": "कोज़ाक\n\nकोज़ाक या \"कज़ाकी\" लोग स्लाव मूल के पूर्वी यूरोपीय जाति के लोग हैं जो मुख्यतः यूक्रेन और दक्षिणी रूस में बसते हैं। ये क़ज़ाख़स्तान के क़ज़ाख़ लोगों से अलग हैं।\n", "id": "464935", "title": "कोज़ाक"}
{"url": "https://hi.wikipedia.org/wiki?curid=464967", "text": "ग्राफ़ सिद्धान्त\n\nगणित तथा संगणक विज्ञान में ग्राफ सिद्धांत (graph theory) में वस्तुओं से जुड़ी वस्तुओं और उनकी आपसी दूरी का अध्ययन किया जाता है। इस संदर्भ में \"ग्राफ\" उन गणितीय संरचनाओं को कहते हैं जो वस्तुओं के बीच जुड़े या युग्मित संबन्धों (pairwise relations) को मॉडल करने के काम आती हैं। इसकी तुलना किसी मानचित्र में शहरों के बीच बने सड़कों के जाल से कर सकते हैं। दो शहरों के बीच की दूरी उनके बीच बनी सड़क की लंबाई बताती है। यदि उन शहरों से बीच सीधी सड़क न हो, तो किसी अन्य शहर द्वारा वहाँ तक पहुँचने की दूरी निकाली जा सकती है। \n\nइसके आरेखों और चित्रों में दर्शाने के लिए वस्तुओं को बिन्दु या गोले (node, vertex) से दर्शाया जाता है। इनके बीच के जुड़ाव को एक रेख द्वारा जिसे कोर (edges) कहते हैं। अतः \"ग्राफ\" शीर्षों (vertices or nodes) तथा उनको जोड़ने वाली कोरों (edges) का समुच्चय है। विविक्त गणित (discrete mathematics) में ग्राफ का अध्ययन एक महत्वपूर्ण विषय है।\n\nध्यान रहे कि 'ग्राफ सिद्धान्त' का 'ग्राफ', फलनों के आलेख (ग्राफ) यानि वक्र रेखा द्वारा किसी संबंध को दिखाने से बिलकुल भिन्न चीज है। \nग्राफ़ सिद्धांत का प्रयोग वस्तुओं के विशाल समूह में एक दूसरे से दूरी (या अन्तर) निकालने के लिए किया जाता है। ग्राफ़ सिद्धांत के अनुसार, इसी प्रकार आकड़ों के पुंजीकरण, वस्तुओं की समरूपता इत्यादि जैसे कार्यों का हल निकाला जा सकता है। \n\nसामान्यतया ग्राफ़ को G=(V,E) से व्यक्त किया जाता है। यहाँ V बिन्दुओ यानि वस्तुओं का संग्रह है और E उनके बीच बने जोड़ों (कोर) का। ध्यान दीजिये कि एक ग्राफ़ में सभी बिन्दु एक दूसरे से जुड़े नहीं होते। केवल कुछ ही एक दूसरे से सीधे तौर पर जुड़े होते हैं। जैसे उपर दिये गए आरेख में बिन्दु २ और बिन्दु ६ के बीच कोई सीधा संबंध नहीं है। \n\n\n", "id": "464967", "title": "ग्राफ़ सिद्धान्त"}
{"url": "https://hi.wikipedia.org/wiki?curid=465031", "text": "विविक्त गणित\n\nविविक्त गणित (Discrete mathematics) गणित की वह शाखा है जो ऐसी गणितीय संरचनाओं का अध्ययन करती है जो मूलतः विविक्त (discrete) होती हैं, न कि सतत (continuous)। विविक्त गणित में पूर्णांकों, ग्राफों, तथा तार्किक कथनों का अध्ययन किया जाता है जिनका परिवर्तन असतत होता है न कि वास्तविक संख्याओं की भांति सतत। विविक्त गणित में प्रयुक्त संरचनाएँ सतत नहीं होतीं बल्कि परस्पर विलग (separated) मान ही धारण करतीं हैं। इस कारण विविक्त गणित में कैलकुलस तथा विश्लेषण आदि विषय नहीं आते और वे 'सतत गणित' के विषय हैं।\n\n\n\n[[श्रेणी:विविक्त गणित| ]]", "id": "465031", "title": "विविक्त गणित"}
{"url": "https://hi.wikipedia.org/wiki?curid=465032", "text": "केओआई ९६१\n\nके॰ओ॰आई॰ ९६१ () एक लाल बौना तारा है जिस पर कॅप्लर अंतरिक्ष यान द्वारा खगोलशास्त्री अध्ययन कर रहें हैं। आकाश में यह हंस तारामंडल के क्षेत्र में पड़ता है और पृथ्वी से लगभग १३० प्रकाश वर्ष की दूरी पर स्थित है।\n\nयह एक M4V श्रेणी का तारा है और इसके इर्द-गिर्द तीन पृथ्वी से छोटे ग़ैर-सौरीय ग्रह परिक्रमा करते हुए पाए गए हैं। यह तारा स्वयं भी बहुत छोटा है और इसका व्यास (डायामीटर) हमारे सूरज के व्यास का एक-छठा है और बृहस्पति ग्रह से केवल ७०% ज़्यादा है। इसके तीन ज्ञात ग्रह पृथ्वी के अकार के केवल ०.५७ से ०.७८ गुना हैं। इतने छोटे तारे की परिक्रमा करने के बावजूद इनका तापमान बहुत ऊँचा है क्योंकि इनकी कक्षाएँ (ऑरबिट) तारे के बहुत पास हैं। यह अपने तारे की एक पूरी परिक्रमा केवल आधे दिन से दो दिनों में पूरी कर लेते हैं और इनका सतही तापमान २०० से ५०० डिग्री सेंटीग्रेड है। इस ऊँचे तापमान की वजह इन ग्रहों पर पानी अपनी द्रव्य अवस्था में नहीं रह सकता और इन ग्रहों को वासयोग्य क्षेत्र से बाहर माना जाता है। जनवरी २०११ तक मिले लगभग ७०० ग़ैर-सौरीय ग्रहों में यह सबसे छोटे थे। इस तारे और उसके ग्रहों के छोटे अकार को देखकर अख़बारों में इसे एक 'सूक्ष्म सौर मंडल' बुलाया जा रहा था।\n\n", "id": "465032", "title": "केओआई ९६१"}
{"url": "https://hi.wikipedia.org/wiki?curid=465078", "text": "बियॉन्से नॉलेस\n\nबियॉन्से गज़ेल नॉलेस () या बियॉन्से एक अमरिकी गायिका, रिकॉड निर्माता व अभिनेत्री है। होस्टन, टेक्सास में जन्मी और पली-बढी बियॉन्से ने कईं कला विद्यालयों में प्रशिक्षन लिया है और बचपन में ही इन्होने गाने व नृत्य के क्षेत्र में पदार्पण किया। बियॉन्से को 1990 में डेस्टिनिज़ चाइल्ड की मुख्य गायिका के तौर पर लोकप्रियता हासिल हुई जो उस वक्त विश्व का सबसे ज़्यादा बिकने वाला लड़कियों का संघ था।\n\nडेस्टिनिज़ चाइल्ड के बाद नॉलेस से अपना एकल अल्बम \"डेंजरस्ली इन लव\" 2003 में रिलीज़ किया जिसमें \"क्रेज़ी इन लव\" और \"बेबी बॉय\" गाने \"बिलबोर्ड\" हॉट 100 में पहले पायदान पर रहे। यह अल्बम वर्ष का सबसे सफ़ल अल्बम रहा और इसने उन्हे पांच ग्रैमी पुरस्कार दिलाए। 2005 में डेस्टिनिज़ चाइल्ड के टुटने के बाद नॉलेस ने अपना दुसरा एकल अल्बम \"ब'डे\" 2006 में रिलीज़ किया जिसमें हिट गाने \"इर्रिप्लेसेबल\" और \"ब्युटिफ़ुल लायर\" शामिल थे। उनका तिसरा एकल अल्बम \"आय एम... साशा फ़िर्स\" 2008 में रिलीज़ किया गया जिसमें चार व्यापारिक तौर पर सफ़ल गाने —\"इफ़ आय वर अ बॉय\", \"सिंगल लेडिज़ (पुट अ रिंग ऑन इट)\", \"हेलो\" और \"स्विट ड्रिम्स\" शामिल थे। इस अल्बम नेण उन्हे छः ग्रैमी पुरस्कार दिलाए और एक रात में सबसे अधिक ग्रैमी पुरस्कार जितने वाली पहली महिला बन गई। तिन वर्षों बाद नॉलेस ने अपना चौथा एकल अल्बम \"4\" (2011) रिलीज़ किया जो उनका \"बिलबोर्ड\" 200 के पहले पायदान पर रहने वाला लगातार चौथा अल्बम रहा। इससे वह दुसरी महिला कलाकार और तिसरी कलाकार बन गई जिसके चार अल्बम चार्ट के प्रथम क्रमांक पर रहे।\n\nसंगित कार्य के अलावा नॉलेस ने अभिनय कला में भी अपना हूनर आज़माया है। उन्होने 2001 में बनी संगितमय फ़िल्म \"कार्मेन: अ हिप हॉपेरा\" से पदार्पण किया और बाद में \"ऑस्टिन पॉवर्स इन गोल्डमेम्बर\" (2002) व \"ड्रिमगर्ल्स\" (2006) जैसी बडी फ़िल्मों में काम किया जिसके लिए उन्हे दो गोल्डन ग्लोब पुरस्कारों के लिए नामांकन मिला। उन्होने 2008 में बनी \"कैडिलैक रेकॉर्ड्स\" में अभी अभिनय किया। 2004 में नॉलेस और उनकी माँ ने मिलकर अपनी पारिवारिक फ़ैशन शृंखला हाउस ऑफ़ डेरिऑन शुरू की। 2010 में वे \"फ़ोर्ब्स\" कि विश्व की 100 सबसे अधिक शक्तिशाली और प्रभावपुर्ण गायकों की सुची में प्रथम क्रमांक पर और उसकी विश्व की 100 सबसे अधिक शक्तिशाली और प्रभावपुर्ण सिलेब्रिटी की सुची में दुसरे स्थान पर रही।\n\nनॉलेस के कार्य ने उन्हे कईं पुरस्कार और सम्मान दिलाएं हैं जिनमें 16 ग्रैमी पुरस्कार, 11 एमटीवी वीडियो म्युज़ीक पुरस्कार, एक बिलबोर्ड मिलेनियम पुरस्कार और हॉलिवुड वॉक ऑफ़ फ़ेम में डेस्टिनिज़ चाइल्ड के साथ एक सितारा शामिल है। 2009 में \"बिलबोर्ड\" ने उन्हे 2000 के दशक की उच्च रेडियो कलाकार का सम्मान दिया। मई 2010 तक नॉलेस ने अमेरिका में 1.2 करोड़ अल्बम की प्रतियां बेची है। जनवरी 2012 तक उनके 7.5 करोड रेकॉर्ड विश्वभर में बिक चुके है।\n\nनॉलेस होस्टन, टेक्सास में पैदा हुई। उनके पिता मैथ्यू नॉलेस एक व्यावसायिक रेकॉर्ड मैनेजर है और माँ टिना नॉलेस एक वस्त्र डिज़ाइनर और हैयर स्टाइलिस्ट है। नॉलेस के पिता अफ़िकी अमरिकी है। उनकी माँ अफ़्रिकी, फ़्रांसिसी और मुल अमरिकी वंश की है और अकाडियन नेता जोज़फ़ ब्रोसार्ड की वंशज है। नॉलेस का नाम उनकी माँ के मायके के नाम पर रखा गया है। वह सोलांजे की बडी बहन है जो स्वयं एक गायिका व अभिनेत्री है।\n\nनॉलेस ने अपनी पढाई सैंट मेरी ऐलिमेंट्री स्कुल टेक्सास से की जहां उन्होने नृत्य शिक्षण में भाग लिया जिसमें बेले और जैज़ शामिल था। उनकी गायन में प्रतिभा तब बाहर आई जब उनकी नृत्य शिक्षिका गाना गुन-गुना रही थी और नॉलेस से ने उसका अंत एक उंचे स्वर के साथ किया। नॉलेस का संगित की ओर आकर्षण स्कुल के प्रतिभा शो में भाग लेने से शुरू हुआ। उन्होने जॉन लेनन का \"इमैजिन\" गा कर स्पर्धा जित ली। सात वर्ष की आयू में नॉलेस ने प्रेस का ध्यान आकर्षित करना शुरू किया जब उन्हे \"होस्टन क्रॉनिकल्स\" ने द सैमी पुरस्कार के लिए उनका नामांकण प्रदर्शित किया। 1990 के अंत में नॉलेस ने पार्कर ऐलिमेंट्री स्कुल में दाखिला लिया जो होस्टन का संगित केंद्र था जहां उन्होने विद्यालय के अन्य गायकों के साथ मंच पर प्रस्तुती पेश की। उन्होने होस्टन के हाय स्कुल फ़ॉर द पर्फ़ॉर्मिंग आर्ट्स में भी दाखिला लिया और बाद में ऐलिफ़ अल्सिक हाय स्कुल में गई जो होस्टन के मध्यवर्गिय बस्ती की मुन्सिपाल्टी ऐलिफ़ में है। नॉलेस सैंट. जॉन्स युनाइटेड मेथोडिस्ट चर्च के गायन संघ में दो साल तक एकल गायिका थी।\n\n", "id": "465078", "title": "बियॉन्से नॉलेस"}
{"url": "https://hi.wikipedia.org/wiki?curid=465082", "text": "इन्डित्व\n\nइन्डित्व भारत के पूर्व राष्ट्रपति के.आर. नारायणन द्वारा शुरू की गयी विचारधारा है जिसका कि हिन्दुत्व से सीधे रूप से टकराव है। 13 अगस्त 2002 को पत्रकारों से सम्बोधित करते हुए उन्होंने कहा कि गोधरा कांड के बाद गुजरात दंगों और संबंधित सांप्रदायिक मुद्दे उन्हें सबसे परेशान करते थे क्योंकि यह बड़ा बहुत ही अधिक रूप से प्रभावशाली और दूर तक के परिणाम रखते थे। `` यह राष्ट्र के भविष्य है, राष्ट्र की एकता को प्रभावित करता है और मैं इन सब तरह की घटनाओं से प्रभावित था। एक राष्ट्रपति के रूप में, मैंने अक्सर असहाय महसूस किया है, जब कई प्रतिनिधिमंडल मेरे पास आते हैं और उनके संकट बताते हैं, मैं उसके बारे में कुछ भी नहीं कर सकता था। गुजरात लाचारी का एक प्रमुख उदाहरण था।' \n\nमानवाधिकार प्रलेखन, भारतीय सामाजिक संस्थान, लोदी रोड, नई दिल्ली के के सामु, वरिष्ठ तकनीकी अधिकारी, ने जो दस्तावेज़ 2002 अल्पसंख्यक संकलित किया, उसमें प्रमुखत: के.आर. नारायणन की इस विचारधारा का हवाला मिलता है जिसमें भारत में सद्भावना के की आवश्यकता पर प्रकाश डाला गया है।\n\nहालांकि राजनीतिक और शैक्षित रूप से कों \"इन्डित्व\" शब्द का उपयोग कम ही रहा है, पर हिंदुत्व के समर्थकों की आलोचना और सामाजिक नेटवर्किंग साइटों और ब्लॉगों पर शब्द मजाक उडाया गया है। ऐसा ही एक कार्यकर्ता विनोद शर्मा ने एक ब्लॉगलेख में लिखा है जिसका शीर्श्क \"मोदी का इन्डित्व\" रखा है और लिखा है कि \"मोदी ने वास्तविक सांप्रदायिकता के जहर से भारत को बचाया जिसे धर्मनिरपेक्षता की आड़ में फैलाया जा रहा था। \"\n", "id": "465082", "title": "इन्डित्व"}
{"url": "https://hi.wikipedia.org/wiki?curid=465088", "text": "द सेटेनिक वर्सेज़\n\n", "id": "465088", "title": "द सेटेनिक वर्सेज़"}
{"url": "https://hi.wikipedia.org/wiki?curid=465099", "text": "अनुपात परीक्षा\n\nअनुपात\nगणित में अनुपात परीक्षा (ratio test) किसी श्रेणी के अभिसरण की जाँच के लिये प्रयुक्त होता है। यह परीक्षण सर्वप्रथम डी अलम्बर्ट (Jean le Rond d'Alembert) ने प्रकाशित किया था।\nमाना श्रेणी formula_1 है, जहाँ प्रत्येक पद वास्तविक संख्या या समिश्र संख्या है तथा जब \"n\" अनन्त की ओर अग्रसर होता है तब formula_2 अशून्य संख्या है। इस श्रेणी के अभिसरण के बारे में जानकारी यह परीक्षण निम्नांकित सीमा के मान (value) के आधार पर देता है-\n\nformula_3,\n\nअनुपात परीक्षा कहती है कि:\n\nनिम्नलिखित श्रेणी लीजिये-\n\nइस पर अनुपात परीक्षा करने पर,\n\nअतः श्रेणी अभिसारी है।\n\nनिम्नलिखित श्रेणी लीजिये-\n\nइस पर अनुपात परीक्षा करने पर,\n\nअतः श्रेणी अपसारी है।\n\nनिम्नलिखित तीन श्रेणियों को देखिये-\nयद्यपि formula_11 का मान क्रमशः 1,    formula_12    तथा formula_13 हैं और तीनो स्थितियों में formula_14 किन्तु पहली श्रेणी अपसारी है, दूसरी श्रेणी पूर्णतः अभिसारी है तथा तीसरी श्रेणी शर्त के साथ अभिसारी है।\n\n. इससे स्पष्ट है कि जब \"L\"=1, तो श्रेणी अभिसारी या अपसारी कुछ भी हो सकती है।\n", "id": "465099", "title": "अनुपात परीक्षा"}
{"url": "https://hi.wikipedia.org/wiki?curid=465121", "text": "स्प्रिंग टैम्पल बुद्ध\n\nस्प्रिंग टैम्पल बुद्ध ( तथा ), वैरोचन बुद्ध की एक सबसे विशालकाय बुद्ध प्रतिमा है, जो कि हेनान के जाओकुन कस्बे (लुशान काउन्टी) में, चीन में स्थित है। यह फ़ोदुशान सीनिक एरिया में, नेश्नल फ़्रीवे नम्बर ३११ में स्थित है।\n\nयह बुद्ध मूर्ती १२८ मीटर (४२० फुट) ऊँची है जिसमें कि २० मीटर (६६ फुट) ऊँचा कमल-सिंहासन भी शामिल है, तथा यह संसार की सबसे ऊँची प्रतिमा है। यदि इसके २५ मीटर (८२ फुट) ऊँचे आधार/भवन को भी गिन लिया जाये तो इसकी कुल ऊँचाई १५३ मीटर (५५२ फुट) हो जाती है। अक्टूबर २००८ की स्थिति के अनुसार इसके आधार को नई शक्ल दी जा चूँकी है और अब इसकी ऊँचाई २०८ मीटर (६८२ फुट) हो गई है। इस प्रतिमा के नीचे बौद्ध मठ - विहार है।\n\nस्प्रिंग टैम्पल बुद्ध के निर्माण की योजना की घोषणा अफ़ग़ानिस्तान में तालिबान द्वारा बामियान के बुद्ध प्रतिमाओं के ध्वंस के तुरंत बाद की गयी थी। चीन ने अफ़ग़ानिस्तान में बौद्ध धरोहर के योजनाबद्ध विनाश की भर्त्सना की थी।\n\n\n", "id": "465121", "title": "स्प्रिंग टैम्पल बुद्ध"}
{"url": "https://hi.wikipedia.org/wiki?curid=465201", "text": "फ़ारसी-अरबी लिपि\n\nफ़ारसी-अरबी लिपि या सिर्फ़ फ़ारसी लिपि () अरबी लिपि पर आधारित एक लिपि है जिसका प्रयोग फ़ारसी, उर्दू, सिन्धी, पंजाबी और अन्य भाषाओँ को लिखने के लिए किया जाता है। इसका इजाद मुख्य रूप से इसलिए हुआ क्योंकि फ़ारसी में कुछ ध्वनियाँ हैं जो अरबी भाषा में नहीं हैं इसलिए उन्हें दर्शाने के लिए अरबी लिपि में कुछ नए अक्षरों को जोड़ना पड़ा।\n\nअरबी भाषा में 'प', 'च', 'ग' और 'झ़' की ध्वनियाँ नहीं मिलतीं जो फ़ारसी में मौजूद हैं। इनमें 'झ़' के उच्चारण पर ध्यान दें क्योंकि यह 'झ', 'ज' और 'ज़' तीनों से अलग है (यह टेलिविझ़न या अझ़दहा के 'झ़' की तरह है)। इनके लिए बिन्दुओं और छोटे चिन्हों के ज़रिये चार नए अक्षर जोड़े गए - (प), (च), (ग) और (झ़)।\n\nइन फ़ारसी ध्वनियों के अलावा उर्दू-हिंदी में भी कुछ अतिरिक्त ध्वनियाँ थी जिन्हें दर्शाने की ज़रुरत थी - 'ट', 'ड', 'ड़'। इनके लिए (ट), (ड) और (ड़) अक्षरों का इजाद किया गया।\n\nपश्तो में 'ष' की ध्वनी होती है जो इन अन्य भाषाओँ में नहीं मिलती। ध्यान दीजिये कि पश्तो में 'ष' का उच्चारण वैसा होता है जैसा मूल संस्कृत में होता था और यह 'श' से भिन्न है। इसके लिए (ष) अक्षर लिपि में जोड़ा गया।\n\n", "id": "465201", "title": "फ़ारसी-अरबी लिपि"}
{"url": "https://hi.wikipedia.org/wiki?curid=465218", "text": "लाटेक\n\nलाटेक (LaTeX), टेक (TeX) नामक टाइपसेटिंग प्रोग्राम के साथ प्रयुक्त 'डॉकुमेंट मार्कअप भाषा' तथा 'दस्तावेज निर्माण प्रणाली' है। 'लाटेक' से मतलब उस प्रोग्रामन भाषा से है जिसमें दस्तावेज लिखे जाते हैं, उन सम्पादित्रों (editors) को 'लाटेक' नहीं कहते जिनकी सहायता से ये दस्तावेज लिखे जाते हैं। लाटेक में कोई दस्तावेज बनाने के लिये किसी भी भी टेक्स्ट-सम्पादित्र की मदद से .tex फाइल तैयार कर ली जाती है। \n\nशिक्षाजगत में लाटेक का खूब उपयोग किया जाता है। लाटेक का प्रयोग इसलिये उपयोगी है कि टेक (TeX) द्वारा उच्च गुणवत्ता की टाइपसेटिंग प्राप्त होती है। यह टाइपसेटिंग प्रणाली प्रोग्रामेबल डेस्क्टॉफ प्रकाशन की सुविधा प्रदान करती है और टाइपसेटिंग तथा डेस्कटॉप प्रकाशन के अधिकांश पक्षों को इसकी सहायता से स्वचालित बनाया जा सकता है, जैसे संख्यांकन (numbering) तथा क्रॉस-संदर्भित करना, सारणियाँ, चित्र, पेज-लेआउट, पुस्तक-सूची आदि।\n\nलाटेक एक उच्च स्तरीय प्रोग्रामन भाषा है जो टेक (TeX) की क्षमता (powers) का उपयोग करके उच्च गुणवत्ता की टाइपसेटिंग प्रदान करती है। लाटेक मूलतः टेक के कुछ मैक्रो के समूह से बना है।\n\nलाटेक मूलत: १९८० के दशक के आरम्भिक वर्षों में लिखा गया था। सम्प्रति इसका LaTeX2e संस्करण चल रहा है।\nयह एक निःशुल्क उपलब्ध सॉफ्टवेयर है।\n\nलाटेक प्रोग्रामन भाषा में देवनागरी लिपी में भी दस्तावेज बनाये जा सकते हैं। इसके लिए \"देवनागरी\" (Devanagari) नामक संकुल (पैकेज) स्थापित करना होता है। इसको आसान विधि से लिखने के लिए एक सरलतम उदाहरण निम्न है:\n\nयह एक latex_devnag.dn नाम से बनी संचिका है:\n\n</source>\nउबण्टू अथवा लिनक्स प्रचालन तन्त्र में इसे निम्न विधि से संचालित करते हैं\n\nअनुबोधक> devnag latex_devnag.dn\nअनुबोधक> pdflatex latex_devnag.tex\n\nसंख्याओं को देवनागरी लिपी में लिखने के लिए .tex संचिका में {\\dn 1 2 3 4 5 6 7 8 9 0} लिखना होगा जो १ २ ३ ४ ५ ६ ७ ८ ९ ० के रूप में प्रदर्शित होगा।\n\n", "id": "465218", "title": "लाटेक"}
{"url": "https://hi.wikipedia.org/wiki?curid=465222", "text": "कज़ाख़ लोग\n\nकज़ाख़ मध्य एशिया के उत्तरी भाग में बसने वाली एक तुर्की-भाषी जाति का नाम है। कज़ाख़स्तान की अधिकाँश आबादी इसी नस्ल की है, हालाँकि कज़ाख़ समुदाय बहुत से अन्य देशों में भी मिलते हैं, जैसे कि उज़बेकिस्तान, मंगोलिया, रूस और चीन के शिनजियांग प्रान्त में। विश्व भर में १.३ से लेकर १.५ करोड़ कज़ाख़ लोग हैं और इनमें से अधिकतर की मातृभाषा कज़ाख़ भाषा है। कज़ाख़ लोग बहुत से प्राचीन तुर्की जातियों के वंशज हैं, जैसे कि अरग़िन, ख़ज़र, कारलुक, किपचक और कुमन। माना जाता है कि इनमें कुछ हद तक मध्य एशिया की कुछ ईरानी भाषाएँ बोलने वाली जातियाँ (जैसे कि शक, स्किथाई और सरमती) भी शामिल हो गई। कज़ाख़ लोग साइबेरिया से लेकर कृष्ण सागर तक फैले हुए थे और जब इस क्षेत्र में तुर्की-मंगोल लोगों का राज चला तब भी वे मध्य एशिया में ही बसे रहे।\n\nइतिहासकारों में 'कज़ाख़' नाम के स्रोत को लेकर मतभेद है। कुछ कहते हैं कि यह तुर्की भाषाओँ के 'क़ज़' शब्द से आता है जिसका अर्थ 'घुम्मकड़' है, क्योंकि कज़ाख़ लोग स्तेपी क्षेत्र के ख़ानाबदोश थे। अन्य विद्वान कहते हैं कि यह मंगोल भाषा के 'ख़सक़' शब्द से आया जो सामान हिलाने के लिए एक पहिये वाली गाड़ी होती है और जिसका इस्तेमाल कज़ाख़ लोग स्तेपी पर जगह से जगह जाते हुए किया करते थे। तीसरी राय यह है कि यह प्राचीन तुर्की शब्द 'क़ज़ग़ाक़' से आया है, जिसका अर्थ है 'बटोरना' या 'मिलना', यानि 'क़ज़ग़ाक़' वह व्यक्ति हुआ जो अपना फ़ायदा और लाभ ढूंढें।\n\nकज़ाख़ लोग देखने में मंगोल दिखते हैं लेकिन इनमें हल्का यूरोपीय प्रभाव भी दिखता है। इनमें से अधिकतर के बाल काले और आँखें ख़ाकी होती हैं, हालांकि नीली-हरी आँखों वाले और लाल-भूरे बालों वाले भी कभी-कभी नज़र आते हैं। इनका रंग गोरा या हल्का गेंहुआ होता है।\n\nआनुवंशिकी (जॅनॅटिक) नज़रिए से ५५% कज़ाख़ों का मातृवंश एशियाई है, जिसमें मातृवंश समूह डी, सी, जी और ज़ॅड ३६.२% हैं, ए और ऍफ़ ६.९% हैं और अन्य एशियाई मातृवंश समूह ११.९% हैं। ४१% कज़ाख़ों का मातृवंश समूह पश्चिम यूरेशिया से है, जिसमें एच (१४.१%), के (२.६%), जे (३.६%), टी (५.५%), यु५ (३%) और अन्य समूह (१२.२%) शामिल हैं।\n\nकज़ाख़ लोग अधिकतर सुन्नी इस्लाम के अनुयायी होते हैं। बहुत से कज़ाख़ अपने इस्लाम से पूर्व के धर्म के तत्वों को भी अपने जीवन में सम्मिलित करते हैं। इनमें नज़र, तस्बीह और ओझाओं (जिन्हें 'बख़्सी' कहा जाता है) की प्रथाएँ शामिल हैं।\n\n", "id": "465222", "title": "कज़ाख़ लोग"}
{"url": "https://hi.wikipedia.org/wiki?curid=465228", "text": "विकीअकादमी (हिन्दी)\n\nविकीअकादमी (अंग्रेजी:http://wiki.wikimedia.in/Wiki_Academy) विश्वविख्यात मुक्त ग्यान कोश विकिपीडिया का ही एक प्रशिक्षण अभियान है जो विकिपीडिया पर अपना योगदान देने के इच्छुक सहभागियों को इसकी मूल अवधारणा से न केवल परिचित कराता है अपितु विकिपीडिया के लेखों की गुणवत्ता सुधारने, उसकी उपयोगिता बढाने एवं सम्पादन करने की कला भी सिखाता है। इसके लिये इच्छुक प्रतिभागी अकादमी में कुछ घण्टों अथवा कुछ दिनों के लिये अपना समय निकाल कर सीख सकते हैं।\nअधिक जानकारी के लिये उपरोक्त अंग्रेजी में दी गयी साइट पर क्लिक करें।\n", "id": "465228", "title": "विकीअकादमी (हिन्दी)"}
{"url": "https://hi.wikipedia.org/wiki?curid=465230", "text": "राष्ट्रीय मतदाता दिवस\n\nभारत में राष्ट्रीय मतदाता दिवस प्रत्येक वर्ष २५ जनवरी को मनाया जाता है। विश्व में भारत जैसे सबसे बड़े लोकतंत्र में मतदान को लेकर कम होते रुझान को देखते हुए राष्ट्रीय मतदाता दिवस मनाया जाने लगा था। इसके मनाए जाने के पीछे निर्वाचन आयोग का उद्देश्य था कि देश भर के सभी मतदान केंद्र वाले क्षेत्रों में प्रत्येक वर्ष उन सभी पात्र मतदाताओं की पहचान की जाएगी, जिनकी उम्र एक जनवरी को 18 वर्ष हो चुकी होगी। इस सिलसिले में 18 वर्ष या उससे अधिक उम्र के नए मतदाताओं के नाम मतदाता सूची में दर्ज किए जाएंगे और उन्हें निर्वाचन फोटो पहचान पत्र सौंपे जाएंगे। पहचान पत्र बांटने का काम सामाजिक, शैक्षणिक व गैर-राजनीतिक व्यक्त‌ि करेंगे। इस मौके पर मतदाताओं को एक बैज भी दिया जाएगा, जिसमें लोगो के साथ नारा अंकित होगा 'मतदाता बनने पर गर्व है, मतदान को तैयार हैं।'\n\nभारत निर्वाचन आयोग पूरे देश में इस बार 7वां राष्ट्रीय मतदाता दिवस 25 जनवरी को सेलीब्रेट करेगा। वर्ष 1950 से स्थापित चुनाव आयोग के 61वें स्‍थापना वर्ष पर 25 जनवरी 2011 को तत्कालीन राष्ट्रपत‌ि प्रतिभा देवी सिंह पाटिल ने ‘राष्ट्रीय मतदाता दिवस’ का शुभारंभ किया था। इस आयोजन के दो प्रमुख विषय थे, ‘समावेशी और गुणात्मक भागीदारी’ (Inclusive and Qualitative Participation) तथा ‘कोई मतदाता पीछे न छूटे’ (No Voter to be left behing)।\n\n", "id": "465230", "title": "राष्ट्रीय मतदाता दिवस"}
{"url": "https://hi.wikipedia.org/wiki?curid=465232", "text": "स्किथी लोग\n\nस्किथी या स्किथाई () यूरेशिया के स्तेपी इलाक़े की एक प्राचीन ख़ानाबदोश जातियों के गुट का नाम था। ये प्राचीन ईरानी भाषाएँ बोलते थे और इनका भारतीय उपमहाद्वीप के उत्तरी भाग पर एक गहरा प्रभाव पड़ा है। इनके अति-प्राचीन इतिहास के बारे में ज़्यादा नहीं पता लेकिन लौह युग में इनकी संस्कृति बहुत पनपी और इतिहासकारों को खुदाई करने पर इनके द्वारा बनाई गई बहुत सी चीज़ें मिली हैं। यह लोग पूर्वी यूरोप से अल्ताई पर्वतों तक विस्तृत थे। जब स्किथी लोगों के विख्यात व्यक्तियों को मृत्योपरांत दफ़नाया जाता था तो उनकी समाधियों के लिए बड़े टीले बनाए जाते थे जिनसे आज भी बहुत सी सोने के वस्तुएँ बरामद होती हैं।\n\nसाहित्यिक साक्ष्य\n\nपहले स्काइथियन 8 वीं सदी (ईसा पूर्व) ऐतिहासिक रिकॉर्ड में प्रदर्शित हुई। \n\n", "id": "465232", "title": "स्किथी लोग"}
{"url": "https://hi.wikipedia.org/wiki?curid=465240", "text": "कोशी की मूल परीक्षा\n\nगणित में कोशी की मूल परीक्षा () किसी अनन्त श्रेणी के अभिसरण की निकष (कसौटी / क्राइटेरिया) है। \nयह परीक्षा सबसे पहले कोशी (Augustin-Louis Cauchy) द्वारा प्रतिपादित की गयी थी।\n\nयह निम्नलिखित राशि (सुपर लिमिट) के मान पर निर्भर करता है -\nजहाँ formula_2 श्रेणी के पद हैं। मूल परीक्षा निकष के अनुसार, कोई श्रेणी पूर्णतः अभिसारी होगी यदि उपरोक्त राशि का मान \"एक से कम\"' होगा। किन्तु यदि उक्त राशि कामान 'एक से अधिक' हुआ तो श्रेणी अपसारी होगी। यह परीक्षा घात श्रेणियों (power series) के लिये विशेष रूप से उपयोगी है।\n\nकिसी श्रेणी,\n\nके अभिसरण की जाँच के लिये मूल परीक्षा निम्नलिखित संख्या की गणना करता है-\n\nजहाँ \"lim sup\" का मतलब 'लिमिट सुपीरियर है। यदि\n\nका मान अभिसरित होता है तथा \"C\" के बराबर है तो इस परीक्षा के अनुसार,\n\n\n\n", "id": "465240", "title": "कोशी की मूल परीक्षा"}
{"url": "https://hi.wikipedia.org/wiki?curid=465248", "text": "एजेंट विनोद\n\nएजेंट विनोद () 2012 में बनी हिन्दी फिल्म है जिसमें अभिनेता सैफ़ अली ख़ान मुख्य भुमिका में दिखाई देंगे। फिल्म का निर्माण सैफ अली खान ने अपने खुद के बैनर इलुमिनाटी फिल्म्स के तले किया है। शरुअत में फिल्म को दिसंबर 2011 में रिलीज किया जाना था पर शूटिंग में देरी के चलते इसे 23 मार्च 2012 को ढकेल दिया गया।\n\n\nराघहवन के अनुसार ‘’एजेंट विनोद’’ 1977 में बनी इसी नाम की फिल्म का रिमेक नहीं है। बॉलीवुड हंगामा के साथ मुलाकात में उन्होने इसे एक वास्तविक फिल्म कहा जिसमें बहुत एक्षन,\n", "id": "465248", "title": "एजेंट विनोद"}
{"url": "https://hi.wikipedia.org/wiki?curid=465284", "text": "काराकुम रेगिस्तान\n\nकाराकुम रेगिस्तान () मध्य एशिया में स्थित एक रेगिस्तान है। तुर्कमेनिस्तान देश का ७०% इलाक़ा इसी रेगिस्तान के क्षेत्र में आता है। 'काराकुम' शब्द का अर्थ 'काली रेत' होता है। यहाँ आबादी बहुत कम घनी है और औसतन हर ६.५ वर्ग किमी में एक व्यक्ति मिलता है। यहाँ बारिश औसत रूप से १० वर्षों में एक दफ़ा गिरती है। यह विश्व के सब से बड़े रेतीले रेगिस्तानों में से एक है।\n\nकुल मिलाकर काराकुम का क्षेत्रफल ३,५०,००० वर्ग किमी है। तुर्कमेनिस्तान के देश का अधिकतर क्षेत्र इसी रेगिस्तान में आता है। काराकुम कैस्पियन सागर से पूर्व में और अरल सागर के दक्षिण में स्थित है। उत्तर-पूर्व में आमू दरिया और किज़िल कुम रेगिस्तान हैं। आधुनिक युग में अरल सागर के सिकुड़ने से उस झील का बहुत सा हिस्सा इस रेगिस्तान की चपेट में आ गया है और कुछ लोग इस भाग को 'अरल काराकुम' कहने लगे हैं। यह लगभग ४०,००० वर्ग किमी (१५,४४० वर्ग मील) पर विस्तृत है। अरल के सूखे हुए फर्श पर कृषि में इस्तेमाल होने वाले बहुत से कीटनाशक पदार्थ मिले हुए थे जो सिंचाई की नहरों से बहकर यहाँ आ गए थे। अब यह एक महीन धूल में मिले हुए हैं और हवा के साथ उड़कर हज़ारों मील दूर तक प्रदूषण ले जाते हैं। अरल काराकुम से उड़े कीटमार पदार्थ अन्टार्कटिका में पेंगुइनों के ख़ून में पाए जा चुके हैं। यहाँ की धूल ग्रीनलैंड की हिमानियों (ग्लेशियरों) में, नोरवे के वनों में और बेलारूस के खेतों में भी पाए जा चुकी है।\n\nकाराकुम इलाक़े के अन्दर बोल्शोई पर्वत शृंखला आती है जिसमें पाषाण युग (पत्थर युग) के मनुष्य बसेरों के अवशेष मिले हैं। आधुनिक युग में यहाँ दुनिया की दूसरी सब से लम्बी सिंचाई नहर, जिसे काराकुम नहर कहते हैं, बनाई गई थी। यह १,३७५ किमी लम्बी है लेकिन वक़्त के साथ-साथ इसमें से पानी जगह-जगह से चूने लगा है, जिस से कई छोटी झीलें बन गईं हैं। इनका पानी रेगिस्तान के नीचे के नमक को ऊपर ले आया है।\n\n", "id": "465284", "title": "काराकुम रेगिस्तान"}
{"url": "https://hi.wikipedia.org/wiki?curid=465293", "text": "किज़िल कुम रेगिस्तान\n\nकिज़िल कुम या क़िज़िल क़ुम () मध्य एशिया में स्थित एक रेगिस्तान है। इसका क्षेत्रफल २,९८,००० वर्ग किमी (१,१५,००० वर्ग मील) है और यह दुनिया का ११वाँ सबसे बड़ा रेगिस्तान है। यह आमू दरिया और सिर दरिया के बीच के दोआब में स्थित है। इसका अधिकाँश हिस्सा कज़ाख़स्तान और उज़बेकिस्तान में आता है, हालांकि एक छोटा भाग तुर्कमेनिस्तान में भी पड़ता है। तुर्की भाषाओँ में 'किज़िल कुम' का मतलब 'लाल रेत' है और इस रेगिस्तान की रेतों में मिश्रित पदार्थ बहुत से स्थानों में इसे एक लालिमा देते हैं। इस से दक्षिण-पश्चिम में आमू दरिया के पार काराकुम रेगिस्तान पड़ता है जिसके नाम का अर्थ 'काली रेत' है।\n\nकिज़िल कुम का अधिकतर इलाक़ा लगभग ३०० मीटर की ऊँचाई पर स्थित मैदानी क्षेत्र है हालांकि कुछ जगहों पर ऊँचाईयाँ और द्रोणियाँ हैं। अधिकतर जगहों पर रेतीले टीले हैं, जिन्हें स्थानीय भाषा में 'बरचान' या 'बरख़ान' कहते हैं। पश्चिमोत्तर में सख़्त मिट्टी की मोती परतें हैं जिन्हें 'ताकीर' कहते हैं और जो कुछ-कुछ नमक के मैदान जैसी हैं। किज़िल कुम में आबादी नदियों और नख़्लिस्तानों (ओएसिस) के किनारे मिलती है। गर्मियों में तापमान बहुत ऊँचा जा सकता है और आमू दरिया के किनारे की केरकी नामक बस्ती में जुलाई १९८३ में ५१.७ डिग्री सेंटीग्रेड का तापमान देखा गया था।\n\nकिज़िल कुम में बहुत से खनिज हैं, जैसे कि सोना, युरेनियम, ताम्बा, अलूमिनियम, चांदी, प्राकृतिक गैस और पेट्रोल। यहाँ कि मुरुनताऊ सोने की खान मशहूर है जो १९७० के दशक में शुरू हुई थी। यहाँ का इलाक़ा बहुत विशाल और ख़ाली है और जगह-जगह पर झाड़ी और जंगली घासें हैं, इसलिए यहाँ के स्थानीय लोग मवेशी पालन में भी जुटे हुए हैं। नवोई, ज़रफ़शान शहर और उचकुदुक शहर उद्योग के मुख्य केंद्र हैं।\n\n", "id": "465293", "title": "किज़िल कुम रेगिस्तान"}
{"url": "https://hi.wikipedia.org/wiki?curid=465303", "text": "ऊँचाई\n\nऊँचाई (अंग्रेज़ी: Elavation) वह माप है जो किसी धरातलीय बिंदु की (स्थान की) किसी सन्दर्भ तल से ऊर्ध्वाधर दूरी या ऊँचाई बताती है; जिसमें सन्दर्भ तल बहुधा समुद्र तल अथवा ज्योइड (Geoid) होता है।\n\nज्योइड एक तरह की काल्पनिक आकृति है जो समुद्री जल की औसत सतह से निर्मित मानी जाती है और साथ ही महाद्वीपीय भागों में भी इस सतह के विस्तार को प्रकल्पित कर लिया जाता है।\n\nचूँकि अलग-अलग जगहों पर गुरुत्वाकर्षण बल में भूपर्पटी की चट्टानों की सघनता में भिन्नता के कारण कुछ-न-कुछ अंतर पाया जाता है, प्रत्येक जगह पर इस ज्योइडल सतह या समुद्र तल की पृथ्वी के केन्द्र से दूरी एक सामान नहीं होती। इसी लिये प्रत्येक देश अपने सर्वेक्षणों के लिये किसी एक निश्चित जगह के समुद्र तट पर स्थित बिंदु के समुद्र तल को सन्दर्भ तल मान कर ऊंचाईयों की गणना करता है। भारत में ऊँचाइयाँ मद्रास (अब चेन्नई) के समुद्र तट से मापी जातीं रही हैं और यहीं से ग्रेट आर्क सर्वे आरम्भ हुआ था। अब भारत की ऊँचाइयाँ एवरेस्ट-1930 सन्दर्भ तल से मापी जाती हैं जिसका आधार बिंदु मध्य प्रदेश में कल्याणपुर के पास है।\n\n", "id": "465303", "title": "ऊँचाई"}
{"url": "https://hi.wikipedia.org/wiki?curid=465321", "text": "चेज़ी फ़ॉर्मूला\n\nतरल गतिकी में चेज़ी फ़ॉर्मूला टर्बुलेंट खुली चैनेल प्रवाह के स्थायी अवस्था में माध्य वेग बताता है।\nइसका नाम फ्रांस के हाइड्रालिक इंजीनियर एंटोनी डी चेजी (Antoine de Chézy) के नाम पर पड़ा है जिसने सन् १७७५ में इसे प्रतिपादित किया था।\n\n\nउपरोक्त सूत्र में चेजी गुणांक के स्थान पर 'मैनिंग रफनेस गुणांक' (Manning's Roughness Coefficient) का प्रयोग किया जा सकता है। मैनिंग ने चेजी गुणांक और मैनिंग गणांक में निम्नांकित संबन्ध निकाला -\n\nयह संबन्ध प्रयोगाधारित (emperical) है।\n\n", "id": "465321", "title": "चेज़ी फ़ॉर्मूला"}
{"url": "https://hi.wikipedia.org/wiki?curid=465322", "text": "विशिष्ट ऊर्जा\n\nइकाई द्रव्यमान में निहित ऊर्जा को विशिष्ट ऊर्जा (Specific energy) कहते हैं। इसकी इकाई जूल प्रति किग्रा (J/kg) है। यह एक गहन गुण (intensive property) है जबकि ऊर्जा एक मात्रात्मक गुणधर्म (extensive property) है।\n\nविशिष्ट ऊर्जा मुख्यतः दो प्रकार की होती है - विशिष्ट स्थितिज ऊर्जा तथा विशिष्ट गतिज ऊर्जा। ग्रे (gray) और सेवर्ट (sievert) भी विशिष्ट ऊर्जा के ही प्रकार हैं जो विकिरण अवशोषण (absorption of radiation) के मापक हैं।\n\n", "id": "465322", "title": "विशिष्ट ऊर्जा"}
{"url": "https://hi.wikipedia.org/wiki?curid=465330", "text": "मृदु शक्ति\n\nअंतरराष्ट्रीय संबन्धों के सन्दर्भ में सहयोग तथा किसी प्रकार के आकर्षण के द्वारा वांछित परिणाम प्राप्त करने की क्षमता सौम्य शक्ति या मृदु शक्ति (Soft power) कहलाती है। इसके विपरीत 'कठोर शक्ति' (hard power) उस क्षमता को कहते हैं जो बल (सैन्य बल) द्वारा या धन देकर इच्छित परिणाम प्राप्त करती है।\n\nमृदु शक्ति की अवधारणा हारवर्ड विश्वविद्यालय के जोसेफ निये (Joseph Nye) द्वारा विकसित की गयी। उन्होने 'सॉफ्ट पॉवर' शब्द का प्रयोग सबसे पहले १९९० में लिखित अपनी पुस्तक 'बाउण्ड टू लीड : द चेंजिंग नेचर ऑफ अमेरिकन पॉवर' में किया। उन्होने इसको 'सॉफ्ट पॉवर : द मीन्स तू सक्सेस इन वर्ल्द पॉलिटिक्स' नामक अपनी अगली पुस्तक में और विकसित किया। आजकल इस शब्द का प्रयोग अन्तरराष्ट्रीय सम्बन्धों के सन्दर्भ में बहुत अधिक प्रयुक्त होता है। \n\nसन २०१३ के मोनोकिल सॉफ्ट पॉवर सर्वे के अनुसार जर्मनी सर्वाधिक सौम्य शक्ति (सॉफ्ट पॉवर) वाला देश है। \n\nभारत ने अपने सॉफ्ट पॉवर के माध्यम से विश्व समुदाय में सम्मानजनक स्थान प्राप्त किया है। भारत के सॉफ्ट पॉवर के उदाहरण हैं- भारत की आध्यात्मिकता, योग, दर्शन, धर्म आदि के साथ-साथ अहिंसा, लोकतांत्रिक विचार आदि। भारत के पास संगीत, नृत्य, चित्रकला, मूर्तिकला, वास्तुकला, साहित्य, चिकित्सा आदि की व्यापक सांस्कृतिक विरासत है जिसने अनेक देशों को प्रभावित किया है। भारतीय सिनेमा ने लंबे समय तक एशिया, अफ्रीका और अन्य क्षेत्रों में भारी संख्या में दर्शकों को आकर्षित किया है। भारत द्वारा प्रस्तावित अंतरराष्ट्रीय योग दिवस पर वैश्विक भागीदारी ने भारत की सॉफ्ट पॉवर छवि को मजबूत किया। भारत द्वारा हाल ही में प्रक्षेपित सार्क सेटेलाइट भी भारत की सॉफ्ट पॉवर कूटनीति का हिस्सा है। भारत संयुक्त राष्ट्र के ‘शांति अभियानों’ में अपने सैनिक भेजने वाला दूसरा सबसे बड़ा देश है।भारत अपने सांस्कृतिक संस्थानों में निवेश बढ़ाकर, पर्यटन, सिनेमा, खेल, कला-संस्कृति आदि को बढ़ावा देकर सॉफ्ट पॉवर की छवि को ओर मजबूत कर सकता है। \n\n\n", "id": "465330", "title": "मृदु शक्ति"}
{"url": "https://hi.wikipedia.org/wiki?curid=465343", "text": "पीला भेड़िया\n\nयेलो वुल्फ (हिन्दी में बोले तो पीला भेड़िया) (1855-1935) मूल अमरीकन आदिवासी योद्धा था। नेज़ पर्स रण में उसने संयुक्त राज्य अमेरिका सरकार से लड़ाई की। बाद में यह एक शांतिवादी बन गया।\n", "id": "465343", "title": "पीला भेड़िया"}
{"url": "https://hi.wikipedia.org/wiki?curid=465346", "text": "नवोई\n\nनवोई () उज़बेकिस्तान का एक शहर है और उस मध्य एशियाई देश के नवोई प्रान्त की राजधानी है। भौगोलिक निर्देशांकों के हिसाब से यह नगर ४०°५'४ उत्तर और ६५°२२'४५ पूर्व में स्थित है। सन् २००७ में इसकी आबादी १,२५,८०० अनुमानित की गई थी। यह शहर किज़िल कुम रेगिस्तान के क्षेत्र में पड़ता है।\n\nबुख़ारा अमीरत के ज़माने में इस शहर का नाम 'करमाना' हुआ करता था। सन् १९५८ में इसकी स्थापना नए सिरे से की गई और इसका नाम महान उज़बेक कवि अलीशेर नवोई पर रखा गया जो हेरात में तैमूरी राजवंश के अमीर हुसैन बायक़रा के दरबार में फ़ारसी और चग़ताई तुर्की में लिखा करते थे।\n\n", "id": "465346", "title": "नवोई"}
{"url": "https://hi.wikipedia.org/wiki?curid=465352", "text": "गरुड मार\n\nकिल ईगल (हिन्दी में बोले तो गरुड मार) (1827-1885) लकोटा मूल अमरीकन आदिवासियों का एक मुखिया था।\n", "id": "465352", "title": "गरुड मार"}
{"url": "https://hi.wikipedia.org/wiki?curid=465358", "text": "इरतिश नदी\n\nइरतिश नदी () उत्तरी एशिया के साइबेरिया क्षेत्र की एक नदी है और ओब नदी की प्रमुख उपनदी है। इसके नाम का अर्थ 'सफ़ेद नदी' है। ओब-इरतिश का मिलाजुला क्षेत्र एशिया का एक विशाल जलसम्भर है जिसमें पश्चिमी साइबेरिया और अल्ताई पर्वत आते हैं। इसकी कुल लम्बाई ४,२४८ किलोमीटर (२,६४० मील) है। इरतिश नदी का मार्ग चीन, कज़ाख़स्तान, मंगोलिया और रूस के देशों से होकर निकलता है।\n\nइरतिश नदी चीन के शिनजियांग प्रान्त के अल्ताई पर्वतों में 'कारा-इरतिश' (यानि 'काली रंग की इरतिश') के नाम से जन्म लेती है। वहाँ से यह पश्चिमोत्तर दिशा में बहती हुई कज़ाख़स्तान की ज़ायसान झील से गुज़रती है। आगे पहले इशिम नदी और फिर तोबोल नदी इसमें विलय हो जाती हैं। फिर यह रूस में दाख़िल होती है और पश्चिमी साइबेरिया के ख़ान्ती-मान्स्यिन्स्क शहर के पास इसका विलय ओब नदी में होता है और उसके बाद इस धारा को ओब नदी के नाम से ही जाना जाता है।\n\n", "id": "465358", "title": "इरतिश नदी"}
{"url": "https://hi.wikipedia.org/wiki?curid=465389", "text": "रेन-इन-द-फ़ेस\n\nरेन-इन-द-फ़ेस (लकोटा : \"Ité Omáǧažu\", हिन्दी अनुवाद : \"चेहरे-में-वर्षा\"; १८३५ - १५ सितम्बर १९०५) लकोटा मूल अमरीकन आदिवासियों का एक मुखिया था। 1876 की लिटिल बिग हॉर्न लड़ाई में जॉर्ज आर्मस्ट्रांग कस्टर Cउस्टेर् और अमेरिकी 7 कैवलरी रेजिमेंट को हराने वाले योद्धाओं में से यह एक था।\n", "id": "465389", "title": "रेन-इन-द-फ़ेस"}
{"url": "https://hi.wikipedia.org/wiki?curid=465392", "text": "लाल बादल\n\nरेड क्लाउड (हिन्दी में बोले तो लाल बादल) (1822 - 10 दिसम्बर 1909) लकोटा ओग्लाला जनजाति के मूल अमरीकन आदिवासियों का एक मुखिया था। पूर्वोत्तर वायोमिंग और दक्षिणी मॉनटाना की लड़ाइयों में इसने संयुक्त राज्य अमेरिका के सेना की माँ-भेन एक कर दी। बाद में 1868 की फ़ोर्ट लरमिए की संधि पर हस्ताक्षर करके इसने सरकार के साथ शान्ति स्थापित कर ली।\n", "id": "465392", "title": "लाल बादल"}
{"url": "https://hi.wikipedia.org/wiki?curid=465395", "text": "जवान आदमी इसके घोड़ों से डरे\n\nजवान आदमी इसके घोड़ों से डरे (अंग्रेज़ी में बोले तो यंग मैन अफ़्रेड आफ़ हिज़ हॉर्सेज़) (1836–1900) ओग्लाला सुज़ जनजाति के मूल अमरीकन आदिवासियों का एक मुखिया था। अक्सर लोग इसके प्रचलित नाम की दुर्व्याख्या करते हैं। इसके नाम का अर्थ \"घोड़ों से डरने वाला जवान आदमी\" नहीं है। इसके नाम का अर्थ है \"वह जिसके घोड़ों को देख भर दुश्मन भयभीत हो जाये\"। शुरु में इसने लाल बादल के साथ संयुक्त राज्य अमेरिका की सरकार के खिलाफ़ जंग में हिस्सा लिया, पर बाद में यह सरकार के साथ मैत्रीपूर्ण संबंधों का एक मजबूत समर्थक बन गया।\n", "id": "465395", "title": "जवान आदमी इसके घोड़ों से डरे"}
{"url": "https://hi.wikipedia.org/wiki?curid=465406", "text": "खोखला सींग भालू\n\nखोखला सींग भालू (अंग्रेज़ी में: हॉलो हॉर्न बेयर') (१८५०-१९१३) ब्रूल सुज़ जनजाति के मूल अमरीकन आदिवासियों का एक नेता था। १८६६ और १८६८ के बीच में उसने संयुक्त राज्य अमेरिका की सेना के कैप्टन विलियम फ़ेटर्मैन को हरा दिया। १८७० के दशक में उसने सरकार के साथ शान्ति प्रस्ताव की बातें करनी शुरु कर दीं। १९१३ में राष्ट्रपति वूड्रो विल्सन से मुलाकात के समय उसे निमोनिया हो गया, जिस कारण उसकी मौत हो गई।\n", "id": "465406", "title": "खोखला सींग भालू"}
{"url": "https://hi.wikipedia.org/wiki?curid=465407", "text": "दो प्रहार\n\nदो प्रहार (अंग्रेज़ी में बोले तो 'टू स्ट्राइक) (1831–1915) ब्रूल लकोटा जनजाति के मूल अमरीकन आदिवासियों का एक मुखिया था। कौवा कुत्ते और सनकी घोड़े के साथ उसने अमेरिकी सेना के खिलाफ़ कई लड़ाइयों में हिस्सा लिया।\n", "id": "465407", "title": "दो प्रहार"}
{"url": "https://hi.wikipedia.org/wiki?curid=465410", "text": "सनकी घोड़ा\n\nसनकी घोड़ा (अंग्रेज़ी में बोले तो क्रेज़ी हॉर्स) (1840–5 सितम्बर 1877) ओग्लाला लकोटा जनजाति के मूल अमरीकन आदिवासियों का एक योद्धा सरदार था। उसने ने अमेरिका की सरकार के खिलाफ हथियार उठाये और अतिक्रमण के खिलाफ़ लिटिल बिगहॉर्न की लड़ाई (जून 1876) में हिस्सा लिया। 1877 में इसने जनरल क्रूक के सामने आत्मसमर्पण कर दिया।\n", "id": "465410", "title": "सनकी घोड़ा"}
{"url": "https://hi.wikipedia.org/wiki?curid=465411", "text": "क्रो डॉग\n\nक्रो डॉग () (1833–1910) ब्रूल मूल अमेरिकी आदिवासियों के मुखिया थे। स्पॉटेड टेल के कत्ल के मामले में इन्हें फ़ाँसी पर चढ़ा दिया गया था।\n", "id": "465411", "title": "क्रो डॉग"}
{"url": "https://hi.wikipedia.org/wiki?curid=465416", "text": "स्पॉटेड टेल\n\nस्पॉटेड टेल () (1823–1881) ब्रूल मूल अमेरिकी आदिवासियों के मुखिया थे। अपने युवा काल में इन्होंने कई लड़ाइयों में भाग लिया था, परन्तु रेड क्लाउड के युद्ध में इन्होंने अपना सहयोग देने से इंकार कर दिया था। यह शांति के पक्ष में बोलने वाले राजनीतिज्ञ बन गये थे और अपनी जनजाति के अधिकारों की रक्षा करने के लिए कई प्रयास किये। 1881 में क्रो डॉग ने इनकी हत्या कर दी थी।\n", "id": "465416", "title": "स्पॉटेड टेल"}
{"url": "https://hi.wikipedia.org/wiki?curid=465419", "text": "मिट रॉमनी\n\nमिट्ठू रोमनी (पूरा नाम विलार्ड मिट रोमनी) (जन्म 12 मार्च 1947) एक अमेरिकी व्यवसायी और राजनीतिज्ञ है। वह 2003 से 2007 तक मैसाचुसेट्स का 70वाँ राज्यपाल था। 2012 के राष्ट्रपति पद के नामांकन के लिए वह रिपब्लिकन पार्टी का एक उम्मीदवार है।\n", "id": "465419", "title": "मिट रॉमनी"}
{"url": "https://hi.wikipedia.org/wiki?curid=465434", "text": "रास्कल्स\n\nरास्कल्स () २०१२ में बनी हिन्दी फ़िल्म है जिसमें संजय दत्त, अजय देवगन, कंगना रानौत, अर्जुन रामपाल मुख्य भूमिका में है।\n\n", "id": "465434", "title": "रास्कल्स"}
{"url": "https://hi.wikipedia.org/wiki?curid=465449", "text": "ओब नदी\n\nओब नदी या ओबी नदी () उत्तरी एशिया के पश्चिमी साइबेरिया क्षेत्र की एक नदी है और दुनिया की सातवी सबसे लम्बी नदी है। येनिसेय नदी और लेना नदी के साथ यह आर्कटिक सागर में बहने वाली तीसरी महान साइबेरियाई नदी मानी जाती है। ओब की खाड़ी दुनिया की सबसे लम्बी एस्चुएरी मानी जाती है (वह क्षेत्र जहाँ नदी डेल्टा बनाने की बजाए समुद्री ज्वारभाटा के कारण सीधे समुद्र में विलय हो)।\n\nओब की शुरुआत रूस के अल्ताई क्राय प्रदेश के बियस्क शहर से २६ किमी दक्षिण-पश्चिम में बिया नदी और कतुन नदी के संगम से होती है। यह दोनों ही नदियाँ अल्ताई पर्वतों में शुरू होती हैं - बिया नदी तेलेत्स्कोये झील से और ७०० किमी लम्बी कतुन नदी ब्येलुख़ा पर्वत के ऊपर स्थित एक हिमानी (ग्लेशियर)) से। ख़ान्ती-मान्स्यिन्स्क शहर के पास इसका विलय इरतिश नदी के साथ होता है, जो स्वयं एक महान नदी है और ओब की सबसे बड़ी उपनदी है। अगर इरतिश नदी की शुरुआत से ओब नदी के आर्कटिक सागर में विलय तक की दूरी को देखा जाए तो ओब-इरतिश की पूरी धारा ५,४१० किलोमीटर (३,३६० मील) लम्बी है। ओब नदी में इरतिश के अलावा और भी नदियाँ विलय होती हैं, जैसे की तोम नदी, चुलयिम नदी, केत नदी, त्यिम नदी, वाख़ नदी, वासयुगन नदी और सोस्वा नदी। यहाँ से यह टेढ़ी-मेढ़ी होती हुई उत्तर की ओर चलती है और कारा सागर की ओब खाड़ी में जा मिलती है।\n\nचीन की यांग्त्से नदी और पीली नदी (ह्वांग हो) के बाद ओब-इरतिश नदी एशिया की तीसरी सबसे लम्बी नदी है। इसका जलसम्भर इलाक़ा भी विशाल है और उसका क्षेत्रफल २९,९०,००० वर्ग किमी है।\n\n", "id": "465449", "title": "ओब नदी"}
{"url": "https://hi.wikipedia.org/wiki?curid=465455", "text": "जयपुर साहित्य महोत्सव\n\nगुलाबी नगर जयपुर में आयोजित होने वाला साहित्य महोत्सव, जिसमें दुनियाभर के साहित्यका हिस्सा लेतें है।\n\nजयपुर साहित्य महोत्सव या जे एल एफ का आयोजन सबसे पहले वर्ष 2006 में किया गया था।\nतब इस महोत्सव प्रतिभागियों की संख्या 2500 थी।\n\n(क) दुनिया के प्रमुख सहित्यकारों का भाग लेना, जिसमें कुछ बुकर, पुलित्जर और नोबल पुरुस्कार विजेता भी होते हैं।\n\n(ख) जयपुर एक खुबसुरत है, पर्यटकों का आकर्षण का केन्द्र है।\n\n(ग) आयोजको का जयपुर साहित्य महोत्सव के प्रति उच्च स्तर विनम्रतापुर्वक रवैया।\n", "id": "465455", "title": "जयपुर साहित्य महोत्सव"}
{"url": "https://hi.wikipedia.org/wiki?curid=465456", "text": "बीजू पटनायक\n\nबीजू पटनायक (, 5 मार्च 1916 - 17 अप्रैल 1997) एक भारतीय राजनीतिज्ञ ,और दो बार ओडिशा के मुख्यमंत्री थे। इनके नाम पर बीजू पटनायक हवाई अड्डा है। \nपटनायक का जन्म गंजाम के भंज नगर में हुआ था।उनके माता पिता का नाम लक्ष्मीनारायण और आशालता पटनायक था। शिक्षा कटक के रावेनशॉ कॉलेज में हुआ था। विमानन उद्योग में रुचि के कारण वह अपने कॉलेज छोड़ दिए और एक पायलट के रूप में प्रशिक्षित हुए। पटनायक निजी एयरलाइनों के साथ उड़ान भरी लेकिन द्वितीय विश्व युद्ध के शुरू में वह रॉयल इंडियन एयर फोर्स में शामिल हो गए।\nबीजू पटनायक भारतीय स्वतंत्रता संग्राम में उनकी भागीदारी के दौरान जवाहर लाल नेहरू के साथ मुलाकात की और उनके विश्वस्त मित्रों में से एक बन गए। डच २१ जुलाई १९४७ पर सुकर्णो इंडोनेशियाई स्वतंत्रता को दबाने का प्रयास किया था, तबके राष्ट्रपति जुलाई १९४७ में नेहरू द्वारा आयोजित पहली इंटर-एशिया सम्मेलन में भाग लेने के लिए सजाहरिर, इंडोनेशिया के पूर्व प्रधानमंत्री को आदेश दिया। डच के इंडोनेशियाई समुद्र और हवाई मार्गों पर पुर्ण नियंत्रित के कारण रूप सजाहरिर भारत जाने में असमर्थ रहे। \nबीजू पटनायक और उनकी पत्नी जावा के लिए उड़ान भरी और एक डकोटा पर सुल्तान सजाहरिर बाहर लाया और 24 जुलाई 1947 को सिंगापुर के माध्यम से भारत पहुंचे। बहादुरी के इस कृत्य के लिए, पटनायक को इंडोनेशिया की मानद नागरिकता दी गई और भूमि पुत्र से सम्मानित किया गया,उच्चतम इंडोनेशियाई पुरस्कार, शायद ही कभी एक विदेशी को दी गई।\n\n", "id": "465456", "title": "बीजू पटनायक"}
{"url": "https://hi.wikipedia.org/wiki?curid=465457", "text": "फूलबाणी\n\nओड़िशा के कन्धमाल जिला के मुख्यालय फूलबाणी है।\n", "id": "465457", "title": "फूलबाणी"}
{"url": "https://hi.wikipedia.org/wiki?curid=465478", "text": "बायकाल पर्वत\n\nबायकाल पर्वत () रूस के साइबेरिया क्षेत्र के दक्षिणी भाग में बायकाल झील के उत्तरपश्चिमी छोर पर स्थित एक पर्वत शृंखला है। यह शृंखला और पूर्वी सायन पर्वत मध्य साइबेरियाई पठार की दक्षिणी सीमा हैं। साइबेरिया का एक प्रमुख दरिया, लेना नदी, बायकाल पहाड़ों में ही जन्म लेता है। बायकाल झील के इर्द-गिर्द के पहाड़ी क्षेत्र पर घने वन हैं जिनमें साइबेरियाई सनोबर, स्कॉटी चीड़ और साइबेरियाई प्रसरल जैसे ठन्डे इलाक़ों के वृक्ष उगते हैं। बायकाल पर्वतों का सबसे ऊँचा शिखर २,५७२ मीटर ऊँचा चेरस्की परबत है।\n\n", "id": "465478", "title": "बायकाल पर्वत"}
{"url": "https://hi.wikipedia.org/wiki?curid=465482", "text": "मध्य साइबेरियाई पठार\n\nमध्य साइबेरियाई पठार () उत्तर एशिया के साइबेरिया इलाक़े में येनिसेय नदी और लेना नदी के बीच में स्थित एक पठार है। इसके अलग-अलग ऊँचाइयों वाले भिन्न हिस्से हैं। इसका कुल क्षेत्रफल ३५ लाख वर्ग किमी है। इसके उत्तर में पूतोराना पहाड़ हैं और इसके दक्षिण में पूर्वी सायन पर्वत और बायकाल पर्वत स्थित हैं। पूर्व में यह पठार याकूत के मैदान की निचली भूमि में बदल जाता है। अगर पूरे साइबेरिया का क्षेत्रफल देखा जाए तो मध्य साइबेरियाई पठार उसका एक-तिहाई हिस्सा है।\n\nइस पठार में छोटी गर्मियाँ और लम्बी भयंकर ठण्ड वाली सर्दियाँ होती हैं। इसके अधिकाँश भाग पर कोणधारी (कॉनिफ़ॅरस) वृक्षों के वन फैले हुए हैं। निचली तुन्गुसका नदी इस क्षेत्र की प्रमुख नदी है। यहाँ बहुत से खनिज मिलते हैं, जैसे कि कोयला, लोहा, सोना, प्लैटिनम, हीरा और प्राकृतिक गैस। दक्षिण अफ़्रीका के बाद रूस ही दुनिया का दूसरा सबसे बड़ा प्लैटिनम का उत्पादक है और विश्वभर की ३०% प्लैटिनम आपूर्ति यहीं से आती है।\n\n", "id": "465482", "title": "मध्य साइबेरियाई पठार"}
{"url": "https://hi.wikipedia.org/wiki?curid=465484", "text": "लेना नदी\n\nलेना नदी () उत्तरी एशिया के पूर्वी साइबेरिया क्षेत्र की एक नदी है और दुनिया की ११वीं सबसे लम्बी नदी है। येनिसेय नदी और ओब नदी के साथ यह आर्कटिक सागर में बहने वाली तीसरी महान साइबेरियाई नदी मानी जाती है। इसकी पूरी लम्बाई ४,४७२ किमी (२,७७९ मील) है और यह पूरी तरह रूस के अन्दर बहने वाली सबसे लम्बी नदी है।\n\nलेना नदी मध्य साइबेरियाई पठार से दक्षिण में १,६४० मीटर की ऊँचाई पर बायकाल पर्वतों में शुरू होती है। इसका स्रोत स्थल मशहूर बायकाल झील से ७ किमी पश्चिम को है। अपने स्रोत से यह उत्तर-पूर्व को बहती है और इसमें किरेंगा नदी, वितिम नदी और ओल्योकोमा नदी विलय हो जाती हैं। याकुत्स्क के शहर के बाद यह पठार से उतारकर मैदानी इलाक़े में आ जाती है और उत्तर को बहती हैं जहाँ इसमें अल्दान नदी विलय हो जाती है। रास्ते में वेरख़ोयान्स्क पर्वतों के आ जाने की वजह से यह उत्तर-पश्चिम को रुख़ बदलती है और इसमें विल्युय नदी विलय हो जाती है। इसके बाद यह आर्कटिक महासागर की एक विभाग में (जिसका नाम लापतेव सागर है) बह जाती है। कुल मिलाकर लेना नदी का जलसम्भर इलाक़े का क्षेत्रफल २५,००,००० वर्ग किमी है।\n\n", "id": "465484", "title": "लेना नदी"}
{"url": "https://hi.wikipedia.org/wiki?curid=465485", "text": "रॉन पॉल\n\nरॉन पॉल (, जन्म: 20 अगस्त 1935) एक अमेरिकी चिकित्सक, लेखक, रिपब्लिकन प्रतिनिधि और 2012 रिपब्लिकन पार्टी राष्ट्रपति पद के नामांकन के लिए एक उम्मीदवार है। उसका पूरा नाम रोनाल्ड अर्नेस्ट पॉल है। वह अमेरिकी विदेश और मौद्रिक नीतियों का विरोध करने के लिए जाना जाता है। कई मुद्दों पर उसने अपनी खुद की पार्टी की भी आलोचना की है। 1997 से, रण पाल ने टेक्सास के 14वें कांग्रेस जिला का प्रतिनिधित्व किया है।\n\n", "id": "465485", "title": "रॉन पॉल"}
{"url": "https://hi.wikipedia.org/wiki?curid=465490", "text": "अग्निपथ\n\nअग्निपथ एक बहुविकल्पी शब्द है। इसके निम्नलिखित अर्थ हो सकते हैं -\n", "id": "465490", "title": "अग्निपथ"}
{"url": "https://hi.wikipedia.org/wiki?curid=465495", "text": "बड़ा राजन\n\nराजन महादेव नायर उर्फ़ बड़ा राजन (मलयालमः രാജന് മഹാദേവ് നായര്) (स्वर्गवास 1983 सितम्बर 21) मुंबई अन्डरवर्ल्ड के महान डॉन थे। चेंबूर के तिलक नगर में उनका प्रमुख अड्डा था।\n\nबचपन में ही पापी पेट ने राजन भाई को अपराध के जीवन की ओर धकेल दिया। विख्रोली में छोटा राजन भाई के साथ मिलकर उन्होंने सिनेमा टिकट को ब्लैक में बेचने का धंधा शुरु किया। 1970 और 1985 के बीच में बड़ा राजन भाई ने अपने खुद का गैंग खड़ा कर दिया। छोटा राजन उनका प्रमुख लेफ्टिनेंट और जिगरी यार था। जय-वीरू जैसी इस जोड़ी ने अपनी करीबी दोस्ती मौत तक निभाई।\n\nमेहनत और लगन से काम कर के राजन भाई ने अपने बिज़नस को आगे बढ़ाया। और अन्डरवर्ल्ड् में प्रतिष्ठा हासिल की। जमीन-संबंधी विवादों को निबटाने में निपुणता प्राप्त करने के साथ-साथ भाई ने पैसे के बदले मशहूर हस्तियों को संरक्षण प्रदान किया। जब माटुंगा के शक्तिशाली तामिल डॉन वरदराजन मुदलियार मद्रास चले गये, तो बड़ा राजन और छोटा राजन भाईलोग ने उनकी विरासत को सम्भाला और आगे बढ़ाया। मुंबई में मुदालियर अन्ना के तस्करी बिज़्नस को राजन् भाई ने करीम लाला और हाजी मस्तान जैसे प्रतिद्वंद्वियों से बचाया। धीरे धीरे उन्होंने चेम्बूर से घाटकोपर इलाके में अपना प्रभाव जमाया।\n\n1976 में जनसेवा की भावना से बड़ा राजन भाई ने तिलकनगर में सहयाद्रि क्रीड़ा संघ की स्थापना की। हिन्दू-मुस्लिम एकता की मिसाल देते हुए राजन भाई ने मश्हूर डॉन दाऊद इब्राहिम के साथ घनिष्ठ संबंध विकसित किया। दाऊद भाई के साथ विश्वासघात करने वाले अमीरज़ादा नवाब खान को मारने की सुपारी राजन भाई ने ली।\n\nब्लैक टिकट बिज़्नस में प्रतिद्वंद्वी डॉन यशवंत जाधव ने राजान भाई को चुनौती दी। कुछ समय पहले यशवंतभाउ के गैंगस्टर दोस्त फिलिप पन्ढारे ने राजन भाई को लोकल ट्रेन में चाकू मारेला था। थोड़े दिनों के बाद राजन भाई के कुछ आदमी - डॉम्निक, बड़ा तम्बी, अशोक कुंटे, पार्लिया, कम्लाकर, संजीव भोंसले और येड़ा बाला - भाई के छोड़कर यश्वन्तभाउ से जा मिले। अभी राजन भाई के दिल पे चोट लगी, उनको बहुत गुस्सा आया। वो डॉम्निक को सबक सिखाने वास्ते ओडियॉन सिनेमा हाल में पहुँचे। इधर पर भोगीलाल नाम के एक आदमी ने डॉम्निक को छुपाने की कोशिश की। राजन भाई का दिमाग सटक गया और उन्होंने भोगीलाल का बेड़ा गर्क कर दिया। इस हाथापाई में पुलिस कांस्टेबल रामचंद्र खरे और गोरखनाथ सकपाल भी घायल हो गए।\n\nअगले दो वर्षों के भीतर दोनों गैंग की फ़ाइट में सात लोग मारे गए। अंततः, जब राजन भाई ने मुदालियर अन्ना से शिकायत की तो यश्वन्तभाउ की फट गई। मायूस होकर यश्वन्तभाउ ने लोकप्रसिध्द बदमाश अब्दुल कुंजू की मदद ली। अब्दुल भाई और राजन भाई की पुरानी दुश्मनी थी। कुछ टाइम पहले राजन भाई के लोगों ने ने अब्दुल के कुछ आदमियों की पिटाई की थी - ये आदमी चेम्बूर की शेल कालोनी में एक महिला टाइपिस्ट को परेशान कर रहे थे। यह घटना एक घातक प्रतिद्वंद्विता में विकसित हो गई - अब्दुल और राजन दोनों ने एक दूसरे को मारने की कसम खा ली।\n\nअब्दुल भाई ने राजन भाई को मारने की सुपारी अपने पड़ोसी के चंद्रशेखर सफालिका को दी। चंद्रशेखर ने एक एक नौसेना कैडेट के कपड़ों में एस्प्लेनेड अदालत के बाहर बड़ा राजन पीछा किया और एक मोटी किताब की गुहा में छिपाई बंदूक से उन्हें गोली मार दी। इस् तरह 21 सितंबर 1983 को भारत माता के इस महान पुत्र को महानिर्वाण प्राप्त हुआ।\n\n1991 की मलयालम फिल्म \"अभिमन्यु\" बड़ा राजन के जीवन से प्रेरित थी। इस फिल्म में मोहनलाल एक मलयाली आप्रवासी है, जो मुंबई अंडरवर्ल्ड सरगना बन जाता है।\n", "id": "465495", "title": "बड़ा राजन"}
{"url": "https://hi.wikipedia.org/wiki?curid=465498", "text": "पूतोराना पठार\n\nपुतोराना पठार () या पुतोराना पहाड़ रूस के साइबेरिया क्षेत्र में स्थित एक ऊँचा पठार है। यह मध्य साइबेरियाई पठार के पश्चिमोत्तरी छोर पर तायमयिर प्रायद्वीप से दक्षिण में स्थित एक पहाड़ी इलाक़ा है। इसका सबसे ऊँचा पहाड़ १,७०० मीटर (५,६०० फ़ुट) ऊँचा कामेन पर्वत है। रूस का भौगोलिक केंद्र इस पठार पर स्थित विवि झील में पड़ता है। यहाँ ज़मीन के नीचे विश्व के सबसे बड़े निकल के खनिज भण्डार हैं। यहाँ आबादी कम होने से प्रकृति का राज है और दुनिया के सबसे बड़े रेनडियर झुण्ड भी यहीं पाए जाते हैं।\n\n", "id": "465498", "title": "पूतोराना पठार"}
{"url": "https://hi.wikipedia.org/wiki?curid=465502", "text": "सफ़ीद नदी\n\nसफ़ीद नदी () उत्तरी अफ़्ग़ानिस्तान की एक नदी है जो सर-ए-पोल प्रान्त से शुरू होती है। यह फिर उत्तर को बहकर जोज़जान प्रान्त में दाख़िल होती है। उस प्रांत की राजधानी शबरग़ान से गुज़रकर यह काराकुम रेगिस्तान के छोर पर पहुँच कर सूख जाती है। भूवैज्ञानिकों और इतिहासकारों को कुछ सुराग़ मिलें हैं कि अति-प्राचीन काल में यह आगे चलकर आमू दरिया में विलय हो जाती थी। सफ़ीद नदी का पानी बहुत सी सिंचाई नहरों द्वारा शबरग़ान की आसपास की ज़मीनों में कृषि के लिए प्रयोग होता है।\n\nइस नदी का नाम वास्तव में 'सफ़ेद नदी' है जो स्थानीय दरी फ़ारसी उच्चारण में 'सफ़ीद' बन जाता है।\n\n", "id": "465502", "title": "सफ़ीद नदी"}
{"url": "https://hi.wikipedia.org/wiki?curid=465503", "text": "शबरग़ान\n\nशबरग़ान () उत्तरी अफ़्ग़ानिस्तान के जोज़जान प्रान्त की राजधानी है। यह शहर सफ़ीद नदी के किनारे मज़ार-ए-शरीफ़ से लगभग १३० किलोमीटर दूर स्थित है। सन् २००६ में इसकी जनसँख्या १,४८,३२९ अनुमानित की गई थी।\n\n'शबरग़ान' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nशबरग़ान पूरे अफ़्ग़ानिस्तान का सबसे महत्वपूर्ण शहर है जिसमें उज़बेक लोगों की बहुतायत है। इस शहर के अधिकतर नागरिकों की मातृभाषा भी उज़बेक है। यहाँ पर ताजिक, हज़ारा, पश्तून और अरब समुदाय भी हैं। यहाँ के अरब कहलाने वाले समुदाय के बारे में दिलचस्प बात है कि यह कहने को तो अरब हैं लेकिन बहुत अरसे से यहाँ रहने कि वजह से वास्तव में सभी फ़ारसी-भाषी हैं।\n\nयह नगर हज़ारों सालों से बैक्ट्रिया के उत्तर-पूर्वी कोने में एक महत्वपूर्ण राजनैतिक और व्यापारिक केंद्र रहा है। प्राचीनकाल में शबरग़ान रेशम मार्ग पर स्थित एक फलता-फूलता शहर था और आज भी बल्ख़ को हेरात से जोड़ने वाले मार्ग पर यह एक बड़ा पड़ाव है। १९७८ में सोवियत संघ के इतिहासकारों ने यहाँ तीलिया तेपे के गाँव के पास खुदाई कर के बैक्ट्रियाई सभ्यता के कुछ सोने आभूषण और अन्य वस्तुएँ पाई। १३वीं सदी में मार्को पोलो यहाँ आया और उसने यहाँ के मीठे खरबूज़ों का वर्णन दिया। १८७३ में एक अफ़्ग़ान-रूसी समझौते के अंतर्गत यहाँ पर एक आज़ाद उज़बेक ख़ानत बनी जिसकी राजधानी शबरग़ान था। कुषाण साम्राज्य के शुरुआती दौर में भी यह एक अहम क्षेत्र था और कुछ इतिहासकारों का मानना है कि यह ख़िदुन नाम का इलाक़ा था, जो कुषाणों के पांच विभागों में से एक था। आधुनिक काल में यह अफ़्ग़ानिस्तान के प्रमुख उज़बेक नेता अब्दुल रशीद दोस्तुम का मुख्य केंद्र था।\n\n", "id": "465503", "title": "शबरग़ान"}
{"url": "https://hi.wikipedia.org/wiki?curid=465538", "text": "अपाचे सॉफ्टवेयर फाउण्डेशन\n\nअपाचे सॉफ्टवेयर फॉउण्डेशन (Apache Software Foundation / ASF) एक लाभ-निरपेक्ष कॉरपोरेशन है जो अपाचे सर्वर तथा अन्य अपाचे सॉफ्टवेयर परियोजनाओं की सहायता करती है। यह सन् १९९९ में बना था। यह फाउण्डेशन, सॉफ्टवेयर विकसित करने वाले विकेंद्रित जनमानस का समूह है। इनके द्वारा विकसित सॉफ्टवेयर, अपाचे लाइसेंस की शर्तों के अधीन वितरित किये जाते हैं और निःशुल्क तथा मुक्त स्रोत होते हैं।\n\n", "id": "465538", "title": "अपाचे सॉफ्टवेयर फाउण्डेशन"}
{"url": "https://hi.wikipedia.org/wiki?curid=465551", "text": "बॉडीगार्ड\n\nबॉडीगार्ड () 2011 में बनी हिन्दी एक्शन फ़िल्म है जिसका निर्देशन सिद्दकी द्वारा किया गया है। यह निर्देशक द्वारा इसी नाम की फ़िल्म का तीसरा रीमेक है जिसका निर्माण अतुल अग्निहोत्री ने किया है और सलमान खान व करीना कपूर मुख्य भूमिका में है। फ़िल्म में राज बब्बर, महेश मांजरेकर और हजेल कीच अन्य भूमिकाओं में है। \"बॉडीगार्ड\" को ईद के दिन 31 अगस्त 2011 को 2,250 परदो पर 70 शहरों मे रिलिज किया गया था।\n\nफ़िल्म ने रिलीज होने पर कई रिकॉर्ड तोड़े. रिलीज़ के पहले दिन ही यह पहले दिन की उच्चतम कमी वाली फ़िल्म बन गई। फ़िल्म ने पहले हफ्ते में INR100.10 करोड कमाकर एक नया रिकॉर्ड कायम किया।\n\nबलवंत सिंह सरताज राणा (राज बब्बर) का बॉडीगार्ड था। एक रात बलवंत और उसकी गर्भवती पत्नी एक हादसे का शिकार हो जाते है जिसमें बलवंत मारा जाता है परन्तु उसकी पत्नी को सरताज़ बचा लेता है। वह एक बेटे को जन्म देती है जिसका नाम वह लवली रखती है। लवली सिंह (सलमान खान) बड़ा होकर एक सुरक्षा एजंसी में काम करने लगता है। सरताज़ के हुक्म पर लवली गोरख धंधा करने वाली टोली को पकडवा देता है जिसका सिर्गानाह रंजन महात्रे (महेश मांजरेकर) अपने भाइयों के साथ काम करता था। अपने दुश्मनों के बदले के डर से सरताज़ लवली को अपनी बेटी दिव्या (करीना कपूर) का बॉडीगार्ड बना देता है।\n\nलवली सिंह अपने कार्य के प्रति समर्पित है परन्तु हर जगह दिव्या के पीछे पीछे जा कर वह उसे परेशान कर देता है। तंग आकार दिव्या और उसकी सहेली माया (हजेल कीच) लवली को एक गुप्त नम्बर से फोन करके छाया के नाम से झूठा प्यार का नाटक शुरू करती है, इस उम्मीद में की वह उनसे दूर रहेगा. धीरे धीरे लवली छाया से प्यार करने लगता है पर इस बात से अनजान होता है की छाया ही दिव्या है। दूसरी ओर लवली छाया को कई बार रंजन और उसके गुंडों से बचाता है। परिणामस्वरूप दिव्या लवली से प्यार करने लगती है पर उसे सच्चाई बताने से घबराती है क्योंकि लवली उसके पिता के प्रति निष्ठावान है। आगे खुछ घटनाओं के चलते सरताज़ को यह शक होने लगता है की लवली और दिव्या एक दूसरे से प्यार करते है और दोनों शायद भाग जाएँगे. वह अपने आदमियों को लवली के पीछे भेजता है ताकि अगर लवली की प्रियसी दिव्या निकली तो उसे मर दिया जाए. दिव्या अपने पिता को समझती है की वह लवली से प्यार नहीं करती. लवली किसी और से प्यार करता है और उसे रेलवे स्टेशन पर मिलने वाला है। यह सोच कर की अगर लवली को स्टेशन पर कोई नहीं मिला तो उसका डील टूट जाएगा इसीलिए दिव्या अपनी सहेली माया को वहां भेज देती है ताकि वह उसे छाया की असलियत बता सके. लवली आख़िरकार स्टेशन पर माया को देख कर, इससे पहले की वह उसे सच्चाई बता सके, उसे गले लगा लेता है। माया भी उसके गले लगकर मन लेती है की वह ही छाया है। दिव्या बार बार माया को फोन करती है पर वह अपना फोन फेंक देती है और दिव्या को हमेशा के लिए उन दोनों की ज़िंदगी से मिटा देती है। लवली और माया दोनों शादी कर लेते है पर माया बच्चे को जन्म देते वक्त मर जाती है। वह अपने बेटे के लिए अपनी डायरी में अपने धोके को कबुल करती है और उसे लवली और दिव्या को वापस मिलाने के लिए कहती है।\n\nकई साल बात सरताज़ लवली और उसके बेटे को अपने घर बुलाता है और उससे अपने बर्ताव के लिए माफ़ी मांगता है। लवली को लगता है की दिव्या की शादी हो चुकी है और वह लन्दन में है पर उसे घर पर देख उसे धक्का लगता है और पता चलता है की दिव्या ने कभी शादी नहीं की. उसका बेटा दिव्या के करीब आ जाता है और अपनी माँ की तरफ से माफ़ी मांगता है। वापस लौटने के आखरी दिन वह दिव्या से उसकी माँ बनके चलने को कहता है। लवली इस बात से गुस्सा होकर उसे माफ़ी मांगने को कहता है पर वह मना करदेता है। सरताज़ लवली को बताता है की उसकी भी यही इच्छा है और तब लवली मान जाता है। रेलवे स्टेशन पर उसका बेटा डायरी को फेंक देता है पर लवली वापस डायरी उठा कर उसे पढ़ लेता है। पढ़ने पर उसे पता चलता है की दिव्या असल में उसकी छाया थी। वह दिव्या को फोन करके उसे छाया बुलाता है। वह दौड कर उसे गले लगा लेती है और दोनों को उसका बेटा खुशी से देखता रहता है।\n\n", "id": "465551", "title": "बॉडीगार्ड"}
{"url": "https://hi.wikipedia.org/wiki?curid=465575", "text": "दबंग\n\nदबंग () २०१० में बनी हिन्दी फ़िल्म है जिसका निर्देशन अभिनव कश्यप ने व् निर्माण अरबाज़ खान ने किया है। फ़िल्म में सलमान खान और सोनाक्षी सिन्हा मुख्य भूमिका में है। यह फ़िल्म सोनाक्षी सिन्हा का अभिनय क्षेत्र में पदार्पण करवाती है। \"दबंग\" को ईद के दिन १० सितम्बर २०१० को १६०० पद्रों पर रिलीज़ किया गया था।\n\nफ़िल्म ने रिलीज़ के बाद कई रिकोर्ड तोड़े और इसे कई पुरस्कारों से सम्मानित किया गया जिनमे सर्वश्रेष्ठ फ़िल्म के लिए फ़िल्मफेयर और राष्ट्रिय दिलम पुरस्कार शामिल है।\n\nचुलबुल पांडे, एक छोटा बच्चा, अपने सौतेले भाई मखंचंद \"मक्खी\" पांडे, सौतेले पिता प्रजापति पांडे (विनोद खन्ना) और माँ नैना देवी (डिम्पल कपाडिया) के साथ उत्तर प्रदेश के लालगंज में रहता है। उसके सौतेले पिता हमेशा मक्खी की बाजु लेते है जिसके करण चुलबुल हमेशा गुस्सा रहता है।\n\n२१ साल बाद, एक गुंडों की टोली बैंक लुट कर पैसे गिन रही होती है जब चुलबुल पांडे (सलमान खान), जो अब एक पुलिस वाला है, गुंडों को मार कर पैसे बचा लेता है पर आखिर में सरे पैसे अपने पास ही रख लेता है। चुलबुल (जो अक्सर खुद को रोबिन हूड पांडे कहता है) अभी भी अपने परिवार के साथ रहता है जो उसे खास पसंद नहीं करते।\n\nमक्खी (अरबाज़ खान) गांव की लड़की निर्मला (माही गील) से प्यार करता है जिसके पिता मास्टर जी (टीनू आनंद) उनके इस रिश्ते के खिलाफ़ है। दूसरी तरफ चुलबुल रजो (सोनाक्षी सिन्हा) से प्यार करने लगता है जिसे उसने एक पुलिस इनकाउंटर के दौरान देखा था।\n\nछेदी सिंह (सोनू सूद) (जो छात्र परिषद का अध्यक्ष है और एक बदमाश भी) चुलबुल से मिलकर उसे बताता है की जिन आदमियों को उसने पिता था और जिसने पैसे उसने ले लिए है वह उसकी पार्टी के लोग थे और वह पैसा पार्टी फंड का पैसा है। पर वह चुलबुल को माफ़ करने का प्रस्ताव रखता है यदि चुलबुल उसके लिए काम करे। चुलबुल उसका प्रस्ताव ठुकरा देता है।\n\nमक्खी अपने पिता से निर्मला के साथ शादी करने की बात करता है पर उसके पिता उसे यह कहकर की उन्हें पैसों की ज़रूरत है ताकि वह कर्ज़ा चूका सके और, उसका प्रस्ताव ठुकरा देते है और उसे किसी अमीर लड़की के साथ शादी करने को कहते है। मक्खी पैसों के लिए बेताब होकर चुलबुल की अलमारी से पैसे चुरा लेता है पर उसकी माँ उसे रंगे हाथ पकड़ लेती है। वह माँ को समझाता है की वह यह पैसे निर्मला के पिता को देगा जो दहेज के रूप में वापस उन्हें लौटा देंगे। माँ के मना करने के बावजूद वह पैसे निर्मला के पिता को डे देता है।\n\nदूसरी ओर चुलबुल रजो से मिलकर उसके सामने शादी का प्रस्ताव रखता है पर वह उसे यहाँ कह कार मना कर देती है की उसे अपने पिता हरिया (महेश मांजरेकर) का ध्यान रखना है जो हमेशा नशे में रहते है। चुलबुल को बाद में अपने घर पर माँ मरी हुई मिलती है। वह अपने सौतेले पिता के पास सुलह करने जाता है परन्तु उसके पिता उसे यह कहा देते है की चुलबुल अब उनके परिवार का हिस्सा नहीं है।\n\nचुलबुल बाज़ार में मक्खी को नए कपडे खरीदते हुए देखता है। उसे इस बात का कोई शक नहीं होता की मक्खी ने पैसे चुराए है। मक्खी उसे बताता है की वह निर्मला से शादी करने वाला है और चुलबुल को आने का निमंत्रण देता है। चुलबुल रजो के पिता हरिया को रजो का हाथ देने के लिए मनाता है और शराब छोड़ने के लिए कहता है। हरिया मान जाता है पर उसे यह समझ जाता है की उसकी बेटी किसी से शादी नहीं करेगी जबतक वह ज़िंदा है और वह चुलबुल के जाने के बाद आत्महत्या कर लेता है। चुलबुल रजो को लेकर मक्खी की शादी में पहुँचता है और उसे पता चल जाता है की मक्खी ने उसके पैसे चुरा कर शादी का खर्चा उठाया है। वह रजो के साथ उसी मंडप में शादी कर लेता है। निर्मला के पिता शर्मिंदा को कर शादी तोड़ देते है।\n\nमक्खी फैक्टरी के एक मजदुर को छोटे से हादसे की वजह से पिट देता है। मजदुर पुलिस स्टेशन जा कर मक्खी के खिलाफ़ गुन्हा दर्ज करने जाता है पर चुलबुल इसकी जगह मक्खी को सबके सामने पिटता है जिससे मक्खी की बदनामी हो जाती है। छेदी सिंह इस बात का फायदा उठा कर चुलबुल को सस्पेंड करवाने की कोशिश करता ही और मक्खी और उसके पिता को लेकर पुलिस थाने पहुँच जाता है। पर मक्खी के पिता चुलबुल के माफ़ी मांगने पर बात को रफादफा कर देते है। चुलबुल दयाल बाबु (अनुपम खेर), जो लोक मंच के अध्यक्ष है, से मिलता है जो स्वयं शेडी सिंह से नफरत करते है। फोनों मिलकर फैसला करते है की चेदी सिंह को काबू में रखेंगे। चुलबुल छेदी सिंह के शराब के ठेकों की शराब में मिलावट करवा देता है जिसकी वजह से कई लोग बीमार पड़ जाते है और सारा नाम छेदी सिंह पर आ जाता है।\n\nचुलबुल से इस बात का बदला लेने के लिए छेदी मक्खी की फैक्टरी जला देता अहि जिसके चलते मक्खी के पिता को दिल का दौरा पड़ जाता है और उन्हें अस्पताल में भारती कर देते है। इस बात से अनजान की छेदी ने ही उनकी फैक्टरी जलाई है, मक्खी पिता के इलाज के पैसों के लिए छेदी सिंह का काम करने को राज़ी हो जाता है। छेदी सिंह उसे एक आमों बक्सा दयाल बाबु को देकर आने को कहता है। पर मक्खी के जाने के बाद बक्से में धमाका हो जाता है जिसमे दयाल बाबु मरे जाते है। छेदी सिंह मक्खी को चुलबुल को मरने का काम देता है। पर मक्खी चुलबुल को मार नहीं पाता और उसके पास जाकर बता देता है की छेदी सिंह ने ही बक्से में बम रखा था। चुलबुल उसे माफ कर देता है और अपने पिता से सुलह कर लेता है।\n\nमक्खी छेदी को मिलता अहि जिसे लगता है की मक्खी ने चुलबुल को मर दिया है और वह उसे बताता है की उसने ही मक्खी की माँ को मारा था। छेदी सिंह को पता चलता है की चुलबुल उसे पकड़ने पुरे पुलिस फ़ौज के साथ आ रहा है। तब मक्खी छेदी को बताता है की उसने चुलबुल को नहीं मारा। आखरी लड़ाई में चुलबुल गुंडों को मार कर मक्खी को बचा लेता है और अंत में यह जान कर की छेदी ने ही उनकी माँ की हत्या की थी, उसे मार देता है।\n\nअंत में चुलबुल मक्खी की शादी निर्मला से करवा देता है और रजो उसे बताती है वह अब माँ बनाने वाली है।\n\n", "id": "465575", "title": "दबंग"}
{"url": "https://hi.wikipedia.org/wiki?curid=465581", "text": "ओकापी\n\nओकापी (ओकापिया जॉन्स्टोनी) अफ्री़का के इटुरी वर्षावन, जो कि मध्य अफ्री़का के कांगो लोकतान्त्रिक गणराज्य में स्थित है, में पाया जाने वाला एक जीव है। यह जिराफ़ का सबसे करीबी रिश्तेदार है। आज यह वन में लगभग १०,०००-२०,००० की संख्या में हैं।\nओकापी का पृष्ठ भाग गहरे कत्थई रंग का होता है और पैरों में अद्भुत सफे़द-काली धारियाँ होती हैं, जिससे दूर से देखने में यह ज़ीब्रा जैसा दीखता है। शायद यह धारियाँ घने वर्षावन में शावक को अपनी माँ पहचानने में या फिर शायद छद्मावरण में मदद करती हैं। शरीर की बनावट जिराफ़ जैसी ही होती है सिवाय लंबी गर्दन के।\nओकापी और जिराफ़ दोनों की जीभ लंबी होती है (क़रीब ३५ से.मी.), जो नीले रंग की होती है और जिसकी मदद से वह पेड़ों से कोमल पत्तियाँ और कोपलें खाने में सफल होते हैं। ओकापी की जीभ इतनी लंबी होती है कि वह उससे अपनी आँख तथा कान भी साफ़ कर सकता है। तेंदुआ इनका परभक्षी होता है तथा इनके बडे़ कान उससे बचने में मदद करते हैं। \nओकापी की लंबाई लगभग १.९-२.५ मी. और ऊँचाई कन्धों तक लगभग १.५-२.० मी होती है। इनका वज़न २००-३०० कि. होता है। शरीर के हिसाब से इनकी पूँछ छोटी होती है और केवल ३०-४२ से.मी. लम्बी होती है। हाल तक यह मान्यता थी कि ओकापी आह्निक (दिन में चरने वाले) प्राणी होते हैं, लेकिन अब शोध यह बताते हैं कि वह निशाचर भी हैं। ओकापी समागम के समय के अलावा प्राय: एकाकी जीवन व्यतीत करते हैं। सिर्फ़ माँ और शावक ही साथ रहते हैं। समागम के समय के बर्ताव में सूंघना, चक्कर काटना और चाटना शामिल है।\nओकापी वन में जाने पहचाने रास्ते में भोजन की तलाश करते हैं। इनके इलाके अतिव्यापित होते हैं और औसतन एक वर्ग कि. में ०.६ जीव पाये जाते हैं। ओकापी सामाजिक प्राणी नहीं है और बड़े तथा एकांत इलाके में रहना पसन्द करता है। इसी आदत के कारण इनकी संख्या घट रही है क्योंकि इनके इलाके में मनुष्य भूमि अतिक्रमण कर रहा है।\nओकापी अपने क्षेत्र जताने के लिए विभिन्न तरीके इस्तेमाल करता है, जैसे मूत्र गंध द्वारा। इसके पैरों में गंध ग्रंथियाँ होती हैं जो एक प्रकार का द्रव्य उत्पन्न करती हैं जिसे यह अपने क्षेत्र की सरहद में लगाता है। नर अपने क्षेत्र की रक्षा काफ़ी ज़ोर-शोर से करता है लेकिन मादा को अपने क्षेत्र के बीच में से निकलने देता है।\n\nओकापी ५०० से १००० मी. की ऊँचाई पर रहना पसन्द करता है लेकिन अपने आवासीय हद के पूर्वी इलाके में पहाड़ी वर्षावन में १००० मी. से ऊपर भी रह सकता है। इस इलाके में भरपूर वर्षा होने के कारण ओकापी की खाल तेलयुक्त और मखमली होती है जो पानी को उसके बदन में टिकने नहीं देती। उसने इस प्रकार की खाल छद्मावरण के लिए विकसित की है।\nओकापी के क्षेत्र की सीमाएँ इस प्रकार हैं: पूर्व में ऊँचे पहाड़ी वर्षावन, दक्षिण-पूर्व में दलदली क्षेत्र, पश्चिम में ५०० मी. से नीचे दलदली जंगल, उत्तर में सूडान का साहेल इलाका तथा दक्षिण में खुले जंगली मैदान।\nवाम्बा और ऍपुलु इलाकों में यह सबसे अधिक पाया जाता है।\n", "id": "465581", "title": "ओकापी"}
{"url": "https://hi.wikipedia.org/wiki?curid=465584", "text": "जॉन बुल\n\nजॉन बुल सामान्य तौर पे ब्रिटेन और विशेष रूप से इंग्लैंड का मनुष्यगुणारोप है, इसका प्रयोग खासकर राजनीतिक कार्टूनों और इसी प्रकार के ग्राफिक कार्यों में सर्वाधिक होता है। इसे आम तौर पर एक मोटा, मध्यम आयु वर्ग, ग्रामवासी, हंसमुख, हक़ीक़ी आदमी के रूप में दिखाया जाता है। बुल का आविष्कार स्कॉटिश गणितज्ञ और चिकित्सक जॉन अर्बाथ्न्ट द्वारा किया गया था।\n", "id": "465584", "title": "जॉन बुल"}
{"url": "https://hi.wikipedia.org/wiki?curid=465588", "text": "अनंत बंदर प्रमेय\n\nअनंत बंदर प्रमेय के अनुसार अगर कोई बंदर अनंत काल के लिए टाइपराइटर कुँजीपटल की कुंजियाँ यादृच्छिक रूप से दबाता रहें तो वह दिये गये पाठ को लगभग निश्चित रूप से टाइप कर देगा, जैसे विलियम शेक्सपियर का पूरा काम।\n\n", "id": "465588", "title": "अनंत बंदर प्रमेय"}
{"url": "https://hi.wikipedia.org/wiki?curid=465595", "text": "ख़ज़र लोग\n\nख़ज़र () मध्यकालीन यूरेशिया की एक तुर्की जाति थी जिनका विशाल साम्राज्य आधुनिक रूस के यूरोपीय हिस्से, पश्चिमी कज़ाख़स्तान, पूर्वी युक्रेन, अज़रबेजान, उत्तरी कॉकस (चरकस्सिया, दाग़िस्तान), जोर्जिया, क्राइमिया और उत्तरपूर्वी तुर्की पर विस्तृत था। इनकी राजधानी वोल्गा नदी के किनारे बसा आतील शहर था। ख़ज़र लोगों की ख़ागानत सन् ४४८ से १०४८ तक चली। इसमें कई धर्मों के लोग और, तुर्की जातियों के अलावा, यूराली, स्लावी और अन्य जातियाँ भी रहती थीं। ख़ज़र ख़ागानत रेशम मार्ग पर एक महत्वपूर्ण पड़ाव था और दक्षिण-पश्चिमी एशिया को उत्तरी यूरोप से जोड़ने वाली एक मुख्य कड़ी थी।\n\nमध्यकाल में ख़ज़र शासन ने यहूदी धर्म को अपना लिया था, यद्यपि स्तेपी के अन्य तुर्की जातियों ने सुन्नी इस्लाम अपनाया था।\n\nबहुत से विद्वानों का मानना है कि 'ख़ज़र' शब्द तुर्की भाषाओँ के 'गेज़ेर' या 'ख़ेज़ेर' शब्द से आया है और इसका मतलब 'ख़ानाबदोश' या 'घुम्मकड़' होता है। 'ख़ज़र' शब्द में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "465595", "title": "ख़ज़र लोग"}
{"url": "https://hi.wikipedia.org/wiki?curid=465597", "text": "सोनाक्षी सिन्हा\n\nसोनाक्षी सिन्हा (; जन्म २ जून १९८७) भारतीय अभिनेत्री और रैपर हैं। वो अभिनेता शत्रुघन सिन्हा और अभिनेत्री पूनम सिन्हा की पुत्री हैं। उन्होंने फ़िल्म \"दबंग\" (२०१०) से फ़िल्मों में पदार्पण किया जिसमें उन्हें सर्वश्रेष्ठ पदार्पण अभिनेत्री का फ़िल्मफेयर पुरस्कार मिला।\n\nवह एक शत्रुघ्न सिन्हा, जो एक प्रमुख् अभिनेता और एक राजनेता और पूनम सिन्हा की बेटी है। वह दो जुड़वां भाइयों, लव सिन्हा और कुश सिन्हा के साथ तीन बच्चों में सबसे छोटी है। सोनाक्षी मुंबई में आर्य विद्या मंदिर से अपनी स्कूली शिक्षा पूरी की और श्रीमती नाथीबाई दामोदर थ्रैक्रसे महिला विश्वविद्यालय, मुंबई, महाराष्ट्र, से फैशन डिजाइनिंग में स्नातक की उपाधि प्राप्त किया है।\n\nसिन्हा ने 2005 में मेरा दिल लेके देखो जैसी फिल्मों के लिए वस्त्र डिजाइन कर के, एक कॉस्ट्यूम डिजाइनर के रूप में अपने पेशा की शुरुआत की। और उसके बाद फिर लक्मे फैशन वीक 2009, लक्मे फैशन वीक 2008 में रैंप पर भी चली।\nउन्होंने अपनी अभिनय की पेशा सलमान खान के साथ, दबंग से किया था। \nनिजी जीवन ==\nसिन्हा एक पेशेवर पशु प्रेमी है और वह कुत्तों और बिल्लियों की गोद लेने और नसबंदी की वकालत एक PETA के अभियान के लिए समक्ष रखी\n", "id": "465597", "title": "सोनाक्षी सिन्हा"}
{"url": "https://hi.wikipedia.org/wiki?curid=465601", "text": "विस्चुला नदी\n\nविस्चुला () यूरोप के देश पोलैंड की सबसे लम्बी और सबसे महत्वपूर्ण नदी है। इसकी लम्बाई १,०४७ किमी (६५१ मील) है और इसका जलसम्भर क्षेत्र १,९४,४२४ वर्ग किमी है। यह दक्षिणी पोलैंड के बरानिया गोरा पहाड़ पर शुरू होती है और उत्तर की तरफ़ जाकर बाल्टिक सागर में एक डेल्टा (नदीमुख) बनाकर विलय हो जाती है। पोलैंड के कई महत्वपूर्ण शहर इस नदी के किनारे बसे हुए हैं, जैसे कि उस देश कि राजधानी वारसॉ। क्राकुफ़ भी इसके किनारे पर स्थित है।\n\n", "id": "465601", "title": "विस्चुला नदी"}
{"url": "https://hi.wikipedia.org/wiki?curid=465605", "text": "टैडपोल आकाशगंगा\n\nटैडपोल आकाशगंगा () एक स्पायरल आकाशगंगा है जो पृथ्वी से ४० करोड़ प्रकाशवर्ष दूर है उत्तरी तारामंडल ड्रेको में स्थित है। इसकी सबसे बड़ी विशेषता तारों की एक दूम है जो २.८० लाख प्रकाशवर्ष लंबी और काफ़ी घनत्व वाली है।\n", "id": "465605", "title": "टैडपोल आकाशगंगा"}
{"url": "https://hi.wikipedia.org/wiki?curid=465655", "text": "सरमती लोग\n\nसरमती लोग () प्राचीनकाल में दक्षिणी रूस, युक्रेन और बाल्कन प्रदेश में बसने वाली एक जाति थी। सरमती ईरानी भाषाएँ बोलते थे और इस क्षेत्र में इनका प्रभाव पाँचवी शताब्दी ईसापूर्व से चौथी शताब्दी ईसवी तक रहा। यह स्किथी लोगों के पश्चिम में थे और उनसे सम्बंधित थे इसलिए कभी-कभी इन दोनों जातियों को इकट्ठे स्किथी-सरमती बुलाया जाता है। अपने चरम पर सरमती लोग पश्चिम में विस्चुला नदी से लेकर पूर्व में वोल्गा नदी, कृष्ण सागर और कैस्पियन सागर के छोरों तक और दक्षिण में कॉकस क्षेत्र तक फैले हुए थे। चौथी सदी ईसवी में गॉथ और हूण लोग इनके इलाक़ों में आ घुसे और सरमतियों की शक्ति घटती चली गई। मध्य काल में सरमतियों के वंशज अलान कहलाए जाने लगे और आधुनिक काल में यह ओसेती के नाम से जाने जाते हैं।\n\n", "id": "465655", "title": "सरमती लोग"}
{"url": "https://hi.wikipedia.org/wiki?curid=465661", "text": "बटाईदारी\n\nबटाईदारी कृषि की उस व्यवस्था को कहा जाता है जिसमें ज़मीन का मालिक उसपर काम करने वाले किसान को अपनी ज़मीन का प्रयोग करने का अधिकार इस शर्त पर देता है कि किसान अपनी फ़सल का कुछ हिस्सा उसके हवाले कर देगा। दुनिया भर में बटाईदारी की बहुत सी प्रणालियाँ रही हैं। उदाहरण के लिए भारतीय उपमहाद्वीप में मुग़ल और अंग्रेज़ी ज़माने की ज़मींदारी व्यवस्था में किसी गाँव की ज़मीन को उस गाँव के ज़मींदार की सम्पत्ति माना जाता था और वह गाँव के अन्य निवासियों को उसपर तभी काम करने देता था अगर वे उसे अपनी फ़सल का हिस्सा दें। अमेरिका में 'शेयरक्रॉपिन्ग' (sharecropping), इटली में 'मेत्ज़ाद्रिया' (mezzadria), फ़्रांस में 'मेतायाझ़' (métayage) और स्पेन में 'मेदियेरो' (mediero) इसके अन्य उदाहरण हैं। इस्लामी शरिया क़ानून में भी बाग़ों पर काम करने के लिए एक 'मुसाक़त' नाम की बटाईदारी व्यवथा का उल्लेख है।\n\n", "id": "465661", "title": "बटाईदारी"}
{"url": "https://hi.wikipedia.org/wiki?curid=465665", "text": "उच्चिष्ठ और निम्निष्ठ\n\nगणित में किसी फलन के सबसे अधिक और सबसे कम मान को उस फलन का उच्चिष्ट और निम्निष्ट (maximum and minimum ; बहुवचन : maxima and minima) कहते हैं। उच्चिष्ट और निम्निष्ट को सम्मिलित रूप से चरम (extrema ; एकवचन: extremum) कहते हैं। ये उच्चिष्ट और निम्निष्ट फलन के किसी सीमित क्षेत्र में हो सकते हैं अथवा उस फलन के सम्पूर्ण डोमेन में। फलन के किसी सीमित क्षेत्र में स्थित उच्चिष्ट और निम्निष्ट को 'स्थानीय चरम' (local or relative extremum) कहते हैं जबकि फलन के सम्पूर्ण डोमेन में फलन का जो सबसे अधिक/कम मान हो उसे 'ग्लोबल चरम' (global or absolute extremum) कहते हैं। पार्श्व चित्र में लोबल और लोकल चरम मान दिखाये गये हैं।\n\nइससे अधिक व्यापक रूप से कहें तो, किसी समुच्चय का उच्चिष्ट और निम्निष्ट, उस समुच्चय के सदस्यों में सबसे अधिक और सबसे कम मान वाले सदस्य होते हैं। \n\nफलनों के चरम मानों को निकालना ही इष्टतमकरण (optimization) का उद्देश्य है। \n\nहम निम्नलिखित फलन पर विचार करते हैं (सामने इस फलन के ग्राफ को देखें)\n\nसबसे पहले हम इस फलन का प्रथम अवकलज निकालते हैं और उसको शून्य (0) के बराबर रखकर सम्भावित उच्चिष्ट/निम्निष्ट का पता लगाते हैं।\n\nइस बात को सुनिश्चित करने के लिये कि x = 0 पर उच्चिष्ट/निम्निष्ट है, हम इस x=0 पर इस फलन के द्वितीय अवकलज का मान निकालते हैं और देखते हैं कि दोनों बिन्दुओं (x = 1 तथा x = 2) पर द्वितीय अवकलज धनात्मक है या ऋणात्मक।\n\nनिम्नलिखित फलन को लेते हैं-\nइसका प्रथम अवकलज निकालते हैं:\nफलन का द्वितीय अवकलज यह है: \n\nप्रथम अवकलज को शून्य (0) रखने पर x का मान निम्नलिखित मिलता है-\nformula_10 पर फलन के द्वितीय अवकलज का मान ऋणात्मक है, अतः x=x_1 पर इस फलन का उच्चिष्ट है।<br>\nइसी प्रकार हम देखते हैं कि formula_11 पर फलन के द्वितीय अवकलज का मान धनात्मक है, अतः x_2 पर फलन का निम्निष्ट है।\n\nनिम्नलिखित फलन पर विचार करें जिसका ग्राफ सामने दिया गया है-\n\nसबसे पहले हम इस फलन का प्रथम अवकलज निकालते हैं और उसको शून्य के बराबर रखकर सम्भावित उच्चिष्ट/निम्निष्ट का पता लगाते हैं।\n\nइस बात को सुनिश्चित करने के लिये कि x = 0 पर उच्चिष्ट/निम्निष्ट है, हम इस x=0 पर इस फलन के द्वितीय अवकलज का मान निकालते हैं और देखते हैं कि यह धनात्मक है या ऋणात्मक।\n\nअतः हम निष्कर्ष निकालते हैं कि इस फलन का कोई न उच्चिष्ट है न कोई निम्निष्ट।\n\n\n\n", "id": "465665", "title": "उच्चिष्ठ और निम्निष्ठ"}
{"url": "https://hi.wikipedia.org/wiki?curid=465668", "text": "अभिकलनात्मक गणित\n\nअभिकलनात्मक गणित (Computational mathematics) ज्ञान के उन क्षेत्रों से संबन्धित है जहाँ अभिकलन की भूमिका बहुत महत्व की है। १९५० के दशक तक अभिकलनात्मक गणित, अनुप्रयुक्त गणित का अलग प्रभाग बन चुका था। इसमें अल्गोरिद्म, आंकिक विधियों (numerical methods) तथा प्रतीकात्मक विधियों (symbolic methods) का अध्ययन किया जाता है।\n\nसम्प्रति, अभिकलनात्मक गणित में निम्नांकित विषय शामिल हैं-\n\n\n", "id": "465668", "title": "अभिकलनात्मक गणित"}
{"url": "https://hi.wikipedia.org/wiki?curid=465676", "text": "संस्थितिविज्ञान\n\nसंस्थितिविज्ञान या टोपोलॉजी गणित का बड़ा क्षेत्र है। इसे ज्यामिति के विस्तार के रूप में देखा जाता है। इसमें उन गुणों का अध्ययन किया जाता है जो वस्तुओं को सतत रूप से विकृत करने पर उनमें बने रहे हैं। उदाहरण के लिये किसी चीज को बिना फाड़े या साटे हुए तानने पर आने वाली विकृतियाँ। संस्थिति का विकास ज्यामिति तथा समुच्चय सिद्धान्त से हुआ है।\n\n'टोपोलॉजी' शब्द से दो चीजों का बोध होता है : \n\nसंस्थितिविज्ञान एक विस्तृत क्षेत्र वाला विषय है। इसके कई उपक्षेत्र हैं। इसके कुछ प्रमुख क्षेत्र निम्नांकित हैं:\n\n\n", "id": "465676", "title": "संस्थितिविज्ञान"}
{"url": "https://hi.wikipedia.org/wiki?curid=465679", "text": "संक्रिया विज्ञान\n\nसंक्रिया विज्ञान (Operations research ; ब्रितानी प्रयोग में Operational Research) ज्ञान का वह क्षेत्र है जो प्रगत वैश्लेषिक विधियों की सहायता से बेहतर निर्णय लेने में मदद करता है। प्रायः यह गणित का उपक्षेत्र माना जाता है। कभी-कभी 'प्रबन्धन विज्ञान' (management science) तथा 'निर्णय विज्ञान' (decision science) इसके आधुनिक लगने वाले पर्यायवाची की तरह प्रयुक्त होते हैं।\n", "id": "465679", "title": "संक्रिया विज्ञान"}
{"url": "https://hi.wikipedia.org/wiki?curid=465681", "text": "तावीज़\n\nतावीज़ या जंतर ऐसी किसी वस्तु को कहते हैं जो सौभाग्य लाने के लिए या दुर्भाग्य और बुरी नज़र से बचाने के लिए रखी जाए। यह किसी भी प्रकार की वस्तु हो सकती है, जैसे की काला धागा, रत्न, मूर्तियाँ, रुद्राक्ष, सिक्के, चित्र, अंगूठियाँ, पौधे, वग़ैराह। भारतीय उपमहाद्वीप में अक्सर यह किसी माला में कोई धार्मिक वस्तु पिरो के बनाए जाते हैं, जैसे कि रुद्राक्ष या एक छोटी सी थैली में बंद किसी मन्त्र या आयत की पर्ची। यह किसी धार्मिक ग्रन्थ या लेख के रूप में भी हो सकती है, जैसे किसी बीमार के तकिये के नीचे अक्सर हनुमान चालीसा रख दी जाती है।\n\n\n", "id": "465681", "title": "तावीज़"}
{"url": "https://hi.wikipedia.org/wiki?curid=465690", "text": "आयत (क़ुरआन)\n\nआयत (, आयह) अरबी भाषा का एक शब्द है जिसका अर्थ 'निशान(signature)' होता है। इस्लाम के धार्मिक ग्रन्थ क़ुरान की सबसे छोटी ईकाई को आयत कहते हैं। क़ुरान के हर अध्याय का नाम 'सूरा' होता है और हर सूरे में बहुत सी आयत होती हैं। अलग सूरे अलग लम्बाई के हैं और इनमें ३ से लेकर २८६ आयत हैं। पूरे क़ुरान में कुल मिलकर ६,२४० आयत हैं।\n\nसूरा अल-जासिया ४५:६ में लिखा है कि:\n\n\n", "id": "465690", "title": "आयत (क़ुरआन)"}
{"url": "https://hi.wikipedia.org/wiki?curid=465691", "text": "प्रमाणभार\n\n'प्रमाणभार' (Burden of prof) के दो अर्थ हैं : \n\nकई विषय ऐसे होते हैं, जिनके लिये प्रमाण की आवश्यकता नहीं होती। अन्यान्य संबद्ध विषयों को साक्ष्य के द्वारा प्रमाणित करते हैं। साक्षी के कथन, स्वीकारोक्ति एवं उपयुक्त कागजों (Document) की पेशी साक्ष्य के अंतर्गत हैं। साक्ष्य देने का प्रथम दायित्व उस पक्ष पर हैं, जिसे मामले को प्राथमिक रूप में प्रमाणित करना है।\n\nप्रत्येक पक्ष पर प्रमाणभार का अपना-अपना दायित्व रहता है। जिस पक्ष पर प्रमाण देने का दायित्व रहता है, वह यदि उपयुक्त साक्ष्य प्रस्तुत न करे तो न्यायालय उसके विरुद्ध अपना निर्णय देगा।\n\nदंडाभियोग के मामलों में प्रमाणभार मामला चलानेवाले (चतवेमबनजवत) पर रहता है। इस नियम का कोई अपवाद नहीं है। कानून की प्रकल्पना है कि अभियुक्त निर्दोष है, जब तक उसके विरुद्ध लाया हुआ अभियोग बिल्कुल निस्संदेह प्रमाणित न कर दिया जाय। अत: ऐसे मामलों में प्रमाणभार मामला चलानेवाले पर रहता है एवं अभियोग का प्रत्येक चरण उसे ही प्रमाणित करना होता है, भले ही उसे नकारात्मक विषयावस्तु (Negative Averment) पर ही साक्ष्य क्यों न देना पड़े। अभियुक्त को अपने को निर्दोष प्रमाणित नहीं करना पड़ता।\n\nदीवानी मामलों में प्रमाणभार का दायित्व उस पक्ष पर है, जो विवादास्पद विषय में अपने स्वत्व को उपस्थित करता है। यह नियम इस सिद्धांत पर आधारित है कि जो पक्ष किसी विषय के अस्तित्व का समर्थन करे, उसे ही उसका प्रमाण देना चाहिए, न कि प्रतिपक्षी को जो विवादास्पद विषय के अस्तित्व को स्वीकार नहीं करता। अत: दीवानी मामालों में प्रमाणभार वादी पर रहता है। यदि वह उस दायित्व को निभाता है तथा मामले को प्राथमिक रूप में प्रमाणित करता है, जिससे उसे त्राण (Relief) मिल सके तो ऐसी स्थिति में उसके दावे के विरुद्ध प्रमाण देने का दायित्व प्रतिवादी पर चला जाता है। साक्ष्य के दौरान में प्रमाणभार का दायित्व कब वादी से प्रतिवादी पर एवं प्रतिवादी से वादी पर चला जायगा, कहना कठिन है। परस्पर दिए गए साक्ष्य के अनुसार यह बदलता रहता है। किंतु अंतत: प्रमाणभार उस पक्ष पर रहता है, जो प्रतिपक्षी के साक्ष्य के उत्तर में साक्ष्य नहीं देने से, मामले में पराजित होगा। मामले से स्वीकृत साक्ष्य के आधार पर ही न्यायालय विवादास्पद दावे की परीक्षा करता है एवं जिस पक्ष को साक्ष्य की बहुलता प्राप्त होती है, उसी के पक्ष में अपना निर्णय देता है।\n\nबहुधा लोग दूसरों के नाम से भूमि अथवा अन्यान्य संपत्ति खरीदते हैं। इन्हें 'बेनामी' कहते हैं। जो पक्ष 'बेनामी' को न्यायालय से अमान्य घोषित कराना चाहता है, उसी पर इस बात का प्रमाणभार रहता है कि वास्तव में खरीदार कोई दूसरा ही है तथा जिसके नाम संपत्ति खरीदी गई है, वह केवल नाम का ही खरीददार है। इस प्रसंग में खरीद की रकम कहाँ से आई, यह बात विशेष रूप से विचारणीय होती है।\n\nकिसी दीवानी मामले में यदि कोई पक्ष यह कहे कि उसका मामला किसी निर्दिष्ट देशाचार किंवा कुलाचार पर आधारित है तथा देश का साधारण कानून उसके मामले में लागू नहीं होता तो उसे ही उक्त देशाचार अथवा कुलाचार को निर्विवाद रूप से प्रमाणित करना होता है।\n\nमानहानि के मामलों में प्रमाणभार वादी पर रहता है। उसे ही पहले साक्ष्य देना पड़ता है कि वह अपने विरुद्ध लाए गए लांछन के लिये दोषी नहीं है। उसके साक्ष्य देने के बाद ही प्रतिवादी इस बात का प्रमाण दे सकता है कि उसने शुद्ध भावना एवं जनहित की दृष्टि से ही वह बात कही थी या लिखी थी, जिसके विरुद्ध वादी ने मामला किया है।\n\nयदि सरकार की ओर से यह दावा किया जाय कि कोई व्यक्ति बिना उत्तराधिकारी छोड़े मर गया है, अत: उसकी संपत्ति 'एस्चीट' (Escheat) के कानून के अनुसार सरकार की है तो सरकार पर इस बात का प्रमाणभार रहेगा कि संपत्ति का अंतिम अधिकारी बिना उत्तराधिकारी छोड़े मरा।\n\nयदि कोई जाली चेक पर किसी को रुपए दे देता है तो बैंक पर इस बात का प्रमाणभार होगा कि चेके बाबत उसकी ओर से कोई असावधानी नहीं हुई।\n\nविद्वेषपूर्ण मामले (Malicious Prosecution) के दावे में वादी को ही प्रमाणित करना पड़ता है कि प्रतिवादी ने विद्वेष से एवं युक्तिसंगत कारण का अभाव रहते हुए वादी पर दंडाभियोग का मामला चलाया था।\n\nयदि किसी स्त्री का पति यह कहे कि उसकी स्त्री दूसरे पुरुष के साथ दुष्टाचरण में थी तो उसे ही स्त्री के दुष्टाचरण को प्रमाणित करना होगा।\n\nहिंदू विधान में कानून की ऐसी कोई कल्पना नहीं है कि संयुक्त परिवार होने से ही परिवार के सदस्यों की संपति संयुक्त है। किंतु यदि स्वीकार कर लिया जाय या प्रमाणित हो जाय कि कोई हिंदू परिवार संयुक्त है तथा संयुक्त परिवार की संपत्ति इसके अधीन है तो इस क्रम में कानून की प्रकल्पना है कि संयुक्त परिवार के भिन्न भिन्न सदस्यों के अधीन सदस्य यदि व्यक्तिगत रूप में उक्त संपत्ति का दावा करें तो उन्हें ही प्रमाण देना पड़ेगा कि संपत्ति उनकी अपनी है, संयुक्त परिवार की नहीं।\n\nयदि किसी दस्तावेज का निष्पादन (Execution) प्रमाणित हो, किंतु यह कहा जाय कि जिस समय दस्तावेज लिखा जा रहा था, उस समय दस्तावेज बनानेवाले विक्षिप्त था, तो मस्तिष्क की विक्षिप्ता का प्रमाणभार दस्तावेज बनानेवाले पर है। यदि वह व्यक्ति दस्तावेज के निष्पादन के पहले विक्षिप्त रहा हो, पर यह कहा जाय कि दस्तावेज बनाने के समय वह मानसिक संतुलन में था, तो इसका प्रमाणभार भी उसी पर रहेगा।\n\nयदि किसी दस्तावेज के निष्पादन को प्रमाणित मान लिया जाय, किंतु उसमे वर्णित विषय को असत्य एवं नकली कह कर ऐसा आक्षेप किया जाय कि उसके अनुसार कार्य करने का उद्देश्य नहीं था, तो उक्त आक्षेपकारी पर इस कथन का प्रमाणभार रहेगा।\n\nयदि रजिस्टरी किए अथवा न किए हुए किसी दस्तावेज को मामले में स्वीकार कर लिया जाय तो इस बात का प्रमाणभार कि इसमें प्रतिफल नहीं था, दस्तावेज बनानेवाले पर है।\n\nदीवानी मामलों में प्रमाणभार के प्रसंग में लागू उक्त साधारण कानून के दो विकल्प है : \n\nदंडाभियोग की अपील में प्रमाणभार साधारणत: मामला चलानेवाले पर रहता है। न्यायालय को यह देखना होता है कि अभियुक्त को दिया गया दंड ठीक है या नहीं। यदि किसी ऐसे निर्णय के विरुद्ध अपील हो, जहाँ अभियुक्त को मुक्त कर दिया गया है, तो वहाँ मामला चलानेवाले पर प्रमाणभार का दायित्व और भी गुरुतर है।\n\nदीवानी अपील में प्रमाणभार अपील करनेवाले पर है। उसे ही प्रमाणित करना पड़ता है कि अपील के अंतर्गत दिया हुआ निर्णय गलत है।\n\n\n", "id": "465691", "title": "प्रमाणभार"}
{"url": "https://hi.wikipedia.org/wiki?curid=465693", "text": "उपरिचर\n\nउपरिचर कुरुवंश के एक प्रतापी राजा थे। इनका वास्तविक नाम 'वसु' था और 'उपरिचर' इनकी उपाधि थी। ये चंद्रवंशी सुधन्वा की शाखा में उत्पन्न कृती (मतांतर से कृतयज्ञ, कृतक) के पुत्र थे। \n\nइन्हें मृगया का व्यसन था, लेकिन बाद में यह व्यसन छूट गया और ये तपश्चर्या के प्रति विशेष अनुरक्त हो गए। इंद्र की आज्ञा से इन्होंने चेदि देश पर विजय प्राप्त की जिससे प्रसन्न हो इंद्र ने इन्हें स्फटिक के बना विमान और वैजयंती माला उपहार में दी। ये सदा उक्त विमान में बैठकर आकाश में विचरण करते रहे थे इसलिए इन्हें उपरिचर कहा जाने लगा। इंद्रमाला धारण करने के कारण इन्हें इंद्रमाली नाम भी प्राप्त है। शुक्तिमती नदी को कोलाहल नमक पर्वत रोक रहा है, यह देखकर इन्होंने पाद प्रहार से पर्वत में विवर बना दिया। शक्तिमती उस विवर से बहने लगी और पर्वत के संयोग से उसे एक पुत्र तथा एक पुत्री प्राप्त हुई जिन्हें उसने उपरिचर को दे दिया। पुत्र को राजा ने अपना सेनापति बनाया और गिरिका नाम की उस कन्या के साथ विवाह कर लिया। गिरिका ऋतुमती हुई तो पितरों की आज्ञा से राजा मृगया हेतु वन में चले गए। परंतु पत्नी की याद आते ही वहाँ उनका रेत स्खलित हो गया जिसे उन्होंने एक श्येन के द्वारा अपनती पत्नी के पास भेजा। लकिन मार्ग में एक अन्य श्येन के झपटने से उक्त रेत यमुना में गिरा और उससे मत्स्यरूपा अद्रिका आपन्नसत्वा हुई। अद्रिका धीवर द्वारा पकड़ी गई और चीरने पर उसके पेट से एक पुत्र तथा एक पुत्री मिली जिन्हें राजा को दे दिया गया। मत्स्य नामक पुत्र को राजा ने अपने पास रखा और कन्या धीवर को लौटा दी। यही कन्या मत्स्यगंधा (सत्यवती) के नाम से प्रसिद्ध हुई और इसी से वेदव्यास का जन्म हुआ।\n", "id": "465693", "title": "उपरिचर"}
{"url": "https://hi.wikipedia.org/wiki?curid=465695", "text": "रणवीर सिंह\n\nरणवीर सिंह (; जन्म रणवीर सिंह भवनानी ६ जुलाई १९८५) एक भारतीय अभिनेता है। मुबई में जन्मे सिंह हमेशा से ही अभिनेता बनना चाहते थे परन्तु कॉलेज के दिनों में उन्हें लगा की अभिनय का ख्याल काफ़ी दूर की बात है और उन्होंने लेखन की ओर लक्ष्य केंद्रित किया। इंडियाना युनिवर्सिटी, ब्लूमिंगटन से बैचलर ऑफ आर्ट्स की डिग्री करते वक्त सिंह पुनः अभिनय की ओर आकर्षित हुए और वापस भारत में आने के बाद उन्होंने मुख्य किरदारों के लिए हिन्दी फ़िल्म उद्योग में ऑडिशन देने शुरू किए।\n\n२०१० में सिंह ने यश राज फिल्म्स की नई फ़िल्म \"बैंड बाजा बारात\" के लिए ऑडिशन दिया और भूमिका प्राप्त करने में सफल रहे। यह रोमांस कॉमेडी शादियों के योजनाकारों पर आधारित थी और रणवीर को एक पारंपरिक दिल्ली के लड़के, बिट्टू, का किरदार निभाना था। फ़िल्म के निर्देशक मनीष शर्मा ने उन्हें दिल्ली यूनिवर्सिटी के कैम्पस में भोजन अवकाश के दौरान भेजा जहा से उन्हें अपने किरदार के लिए प्रेरणा मिली। रिलीज़ के बाद \"बैंड बाजा बारात\" व्यपतिक और समीक्षा की दृष्टी से हिट फ़िल्म साबित हुई और रणवीर को अपनी भूमिका के लिए सर्वश्रेष्ठ नए पुरुष अभिनेता के फ़िल्मफेयर पुरस्कार से सम्मानित किया गया।\n\nरणवीर का जन्म ६ जुलाई १९८५ को मुंबई में हुआ।\n\n", "id": "465695", "title": "रणवीर सिंह"}
{"url": "https://hi.wikipedia.org/wiki?curid=465698", "text": "जोसेफ फ़ूर्ये\n\nजोसेफ फ़ूर्ये (Fourier, Joseph, 1768-1830 ई.) फ्रांसीसी गणितज्ञ थे। उनका जन्म ओक्सैर में हुआ। आठ वर्ष की उम्र में ही ये अनाथ हो गए थे, परंतु सौभाग्यवश अपने हितैषियों की सहायता से इन्हें एक सैनिक स्कूल में प्रवेश मिल गया, जहाँ इन्होंने गणित के अध्ययन में आशातीत सफलता प्राप्त की और शीघ्र ही एक सैनिक स्कूल में गणित के प्रोफेसर हो गए। फ्रांस की क्रांति में इन्होंने सक्रिय भाग लिया और मिस्र पर आक्रमण में भी नेपोलियन के साथ गए। तदुपरांत इन्होंने पिंडों में ताप के विस्तार पर सफल शोथ किए, जिनका वर्णन इनकी प्रसिद्ध पुस्तक 'ला थेओरि अनालितिक द ला शालर' (La Theorie Analytique de la Chaleur) में है।गणितीय भौतिक शास्त्र के निर्धारित सीमांत के मानवाले निर्मेयों के (जिनमें आंशिक अवकल समीकरण के अनुकलन की आवश्यकता हो) हल की आधुनिक विधियों के लिए, यह मूल पुस्तक है। इसमें प्रसिद्ध 'फूर्ये श्रेणी' (Fourier series) का भी वर्णन है। 'संख्यात्मक समीकरण के विश्लेषण' पर भी इन्होंने महत्वपूर्ण शोध किए।\n\n", "id": "465698", "title": "जोसेफ फ़ूर्ये"}
{"url": "https://hi.wikipedia.org/wiki?curid=465699", "text": "अनलहक\n\nअनलहक सूफियों की एक इत्तला (सूचना) है जिसके द्वारा वे आत्मा को परमात्मा की स्थिति में लय कर देते है। सूफियों के यहाँ खुदा तक पहुँचने के चार दर्जे है। जो व्यक्ति सूफियों के विचार को मानता है उसे पहले दर्जे क्रमश: चलना पड़ता है - शरीयत, तरीकत मारफत और हकीकत। पहले सोपान में नमाज, रोजा और दूसरे कामों पर अमल करना होता है। दूसरे सोपान में उसे एक पीर की जरूरत पड़ती है-पीर से प्यार करने की और पीर का कहा मानने की। फिर तरीकत की राह में उसका मस्तिष्क आलोकित हो जाता है और उसका ज्ञान बढ़ जाता है; मनुष्य ज्ञानी हो जाता है (मारफत)। अंतिम सोपान पर वह सत्य की प्राप्ति कर लेता है और खुद को खुदा में फना कर देता हैं। फिर 'दुई' का का भाव मिट जाता है,'मैं' और 'तुम' में अंतर नहीं रह जाता। जो अपने को नहीं सँभाल पाते वें 'अनलहक' अर्थात्‌ 'मैं खुदा हूँ' पुकार उठते हैं। इस प्रकार का पहला व्यक्ति जिसने 'अनलहक' का नारा दिया वह मंसूर-बिन-हल्लाज था। इस अधीरता का परिणाम प्राणदंड हुआ। मुल्लाओं ने उसे खुदाई का दावेदार समझा और सूली पर लटका दिया।\n\n", "id": "465699", "title": "अनलहक"}
{"url": "https://hi.wikipedia.org/wiki?curid=465701", "text": "वर्ल्ड चैम्पियनशिप रेसलिंग\n\nवर्ल्ड चैम्पियनशिप रेसलिंग, निगमन () एक अमेरिकी पेशेवर कुश्ती प्रोमोशन था, जो 1988 से 2001 तक अस्तित्व में रहा।\n", "id": "465701", "title": "वर्ल्ड चैम्पियनशिप रेसलिंग"}
{"url": "https://hi.wikipedia.org/wiki?curid=465743", "text": "गोविंद कुमार सिंह\n\nगोविंद कुमार सिंह एक भारतीय फैशन डिजाइनर हैं। वह लतस डिजाइन, एक टीवी रियलिटी शो के दो श्रृंखला म है और 2011 सीरीज जीती.सिंह ने 2011 में वास्तविकता पर आधारित प्रतियोगिता चलो डिजाइन जीता. श्रृंखला में अन्य सभी प्रतियोगियों के साथ के रूप में, वह कपास के साथ काम करने के लिए एक फैशन संग्रह डिजाइन [3] [4] 2010 में सबसे सृजनात्मक और अभिनव डिजाइन संग्रह पुरस्कार जीता. [2] निफ्ट स्नातक फैशन शो में. उन्होंने यह भी चलो डिजाइन के पहले सत्र, 2009 में सर्वश्रेष्ठ Prêt डिजाइनर पुरस्कार जीता. [5]", "id": "465743", "title": "गोविंद कुमार सिंह"}
