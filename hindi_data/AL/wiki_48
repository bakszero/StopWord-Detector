{"url": "https://hi.wikipedia.org/wiki?curid=475825", "text": "कार्बनी कल्प\n\nकार्बनप्रद तंत्र (Carboniferous System) उन शैलों के समुदाय को कहते हैं जिनसे पत्थर का कोयला और उसी प्रकार के कार्बनमय पदार्थ मिलते हैं। जिस युग में यह तंत्र बना उसे कार्बनी कल्प (Carboniferous period) कहते हैं।\n\nसन्‌ 1822 ई. में डब्ल्यू.डी. कानीबियर ने इस तंत्र का नाम कार्बनिफ़रस इसलिए रखा कि इसे अंतर्गत समस्त इंग्लैंड का कोयला आ जाता है। इस तंत्र के अंतर्गत विश्व की अधिकांश मुख्य कोयला खानें भी आ जाती हैं। इस दृष्टि से भी यह सर्वथा उचित प्रतीत होता है। कार्बनप्रद युग और गिरियुग (Permian) में कई बातें समान होने के कारण कुछ विद्वान्‌ इन दोनों युगों का एक ही नामकरण करते हैं; जैसे एन्थ्रौकोलियिक, कार्बोपरमियन, पैलियो-परमियन अथवा परमो-कार्बनिफ़रस।\n\nइस युग के पादप विशेष महत्व के हैं। इनकी अत्यधिक वृद्धि हुई और इनके कारण इस युग के कार्बन का निर्माण हो सका। इस युग के स्थल पादपों में पर्वांग (ferm), पर्वांग के ही समान टेरिडोस्पर्म (Pteridosperm), साइक्राडोफ़िलिकल, लाइकोपॉड (lycopod) और अश्वपुच्छ (equistum), प्रजाति की प्रधानता थी।\n\nइस तंत्र पादछिद्रगण (foraminifera) नामक जीव शैलनिर्माण और स्तरनिर्माण के रूप में पहली बार महत्वपूर्ण हुए। प्रवाल भी महत्व के हैं जिनमें से लांसडेलिया तथा लिथॉस्ट्रोशन महत्वपूर्ण हैं और जिनका एक निश्चित स्तरनिर्माण है। स्थल संधिपादों (आर्थोपोडा) में भीमकाय कीट थे, व्याधिपतंग (ड्रैगन फ़्लाइ) के पंखों का फैलाव उन दिनों 2।। फुट का था जिससे यह प्रकट होता है कि उस युग का वातावरण अधिक घना था, परंतु पंखों का यह आकार वायु में प्रतिद्वंद्विता के अभाव के कारण भी हो सकता है, क्योंकि उस समय पक्षियों का प्रादुर्भाव नहीं हुआ था। ब्राइयोज़ोआ (हरिता जीवा) नामक प्राणी प्राय: बहुतायत में थे जिनमें से फ़ेनेस्टेला कहलानेवाली प्रजाति अति व्याप्त थी। बाहुपाद (Brachiopoda) भी प्रचुर संख्या में थे और उनमें स्पीरीफ़ेरा और प्रोडक्टस प्रजातियाँ अधिक थीं। उदरपाद (Gastropod) में बेलरोफ़ान सुविस्तृत प्रजाति थी और फलकक्लोमा में यरेडिसमा प्रजाति उत्तर कार्बनप्रद युग में सुविस्तृत थी। शीर्षपादों (Cephalopoda) में गोनियाटाइटीज़ (Goniatites) अधिक थे।\n\nपृष्ठवंशी जीवों में चौपायों का प्रादुर्भाव उल्लेखनीय है। अभी हमें उनके पादचिह्नों का ही ज्ञान है।\n\nभारत के कार्बनप्रद शैल अवर, मध्य और उत्तर भागों में विभक्त किए गए हैं। अवर और मध्य कार्बनप्रद शैलों के अवसादन के उपरांत, भारत के भौतिक इतिहास में विशाल क्रांतियाँ घटित हुईं, जिनके परिणामस्वरूप स्थल और समुद्र के वितरण में विशेष परिवर्तन हुए।\n\nकैब्रियन युग के बाद आनेवाले सुपुरा कल्प के प्रांरभ में प्रायद्वीपीय भारत के बाहर के स्थल और समुद्र का पुन: विस्तरण हुआ। फलत: उस विशाल भूखंड में, जहाँ पर आज हम विशाल हिमालय को देखते हैं, टेथिस नाम से प्रसिद्ध एक सागर फैल गया। इसका विस्तार स्पेन से लेकर चीन तक लगातार था। इस टेथिस सागर ने उत्तर यूरेशिन महाद्वीप को दक्षिण गोंडवाना महाद्वीप से पृथक कर रखा था।\n\nयूरोप में रूस एक ऐसा देश है जहाँ पर कार्बप्रद शैलों का विकास अन्य स्थानों की अपेक्षा पहले हुआ है। ब्रिटेन में इस युग के शैलों का दो भागों में विभाजन किया गया है जो दो विभिन्न कालों में बने हैं। ब्रिटेन की भाँति, अमरीका में भी ये शैल दो भागों में विभक्त हैं। एशिया में ये शैल हिंदचीन, चीन, मंगोलिया, जापान, साइबेरिया आदि देशों में मिलते हैं।\n\nभारतवर्ष में अवर तथा मध्य कार्बनप्रद शैल स्पीती और कश्मीर में मिलते हैं। उत्तर कार्बन प्रद शैलों का अत्युत्तम विकास सॉल्ट रेंज (Salt Range) में हुआ है।\n\n", "id": "475825", "title": "कार्बनी कल्प"}
{"url": "https://hi.wikipedia.org/wiki?curid=475829", "text": "नाशी लोग\n\nनाशी () दक्षिणी चीन में हिमालय के छोटे पहाड़ों में बसने वाली एक जाति है। यह युन्नान प्रान्त के उत्तर-पश्चिमी भाग और सिचुआन प्रान्त के दक्षिण-पश्चिमी भाग में रहते हैं। युन्नान का लिजिआंग विभाग ख़ासकर इस समुदाय से सम्बंधित है। सन् २००० में इनकी आबादी लगभग ३ लाख अनुमानित की गई थी। माना जाता है कि नाशियों के पूर्वज तिब्बत से आये थे और ज़मानों से यह चीन के तिब्बत और भारत के व्यापार में अहम भूमिका निभाते आ रहे हैं। नाशी लोग तिब्बती-बर्मी भाषा-परिवार की नाशी भाषा बोलते हैं। यह समुदाय मोसुओ समुदाय से बहुत मिलता-जुलता है, हालांकि मोसुओ लोग अभी भी अपनी तिब्बतियों से मिलती हुई पहचान बनाए हुए हैं जबकि नाशी लोगों के चीनी सभ्यता के कुछ पहलुओं को अपना लिया है।\n\nनाशी लोगों का अपना 'दोंगबा' () नामक धर्म है। नाशी भाषा में इस शब्द का अर्थ 'बुद्धिमान पुरुष' है। इसकी शुरुआत तिब्बत से आए हुए एक दोंगबा शीलो नामक साधू से हुई मानी जाती है जो आज से लगभग ९०० साल पहले बाईशुईताई शहर के क़रीब एक गुफ़ा में रहते थे। इस धर्म में तिब्बत के प्राचीन बोन धर्म के बहुत से तत्व मिलते हैं।\n\nनाशी लोगों में हिन्दुओं और बौद्धों की तरह मृतों का अग्निदाह करने का रिवाज है।\n\n", "id": "475829", "title": "नाशी लोग"}
{"url": "https://hi.wikipedia.org/wiki?curid=475833", "text": "नाशी भाषा\n\nनाशी भाषा (), जिसे लोमी, मोसो और मोसू भी कहा जाता है, दक्षिणी चीन में बसने वाले नाशी लोगों द्वारा बोली जाने वाली तिब्बती-बर्मी भाषा या भाषाओँ का समूह है। सन् २०१० में नाशी बोलने वालों की आबादी लगभग ३ लाख अनुमानित की गई थी। तिब्बती-बर्मी परिवार में यह लोलो-बर्मी उपशाखा की सदस्य हैं और इन्हें यी लोगों की नोसू भाषा और बर्मी भाषा के क़रीब माना जाता है।\n\nदो प्रकार की नाशी भाषाएँ परिभाषित की गई हैं। पश्चिमी नाशी भाषा में काफ़ी मानकीकरण हुआ है जबकि पूर्वी नाशी में बहुत सी उपभाषाएँ हैं जिनके बोलने वाले एक-दूसरे को समझ नहीं सकते।\n\nनाशी को उसकी अपनी नाशी लिपि और एक अन्य गेबा () नामक लिपि में लिखा जाता है। गेबा एक सच्ची वर्णमाला न हो कर के एक शब्दांश-माला है जिसका प्रयोग अक्सर धार्मिक मन्त्रों को लिखने के लिए किया जाता है।\n\n", "id": "475833", "title": "नाशी भाषा"}
{"url": "https://hi.wikipedia.org/wiki?curid=475837", "text": "बुख़ारा (बहुविकल्पी)\n\nबुख़ारा और इस से मिलते हुए शब्द कई सन्दर्भों में इस्तेमाल होते हैं:\n", "id": "475837", "title": "बुख़ारा (बहुविकल्पी)"}
{"url": "https://hi.wikipedia.org/wiki?curid=475840", "text": "स्मॉल वण्डर (टीवी शृंखला)\n\nस्मॉल वण्डर () एक अमरीकी काल्पनिक विज्ञान पर आधारित धारावाहिक है जिसका प्रथम प्रसारण ७ सितंबर १९८५ से २० मई १९८९ के बिच किया गया था। यह धारावाहिक एक रोबोटिक्स अभियंता के परिवार के इर्द-गिर्द घूमता है जहां वह गोपनीय तरीके से एक छोटी लड़की का रोबोट मॉडल बनाता है और उसे अपनी बेटी की तरह घर में रखता है। हालांकि यह शो मेट्रोमिडिया प्रोडक्शंस के लिए बनाया गया था परन्तु १९८६ में 20थ सेंच्युरी फॉक्स टेलीविजन ने इसके अधिकार खरीद लिए थे।\n\nयह १९९४ से १९९८ के माध्यम से स्टार प्लस पर भारत में प्रसारित किया गया है, हिंदी में डब की गई।\n\n\n", "id": "475840", "title": "स्मॉल वण्डर (टीवी शृंखला)"}
{"url": "https://hi.wikipedia.org/wiki?curid=475854", "text": "दामोदर स्वरूप 'विद्रोही'\n\nदामोदर स्वरूप 'विद्रोही' (जन्म:2 अक्टूबर 1928 - मृत्यु: 11 मई 2008) अमर शहीदों की धरती के लिये विख्यात शाहजहाँपुर जनपद के चहेते कवियों में थे। यहाँ के बच्चे-बच्चे की जुबान पर विद्रोही जी का नाम आज भी उतना ही है जितना कि तब था जब वे जीवित थे। विद्रोही की अग्निधर्मा कविताओं ने उन्हें कवि सम्मेलन के अखिल भारतीय मंचों पर स्थापित ही नहीं किया अपितु अपार लोकप्रियता भी प्रदान की। उनका एक मुक्तक तो सर्वाधिक लोकप्रिय हुआ:\n\nसम्पूर्ण हिन्दुस्तान में उनकी पहचान वीर रस के सिद्धहस्त कवि के रूप में भले ही हुई हो परन्तु यह भी एक सच्चाई है कि उनके हृदय में एक सुमधुर गीतकार भी छुपा हुआ था। गीत, गजल, मुक्तक और छन्द के विधान पर उनकी जबर्दस्त पकड़ थी। भ्रष्टाचार, शोषण, अत्याचार, छल और प्रवचन के समूल नाश के लिये वे ओजस्वी कविताओं का निरन्तर शंखनाद करते रहे। उन्होंने चीन व पाकिस्तान युद्ध और आपातकाल के दिनों में अपनी आग्नेय कविताओं की मेघ गर्जना से देशवासियों में अदम्य साहस का संचार किया। हिन्दी साहित्य के आकाश में स्वयं को सूर्य-पुत्र घोषित करने वाले यशस्वी वाणी के धनी विद्रोही जी भौतिक रूप से भले ही इस नश्वर संसार को छोड़ गये हों परन्तु अपनी कालजयी कविताओं के लिये उन्हें सदैव याद किया जायेगा। \n\nशाहजहाँपुर जनपद की पुवायाँ तहसील के ग्राम मुड़िया पवार में प्रतिष्ठित वैश्य मुरारीलाल गुप्त के घर 2 अक्टूबर 1928 को जन्मे दामोदर स्वरूप किशोरावस्था में संघर्षो में घिर गये। बचपन में माँ देवकी चल बसीं, पिता मुरारीलाल मुरारी शर्मा के छद्म नाम से भूमिगत थे और समूचे देश में अंग्रेजों के विरुद्ध बगावत के स्वर गूँजने लगे थे। ऐसे में उन्होंने अपना उपनाम विद्रोही रख लिया और जन-सभाओं में कवितायें सुनाकर राष्ट्र जागरण करने लगे। अभावों के बावजूद एम०ए० तक की उच्च शिक्षा प्राप्त की और परिवार पोषण हेतु शाहजहाँपुर के गान्धी फैजाम कालेज में हिन्दी प्रवक्ता की नौकरी शुरू की किन्तु वहाँ भी स्वाभिमान पर आँच आते ही त्यागपत्र दे दिया। कवि सम्मेलनीय आकाशवृत्ति के सहारे पुनः जीवन प्रारम्भ किया और पूरे चार दशक तक काव्यमंचों पर छाये रहे। कवि सम्मेलनों में भाग लेने के कारण विद्रोही जी प्राय: घर से बाहर ही रहे परन्तु उनके ४ बेटी-बेटों के पालनपोषण में उनकी सुशीला पत्नी रमा का योगदान भी कम नहीं आँका जाना चाहिये जिन्होंने आर्य कन्या महाविद्यालय शाहजहाँपुर में अध्यापन कार्य करके घर की गाड़ी को सुचारु रूप से चलाये रक्खा। \n\nआपातकाल के दौरान हिन्दी काव्य मंच पर जो अकम्पित स्वर समय के सत्य को पूरी सक्षमता के साथ गाते रहे, विद्रोही जी उनमें विशिष्ट थे। \"दिल्ली की गद्दी सावधान\" नामक अपनी रचना से पूरे देश में चर्चित हुए विद्रोही जी ने आजीवन अपने तेवर की तेजस्विता और व्यक्तित्व की ठसक बरकरार रखी। \n\nकवि-सम्मेलन के मंच से तो अस्वस्थता के कारण उन्होंने कई वर्ष पूर्व अपने को अलग हटा लिया था किन्तु अपनी अमोघ प्रभाव वाली अनेकानेक रचनाओं के कारण वह साहित्यिक मित्रमण्डली और साहित्यानुरागियों के मध्य सदैव स्मरण किये जाते रहे, किये जाते रहेंगे।\n\n११ मई २००८ को शाहजहाँपुर में विद्रोही का शरीर पंचतत्व में विलीन हो गया। उनकी शव यात्रा में जनपद के राजनेता, समाजसेवी, कवि साहित्यकार, अधिकारी, गणमान्य नागरिक व जनप्रतिनिधि भारी संख्या में सम्मिलित हुए।\n\n१९६० में करहल (मैनपुरी) के एक कालेज में विद्रोही जी ने अपनी लम्बी रचना दिल्ली की गद्दी सावधान! सुनाई तो पुलिस का एक दरोगा मंच पर चढ़ आया और कहा-\"बन्द करो ऐसी कवितायेँ जो शासन के खिलाफ हैं।\" उसी समय कसे (गठे) शरीर का एक लड़का बड़ी फुर्ती से वहाँ पहुँचा और उसने उस दरोगा को मंच पर उठाकर दे मारा। विद्रोही जी ने पूछा ये नौजवान कौन है तो पता चला कि यह मुलायम सिंह यादव है। उस समय मुलायमसिंह उस कालेज के छात्र थे और प्रसिद्ध कवि उदय प्रताप सिंह वहाँ प्राध्यापक थे।\n\nबाद में यही मुलायम सिंह यादव जब उत्तर प्रदेश के मुख्य मन्त्री बने तो उन्होंने विद्रोही जी को उत्तर प्रदेश हिन्दी संस्थान का साहित्य भूषण सम्मान प्रदान किया।\n\nविद्रोही जी ने अपनी रचनाओं के माध्यम से राष्ट्र के प्रति सहज अनुराग, समग्र समर्पण और उसके जीवन-प्रवाह में व्याघात उत्पन्न करने वालों के प्रबल प्रतिरोध की दीक्षा दी। उनकी दृष्टि में कवि, चिन्तक और मनीषी वही है जो जीवन-मूल्यों के प्रति पूर्ण निष्ठावान हो और जिसकी अपनी मान्यताएं सत्ता का रुख देखकर परिवर्तित न होती हों:\n\nमंच पर पौरुष के दक्षिणावर्ती शंख का घोष गुंजित करता विद्रोही जी का स्वर और स्वाभिमान की तेजस्विता से दीप्त उनका दुर्द्धर्ष व्यक्तित्व आने वाली पीढ़ियों के लिये प्रेरणास्रोत रहेगा। मंच पर काव्यपाठ करते समय उनका आत्मविश्वास अक्सर बोलता था:\n\nऔर उनकी यह प्रार्थना भी कितनी लाजबाव थी:\n\n\"एक सच्चा कवि दूसरों को सही राह दिखाने के लिये जीवन भर संघर्ष की भट्टी में जलता ही है\" इस कटु यथार्थ को अभिव्यक्ति देते हुए विद्रोही जी ने कवि के लिये नयी परिभाषा अपने इस लोकप्रिय मुक्तक के माध्यम से रची थी:\n\nप्रो॰ बलराज मधोक के शब्दों में \"विद्रोही जी एक सिद्धान्तवादी व्यक्ति थे। आज के समय जब अवसरवादिता और सिद्धान्तहीनता युगधर्म बनता जा रहा है इस प्रकार के व्यक्तियों का विशेष महत्व है।\" कवि भवानी प्रसाद मिश्र के अनुसार \"विद्रोही जी की रचनायें प्राण के स्वर से उठकर जड़-मनों को आलोड़ित करती हैं।\"\n\nपद्मश्री गोपाल दास नीरज ने उन्हें हिन्दी का नजरुल इस्लाम कहकर उनकी क्रान्तिधर्मिता को रेखांकित किया तो सुप्रसिद्ध शायर अनवर जलालपुरी ने बड़ी साफगोई से उनके बारे में यह कहा था: \"विद्रोही वह राणाप्रताप है जिसका स्वागत हल्दी घाटी के मैदान में अकबर महान को करना चाहिये, विद्रोही ऐसा शिवाजी है जिसका इस्तकबाल तख्ते-ताऊस से उतरकर औरंगजेब को करना चाहिये और विद्रोही वह अदीब है जिसकी सेहत के लिये अदब की इबादतगाहों में दुआयें की जानी चाहिये।\"\n\nउनके बारे में गीतकार अजय गुप्त ने कहा था - \"गर चापलूस होते तो पुरखुलूस होते, चलते न यूँ अकेले पूरे जुलूस होते।\" श्री गुप्त ने ठीक ही कहा था, क्योंकि विद्रोही जी चापलूस कभी नहीं रहे। उन्होंने अपनी बात हर मौके पर डंके की चोट पर कही। विद्रोही जी के बारे में मदनलाल वर्मा 'क्रान्त' ने उनके कीर्तिशेष हो जाने पर यह टिप्पणी की -\"विद्रोही जी को सत्ता का सिंहासन भले ही न मिला हो, लेकिन जनता जनार्दन के हृदय में उन्होंने जो आसन प्राप्त किया वह उन्हें हमेशा अमर रखेगा।\"\n\n\n\n\n\n\n\n\n\nरुहेलखण्ड विश्वविद्यालय में विद्रोही जी के व्यक्तित्व और कृतित्व पर शोध कार्य भी सम्पन्न हुआ और आदर्श श्रीवास्तव ने जी० एफ० कालेज शाहजहाँपुर के पूर्व प्राचार्य डॉ॰ एम० आर० खान आफरीदी के निर्देशन में पी०एचडी० की उपाधि प्राप्त की। उनके शोध का शीर्षक था-\"दामोदर स्वरूप विद्रोही : व्यक्तित्व एवं कृतित्व (वीर रस, राष्ट्रीयता तथा मंच के विशेष संदर्भ में)\"।\n\nविद्रोही जी को अपने सम्पूर्ण जीवन काल में 200 से अधिक नागरिक अभिनन्दन, अलंकरण, पुरस्कार तथा सम्मान प्राप्त हुए। उनमें से कुछ प्रमुख पुरस्कार व सम्मान\nइस प्रकार हैं:\n\n\nदो अक्टूबर गान्धी जी और पूर्व प्रधानमन्त्री लाल बहादुर शास्त्री का जन्म दिन होने के साथ विद्रोही जी का भी जन्म दिन है। उनके बेटे विवेक गुप्ता ने उनकी याद में विद्रोही स्मृति न्यास का गठन कर प्रति वर्ष दो अक्टूबर को शाहजहाँपुर के गान्धी भवन में समारोह करके रुहेलखण्ड विश्वविद्यालय से एम०ए० (हिन्दी) में सर्वोच्च अंक प्राप्त करने वाले विद्यार्थी अथवा अखिल भारतीय कवि सम्मेलन का आयोजन करके किसी एक कवि को विद्रोही स्मृति सम्मान देने का निर्णय लिया।\n\nअब तक यह सम्मान निम्न लोगों को दिया जा चुका है:\n\n\n", "id": "475854", "title": "दामोदर स्वरूप 'विद्रोही'"}
{"url": "https://hi.wikipedia.org/wiki?curid=475873", "text": "अभिकलित्र कार्यक्रम\n\nअभिकलित्र कार्यक्रम (कंप्यूटर प्रोग्राम) वह निर्देश या कई निर्देशों का समूह होता है जिनका प्रयोंग अभिकलित्र से किसी निश्चित समय पर कोई कार्य संपन्न कराने के लिये किया जाता है। इसे सॉफ्टवेयर प्रोग्राम या केवल प्रोग्राम या फिर स्रोत कोड भी कहते हैं। प्रोग्राम का प्रयोग माइक्रोप्रोसेसर में किसी सूचना को\nक्रियान्वित करने के लिये किया जाता है। ताकि प्रोसेसर उपयोक्ता की आवश्यकता के अनुसार कार्य कर\nसके। इसका निर्माण कार्यक्रम भाषा (प्रोग्रामिंग लैंगुएज) जैसे की सी++ आदि में किया जाता है। \nजिस प्रकार से किसी भाषा का प्रयोग करके किसी अन्य व्यक्ति को किसी तरह का निर्देश दिया जा सकता है उसी तरह कार्यक्रम भाषा का प्रयोग करके अभिकलित्र को किसी तरह के कार्य करने का निर्देश दिया जा सकता है। सभी कार्यक्रम भाषाओं का एक निश्चित प्रारूप होता है, जिसके अनुसार ही उसमें स्रोत संकेत का निर्माण किया जाता है। इस प्रारूप में किसी भी प्रकार का परिवर्तन करने पर वह स्रोत संकेत निश्चित परिणाम नहीं दे सकता है।\nकार्यक्रम भाषाओं का वर्गीकरण मुख्यतः दो समूहों में किया गया है - १ निम्न स्तरिय भाषा और २. उच्च स्तरीय भाषा।\nइस समूह में उन कार्यक्रम भाषाओं को शामिल किया जाता है, जो प्रोसेसर तक निदेशों को प्रेषित करने के लिये या तो किसी भी अनुवादक का प्रयोग नहीं करती हैं या फिर केवल असेंबलर का प्रयोग करती हैं।\n\nनिम स्तरीय भाषाओं में लिखा गया कोड मूल रूप में ही क्रियान्यित होने के लिये पूर्णत: उपयुक्त होता है। साथ ही साथ कम से कम स्मृति ग्रहण करता है और क्रियान्वयन में न्यूनतम समय लेता है। इनका क्रियान्ययन जितना सरल है। इन्हें प्रयोग करना उतना ही कठिन है क्योंकि निम्न स्तरीय भाषाओं का प्रयोग करने वाले के लिए अभिकलित्र उपकरणों से संबंधित कार्यों में पूर्णतः दक्ष होना आवश्यक है।\nसाथ ही साथ इस भाषा में स्रोत संकेत का निर्माण करने में समय भी अधिक लगता है। इसलिए निम स्तरीय भाषायें छोटे कार्यक्रम के लिये तो उपयुक्त हो सकती हैं, परंतु बड़े कार्यक्रम का निर्माण करने के लिये इनका प्रयोग करना अत्यंत कठिन होता है। निम्न स्तरीय भाषाओं को दो वर्गों में विभाजित किया गया है: मशीन स्तरीय भाषा तथा असेम्बली भाषायें।\n\nअभिकलित्र कार्यक्रम बनाने की प्रक्रिया कई चरणों में संपन्न होती है।\n", "id": "475873", "title": "अभिकलित्र कार्यक्रम"}
{"url": "https://hi.wikipedia.org/wiki?curid=475875", "text": "कार्यक्रम भाषा\n\nकार्यक्रम भाषा (प्रोग्रामिंग लैंगुएज) अभिकलित्र कार्यक्रम बनाने में प्रयोग की जाने वाली भाषा है। वर्तमान समय में अभिकलित्र के कार्यक्रम बनाने के लिए अनेक भाषाएं जैसे सी++, आदि प्रचलित है। इसी भाषा में निर्मित स्रोत कोड के सहारे अभिकलन होता है। \n", "id": "475875", "title": "कार्यक्रम भाषा"}
{"url": "https://hi.wikipedia.org/wiki?curid=475897", "text": "चिआंग लोग\n\nचिआंग () दक्षिणी चीन में बसने वाली एक जाति है। तिब्बती-बर्मी भाषा-परिवार की सदस्य चिआंग भाषाएँ बोलने वाले यह लोग अधिकतर सिचुआन प्रान्त के उत्तर-पश्चिमी भाग में रहते हैं। सन् २००० में इनकी जनसँख्या क़रीब २ लाख अनुमानित की गई थी। चिआंग लोग पहाड़ी इलाक़ों में झाई () नामक गाँवों में रहते हैं।\n\nचिआंग समाज मातृवंशी होता है, यानि माता परिवार का नेतृत्व करती है और वंश उसी के नाम से चलता है। जब कोई पुरुष किसी स्त्री से विवाह करना चाहता है तो कोई औपचारिक समारोह नहीं होता। वह उस स्त्री के खेतों पर काम शुरू करता है और धीरे-धीरे उसके परिवार में सम्मिलित हो जाता है। कभी-कभी विवाह से पहले उनके बच्चे भी हो जाते हैं। आजकल पितृवंशी हान चीनी समुदाय के प्रभाव से यह सामाजिक व्यवस्था बदल रही है।\n\nज़्यादातर चिआंग लोग अपने पारम्परिक धर्म में आस्था रखते हैं जिसमें बहुत से देवी-देवता हैं और जिसमें सफ़ेद रंग के पत्थरों को शुभ माना जाता है। इन शिलाओं को सूर्यदेव का प्रतिनिधि समझकर जीवन में सौभाग्य लाने वाली वस्तुएँ माना जाता है। चिआंग घरों और गाँवों में यह पत्थर अक्सर घरों की छतों पर और ऊँचे खम्बे-मीनारों पर देखे जा सकते हैं।\n\n", "id": "475897", "title": "चिआंग लोग"}
{"url": "https://hi.wikipedia.org/wiki?curid=475901", "text": "द काउंट ऑफ़ मॉन्टे क्रिस्टो\n\nद काउंट ऑफ़ मॉन्टे क्रिस्टो (, ) एक रोमांचकारी उपन्यास है जिसके लेखक अलेक्सांद्रे डुमास है। यह लेखक के लोकप्रिय कार्यों में से एक है जिनमे \"द थ्री मस्किटियर्स\" भी शामिल है। इसका लेखन उन्होंने १८४४ में पूरा किया था।\n\nउपन्यास की कहानी फ़्रांस, इटली, व मेडिटेरेनियन द्वीपों और लेवांत में १८१५-१८३६ की एतिहासिक घटनाओं के रची गई है।\n", "id": "475901", "title": "द काउंट ऑफ़ मॉन्टे क्रिस्टो"}
{"url": "https://hi.wikipedia.org/wiki?curid=475905", "text": "सेवन डेज़ (टीवी शृंखला)\n\nसेवन डेज़ () या जिसे ७ डेज़ () भी लिखा जाता है, एक काल्पनिक विज्ञान पर आधारित टेलिविज़न धारावाहिक है जो समय यात्रा के सिद्धांत पर रची गई है। इसका निर्माण युपीएन ने १९९८ से २००१ के बिच किया था। इसका प्रसारण स्लेयूथ चैनल ने २ अगस्त २००९ से इसका पुनः प्रसारण शुरू किया है।\n", "id": "475905", "title": "सेवन डेज़ (टीवी शृंखला)"}
{"url": "https://hi.wikipedia.org/wiki?curid=475910", "text": "मातृवंश\n\nमातृवंश पूर्वजों का ब्यौरा देने की उस प्रणाली को कहते हैं जिसमें माता और फिर उसकी स्त्री पूर्वजाओं को देखते हुए वंश खींचा जाए। मातृवंशीय व्यवस्था किसी उस सामाजिक प्रणाली को कहते हैं जिसमें कोई व्यक्ति पारिवारिक रूप से अपनी माता और उसके मातृवंश का भाग माना जाता है। आम तौर से मातृवंश व्यवस्था में कुल पुत्रियों के द्वारा चलता है और परिवार का नेतृत्व उस परिवार में पैदा हुई सबसे अधिक उम्र की महिला करती है। ऐसे समाजों में सम्पत्ति और उपाधियाँ भी बेटियों को मिला करती है।\n\n'मातृवंशीय' को अंग्रेज़ी में 'मैट्रिलिनियल' (matrilineal) कहते हैं।\nभारत में केरल राज्य का नायर नंपूतिरि समुदाय, पोतुवाल समुदाय और मेघालय राज्य का खासी समुदाय पारम्परिक रूप से मातृवंशीय हैं। नंपूतिरि ब्राह्मणों को छोडकर केरल के बाकी ब्राह्मणों का समाज पितृसत्तात्मक है तो पय्यन्नूर का मातृसत्तात्मक है। पोतुवाल के बीच में भी मातृसत्तात्मक व्यवस्था चलती है।\nकाकादक्षिणी चीन का चिआंग समुदाय भी मातृवंशीय है।\n\n", "id": "475910", "title": "मातृवंश"}
{"url": "https://hi.wikipedia.org/wiki?curid=475915", "text": "पितृवंश\n\nपितृवंश पूर्वजों का ब्यौरा देने की उस प्रणाली को कहते हैं जिसमें पिता और फिर उसकी पुरुष पूर्वजों को देखते हुए वंश खींचा जाए। पितृवंशीय व्यवस्था किसी उस सामाजिक प्रणाली को कहते हैं जिसमें कोई व्यक्ति पारिवारिक रूप से अपने पिता और उसके पितृवंश का भाग माना जाता है। आम तौर से पितृवंश व्यवस्था में कुल पुत्रों के द्वारा चलता है और परिवार का नेतृत्व उस परिवार में पैदा हुआ सबसे अधिक उम्र का पुरुष करता है। ऐसे समाजों में सम्पत्ति और उपाधियाँ भी बेटों को मिला करती है।\n\n'पितृवंशीय' को अंग्रेज़ी में 'पैट्रिलिनियल' (patrilineal) कहते हैं।\n\nभारतीय उपमहाद्वीप, ईरान और यूरोप में विस्तृत हिन्द-यूरोपीय जातियाँ पारम्परिक रूप से अपने समाजों में पितृवंशीय व्यवस्था रखा करती थीं।\n\n", "id": "475915", "title": "पितृवंश"}
{"url": "https://hi.wikipedia.org/wiki?curid=475923", "text": "नर्गिस फ़ख़री\n\nनर्गिस फखरी (जन्म २० अक्टूबर १९७९) एक अमेरिकी-पाकिस्तानी फैशन मॉडल व अभिनेत्री है। इन्होने अपने फ़िल्मी करियर की शुरुआत २०११ में बनी बॉलीवुड फ़िल्म \"रॉकस्टार\" से की।\n\n", "id": "475923", "title": "नर्गिस फ़ख़री"}
{"url": "https://hi.wikipedia.org/wiki?curid=475940", "text": "मंगल का उपनिवेशण\n\nमानव द्वारा मंगल का उपनिवेशण, अटकल और गंभीर अध्ययन का एक केंद्र बिंदु है, क्योंकि उसकी सतही परिस्थितियाँ और जल की उपलब्धता यकीनन मंगल ग्रह को सौरमंडल में पृथ्वी के अलावा अन्य सबसे अधिक मेहमाननवाज ग्रह बनाता है| चंद्रमा को मानव उपनिवेशण के लिए पहले स्थान के रूप में प्रस्तावित किया गया है, लेकिन मंगल ग्रह के पास एक पतला वायुमंडल है, जो इसे मानव और अन्य जैविक जीवन की मेजबानी के लिए सामर्थ्य क्षमता देता है | संभावित उपनिवेशण स्थलों के रूप में, मंगल और चाँद दोनों के साथ नीचे गहरे गुरुत्वीय कूपों में उतरने के साथ साथ लागत और जोखिम का नुकसान भी जुडा है, जो क्षुद्रग्रहों को सौरमंडल में मानव के प्रारंभिक विस्तार के लिए एक और विकल्प बना सकता है| \n\nसंरचना, आकार और सतही गुरुत्वाकर्षण के मामले में पृथ्वी अपने \"जुडवा ग्रह\" शुक्र के काफी करीब है, लेकिन विचार जब उपनिवेशण के लिए हो तब मंगल सर्वाधिक सम्मोहक जगह है। पृथ्वी और मंगल के बीच निम्न समानताएं है -\n\n\n\n\n\n\n\n\n\n\n\n\n\nबुध के अत्यंत गर्म और ठंडे तापमान, शुक्र की सतही गर्म भट्ठी, या बाहरी ग्रहों और उनके उपग्रहों की तुषारजनिकी ठंड को देखे तो, मंगल की सतह पर स्थितियां किसी अन्य ज्ञात ग्रह या चाँद की सतह की तुलना में वासयोग्यता के ज्यादा करीब है। केवल शुक्र के बादलों के शीर्षवासयोग्यता के मामले में मंगल की तुलना में पृथ्वी के ज्यादा करीब हैं।\n\n", "id": "475940", "title": "मंगल का उपनिवेशण"}
{"url": "https://hi.wikipedia.org/wiki?curid=475941", "text": "कल्प (बहुविकल्पी)\n\nकल्प शब्द निम्नलिखित अर्थों में प्रयुक्त होता है-\n\n\n\n", "id": "475941", "title": "कल्प (बहुविकल्पी)"}
{"url": "https://hi.wikipedia.org/wiki?curid=475942", "text": "कल्प (व्यक्ति)\n\nकल्प नाम के चार व्यक्ति हुए हैं जिनमें एक राजा उत्तानपाद के पुत्र प्रसिद्ध भक्त ध्रुव के पुत्र थे। इनकी माता शिशुपाल की कन्या भ्रमी थी। इनकी विस्तृत कथा श्रीमद्भगवत में दी गई हैं। इनके भाई का नाम वत्सल था। \n\nदूसरे कल्प यदुवंशी वसुदेव के पुत्र थे जिनकी माता का नाम उपदेवा था। उपदेवा के दस पुत्र हुए जिनमें कल्प के अतिरिक्त राजन्य तथा वर्ष भी थे। इनकी कथा भी भागवत में है।\n\nतीसरे कल्प हिरण्यकशिपु की बहन सिंहिका के 13 पुत्रों में से एक थे। इनके पिता का नाम विप्रचिति था। इनकी कथा [मत्स्यपुराण]] में है। \n\nचौथे कल्प एक महर्षि थे जिनकी कथा स्कंदपुराण में मिलती है। इन्होंने सिंधुपति विश्वावसु की एक कन्या को पाला था जिसका विवाह नेपाल के राजा दुर्दर्श से हुआ।\n", "id": "475942", "title": "कल्प (व्यक्ति)"}
{"url": "https://hi.wikipedia.org/wiki?curid=475966", "text": "परिचय (टीवी धारावाहिक)\n\nपरिचय-\"परिचय नयी ज़िदगी के सपनों का\", कलर्स टीवी पर प्रसारित होने वाला एक लोकप्रिय धारावाहिक है। इस श्रृंखला का निर्माण एकता कपूर की बालाजी टेलीफिल्म्स ने किया है। धारावाहिक की कहानी इसके नायक कुणाल चोपड़ा (समीर सोनी), के आसपास घूमती है जिसने अपनी विफलताओं के चलते अपना उत्साह खो दिया है और एक हारे हुये आदमी की ज़िदगी जी रहा है। कुणाल की ज़िदगी में सिद्धि (कीर्ति नागपुरे) के आने के बाद कुणाल अपने जीवन के मायने ढूंढता है।\n", "id": "475966", "title": "परिचय (टीवी धारावाहिक)"}
{"url": "https://hi.wikipedia.org/wiki?curid=475980", "text": "स्टेल्थ तकनीक\n\nस्टेल्थ तकनीक () या जिसे एलओ तकनीक () भी कहते हैं, सैन्य योजनाओं का एक प्रकार है जिसमे व्यक्तियों, विमानों, जहाजों, पनडुब्बियों और क्षेप्नास्त्रों को कई तकनीकों का उपयोग करके उन्हें रडार, इन्फ्रारेड, सोनार और अन्य पकड़ने वाले तरीकों से लगभग अदृश्य बनाया जाता है।\n\nइसका विकास कार्य अमेरिका में १९५८ में हुआ जहां यु2 टोही विमानों को शीत युद्ध के दौरान सोवियत संघ के रडारों पर न दिखने के प्रयास असफल रहे।\n", "id": "475980", "title": "स्टेल्थ तकनीक"}
{"url": "https://hi.wikipedia.org/wiki?curid=475997", "text": "मुज़ताग़ अता\n\nमुज़ताग़ अता या मुज़ताग़ाता () तिब्बत के पठार के उत्तरी छोर की पहाड़ियों का दूसरा सबसे ऊँचा पर्वत है। इसकी ऊँचाई ७,५४६ मीटर है और उइग़ुर भाषा में इसके नाम 'मुज़' (बर्फ़), 'ताग़' (पर्वत) और 'अता' (पिता) जोड़कर बना है, यानि इसका पूरा मतलब 'पिता बर्फ़-पर्वत' है। मुज़ताग़ अता को कभी-कभी कुनलुन शान पर्वत-शृंखला का हिस्सा माना जाता है हालांकि भौगोलिक दृष्टि से यह पामीर पर्वतों के ज़्यादा समीप है। अपनी पश्चिमी मुख की आसान ढलान और शिनजियांग के शुष्क वातावरण की वजह से यह विश्व के ७,००० मीटर से ऊँचे पहाड़ों में चढ़ने में सबसे आसान वालों में से एक माना जाता है। यह कोंगुर ताग़ से ज़रा दक्षिण में है, जो कुनलुन शान का सबसे ऊँचा पहाड़ है। क्योंकि कभी-कभी यह विवाद का विषय होता है कि कोंगुर ताग़ और मुज़ताग़ अता कुनलुन शृंखला में गिने जाने चाहिए कि नहीं इसलिए अक्सर ७,१६७ मीटर ऊँचा कुनलुन देवी पर्वत को ही कुनलुन शान का सबसे ऊंचा पर्वत कहा जाता है।\n\n'मुज़ताग़ अता' के नाम में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\n", "id": "475997", "title": "मुज़ताग़ अता"}
{"url": "https://hi.wikipedia.org/wiki?curid=476001", "text": "जयशक्ति चन्देल\n\nचंदेल अभिलेखों में पूर्ववर्ती नरेश वाक्पति के पुत्र जयशक्ति का उल्लेख आता है। यह 'जेज्जाक' और 'जेजा' के नाम से भी प्रसिद्ध था। इसका राज्यकाल संभवत: 9वीं शताब्दी के तृतीय चरण में था।\n\nवह स्वतंत्र शासक नहीं था किंतु उस काल की राजनीतिक अव्यवस्था का लाभ उठाकर इसने अपनी शक्ति को दृढ़ किया। प्राय: विद्वान्‌ इसे प्रतिहारों का सामंत बतलाते हैं। अभिलेखों में कभी कभी चंदेल राजाओं की तालिका जयशक्ति के नाम से ही प्रारंभ होती है। कदाचित्‌ उसी के समय में पहली बार वर्तमान खजुराहो के समीप की भूमि एक पृथक्‌ भुक्ति के रूप में संगठित हुई और जयशक्ति के नाम पर ही वह 'जेजाक भुक्ति' कहलाई। उसने अपनी पुत्री नट्टा का विवाह कलचुरि नरेश कोक्कल्ल प्रथम के साथ किया था जो संभवत: उसकी राजनीतिक महत्वाकांक्षाओं से प्रेरित था। अभिलेखों में उसके नाम के साथ उसके अनुज विजयशक्ति का नाम भी संबद्ध रहता था जो बाद में सिंहासन का अधिकारी हुआ।\n", "id": "476001", "title": "जयशक्ति चन्देल"}
{"url": "https://hi.wikipedia.org/wiki?curid=476017", "text": "खनि भौमिकी\n\nखनि भौमिकी (Mining Geology) भूविज्ञान का वह अंग है जो खनन के उन सभी पहलुओं का विशेष अध्ययन करता है जिनसे एक अयस्क, या खनिज निक्षेप, पूर्ण विकसित खान में परिवर्तित हो जाए।\n\nआज, चाहे वह कोई सरकारी भूतात्विक संस्था हो अथवा निजी खनन व्यापार, हर जगह खनन भूवैज्ञानिक की आवश्यकता अनुभव की जाती है। इस प्रकार खनन भूविज्ञान की देन खनन क्षेत्र में सर्वमान्य है। किसी भी क्षेत्र में संभावनाओं का ज्ञान प्राप्त करने तथा बाद में वास्तविक खनन प्रारंभ करने के पूर्व खनन भूवैज्ञानिक को इन क्षेत्रों का निरीक्षण करने के लिए भेजा जाता है। सर्वप्रथम वह ऐसे क्षेत्रों की चुनता है जिनका आर्थिक दृष्टि से विकास होने की संभावना हो। इसके पश्चात्‌ वह इन निक्षेपों का भूवैज्ञानिक तथा आर्थिक दृष्टि से अध्ययन करता है और इस तथ्य पर विशेष ध्यान देता है कि निक्षेप वाणिज्य स्तर पर उपयोगी होगा या नहीं। यहाँ पर खनन भूविज्ञान में आर्थिक भूविज्ञान का समावेश होता है। इस स्थिति में अनेक छोटे मोटे निक्षेपों को त्याग दिया जाता है तथा विशाल एवं उत्तम निक्षेपों का अध्ययन सावधानी तथा विस्तार से किया जाता है।\n\nआर्थिक दृष्टि से उन्नत हो सकने योग्य निक्षेपों को विकसित करने के लिए भूवैज्ञानिक की भूमिका बहुत महत्वपूर्ण होती है। इन क्षेत्रों के मानचित्र बड़े पैमान पर जैसे 1=100 फुट अथवा 1=500 फुट पर, बनाए जाते हैं। खनन प्रारंभ करने के लिये उपयुक्त क्षेत्र चुनकर वेधन कार्य के लिए योजनाएँ बना ली जाती हैं। वेधन से निक्षेपों के विस्तार तथा उनकी मोटाई का भी अनुमान हो जाता है। विभिन्न मुख्य आँकड़ों का संकलन भी इससे संपन्न होता है, जैसे निक्षेप के भिन्न भिन्न भागों में अयस्क का संक्रेद्रण, उसका औसत मूल्यांकन तथा संभाव्य भंडार। कई बार खनन वैज्ञानिक को भू-भौतिक-विधियों का भी सहारा लेना पड़ता है। इस प्रकार चुंबकीय, वैद्युतिक, भ्वाकृष्टि, भूकंपीय तथा रेडियो सक्रिय साधन बड़े सहायक सिद्ध हुए हैं। भूतात्विक संरचनाओं का भी विस्तृत अध्ययन किया जाता है, क्योंकि इससे खनिजों के संरचनात्मक प्रतिबंधीकरण के संबंध में अनेक महत्वपूर्ण तथ्य सामने आते है। खनन भूविज्ञान को समृद्ध करने में भूरसायन का भी प्रमुख सहयोग रहा है। इसकी सहायता से भूवैज्ञानिक को शिलाओं की रासायनिक तथा खनिज रचना, शिलापरिवर्तन, सूक्ष्मोपलब्ध तत्व (Trace elements) तथा खनिजों के निर्माण की आधारिक विधियों आदि का ज्ञान होता है। भूवैज्ञानिक को सूक्ष्मदर्शक यंत्र, भारी खनिज विश्लेषण, शिलातांत्रिक अध्ययन तथा शिलाविज्ञान से भी बड़ी सहायता मिलती है।\n\nइन सारे अध्ययनों के साथ साथ खनन-भूवैज्ञानिक उपयोगी मानचित्र काटचित्र तथा ब्लॉक चित्र तैयार करता है। सारे तथ्यों के आधार पर विस्तृत प्रतिवेदन प्रस्तुत होता है; जिससे खनन की कार्यपद्धति तथा भविष्य के लिये कार्यक्रमों की रूपरेखा का भी संकेत रहता है। खनन कार्य प्रारंभ हो जाने के पश्चात्‌ भूवैज्ञानिक अनवरत रूप से नवीन संभावनाओं का अध्ययन करता रहता है, जिसमें खान के उत्पादन में कमी न हो पाए और नवीन स्रोत सामने आते रहें। वास्तव में खनन के समय ही भूवैज्ञानिक के अनुमान का मूल्यांकन होता है तथा जैसे जैसे खनन कार्य उन्नत होता जाता है, नवीन रहस्य खुलते जाते हैं, जिससे आगे के काम में निरंतर सहायता मिलती है।\n\n", "id": "476017", "title": "खनि भौमिकी"}
{"url": "https://hi.wikipedia.org/wiki?curid=476018", "text": "खनित्रपाद\n\nखनित्रपाद (Seaphopoda) समुद्र में रहनेवाले द्विपार्श्वीय सममितवाले मोलस्का (Mollusca) हैं, जिनका शरीर और कवच अग्रिम-पश्च-अक्ष की दिशा में लंबा होकर बर्तुलाकार हो जाता है। इनका सिर छोटा होता है, आँखें नहीं होती और वर्तुलाकार होता है, जो खोदने के काम आता है। इसलिये खनित्रपाद नाम रखा गया है।\n\nअंग्रेजी नाम स्कैफोपोडा ग्रीक शब्द स्कैफ के आधार पर बना है। इस शब्द का अर्थ है नाव। चूँकि इस जीव के पैर की बनावट नाव जैसी है, इसीलिए नाव जैसे पैर वाला अर्थात्‌ स्कैफोपोडा नाम इसे दिया गया। साधारण बोलचाल की भाषा में इन्हें टुथ शेल (Tooth shell) या टस्क शेल (Tusk shell) कहते हैं। यह इसीलिए कि इनका आकार हाथीदाँत जैसा होता है। पहले इन्हें नली में रहनेवाला ऐनेलिडा (Annelida) समझा जाता था। परंतु बाद की खोजों से इनके सही रूप का पता चला। ये समुद्री प्राणी हैं और उथले पानी से 15,000 फुट की गहराई तक पाए जाते हैं। ये कीचड़ या रेत में गड़े रहते हैं, जिसकी वजह से शरीर का पश्च भाग सतह के ऊपर निकला रहता है। ये एककोशीय प्राणियों का भोजन करते हैं। इनकी लगभग 200 जीवित जातियाँ (Species) हैं और लगभग 300 जीवाश्म मिल चुके हैं। डेंटेलियम (Dentalium) इस समूह के प्राणियों का उदाहरण है।\n\nडेंटेलियम का कवच लंबे शंकु की भाँति होता है और सारे जानवर को ढँके रहता है (चित्र 1.)। कवच दोनों ओर खुला रहता है। शरीर में चारों ओर मैंटल नामक एक पतली मांसल चादर रहती है। यही मैंटल कवच को जन्म देती है। मैंटल और शरीर के मध्य जो स्थान होता है उसे मैंटल गुआ कहते हैं। डेंटेलियम में मैंटल गुहा कवच के एक छेद से दूसरे छेद तक फैली रहती है। सिर शरीर के अग्रिम भाग में रहता है। सिर बहुत छोटा होता है। जिस जगह सिर रहता है उस जगह कवच का पृष्ठीय भाग थोड़ा सा कटा जैसा रहता है जिससे सिर के हिलने डुलने में रुकावट न हो। मुँह के चारों ओर कई पतले रोमाभयुक्त कुंचनशील स्पर्शांग होते हैं, जिन्हें कैपैटुला (Capatula) कहते हैं। ये संवेदक और परिग्राही होते है तथा भोजन पदार्थ के ग्रहण करने का कार्य करते हैं। पैर (पाद) एक लंबे फैलने योग्य बेलन के रूप का होता है और कवच के चौड़े प्रतिपृष्ठीय द्वार से निकला रहता है। यह कीचड़ या रेत को खोदने के काम में आता है।\n\nमुँह सीधे मुखगुहा में खुलता है। मुखगुहा के अंदर प्रतिपृष्ठीय भाग में रैडुला (Radula) नामक दाँतदार एक पट्टी होती है और पृष्ठीय ओर जबड़े। मुखगुहा अंदर एक छोटी ग्रसिका में खुलती हैं। ग्रसिका में दो पार्श्वीय थैलियाँ खुलती हैं और पीछे वह अमाशय में खुलती है आमाशय एक चौड़ी थैली के आकार का होता है। उसके बाद आंत्र होता है, जो रेक्टम में खुलती है और रेक्टम (Rectum) गुदा पर बाहर खुलती है। रेक्टम या मलाशय के दाहिनी ओर गुदा ग्रंथि नामक एक ग्रंथि होती है।\n\nरुधिरवाही तंत्र बहुत साधारण होता है। उसमें भिन्न भिन्न प्रकार की रुधिरवाहिकाएँ नहीं होती और न ही निलय (Ventricle) होता हैे। स्पष्ट रुधिरवाहिकाओं के स्थान पर चौड़ी चौड़ी रुधिर से भरी थैलियाँ जैसी होती है, जिन्हें रुधिरपात्र (Blood sinus) कहते है। श्वासोच्छास क्रिया के लिये विशेष अंग नहीं होते। मैंटल की भीतरी सतह से ही ऑक्सिजन अंदर जाती है और कार्बन डाइऑक्साइड निकलती है। उत्सर्जन के लिये वृक्क नामक दो विशेष अंग होते है। ये शरीर के प्रतिपृष्ठीय भाग में जननांगों के निकट स्थित रहते हैं। प्रत्येक वृक्क छोटा, पर चौड़ा, थैली जैसा होता है ओर अमाशय तथा आंत्र के बीच में रहता है।\n\nतंत्रिकातंत्र में दो गुच्छिकाओं का बना प्रमस्तिष्क होता है जो ग्रसिका के पृष्ठीय ओर स्थित रहता है। इससे चिपटी हुई दो और गुच्छिकाएँ होती हैं, जिन्हें प्ल्यूरल गैंग्लिया (Pleural ganglia) कहते हैं। पीछे पैर में पीडैल गैंग्लिया (Pedal ganglia) होती हैं। ये सब तंत्रिकाओं से जुड़े रहते हैं। गुदा के दोनों ओर दो गुच्छिकाएँ होती हैं। इन्हें विसरल गैंग्लिया (Visceral ganglia) कहते हैं। यह प्ल्यूरल गैंग्लिया से जुड़ी रहती हैं। ज्ञानेंद्रियाँ में प्रमुख हैं : कैपेटुला या स्पर्शक स्टैटोसिस्ट (Statocyst) और सबरैडुलर (subradular) अंग। स्टैटोसिस्ट या स्थिति अंग पैर में स्थित रहता है। सबरैडुलर अंग एक रोमाभयुक्त उद्रेख (ridge) है, जो मुखगुहा में प्रतिपृष्ठीय ओर स्थित रहता है।\n\nखनित्रपाद में नर और मादा अलग अलग होते हैं। जननांग एक होता है और शरीर के पश्च भाग के मध्य में स्थित रहता है। यह यथेष्ट लंबा होता है, यहाँ तक कि शरीर के पश्चपृष्ठीय भाग को पूरी तरह भरे रहता है। यह कई भागों में विभाजित रहता है और इससे एक नलिका निकलती है जो दाहिनी ओर मुड़कर दाहिने वृक्क में खुलती है। मादा अंडे अलग अलग देती है। संसेचन बाहर जल में होता है। संसेचित अंडा कुछ ही समय के बाद विभाजन प्रारंभ कर देता है, जिसके फलस्वरूप शीघ्र ही रोमाभयुक्त डिंभ (Larva) बनता है। अंडे से बाहर निकलने पर यह कुछ समय तक तैरकर जीवन व्यतीत करता है फिर तली में पहुँचकर रूपांतरित हो जाता है।\n\nपुराने समय में प्रशांत महासागर के किनारों पर बसनेवाले रेड इंडियन डेंटेलियम के कवचों को धागे में पिरोकर रखते थे। इनका उपयोग क्रय विक्रय के लिए सिक्के की भाँति किया जाता था।\n", "id": "476018", "title": "खनित्रपाद"}
{"url": "https://hi.wikipedia.org/wiki?curid=476024", "text": "जस्टिन बीबर\n\nजस्टिन द्रू बीबर (, जन्म १ मार्च १९९४) एक कनेडियाई पॉप/आर और बी गायक, गीतकार और अभिनेता है। बिबर को स्कूटर ब्राउन ने २००८ में खोज निकाला था जिन्होंने उसके वीडियो यूट्यूब पर देखे और आगे चलकर उसके मैनेजर बन गए। ब्राउन ने उनकी मुलाकात अशर से अटलांटा, जोर्जिया में करवाई और बिबर को जल्द ही रेमंड ब्राउन मिडिया समूह में शामिल कर लिया गया जो अशर और ब्राउन का समूह है। बाद में बिबर को आइलैंड रिकॉर्ड्स ने साइन कर लिया जो एल.ए रीड की संपत्ति है। बिबर का पहला गीत \"वन टाइम\" २००९ में रिलीज़ किया गया और यह कनाडा के शीर्ष दस गीतों में रहा। उनका पहला अल्बम \"माई वर्ल्ड\", जिसे नवंबर २००९ में रिलीज़ किया गया, जल्द ही अमेरिका में प्लैटिनम प्रमाणित रहा। वह पहले कलाकार बन गए जिनके सातों गाने \"बिलबोर्ड हॉट १०० की सूची में शामिल थे। \n\nबिबर का पहला पूरा स्टूडियो अल्बम \"माई वर्ल्ड २.०\" मार्च २०१० में रिलीज़ किया गया। यह कई देशों में शीर्ष दस स्थानों में और अमेरिका में प्लैटिनम प्रमाणित रहा। इसमें विश्वभर का शीर्ष-दस का गीत \"बेबी\" शामिल था। \"बेबी\" का संगीत वीडियो यूट्यूब पर अबतक चर्चा का विषय व सर्वाधिक देखा गया वीडयो है।\n\nयह 2014 में अपनी पहली गिरफ्तारी से पहले कई देशों में गिरफ्तारी से बचने में सफल रहे थे। इसमें 2012 में लापरवाही से गाड़ी चलाने का आरोप लगा था और 2013 में ब्राज़ील में तोड़फोड़ भी करने का आरोप लगा था, लेकिन इन सभी मामलों में बिना गिरफ्तारी के बचने में सफल रहे थे। केलिफोर्निया में बिबर के पड़ोसी ने मामला दर्ज कराया था कि इसने उसके घर में 9 जनवरी 2014 को अंडे फेके थे, जिसके कारण उसके घर की कीमती चीजें टूट गई और लाखों डॉलर का नुकसान हुआ। इसमें भी कोई गिरफ्तारी नहीं हुई थी।\n\n23 जनवरी 2014 को फ्लॉरिडा के मियामी बीच में एक अन्य गायक के साथ लापरवाही से गाड़ी चलाने और 6 माह पहले समाप्त हो चुका लाइसेंस के साथ गाड़ी चलाने और गिरफ्तारी का विरोध करने के कारण जेल जाना पड़ा था। पुलिस से पूछताछ में जस्टिन ने बताया कि उसने शराब पीया था और धूम्रपान के साथ साथ नशीली दवा का सेवन भी किया था। साक्ष्यों और सबूतों की कमी के कारण संयुक्त राज्य की अदालत ने केवल 2,500 डॉलर की रकम भरने ही आदेश दिया।\n\nजस्टिन के ऊपर कैलिफोर्निया में एक पड़ोसी ने घर में तोड़ फोड़ करने का आरोप लगाया था। उसने कहा कि जस्टिन ने 9 जनवरी 2014 को अंडे फेके थे, जिससे घर के कई कीमती सामान टूट गए और उसे लाखों डॉलर का नुकसान हुआ। 9 जुलाई 2014 को अदालत ने जस्टिन को इसका दोषी माना कि उसी ने अपने पड़ोसी के घर तोड़फोड़ की थी। इससे पूर्व पुलिस ने बताया था कि जस्टिन के उत्साही दोस्तों का वीडियो भी है, जिसमें अंडे फेकने के बाद का दृश्य है। दो साल की सजा के बदले अदालत ने उसे $80,900 डॉलर जमा कराने की सजा दी, जिसमें 12 सप्ताह के लिए क्रोध पर काबू रखने का प्रबंधन और पाँच दिन का सामाजिक सेवा भी जोड़ा गया था। इसके बाद में जस्टिन ने उस जगह को हमेशा के लिए छोड़ कर बेवर्ली पहाड़ वाले घर में रहने लगे।\n\nजून 2014 में जस्टिन का एक वीडियो सामने आया, जिसमें एक छोटा 15 साल का जस्टिन काले लोगों पर चुटकुला सुना रहा था, जिसमें कई बार \"निग्गर\" शब्द का उपयोग किया गया था, जो एक अपमानजनक या घृणास्पद शब्द है। इसी महीने में एक और वीडियो सामने आया, जिसमें 14 वर्ष के जस्टिन \"वन लेस लोनेली गर्ल\" वाले गाने की नकल करता है, लेकिन उस गाने के बोल को \"वन लेस लोनेली निग्गर\" समझता है और कहता है कि यदि वह किसी एक को मार देता तो वह केकेके का हिस्सा होता, जो कि एक आतंकी संगठन है, और काले लोगों पर नस्लीय हिंसा के लिए भी जाना जाता है।\n\nइन दोनों वीडियो के सामने आने के बाद जस्टिन ने उसी दिन लोगों से माफी मांगी और कहा कि \"कई वर्ष पूर्व किए किसी गलती का सामना करना मेरे लिए अब तक का सबसे कठिन काम रहा है।\"\n\nजस्टिन के गाने के 10 करोड़ प्रति बिकने पर इसे कनाडा का सबसे अधिक बेचने वाला कलाकार बना दिया। 23 नवम्बर 2012 को कनाडा के प्रधानमंत्री स्टीफन हार्पर ने इन्हें \"क्वीन एलिज़ाबेथ द्वितीय डायमंड जुबली\" मेडल प्रदान किया। इस पदक को पाने वाले जस्टिन साठ हजार कनाडाइयों में से एक थे। 2013 में जस्टिन को \"रिकॉर्डिंग इंडस्ट्री असोसिएसन ऑफ अमेरिका\" कि ओर से डायमंड पुरस्कार मिला था। यह पुरस्कार इन्हें इनके गाने \"बेबी\" के सबसे अधिक सुनने वाले डिजिटल गाना बनने के बाद मिला था।\n\n", "id": "476024", "title": "जस्टिन बीबर"}
{"url": "https://hi.wikipedia.org/wiki?curid=476025", "text": "चाकमय कल्प\n\nचाकमय कल्प या खटी कल्प या क्रिटेशस कल्प (Cretaceous Period) पृथ्वी के तृतीय भौमिक महाकल्प का एक कल्प है। यह कल्प लगभग 14.5 करोड़ वर्ष पूर्व शुरू हुआ था और लगभग 6.5 करोड़ वर्ष पूर्व तक रहा।\n\nभूवैज्ञानिक समय-मान के अनुसार पृथ्वी का तृतीय महाकल्प तीन भागों में विभाजित है जिसमें खटी कल्प सबसे नवीन है। इस युग का नामकरण लैटिन शब्द क्रिटा के मूल से होमेलियमस डी हैलवा ने 1822 ई. में किया था। क्रिटा का अर्थ है - 'खड़िया', जो इस युग की शिलाओं में बहुतायत से मिलती है। खटी का प्रारंभ महासरट युग (Jurassic Period) के पश्चात्‌ होता है। इन दोनों युगों के मध्य किसी प्रकार की असमरूपता नहीं है, जिससे विदित होता है कि इस युग के पहले पृथ्वी की भौमिक दशा में कोई विशेष परिवर्तन नहीं हुआ। इसके विपरीत इस युग के अपराह्नकाल में अनेकों भौमिक उत्क्षेप, आग्नेय उद्गार आदि ऐसी परिवृत्तियाँ हुई जिनसे भूपटल पर पर्याप्त असर पड़ा। यही कारण है कि खटी कल्प के निक्षेपों के समान विभिन्नता अन्य किसी युग में नहीं पाई जाती।\n\nखटी कल्प के संस्तर (beds) संसार में कई स्थानों पर मिलते हैं जिनमें यूरोप, उत्तरी अफ्रीका, आस्ट्रेलिया, भारतवर्ष, उत्तरी चीन और अमरीका मुख्य हैं। इन संस्तरों में खड़िया मिट्टी, चूना पत्थर, बालू का पत्थर (sand stones) और कॉङ्‌ग लोमरेट (conglomerate) विशेष हैं।\n\nखटीयुग के जीवाश्मों में शृंगाश्नगण (ऐमोनाम्‌इड्स Ammonoids), शलयाश्न प्रजाति (बेलेम्नाइट्स Belemnites), पादछिद्रगति (फोरामिनिऐरा forminiera) और प्रवालों (Corals) का विशेष महत्व है, यद्यपि बाहुपाद (ब्रैक्रियोपॉडस Brachiopods), फलकक्लोम (लैमेलिब्रैंक्स Lamellibranchs), शल्यकंदुक वर्ग (एकिनॉयड्स Echinoids) और स्पंज भी बहुतायत से मिलते हैं। मेरु दंडधारी जीवों में रेंगनेवाले वग (उरग, Reptilia) के जीवों का अत्यधिक बाहुल्य इस युग में था। यहाँ तक कि जल, थल और आकाश तीनों स्थानों में इन जीवों का आधिपत्य था। स्तनपायी जीवों (Mammalia) का विकास अभी धीरे धीरे हो रहा था और वे कम संख्या में तथा छोटे होते थे। पौधों में कंगुताल (साइकेड्स Cycads), शंकुधर (कोनिफर्स Conifers) और पर्णांग (फर्न fern) अधिक थे।\n\nइंग्लैंड और जर्मनी में पाए जानेवाले खटी कल्प के शैलों का वर्गीकरण दो मुख्य भागों में हुआ है, जिनमें नीचे महाद्वीपीय और ऊपर भूद्रोणी निक्षेप हैं। फ्रांस और स्विट्जरलैंड में इस प्रकार का वर्गीकरण संभव न होने से वहाँ खटी शैल समूह पाँच भागों में बँटे हैं। भारतवर्ष में मिलनेवाले इस युग के शैल तीन प्रकार के हैं। विभिन्न स्थानों के खटी संस्तरों का संक्षिप्त विवरण और सह-तुल्यांक विन्यास (correlation) दिया गया हैं।\n\nभारतवर्ष में इस युग का प्रादुर्भाव महासरट युग के स्पिटी शेल्स (Spiti shales) के उपरांत हुआ था। उत्पत्ति के आधार पर इस संस्थान के शैलसमूहों का विभाजन पाँच प्रकार का है: पहला वर्ग उन भूद्रोणी निक्षेपों का है जो हिमालय के स्पिटी प्रदेश से लेकर कुमायू, गढ़वाल और नेपाल तक फैले हैं। कश्मीर के खटी कल्प के संस्तर भी इसी वर्ग में आते हैं। दूसरा, महाद्वीपीय निक्षेप जो साल्ट रेंज, सिंध और बलूचिस्तान में मिलता है। तीसरा समुद्री उत्थान (Marine Transgression) से बने संस्तर, जो नर्मदा नदी की घाटी में ग्वालियर से बाघ तक और भारत के पूर्वी किनारों पर, मुख्यत: त्रिचनापल्ली में मिलते हैं। चौथा वर्ग अक्षारीय जलजों का है, जो मध्य प्रदेश और जबलपुर में लैमेटा शैलसमूह के नाम से विख्यात हैं। पाँचवें वर्ग में वे आग्नेय शिलाएँ आती है जो दक्षिण सोपानाश्म (Deccan Trap) के अंतर्गत हैं और बंबई, हैदराबाद, मध्यप्रदेश और गुजरात से लेकर बिहार तक फैली हैं। भारत के भूद्रोणी निक्षेप दो भागों में बँटे हैं: नीचे पाए जानेवाले बलुआ पत्थर, जो जिउमल शैलसमूल (Giumal series) कहलाते हैं और उनके ऊपर मिलनेवाले शैल, जिन्हें चिक्कम समूह कहते हैं।\n\nभारत के खटी कल्प के निक्षेपों में बाघ और त्रिचनापल्ली में स्थित निक्षेपों का बहुत महत्व है, क्योंकि इनसे न केवल इस युग के अपर्ह्रा में हुए भौमिक उत्क्षेपों का पता लगता है अपितु उस समय के जीवधारियों का भी ज्ञान होता है। त्रिचनापल्ली की खटी कल्प की शिलाओं में अत्यधिक संख्या में विभिन्न प्रकार के जीवाश्म पाए जाते हैं, यहाँ तक कि इसी आधार पर इस प्रदेश को भूगर्भवेताओं ने पुराजैविकीय संग्रहालय कहा है। आर्थिक दृष्टिकोण से खटी संस्थान का भारत में महत्व उसमें पाए जानेवाले चूना पत्थर, जिप्सम, चीनी मिट्टी आदि से है।\n\n", "id": "476025", "title": "चाकमय कल्प"}
{"url": "https://hi.wikipedia.org/wiki?curid=476033", "text": "डिवोनी कल्प\n\nमत्स्य काल या 'डिवोनी कल्प' (Devonian) भूवैज्ञानिक काल है जो पुराजीवी महाकल्प (Paleozoic Era) के सिल्युरी युग के अन्त से आरम्भ होकर (लगभग 416.0 ± 2.8 Mya (million years ago)) कार्बनी कल्प के आरम्भ तक (लगभग 359.2 ± 2.5 Mya) फैला हुआ है। \n\nइस कल्प का नाम इंग्लैण्ड के डेवन प्रदेश के नाम पर पड़ा है जहाँ सबसे पहले इस काल के शैलों का अध्ययन किया गया था। मत्स्य वर्ग का विकास इस युग में विशेष रूप से हुआ और इसी के आधार पर इस युग को 'मत्स्य युग' भी कहते हैं।\n\nइंग्लैंड के डेवन (Devon) प्रदेश में पाए गए जीवाश्मों के आधार पर विलियम लॉन्रडेल ने सन्‌ 1837 में यह बताया कि वे निक्षेप जिनमें ये जीवाश्म पाए जाते हैं और जो पहले सिल्यूरियन (Silurian) युग के अंतर्गत माने जाते थे, सिल्यूरियन युग के निक्षेपों से कुछ नवीन हैं। इसी आधार पर 1840 ई0 में मरचिरान और सेजविक (Murchisan and Sedgwick) ने डिवोनीप्रणाली (Devonian System) का नामकरण किया। धीरे-धीरे संसार के अन्य स्थानों में भी इस प्रणाली के निक्षेप मिले और अब संसार के स्तर-शैल-शास्त्र में डिवोनी कल्प (Devonian period) का स्थान पैलियोज़ोइक (Palaeozoic era) कल्प में सिल्यूरियन के ऊपर और कार्बोनिफेरस के नीचे रखा गया है।\n\nइस प्रणाली में दो प्रकार के निक्षेप मिलते हैं। एक समुद्री निक्षेप, जो दक्षिणी पश्चिमी आयरलैंड और इंग्लैंड के कॉर्नवाल एवं डेवन प्रदेशों से लेकर बेलजियम, मध्य जर्मनी, दक्षिण फिनलैंड एवं रूस में स्थित हैं; दूसरे महाद्वीपीय निक्षेप, जो उत्तर में आयरलैंड, वेल्स, मनमथ, स्कॉटलैंड, स्कैडिनेविया, स्पिटस्वर्ग और उत्तरी फिनलैंड में मिलते हैं और 'ओल्ड रेड सैंडस्टोन' (Old Red Sand Stone) के नाम से विख्यात हैं। उत्तरी अमरीका में भी इस प्रणाली के अंतर्गत इसी प्रकार दो निक्षेप उत्तर और दक्षिण में स्थित हैं। आस्ट्रेलिया महाद्वीप में डिवोनी कल्प तीन भागों में विभाजित है : पहला भाग आग्नेय उद्गार का युग था, जिसमें अनेक आग्नेय शिलाएँ बनीं। दूसरी अवधि में प्रवालयुक्त चूना पत्थर मिलता है, जो समुद्री निक्षेप है। तीसरी अवधि में मिश्रित निक्षेप बने, जिनमें कुछ आग्नेय तथा कुछ समुद्री भी थे।\n\nभारत में डिवोनी कल्प का प्रादुर्भाव सिल्यूरियन चूना पत्थर समूह (Silurian Lime Stone Group) के पश्चात्‌ माना जाता है। भारतीय डिवोनी के अंतर्गत स्पिटी घाटी में स्थित 4,000 फुट मोटे सफेद क्वार्ट्ज़ाइट (quartzite) आते हैं, जो क्वार्ट्ज़ाइट के नाम से विख्यात हैं। इस शैलसमूह का भारतीय स्तर शैलविज्ञान में एक विशेष स्थान है। इसका कारण उनमें किसी प्रकार के जीवाश्म का नहीं पाया जाना है। यह बहुत महत्वपूर्ण बात है कि उस समय से बहुत पूर्व जीव विकास पूर्णतया स्थापित हो चुका था, फिर भी इस मोटे तह में कोई जीवावशेष नहीं है। जीवाश्म के न होने से इन क्वार्ट्ज़ाइटों का कालप्रकरण के अनुसार ठीक ठीक वर्गीकरण नहीं हो सकता। परंतु क्वार्ट्ज़ाइट के नीचे के शैलसमूहों में पेंटैमरस ऑब्लेंगस (Pentamerus oblengus) नाम के जीव के होने से इतना सत्य है कि ये शैलस्तर सिल्यूरियन युग के बाद के हैं। इसी प्रकार इनके ऊपर पाए जानेवाले शैलों में कार्बोनिफेरस युग के जीव मिलते हैं। अत: इससे इन क्वार्ट्ज़ाइटों का डिवोनी होना प्रमाणित होता है।\n\nस्पिटी घाटी के अतिरिक्त डिवोनी कल्प के निक्षेप कश्मीर, कुमायूँ, चित्राल आदि स्थानों में भी मिलते हैं। भारत में हिमालय प्रदेश के अतिरिक्त अन्य किसी स्थान पर इस प्रणाली के निक्षेप नहीं हैं।\n\nडिवोनी कल्प को 'पर्वतों के निर्माण का युग' भी कहते हैं, क्योंकि इस समय संसार भर में अनेक पर्वतों का निर्माण हुआ। इनमें पश्चिमी यूरोप में कैलिडोनियन पर्वतमाला और उत्तरी अमरीका के एकैडियन पर्वत मुख्य हैं। स्कॉटलैंड, नार्वे, स्वीडेन, बेलजियम आदि सभी स्थानों में कैलिडोनियन संचलन के फलस्वरूप पर्वतों का निर्माण हुआ। डिवोनी कल्प में समुद्र का विस्तार मध्य, उत्तरी अमरीका, मध्य ऐटलैंटिक, यूरोप, हिमालय प्रदेश, दक्षिणी चीन, जापान, दखिणी अमरीका के उत्तर और दक्षिण में, ऑस्ट्रेलिया के उत्तर पश्चिम और दक्षिण पूर्वी प्रदेश और दक्षिणी सागर में था। पृथ्वी का शेष भाग सूखा था।\n\nडिवोनी कल्प जीवविकास के लिए अत्यंत महत्वपूर्ण हैं। ग्रैप्टोलाइट (Graptolites), जो इस युग के पूर्व बहुसंख्यक थे, अब सदा के लिए लुप्त हो गए। मत्स्य वर्ग का विकास इस युग में विशेष रूप से हुआ और इसी के आधार पर इस युग को 'मत्स्य युग' भी कहते हैं। फेफड़ेवाली मछलियाँ भी इस समय पाई जाती थीं। प्रथम चौपायों के पदचिह्नों से यह ज्ञात होता है कि उस समय में इनका प्रादुर्भाव हो गया था। इसके अतिरिक्त ऐमोनायड (ammonoid) वर्ग का प्रथम जीव भी इसी समय हुआ। डिवोनी कल्प में नए प्रकार के पौधे भी हुए, जिनमें रोएँदार पौधों का स्थान मुख्य है। रीढ़रहित जीवों में ब्रैकियोपॉड्स (Brachiopods), लैमिलीब्रैंक (Lamellibranchs) और प्रवाल मुख्य थे। ट्राइलोबाइट (Trilobite) कुल के अंतिम जीव अवशेष भी इसी प्रणाली के शैलसमूहों में स्थित हैं।\n\nडिवोनी कल्प के निक्षेपों में मिलने वाले खनिजों में पेंसिल्वेनिया और साइबीरिया का तेल, न्यूयार्क का स्फटिक बालू, यूराल प्रदेश का ताँबा और बॉक्साइट तथा साइबीरिया का नमक मुख्य हैं।\n\n", "id": "476033", "title": "डिवोनी कल्प"}
{"url": "https://hi.wikipedia.org/wiki?curid=476035", "text": "अत्यंतनूतन युग\n\nअत्यंतनूतन या प्लाइस्टोसीन​ () एक भूवैज्ञानिक युग () था जो पृथ्वी पर आज से २५,८८,००० वर्ष पहले शुरू हुआ और आज से ११,७०० वर्ष पहले समाप्त हुआ। इस युग में विश्व के के बहुत विस्तृत क्षेत्रों पर बार-बार हिमनद (ग्लेशियर) फैले और सिकुड़े। अत्यंतनूतन युग से पहले अतिनूतन युग (प्लायोसीन युग / ,) था और अत्यंतनूतन युग के बाद नूतनतम युग (होलोसीन / ) आया जो वर्तमान में भी जारी है। \n\nइस युग में पृथ्वी का बहुत बड़ा भाग हिम से ढका था। पिछले सहस्रों वर्षों में अधिकांश हिम पिघल गया और बहुत सी हिमचादरें लुप्त हो गई हैं। ध्रुव प्रदेशों के अतिरिक्त केवल कुछ ही भागों में हिमस्तर दिखाई देता है। भूवैज्ञानिकों ने ज्ञात किया है कि प्लाइस्टोसीनयुग में शीतोष्ण कटिबंध व उष्ण कटिबंध के बहुत से भाग हिमाच्छादित थे। इन्हें इन भागों में हिमनदों की उपस्थिति के प्रमाण मिले हैं। इन स्थानों पर गोलाश्म मृत्तिका (प्रस्तरयुक्त चिकनी मिट्टी) तथा हिमानियों का मलवा दिखाई देता है। साथ ही हिमानीय प्रदेशों के अमिट चिह्न जैसे हिमानी के मार्ग की चट्टानों का चिकना होना, उनपर बहुत सी खरोचों के निशान पड़े रहना, शिलाओं पर धारियाँ होना आदि विद्यमान हैं। हिमानीय प्रदेशों की घाटियाँ अंग्रेजी के अक्षर 'यू' (U) के आकार की होती हैं तथा इनमें हिम भेडपीठ शैल (Roches mountonnees) तथा हिमजगह्वर (Cirgua) रचनाएँ देखने को मिलती हैं। अनियत गोलाश्म अर्थात्‌ अनाथ शिलाखंड की उपस्थिति भी हिमानीय प्रदेशों की पहचान है। ये वे शिलाखंड हैं जिनका उस क्षेत्र की शिलाओं से कोई संबंध नहीं है, ये ते हिमनद के साथ एक लंबी यात्रा करते हुए आते हैं और हिम पिघलने पर अर्थात्‌ हिमनद के लोप होने पर वहीं रह जाते हैं।\n\nउपर्युक्त प्रमाणों के आधार पर भू-विज्ञानियों ने यह तथ्य स्थापित किया है कि प्लास्टोसीनयुग में यूरोप, अमरीका, अंटार्कटिका और हिमालय का लगभग 205 लाख वर्ग किलोमीटर क्षेत्र हिमचादरों से ढका था। उत्तरी अमरीका में मुख्यत: तीन हिमकेंद्रों लैब्रोडोर, कीवाटिन और कौरडिलेरियन से चारों दिशाओं में हिम का प्रवाह हुआ जिसने लगभग 102 लाख वर्ग किलोमीटर क्षेत्र को ढक लिया। यहाँ हिम की मोटाई लगभग दो मील थी। उत्तरी यूरोप में हिम का प्रवाह स्केंडिनेविया प्रदेश से दक्षिण पश्चिम दिशा में हुआ जिससे इंग्लैंड, जर्मनी और रूस के बहुत से भाग बर्फ से ढक गए, इसी प्रकार भारत के भी अधिकांश भाग इस युग में हिम से आच्छादित थे।\n\nप्लाइस्टोसीन हिमनदयुग के जो प्रमाण हमारे देश में मिले हैं उनमें हिमालयक्षेत्र से प्राप्त प्रमाण पुष्ट और प्रभावशाली हैं। हिमालय के विस्तृत क्षेत्र में हिमानियों का मलबा मिलता है, नदियों की घाटियों में हिमोढयुक्त मलबे की पर्तें दिखाई देती देती हैं तथा स्थान स्थान पर, जैसे पुटवार में, अनियत गोलाश्म भी मिले हैं। प्रायद्वीपीय भारत में भी हिमनदयुग के प्रमाण मिले हैं, पर यह प्रत्यक्ष न होकर परोक्ष हैं। नीलगिरि पर्वत, अन्नामलाई और शिवराई पर्वत शिखरों में शीत जलवायु की वनस्पतियाँ एवं जीवाश्म मिले हैं। पारसनाथ की पहाड़ियों तथा अरावली पर्वत में वनस्पतियों के अवशेष मिले हैं जो अब हिमालय पर्वत में उगती हैं। यह परोक्ष प्रमाण इस बात के द्योतक हैं कि उस समय इन भागों की जलवायु आज की जलवायु से भिन्न थी।\n\nविस्तृत अध्ययन कर भूवैज्ञानिकों ने ज्ञात किया है कि हिमानियाँ कई बार आगे की ओर अग्रसर हुई हैं और कई बार पीछे की ओर हटी हैं। उन्होंने यूरोप में प्लाइस्टोसीन युग में चार हिमकालों (हिमयुगों) तथा चार अंतर्हिमकालों की स्थापना की है। हिमकालों के स्पष्ट प्रमाण क्रमश: आल्प्स में गुंज, मिंडल रिस और वुर्म नदियों की घाटियों में मिले हैं अत: इन चारों हिमकलों को गुंज हिमकाल, मिंडल हिमकाल और बुर्म हिमकाल की संज्ञा दी गई है। इनमें गुंज हिमकाल सबसे पहला है, उसके बाद मिंडल हिमकाल, फिर रिस हिमकाल और सबसे अंत में वुर्म हिमकाल का आगमन हुआ। इन हिमकलों के बीच का समय, जब हिम का सकुंचन हुआ, अंतर्हिमकाल कहलाता है। सर्वप्रथम आदिमानव की उत्पत्ति गुंज और मिंडल हिमकालों के बीच आँकी गई हैं। विश्व के अन्य भागों, जैसे अमरीका आदि में भी, इन चारों हिमकालों की स्थापना की पुष्टि हुई है। भारत में भी यूरोप के समकक्ष चारों हिमकालों के च्ह्रि मिले हैं। शिमला क्षेत्र में फैली पींजोरस्तर की चट्टानें गुंज हिमयुग के समकालीन हैं। ऊपरी कंग्लामरिट - प्रस्तर शिलाएँ मिंडल हिमकाल के समकक्ष हैं। नर्मदा की जलोढक रिस हिमकाल के समकालीन आँकी गई हैं तथा पुटवार की लोयस एवं रेत वर्मयुग के निक्षेपों के समकक्ष हैं। डीटेरा एवं पीहरसन नामक भूवैज्ञानिकों ने तो कश्मीर घाटी में पाँच हिमकालों की कल्पना की है।\n\nनीचे की सारणी में प्लाइस्टोसीन हिमयुग की तुलनात्मक सारणी प्रस्तुत की गई है-\nयद्यपि प्लाइस्टोसीन युग को ही हिमनदयुग के नाम से संबोधित किया जाता है, तथापि भौमिक इतिहास के अन्य युगों में भी ऐसे प्रमाण मिले हैं जो इस बात की पुष्टि करते हैं कि पृथ्वी के बृहद् भाग इससे पूर्व भी कई बार हिमचादरों से ढँके थे। अब से लगभग 35 कराड़ वर्ष पूर्व कार्बनीयुग में अफ्रीका, भारत, ऑस्ट्रेलिया तथा दक्षिणी अमरीका के बृहद् भाग हिमाच्छादित थे। अनुमानत: कार्बनीयुग में हिम का विस्तार प्लाइस्टोसीन युग की अपेक्षा कहीं अधिक था। कनाडा, दक्षिणी अफ्रीका और भारत में कैंब्रियनपूर्वकल्प की शिलाओं में गोलाशय मृत्तिका तथा हिमानियों की विद्यमानता के अन्य चित्र भी मिले हैं। किन्हीं किन्हीं क्षेत्रों में मध्यजीवकल्प तथा नवजीवकल्प से भी हिमस्तर के प्रमाण उपलब्ध हैं।\n\nहिमानियों की रचना के लिए आवश्यक है न्यून ताप तथा पर्याप्त हिमपात। हिमक्षेत्रों में हिमपात की मात्रा अधिक होती है और ग्रीष्म ऋतु का ताप उस हिम को पिघलाने में असमर्थं रहता है, अत: प्रति वर्ष हिम एकत्र होता रहता है। इस प्रकार निरंतर हिम के जमा होने से हिमानियों की रचना होती है। उपयुक्त वातावरण मिलने पर हिमानियों का आकार बढ़ता जाता है और यह बृहद् रूप धारण कर लेती हैं और पृथ्वी का एक बड़ा भाग बर्फ से ढँक जाता है।\n\nजलवायु परिवर्तन, जल-थल-मंडलों की स्थिति से परिवर्तन, सूर्य की नर्मी का प्रभाव कम होना, ध्रुवों का अपने स्थान से पलायन, वायुमंडल में कार्बन डाईऑक्साइड की बहुलता हिमावरण का मूल कारण है। यह पृथ्वी की निम्नलिखित गतियों पर निर्भर है - घूर्णाक्ष का अयन (Precession of the axis of rotation), पृथ्वी के अक्ष की परिभ्रमणदिशा का कक्षा पर विचरण (Variation of inclination to the plane of orbit), भूकक्षा का अयन (Precession of the Earth's orbit)। इनका पृथक्‌ पृथक्‌ रूप में जलवायु पर विशेष प्रभाव नहीं पड़ता, परंतु यदि सब एक साथ एक ही दिशा में प्रभावकारी होते हैं तो जलवायु में मूल परिवर्तन हो जाता है। उदाहरणार्थ जब कक्षा की उत्केंद्रता अधिक तथा अक्ष का झुकाव कम हो और पृथ्वी अपने कक्षामार्ग में सबसे अधिक दूरी पर हो तब उत्तरी गोलार्ध में ग्रीष्म ऋतु में बहुत कम ताप उपलब्ध होगा। शरद ऋतु लंबी होगी तथा शीत अधिक होगा। इसके विपरीत कक्षा की लघु उत्केंद्रता तथा अक्ष का विपरीत दिशा में विवरण मृदुल जलवायु का प्रेरक है। खगोलात्मक आधार पर ग्रीष्म और शीत जलवायु का आवागमन लगभग एक लाख वर्षों के अंतराल पर होता है। प्लाइस्टोसीन युग में ज्ञान हिमकालों से मोटे तौर पर इसकी पुष्टि होती है।\n\n", "id": "476035", "title": "अत्यंतनूतन युग"}
{"url": "https://hi.wikipedia.org/wiki?curid=476041", "text": "जुरैसिक कल्प\n\nमध्यजीवी महाकल्प (Mesozoic era) के अंर्तगत तीन कल्प हैं, जिनमें जुरैसिक का स्थान मध्य में है। ब्रौंन्यार (Brongniart) ने सन्‌ 1829 में आल्प्स पर्वत की जुरा श्रेणी के आधार पर इस प्रणाली का नाम जुरैसिक (Jurassic) रखा। विश्व के स्तरशैल विद्या (stratigraphy) में इस प्रणाली का विशेष महत्व है, क्योंकि इसी के आधार पर विलियम स्मिथ ने, जो स्तरशैल विद्या के प्रणेता कहे जाते हैं, इस विद्या के अधिनियमों का निर्माण किया था।\n\nइस कल्प के प्रारंभ में बने सागरीय अतुल निक्षेपों से यह पता लगता है कि उस समय पृथ्वी का धरातल शांत था। परंतु जुरैसिक कल्प के अपराह्न में अनेक स्थानों पर समुद्री अतिक्रमणों के लक्षण व्यापक रूप से मिलते हैं। इनसे विदित होता है कि उस समय पृथ्वी पर अनेक विक्षोभ हुए, जिनके फलस्वरूप पृथ्वी के जल और स्थल के वितरण में भी परिवर्तन आए। इस युग में पृथ्वी का उत्तरी मध्यवर्ती एवं दक्षिणी भाग जलमग्न था। शेष भाग सूखा था। उत्तरी समुद्र उत्तरी अमरीका एवं ग्रीनलैंड के उत्तर से लेकर वर्तमान आर्कटिक सागर और साइबीरिया तक फैला था। यूरैल पर्वत के पश्चिमी भूभाग से इस समुद्र की एक शाखा इसको उस समय के भूमध्य सागर से मिलाती थी। वर्तमान भूमध्यसागर के विस्तार की तुलना में उस समय का समुद्र बहुत विशाल था और यथार्थ रूप से सारी पृथ्वी को घेरे था। इस सागर को टेथिस सागर कहते हैं। दक्षिणी समुद्र आस्ट्रेलिया महाद्वीप के दक्षिण से होता हुआ दक्षिणी अमरीका के दक्षिणी प्रदेश तक फैला हुआ था। विद्वानों का अनुमान है कि भारत के उत्तरी प्रदेश से लेकर उत्तरी बर्मा, हिंदचीन एवं फिलिपीन से होता हुआ टेथिस सागर का ही एक भाग दक्षिणी सागर बनाता था।\n\n15 करोड़ वर्ष पुराने ये शैल समूह मुख्य रूप से यूरोप, दक्षिणी-पूर्वी इंग्लैंड, उत्तरी अमरीका के पश्चिमी भाग, एशिया माइनर, हिमालय प्रदेश, उत्तरी बर्मा और अफ्रीका के पूर्वी तट पर मिलते हैं। इसके अतिरिक्त पश्चिमी आस्ट्रेलिया, न्यूज़ीलैंड, दक्षिणी अमरीका एवं साइबीरिया में भी इस युग के शैल पाए जाते हैं। भारत में जुरैसिक प्रणाली के शैल उत्तर में स्पिटी, कश्मीर, हजारा, शिमलागढ़वाल और एवरेस्ट प्रदेश में पाए जाते हैं। इस युग के अपराह्न में हुए समुद्री अतिक्रमण के फलस्वरूप भारत के पश्चिमी भागों में भी जुरैसिक शिलाएँ पाई जाती हैं। ऐसा अनुमान है कि टेनिस जलसमूह की ही एक शाखा सॉल्टरेंज (पाकिस्तान) एवं बलूचिस्तान से होती हुई कच्छ और पश्चिमी राजस्थान तक खाड़ी के रूप में आई थी। भारत के स्तरशैल विद्या में कच्छ की जुरैसिक शिलाओं का स्थान महत्वपूर्ण है, क्योंकि इनमें पाए जानेवाले जीव-अवशेष इतने अधिक और विभिन्न वर्गों के हैं कि उनसे जीवों के विकास पर बहुत प्रकाश पड़ता है।\n\nइस युग के जीवों में एमोनायड वर्ग के जीवों का स्थान अत्यंत महत्वपूर्ण हैं। इन्हीं के आधार पर इस युग के शैलसमूहों का वर्गीकरण ओपेल (Opell) ने पहले पहल किया था। इस युग के अन्य जीवों में बेलेम्नाइट्स (belemnites), ब्रैकिओपोडा (brachiopods), एकिनॉयड्स (echinoids) और प्रवाल (corals) विशेष रूप से उल्लेखनीय हैं। रीढ़धारी जीवों में सरीसृप (reptiles) इतने विशालकाय और अधिक थे कि आकाश, धरातल एवं जल सभी स्थानों में इनकी प्रधानता थी। इसी युग में प्रथम पक्षी के अवशेष मिलते हैं।\n\nइस युग की वनस्पतियों में साइकैड (cycads), कोनिफ़र (conifers) और फर्न (fern) वर्ग के पौधों का बाहुल्य सारे संसार में था।\n\nजुरैसिक कल्प में वन अक्षारजलीय निक्षेप भारत में गोंडवाना प्रणाली के अंतर्गत मिलते हैं। इस युग के अंत में पूर्वी भारत में राजमहल (बिहार) जिले में आग्नेय अंतर्भेदन होने के भी प्रमाण मिलते हैं।\n\n", "id": "476041", "title": "जुरैसिक कल्प"}
{"url": "https://hi.wikipedia.org/wiki?curid=476044", "text": "लुडाक्रिस\n\nक्रिस्टोफ़र ब्रायन ब्रिजेस (, जन्म ११ सितंबर १९७७) जिन्हें उनके मंच के नाम लुडाक्रिस () से जाना जाता है, एक अमरीकी रैपर व अभिनेता है। अपने मैनेजर चका ज़ुलु के साथ वे डिस्ट्रीब्यूटिंग दा पिस के सह-संस्थापक है जिसका वितरण डेफ जैम रेकॉर्डिंग्स करती है। लुडाक्रिस को स्क्रीन एक्टर्स गिल्ड अवार्ड, क्रिटिक्स चौइस, एमटीवी व कई ग्रैमी पुरस्कारों से सम्मानित किया जा चूका है।\n\n", "id": "476044", "title": "लुडाक्रिस"}
{"url": "https://hi.wikipedia.org/wiki?curid=476053", "text": "छल (टीवी धारावाहिक)\n\nछल-शह और मात एक नया हिन्दी टीवी धारावाहिक है जिसका प्रसारण कलर्स टी वी पर 19 मार्च 2012 से शुरु हुआ है। इसका प्रसारण सोमवार से शुक्रवार को रात 9 बजे किया जाता है और इसने फुलवा नामक धारावाहिक का स्थान लिया है। \n", "id": "476053", "title": "छल (टीवी धारावाहिक)"}
{"url": "https://hi.wikipedia.org/wiki?curid=476062", "text": "शिकरा\n\nशिकरा एक छोटा शिकारी पक्षी है जो बाज़ की एक प्रजाति है। यह एशिया तथा अफ़्रीका में काफ़ी संख्या में पाया जाता है। क्रमिक विकास के दौरान, शिकारियों से बचने के लिए इसके रूप की नक़्ल पपीहे ने की है।\n\nशिकरा एक छोटा पक्षी है जो तक़रीबन २६ से ३० से.मी. लम्बा होता है। अपनी प्रजाति के अन्य सदस्यों की तरह शिकरे के छोटे, गोलाकार पंख होते हैं और पतली, लम्बी पूँछ होती है। वयस्क पेट की तरफ़ सफ़ेद लिए हुये होते हैं और उसमें कत्थई रंग की पड़ी लकीरें होती हैं जो सफ़ेदी छुपाकर पेट को लालिमा प्रदान कर देती हैं। निचले पेट में कत्थई धारियाँ कम हो जाती हैं और निचला पेट सफ़ेद सा होता है। रान के इलाके में प्रायः सफ़ेदी ही दिखाई देती है। मादा नर से थोड़ी बड़ी होती हैं। नरों की आँख की पुतली लाल रंग की होती है जबकि मादा की पुतली पीले–नारंगी रंग की होती है।\n", "id": "476062", "title": "शिकरा"}
{"url": "https://hi.wikipedia.org/wiki?curid=476081", "text": "तिरिच मीर\n\nतिरिच मीर () पाकिस्तान के ख़ैबर-पख़्तूनख़्वा प्रान्त में चित्राल शहर के पास स्थित एक पर्वत है, जो हिन्दु कुश पर्वत शृंखला का सबसे ऊँचा पहाड़ भी है। ७,७०८ मीटर (२५,२८९ फ़ुट) ऊँचा यह पर्वत हिमालय-काराकोरम श्रेणी के बाहर का सबसे ऊँचा पहाड़ है और दुनिया भर का ३३वाँ सबसे ऊँचा शिखर है (बाक़ी ३२ हिमालय-काराकोरम में स्थित हैं)। चित्राल शहर से तिरिच मीर दिखता ही है लेकिन यह पहाड़ इतना विशाल है कि इसे पाकिस्तान की सरहद के पार अफ़्ग़ानिस्तान के कुछ सीमाई इलाक़ों से भी देखा जा सकता है।\n\n'मीर' शब्द का मतलब 'राजा' या 'मालिक' होता है। 'तिरिच मीर' के पूरे नाम के बारे में दो धारणाएँ हैं। पहली यह है कि यह चित्राल की एक छोटी तिरिच नामक वादी के पास है, तो हो सकता है इसका मतलब 'तिरिच वादी का राजा' है। दूसरी सम्भावना है कि यह नाम वाख़ी भाषा से है जिसमें 'तिरिच' का मतलब 'छाँव' होता है, यानि पूरे नाम का मतलब 'छाँव का राजा' है। इस पर्वत की लम्बी परछाईयाँ वाख़ान के क्षेत्र पर पड़तीं हैं तो मुमकिन है यह नाम उस बात से आया हो।\n\nतिरिच मीर के शिखर पर सबसे पहले सन् १९५० में नोर्वे से आया पर्वतारोहियों का एक दस्ता सफलतापूर्वक चढ़ा था। इसके आसपास के क्षेत्रों में यह लोक-धारणा है कि इस पहाड़ पर जिन्न-भूत, चुड़ैलें और पारियाँ रहतीं हैं जो चढ़ने वालों के लिए संकट बनाती हैं। वास्तव में भी हर साल यहाँ आये कुछ सैलानी इसकी ढलानों पर घूमते-चढ़ते मारे जाते हैं। अक्सर यह गहरी खाईयों में गिर जाते हैं और इनके शरीर नहीं मिलते।\n\n", "id": "476081", "title": "तिरिच मीर"}
{"url": "https://hi.wikipedia.org/wiki?curid=476083", "text": "नोशक पर्वत\n\nनोशक या नौशक () अफ़्ग़ानिस्तान का सबसे ऊँचा और, तिरिच मीर पर्वत के बाद, हिन्दु कुश पर्वत शृंखला का दूसरा सबसे ऊँचा पहाड़ है। ७,४९२ मीटर (२४,५८० फ़ुट) ऊँचा यह पर्वत अफ़्ग़ानिस्तान की पाकिस्तान के साथ सरहद के पास स्थित है। पूरी दुनिया का यह ५२वाँ सबसे ऊँचा पहाड़ है और ७,००० मीटर से ज़्यादा ऊँचे पहाड़ों में यह सबसे पश्चिमी स्थान पर है। नोशक पर्वत की उत्तरी और पश्चिमी ढलाने अफ़्ग़ानिस्तान में आती हैं जबकि इसकी दक्षिणी और पूर्वी ढलाने पाकिस्तान में हैं। इसे सबसे पहला सन् १९६० में जापान के तोशीयाकी साकाई और गोरो इवात्सुबो ने चढ़ा था।\n\n", "id": "476083", "title": "नोशक पर्वत"}
{"url": "https://hi.wikipedia.org/wiki?curid=476097", "text": "इस्तोर-ओ-नल\n\nइस्तोर-ओ-नल या इस्तोरो नल () हिन्दु कुश पर्वत शृंखला का तीसरा सबसे ऊँचा पहाड़ है और दुनिया का ६८वाँ सबसे ऊंचा पहाड़ है। ७,४०३ मीटर (२४,२८८ फ़ुट) ऊँचा यह पर्वत प्रशासनिक रूप से पाकिस्तान के ख़ैबर-पख़्तूनख़्वा प्रान्त के चित्राल ज़िले में पड़ता है। यह हिन्दु कुश के सबसे ऊंचे पहाड़ तिरिच मीर से कुछ की किलोमीटर उत्तर-पूर्व में स्थित है और इन दोनों पहाड़ों के बीच में तिरिच हिमानी (ग्लेशियर) चलता है। बहुत से स्थानों से इस्तोर-ओ-नल तिरिच मीर की ज़्यादा ऊंची चोटी के पीछे छिपा होता है इसलिए कम विख्यात है।\n\nस्थानीय खोवार भाषा में 'घोड़े' को 'इस्तोर' कहते हैं। 'इस्तोरो-नल' का मतलब 'घोड़े का जूता' है। एक स्रोत के अनुसार यह नाम ब्रिटिश राज के दिनों में एक लेफ़्टेनन्ट बर्न नामक अफ़सर ने रखा था और यह इस पहाड़ के अकार की तरफ़ संकेत करता है।\n\nइस्तोरो-नल की चोटी पर सबसे पहले ८ जून १९५५ को एक अमेरिकी पर्वतारोही दस्ता पहुँचा था, जिसमें कॅन बैंकवाला (), जोज़फ़ मर्फ़ी () और टॉमस मच () शामिल थे।\n\n", "id": "476097", "title": "इस्तोर-ओ-नल"}
{"url": "https://hi.wikipedia.org/wiki?curid=476100", "text": "महाराजा एक्सप्रेस\n\nमहाराजा एक्सप्रेस 2010 से भारतीय रेल द्वारा चलाई जाने वाली एक विलासिता ट्रेन है। यह \"इंडियन रेलवे कैटरिंग एण्‍ड टूरिज़म कॉर्पोरेशन\" द्वारा एक संयुक्त उद्यम है। सभी समावेशी लागत को मिलाकर इसका हर टिकट $800(लगभग 40000 रुपए) प्रति व्यक्ति प्रति दिन से लेकर $2,500 (लगभग 125000 रुपए) प्रति व्‍यक्ति प्रति दिन है।\n\nमहाराजा एक्सप्रेस की चार यात्रा कार्यक्रम हैं जो ज्यादातर दिल्ली से शुरूआत करके आगरा तक जाती है। फिर यह भारत की अन्य हिस्सों में भी जाती है। वहाँ पर प्राचीन स्मारकों, विरासत स्‍थल, आदि के दर्शन किया जाता हैं।\n\nइस ट्रेन में 23 डिब्बे हैं, जो भारत की महाराजाओं की व्यक्तिगत जीवन की याद दिलाती हैं। इस ट्रेन में दो अत्यधिक सुंदर भोजनालय, एक अवलोकन लाउंज, एक यादगार वस्तुओं की दुकान और रहने के लिए 43 शानदार केबिन हैं।\n\n\"इंडियन रेलवे कैटरिंग एण्‍ड टूरिज़म कॉर्पोरेशन\" और \"कॉक्स किंग्स इंडिया लिमिटेड\", दुनिया के कुछ पुरानी यात्रा कंपनियों में से एक ने महाराजा एक्सप्रेस को चलाने के लिए एक संयुक्त उद्यम पर हस्ताक्षर किया।\n\nमहाराजा एक्सप्रेस भारत की सबसे कीमती विलासिता ट्रेन है। 2010 में अंतर्राष्ट्रीय रेलवे यात्रियों की सोसायटी द्वारा ट्रेन पर आवास और भोजन की सुविधा, सेवा और बंद गाड़ी भ्रमण कार्यक्रम के लिए प्रशंसा की और 2011 में इसे विश्व की सबसे विलासिता वाली 25 ट्रेनों की सुची में नामित किया गया।\n\nमहाराजा एक्सप्रेस की चार यात्रा कार्यक्रम हैं \n", "id": "476100", "title": "महाराजा एक्सप्रेस"}
{"url": "https://hi.wikipedia.org/wiki?curid=476102", "text": "हिन्दू राज\n\nहिन्दू राज () उत्तरी पाकिस्तान में हिन्दु कुश पर्वतमाला और काराकोरम पर्वतमाला के बीच स्थित एक पर्वत शृंखला है। इसका सबसे ऊँचा पहाड़ ६,८७२ मीटर (२२,५४६ फ़ुट) लम्बा कोयो ज़ुम है। इसके दो अन्य जानेमाने पहाड़ बूनी ज़ुम और ग़मुबार ज़ुम हैं। इस शृंखला में कोई भी ७,००० मीटर या उस से अधिक ऊँचाई का शिखर नहीं इसलिए इसे हिन्दु कुश शृंखला जितनी ख्याति नहीं मिली है।\n\n", "id": "476102", "title": "हिन्दू राज"}
{"url": "https://hi.wikipedia.org/wiki?curid=476110", "text": "२००१: अ स्पेस ओडिसी\n\n२००१: अ स्पेस ओडिसी () १९६८ में बनी काल्पनिक विज्ञान पर आधारित फ़िल्म है जिसका निर्माण व निर्देशन स्टेनली कुब्रिक द्वारा किया गया है। यह आर्थर क्लर्क की लघु कहानी \"द सेंटिनल\" पर आधारित है। इसे चार अकादमी पुरस्कार नामांकन प्राप्त हुए थे जिनमे से इसे सर्वश्रेष्ठ विश्वल इफेक्ट्स में जित हासिल हुई।\n\n", "id": "476110", "title": "२००१: अ स्पेस ओडिसी"}
{"url": "https://hi.wikipedia.org/wiki?curid=476120", "text": "अन्नाराम\n\nअन्नाराम हैदराबाद में एक गांव है।\n", "id": "476120", "title": "अन्नाराम"}
{"url": "https://hi.wikipedia.org/wiki?curid=476124", "text": "मार्टिन लॉरेंस\n\nमार्टिन फिट्जजेराल्ड लॉरेंस (, जन्म १६ अप्रैल १९६५) एक अमेरिकी [[अभिनेता, फ़िल्म निर्देशक, फ़िल्म निर्माता, कथानककार व हास्य कलाकार है। उन्हें १९९० में लोकप्रियता \"बैड बॉयज़\", \"ब्लू स्ट्रीक\" और \"बिग मोमाज़ हाउस\" जैसी फ़िल्मों से मिली। लॉरेंस ने अनेक फ़िल्मों में अभिनय किया है और खुद की टेलीविजन शृंखला \"मार्टिन\" में भी कार्य किया है जो १९९२ से १९९७ तक चली थी।\n", "id": "476124", "title": "मार्टिन लॉरेंस"}
{"url": "https://hi.wikipedia.org/wiki?curid=476125", "text": "हिन्दु विधि\n\nभारतीय हिन्दु विधि \nहिन्दु विधि जिन व्यक्तियो पर लागु होती है, उन्हे हम तीन मुख्य प्रवर्गो मे बाट सकते है :-\n(१) वे वय्क्ती जो धर्म त्ः हिन्दु, जैन बोउध या सिख है।\n(2) वे वयक्ती जो हिन्दु, जैन्, बोउध या सिख माता - पिता (या दोनो मे से ऐक) कि सन्तान है, ओर \n(३) वे वयक्ती जो मुसल्मान, ईसाई, पारसी या यहुदी नही है।\n", "id": "476125", "title": "हिन्दु विधि"}
{"url": "https://hi.wikipedia.org/wiki?curid=476126", "text": "टू एंड अ हाफ मेन\n\nटू एंड अ हाफ मेन () एक अमेरिकी टेलीविजन धारावाहिक है जो सबसे पहले २२ सितंबर २००३ को सीबीएस पर प्रसारित हुआ था। इसमें चार्ली शीन, जॉन क्र्येर और एन्गुस टी. जोन्स मुख्य भूमिकाओं में थे।\n", "id": "476126", "title": "टू एंड अ हाफ मेन"}
{"url": "https://hi.wikipedia.org/wiki?curid=476146", "text": "मेनिटोवोक\n\nमनिटोवॉक क्रेन कंपनी, संयुक्त राज्य अमेरिका में मनिटोवॉक कंपनी का एक प्रभाग है। मेनिटोवोक क्रेन, क्रेन के चार ब्रांडों का उत्पादन और दो ​​सेवा ब्रांडों, - मेनिटोवोक क्रेन केयर और मेनिटोवोक वित्त कंपनी है।\n", "id": "476146", "title": "मेनिटोवोक"}
{"url": "https://hi.wikipedia.org/wiki?curid=476147", "text": "श्रीसीतारामसुप्रभातम्\n\nश्रीसीतारामसुप्रभातम् (२००९), (शब्दार्थ: सीता तथा राम का सुंदर प्रात:काल) जगद्गुरु रामभद्राचार्य (१९५०-) द्वारा २००८ ई में सुप्रभातकाव्य शैली में रचित एक संस्कृत खण्डकाव्य है। काव्य पाँच विभिन्न छंदो के ४३ पद्यो में प्रणीत है। काव्य की एक प्रति कवि की स्वयं की हिन्दी टीका के साथ, जगद्गुरु रामभद्राचार्य विकलांग विश्वविद्यालय, चित्रकूट, उत्तर प्रदेश द्वारा प्रकाशित की गई थी। पुस्तक का विमोचन चित्रकूट में १४ जनवरी २००९ की मकर संक्रांति को कवि के उनसठवें जन्मदिवस के अवसर पर किया गया था। कवि द्वारा स्वयं अपने ही स्वर में बैरागी राग में ध्वनिबद्ध इस रचना की एक ऑडियो सीडी युक्ति कैसेट्स, नई दिल्ली द्वारा प्रस्तुत की जा चुकी है।\n\nकवि ने इस काव्य की रचना आश्विन नवरात्र (३० सितम्बर से ८ अक्टूबर) में की थी, जब वे एक कथा कार्यक्रम हेतु तिरुपति में थे। रचना की प्रस्तावना में कवि रामभद्राचार्य कहते हैं कि सुप्रभातकाव्य की परम्परा वाल्मीकि रामायण के बालकाण्ड के मात्र एक श्लोक (१.२३.२) से प्रारम्भ हुई थी।\n\nदेवनागरी\nकौसल्यासुप्रजा राम पूर्वा संध्या प्रवर्तते। \nउत्तिष्ठ नरशार्दूल कर्त्तव्यं दैवमाह्निकम् ॥ \n\nकवि भगवान वेंकटेश्वर के लिए रचित वेंकटेशसुप्रभातम् की प्रसिद्धि का वर्णन करते हुए कहते हैं कि अद्यावधि भगवान श्रीराम की प्रशंसा में कोई विस्तृत सुप्रभातकाव्य उपलब्ध नहीं था। इस रचना के अभाव और तिरुपति के प्रवास दोनों ने कवि को इस खण्डकाव्य के सृजन हेतु प्रेरित किया।\n\nखण्डकाव्य में ४३ पद्य हैं, जिनमें से सुप्रभातम् ४० पद्यों में रचित है। इसके अतिरिक्त, दो पद्य प्रस्तावना में हैं (जिनमें प्रथम पद्य वाल्मीकि रामायण से उद्धृत है) और एक पद्य उपसंहार में फलाश्रुति के रूप में है। सुप्रभातम् के पद्य निम्न पाँच छन्दों में प्रणीत हैं -\n\nकौसल्यासुप्रजा राम पूर्वा संध्या प्रवर्तते। \nउत्तिष्ठ नरशार्दूल कर्त्तव्यं दैवमाह्निकम् ॥ \n\nउत्तिष्ठोत्तिष्ठ भो राम उत्तिष्ठ राघव प्रभो। \nउत्तिष्ठ जानकीनाथ सर्वलोकं सुखीकुरु ॥ \n\nसीताराम जनाभिराम मघवल्लालाममञ्जुप्रभ \nश्रीसाकेतपते पतत्त्रिपतिना नानार्चनैरर्चित। \nनित्यं लक्ष्मणभव्य भव्यभरतश्रीशत्रुभित्सन्नते \nशंभूयात्तव सुप्रभातमनघं शार्दूलविक्रीडितम् ॥ \n\nनीलाम्भोजरुचे चलाम्बरशुचे वन्दारुकल्पद्रुम \nध्येय ज्ञेय सतां यतीन्द्रयमिनां वात्सल्यवारान्निधे। \nशार्ङ्गामोघशिलीमुखेषुधियुत श्रीजानकीवल्लभ \nप्रीत्यैस्तात् तव सुप्रभातमनघं हे रावणारे हरे ॥ \n\nमन्दं मन्दमवन् पवन् सुपवनः प्रालेयलेपापहृन् \nमाद्यन्मालयमालतीपरिमलो नद्यः शिवाः सिन्धवः। \nभूम्याम्भोहुतभुक्समीरगगनं कालो दिगात्मामनो \nलोका वै ब्रुवते प्रसन्नमनसस्त्वत्सुप्रभातं हरे ॥ \n\nवेदाः सुस्मृतयः समे मुनिवराः सप्तर्षिवर्या बुधाः \nवाल्मीकिः सनकादयः सुयतयः श्रीनारदाद्या मुहुः। \nसन्ध्योपासनपुण्यपूतमनसो ज्ञानप्रभाभासुराः \nसानन्दं ब्रुवते महीसुरवरास्त्वत्सुप्रभातं प्रभो ॥ \n\nविश्वामित्रमहावलेपजलधिप्रोद्यत्तपो वाडवो \nब्रह्माम्भोरुहरश्मिकेतुरनघो ब्रह्मर्षिवृन्दारकः। \nवेधःसूनुररुन्धतीपतिरसौ विज्ञो वसिष्ठो गुरुः \nब्रूते राघव सुप्रभातममलं सीतापते तावकम् ॥ \n\nविश्वामित्रघटोद्भवादिमुनयो राजर्षयो निर्मलाः \nसिद्धाः श्रीकपिलादयः सुतपसो वाताम्बुपर्णाशनाः। \nप्रह्लादप्रमुखाश्च सात्वतवरा भक्ताः हनूमन्मुखाः \nप्रीता गद्गदया गिराभिदधते त्वत्सुप्रभातं विभो ॥ \n\nसप्ताश्वो ननु भानुमान् स भगवानिन्दुर्द्विजानां पतिः \nभौमः सौम्यबृहस्पती भृगुसुतो वैवस्वतो दारुणः। \nप्रह्लादस्वसृनन्दनोऽथ नवमः केतुश्च केतोर्नृणां \nभाषन्ते च नवग्रहा ग्रहपते सत्सुप्रभातं तव ॥ \n\nकौसल्या ननु कैकयी च सरयू माता सुमित्रा मुदा \nप्रेष्ठास्ते सचिवाः पिता दशरथः श्रीमत्ययोध्या पुरी। \nसुग्रीवप्रमुखा विभीषणयुताः श्रीचित्रकूटो गिरिः \nसर्वे ते ब्रुवते सुवैष्णववराः श्रीसुप्रभातं प्रभो ॥ \n\nश्रीरामभद्रभवभावनभानुभानो \nप्रोद्दण्डराक्षसमहावनरुट्कृशानो। \nवीरासनाश्रयमहीतलमण्डिजानो \nसीतापते रघुपते तव सुप्रभातम् ॥ \n\nश्रीरामचन्द्र चरणाश्रितपारिजात \nप्रस्यन्दिकारुणि विलोचनवारिजात \nराजाधिराज गुणवर्धितवातजात \nश्रीश्रीपते रघुपते तव सुप्रभातम् \n\nश्रीराम रामशिव सुन्दरचक्रवर्तिन् \nश्रीराम राम भवधर्मभवप्रवर्तिन् \nश्रीराम रामनव नामनवानुवर्तिन् \nश्रेयःपते रघुपते तव सुप्रभातम् \n\nश्रीराम राघव रघूत्तम राघवेश \nश्रीराम राघव रघूद्वह राघवेन्द्र \nश्रीराम राघव रघूद्भव राघवेन्दो \nश्रीभूपते रघुपते तव सुप्रभातम् \n\nश्रीराम रावणवनान्वयधूमकेतो \nश्रीराम राघवगुणालयधर्मसेतो \nश्रीराम राक्षसकुलामयमर्महेतो \nश्रीसत्पते रघुपते तव सुप्रभातम् \n\nश्रीराम दाशरथ ईश्वर रामचन्द्र \nश्रीराम कर्मपथतत्पर रामभद्र। \nश्रीराम धर्मरथमाध्वररम्यभद्र \nश्रीमापते रघुपते तव सुप्रभातम् ॥ \n\nश्रीराम माधव मनोभवदर्पहारिन् \nश्रीराम माधव मनोभवसौख्यकारिन्। \nश्रीराम माधव मनोभवमोदधारिन् \nश्रीशंपते रघुपते तव सुप्रभातम् ॥ \n\nश्रीराम तामरसलोचनशीलसिन्धो \nश्रीराम काममदमोचन दीनबन्धो। \nश्रीराम रामरणरोचन दाक्षसान्धो \nश्रीमत्पते रघुपते तव सुप्रभातम् ॥ \n\nकौसल्यया प्रथममीक्षितमञ्जुमूर्तेः \nश्रीश्रीपतेर्दशरथार्भकभावपूर्तेः \nकोदण्डचण्डशरसर्जितशत्रुजूर्तेः \nश्रीराम राघव हरे तव सुप्रभातम् \n\nनीलोत्पलाम्बुदतनोस्तरुणार्ककोटि- \nद्युत्यम्बरस्य धरणीतनयावरस्य \nकोदण्डदण्डदमिताध्वरजित्वरस्य \nश्रीराम राघव हरे तव सुप्रभातम् \n\nतातप्रियस्य मखकौशिकरक्षणस्य \nश्रीवत्सकौस्तुभविलक्षणलक्षणस्य \nधन्वीश्वरस्य गुणशीलविचक्षणस्य \nश्रीराम राघव हरे तव सुप्रभातम् \n\nमारीचनीचपतिपर्वतवज्रबाहोः \nसौकेतवीहन उदस्तवपुः सुबाहोः \nविप्रेन्द्रदेवमुनिकष्टकलेशराहोः \nश्रीराम राघव हरे तव सुप्रभातम् \n\nशापाग्निदग्धमुनिदारशिलोद्धराङ्घ्रेः \nसीरध्वजाक्षिमधुलिड्वनरुड्वराङ्घ्रेः। \nकामारिविष्णुविधिवन्द्यमनोहराङ्घ्रेः \nश्रीराम राघव हरे तव सुप्रभातम् ॥ \n\nकामारिकार्मुककदर्थनचुञ्चुदोष्णः \nपेपीयमानमहिजावदनेन्दुयूष्णः। \nपादाब्जसेवकपयोरुहपूतपूष्णः \nश्रीराम राघव हरे तव सुप्रभातम् ॥ \n\nदेहप्रभाविजितमन्मथकोटिकान्तेः \nकान्तालकस्य दयितादयितार्यदान्तेः। \nवन्यप्रियस्य मुनिमानससृष्टशान्तेः \nश्रीराम राघव हरे तव सुप्रभातम् ॥ \n\nमायाहिरण्मयमृगाभ्यनुधावनस्य \nप्रत्तात्मलोकशबरीखगपावनस्य। \nपौलस्त्यवंशबलवार्धिवनावनस्य \nश्रीराम राघव हरे तव सुप्रभातम् ॥ \n\nसाकेतकेत कृतसज्जनहृन्निकेत \nसीतासमेत समदिव्यगुणैरुपेत। \nश्रीराम कामरिपुपूतमनःसुकेत \nश्रीसार्वभौमभगवंस्तव सुप्रभातम् ॥ \n\nसीताकराम्बुरुहलालितपादपद्म \nसीतामुखाम्बुरुहलोचनचञ्चरीक। \nसीताहृदम्बुरुहरोचनरश्मिमालिन् \nश्रीजानकीशभगवंस्तव सुप्रभातम् ॥ \n\nश्रीमैथिलीनयनचारुचकोरचन्द्र \nश्रीस्वान्तशङ्करमहोरकिशोरचन्द्र। \nश्रीवैष्णवालिकुमुदेशकठोरचन्द्र \nश्रीरामचन्द्रशभगवंस्तव सुप्रभातम् ॥ \n\nश्रीकोसलाहृदयमालयमामयूख \nप्रेमोल्लसज्जनकवत्सलवारिराशे। \nशत्रुघ्नलक्ष्मणभवद्भरतार्चिताङ्घ्रे \nश्रीरामभद्रभगवंस्तव सुप्रभातम् ॥ \n\nश्रीमद्वसिष्ठतनयापुलिने कुमारै-\nराक्रीडतोऽत्र भवतो मनुजेन्द्रसूनोः। \nकोदण्डचण्डशरतूणयुगाप्तभासः \nश्रीकोसलेन्द्रभगवंस्तव सुप्रभातम् ॥ \n\nनक्तंचरीकदन नन्दितगाधिसूनो \nमारीचनीचसुभुजार्दनचण्डकाण्ड। \nकामारिकार्मुकविभन्जन जानकीश \nश्रीराघवेन्द्रभगवंस्तव सुप्रभातम् ॥ \n\nगुर्वर्थमुज्झितसुरस्पृहराज्यलक्ष्मीः \nसीतानुजानुगतविन्ध्यवनप्रवासिन्। \nपौरन्दरिप्रमदवारिधिवाडवाग्ने \nश्रीपार्थिवेन्द्र भगवंस्तव सुप्रभातम् ॥ \n\nप्रोद्दण्डकाण्डहुतभुक्छलभीकृतारे \nमारीचमर्दन जनार्दन जानकीश। \nपौलस्त्यवंशवनदारुणधूमकेतो \nश्रीमानवेन्द्र भगवंस्तव सुप्रभातम् ॥ \n\nकौसल्यागर्भदुग्धोदधिविमलविधो सर्वसौन्दर्यसीमन्\nप्रोन्मीलन्मञ्जुकञ्जारुणनवनयनव्रीडितानेककाम। \nकन्दश्यामाभिरामप्रथितदशरथब्रह्मविद्याविलासिन्\nभूयात्त्वत्सुप्रभातं भवभयशमनं श्रीहरे ताटकारे ॥ \n\nविश्वामित्राध्वरारिप्रबलखलकुलध्वान्तबालार्करूप \nब्रह्मस्त्रीशापतापत्रितयकदनकृत्पादपाथोज राम। \nभूतेशेष्वासखण्डिन्भृगुवरमदहृन्मैथिलानन्दकारिन् \nसीतापाणिग्रहेष्ट प्रभवतु भवतो मङ्गलं सुप्रभातम् ॥ \n\nविभ्राणामोघबाणं धनुरिषुधियुगं पीतवल्कं वसान \nत्यक्त्वायोध्यामरण्यं प्रमुदितहृदयन् मैथिलीलक्ष्मणाभ्याम्। \nराजच्छ्रीचित्रकूट प्रदमितहरिभूर्दूषणघ्नः खरारे- \nर्भूयाद्भग्नत्रिमूर्ध्न स्तव भवजनुषां श्रेयसे सुप्रभातम् ॥ \n\nमायैणघ्नो जटायुःशवरिसुगतिदस्तुष्टवातेर्विधातु \nसुग्रीवं मित्रमेकाशुगनिहतपतद्वालिनो बद्ध सिन्धोः। \nलङ्कातङ्कैकहेतोः कपिकटकभृतो जाम्बवन्मुख्यवीरै- \nर्हत्वा युद्धे दशास्यं स्वनगरमवतः सुप्राभातं प्रभो ते ॥ \n\nकलितकनकमौलेर्वामभागस्थसीता- \nननवनजदृगालेः स्वर्णसिंहासनस्थः। \nहनुमदनघभक्तेः सर्वलोकाधिपस्य \nप्रथयति जगतेदद्राम ते सुप्रभातम् ॥ \n\nदिनकरकुलकेतो श्रौतसेतुत्रहेतो \nदशरथनृपयागापूर्व दुष्टाब्धिकौर्व। \nअवनिदुहितृभर्तुश्चित्रकूटविहर्तु- \nस्त्रिभुवनमभिधत्ते राम ते सुप्रभातम् ॥ \n\nसकलभुवनपाला लोकपाला नृपालाः \nसुरमुनिनरनागाः सिद्धगन्धर्वमुख्याः। \nकृतविविधसपर्या राम राजाधिराज \nप्रगृणत इम ईड्यं सुप्रभातं प्रभाते ॥ \n\nअनिशममलभक्त्या गीतसीताभिरामो \nदशदिशमभि सीतावत्सलाम्बोधिचन्द्रः। \nहृदयहरिनिवासोऽप्युत्तरारण्यवासः \nप्रणिगदति हनूमान् राम ते सुप्रभातम् ॥ \n\nश्रीश्रीनिवाससविधे तदनुज्ञया वै \nसीतापतेर्हरिपदाम्बुजचिन्तकेन। \nगीतं मया गिरिधरेण हि रामभद्रा- \nचार्येण भद्रमभिशंसतु सुप्रभातम् ॥ \n", "id": "476147", "title": "श्रीसीतारामसुप्रभातम्"}
{"url": "https://hi.wikipedia.org/wiki?curid=476153", "text": "कोंगुर ताग़\n\nकोंगुर ताग़ () कुनलुन शान पर्वतमाला का सबसे ऊँचा पहाड़ है। वैसे तो यह ७,६४९ मीटर (२५,०९५ फ़ुट) ऊँचा पर्वत अपने समीपी मुज़ताग़ अता पहाड़ (जो कुनलुन शान का दूसरा सबसे ऊँचा पहाड़ है) के बहुत पास है, लेकिन अधिक दुर्गम स्थल में होने से कम जाना जाता है। आधुनिक काल में काराकोरम राजमार्ग के बन जाने से अब कोंगुर ताग़ तक पहुँचना आसान हो गया है। यह चीन के शिनजियांग प्रांत का सबसे ऊँचा पर्वत भी है। पामीर पर्वतों के नज़दीक होने से कोंगुर ताग़ को कभी-कभी उस पर्वतमाला का हिस्सा भी माना जाता है। क्योंकि कभी-कभी यह विवाद का विषय होता है कि कोंगुर ताग़ और मुज़ताग़ अता कुनलुन शृंखला में गिने जाने चाहिए कि नहीं इसलिए अक्सर ७,१६७ मीटर ऊँचा कुनलुन देवी पर्वत को ही कुनलुन शान का सबसे ऊंचा पर्वत कहा जाता है।\n\n'ताग़' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। उइग़ुर जैसी तुर्की भाषाओँ में 'ताग़' का मतलब 'पर्वत' होता है।\n\n", "id": "476153", "title": "कोंगुर ताग़"}
{"url": "https://hi.wikipedia.org/wiki?curid=476158", "text": "वाख़ी भाषा\n\nवाख़ी () पूर्वी ईरानी भाषा-परिवार की पामीरी उपशाखा की एक भाषा है। इसे पूर्वोत्तरी अफ़्ग़ानिस्तान के वाख़ान क्षेत्र और उसे से लगे चीन, पाकिस्तान और ताजिकिस्तान के इलाकों में बोला जाता है। इसे बोलने वालों की संख्या लगभग ३०,००० है।\n\nहालांकि वाख़ी का नाम वाख़ान क्षेत्र में बसने वाले वाख़ी लोगों पर पड़ा है, लेकिन वे स्वयं अपनी भाषा को 'ख़ीक ज़िक' बुलाते हैं। वाख़ी लोग अपने समुदाय को 'ख़ीक' बुलाते हैं और 'ख़ीक ज़िक' का मतलब 'ख़ीक भाषा' है। 'वाख़ी' और 'ख़ीक' शब्दों में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "476158", "title": "वाख़ी भाषा"}
{"url": "https://hi.wikipedia.org/wiki?curid=476159", "text": "शिया-सुन्नी विवाद\n\nशिया-सुन्नी विवाद इस्लाम के सबसे पुरानी और घातक लड़ाइयों में से एक है। इसकी शुरुआत इस्लामी पैग़म्बर मुहम्मद साहब की मृत्यु के बाद, सन ६३२ में, इस्लाम के उत्तराधिकारी पद की लड़ाई को लेकर हुई। कुछ लोगों का कहना था कि मुहम्मद साहब ने अपने चचेरे भाई और दामाद अली को इस्लाम का वारिस बनाया है (शिया) जबकि अन्य लोगों ने माना कि मुहम्मद साहब ने सिर्फ़ हज़रत अली का \"ध्यान रखने को कहा है\" और असली वारिस अबू बकर को होना चाहिए (सुन्नी)। जो लोग अली के उत्तराधिकार के समर्थक थे उन्हें शिया कहा गया जबकि अबू बकर के नेता बनाने के समर्थकों को सुन्नी कहा गया । ध्यान दें कि वास्तव में अबु बकर को ख़लीफ़ा बनाया गय़ा और इसके दो ख़लीफ़ाओं के बाद ही अली को ख़लीफ़ा बनाया गया । इससे दोनों पक्षों में लड़ाई जारी रही । दूसरे, तीसरे और चौथे ख़लीफ़ाओं की हत्या कर दी गई थी - इन खलीफ़ाओं के नाम हैं उमर, उस्मान और अली । शिया, अली से अपने नेताओं की गिनती करते हैं और अपने नेता को खलीफ़ा के बदले \"इमाम\" कहते हैं ।\nमुहम्मद साहब के नेतृत्व में पूरा अरबी प्रायद्वीप एक मत और साम्राज्य के अधीन पहली बार आया था। इतने बड़े साम्राज्य के अधिकारी बनने की होड़ से इस मतभेद का जन्म हुआ। हज़रत अली, जो मुहम्मद साहब के चचेरे भाई और दामाद दोनों थे, ही हजरत मुहम्मद साहब के असली उत्तराधिकारी थे और उन्हें ही पहला ख़लीफ़ा बनना चाहिए था। यद्यपि ऐसा हुआ नहीं और उनको तीन और लोगों के बाद ख़लीफ़ा, यानि प्रधान नेता, बनाया गया। अली और उनके बाद उनके वंशजों को इस्लाम का प्रमुख बनना चाहिए था, ऐसा विशवास रखने वाले शिया हैं। सुन्नी मुसलमान मानते हैं कि हज़रत अली सहित पहले चार खलीफ़ा (अबु बक़र, उमर, उस्मान तथा हज़रत अली) सतपथी (राशिदुन) थे जबकि शिया मुसलमानों का मानना है कि पहले तीन खलीफ़ा इस्लाम के गैर-वाजिब प्रधान थे और वे हज़रत अली से ही इमामों की गिनती आरंभ करते हैं और इस गिनती में ख़लीफ़ा शब्द का प्रयोग नहीं करते। सुन्नी अली को (चौथा) ख़लीफ़ा मानते है और उनके पुत्र हुसैन को मरवाने वाले ख़लीफ़ा याजिद को कई जगहों पर पथभ्रष्ट मुस्लिम कहते हैं। हाँलांकि ये सिर्फ उत्तराधिकार का मामला था और हजरत अली भी कई वर्षों के बाद ख़लीफ़ा बने पर इससे मुस्लिम समुदाय में विभेद आ गया जो सदियों तक चला। आज दुनिया में, सुन्नी बहुमत में हैं पर शिया विश्वास ईरान, इराक़ समेत कई देशों में प्रधान है।\n", "id": "476159", "title": "शिया-सुन्नी विवाद"}
{"url": "https://hi.wikipedia.org/wiki?curid=476196", "text": "समर ग्लौ\n\nसमर लिन ग्लौ (, जन्म २४ जुलाई १९८१) एक अमेरिकी अभिनेत्री हैं, जो काल्पनिक विज्ञान शृंखला \"फ़ायरफ़्लाई\" में \"रिवर ताम\" व \"\" में निभाई, \"कैमरोन\" की भूमिका के लिए प्रसिद्ध हैं।\n", "id": "476196", "title": "समर ग्लौ"}
{"url": "https://hi.wikipedia.org/wiki?curid=476203", "text": "फ़ायरफ़्लाई\n\nफ़ायरफ्लाई () एक अमेरिकी अंतरिक्ष में घटने वाली धारावाहिक शृंखला है जिसका लेखन व निर्देशन जोस व्हेडन द्वारा अपने लेबल म्यूटेंट एनिमी प्रोडक्शंस के अंतर्गत किया गया है। व्हेडन टीम मीनार के साथ इसके बाह्य निर्माता भी है।\n\nशृंखला २५१७ में घटती है जहां मनुष्यों ने एक नए तारामंडल में रहना शुरू कर दिया है और इस तारामंडल में शृंखला की कथा एक \"फायरफ्लाई-श्रेणी\" के बाघी अंतरिक्षयान \"सेरेनिटी\" व उसके कर्मिदलों के रोमांच पर केंद्रित है। इसमें नौ पात्र है जो \"सेरेनिटी\" पर रहते है। व्हेडन ने इस शो को इस तरह समझाया है की \"नौ लोग अंतरिक्ष के अँधेरे में नौ अलग-अलग चीज़ें देखते है\"। यह शो कुछ उन लोगो के जीवन पर ध्यान केंद्रित करता है जिन्होंने एक हारे हुए गृह युद्ध में हिस्सा लिया था और उन कुछ लोगो के जीवन पर जो अब सभ्यता के बाहरी छोर पर ज़िंदगी जीते है जो एक ऐसी सभ्यता है जो तारामंडल के अंत पर स्थित है। इसके साथ ही यह एक ऐसा भविष्य है जहां जीवित बचे दो शक्तिशाली राष्ट्रों, अमेरिका व चीन, ने मिलकर एक नई केन्द्रीय सरकार का निर्माण किया है जिसे अलायंस कहते है जो दोनों सभ्यताओं के मिश्रण से बना है।\n\n\"फ़ायरफ़्लाई\" का प्रसारण अमेरिका में फॉक्स नेटवर्क पर २० सितंबर २००२ से शुरू हुआ। बड़ी अपेक्षाओं के बावजूद \"फ़ायरफ़्लाई\" को बड़ी तादाद में दर्शक नहीं मिले और इसके चलते चौदह निर्मित एपिसोडों में से केवल ग्यारह ही प्रसारित किए गए। इसके छोटे प्रसारण काल के बावजूद इसकी डीवीडी की बिक्री बढ़िया रही। इसे २००३ का किसी शृंखला में बेहतरीन स्पेशल इफेक्ट्स का एमी पुरस्कार प्रदान किया गया। प्रसारण के बाद की सफलता के चलते व्हेडन और यूनिवर्सल पिक्चर्स ने शृंखला पर आधारित फ़िल्म \"सेरेनिटी\" का निर्माण किया।\n", "id": "476203", "title": "फ़ायरफ़्लाई"}
{"url": "https://hi.wikipedia.org/wiki?curid=476208", "text": "मिर्जवास\n\nमिर्जवास भारत के राजस्थान में सीकर जिले की लक्ष्मणगढ़ तहसील का एक गाँव है। यह लक्ष्मणगढ़ के पूर्व में और नवलगढ़ से दूर पड़ता है। मिर्जवास के सीमावर्ती गाँव और कस्बे बीदसर, बीदासर, डुन्डलोद, खेड़ी राड़ान और सान्खु हैं। २०११ की जनगणना के अनुसार मिर्जवास की जनसँख्या १,९७७ है।\n\nमिर्जवास भारत की स्वतंत्रता से पहले बसाया गया था। इस गाँव में मील जाति का प्रभुत्व रहा है। \n\nनेता का शीर्षक सरपंच होता है। इस गाँव में 13 वार्ड हैं।\n\nलगभग 1500, आबादी का लगभग 80% की खेती में लगे हुए हैं। गांव कृषि पर निर्भर है। मानसून बारिश आज भी कृषि का आधार है। कई फार्मों का उपयोग हालांकि उत्स्रुत कूप सिंचाई के लिए होता है। \n\nमिर्जवास एक दो लेन डामर लक्ष्मणगढ़ और नवलगढ़ के लिए सड़क द्वारा जुड़ा हुआ है। नवलगढ़ रेलवे स्टेशन मिर्जवास से निकटतम रेलवे स्टेशन है, जो जयपुर, दिल्ली और अन्य शहरों से अच्छी तरह जुड़ा हुआ है।\n\nगाँव पूर्ण साक्षर होने का दावा करता है, जबकि सारे बच्चे स्कूल जाते हैं। हालांकि, कई महिलाओं अनपढ़ बने हुए हैं, हालांकि साक्षरता दर में सुधार कर रहे हैं। गाँव के कई छात्र अच्छे संस्थानों में तथा मेडिकल और इंजिनीयरिंग कॉलेजों में पढ़ रहे हैं।\n\nगाँव में जाट, हरिजन, ब्राह्मण आदि रहते हैं।\n\nसभी ग्रामीण प्रमुख हिंदू त्योहारों को मनाते हैं। प्रमुख त्यौहारों में से कुछ हैं : होली, दीपावली, मकर संक्रांति, रक्षाबंधन, सावन, तीज और गौगा, सहकर्मी, गणगौर आदि। \n\nगाँव की स्कूल राजकीय माध्यमिक विद्यालय, मिर्जवास लक्ष्मणगढ़ के लिए जाने वाली सड़क के दाईं ओर है।\n\n", "id": "476208", "title": "मिर्जवास"}
{"url": "https://hi.wikipedia.org/wiki?curid=476211", "text": "टर्मिनेटर: द सराह कॉनर क्रॉनिकल्स\n\nटर्मिनेटर: द सराह कॉनर क्रॉनिकल्स () एक अमरीकी काल्पनिक विज्ञान पर आधारित टेलीविजन शृंखला है जिसका प्रसारण फॉक्स पर किया गया था। इस शृंखला का निर्माण २०एथ सेंचुरी फॉक्स, वॉर्नर ब्रॉस। टेलीविजन व सि२ पिक्चर्स द्वारा किया गया था। यह \"टर्मिनेटर\" फ़िल्म शृंखला पर आधारित है। यह \"\" की घटनाओं के बाद सराह और जॉन कॉनर के जीवन पर आधारित है। शृंखला का प्रसारण रविवार, १२ जनवरी २००८ को अमरीकी टेलीविजन नेटवर्क फॉक्स पर शुरू किया गया था।\n\nशो की शुरुआत बिच मौसम में की गई और यह जनवरी से मार्च २००८ के बिच केवल नौ एपिसोडों तक ही चला। यह २००७-०८ की उच्च रेटिंग वाला नया टेलीविजन प्रकरण बन गया और इसे दूसरे प्रकरण के लिए पुनः चालू किया गया जिसका प्रसारण ८ सितंबर २००८ को शुरू हुआ और १० अप्रैल २००९ को खतम। १८ मई १००९ को प्रशंसकों के प्रयासों के बावजूद फॉक्स इंटरटेनमेंट के अध्यक्ष केविन रिली ने यह घोषणा की कि तिसरा प्रकरण निर्मित नहीं किया जाएगा।\n\n२२ फ़रवरी २०११ को सायफाय चैनल ने इसके ३१ एपिसोडों के प्रसारण अधिकार खरीद लिए और ७ अप्रैल २०११ को इसका पुनः प्रसारण शुरू किया।\n\n", "id": "476211", "title": "टर्मिनेटर: द सराह कॉनर क्रॉनिकल्स"}
{"url": "https://hi.wikipedia.org/wiki?curid=476248", "text": "ख़ोजक सुरंग\n\nख़ोजक सुरंग () या शेला बाग़ सुरंग पाकिस्तान के बलोचिस्तान प्रांत के क़िला अब्दुल्लाह ज़िले के चमन शहर के पास शेला बाग़ पहाड़ों में एक ३.९१ किमी लम्बी रेलवे सुरंग है। यह बलोचिस्तान के क्वेट्टा इलाक़े को कन्दाहार के मैदानी क्षेत्र से जोड़ती है। इसपर काम दिसम्बर १८८७ में शुरू किया गया था और इसे १८९१ में पूरा किया गया। इसपर उस ज़माने में कुल १.५२ करोड़ रूपये ख़र्च हुए और उस समय यह एशिया की सबसे लम्बी सुरंग थी (लेकिन अब नहीं है)। यह पाकिस्तान के ५ रूपये के नोट पर दर्शाई जाती है।\n\n'ख़ोजक' शब्द में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n१८९०-९१ की सर्दियों में जब सुरंग पर काम जारी था, इस इलाक़े में भयंकर सर्दी और बर्फ़बारी से यहाँ काम कर रहे ४,००० मज़दूरों में से १,००० ने अपनी जाने खो दीं।\n\n", "id": "476248", "title": "ख़ोजक सुरंग"}
{"url": "https://hi.wikipedia.org/wiki?curid=476251", "text": "बैंकर्स बैंक\n\nबैंकर्स बैंक या \"बैंकों का बैंक\" से अभिप्राय केन्द्रीय बैंक से हैं। किसी देश का केन्द्रीय बैंक इस नाम से इसलिए जाना जाता है कि देश के मौद्रिक तथा बैँकिंग क्षेत्र में उसका स्थान केन्द्रीय होता है। केन्द्रीय बैंकों में सबसे पुराना बैंक इग्लैंड का बैंक ऑफ इंग्लैंड है जिसकी स्थापना १६९४ ईसवी में हुई थी। इसके पहले सन् १६६८ ईसवी में ही स्वीडन में स्टेट बैंक ऑफ स्वीडन की स्थापना हो चुकी थी। अगर भारत में इसकी बात की जाय तो केन्द्रीय बैंक की स्थापना का प्रयास १७७३ में बंगाल के गवर्नर जनरल वारेन हेस्टिंग्स ने किया था। परन्तु यहाँ पर केन्द्रीय बैंक की स्थापना १ अप्रैल १९३५ को हुई थी। चूँकि यहाँ पहले से ही सेण्ट्रल बैंक ऑफ़ इण्डिया नाम से एक स्वदेशी बैंक चल रहा था अत: ब्रिटिश राज को विवश होकर इसका नाम रिजर्व बैंक ऑफ़ इण्डिया रखना पड़ा। १५ अगस्त १९४७ को भारत विभाजन के बाद बने नये देश पाकिस्तान के लिए भी भारतीय रिजर्व बैंक ने ३० जून १९४८ तक केन्द्रीय बैंक के रूप में कार्य किया। बाद में इसका राष्ट्रीयकरण १ जनवरी १९४९ को कर दिया गया।", "id": "476251", "title": "बैंकर्स बैंक"}
{"url": "https://hi.wikipedia.org/wiki?curid=476252", "text": "रेल\n\nरेल () परिवहन का एक ज़रिया है जिसमें यात्रियों और माल को पटरियों पर चलने वाले वाहनों पर एक स्थान से दुसरे स्थान ले जाया जाता है। पारम्परिक रूप से रेल वाहनों के नीचे पहियें होते हैं जो इस्पात (स्टील) की बनी दो पटरियों पर संतुलित रूप से चलते हैं, लेकिन आधुनिक काल में चुम्बकीय प्रभाव से पटरी के ऊपर लटककर चलने वाली 'मैगलेव' () और एक पटरी पर चलने वाली 'मोनोरेल' जैसी व्यवस्थाएँ भी रेल व्यवस्था में गिनी जाती हैं। रेल की पटरी पर चलने वाले वाहन अक्सर एक लम्बी पंक्ति में एक दुसरे से ज़ंजीरों से जुड़े हुए डब्बे होते हैं जिन्हें एक या एक से अधिक कोयले, डीज़ल, बिजली या अन्य ऊर्जा से चलने वाला इंजन () खेंचता है। इस तरह से जुड़े हुए डब्बों और इंजनों को 'रेलगाड़ी' या 'ट्रेन' () बुलाया जाता है।\n\nवैसे तो 'रेल' शब्द लगभग सभी भाषाओँ में प्रवेश कर चुका है फिर भी बहुत सी भाषाओँ में इसके लिए स्थानीय शब्द गढ़े गए हैं। ध्यान दीजिये कि यह शब्द कोषों और सरकारी दस्तावेज़ों में तो मिलतें हैं लेकिन अक्सर सामान्य प्रयोग में नहीं हैं। बहुत सी भाषाओँ में रेल को 'लोहे का मार्ग' या 'लोहे के मार्ग पर चलने वाला वाहन' जैसे विचार लेकर शब्दों का आविष्कार किया गया है। उदाहरण के लिए:\n\n", "id": "476252", "title": "रेल"}
{"url": "https://hi.wikipedia.org/wiki?curid=476254", "text": "नरम दल\n\nभारत में राष्ट्रवाद के उदय के समय भारत को स्वतंत्र कराने के लिए संवैधानिक साधनों में विशवास करने वाले व्यक्तियों के दल को नरम दल कहते हैं।\n", "id": "476254", "title": "नरम दल"}
{"url": "https://hi.wikipedia.org/wiki?curid=476293", "text": "एमी पुरस्कार\n\nएमी पुरस्कार () या जिसे अक्सर एमी कहा जाता है, एक टेलीविजन निर्माण पुरस्कार है व मनोरंजन पर केंद्रित है। इसे टेलीविजन का अकादमी पुरस्कार (फ़िल्म के लिए), टोनी पुरस्कार (नाटक के लिए) और ग्रैमी पुरस्कार (संगीत के लिए) के बराबर माना जाता है।\n", "id": "476293", "title": "एमी पुरस्कार"}
{"url": "https://hi.wikipedia.org/wiki?curid=476298", "text": "बैटलस्टार गैलेक्टिका\n\nबैटलस्टार गैलेक्टिका () एक अमेरिकी काल्पनिक विज्ञान पर आधारित सैन्य टेलीविजन शृंखला है व \"बैटलस्टार गैलेक्टिका\" फ़्रैंचाईज़ी का एक भाग है। शो का विकास रोनाल्ड डी. मूर द्वारा १९७८ में बनी \"बैटलस्टार गैलेक्टिका\" टेलीविजन शृंखला को मद्देनज़र रख कर बनाया जिसका निर्माण ग्लेन ए लार्सन ने किया था। इस शृंखला का प्रसारण तिन घंटों कि लघु शृंखला के रूप में दिसंबर २००३ को सायफाय चैनल पर किया गया था व यह आगे चलकर चार सत्रों तक चली व २० मार्च २००९ को समाप्त हुई। इस शृंखला में एडवर्ड जेम्स ऑलमोस और मेरी मैकडोनाल्ड मुख्य भूमिकाओं में है और इस शृंखला को समीक्षकों द्वारा बेहद सराहा गया है व उसे पिबॉडी पुरस्कार, टेलीविजन क्रिटिक्स असोसिएशन का वर्ष का धारावाहिक पुरस्कार, \"टाइम्स\" की अबतक की सर्वश्रेष्ठ टीवी शृंखलाओं की सूची में नाम, कई एमी नामांकन व अपने विश्वल इफेक्टों व ध्वनि संपादन के लिए एमी पुरस्कार प्रदान किया गया है।\n\n\"बैटलस्टार गैलेक्टिका\" की कहानी एक सुदूर तारामंडल में रची गई है जहां मानव सभ्यता ग्रहों की एक शृंखला पर रहती है जिसे ट्वेल्व कॉलोनीज़ कहा जाता है। अपने भूतकाल में ये कॉलोनियां अपने ही द्वारा निर्मित साय्क्लोंस नाम की प्रजाति के साथ युद्ध कर रही थी। गैउस बाल्टर नाम के एक मानव की मदद से साय्क्लोंस ने एक कॉलोनियों पर अचानक हमला कर दिया जिसके चलते ग्रहों पर विध्वंस व बड़ी संख्या में जाने गई। कई खरबों की जनसँख्या में से केवल ५०,००० मानव ही जीवित बच सके जो सार्वजनिक विमानों में थे जो लड़ाई से भाग निकलने में सफल रहे। पुरी कॉलोनी की सेना में से केवल बैटलस्टार \"गैलेक्टिका\" नाम का सैन्य बेड़ा बच निकलने में कामयाब रहा। कॉलोनियल फ्लीट ऑफिसर कमांडर विलियम \"बिल\" अडामा (ऑलमोस) और राष्ट्रपति लॉरा रोस्लिन (मैकडोनाल्ड) के नेतृत्व में \"गैलेक्टिका\" का दल एक छोटे बचे हुए लोगों के बड़े के साथ ब्रहमांड में पृथ्वी की खोज में निकल पड़ता है जो खोई हुई तेरावी कॉलोनी है।\n\n\n\n", "id": "476298", "title": "बैटलस्टार गैलेक्टिका"}
{"url": "https://hi.wikipedia.org/wiki?curid=476313", "text": "बफी द वैम्पायर स्लेयर\n\nबफी द वैम्पायर स्लेयर () एक अमेरिकी टेलीविजन शृंखला है जिसका प्रसारण १० मार्च १९९७ से २० मई २००३ तक किया गया था। इसका निर्माण १९९७ में लेखक-निर्देशक जोस व्हेडन ने अपने निर्माण टैग म्यूटेंट एनिमी प्रोडक्शंस के अंतर्गत किया था। शृंखला की कथा बफी समर्स (सराह मिशेल गेलार) के कारनामो पर केंद्रित है जो \"वैपायर स्लेयर्स\" कहलाने वाली महिलाओं में नई है। कहानी में स्लेयार्स को नसीब द्वारा पिशाचों, शैतानो व अंधरे की अन्य ताकदों से लड़ने के लिए बुलाया जाता है। पिछली स्लेयारों की ही भाँती बफी को एक वाचर मदद करता है जो उसे सिखाता व प्रशिक्षित करता है। अपने पुर्वधिकारियों के विपरीत बफी अपने इर्द गिर्द वफ़ादार दोस्तों का एक समूह बना लेती है जिसे आगे चलकर \"स्कूबी गैंग\" कहा जाने लगता है।\n\nइस शृंखला को समीक्षकों द्वारा बेहद सराहा गया और अपने मुख्य प्रसारण के दौरान इसे चालीस लाख से साठ लाख दर्शक मिले। हालांकि इतने दर्शक अन्य सफल कार्यक्रमों की तुलना में कम है जो चार बड़े नेटवर्कों (एबीसी, सीबीएस, एनबीसी और फॉक्स) पर प्रसारित होते हैं, पर यह छोटे और नए नेटवर्क डब्लूबी टेलीविजन के लिए सफल थे। कार्यक्रम की समीक्षा भी सराहनीय थी और इसे कई \"बेहतरी\" सूचियों में भी शामिल किया गया है जिनमे टीवी गाइड्स ५० ग्रेटेस्ट टीवी शोज़ ऑफ़ ऑल टाइम की सूची में #४१ क्रमांक पर, \"इम्पयार्स\" ५० ग्रेटेस्ट टीवी शोज़ ऑफ़ ऑल टाइम की सूची में #२ क्रमांक पर रहना शामिल है। इसे एमी पुरस्कार और गोल्डन ग्लोब पुरस्कार नामांकन भी प्राप्त हुए जिनमे से इसने तिन एमी जीते।\n", "id": "476313", "title": "बफी द वैम्पायर स्लेयर"}
{"url": "https://hi.wikipedia.org/wiki?curid=476317", "text": "भारतीय मानवविज्ञान सर्वेक्षण\n\nभारतीय मानवविज्ञान सर्वेक्षण (Anthropological Survey of India) भारत के संस्‍कृति मंत्रालय के अंतर्गत कार्य करने वाला एक अग्रणी अनुसंधान संगठन है जो भौतिक मानवशास्त्र तथा सांस्कृतिक मानवशास्त्र के क्षेत्र में कार्यरत है।\n\nयह अपनी स्‍थापना के 59 वर्ष पूरे कर चुका है और अपने गौरवपूर्ण कार्यकाल में सामान्‍य तौर पर जनता के और विशेषकर 'अत्‍यधिक कमज़ोर' कहे जाने वाले वर्गों के जैव-सांस्‍कृतिक पहलुओं के क्षेत्रों में मानव विज्ञान संबंधी अनुसंधान में प्रयासरत रहा है। इनके अलावा सर्वेक्षण कई अन्‍य समयसंगत गतिविधियों में लगा है जिनमें नृवंश सामग्री और प्राचीन मानव कंकाल अवशेषों को एकत्र करना, उनका संरक्षण करना, उनकी देखरेख करना, उनके बारे में आंकड़े तथा दस्‍तावेज तैयार करना और उनका अध्‍ययन करना शामिल हैं। इन वर्षों में सर्वेक्षण ने कोलकाता स्‍थित अपने मुख्‍यालय और सात क्षेत्रीय केंद्रों, एक उपक्षेत्रीय केंद्र, तथा आठ अन्‍य क्षेत्रीय स्‍टेशनों और नई दिल्‍ली के अपने कैंप कार्यालय की मदद से निरंतर अनुसंधान करते हुए गांव स्‍तर से जानकारियां एकत्र की हैं।\n\n", "id": "476317", "title": "भारतीय मानवविज्ञान सर्वेक्षण"}
{"url": "https://hi.wikipedia.org/wiki?curid=476325", "text": "सखाराम गणेश देउस्कर\n\nसखाराम गणेश देउस्कर (17 दिसम्बर 1869 - 23 नवम्बर 1912) क्रांतिकारी लेखक, इतिहासकार तथा पत्रकार थे। वे भारतीय जन-जागरण के ऐसे विचारक थे जिनके चिंतन और लेखन में स्थानीयता और अखिल बांग्ला तथा चिंतन-मनन का क्षेत्र इतिहास, अर्थशास्त्र, समाज एवं साहित्य था।\n\nदेउस्कर भारतीय जनजागरण के ऐसे विचारक थे जिनके चिंतन और लेखन में स्थानीयता और अखिल भारतीयता का अद्भुत संगम था। वे महाराष्ट्र और बंगाल के नवजागरण के बीच सेतु के समान हैं। उनका प्रेरणा-स्रोत महाराष्ट्र है, पर वे लिखते बांग्ला में हैं। अपने मूल से अटटू लगाव और वर्तमान से गहरे जुड़ाव का संकेत उनके देउस्कर नाम में दिखाई देता है, जो 'देउस' और ' करौं ' के योग से बना है।\n\nविचारक, पत्रकार और लेखक सखाराम गणेश देउस्कर भारतीय नवजागरण के प्रमुख निर्माताओं में\nसे एक थे। मराठी मूल के लेकिन बंगाली परिवेश में जन्मे और पले-बढ़े देउस्कर ने महाराष्ट्र और बंगाल के नवजागरण के बीच सेतु की तरह काम किया। अरविंद घोष ने लिखा है कि 'स्वराज्य' शब्द के पहले प्रयोग का श्रेय देउस्कर को ही जाता है। पत्रकार के तौर पर जीवन की शुरुआत करने वाले देउस्कर की इतिहास, साहित्य और राजनीति में विशेष रूप से रुचि थी। उन्होंने बांग्ला की अधिकांश क्रांतिकारी पत्रिकाओं में सतत लेखन किया। देउस्कर की जिस एक रचना ने नवजागरण काल के प्रबुद्धवर्ग को सर्वाधिक प्रभावित किया, वह थी 1904 में प्रकाशित कृति 'देशेर कथा'। इसका हिंदी-अनुवाद 'देश की बात' (1910) नाम से हुआ। विलियम डिग्बी, दादाभाई नौरोजी और रमेश चंद्र दत्त ने भारतीय\nअर्थव्यवस्था के जिस विदेशी शोषण के बारे में लिखा था, सखाराम देउस्कर ने मुख्यतः उसी आधार पर इस ऐतिहासिक कृति की रचना की। हिंदुस्तान के उद्योग-धंधों की बर्बादी का चित्रण करती देउस्कर की यह कृति ब्रिटिश साम्राज्यवाद की जंजीरों में जकड़ी और शोषण के तले जीती-मरती भारतीय जनता के रुदन का दस्तावेज़ है।\n\nसखाराम गणेश देउस्कर का जन्म 17 दिसम्बर 1869 को देवघर के पास ' करौं ' नामक गांव में हुआ था, जो अब झारखंड राज्य में है। मराठी मूल के देउस्कर के पूर्वज महाराष्ट्र के रत्नागिरि ज़िले में शिवाजी के आलबान नामक किले के निकट देउस गाँव के निवासी थे। 18वीं सदी में मराठा शक्ति के विस्तार के समय उनके पूर्वज महाराष्ट्र के देउस गांव से आकर करौं में बस गए थे। पाँच साल की अवस्था में माँ का देहांत हो जाने के बाद बालक सखाराम का पालन-पोषण उनकी विद्यानुरागिनी बुआ के पास हुआ जो मराठी साहित्य से भली भाँति परिचित थीं। उनके जतन, उपदेश और परिश्रम ने सखाराम में मराठी साहित्य के प्रति प्रेम उत्पन्न किया। बचपन में वेदों के अध्ययन के साथ ही सखाराम ने बंगाली भाषा भी सीखी। इतिहास उनका प्रिय विषय था। सखाराम गणेश देउस्कर बाल गंगाधर तिलक को\nअपना राजनीतिक गुरु मानते थे।\n\nसखाराम गणेश देउस्कर ने सन् 1891 में देवघर के आर. मित्र हाई स्कूल से मैट्रिक की परीक्षा पास की और सन् 1893 से इसी स्कूल में शिक्षक नियुक्त हो गए। यहीं वे राजनारायण बसु के संपर्क में आए और अध्यापन के साथ-साथ एक ओर अपनी सामाजिक-राजनीतिक दृष्टि का विकास करते रहे। दूसरी ओर उसकी अभिव्यक्ति के लिए बांग्ला की विभिन्न पत्र-पत्रिकाओं में राजनीति, सामाजिक और साहित्यिक विषयों पर लेख भी लिखते रहे।\n\nसन् 1894 में देवघर में हार्ड नाम का एक अंग्रेज मजिस्ट्रेट था। उसके अन्याय और अत्याचार से जनता परेशान थी। देउस्कर ने उसके विरुद्ध कलकत्ता से प्रकाशित होनेवाले हितवादी नामक पत्र में कई लेख लिखे, जिसके परिणामस्वरूप हार्ड ने देउस्कर को स्कूल की नौकरी से निकालने की धमकी दी। उसके बाद देउस्कर जी ने अध्यापक की नौकरी छोड़ दी और कलकत्ता जाकर हितवादी अखबार में प्रूफ रीडर के रूप में काम करने लगे। कुछ समय बाद अपनी असाधारण प्रतिभा और परिश्रम की क्षमता के आधार पर वे हितवादी के संपादक बना दिए गए। लेकिन सन् 1907 में सूरत के कांग्रेस अधिवेशन में जब कांग्रेस का गरम दल और नरम दल में विभाजन हुआ तो हितवादी के मालिक ने देउस्कर से गरम दल और तिलक के विरुद्ध हितवादी में संपादकीय लेख लिखने के लिए कहा। सखाराम तिलक के राजनीतिक विचारों से एकता अनुभव करते थे, इसलिए उन्होंने तिलक के विरुद्ध संपादकीय लेख लिखने से मना कर दिया। परिणामस्वरूप उन्हें हितवादी के संपादक पद से त्यागपत्र देना पड़ा। इसके बाद वे कलकत्ता के ही राष्ट्रीय शिक्षा परिषद् के विद्यालय में बांग्ला भाषा तथा भारतीय इतिहास के शिक्षक के पद पर नियुक्त हुए। लेकिन सन् 1910 में जब राष्ट्रीय शिक्षा परिषद् के प्रबंधकगण उन्हें सशंकित दृष्टि से देखने लगे। ऐसी स्थिति में सखाराम ने शिक्षक पद से भी त्यागपत्र दे दिया। बाद में हितवादी के प्रबंधकों ने उनसे पुन: संपादक बनने का अनुरोध किया तो देउस्कर ने उसे स्वीकार कर लिया।\n\nकुछ लोगों के लिए त्याग और संघर्ष जीवन के आदर्श होते हैं, लेकिन सखाराम गणेश देउस्कर की पूरी जिंदगी त्याग और संघर्ष के ताने-बाने से बनी हुई थी। स्वराज्य और स्वतंत्रता का यह योद्धा जीवन भर अपने विचारों के लिए कठिन संघर्ष करता दिखाई देता है। उनका पारिवारिक जीवन भी निरंतर संकटों और संघर्षों के बीच बीता। जब वे पांच वर्ष के थे तभी उनकी माता का देहांत हो गया, इसलिए उनका पालन-पोषण उनकी विधवा बुआ के हाथों हुआ जिन्होंने सखाराम को मराठी साहित्य की शिक्षा दी। जब ‘देशेर कथा’ को लोकप्रियता के कारण देउस्कर ख्याति के शिखर पर थे, तभी एक ओर उनकी दो पुस्तकों पर सरकारी प्रतिबंध लगा तो दूसरी ओर उनकी पत्नी और एकमात्र पुत्र का निधन हुआ। सन् 1910 के अंतिम दिनों में इन सब आघातों से आहत होकर सखाराम गणेश देउस्कर अपने गांव करौं लौट आए और वहीं रहने लगे। उनको कुल 43 वर्ष का ही जीवन मिला था। 23 नवम्बर 1912 को यह प्रकाश-पुंज सदा के लिए बुझ गया।\n\nदुनिया की अधिकांश महान प्रतिभाएं अपने आलोक से लोक को चकित करती हुई इसी तरह अल्पायु में ही दुनिया से विदा हो गई हैं।\n\nसखाराम गणेश देउस्कर भारतीय नवजागरण के अन्य निर्माताओं की तरह एक निर्भीक पत्रकार और मौलिक विचारक थे। उनके संपूर्ण चिंतन और लेखन की बुनियादी चिंता देश की पूर्ण स्वाधीनता थी। श्री अरविंद ने लिखा है कि स्वराज्य शब्द का पहला प्रयोग ‘देशेर कथा’ के लेखक सखाराम गणेश देउस्कर ने किया। 1 देउस्कर ने पत्रकार के रूप में लेखन की शुरुआत की थी। वे बांग्ला के अधिकांश क्रांतिकारी पत्रिकाओं में लेख लिखते थे। युगांतर पत्रिका के वे नियमित लेखक थे। युगांतर के अलावा उन्होंने साहित्य, भारती, धरनी, साहित्य-संहिता, प्रदीप, बंग-दर्शन, आर्यावर्त्त, वेद व्यास, प्रतिभा आदि पत्रिकाओं में भारत के इतिहास, संस्कृति, साहित्य आदि से संबंधित बहुत सारे लेख लिखे, जिनका उद्देश्य भारतीय जनता को अपने अतीत और वर्तमान का ज्ञान कराना था। इतिहास, साहित्य और राजनीति उनके प्रिय विषय थे।\n\nसखाराम गणेश देउस्कर के ग्रंथों और निबंधों की सूची बहुत लंबी है। डॉ॰ प्रभुनारायण विद्यार्थी ने एक लेख में देउस्कर की रचनाओं का ब्योरा प्रस्तुत किया है। उनके प्रमुख ग्रंथ है महामति रानाडे (1901), झासीर राजकुमार (1901), बाजीराव (1902), आनन्दी बाई (1903), शिवाजीर महत्व (1903), शिवाजीर शिक्षा (1904), शिवाजी (1906), देशेर कथा (1904), देशेर कथा (परिशिष्ट) (1907), कृषकेर सर्वनाश (1904), तिलकेर मोकद्दमा ओ संक्षिप्त जीवन चरित (1908), आदि। इन पुस्तकों के साथ-साथ इतिहास, धर्म, संस्कृति और मराठी साहित्य से संबंधित उनके लेख अत्यंत महत्वपूर्ण हैं।\n\nसन् 1904 में ‘देशेर कथा’ शीर्षक से प्रकाशित उनकी बांग्ला पुस्तक ब्रिटिश साम्राज्य में गुलामी की जंजीरों में जकड़ी और शोषण की यातना में जीती-जागती भारतीय जनता के चीत्कार का दस्तावेज है। मात्र पांच वर्षों में इसके पांच संस्करण की तेरह हजार प्रतियों के प्रकाशन की सूचना से भयभीत अंग्रेज़ों ने सन् 1910 में इस पुस्तक पर पाबंदी लगा दी। भारतीय अर्थव्यवस्था को तबाह करने के लिए यहां की कृषि व्यवस्था कारीगरी और उद्योग-धंधों को तहस-नहस करने और भारतीय नागरिक के संबंध में अवमानना भरे वाक्यों का व्यवहार करने की घटनाओं का प्रमाणिक चित्र यहां उपस्थित है।\n\nइस पुस्तक का हिन्दी अनुवाद 'देश की बात' नाम से बाबूराव विष्णु पराड़कर ने लगभग शताब्दीभर पूर्व किया। पहली बार सन् 1908 में मुंबई से तथा उसका परिवर्द्धित संस्करण सन् 1910 में कलकत्ता से प्रकाशित हुआ।\n\n", "id": "476325", "title": "सखाराम गणेश देउस्कर"}
{"url": "https://hi.wikipedia.org/wiki?curid=476326", "text": "देशेर कथा\n\nदेशेर कथा (हिन्दी अर्थ : 'देश की बात') महान क्रान्तिकारी विचारक एवं लेखक सखाराम गणेश देउस्कर द्वारा लिखित क्रांतिकारी बांग्ला पुस्तक है।\n\nसन् 1904 में ‘देशेर कथा’ शीर्षक से प्रकाशित यह पुस्तक ब्रिटिश साम्राज्य में गुलामी की जंजीरों में जकड़ी और शोषण की यातना में जीती-जागती भारतीय जनता के चीत्कार का दस्तावेज है। मात्र पांच वर्षों में इसके पांच संस्करण की तेरह हजार प्रतियों के प्रकाशन की सूचना से भयभीत अंग्रेज़ों ने सन् 1910 में इस पुस्तक पर पाबंदी लगा दी। भारतीय अर्थव्यवस्था को तबाह करने के लिए यहां की कृषि व्यवस्था कारीगरी और उद्योग-धंधों को तहस-नहस करने और भारतीय नागरिक के संबंध में अवमानना भरे वाक्यों का व्यवहार करने की घटनाओं का प्रमाणिक चित्र यहां उपस्थित है।\n\nसखाराम गणेश देउस्कर ने देश में स्वाधीनता की चेतना के जागरण और विकास के लिए ‘देशेर कथा’ की रचना की थी। यद्यपि उन्होंने कांग्रेस द्वारा संचालित स्वाधीनता आंदोलन का समर्थन किया, लेकिन उन्होंने उस आंदोलन की रीति-नीति की आलोचना भी की है। उन्होंने देशेर कथा की भूमिका में स्पष्ट लिखा है कि ‘‘हमारे आंदोलन भिक्षुक के आवेदन मात्र है। हमलोगों को दाता की करुणा पर एकांत रूप से निर्भर रहना पड़ता है। यह बात सत्य होते हुए भी राजनीति की कर्तव्य-बुद्धि को उद्बोधित करने के लिए पुन: पुन: चीत्कार के अलावा हमारे पास दूसरे उपाय कहां है।’’1 वस्ततु: ‘देशेर कथा’ गुलामी की जंजीरों में जकड़ी और शोषण की यातना में जीती-मरती भारतीय जनता के चीत्कार की प्रामाणिक और प्रभावशाली अभिव्यक्ति है।\n\nइस पुस्तक का हिन्दी अनुवाद 'देश की बात' नाम से बाबूराव विष्णु पराड़कर ने लगभग शताब्दीभर पूर्व किया। पहली बार सन् 1908 में मुंबई से तथा उसका परिवर्द्धित संस्करण सन् 1910 में कलकत्ता से प्रकाशित हुआ।\n\nआरंभ में जिस पुस्तक का प्रकाशन और वितरण एक समस्या थी, वह सन् 1905 में बंग-भंग के विरुद्ध स्वदेशी आंदोलन के आरंभ के साथ ही अपूर्व रूप से लोकप्रिय हुई। माधव प्रसाद मिश्र ने सन् 1908 में लिखा था कि ‘जिस पुस्तक के लागत तक के वसूल होने में लेखक को और मुझे आशंका थी उसकी थोड़े ही दिनों में सब प्रतियां बंट गईं। बंगाल के टुकड़े होते ही वहां स्वदेशी आंदोलन उपस्थित हुआ। जिसमें पुस्तक के प्रदीप्त वाक्यों ने भी अपना प्रभाव दिखलाया। यह कहना तो छोटे मुंह बड़ी बात समझी जाएगी कि स्वदेशी आंदोलन इसी पुस्तक का फल है, पर इसमें कोई संदेह नहीं कि इस आंदोलन की प्रज्जवलित वह्नि में इसने घृताहुति का सा काम अवश्य किया।\n\nबरीसाल के वीर स्वदेश हितैषी बाबू अश्विनी कुमार दत्त ने अपनी कालीघाट वाली वक्तृता में कहा था कि इतने दिनों तक सरस्वती की आराधना करने पर भी बंगालियों को मातृभाषा में वैसा उपयोगी ग्रंथ लिखना न आया जैसा एक परिणामदर्शी महाराष्ट्र युवा ने लिख दिखाया। बंगालियों, इस ग्रंथ को पढ़ो और अपने देश की अवस्था और निज कर्तव्य पर विचार करो।’’1 बंग-भंग विरोधी आंदोलन को ‘देशेर कथा’ ने अनेक रूपों में प्रभावित किया, उसे शक्ति और गति दी और इस प्रक्रिया में वह स्वदेशी आंदोलन की प्रेरणादायी पुस्तक बन गई।\n\nदेशेर कथा की अपूर्व लोकप्रियता का अंदाज सन् 1904 से 1908 के बीच उसके प्रकाशन के इतिहास से लगाया जा सकता है। महादेव साहा के अनुसार ‘देशेर कथा’ का एक हजार प्रतियों का पहला संस्करण सन् 1904 में छपा। दो\nहजार प्रतियों का दूसरा संस्करण सन् 1905 में निकला। पुस्तक की मांग को ध्यान में रखकर ठीक चार महीने बाद ही पांच हजार प्रतियों का तीसरा संस्करण प्रकाशित हुआ। पुस्तक का दो हजार प्रतियों का चौथा संस्करण सन् 1907 में और तीन हजार प्रतियों का पांचवां संस्करण सन् 1908 में छपा। 1 महज पांच वर्षों में पांच संस्करण और तेरह हजार प्रतियां। इस पुस्तक के प्रकाशन के प्रसंग में एक उल्लेखनीय बात यह भी है कि लेखक प्रत्येक संस्करण में कुछ नई सामग्री जोड़ता था, जिससे पुस्तक का आकार बढ़ जाता था, किंतु उसकी कीमत नहीं बढ़ाई जाती थी, बल्कि दो बार घटा दी गई।\n\n‘देशेर कथा’ के लिखे जाने की पृष्ठिभूमि की ओर संकेत करते हुए माधव प्रसाद मिश्र ने सन् 1908 में लिखा था, ‘‘जिस समय यह पुस्तक बांग्ला में लिखी गई थी उस समय बंगाल के टुकड़े नहीं हुए थे, स्वदेशी आंदोलन का विचार भी लोगों के जी में नहीं आया था। लार्ड कर्जन के कुचक्रपूर्ण शासन से लोग शंकित हो चुके थे, पर उनकी मोहमयी निद्रा तब तक भी टूटने नहीं पाई थी। बंगाल के शिक्षित लोग आमोद-प्रमोद में लग रहे थे और कितने ही सौंदर्योपासक ‘मूकाभिनय’ का अपूर्व कौतुक कर कृत्रिम रमणीयता का बाजार खोल रहे थे। उपन्यास और नाटकों में शृंगार रस की प्रधानता हो रही थी और बंगाल के बहुत से बड़े आदमियों का समय उसी के आकलन में पूरा हो रहा था। यह किसी को ध्यान भी न था कि उनके देश की कैसी शोच्य दशा हो रही है और आगे कैसा परिवर्तन होनेवाला है।’’2\n\nऐसे समय में देशेर कथा का लिखा जाना एक वैचारिक विस्फोट की तरह था, जिसने जन-मानस को धक्का देकर चकित करते हुए जगाया। देशेर कथा की अपार लोकप्रियता से अंग्रेजी-राज भयभीत हुआ और 28 सितंबर 1910 को एक विज्ञप्ति निकालकर उसको जब्त कर दिया गया। ‘देशेर कथा’ पर पाबंदी की खबर 30 सितंबर को कुछ दैनिक अखबारों में छपी। हितवादी और हितवार्ता को छोड़कर किसी अन्य पत्र-पत्रिका ने इस प्रतिबंध का प्रतिवाद नहीं किया। हितवादी-पत्रिका में यह छपा कि पंडित सखाराम गणेश देउस्कर की पुस्तक ‘देशेर कथा’ पर पाबंदी इस आधार पर लगाई गयी है कि उसमें ऐसी साम्रगी है जिसको पढ़कर पाठकों के मन में सरकार के प्रति अलगाव का भाव पैदा होगा। 3 हितवादी के लेख में सरकार से बहुत से प्रश्न पूछे गए थे, पर सरकार की ओर से उनके उत्तर कभी नहीं दिए गए। ‘देशेर कथा’ के साथ ही देउस्कर की एक और किताब पर भी पाबंदी लगाई थी। वह किताब थी- ‘तिलकेर मुकद्दमा।’ जिस समय ‘देशेर कथा’ पर प्रतिबंध लगा उस समय तक ‘देशेर कथा’ का हिन्दी अनुवाद ‘देश का बात’ से प्रकाशित हो चुका था। हितवादी के लेख में यह भी लिखा गया है कि ‘देश की बात’ पर पाबंदी नहीं लगाई गई है।\n\nहिन्दी में ‘देशेर कथा’ के अनुवाद की कहानी बहुत दिलचस्प है। माधव प्रसाद मिश्र ने ‘देशेर कथा’ के बांग्ला में प्रकाशन में लेखक की मदद की थी। उन्होंने पहले संस्करण के प्रकाशित होते ही उसका हिन्दी में अनुवाद प्रारंभ कर दिया था। उसके कुछ अंशों का अपना अनुवाद कलकत्ता की एक हिन्दी पत्रिका वैश्योपकार में छपवाया भी था, किंतु उस समय पूरी पुस्तक का अनुवाद न हो सका। बाद में अमृत लाल चक्रवर्ती ने ‘देशेर कथा’ के हिन्दी अनुवाद का काम पूरा किया। उस समय अमृत लाल चक्रवर्ती 'श्री वेंकटेश्वर समाचार' नामक पत्रिका के संपादक थे। सन् 1908 में ‘देश की बात’ नाम से ‘देशेर कथा’ का पहला हिन्दी अनुवाद बंबई से प्रकाशित हुआ, जिसकी सुचिंतित भूमिका माधव प्रसाद मिश्र ने लिखी है। ‘देशेर कथा’ का यह अनुवाद हिन्दी में अत्यंत लोकप्रिय हुआ। श्री वेंकटेश्वर समाचार अपने ग्राहकों को कुछ पुस्तकें उपहार के रूप में दिया करता था, उनमें एक पुस्तक ‘देश की बात’ भी थी। हिन्दी क्षेत्र में कम्युनिस्ट पार्टी के संस्थापक सत्यभक्त जी ने अपने एक साक्षात्कार में कहा कि ‘देश की बात’ परम देशभक्त सखाराम गणेश देउस्कर लिखित बंगाली भाषा के ‘देशेर कथा’ का अनुवाद था। इस पुस्तक ने हमको आरंभ में देशभक्ति की पर्याप्त प्रेरणा दी इसमें संदेह नहीं।\n\nहिन्दी में 'देश की बात' को लोकप्रियता के स्वरूप का अनुमान इस बात से होता है कि माधव प्रसाद मिश्र के भाई और अपने समय के जाने-माने कवि राधाकृष्ण मिश्र ने ‘देश की बात’ पर एक कविता लिखी थी। उस कविता का एक अंश माधव प्रसाद मिश्र ने ‘देश की बात’ के मुखबंध के आरंभ में उद्धृत किया है, जो इस प्रकार है :\n\nइस कविता का शेष अंश श्री नारायण चतुर्वेदी ने अपनी पु्स्तक ‘आधुनिक हिन्दी का आदिकाल’ में अपनी याददाश्त से उद्धृत किया है।\n", "id": "476326", "title": "देशेर कथा"}
{"url": "https://hi.wikipedia.org/wiki?curid=476329", "text": "ग्विब्बर\n\nग्विब्बर, Gwibber GNOME डेस्कटॉप वातावरण के लिए एक माइक्रो ब्लॉगिंग क्लाइंट है। यह सबसे लोकप्रिय Facebook, चहचहाना, आदि वेब सेवाओं जैसे सामाजिक नेटवर्किंग को एक एकल खिड़की में लाता है और एक ही आवेदन के माध्यम से संचार को नियंत्रित करने की क्षमता देता है। यह रयान पॉल Ars Technica लिए एक लेखक के द्वारा बनाया गया था। ग्विब्बर GNU GPL लाइसेंस के तहत वितरित किया जाता है।\n\nयह लिनक्स का समर्थन करता है और Python में लिखा है PyGTK पुस्तकालय का उपयोग कर यह Ubuntu के 10.04 और ऊपर में डिफ़ॉल्ट रूप से शामिल है। \n\n", "id": "476329", "title": "ग्विब्बर"}
{"url": "https://hi.wikipedia.org/wiki?curid=476335", "text": "सत्र प्रीमियर\n\nसत्र प्रीमियर () किसी भी टेलीविजन कार्यक्रम के एक नए सत्र के पहले प्रकरण को कहते हैं। यह वाक्यांश मुख्यतः उत्तरी अमेरिका में प्रयोग में लाया जाता हैं। सितंबर या अक्टूबर अमेरिका में कई टेलीविजन कार्यक्रमों के सत्र प्रीमियर के महीने होते हैं।\n", "id": "476335", "title": "सत्र प्रीमियर"}
{"url": "https://hi.wikipedia.org/wiki?curid=476338", "text": "नेली\n\nकॉर्नेल इराल हेनिस, जूनियर (, जन्म २ नवम्बर १९७४) या जिन्हें उनके मंच के नाम नेली से जाना जाता है, एक अमेरिकी ग्रैमी पुरस्कार विजेता हिप हॉप कलाकार, उद्योगपति और अभिनेता है।\n", "id": "476338", "title": "नेली"}
{"url": "https://hi.wikipedia.org/wiki?curid=476344", "text": "सत्र फाइनल\n\nसत्र फाइनल () किसी टेलिविज़न कार्यक्रम के सत्र का अंतिम प्रकरण होता है। इस प्रकरण को अक्सर विशेष रूप से निर्मित किया जाता है जिससे दर्शकों की कार्यक्रम में दिलचस्पी बनी रहे तथा वे कार्यक्रम को आगे भी देखते रहें।\n\nशृंखला फाइनल अक्सर सम्पूर्ण शृंखला का अंतिम प्रकरण होता है।\n", "id": "476344", "title": "सत्र फाइनल"}
