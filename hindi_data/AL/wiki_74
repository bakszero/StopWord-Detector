{"url": "https://hi.wikipedia.org/wiki?curid=490512", "text": "बागड़ा\n\nबागडा ब्राह्मण\n\nबाग़डा ब्राह्मणों की उत्पत्ति उन 52 ॠषियों से मानी जाती है जिन्हे दिल्ली के राजा अनंङगपाल ने काशीपुरी के गंगातट से बुलाया था। यहां वास करने वाले ब्राह्मण, ब्रह्म पुत्र ॠषि भारद्वाज के वंशज गौड ब्राह्मण ही थे। उपलब्ध जानकारी के अनुसार इनके गौत्र भी गौड ब्राह्मणों के ही हैं। जिन्ही से बागडा ब्राह्मणों कि उत्पत्ति हुई। इसिलिये कहा जा सकता है कि बागडा ब्राह्मण ही है जो बाग़ौर नामक स्थान पर निवास करने के कारण 'बागौर ब्राह्मण' कहलाये। कालांतर में यही बागौर शब्द 'बाग़ौड' फिर 'बागडा' के रूप में प्रचलित हो गया। \n\nभारत की राजधानी दिल्ली में विक्रम सम्वत् 1169 को तँवर वँश (राजपूत जाति) के अन्तिम राजा रहे अनङगपाल का राजतिलक हुआ था। कुछ समय पश्चात 'दिल्ली' राजा अनङगपाल के सपने में आयी और उसे छोडकर जाने की बात कही। राजा ने अपने सपने की बात अपने कुल पुरोहित जगदीश ॠषि को बतायी और अपना राज्य स्थिर रहे इसके लिये उपाय पूछा। इस पर जगदीश ॠषि ने काशीपुरी के बागव ॠषि और उनके 51 शिष्यों को बुलाने व अपने राज्य में रखने की बात कही। राजा ने अपने खास दीवान को बागव ॠषि को उनके कुटुम्ब व 51 शिष्यों सहित दिल्ली पधारने एवं राजा अनङगपाल के राज्य को स्थिर रखने का उपाय पूछने के लिये कहा। राजा का खास दीवान काशीपुरी बागव ॠषि के पास पहुँचा एवं उन्हे सारी बात बताई एवं दिल्ली चलकर निवास करने की प्रार्थना की।\n\nराजा के खास दीवान की प्रार्थना पर बागव ॠषि ने कहा कि 21 दिन अखण्ड यज्ञ होगा जिसमे 21 अंगुल की सर्वधातु की कील पृथ्वी में गडी रहेगी तब तक राजा का राज्य अचल रहेगा।\n\nराजा अनङगपाल के निमंत्रण एवं प्रार्थना पर बागव ॠषि अपने कुटुम्ब एवं 51 शिष्यों सहित मार्गशीर्ष (मागसोर) शुक्ला दोज, गुरूवार विक्रम सम्वत् 1199 को रवाना हुए व दो महिने सात दिन बाद दिल्ली पहुँचे। दिल्ली नगर की सीमा के बाहर राजा अनङगपाल व जगदीश ॠषि ने उनका स्वागत किया।\n\nदिल्ली पहुँचकर बागव ॠषि व उनके 51 शिष्यों नें वैशाख शुक्ला त्रयोदशी, गुरूवार, विक्रम सम्वत् 1200 को यज्ञ प्रारम्भ किया एवं ज्येष्ठ शुक्ला तीन, बुधवार को पूर्ण आहुति दी एवं 21 अंगुल की सर्वधातु की कील यज्ञ स्थल पर गाड़ी।\n\nबागव ॠषि नें राजा को कहा कि हे राजन यह कील बासिक नाग के शीश में गाड़ी गयी है। इसे कभी भी मत उखाड़ना। जब तक यह कील रहेगी तेरा राज्य भी अखण्ड रहेगा। तब राजा अनङगपाल ने बागव ॠषि व उनके शिष्यों को अपने वंश का द्वितीय गुरू बनाया\n\nबागव ॠषि ने राजा से कहा कि हे राजन ये कील बासिक नाग के शीश में गाडी गयी है इसे कभी भी मत उखडना। जब तक यह कील रहेगी तेरा राज्य अखण्ड रहेगा। तब राजा अनंङगपाल ने बागव ॠषि व उनके शिष्यों को अपने वंश का द्वितिय गुरू बनाया व 52 गांव गुरू दक्षिणा मे दिये। आषाढ कृष्णा, नवमी, मंगलवार विक्रम सम्बत् 1200 में बागव ॠषि व उनके 51 शिष्य 'बागौर' नामक क्षेत्र में पहुँचे एवं इसे ही अपना निवास स्थान बनाया। इसके पश्चात इन्होने विचार किया कि ब्राह्मण के षट्कर्मों में से दान लेना और देना ये मुख्य कार्य हैं तो अपने से दान लेने वाले कुल पुरोहित तो काशी में ही रह गये। उस समय बागौर क्षेत्र में चोखचंद नाम के ब्रह्मभाट रहते थे। इनका शासन कटवालिया उपशासनिक कटारिया गौत्र भारद्वाज था जिन्हे अपना कुल पुरोहित बनाया व लाख पसाव का दान दिया।\n\nउधर बासिक नाग के पुत्र तक्षक नाग ने बासिक नाग के शीश में गाड़ी गयी कील उखाडने का निश्चय किया। तक्षक नाग ब्राह्मण का रूप धारण कर राजा अनंङगपाल के पास दिल्ली पहुँचा। राजा ने ब्राह्मण रूपी तक्षक नाग को प्रणाम किया कपट रूप धारण किये तक्षक नाग ने राजा को आशिर्वाद दिया और अपनी सफ़ेद चादर तानकर उसपर विराजा गया। राजा ने सोचा ये कोई पहुँचे हुये ॠषि हैं। तब ब्राह्मण भेष धरे तक्षक नाग ने पृथ्वी पर कील गाडे जाने का कारण पूछा। राजा ने बताया कि यहाँ 21 दिन का अखण्ड यज्ञ किया गया था इसिलिये यह कील बासिक नाग के शीश में गाडी गयी है।\n\nजब तक यह कील रहेगी तब तक हमारा राज्य रहेगा। इस पर ब्राह्मण रूपी तक्षक नाग ने कहा राजा तुम भी अच्छे पागल हो यह 21 अंगुल की कील बासिक नाग के शीश में गाडी, जब कि कुँआ, बावडी तो इससे अधिक गहरे खोदे जाते हैं उसमे तो बासिक नाग नहीं निकलता। अगर यह बात सच है तो इस कील को उखाडा जाये, जो खून में भरी हुई निकले तो सच अन्यथा झूंठी तो है ही।\n\nजब ब्राह्मण तक्षक नाग ने राजा को यह प्रमाण दिया तो राजा को उस पर और अधिक विश्वास हो गया। 'विनाश काले विपरीत बुद्धि' राजा को ब्राह्मण रूपी तक्षक नाग की बात सही लगी एवं कील को उखडवा दिया तभी 3 बूंद खून की पडी और उसी समय वह ब्राह्मण रूपी तक्षक नाग गायब हो गया।\n\nतब राजा ने कील वापस गडवा दी एवं भारी पश्चाताप किया। उसने अपने कुल गुरू बागव ॠषि को बुलवाया और सारा वृतांत कह सुनाया। तब ॠषि ने कहा अब तुम्हारा राज्य नहीं रह सकता। 'कील जो ढीली हुई, तँवर हुआ मतिहीन' सत्य है जो गुरू के वचनों को नहीं मानता है उसकी यही दशा होती है। राजा बागव ॠषी के चरणों में गिर पडे तब ॠषि नें कहा हे राजन! अब पश्चाताप करने से क्या जो होनी है सो होकर रहती है। इस पर राजा ने बागव ॠषि से आगे क्या किया जाये यह बात पूछी। ॠषि ने कहा राजन् आपने हमको 52 गाँव गुरू दक्षिणा में दिये हैं आप उन गांवों में जाकर राज्य करो हम काश्त (खेती) करके खायेंगे। जिस दिन आपके वंश का राज्य होगा और हमारे वंश का गुरु होगा तब हम यह दक्षिणा पुन: प्राप्त करेंगे।\n\nतब राजा ने कहा महाराज आपके वंश की पहचान क्या होगी, इस पर राजा के कुल गुरू बागव ॠषि ने कहा कि आज से हमारे वंश का नाम 'बागडा ब्राह्मण' होगा और हम न किसी के गुरू बनेंगे और ना ही किसी को शिष्य बनायेंगे।\n\nतभी से 'बागडा ब्राह्मण' जाति कि उत्पत्ति मानी जाती है। कालांतर में बागौड शब्द अपभ्रंश होता रहा एवं आज इसे बागडा के नाम से जाना जाता है बागव ॠषि ने राजा अनंङगपाल को दिल्ली का राज्य अपनी लडकी के पुत्र पृथ्वीराज को देने की बात कही। तब राजा के प्रथम गुरू बागव ॠषि से राजा की राजधानी के बारे में पूछा। जगदीश ॠषि कि हार्दिक इच्छा थी कि राजा उनके गांव जाकर रहे। बागव ॠषि नें उनके मन की बात जानकर राजा से कहा हे राजन् ! आप पाटन गांव में जाकर राजधानी बनाओ और हम भी अब बागौर गाँव में नहीं रहेंगे। तब राजा अनंङगपाल ने अजमेर से पृथ्वीराज को बुलवाया और मिति वैशाख शुक्ला चतुर्दशी विक्रम सम्बत् 1201 में उसका राजतिलक किया एवं राजा अनंङगपाल स्वयं पाटन गाँव जाकर रहने लगे।\n\nबागौर गाँव में बाग़ौड ब्राह्मणों ने 11 महिने 5 दिन राज्य किया एवं मिति ज्येष्ठ कृष्ण चतुर्दशी विक्रम संवत् 1201 को गाँव छोडकर चल दिये। जो आज पूरे भारत में फ़ैलकर अपने वंश एवं समाज की वृद्धि कर समाज एवं देश सेवा में तन, मन, धन से संलग्न है। \n\nबागडा ब्राह्मण गौत्र परिचय\n", "id": "490512", "title": "बागड़ा"}
{"url": "https://hi.wikipedia.org/wiki?curid=490536", "text": "नागेन्द्रनाथ दत्त\n\nनागेन्द्रनाथ दत्त भारत की स्वतंत्रता-संग्राम के महान क्रांतिकारी थे। वे 'गिरिजा बाबू' के नाम से प्रसिद्ध हैं। उनका सम्बन्ध अनुशीलन समिति से था।\n\nउनका जन्म १८९८ में सिल्हट में हुआ था। वे बचपन से ही अंग्रेज-विरोधी गतिविधियों में सम्मिलित थे। १४ वर्ष की उम्र में ही उन्होने अपने पिताजी से बन्दूक चलाना सीख लिया था। वे सुप्रसिद्ध क्रांतिवीर रासबिहारी बोस के अत्यन्त निकट थे। १९१५ के बनारस काण्ड में उनकी सक्रिय भूमिका थी।\n\n५ वर्ष की कैद के दौरान ब्रिटिश सरकार ने उनके उपर अमानवीय अत्याचार किये जिसके विरोध में उन्होने अन्न-जल का त्याग कर दिया। इसके कारण १९१८ में उनकी मृत्यु हो गयी।\n", "id": "490536", "title": "नागेन्द्रनाथ दत्त"}
{"url": "https://hi.wikipedia.org/wiki?curid=490550", "text": "परगट सिंह\n\nपरगट सिंह भारत के पूर्व हॉकी खिलाड़ी रहे हैं। इनकी खेलने की पोज़ीशन फ़ुल बैक की थी। इनको विश्व के सर्वश्रेष्ठ रक्षक (डिफ़ेन्डरों) में से एक माना जाता था। इन्होंने १९९६ ऑलंपिक खेलों में भारतीय हॉकी टीम की कप्तानी की थी।\n", "id": "490550", "title": "परगट सिंह"}
{"url": "https://hi.wikipedia.org/wiki?curid=490555", "text": "१९२० ग्रीष्मकालीन ओलंपिक में भारत\n\nभारत ने १९२० ग्रीष्मकालीन ऑलंपिक्स में एन्ट्वर्प, बेल्जियम में भाग लिया था। यह प्रथम अवसर था जब इस राष्ट्र ने एक टीम को ऑलंपिक खेलों में भेजा था। अब तक केवल एक एथलीट (नॉर्मैन प्रिचर्ड) ने ही बीस (२०) वर्ष पूर्व १९०० ग्रीष्मकालीन ऑलंपिक्स में भारत में भाग लिया था।\n", "id": "490555", "title": "१९२० ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490558", "text": "१९२४ ग्रीष्मकालीन ओलंपिक में भारत\n\nभारत ने फ़्रांस की राजधानी पैरिस में आयोजित हुए १९२४ ग्रीष्मकालीन ऑलंपिक्स में भाग लिया था।\n\n", "id": "490558", "title": "१९२४ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490570", "text": "नीरजा भनोट\n\nनीरजा भनोट (, 7 सितंबर 1963- 5 सितंबर 1986) मुंबई में पैन ऍम एयरलाइन्स () की विमान परिचारिका थीं। 5 सितंबर 1986 के मुम्बई से न्यूयॉर्क जा रहे पैन एम फ्लाइट 73 के अपहृत विमान में यात्रियों की सहायता एवं सुरक्षा करते हुए वे आतंकवादियों की गोलियों का शिकार हो गईं थीं। उनकी बहादुरी के लिये मरणोपरांत उन्हें भारत सरकार ने शान्ति काल के अपने सर्वोच्च वीरता पुरस्कार अशोक चक्र से सम्मानित किया और साथ ही पाकिस्तान सरकार और अमरीकी सरकार ने भी उन्हें इस वीरता के लिये सम्मानित किया है।\n\nइनकी कहानी पर आधारित २०१६ में एक फ़िल्म भी बनी, जिसमें उनका किरदार सोनम कपूर ने अदा किया।\n\nनीरजा का जन्म 7 सितंबर 1963 को पिता हरीश भनोट और माँ रमा भनोट की पुत्री के रूप में चंडीगढ़ में हुआ। उनके पिता बंबई (अब मुंबई) में पत्रकारिता के क्षेत्र में कार्यरत थे और नीरजा की प्रारंभिक शिक्षा अपने गृहनगर चंडीगढ़ के \"सैक्रेड हार्ट सीनियर सेकेण्डरी स्कूल\" में हुई। इसके पश्चात् उनकी शिक्षा मुम्बई के \"स्कोटिश स्कूल\" और \"सेंट ज़ेवियर्स कॉलेज\" में हुई।\n\nनीरजा का विवाह वर्ष 1985 में संपन्न हुआ और वे पति के साथ खाड़ी देश को चली गयी लेकिन कुछ दिनों बाद दहेज के दबाव को लेकर इस रिश्ते में खटास आयी और विवाह के दो महीने बाद ही नीरजा वापस मुंबई आ गयीं। इसके बाद उन्होंने पैन एम में विमान परिचारिका की नौकरी के लिये आवेदन किया और चुने जाने के बाद मियामी में ट्रेनिंग के बाद वापस लौटीं।\n\nमुम्बई से न्यूयॉर्क के लिये रवाना पैन ऍम-73 को कराची में चार आतंकवादियों ने अपहृत कर लिया और सारे यात्रियों को बंधक बना लिया। नीरजा उस विमान में सीनियर पर्सर के रूप में नियुक्त थीं और उन्हीं की तत्काल सूचना पर चालक दल के तीन सदस्य विमान के कॉकपिट से तुरंत सुरक्षित निकलने में कामयाब हो गये। पीछे रह गयी सबसे वरिष्ठ विमानकर्मी के रूप में यात्रियों की जिम्मेवारी नीरजा के ऊपर थी और जब १७ घंटों के बाद आतंकवादियों ने यात्रियों की हत्या शुरू कर दी और विमान में विस्फोटक लगाने शुरू किये तो नीरजा विमान का इमरजेंसी दरवाजा खोलने में कामयाब हुईं और यात्रियों को सुरक्षित निकलने का रास्ता मुहैय्या कराया। \n\nवे चाहतीं तो दरवाजा खोलते ही खुद पहले कूदकर निकल सकती थीं किन्तु उन्होंने ऐसा न करके पहले यात्रियों को निकलने का प्रयास किया। इसी प्रयास में तीन बच्चों को निकालते हुए जब एक आतंकवादी ने बच्चों पर गोली चलानी चाही नीरजा के बीच में आकार मुकाबला करते वक्त उस आतंकवादी की गोलियों की बौछार से नीरजा की मृत्यु हुई। नीरजा के इस वीरतापूर्ण आत्मोत्सर्ग ने उन्हें अन्तर्राष्ट्रीय स्तर पर \"हीरोइन ऑफ हाईजैक\" के रूप में मशहूरियत दिलाई।\n\nनीरजा को भारत सरकार ने इस अदभुत वीरता और साहस के लिए मरणोपरांत अशोक चक्र से सम्मानित किया जो भारत का सर्वोच्च शांतिकालीन वीरता पुरस्कार है।अपनी वीरगति के समय नीरजा भनोट की उम्र २३ साल थी। इस प्रकार वे यह पदक प्राप्त करने वाली पहली महिला और सबसे कम आयु की नागरिक भी बन गईं। पाकिस्तान सरकार की ओर से उन्हें \"तमगा-ए-इन्सानियत\" से नवाज़ा गया। \n\nअंतरराष्ट्रीय स्तर पर नीरजा का नाम \"हीरोइन ऑफ हाईजैक\" के तौर पर मशहूर है। वर्ष २००४ में उनके सम्मान में भारत सरकार ने एक डाक टिकट भी जारी किया और अमेरिका ने वर्ष २००५ में उन्हें \"जस्टिस फॉर क्राइम अवार्ड\" दिया है।\n\nनीरजा की समृति में मुम्बई के घाटकोपर इलाके में एक चौराहे का नामकरण किया गया जिसका उद्घाटन ९० के दशक में अमिताभ बच्चन ने किया। इसके अलावा उनकी स्मृति में एक संस्था नीरजा भनोट पैन ऍम न्यास की स्थापना भी हुई है जो उनकी वीरता को स्मरण करते हुए महिलाओं को अदम्य साहस और वीरता हेतु पुरस्कृत करती है। उनके परिजनों द्वारा स्थापित यह संस्था प्रतिवर्ष दो पुरस्कार प्रदान करती है जिनमें से एक विमान कर्मचारियों को वैश्विक स्तर पर प्रदान किया जाता है और दूसरा भारत में महिलाओं को विभिन्न प्रकार के अन्याय और अत्याचार के खिलाफ़ आवाज़ उठाने और संघर्ष के लिये। प्रत्येक पुरास्कार की धन्राषित १,५०,००० रुपये है और इसके साथ पुरस्कृत महिला को एक ट्रोफी और स्मृतिपत्र दिया जाता है। महिला अत्याचार के खिलाफ़ आवाज़ उठाने के लिये प्रसिद्ध हुई राजस्थान की दलित महिला भंवरीबाई को भी यह पुरस्कार दिया गया था।\n\nनीरजा के इस साहसिक कार्य और उनके बलिदान को याद रखने के लिये उन पर फ़िल्म निर्माण की घोषणा वर्ष २०१० में ही हो गयी थी परन्तु किन्हीं कारणों से यह कार्य टलता रहा। अप्रैल २०१५ में यह खबर आयी कि राम माधवानी के निर्देशन में इस फ़िल्म की शूटिंग शुरू हुई है। इस फ़िल्म में नीरजा का किरदार अभिनेत्री सोनम कपूर अदा किया है। यह फ़िल्म 19 फ़रवरी 2016 को रिलीज हुई है। \n\n\n", "id": "490570", "title": "नीरजा भनोट"}
{"url": "https://hi.wikipedia.org/wiki?curid=490572", "text": "एसएमएस भाषा\n\nएसएमएस भाषा अथवा एसएमएस की भाषा अथवा एसएमएस वाली भाषा (अन्य नाम: टीएक्सटी, टेक्स्ट, चैट-स्पीक, एसएमएस लैंग्वैज आदि) सामान्यतः मोबाइल में भेजे जाने वाले पाठ संदेश के लिए काम में लिया जाने वाला कठबोली शब्द है। कभी-कभी यह शब्द ई-मेल अथवा इंस्टेंट मेसेजिंग के लिए भी काम में लिया जाता है।\n\nएसएमएस भाषा की शुरूआत तार लेख से हुई क्योंकि इसमें शब्दों की संख्या के अनुसार तार भेजने का खर्चा आता था। इसमें अत्यंत-संक्षिप्त शब्द और भाव व्यक्त करने के लिए बहुत ही कम अक्षरों को काम में लिया जाता है। इससे पाठ-संदेशों में खाली स्थान, समय की बचत के साथ-साथ लागत में भी कमी आती है। इसी के अनुरुप ही प्रारम्भ में सन्देश भेजते समय अक्षर-सीमा 160 हुआ करती थी और इसमें भी प्रति-अक्षर लागत आती थी।\n", "id": "490572", "title": "एसएमएस भाषा"}
{"url": "https://hi.wikipedia.org/wiki?curid=490598", "text": "आर्कीमिडीज सिद्धान्त\n\nआर्कीमिडीज सिद्धान्त () भौतिक नियम है जिसके अनुसार-\n\nया,\n\nजहाँ E = उत्प्लावन बल, : formula_3 = द्रव का घनत्व, g = गुरुत्वजनित त्वरण, V = द्रव द्वारा हटाये गये द्रव का आयतन\n\nआर्कीमिडीज सिद्धान्त तरल यांत्रिकी का एक महत्वपूर्ण और आधारभूत सिद्धांत है। इस सिद्धान्त का नामकरण इसके आविष्कारक आर्किमिडिज़ के सम्मान में किया गया।\n\n", "id": "490598", "title": "आर्कीमिडीज सिद्धान्त"}
{"url": "https://hi.wikipedia.org/wiki?curid=490619", "text": "प्रतापसिंह बारहठ\n\nप्रतापसिंह बारहठ (२४ मई १८९३ - ७ मई १९१८) भारत के स्वतंत्रता संग्राम के एक क्रांतिवीर थे। \n\nउनका जन्म राजस्थान के उदयपुर में हुआ थे। वे केसरी सिंह बारहठ के पुत्र थे। प्रारंभिक शिक्षा कोटा, अजमेर और जयपुर में हुई। क्रांतिकारी मास्टर अमीरचंद से प्रेरणा लेकर देश को स्वतंत्र करवाने में जुट गए। \n\nवे रासबिहारी बोस का अनुसरण करते हुए क्रांतिकारी आन्दोलन में सम्मिलित हुए। रास सिंह बिहारी बोस का प्रताप पर बहुत विश्वास था। ३ दिसम्बर १९१२ को लॉर्ड हर्डिंग्स पर बम फेंकने की योजना में वे भी सम्मिलित थे। उन्हें बनारस काण्ड के सन्दर्भ में गिरफ्तार किया गया और सन् १९१६ में ५ वर्ष के सश्रम कारावास की सजा हुई। बरेली के केंद्रीय कारागार में उन्हें अमानवीय यातनाएँ दी गयीं ताकि अपने सहयोगियों का नाम उनसे पता किया जा सके किन्तु उन्होने किसी का नाम नहीं लिया। ७ मई १९१८ को जेल में ही उनकी मृत्यु हो गई।\nबरेली जेल में चार्ल्स क्लीवलैंड ने इन्हें घोर यातनाएं दी ओर कहा - \"तुम्हारी माँ रोती है \" तो इस वीर ने जबाब दिया - \" में अपनी माँ को चुप कराने के लिए हजारों माँओ को नहीं रुला सकता। \" और किसी भी साथी का नाम नहीं बताया।\n\n", "id": "490619", "title": "प्रतापसिंह बारहठ"}
{"url": "https://hi.wikipedia.org/wiki?curid=490622", "text": "१९२८ ग्रीष्मकालीन ओलंपिक में भारत\n\nभारत ने नीदरलैंड्स की राजध्धानी एम्स्टर्डैम में आयोजित १९२८ ग्रीष्मकालीन ऑलंपिक्स में भाग लिया था। इन खेलों में पुरुष फ़ील्ड हॉकी टीम ने स्वर्ण पदक जीता था। यह परिपाटी फ़िर १९५६ के ऑलंपिक खेलों तक चली थी।\n\n\n", "id": "490622", "title": "१९२८ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490661", "text": "१९३२ ग्रीष्मकालीन ओलंपिक में भारत\n\nभारत ने लॉस एन्जिलीस, संयुक्त राज्य में आयोजित हुए १९३२ ग्रीष्मकालीन ऑलंपिक्स में भाग लिया था। इन खेलों में पुरुष फ़ील्ड हॉकी स्पर्धा में लगातार दूसरी बार स्वर्ण पदक प्राप्त किया था।\n\n\n", "id": "490661", "title": "१९३२ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490667", "text": "१९३६ ग्रीष्मकालीन ओलंपिक में भारत\n\nभारत ने बर्लिन, जर्मनी में आयोजित हुए १९३६ ग्रीष्मकालीन ऑलंपिक्स में भाग लिया था। इन खेलों में भारत की पुरुष हॉकी टीम ने अपना तीसरा स्वर्ण पदक जीता था।\n", "id": "490667", "title": "१९३६ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490669", "text": "१९४८ ग्रीष्मकालीन ओलंपिक में भारत\n\nभारत ने लंदन, संयुक्त राजशाही में आयोजित हुए १९४८ ग्रीष्मकालीन ऑलंपिक्स में भाग लिया था। \nयह प्रथम बार थी जब भारत ने एक स्वतंत्र राष्ट्र के रूप में ऑलंपिक खेलों में भाग लिया था। इन खेलों में पुरुष फ़ील्ड हॉकी टीम ने स्वर्ण पदक जीता था।\n\n", "id": "490669", "title": "१९४८ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490671", "text": "१९५२ ग्रीष्मकालीन ओलंपिक में भारत\n\nभारत ने फ़िनलैंड की राजधाणी हेल्सिन्की में आयोजित हुए १९५२ ग्रीष्मकालीन ऑलंपिक्स में भाग लिया था। इन खेलों में भारत ने लगातार पाचवी बार पुरुष फ़ील्ड हॉकी स्पर्धा में स्वर्ण प्राप्त किया था।\n\n", "id": "490671", "title": "१९५२ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490681", "text": "१९५६ ग्रीष्मकालीन ओलंपिक में भारत\n\nभारत ने मेलबर्न, ऑस्ट्रेलिया में आयोजित हुए १९५६ ग्रीष्मकालीन ऑलंपिक्स में भाग लिया था। इन खेलों में भारत ने पुरुष फ़ील्ड हॉकी स्पर्धा में स्वर्ण पदक जीता था।\n\n\n", "id": "490681", "title": "१९५६ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490683", "text": "१९६० ग्रीष्मकालीन ओलंपिक में भारत\n\nभारत ने इटली की राजधानी रोम में आयोजित हुए १९६० ग्रीष्मकालीन ऑलंपिक्स में भाग लिया था। यह १९२८ से प्रथम बार था जब भारतीय पुरुष टीम को फ़ील्ड हॉकी स्पर्धा में स्वर्ण पदक लेने में असफ़लता हाथ लगी थी। उनको पाकिस्तान टीम से १-० से हार का सामना करना पड़ा व रजत पदक मिला। \nएथलेटिक्स में मिल्खा सिंह को पुरुष ४०मी दौड़ स्पर्धा में द्वितीय स्थान मिला किन्तु अंतिम राउण्ड में वे ४५.६ से. समय के साथ चतुर्थ स्थाण पर रहे।\n\n\n\n", "id": "490683", "title": "१९६० ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=490721", "text": "आम्भी\n\nआम्भी या आम्भीक () ई. पू. 327-26 में भारत पर सिकन्दर महान के आक्रमण के समय तक्षशिला का राजा था। \nउसका राज्य सिंधु नदी और झेलम नदी के बीच विस्तृत था। वह पुरु अथवा पोरस का प्रतिद्वन्द्वी राजा था, जिसका राज्य झेलम के पूर्व में था। कुछ तो पोरस से ईर्ष्या के कारण और कुछ अपनी कायरता के कारण उसने स्वेच्छा से सिकन्दर की अधीनता स्वीकार कर ली और पोरस के विरुद्ध युद्ध में सिकन्दर का साथ दिया। सिकंदर ने जब सिंधुनद पार किया तब आंभी ने अपनी राजधानी तक्षशिला में चाँदी की वस्तुएँ, भेड़ें और बैल भेंट कर उसका स्वागत किया। चतुर विजेता ने उसके उपहारों को अपने उपहारों के साथ लौटा दिया जिसके फलस्वरूप आंभी ने आगे का देश जीतने के लिए उसे 5,000 अनुपम योद्धा प्रदान किए। \nसिकन्दर ने उसको पुरस्कार स्वरूप पहले तो तक्षशिला के राजा के रूप में मान्यता प्रदान कर दी और बाद में सिंधु के चिनाब संगम क्षेत्र तक का शासन उसे सौंप दिया।\nसम्भवत: चन्द्रगुप्त मौर्य ने उससे सारा प्रदेश छीन लिया और पूरे पंजाब से यवनों (यूनानियों) को निकाल बाहर किया।\nजब सिकन्दर के सेनापति एवं उसके पूर्वी साम्राज्य के उत्तराधिकारी सेल्युकस ने भारत पर आक्रमण किया तो उस समय भी पंजाब चन्द्रगुप्त मौर्य के अधिकार में था।\nआम्भी का अन्त चन्द्रगुप्त ने किया।\n\n\n", "id": "490721", "title": "आम्भी"}
{"url": "https://hi.wikipedia.org/wiki?curid=490733", "text": "निगमनात्मक तर्क\n\nतर्क की जिस प्रक्रिया में एक या अधिक ज्ञात सामान्य कथनों के आधार पर किसी निश्चित निष्कर्ष पर पहुँचा जाता है, निगमनात्मक तर्क (Deductive reasoning या deductive logic) कहते हैं। 'निगमनात्मक तर्क', 'आगमनात्मक तर्क' से बिलकुल भिन्न है।\n\nनीचे एक निगमनात्मक तर्क दिया गया है-:\n\n1. सभी मनुष्य नश्वर हैं।\n\n2. मोहन मनुष्य है।\n\n3. अतः मोहन नश्वर है।\n\n\n", "id": "490733", "title": "निगमनात्मक तर्क"}
{"url": "https://hi.wikipedia.org/wiki?curid=490738", "text": "आगमनात्मक तर्क\n\nतर्क की जिस प्रक्रिया में एकाकी प्रेक्षणों के ज्ञात तथ्यों को जोड़कर अधिक व्यापक कथन निर्मित किया जाता है, आगमनात्मक तर्क (Inductive reasoning या induction) कहलाता है। यह 'निगमनात्मक तर्क' से बहुत भिन्न तर्क है।\n\n\n", "id": "490738", "title": "आगमनात्मक तर्क"}
{"url": "https://hi.wikipedia.org/wiki?curid=490747", "text": "निगम (श्रेणी)\n\nधर्मशास्त्र में व्यापारियों के संघ के लिए प्राय: 'नैगम' शब्द प्रयुक्त हुआ है। निगम शब्द नगर का द्योतक था, किंतु कुछ स्थलों पर यह स्पष्ट है कि निगम एक विशेष प्रकार का नगर था जिसका संबंध व्यापारियों से था। वृहत्कल्पसूत्र भाष्य में निगम लेनदेन का काम करनेवाले व्यापारियों की बस्ती के अर्थ में आता है- सांग्रहिक निगम केवल यही कार्य करते थे और असांग्रहिक निगम इसके अतिरिक्त दूसरे कार्य भी करते थे। निगम का उपयोग व्यापारियों के समूह और संघ के लिए भी हुआ है। वैशाली से प्राप्त चौथी शताब्दी के अंत की ओर की कुछ मुद्राएँ श्रेष्ठि, सार्थवाह और कुलिकों के निगम की हैं। ऐसी मुद्राएँ भीटा से भी प्राप्त हुई हैं। अमरावती के 'धञ्ञ्काटकस निगमस' लेख में भी निगम का उपयोग नगर के लिए नहीं अपितु व्यापारियों के संघ के रूप में हुआ है। निगम शब्द का यह उपयोग ईसा पूर्व तीसरी शताब्दी की एक मुद्रा में भी मिलता है जिसमें 'शाहिजितिये निगमश' लेख उत्कीर्ण है।\n\nव्यापारियों और कारीगरों के संघ के लिए स्मृतियों में अनेक शब्द प्रयुक्त हुए हैं- श्रेणी, पूग, गण, व्रात, संघ और नैगम। ये शब्द सामूहिक संगठनों के लिए बिना किसी अंतर के साधारण शब्दों के रूप में भी प्रयुक्त हुए हैं, किंतु काल और स्थान के भेद के साथ ही इनके विशिष्ट संकुचित अर्थ भी देखने को मिलते हैं। स्मृति टीकाओं और निबंध ग्रंथों में भी इनके प्रयोग में विभिन्न परंपराएँ मिलती हैं। किंतु फिर भी इतना कहा जा सकता है कि इनमें से श्रेणी शब्द आर्थिक संगठनों का द्योतक साधारण शब्द होते हुए भी विशेष रूप से उद्योगों के लिए था अर्थात्‌ यह एक ही उद्योग अथवा शिल्प के कारीगरों का संगठन था। व्यापारियों का संगठन प्राय: नैगम कहलाता था।\n\nबृहदारण्यक उपनिषद में वैश्यों को 'गणशः' कहा गया है; वे सहकारिता के द्वारा ही धनोपार्जन कर सकते हैं, वैयक्तिक परिश्रम से नहीं; सामूहिक संगठन उनके लिए स्वाभाविक है। वैदिक काल में हमें गण, व्रात, गणपति और श्रेष्ठि शब्द मिलते हैं जो अनुवर्ती काल में आर्थिक संगठनों के साथ संबंधित थे। इनसे सामूहिक संस्थाओं के विकास की प्रारंभिक अवस्था का संकेत होता है। बुद्ध के युग की विशेषता थी सभी क्षेत्रों में सामूहिक संगठनों का बढ़ता हुआ महत्व। आर्थिक जीवन में भी यह परंपरा दिखलाई पड़ती है। इस काल में श्रेणियों के विकसित रूप का प्रमाण तीन प्रवृत्तियों में परिलक्षित होता है- व्यवसायों का वंशानुक्रमिक होना, उद्योगों का स्थानीयकरण और जेट्ठक अथवा प्रमुख के नाम से प्रधान का पद।\n\nकिंतु श्रेणियों के संविधान और कार्यविधि का ज्ञान हमें स्मृतियों से ही होता है। धर्मसूत्रों के काल में संभवत: इन नियमों को स्थिर रूप नहीं मिल पाया था। स्मृतियों में इन नियमों का महत्व क्रमश: बढ़ता गया। श्रेणी की सामूहिक संपत्ति में सामूहिक रूप में किए जाने वाले किसी कार्य में, उससे होने वाले हानि अथवा लाभ में साधारणतया सभी सदस्यों का समान भाग, अधिकार तथा उत्तरदायित्व होता था कारीगरों के संगठन में सदस्यों द्वारा किए जानेवाले कार्य के अनुसार भी उनके भाग और उत्तरदायित्व का निर्धारण होता था। श्रेणियों के अपने संविधान और कार्य को सुचारु रूप में करने के लिए निश्चित नियम थे। राजा का कर्तव्य था कि इन नियमों का पालन और संरक्षण करे। संघ की सभा में यदि कोई सदस्य उचित का विरोध करे, निरर्थक बात कहे अथवा किसी वक्ता को बोलने का अवसर न दे उस समय उसे दंडित करने का नियम था। श्रेणी के कार्य का प्रबंध करने के लिए 2, 3 अथवा 5 कार्यचिंतक होते थे। इन संगठनों को अपने सदस्यों पर व्यापक अधिकार प्राप्त थे। सदस्यों के परस्पर झगड़ों का निर्णय करने के लिए श्रेणियाँ न्यायालयों का भी काम करती थीं। श्रेणियों को अपने कार्य में पूरी स्वतंत्रता थी। राजा उसी अवस्था में हस्तक्षेप करता था जब वह श्रेणी का किसी प्रकार से अहित होने की संभावना देखता था। श्रेणियों की सैनिक शक्ति भी नगण्य नहीं थी। श्रेणियों का स्थायित्व और समाज में उनकी प्रतिष्ठा का एक मुखर प्रमाण यह है कि किसी पुण्य कृत्य का स्थायी आयोजन करने के लिए लोग श्रेणियों के पास निश्चित धन जमा कर देते थे जिसके व्याज के रूप में श्रेणी उस कार्य का प्रबंध करती थी। श्रेणियों के इस प्रकार बैंक का कार्य करने का प्रमाण अनेक प्राचीन अभिलेखों से मिलता है जिनमें सबसे प्राचीन नासिक और जुन्नर के हैं। मंदसोर के एक अभिलेख से ज्ञात होता है कि श्रेणी के सदस्य अपने निजी उद्योग के अतिरिक्त अन्य कई कार्यों में भी कुशल होते थे।\n\nप्राचीन काल में इन संगठनों का प्रसार और प्रचलन बहुत अधिक था। जातकों तथा जैन ग्रंथ 'प्रश्न व्याकरण' और 'जंबूद्वीपप्रज्ञप्ति' में श्रेणी के रूप में संगठित व्यवसायों और शिल्पों की संख्या, 18 बतलाई गई है। महावस्तु में भी ऐसी अनेक श्रेणियों के नाम गिनाए गए हैं। अभिलेखों से भी ऐसी स्थिति का समर्थन होता है। विभिन्न व्यवसायों के कितने अधिक लोग श्रेणियों के सदस्य होते थे इसका कुछ आभास नासिक से मिले 120 ई. के एक अभिलेख से होता है जो गोवर्धन में ही तंतुवायों की दो श्रेणियों का उल्लेख करता है।\n\nपूर्व मध्यकाल में श्रेणियों की स्थिति में परिवर्तन दिखलाई पड़ता है। उनका संगठन शिथिल हो चला था, सदस्यों पर उनका नियंत्रण प्रभावपूर्ण नहीं रहा जिससे राजा को उनके कार्यों में प्राय: हस्तक्षेप करना पड़ता था। श्रेणी के प्रधान की शक्ति बढ़ रही थी। श्रेणियों के द्वारा बैंकों का कार्य किए जाने के भी इस काल में कम उदाहरण मिलते हैं। कुछ श्रेणियाँ ही संगठन के प्रभाव और नियंत्रण के क्षीण होने पर आगे चलकर जाति अथवा उपजाति के रूप में परिवर्तित हो गई।\n\nकई जातक कथाओं में अनेक व्यापारियों के द्वारा समुद्रयात्रा अथवा स्थलयात्रा के समय एक होकर कार्य करने का उल्लेख आता है। इनमें सेट्ठि की भी चर्चा मिलती है जिसे संभवत: व्यापारियों के प्रतिनिधि के रूप में राजदरबार में मान्यता प्राप्त थी। 'दिव्यावदान' और 'दशकुमारचरित' से व्यापारियों के संघ की कार्यविधि और उनके अधिकार और प्रभाव का कुछ उल्लेख मिलता है। श्रेणियों के संविधान और नियमों के संबंध में ऊपर जो कहा गया है वह स्मृतियों में व्यापारियों के संघों के लिए भी निर्दिष्ट है। कभी कभी विशिष्ट सामग्री अथवा व्यापारिक कार्य विशेष के व्यापारियों का पृथक्‌ संघ भी होता था। वैशाली की मुद्राओं से ज्ञात होता है कि श्रेष्ठि (महाजन), सार्थवाह (यातायात से संबंधित) और बल्कि कुलिक (व्यापारी) लोगों का एक सम्मिलित संघ था जिसकी शाखाएँ उत्तरी भारत के अनेक नगरों में फैली थीं। शाखाओं से जो पत्र भेजे जाते थे उनपर सम्मिलित संघ के साथ ही शाखा के प्रमुख अथवा कार्यवाहक अधिकारी की भी मुद्रा लगती थी। व्यापारियों का संघ श्रेणियों की तुलना में पूर्व मध्यकाल में भी संगठित और प्रभावपूर्ण रहा। दक्षिण भारत के अभिलेखों से अनेक शक्तिशाली व्यापारिक संघों के कार्यों का विवरण प्राप्त होता है। इनकी सदस्यता और कार्यक्षेत्र विस्तृत थे। इनकी अपनी परंपराएँ थीं जिनका ये समुचित आदर करते थे। इनमें सबसे अधिक प्रसिद्ध संघ नाना देश-तिशैयायिरत्तु ऐञ्जूर्रुवर था जो 11वीं और 12वीं शताब्दी में म्यांमार और सुमात्रा तक व्यापार करता था।\n\n", "id": "490747", "title": "निगम (श्रेणी)"}
{"url": "https://hi.wikipedia.org/wiki?curid=490748", "text": "शिया चंद्र\n\nशिया चंद्र (), मध्य-पूर्व में शिया मुस्लिम अवस्थिति को व्याख्यायित करने वाली, एक भू-राजनैतिक अवधारणा है। इस पद का प्रयोग मध्य-पूर्व की राजनीति में शिया दृष्टिकोण से क्षेत्रीय सहयोग की क्षमता को दर्शाने के लिए किया जाता रहा है। जर्मनों में अवधारणा के तौर पर इस पद का प्रयोग आम है। जर्मन भाषा में इसे \"शिया अर्द्धचंद्र\" () कहते हैं। शिया चंद्र नामक पद गढ़ने का श्रेय जॉर्डन के राजा अब्दुल्ला द्वितीय को जाता है, जिसके बाद यह शब्द राजनीतिक बहसों में लोकप्रिय हो गया।\nअज़रबेजान, ईरान, ईराक, बहरीन तथा लेबनान आदि देशों में शिया बहुसंख्यक हैं। सम्मिलित तौर पर इन देशों से एक अर्द्धचंद्राकार आकृति बनती है।\nतुर्की, यमन, अफ़गानिस्तान, कुवैत, पाकिस्तान, सउदी अरब, संयुक्त अरब अमीरात, भारत तथा सीरिया में भी शिया अल्पसंख्यकों की एक बड़ी मात्रा निवास करती है।\n\n", "id": "490748", "title": "शिया चंद्र"}
{"url": "https://hi.wikipedia.org/wiki?curid=490773", "text": "ज़ुबैदा\n\nज़ुबैदा बेग़म धनराजगीर (उर्दू: زبیدہ) (१९११-१९८८) एक हिन्दी फ़िल्म अभिनेत्री थीं। उन्होंने पहली हिन्दी बोलती फ़िल्म आलम आरा में अभिनय किया था। \nवह सूरत के पास के सचिन राजघराने से थीं और उनकी माँ फ़ातिमा बेग़म थीं जो कि भारत की प्रथम महिला फ़िल्म निर्देशक थीं तथा पिता सचिन के नवाब थे। उनकी बहनें अभिनेत्रियाँ शहज़ादी और सुल्ताना थीं।\n", "id": "490773", "title": "ज़ुबैदा"}
{"url": "https://hi.wikipedia.org/wiki?curid=490811", "text": "भारतीय नौसेनिक वायु स्टेशन बाज़\n\nभारतीय नौसेनिक वायु स्टेशन बाज़ या आईएनएस बाज़ () भारत का पहला नौसेनिक वायु केंद्र (Naval Air Station) है, जिसे अण्डमान और निकोबार द्वीपसमूह में ग्रेट निकोबार द्वीप के कैंपबेल खाड़ी पर स्थापित किया गया है। यह स्टेशन अण्डमान और निकोबार कमान और भारतीय सैन्य बल की एक संयुक्त सेवा है। \n\nआईएनएस बाज़ भारतीय सैन्य बल का सर्वाधिक दक्षिणी वायु स्टेशन है। इस केंद्र की सहायता से मलक्का जलसंधि को सुरक्षित किया जा सकेगा। इसी स्टेशन द्वारा छः डिग्री चैनल, ग्रेट निकोबार और सुमात्रा के इण्डोनेशियाई द्वीप के बीच, की निगरानी का कार्य भी किया जा सकेगा।\n", "id": "490811", "title": "भारतीय नौसेनिक वायु स्टेशन बाज़"}
{"url": "https://hi.wikipedia.org/wiki?curid=490876", "text": "प्राकृतिक पर्यावरण\n\nप्राकृतिक पर्यावरण में सभी जीवित और निर्जीव पृथ्वी या कुछ उसके क्षेत्र पर स्वाभाविक रूप से होने वाली बातें शामिल हैं। यह एक वातावरण है कि सभी सजीव प्रजातियों की बातचीत शामिल है। [1] प्राकृतिक वातावरण की अवधारणा घटकों द्वारा प्रतिष्ठित किया जा सकता है:\n\nपूरी पारिस्थितिक इकाइयों है कि बड़े पैमाने पर मानवीय हस्तक्षेप के बिना प्राकृतिक प्रणालियों के रूप में कार्य सहित सभी वनस्पति, सूक्ष्म जीवाणुओं, मिट्टी, चट्टानों, माहौल और प्राकृतिक घटना है कि अपनी सीमाओं के भीतर होते हैं.\n\nयूनिवर्सल प्राकृतिक संसाधनों और शारीरिक घटना है कि हवा, पानी और जलवायु के रूप में स्पष्ट सीमाओं, के रूप में अच्छी तरह से विकिरण, ऊर्जा, बिजली के प्रभारी और चुंबकत्व की कमी है, मानव गतिविधि से नहीं उद्भव.\n\nप्राकृतिक वातावरण निर्मित पर्यावरण, जो कि दृढ़ता से मनुष्यों द्वारा प्रभावित कर रहे हैं क्षेत्रों और घटकों को शामिल के साथ विपरीत है। एक भौगोलिक क्षेत्र में एक प्राकृतिक वातावरण के रूप में माना जाता है।\n\nयह बिल्कुल प्राकृतिक वातावरण मिल मुश्किल है और यह सामान्य है कि सहजता के एक continuum में से भिन्न होता है, आदर्श एक दूसरे में 0% प्राकृतिक चरम में 100% प्राकृतिक. ज्यादा ठीक है, हम एक पर्यावरण के विभिन्न पहलुओं या घटकों पर विचार और देख सकते हैं कि उनकी सहजता की डिग्री एक समान नहीं है। [2] अगर, उदाहरण के लिए, हम एक कृषि क्षेत्र ले और अपनी तरह का mineralogic संरचना और संरचना पर विचार मिट्टी, हम पाएंगे कि जबकि पहले काफी एक undisturbed वन मिट्टी के समान है, संरचना काफी अलग है।\n\nप्राकृतिक वातावरण अक्सर निवास स्थान के लिए एक पर्याय के रूप में प्रयोग किया जाता है। उदाहरण के लिए, जब हम कहते हैं कि जिराफ के प्राकृतिक वातावरण में बिना वृक्ष का बड़ा मैदान है।\n", "id": "490876", "title": "प्राकृतिक पर्यावरण"}
{"url": "https://hi.wikipedia.org/wiki?curid=490894", "text": "स्थानीय अंतरतारकीय बादल\n\nस्थानीय अंतरातारकीय बादल लगभग 30 प्रकाश वर्ष या 9.2 पारसेक्स जिसमेंसे होकर पृथ्वी का सौरमण्डल गुजर रहा है। सौर मंडल स्थानीय अंतरातारकीय बादल में 44,000 से 150.000 साल बीच में प्रवेश किया है और सोचा यह जाता है कि यह 10,000 से 20,000 साल तक रहेगा। \n", "id": "490894", "title": "स्थानीय अंतरतारकीय बादल"}
{"url": "https://hi.wikipedia.org/wiki?curid=490896", "text": "स्थानीय बुलबुला\n\nस्थानीय बुलबुला तारे के बीच का माध्यम में एक गुहा है जो आकाश गंगा की ओरियन शाखा में है। जिसमें अन्तरतारकीय बादल और जी बादल भी हैं।\n", "id": "490896", "title": "स्थानीय बुलबुला"}
{"url": "https://hi.wikipedia.org/wiki?curid=490899", "text": "ड्रैगन वर्ल्ड\n\nड्रैगन वर्ल्ड (अंग्रेजी: Dragonworld) एक १९९४ अमेरिकी/ब्रिटिश/स्कॉटलैंड/रोमानियाई काल्पनिक विज्ञान गल्प साहसिक फिल्म. यह सीधे वीडियो करने के लिए जारी किया गया था। द्वारा जारी यह तीसरी फिल्म है: , जो बच्चों के वीडियो के विभाजन है: .\n\nयुवा जॉन मैकगोवाना, आधुनिक समय में स्कॉटलैंड के लिए यात्रा करने के लिए अपने दादा के महल में रहने के बाद वह एक यातायात दुर्घटना में अपने दोनों माता पिता को खो देता है। अपने दादा की जायदाद पर जादुई इच्छुक व्यक्तियों के पेड़ पर, वह एक बच्चे को अजगर, जिसे वह उपनाम \"योरा\" जादू करना. वे एक साथ हो जाना और एक दिन दस्तावेजी फिल्म निर्माता बॉब आर्मस्ट्रांग, उनकी बेटी बेथ और उसके पायलट ब्राउनी मैकजी योरा पर ठोकर. प्रसिद्धि और पैसे के लिए उत्सुक, बॉब मना जॉन \"किराए पर\" स्थानीय भ्रष्ट व्यापारी, लेस्टर मैकइनाटायर योरा. जॉन, जो भाग में महल पर बढ़ते करों में बंद का भुगतान किया है की पेशकश के द्वारा मजबूर है के लेस्टर योरा अंदर वह करता है तो भी अपने बेथ में बढ़ती रुचि की वजह से आंशिक रूप से लेने के लिए अनुमति देता है। योरा दुखी है और उसके लिए नया विषय बनाया पार्क में परेशान है और जब यह स्पष्ट हो जाता है कि मैकइनाटायर उन्हें ठगा गया है क्रम में अजगर, जॉन और अपने नए दोस्तों कार्रवाई शोषण.\n\n\n", "id": "490899", "title": "ड्रैगन वर्ल्ड"}
{"url": "https://hi.wikipedia.org/wiki?curid=490908", "text": "उत्तरापथ\n\nभारत के प्राचीन ग्रन्थों में जम्बूद्वीप के उत्तरी भाग का नाम उत्तरापथ है। किन्तु पहले 'उत्तरापथ' उत्तरी राजपथ को कहते थे जो पूर्व में ताम्रलिप्तिका (तामलुक) से लेकर पश्चिम में तक्षशिला और उसके आगे मध्य एशिया के बल्ख तक जाता था और अत्यधिक महत्व वाला व्यापारिक मार्ग था।\n\n", "id": "490908", "title": "उत्तरापथ"}
{"url": "https://hi.wikipedia.org/wiki?curid=490933", "text": "तक्षशिला विश्वविद्यालय\n\nतक्षशिला विश्वविद्यालय वर्तमान पाकिस्तान के रावलपिडी से 18 मील उत्तर की ओर स्थित था। जिस नगर में यह विश्वविद्यालय था उसके बारे में कहा जाता है कि श्री राम के भाई भरत के पुत्र तक्ष ने उस नगर की स्थापना की थी। यह विश्व का प्रथम विश्विद्यालय था जिसकी स्थापना 700 वर्ष ईसा पूर्व में की गई थी। तक्षशिला विश्वविद्यालय में पूरे विश्व के 10,500 से अधिक छात्र अध्ययन करते थे। यहां 60 से भी अधिक विषयों को पढ़ाया जाता था। 326 ईस्वी पूर्व में विदेशी आक्रमणकारी सिकन्दर के आक्रमण के समय यह संसार का सबसे प्रसिद्ध विश्वविद्यालय ही नहीं था, अपितु उस समय के चिकित्सा शास्त्र का एकमात्र सर्वोपरि केन्द्र था। तक्षशिला विश्वविद्यालय का विकास विभिन्न रूपों में हुआ था। इसका कोई एक केन्द्रीय स्थान नहीं था, अपितु यह विस्तृत भू भाग में फैला हुआ था। विविध विद्याओं के विद्वान आचार्यो ने यहां अपने विद्यालय तथा आश्रम बना रखे थे। छात्र रुचिनुसार अध्ययन हेतु विभिन्न आचार्यों के पास जाते थे। महत्वपूर्ण पाठयक्रमों में यहां वेद-वेदान्त, अष्टादश विद्याएं, दर्शन, व्याकरण, अर्थशास्त्र, राजनीति, युद्धविद्या, शस्त्र-संचालन, ज्योतिष, आयुर्वेद, ललित कला, हस्त विद्या, अश्व-विद्या, मन्त्र-विद्या, विविद्य भाषाएं, शिल्प आदि की शिक्षा विद्यार्थी प्राप्त करते थे। प्राचीन भारतीय साहित्य के अनुसार पाणिनी, कौटिल्य, चन्द्रगुप्त, जीवक, कौशलराज, प्रसेनजित आदि महापुरुषों ने इसी विश्वविद्यालय से शिक्षा प्राप्त की। तक्षशिला विश्वविद्यालय में वेतनभोगी शिक्षक नहीं थे और न ही कोई निर्दिष्ट पाठयक्रम था। आज कल की तरह पाठयक्रम की अवधि भी निर्धारित नहीं थी और न कोई विशिष्ट प्रमाणपत्र या उपाधि दी जाती थी। शिष्य की योग्यता और रुचि देखकर आचार्य उनके लिए अध्ययन की अवधि स्वयं निश्चित करते थे। परंतु कहीं-कहीं कुछ पाठयक्रमों की समय सीमा निर्धारित थी। चिकित्सा के कुछ पाठयक्रम सात वर्ष के थे तथा पढ़ाई पूरी हो जाने के बाद प्रत्येक छात्र को छरू माह का शोध कार्य करना पड़ता था। इस शोध कार्य में वह कोई औषधि की जड़ी-बूटी पता लगाता तब जाकर उसे डिग्री मिलती थी।\n\nअनेक शोधों से यह अनुमान लगाया गया है कि यहां बारह वर्ष तक अध्ययन के पश्चात दीक्षा मिलती थी। 500 ई. पू. जब संसार में चिकित्सा शास्त्र की परंपरा भी नहीं थी तब तक्षशिला आयुर्वेद विज्ञान का सबसे बड़ा केन्द्र था। जातक कथाओं एवं विदेशी पर्यटकों के लेख से पता चलता है कि यहां के स्नातक मस्तिष्क के भीतर तथा अंतडिय़ों तक का आपरेशन बड़ी सुगमता से कर लेते थे। अनेक असाध्य रोगों के उपचार सरल एवं सुलभ जड़ी बूटियों से करते थे। इसके अतिरिक्त अनेक दुर्लभ जड़ी-बूटियों का भी उन्हें ज्ञान था। शिष्य आचार्य के आश्रम में रहकर विद्याध्ययन करते थे। एक आचार्य के पास अनेक विद्यार्थी रहते थे। इनकी संख्या प्रायरू सौ से अधिक होती थी और अनेक बार 500 तक पहुंच जाती थी। अध्ययन में क्रियात्मक कार्य को बहुत महत्व दिया जाता था। छात्रों को देशाटन भी कराया जाता था। शिक्षा पूर्ण होने पर परीक्षा ली जाती थी। तक्षशिला विश्वविद्यालय से स्नातक होना उस समय अत्यंत गौरवपूर्ण माना जाता था। यहां धनी तथा निर्धन दोनों तरह के छात्रों के अध्ययन की व्यवस्था थी। धनी छात्रा आचार्य को भोजन, निवास और अध्ययन का शुल्क देते थे तथा निर्धन छात्र अध्ययन करते हुए आश्रम के कार्य करते थे। शिक्षा पूरी होने पर वे शुल्क देने की प्रतिज्ञा करते थे। प्राचीन साहित्य से विदित होता है कि तक्षशिला विश्वविद्यालय में पढऩे वाले उच्च वर्ण के ही छात्र होते थे। सुप्रसिद्ध विद्वान, चिंतक, कूटनीतिज्ञ, अर्थशास्त्री चाणक्य ने भी अपनी शिक्षा यहीं पूर्ण की थी। उसके बाद यहीं शिक्षण कार्य करने लगे। यहीं उन्होंने अपने अनेक ग्रंथों की रचना की। इस विश्वविद्यालय की स्थिति ऐसे स्थान पर थी, जहां पूर्व और पश्चिम से आने वाले मार्ग मिलते थे। चतुर्थ शताब्दी ई. पू. से ही इस मार्ग से भारत वर्ष पर विदेशी आक्रमण होने लगे। विदेशी आक्रांताओं ने इस विश्वविद्यालय को काफी क्षति पहुंचाई। अंततः छठवीं शताब्दी में यह आक्रमणकारियों द्वारा पूरी तरह नष्ट कर दिया।\n\n", "id": "490933", "title": "तक्षशिला विश्वविद्यालय"}
{"url": "https://hi.wikipedia.org/wiki?curid=490960", "text": "अनदर सिण्ड्रैला स्टोरी (२००८ चलचित्र)\n\nअनदर सिण्ड्रैला स्टोरी ( अर्थ: एक अन्य सिण्ड्रैला कहानी) २००८ का एक रोमाण्टिक हास्य चलचित्र है। इसका निर्देशन डैमन सैण्टोस्टीफ़ैनो द्वारा किया गया था और प्रमुख भूमिका में सेलिना गोमेज़ और ड्रियू सीलि हैं। यह चलचित्र १६ सितम्बर २००८ को डायरैक्ट-टू-डीवीडी रिलिज़ किया गया था। यह चलचित्र २००४ में निर्मित अ सिण्ड्रैला स्टोरी नामक चलचित्र का सीक्वल (उत्तरकथा) था।\n\nयह चलचित्र सिण्ड्रैला परी कथा नामक कहानी का आधुनिक रूपान्तरण है जिसमें मैरी सैण्टियागो (सैलिना गोमेज़) एक हाई स्कूल छात्रा है जिसकी महत्वाकांक्षा एक डान्सर बनने की है और सिण्ड्रैला की भूमिका में है। टैमी (जैसिका पार्कर कैनैडी) जो मैरी की सहेली है उसकी फ़ेयरी गॉडमदर है, डॉमिनीक ब्लैट (जेन लिंच) ने सौतेली माँ की भूमिका निभाई है, ब्रिट (ऐमिली पर्किन्स) और ब्री (कैथरीन इसाबैल) ने सौतेली बहनों की भूमिका निभाई है और जोई पार्कर (ड्रियू सीलि) ने राजकुमार की भूमिका निभाई है। स्कूल डान्स ने बॉल ने और काँच की जूती को ज़्यून ने प्रतिस्थापित किया है।\n\n\n", "id": "490960", "title": "अनदर सिण्ड्रैला स्टोरी (२००८ चलचित्र)"}
{"url": "https://hi.wikipedia.org/wiki?curid=490977", "text": "साचाँ:Starbox character\n", "id": "490977", "title": "साचाँ:Starbox character"}
{"url": "https://hi.wikipedia.org/wiki?curid=490998", "text": "प्रारंभिक गणित\n", "id": "490998", "title": "प्रारंभिक गणित"}
{"url": "https://hi.wikipedia.org/wiki?curid=491018", "text": "साँचे:त्रिकोणमितीय\n", "id": "491018", "title": "साँचे:त्रिकोणमितीय"}
{"url": "https://hi.wikipedia.org/wiki?curid=491029", "text": "साँचे:ज्यामिति\n", "id": "491029", "title": "साँचे:ज्यामिति"}
{"url": "https://hi.wikipedia.org/wiki?curid=491034", "text": "एक था टाइगर\n\nएक थाटाइगर २०१२ में बनी हिन्दी रोमांस एक्शन थ्रिलर फ़िल्म है जिसमे सलमान खान और कैटरिना कैफ मुख्य भूमिकाओं में है। फ़िल्म का निर्माण आदित्य चोपरा द्वारा व निर्देशन कबीर खान द्वारा किया गया है। यह फ़िल्म पूर्व रॉ जासूस रविन्द्र कौशिक के जीवन को आधार लेकर बनायी गयी लेकिन विवादों से बचने के लिए कहानी में बदलाव किया गया।\n\n\n", "id": "491034", "title": "एक था टाइगर"}
{"url": "https://hi.wikipedia.org/wiki?curid=491051", "text": "क्षेत्रीय शिक्षा संस्थान,भुवनेश्वर\n\nक्षेत्रीय शिक्षा संस्थान,भुवनेश्वर, राष्ट्रीय शैक्षिक अनुसंधान और प्रशिक्षण परिषद[NCERT] का संघटक ईकाईयो में से एक हँ, जो कि पूर्वी क्षेत्र के अध्यापको की शैक्षिक जरुरतें (पुर्व सेवा और सेवारत शिक्षा) पूरी करता हँ। इसका पूर्व नाम 'क्षेत्रीय शिक्षा महाविद्यालय' (Regional College of Education) था। यह ओडिशा,बिहार,झारखण्ड,पश्चिम बंगाल,असम,अरुणाचल प्रदेश,त्रिपुरा, नागालैण्ड,मिज़ोरम,मेघालय,सिक्किम, मणिपुर राज्यो और संघ राज्य प्रदेश अण्डमान और निकोबार द्वीपसमूह में विद्यालयी शिक्षा के सभी क्षेत्रों, विशेश रूप से स्कूली शिक्षा के संसाधन केन्द्र के रूप में कार्य करता हैं।\n\n\n\nबहुउद्देश्यीय निदर्शन विद्यालय, क्षेत्रीय शिक्षा संस्थान, भुवनेश्वर का एक अभिन्न अंग हैँ और शिक्षक शिक्षा और स्कूली शिक्षा में नवाचार पद्धतियोँ का प्रोयोग करने हेतु प्रोयोगशाला के रूप में कार्य करता हँ | यह केन्द्रीय माध्यमिक शिक्षा बोर्ड से मान्यता प्राप्त हैँ और कक्षा एक से बारह तक अंग्रेजी माध्यम में शिक्षा प्रदान करता हैँ।\n", "id": "491051", "title": "क्षेत्रीय शिक्षा संस्थान,भुवनेश्वर"}
{"url": "https://hi.wikipedia.org/wiki?curid=491056", "text": "रमेशचन्द्र दत्त\n\nरमेशचंद्र दत्त (13 अगस्त 1848-30 नवम्बर 1909) भारत के प्रसिद्ध प्रशासक, आर्थिक इतिहासज्ञ तथा लेखक तथा रामायण व महाभारत के अनुवादक थे। भारतीय राष्ट्रवाद के पुरोधाओं में से एक रमेश चंद्र दत्त का आर्थिक विचारों के इतिहास में प्रमुख स्थान है। दादाभाई नौरोज़ी और मेजर बी. डी. बसु के साथ दत्त तीसरे आर्थिक चिंतक थे जिन्होंने औपनिवेशिक शासन के तहत भारतीय अर्थव्यवस्था को हुए नुकसान के प्रामाणिक विवरण पेश किये और विख्यात ‘ड्रेन थियरी’ का प्रतिपादन\nकिया। इसका मतलब यह था कि अंग्रेज़ अपने लाभ के लिए निरंतर निर्यात थोपने और अनावश्यक अधिभार वसूलने के ज़रिये भारतीय अर्थव्यवस्था को निचोड़ रहे हैं।\n\nरमेश चंद्र दत्त का जन्म 1848 में कोलकाता के एक ऐसे परिवार में हुआ था जिसने ईस्ट इण्डिया कम्पनी के तहत व्यापार करके काफ़ी सम्पत्ति अर्जित की थी। सन्‌ 1868 में ये आइ.सी.एस. की परीक्षा देने के लिए इंग्लैंड गए तथा 1869 में इस परीक्षा में तीसरा स्थान पाकर उत्तीर्ण हुए। सन्‌ 1871 में ये भारत वापस आए। इन्होंने अपने इन तीन वर्षो के इंग्लैंड प्रवास के विषय में एक पुस्तक 'थ्री ईयर्स इन इंग्लैड' लिखी। भारत आने के बाद इन्होंने अनेक प्रशासनिक पदों का कार्यभार सँभाला तथा उड़ीसा के कमिश्नर एवं पोलिटिकल एजेंट, बड़ौदा के दीवान और रॉयल कमीशन के सदस्य रहे।\n\nरमेश चन्द्र दत्त 1882 में बंगाल के विभिन्न जिलों में प्रशासनिक कामकाज देखते रहे। 1883 में जिला मजिस्ट्रेट बनने के बाद 1894 में बर्धमान जिले के डिप्टी कमिश्नर नियुक्त किये गये। उन्नीसवीं सदी में इतने बड़े पद पर पहुँचने वाले वे पहले भारतीय थे। 1897 में उन्होंने आईसीएस से अवकाश ग्रहण किया और 1904 तक की अवधि  युरोप में गुजारी। वे लंदन के युनिवर्सिटी कॉलेज में इतिहास के प्रोफेसर भी रहे। 1899 में भारतीय राष्ट्रीय कांग्रेस के लखनऊ अधिवेशन ने उन्हें अपना अध्यक्ष निर्वाचित किया।\n\nसन्‌ 1897 से 1904 तक ये लंदन विश्वविद्यालय में भारतीय इतिहास के प्राध्यापक रहे। उनका निधन 1909 में हुआ।\n\nअपने गहन अनुसंधान और विश्लेषण से दत्त ने दिखाया कि ब्रिटिश शासन न केवल भारत की भौतिक स्थिति सुधारने में विफल रहा, बल्कि उसके काल में भारत का वि-उद्योगीकरण हुआ। ब्रिटिश आर्थिक नीति के परिणामस्वरूप भारत के दस्तकारी उत्पादन में ज़बरदस्त गिरावट आयी और उसकी भरपाई के रूप में औद्योगिक उत्पादन में बढ़ोतरी नहीं हुई। न ही भारतीय उद्योगों को किसी भी तरह का संरक्षण प्रदान किया गया। नतीजे के तौर पर भारतीय अर्थव्यवस्था पहले से कहीं ज़्यादा खेती पर निर्भर होने के लिए मजबूर हो गयी। भारतीय समाज का देहातीकरण होता चला गया। दत्त का कहना था कि ब्रिटिश उपनिवेशवाद के कथित रचनात्मक कदमों से भी भारत को लाभ नहीं हुआ। अंग्रेज़ों द्वारा शुरू किये गये रेल- परिवहन के कारण पारम्परिक परिवहन सेवाएँ मारी गयीं और ट्रेनों का इस्तेमाल ब्रिटिश कारख़ानों में बने माल की ढुलाई के लिए होता रहा। दत्त का निष्कर्ष था कि भारतीय अर्थव्यवस्था अविकसित नहीं है, बल्कि उसका विकास अवरुद्ध कर दिया गया है। उनके द्वारा लिखा गया इतिहास विद्वानों के एक हिस्से में प्रचलित उस मार्क्सवादी धारणा को झुठलाता है जिसके मुताबिक ब्रिटिश उपनिवेशवाद की भूमिका प्रगतिशील ठहरायी जाती है।\n\nआर्थिक इतिहासकार के अलावा रमेश चंद्र दत्त एक प्रतिभाशाली और कुशल सांस्कृतिक इतिहासकार भी थे। बंगीय साहित्य परिषद् के संस्थापक अध्यक्ष रहने के साथ-साथ उन्होंने महाभारत और रामायण का अंग्रेज़ी में संक्षिप्त कव्यानुवाद भी किया।  संस्कृत साहित्य के प्रमाणों के आधार पर दत्त ने भारत की प्राचीन सभ्यता के इतिहास की रचना भी की।\n\nब्रिटिश आर्थिक नीति के दुष्परिणामों पर प्रकाश डालने के अलावा आर्थिक विचारों के विकास में दत्त का दूसरा प्रमुख योगदान यह था कि उन्होंने अर्थव्यवस्था में सरकारी हस्तक्षेप की सीमा निर्धारित करने की वकालत की। यह सिफ़ारिश उन्होंने बीसवीं सदी की शुरुआत में एक ऐसे समय में की जब अन्य भारतीय अर्थशास्त्री आर्थिक जीवन में सरकार के हस्तक्षेप को कम करने की माँग कर रहे थे। दत्त का कहना था कि सरकार को निजी पहलकदमी घटाने वाले हस्तक्षेपों से बचना चाहिए, लेकिन ख़ास परिस्थितियों में दख़लअंदाज़ी के लिए तैयार रहना चाहिए ताकि अस्थाई किस्म के संकटों से बचते हुए हितों का टकराव टाला जा सके। यथार्थ का आकलन करने की दत्त की पद्धति भी उस ज़माने के हिसाब से अलग तरह की थी। वास्तविकता के अनेक कारणों में एक को प्रमुख और दूसरों को उसका प्रभाव मान कर चलने के बजाय दत्त ने आर्थिक और राजनीतिक तथ्यों की परस्पर निर्भरता की अवधारणा विकसित की। उनकी मान्यता थी कि समाज के तंत्र में हर चीज़ एक-दूसरे पर निर्भर है, परस्पर जुड़ी हुई है इसलिए संतुलन बिगाड़ने जैसा कोई भी काम नहीं करना चाहिए। लेकिन, साथ में दत्त यह भी समझते थे कि संतुलन हमेशा एक जैसा नहीं रहता है। वह लगातार बदलता रहता है। इसलिए सरकार को हस्तक्षेप करते समय की फ़ौरी स्थिति की अंतर्निहित गतिशीलता पर अपना ध्यान केंद्रित करना चाहिए, वरना उसके हस्तक्षेपकारी कदमों का परिणाम विपरीत भी निकल सकता है।\n\nअर्थशास्त्र पर दत्त की रचनाओं का प्रकाशन 1900 से शुरू हुआ। उनकी पहली पुस्तक थी भारत में पड़ने वाले अकालों का अध्ययन करने वाली 'फ़ेमिंस ऐंड लैण्ड एसेसमेंट इन इण्डिया' जिसकी सराहना रूसी अराजकतावादी दार्शनिक प्रिंस क्रोपाटकिन ने भी की थी। उनकी इस कृति से ज़ाहिर था कि वे भारतीय किसान की जीवन-स्थितियों में कितनी दिलचस्पी रखते हैं और उनका आर्थिक चिंतन किस तरह से उसकी स्थिति सुधारने पर केंद्रित है। दत्त ने सवाल उठाया कि 1858 के बाद से चालीस साल की अवधि में भारत की जनता को दस भीषण अकालों का सामना क्यों करना पड़ा? उन्होंने पूछा कि इस दौरान हुकूमत ईस्ट इण्डिया कम्पनी के बजाय सम्राज्ञी के हाथ में थी।  इस दौरान आमतौर पर शांति रही और केवल एक ही युद्ध हुआ। हुकूमत के पास प्रशिक्षित प्रशासक थे जिन्हें भारतीय परिस्थितियों का पर्याप्त अनुभव था। ज़मीन उपजाऊ थी, किसान उद्यमी और किफ़ायतशार थे। ऐसी अनुकूल परिस्थितियों के बावजूद ऐसा क्यों हुआ कि इन अकालों के दौरान करीब डेढ़ करोड़ लोग भूख के शिकार हो कर जान से हाथ से धो बैठे?  दत्त यह मानने के लिए तैयार नहीं हुए कि अकालों का कारण आबादी में तेज़ रक्रतार से हुई बढ़ोतरी है या भारत के किसान लापरवाह, काहिल और फ़िज़ूलख़र्च हैं। उन्होंने यह भी स्वीकार नहीं किया कि किसानों का सूदखोर महाजनों के शिकंजे में फँसा होना अकाल का कारण हो सकता है। दत्त ने अपने अध्ययन में दिखाया कि भारत में आबादी बढ़ने की रफ्तार इंग्लैण्ड के मुकाबले न केवल हमेशा कम रही, बल्कि उनके अध्ययन से पहले के दस वर्षों में इस देश की आबादी में बढ़ोतरी रुक ही गयी थी। दत्त के अनुसार भारत से ज़्यादा परिश्रमी और कम ख़र्च में गुज़र-बसर करने वाले किसान दुनिया में और कहीं नहीं हैं। उन्होंने अकाल के कारणों की जाँच करने वाले आयोगों की रपटों का हवाला देते हुए कहा कि सरकारी राजस्व की कठोरतापूर्वक वसूली के कारण ही किसानों को महाजनों पर निर्भर होना पड़ता है। अंग्रेज़ सरकार को आईना दिखाते हुए दत्त ने प्रदर्शित किया कि अकाल के बावजूद ऐसा कोई साल नहीं था जब सारी फ़सलें चौपट हो गयी हों। सरकारी गोदामों में अनाज हमेशा भरा रहा। एक प्रांत में अगर फ़सल ख़राब हो गयी हो, तो दूसरे प्रांत में फ़सल अच्छी हुई। खेती का विस्तार हुआ है, वह सघन भी हुई है, पहले के मुकाबले पैदावार भी बढ़ी है, खेतिहर उपज की कीमतें भी बढ़ी हैं, पर इसके बाद भी किसानों की हालत लगातार ख़राब होती गयी है। इसके लिए दत्त ने ब्रिटिश नीतियों को ज़िम्मेदार ठहराया।\n\n1902 में दत्त के महान ग्रंथ 'द इकॉनॉमिक हिस्ट्री ऑफ़ ब्रिटिश इण्डिया' का पहला खण्ड प्रकाशित हुआ। इसे ब्रिटिश हुकूमत पर लिखे गये सबसे बेहतरीन ग्रंथ की संज्ञा दी जाती है। इसमें 1757 में अंग्रेज़ों की सत्ता की स्थापना से लेकर सम्राज्ञी की हुकूमत लागू होने तक का आर्थिक इतिहास पेश किया गया था। इसमें ईस्ट इण्डिया कम्पनी के तहत अपनायी गयी खेती और भूमि बंदोबस्त संबंधी नीतियों, व्यापार और कारख़ाना उत्पादन संबंधी नीतियों के साथ-साथ वित्त और प्रशासन संबंधी नीतियों का विश्लेषणात्मक विवरण था। पुस्तक के ब्रिटिश समीक्षकों ने भी इसकी निष्पक्षता और गहराई का लोहा माना। 1904 में इस महाग्रंथ का दूसरा खण्ड प्रकाशित हुआ। उन्होंने प्रामाणिक तथ्यों के आधार पर दावा किया कि ब्रिटिश शासन के प्रारम्भिक वर्षों में अपनायी गयी स्वार्थपूर्ण नीतियाँ भारतीय उद्योगों के पतन के लिए ज़िम्मेदार रही हैं।\n\nदत्त ने भारत में ग़रीबी के कारणों पर प्रकाश डालते हुए साबित किया कि अंग्रेज़ों की नीति के कारण देशी उद्योग और हस्तकलाओं को तबाह हो जाना पड़ा। लाखों लोग बेरोज़गार हो गये जिससे जीवन-यापन के लिए उनके सामने खेती के अलावा कोई और चारा नहीं रह गया। इस तरह खेती के भरोसे जीवित रहने वालों की संख्या हद से ज़्यादा बढ़ गयी और सभी के रहन-सहन का स्तर गिर गया। इसके साथ-साथ अंग्रेज़ भारत पर हुकूमत करने के लिए भारी धन ख़र्चते रहे जिसका मुल्क को कोई फ़ायदा नहीं पहुँचा। राजकोषीय नीति और भू-राजस्व प्रणाली कुछ इस तरह की बनायी गयी कि किसान के पास सिर्फ़ ज़िंदा बचे रहने लायक संसाधन ही रह गये। दत्त के पास इन समस्याओं का इलाज करने का नुस्ख़ा भी था। उन्होंने सिफ़ारिश की कि भारतीय मिल उद्योग से उत्पादन शुल्क हटा लिया जाए, नीची दरों के नरम लगान के अलावा बाकी सभी टैक्सों से किसानों को छुटकारा दिया जाए, इंग्लैण्ड में होने वाली फ़ौजी और शाही ख़र्च भारत से नहीं वसूले जाने चाहिए और भारत में भी फ़ौजी ख़र्च घटाये जाने चाहिए।\n\nदत्त ने जैसे ही ये सुझाव दिये, ब्रिटिश हुकूमत और उसके हिमायतियों ने उनकी चौतरफ़ा आलोचना शुरू कर दी। उनके तथ्यों और विश्लेषण को ख़ारिज करने की कोशिश की गयी। ध्यान रहे कि दत्त इण्डियन सिविल सर्विसेज़ के वरिष्ठ अधिकारी थे और ब्रिटिश शासन की सेवा करने के दायित्व से बँधे हुए थे। लेकिन, अपनी बात पर जमे रह कर उन्होंने अपने विरोधियों के साथ बहस की और सरकार से लगातार अनुरोध किया कि वह भारत की आर्थिक दशा में सुधार के लिए नीतियाँ बदले।\n\nइनकी विलक्षण प्रतिभा केवल प्रशासनिक कार्यों तक ही सीमित नहीं थी, वरन्‌ ये मौलिक लेखक तथा इतिहासज्ञ भी थे। अपने लेखनकाल के आरंभ में इन्होंने अंग्रेजी में लिखा, पर बाद में बंकिमचंद्र के प्रभाव से बँगला में भी रचना की। इनके मुख्य ग्रंथ निम्नलिखित हैं :\n\n1. ए हिस्ट्री ऑव सिविलिजेशन इन एंशेंट इंडिया (तीन खंड);\n\n2. लेटर हिंदू सिविलिजेशन;\n\n3. इकानामिक हिस्ट्री ऑव ब्रिटिश इंडिया;\n\n4. इंडियंस इन दि विक्टोरियन एज;\n\n5. ए हिस्ट्री ऑव दि लिटरेचर ऑव बंगाल;\n\n6. दि महाभारत ऐंड दि रामायण;\n\n7. लेज़ ऑव एंशेंट इंडियांय;\n\n8. ग्रेट एपिक्स ऑव एंशेंट इंडिया;\n\n9. शिवाजी (अंग्रेजी और बँगला);\n\n10. लेक ऑफ पाम्स;\n\n11. दि स्लेव गर्ल ऑफ आगरा;\n\n12. थ्री ईयर्स इन इंग्लैंड;\n\n13. दि पेजैंट्री आफव बंगाल;\n\n14. ऋग्वेद (बँगला अनुवाद);\n\n15. इंग्लैड ऐंड इंडिया\n\n16. बङ्गबिजेता (१८७४)\n17. माधबीकङ्कण (१८७७)\n18. महाराष्ट्र जीबन-प्रभात (१८७८)\n19. राजपुत जीबन-सन्ध्या (१८७९)\n20. संसार (१८८६)\n21. समाज (१८९४)\n\n22. शतबर्ष, (बङ्गबिजेता, राजपुत जीबन-सन्ध्या, माधबीकङ्कण तथा महाराष्ट्र जीबन-प्रभात एकसाथ, १८७९)\n23. संसार कथा – ('संसार' उपन्यास का परिवर्तित संस्करण, १९१०)\n\n\n1. मीनाक्षी मुखर्जी (2009), ऐन इण्डियन फ़ॉर आल सीज़ंस : द मेनी\nलाइव्ज़ ऑफ़ आर.सी. दत्त, पेंगुइन, नयी दिल्ली.\n\n2. पॉलिन रूल (1977), द परसूट ऑफ़ प्रोग्रेस : अ स्टडी ऑफ़\nइंटलेक्चुअल डिवेलपमेंट ऑफ़ रमेश चंद्र दत्त, 1848-1888,\nएडीशंस इण्डियन, कोलकाता.\n\n3. पी.के. गोपालकृष्णन (1980), भारत में अर्थशास्त्र संबंधी विचारों\nका विकास, पीपुल्स पब्लिशिंग हाउस, नयी दिल्ली.\n\n4. जे.एन.बी. गुप्त (1911), लाइफ़ ऐंड वर्क ऑफ़ रमेश चंद्र दत्त,\nजे.एम. डेंट ऐंड संज़, लंदन.\n\n", "id": "491056", "title": "रमेशचन्द्र दत्त"}
{"url": "https://hi.wikipedia.org/wiki?curid=491058", "text": "चन्दननगर\n\nचंदननगर एक छोटा सा नगर है जो कोलकाता से ३० किमी उत्तर दिशा में स्थित है। पहले यह फ्रांस का उपनिवेश था। यह हुगली जिले की एक तहसील तथा पश्चिम बंगाल की ६ नगरपालिकाओं में में से एक है। यह हुगली नदी के किनारे स्थित है। इसका कुल क्षेत्रफल मात्र १९ वर्ग किमी है और जनसंख्या १ लाख ५० हजार से भी अधिक है।\n\nचन्दननगर को सन्‌ 1950 में भारत में मिला लिया गया। \n\n", "id": "491058", "title": "चन्दननगर"}
{"url": "https://hi.wikipedia.org/wiki?curid=491116", "text": "हिन्दूताश दर्रा\n\nहिन्दूताश दर्रा () या हिन्दूताग़​ दर्रा मध्य एशिया में चीन द्वारा नियंत्रित शिनजियांग क्षेत्र में स्थित कुनलुन पर्वतों का एक ऐतिहासिक पहाड़ी दर्रा है। यह काराकाश नदी की घाटी में स्थित कंगशेवार​ नामक एक उजड़ी हुई बस्ती को योरुंगकाश नदी की घाटी में स्थित पूषा नामक शहर से जोड़ता है और आगे चलकर यही सड़क महत्वपूर्ण ख़ोतान तक जाती है।\n\nशिनजियांग की स्थानीय उईग़ुर भाषा में 'हिन्दू ताश' का मतलब 'भारतीय पर्वत' या 'भारतीय शिला' होता है। यह दर्रा भारतीय-प्रभावित ख़ोतान राज्य को लद्दाख़ के ज़रिये भारत की मुख्यभूमि से जोड़ता था, जिस से इसका नाम पड़ा है।\n\nहिन्दूताश दर्रा पूर्वी कुनलुन शृंखला में स्थित है जहाँ दो अन्य महत्वपूर्ण दर्रे भी मौजूद हैं - संजू दर्रा और इल्ची दर्रा। संजू दर्रा शाहीदुल्ला खेमे के पास है और हिन्दूताश दर्रे से पश्चिमोत्तर में है जबकि इल्ची दर्रा हिन्दूताश से दक्षिण-पूर्व में है। यह पूरा क्षेत्र भारत के अक्साई चीन इलाक़े से उत्तर और पूरोत्तर में पड़ता है, जो वर्तमान में चीन के क़ब्ज़े में है। १८५७ में जर्मन खोजयात्री रॉबर्ट श्लागिंटवाईट () ने सुम्गल नामक एक खेमे से चलकर यह दर्रा पार किया था और इसका ब्यौरा देते हुए कहा था कि यह लगभग १७,३७९ फ़ुट (५,४५० मीटर) कि ऊँचाई पर है और इसके शिकार पर तीखी ढलान पर एक हिमानी (ग्लेशियर) स्थित है जिसमें कई बर्फ़ीली खाइयाँ हैं।\n\n", "id": "491116", "title": "हिन्दूताश दर्रा"}
{"url": "https://hi.wikipedia.org/wiki?curid=491123", "text": "कुषाण काल\n\nकुषाण काल हिन्दुस्तान में ईसा पश्चात् पहली व दूसरी शताब्दी में भारतीय उपमहाद्वीप के उत्तरी भूभाग में रहा। इसका विस्तार अयोध्या (साकेत), वाराणसी (बनारस) से लेकर सारनाथ तक हो गया था। सम्राट कनिष्क इस काल का प्रमुख एतिहासिक शासक था। उसका शासन काल ईसा पश्चात् १२७ से १५२ तक अत्यधिक प्रभावी रहा। इतिहासकारों के अनुसार कराकोरम से लेकर गान्धार होते हुए चीन तक जाने वाले मार्ग पर पूरे एक सौ वर्ष तक कुषाणों का कब्जा रहा। सबसे ज्यादा शुद्ध स्वर्ण मुद्रा कुषाण कल में ही जरी किया गया था कुषाण काल के प्रमुख उपनिवेश थे उज्जयिनी, कौशाम्बी, कोशल और पाटलिपुत्र। यूँ तो इस काल में अनेकों मतों के मानने वाले विद्यमान थे किन्तु बौद्ध मताबलंबियों की संख्या कुछ अधिक थी।\n", "id": "491123", "title": "कुषाण काल"}
{"url": "https://hi.wikipedia.org/wiki?curid=491131", "text": "प्राकृतिक वरण\n\nजिस प्रक्रिया द्वारा किसी जनसंख्या में कोई जैविक गुण कम या अधिक हो जाता है उसे प्राकृतिक वरण या 'प्राकृतिक चयन' या नेचुरल सेलेक्शन (Natural selection) कहते हैं। यह एक धीमी गति से क्रमशः होने वाली अनयादृच्छिक (नॉन-रैण्डम) प्रक्रिया है। प्राकृतिक वरण ही जैवविकास (इवोलुशन) की प्रमुख कार्यविधि है। चार्ल्स डार्विन ने इसकी नींव रखी और इसका प्रचार-प्रसर किया।\n\nयह तंत्र विशेष रूप से इसलिए महत्वपूर्ण है क्योंकि यह एक प्रजाति को पर्यावरण के लिए अनुकूल बनने मे सहायता करता है। प्राकृतिक चयन का सिद्धांत इसकी व्याख्या कर सकता है कि पर्यावरण किस प्रकार प्रजातियों और जनसंख्या के विकास को प्रभावित करता है ताकि वो सबसे उपयुक्त लक्षणों का चयन कर सकें। यही विकास के सिद्धांत का मूलभूत पहलू है। \n\nप्राकृतिक चयन का अर्थ उन गुणों से है जो किसी प्रजाति को बचे रहने और प्रजनन मे सहायता करते हैं और इसकी आवृत्ति पीढ़ी दर पीढ़ी बढ़ती रहती है। यह इस तथ्य को और तर्कसंगत बनाता है कि इन लक्षणों के धारकों की सन्ताने अधिक होती हैं और वे यह गुण वंशानुगत रूप से भी ले सकते हैं।\n\nप्राकृतिक वरण के सिद्धान्त को समझाने के लिये जिर्राफ का उदाहरण दिया जाता है।\n\nप्राकृतिक वरण तीन प्रकार का होता है-\n\n\n", "id": "491131", "title": "प्राकृतिक वरण"}
{"url": "https://hi.wikipedia.org/wiki?curid=491147", "text": "कैंडेलेरिया का बैसिलिका\n\nकैंडेलेरिया का बैसिलिका ( या केवल '|बैसेलिका ला दे कैण्डेलेरिया') रोमन कैथोलिक समुदाय का माइनर बैसेलिका है। यह कैण्डेलेरिया शहर/नगरपालिका में स्थित है जो राजधानी सांता क्रूज़ दे टैनिरीफ़ से २० किमी दक्षिण में स्थित है। यह स्पेन के कैनेरी द्वीपसमूह के तेनरीफ़ का प्रथम तीर्थ है, \n\nयह बैसेलिका कैनेरी द्वीपसमूह की संरक्षिका 'वर्जिन ऑफ़ कैण्डेलेरिया' को समर्पित है। कैनेरी द्वीपसमूह सरकार द्वारा ने इसे 'सांस्कृतिक मूल्य वाला' घोषित है। इसके वास्तुकार जोज़ एनरीक मरेरो रिगैलेडो हैं।\n\nकैनरी द्वीप और स्पेन में सबसे महत्वपूर्ण में से एक के मुख्य अभयारण्य, इस वजह से लोगों को कैंडेलेरिया चमत्कारी आइकन, कैनरी द्वीप के संरक्षक संत पूजना. इसलिए प्रत्येक वर्ष दुनिया भर से लोगों के लाखों लोगों द्वारा दौरा किया है, न सिर्फ ईसाइयों के बाद से हिंदू समुदाय पूजा और कैनरी भी अपने अमीर वस्त्रा करने के लिए दान कर दी. वर्जिन की छवि एक काले रंग की कुंवारी है और अमीर सोने की चादरों के साथ कवर वेदी में स्थित है। किंवदंती है कि वर्जिन की छवि दो देशी गुआंचे (\"Guanches\") द्वारा पाया गया था और उसे चोट लगी है क्योंकि वे मानते हैं कि यह एक अपशकुन था की कोशिश की.सिम अभी तक एक दिव्य शक्ति के लिए है कि वे खुद को हराना था, बाद में उसे सम्मान के साथ संपर्क किया और चंगा थे। इसके बाद से चमत्कारी माना गया है, वर्तमान चित्र मूल की एक प्रति है, जो एक तूफान में गायब हो गया है।\n\nवर्तमान बासीलीक 1949 और 1959 के बीच बनाया गया था, वहाँ अन्य अभयारण्यों किया गया है हालांकि पहले. बासीलीक के अंदर नौ आदिवासी राजाओं जो स्पेनिश विजय के समय में द्वीप पर शासन के बाहर भित्ति चित्र और मूर्तियों पर खड़ा है। 2011 में, पोप जोज़फ़ रैत्सिंगर मामूली बासीलीक की गरिमा दी. \n\nमंदिर प्रचारकों के आदेश (\"Dominicans\"), जो पूजा के आरोप में उनके बासीलीक के बगल में कान्वेंट वास्तव में कर रहे हैं, के द्वारा संरक्षित है। २ फ़रवरी और १५ अगस्त को हर साल कैंडेलेरिया की वर्जिन की दावत जो में उसे मंदिर तीर्थयात्रा लोगों के हजारों.\n\n", "id": "491147", "title": "कैंडेलेरिया का बैसिलिका"}
{"url": "https://hi.wikipedia.org/wiki?curid=491171", "text": "सुम्गल\n\nसुम्गल लद्दाख़ के अक्साई चीन क्षेत्र में काराकाश नदी की वादी में स्थित एक उजड़ी हुई बस्ती है। यह उस क्षेत्र में पड़ता है जिसे भारत अपना अंग मानता है लेकिन जिसपर चीन का क़ब्ज़ा है। चीन ने इसे शिनजियांग प्रान्त का हिस्सा घोषित कर दिया है। लद्दाख़ क्षेत्र के सुम्गल से लगभग उत्तर में हिन्दूताश दर्रा है जिस से कुनलुन पर्वत शृंखला पार करके ऐतिहासिक ख़ोतान क्षेत्र पहुँचा जा सकता है, इसलिए सुम्गल भारत की मुख्यभूमि को ख़ोतान राज्य से जोड़ने वाले महत्वपूर्ण मार्ग पर एक अहम पड़ाव हुआ करता था।\n\nसुम्गल लाद्दख़ी भाषा के 'ग्सुम र्गल' से उत्पन्न शब्द है जिसका मतलब 'तीन (पहाड़ी) गलियाँ' होता है। शिनजियांग की स्थानीय उईग़ुर भाषा में 'हिन्दू ताश' का मतलब 'भारतीय पर्वत' या 'भारतीय शिला' होता है। यह दर्रा भारतीय-प्रभावित ख़ोतान राज्य को लद्दाख़ के ज़रिये भारत की मुख्यभूमि से जोड़ता था, जिस से इसका नाम पड़ा है।\n\nपूरी काराकाश वादी भारत के कश्मीर राज्य के अधीन हुआ करती थी। १८६५ में ब्रिटिश राज के भारतीय भौगोलिक निरीक्षण के अध्यक्ष विल्यम हंटर जॉनसन ने इस इलाक़े का दौरा किया और कहा कि \"शाहीदुल्ला के रास्ते का अंतिम हिस्सा, जिसमें सुम्गल भी शामिल है, बहुत रमणीय है क्योंकि इसमें पूरी काराकाश वादी आती है और यह दोनों तरफ़ से ऊँचे पर्वतों से घिरा है। इस मार्ग पर मैंने नदी के पास वृक्षों और लम्बी घास से भरे कई फैले हुए पठार देखे। कश्मीर के माहराज के क्षेत्र में होने के कारण अगर कश्मीर की सरकार प्रोत्साहन दे तो इनपर लद्दाख़ी और अन्य समुदाय आसानी से कृषि चला सकते हैं। इस नदी के किनारे गाँव और बस्तियाँ स्थापित करने के कई महत्व होंगे, लेकिन यह विशेषकर इस मार्ग को किरगिज़ लुटेरों से मुक्त रखने के लिए लाभदायक होगा।\" विल्सन ने करंगु ताग़ से दक्षिण पूर्व में स्थित ब्रिन्ज्गा () को भारत और तिब्बत की सीमा-चौकी बताया।\n\nसुम्गल से आगे आने वाला हिन्दूताश दर्रा पूर्वी कुनलुन शृंखला में स्थित है जहाँ दो अन्य महत्वपूर्ण दर्रे भी मौजूद हैं - संजू दर्रा और इल्ची दर्रा। संजू दर्रा शाहीदुल्ला खेमे के पास है और हिन्दूताश दर्रे से पश्चिमोत्तर में है जबकि इल्ची दर्रा हिन्दूताश से दक्षिण-पूर्व में है। यह पूरा क्षेत्र भारत के अक्साई चीन इलाक़े से उत्तर और पूरोत्तर में पड़ता है, जो वर्तमान में चीन के क़ब्ज़े में है। १८५७ में जर्मन खोजयात्री रॉबर्ट श्लागिंटवाईट () ने सुम्गल चलकर यह दर्रा पार किया था और इसका ब्यौरा देते हुए कहा था कि यह लगभग १७,३७९ फ़ुट (५,४५० मीटर) कि ऊँचाई पर है और इसके शिकार पर तीखी ढलान पर एक हिमानी (ग्लेशियर) स्थित है जिसमें कई बर्फ़ीली खाइयाँ हैं।\n\n", "id": "491171", "title": "सुम्गल"}
{"url": "https://hi.wikipedia.org/wiki?curid=491174", "text": "आयनन\n\nकिसी परमाणु या अणु को गच्छाम में बदलने की प्रक्रिया आयनन (Ionization) कहलाती है। आयनिकृत करने के लिये परमाणु या अणु को कुछ आवेशित कण (इलेक्ट्रॉन अथवा गच्छाम) देने पड़ते है या उससे कुछ आवेशित कण लेने पड़ते हैं। जब किसी गैस का आयनन होता है तो गच्छाम-युग्म (विद्युदणु तथा धन आयन) बनते हैं।\n\nआयनन कई प्रकार से किया जा सकता है-\n", "id": "491174", "title": "आयनन"}
{"url": "https://hi.wikipedia.org/wiki?curid=491202", "text": "रॉबर्ट श्लागिंटवाईट\n\nरॉबर्ट श्लागिंटवाईट​ (, जन्म: २४ अक्टूबर १८३३, देहांत: ६ जून १८८५) एक जर्मन खोजयात्री था जिसने १९वीं सदी में ब्रिटिश ईस्ट इण्डिया कम्पनी के लिए मध्य एशिया में कई यात्राएँ करीं और अपने संयुक्त राज्य अमेरिका के दौरों के बारे में भी लिखा।\n\nरॉबर्ट श्लागिंटवाईट जर्मनी के म्यूनिख़ शहर के श्लागिंटवाईट परिवार के पाँच भाइयों में से चौथा भाई था। उसने छोटी उम्र में ही अपने दो बड़े भाइयों - हर्मन () और एडोल्फ़ () के साथ ऐल्प्स पहाड़ों का भ्रमण करना और उसपर लिखना शुरू कर दिया। इन तीनों ने मिलकर १८५४ में अपनी छानबीन का ब्यौरा 'ऐल्प्स के भौतिक भूगोल और भूविज्ञान पर नए अध्ययन' () नामक कृति में प्रकाशित किया।\n\n१८५४ में अलेक्जेण्डर वॉन हम्बोल्ट की सिफ़ारिश पर ईस्ट इण्डिया कम्पनी ने हर्मन, एडोल्फ़ और रॉबर्ट को भारतीय उपमहाद्वीप में अपने क़ब्ज़े वाले क्षेत्रों पर विज्ञानिक अनुसन्धान करने के लिए नौकरी पर रख लिया और विशेषकर पृथ्वी के चुम्बकीय क्षेत्र पर छानबीन करने का ज़िम्मा दिया। उन्होंने अगले तीन सालों में दक्षिण भारत के दक्खन पठार और फिर हिमालय, काराकोरम और कुनलुन पर्वतों का दौरा किया। हर्मन और रॉबर्ट कुनलुन शृंखला पार करने वाले पहले यूरोपीय लोग थे।\n\nइसके बाद रॉबर्ट यूरोप वापस चला गया और १८६३ में जर्मनी के गीसन विश्वविद्यालय () में भूगोल का प्रोफ़ेसर बन गया। १८६७ से १८७० तक उसने संयुक्त राज्य अमेरिका के कई दौरे किये। पहले उसने बोस्टन के लॉवेल संसथान () में 'पर्वतीय एशिया की पहाड़ियाँ और भौतिक भूगोल' पर १२ भाषण दिए और फिर पूरे देश का भ्रमण किया, जिसमें प्रशांत महासागर के तटवर्ती क्षेत्रों का दौरा भी सम्मिलित था। बाद में उसने जर्मन भाषा में अमेरिका पर कई किताबें लिखी जिनमें 'अमेरिका के प्रशांत रेलमार्ग', 'कैलिफ़ोर्निया', 'मोरमोन' और 'पश्चिमी अमेरिका की प्रेरी' शामिल हैं।\n\n", "id": "491202", "title": "रॉबर्ट श्लागिंटवाईट"}
{"url": "https://hi.wikipedia.org/wiki?curid=491207", "text": "जेफरसन डेविस\n\nजेफरसन डेविस (Jefferson Finis Davis) (3 जून 1808 – 6 दिसम्बर 1889) संयुक्त राज्य अमेरिका के एक राजनेता तथा अमेरिकी गृहयुद्ध के समय कॉनफेडरेसी के नेता थे। जब तक अमेरिका के कॉनफेडरेट राज्य थे तब तक वे उनके प्रेसिडेन्ट रहे। \n\nडेविस का जन्म केण्टुकी (Kentucky) में हुआ था। 1828 में शिक्षा समाप्त कर लेने के बाद उसने संयुक्त राज्य अमरीका की सेना में प्रवेश किया और उत्तर-पूर्वी सीमा के क्षेत्र में सात वर्ष तक सैनिक अधिकारी के रूप में काम करने के पश्चात्‌ 1835 में उसने पदत्याग कर दिया और वारन काउंटी, मिसूरी में रहकर कपास की खेती का धंधा शुरू कर दिया। शीघ्र ही वह वहाँ का संपन्न एवं प्रभावशाली नागरिक बन गया। इसमें उसे अपने एक बड़े भाई से विपुल सहायता मिली। उसी के कहने से डेविस ने राजनीति के क्षेत्र में प्रवेश किया। सन्‌ 1847 से 1851 तक वह सिनेट सभा का सदस्य रहा। वह इस मत का समर्थक था कि प्रत्येक राज्य को दासप्रथा कायम रहने देने या न रहने देने की स्वतंत्रता होनी चाहए। वह मानता था कि किसी भी राज्य को केंद्र से पृथक्‌ होने का अधिकार प्राप्त है किंतु ऐसा प्रतीत होता है कि इस मामले में वह जल्दबाजी नहीं करना चाहता था। फिर भी जब दासप्रथा के विरोधियो की जीत हो गई ओर सिनेट के रिपब्लिकन सदस्यों ने कोई समझौता करने से इनकार कर दिया तथा जब राष्ट्रपति बुचानेन ने शांतिपूर्वक पृथक्‌ हो जाने क किसी राज्य का अधिकार मानना अस्वीकार कर दिया, तब उसकी यह धारणा दृढ़ हो गई कि दक्षिण के राज्यों को आत्मरक्षा की दृष्टि से अलग हो जाने के अपने अधिकार का प्रयोग अवश्य करना चाहिए।\n\nनिदान 1861 के मध्य में गृहयुद्ध आरंभ हो गया। डेविस ही पार्थक्य चाहने वाले राज्यों के संघ (कानफेडेरेसी) का अध्यक्ष चुना गया। उसने बड़ी तेजी से काम करना शुरू किया और कुल 70 लाख की आबादी वाले इस राज्यसंघ के लिये दस लाख की गोरी सेना तैयार कर ली। इसे दबाने के लिये 20 लाख सैनिकों को चार वर्ष तक क्रियाशील रहना पड़ा। इधर राष्ट्रपति लिंकन द्वारा घेरे की शक्ति बराबर बढ़ाई जा रही थी। इसके सिवा नवनिर्मित राज्यसंघ को मान्यता देने के लिये कोई भी देश तैयार नहीं हो रहा था। ऐसी स्थिति में पराजय निश्चित प्रतीत होने लगी। सैनिकों को हथियार डाल देने पड़े और डेविस 10 मई 1867 को गिरफ्तार कर फोर्ट मनरो में कैद कर दिया गया। कुछ समय बाद वह जमानत पर छोड़ दिया गया। उसकी मृत्यु न्यूआरलींस में 6 दिसम्बर 1889 को हुई, जहाँ वह अपने कामकाज के सिलसिले में गया हुआ था।\n\n", "id": "491207", "title": "जेफरसन डेविस"}
{"url": "https://hi.wikipedia.org/wiki?curid=491214", "text": "जेफर्सन लैब\n\nथॉमस जेफर्सन राष्ट्रीय त्वरक सुविधा (Thomas Jefferson National Accelerator Facility (TJNAF)) यूएसए की एक राष्ट्रीय प्रयोगशाला है। यह वर्जीनिया के न्यूपोर्ट न्यूज में स्थित है। इसे प्रायः 'जेफर्सन लैब' या जे-लैब कहते हैं। सन् २००६ तक 'काँतिन्यूअस एलेक्ट्रान बीम एसेलेरेटर फैसिलिटी' (Continuous Electron Beam Accelerator Facility (CEBAF))। इसकी स्थापना सन् १९८४ में हुई थी। यहाँ पर कण त्वरक पर कार्य होता है।\n\n\nParticle physics facilities]]\n", "id": "491214", "title": "जेफर्सन लैब"}
{"url": "https://hi.wikipedia.org/wiki?curid=491240", "text": "भारत के नियन्त्रक एवं महालेखापरीक्षक\n\nभारत के नियन्त्रक एवं महालेखापरीक्षक (अंग्रेजी: Comptroller and Auditor General of India संक्षिप्त नाम: CAG) भारतीय संविधान के अध्याय ५ द्वारा स्थापित एक प्राधिकारी है जो भारत सरकार तथा सभी प्रादेशिक सरकारों के आय-व्यय का लेखांकन करता है। वह सरकार के स्वामित्व वाली कम्पनियों का भी लेखांकन करता है। उसकी रिपोर्ट पर सार्वजनिक लेखा समितियाँ ध्यान देती है। नियन्त्रक एवं महालेखापरीक्षक ही भारतीय लेखा परीक्षा और लेखा सेवा का भी मुखिया होता है। इस समय पूरे भारत की इस सार्वजनिक संस्था में ५८ हजार से अधिक कर्मचारी काम करते हैं।\n\nभारत के नियन्त्रक एवं महालेखापरीक्षक का कार्यालय ९ दीनदयाल उपाध्याय मार्ग पर नई दिल्ली में स्थित है। वर्तमान समय में इस संस्थान के मुखिया शशिकान्त शर्मा हैं। वे भारत के बारहवें नियन्त्रक एवं महालेखापरीक्षक हैं।\n\nस्रोत:\n\n", "id": "491240", "title": "भारत के नियन्त्रक एवं महालेखापरीक्षक"}
{"url": "https://hi.wikipedia.org/wiki?curid=491242", "text": "महान्यायवादी (भारत)\n\nभारत का महान्यायवादी (Attorney General) भारत सरकार का मुख्य कानूनी सलाहकार तथा भारतीय उच्चतम न्यायालय में सरकार का प्रमुख वकील होता है। \n\nभारत के महान्ययवादी(अनुछेद ७६) की नियुक्ति भारत के राष्ट्रपति द्वारा की जाती है। जो व्यक्ति उच्चतम न्यायालय का न्यायधीश बनने की योग्यता रखता है, ऐसे किसी व्यक्ति को राष्ट्रपति महान्यायवादी के पद पर नियुक्त कर सकते हैं।\nदेश के महान्यायवादी का कर्तव्य कानूनी मामलों में केंद्र सरकार को सलाह देना और कानूनी प्रकृति की उन जिम्मेदारियों को निभाना है जो राष्ट्रपति की ओर से उनके पास भेजे जाते हैं। इसके अतिरिक्त संविधान और किसी अन्य कानून के अंतर्गत उनका जो काम निर्धारित है, उनका भी पालन उन्हें पूरा करना होता है। अपने कर्तव्य के निर्वहन के दौरान उन्हें देश के किसी भी न्यायालय में उपस्थित होने का अधिकार है। उन्हें संसद की कार्यवाही में भी भाग लेने का अधिकार है, हालांकि उनके पास मतदान का अधिकार नहीं होता। उनके कामकाज में सहायता के लिए सॉलिसिटर जनरल और अतिरिक्त सॉलिसिटर जनरल होते हैं।\n", "id": "491242", "title": "महान्यायवादी (भारत)"}
{"url": "https://hi.wikipedia.org/wiki?curid=491247", "text": "विनोद राय\n\nविनोद राय (जन्म: 23 मई 1948) भारत के ११वें नियन्त्रक एवं महालेखापरीक्षक थे। इस पद पर वे 7 जनवरी 2008 से २२ मई २०१३ तक थे। यूपीए सरकार द्वारा किये गये लाखों करोड़ रुपये के टूजी स्पेक्ट्रम घोटाला एवं कोयला घोटाला की सनसनीखेज रिपोर्टों के कारण वे चर्चा में आये थे। सम्प्रति वे संयुक्त राष्ट्र के बाहरी लेखापरीक्षकों के अध्यक्ष हैं। \n\nवे दिल्ली विश्वविद्यालय के हिन्दू कॉलेज से अर्थशास्त्र में एम०ए० हैं इसके अतिरिक्त उन्होंने हार्वर्ड विश्वविद्यालय से लोक प्रशासन में स्नातकोत्तर की उपाधि भी प्राप्त कर रखी है। १९७२ बैच के आई०ए०एस० अधिकारी रहे विनोद राय इससे पूर्व कई महत्वपूर्ण पदों पर कार्य कर चुके हैं।\n\nजब प्रधानमन्त्री कार्यालय के राज्य मन्त्री वी० नारायणसामी ने सार्वजनिक रूप से मीडिया के सामने यह बयान दिया कि \"सीएजी को सरकारी स्कीमों में हो रहे स्कैमों पर अपनी टिप्पणी देने का कोई अधिकार ही नहीं है, इससे भारत के नियन्त्रक एवं महालेखाकार की कार्यशैली पर प्रश्नचिन्ह लगता है।\" तो विनोद राय को स्वयं अपने बचाव में कहना पड़ा कि सीएजी का यह मूलभूत और नैतिक दायित्व है कि वह सरकार के कामकाज में दखल न देते हुए भी आर्थिक मामलों में पायी गयी अनियमितताएँ उसे बताये ताकि संविधान द्वारा प्रदत्त अधिकारों की रक्षा की जा सके और सरकार पर नियन्त्रण बना रहे। यदि ऐसा नहीं किया गया तो यह देश की जनता के साथ विश्वासघात होगा।.\n", "id": "491247", "title": "विनोद राय"}
{"url": "https://hi.wikipedia.org/wiki?curid=491254", "text": "जैन उपवास\n\nजैन उपवास विभिन्न जैन व्रतों में एक है। मोटे तोर पर यह भी अन्य धर्मों की तरह भोजन के त्याग पर आधारित है परन्तु इसमें किसी भी तरह का फरियाली, फल या फलारस भी निषेध होता है। विशेष परिस्थतियों में या भिन्न-भिन्न मान्यताओं में सिर्फ उबाल कर थारा हुआ या धोवन पानी सूर्योदय के बाद से सूर्यास्त पूर्व तक लिया जा सकता है। इस प्रकार का उपवास तिविहार उपवास कहलाता है। (यानी की सिर्फ पानी के सिवा कुछ भी नहीं खाया या पीया जा सकता है।) अन्य प्रकार का उपवास जो चौविहार उपवास के नाम से जाना जाता है, उसमें पानी भी निषेध होता है। उपवास वाले दिन से पहले वाली रात्रि से ही भोजन का त्याग शुरू हो जाता है जो की अगले दिन भर और रात भर जारी रहता है।\n", "id": "491254", "title": "जैन उपवास"}
{"url": "https://hi.wikipedia.org/wiki?curid=491258", "text": "कुकनवाली\n\nकुकनवाली राजस्थान के नागौर जिले की नावा तहसील में कुचामनसिटी से सीकर सड़क मार्ग पर १ छोटा सा कस्बा हे\n", "id": "491258", "title": "कुकनवाली"}
{"url": "https://hi.wikipedia.org/wiki?curid=491264", "text": "बलूचिस्तान मुक्ति सेना\n\nपाकिस्तान के प्रांत बलूचिस्तान में सक्रिय एक गोरीला संगठन जो बलूचिस्तान के अलगाव के एजेंडे पर काम कर रही है। अपने निवास से ही यह बलूचिस्तान में गैस लाइनें उड़ाने, सेना और पुलिस पर हमले और गैर स्थानीय लोगों पर हमले में शामिल रही है। पाकिस्तान सरकार के अनुसार आतंकवादी संगठन के दांडी हिन्दुस्तान से जा मिलते हैं। मीर बालाच मेरी इसका पहला कमांडर था जो वर्ष २००८ में अफ़ग़ानिस्तान में गठबंधन वायुसेना के हमले में मारा गया।\n\n", "id": "491264", "title": "बलूचिस्तान मुक्ति सेना"}
{"url": "https://hi.wikipedia.org/wiki?curid=491274", "text": "जर्मनसोसाइटीफॉरस्टेमसेलरिसेर्च\n\nस्टेम सेल अनुसंधान के जर्मन समाज\nजर्मनसोसाइटीफॉरस्टेमसेलरिसेर्च (GSZ), प्राध्यापक यूर्गेंहेश्लेर द्वारा२००३मेंस्थापितकियागया। जर्मनीकेविभिन्नशेहेरोंकेवैज्ञानिकइससमितिकेसदस्यहैं जो स्टेमसेल्स के आधार मूल तत्व खोज मे जुटे हुवें हैं।GSZ स्टेम सेल्स के विज्ञानप्रचार प्रसार पर आधारित है और इस लक्ष्य सिद्धिके लिए, बुनियादीअनुसंधान का प्रचार और अक्रियात्मकशिक्षण के निधीकरण मे मुख्य भूमिका निभा रहा है। इस समिति का योगदानराष्ट्रीय एवं अंतरराष्ट्रीय स्तर पर, प्रशिक्षण सहायता, उपकक्षाआयोजन, सम्मेलनआयोजन, छात्र अथवा वैज्ञानिक विनिमय तथा सहयोगात्मक अनुसंधान मे पाया जाता है।GSZ के अंतरराष्ट्रीय प्रकाशन, स्टेम सेल अनुसंधान के क्षेत्र मे इसके सक्रिय भूमिका के प्रमाण है।\n\nस्टेमसेलअनुसंधानपर आधारित GSZ का स्थापना २००३ में जर्मनीके प्रमुख स्टेमसेलवैज्ञानिकों द्वारा किया गया। यह एक लाभ निरपेक्ष संगठन है जो आर्थिक और राजनैतिक रूप से स्वायत्त है।GSZ, जर्मनीके कोलोन शहर के जीला न्यायलय के तहत पंजीकरणसंख्या VR १४६३९के साथ४ नवम्बर २००४ सेपंजीकृत है। इस संगठन के अध्यक्ष प्राध्यापकयूर्गेंहेश्लेर हैं।\n\nइस संगठन का मुख्य उद्देश्य स्टेम सेल अनुसंधान का प्रोत्साहन एवं स्टेम सेल्सविज्ञान मे रुचि रखते युवा वैज्ञानिकों का उभारना है। समिति के लक्ष्य सिद्धिके लिए, बुनियादी अनुसंधान का प्रचार और अक्रियात्मक शिक्षण के निधीकरणमें मुख्य भूमिका निभा रहा है। इस समिति का योगदान राष्ट्रीय एवं अंतरराष्ट्रीय स्तर पर, प्रशिक्षणसहायता, उपकक्षाआयोजन, सम्मेलनआयोजन, छात्र अथवा वैज्ञानिक विनिमय तथा सहयोगात्मक अनुसंधान मे सक्रियसहयोगऔर इसकेपरिणामस्वरूप प्रकाशनोंसे पाया जाता है।\n\nGSZ राष्ट्रव्यापी स्टेम सेल वैज्ञानिकों का एक समूह की स्थापना, अंततः उन्हें एक मंच के तहत लाने और स्टेमसेल अनुसंधान आधारित सक्षम एवं स्वाधीन विचार-विनिमय सिद्ध करने की कोशिश मे लगा हुआ है।\n\nhttp://www.stamm-zell-forschung.com/\n\nhttp://www.fs-leipzig.com/\n\nhttp://www.pubstemcell.com/\n\nhttp://www.grm-info.de/inhalt/grm/english/grm/05.shtml?navid=7/", "id": "491274", "title": "जर्मनसोसाइटीफॉरस्टेमसेलरिसेर्च"}
{"url": "https://hi.wikipedia.org/wiki?curid=491284", "text": "G श्रेणी का मुख्य-अनुक्रम तारा\n\nG श्रेणी का मुख्य-अनुक्रम तारा (), जिसे पीला बौना या G बौना भी कहा जाता है, ऐसे मुख्य अनुक्रम तारे को बोलते हैं जिसकी वर्णक्रम श्रेणी G हो और जिसकी (तापमान और चमक पर आधारित) यर्कीज़ श्रेणी V हो। इन तारों का द्रव्यमान (मास) सूरज के द्रव्यमान का ०.८ से १.२ गुना और इनका सतही तापमान ५,३०० कैल्विन से ६,००० कैल्विन के बीच होता है। अन्य मुख्य अनुक्रम तारों की तरह G V तारे भी अपने केंद्र में नाभिकीय संलयन (फ्यूज़न) के ज़रिये हाइड्रोजन से हीलियम बनाते हैं और इसमें बहुत उर्जा बनती है। हमारा सूरज भी एक G V है और प्रति सैकिंड यह ६० करोड़ टन हाइड्रोजन को संलयित करके हीलियम बना देता है जिसमें क़रीब ४० लाख टन पदार्थ ध्वस्त होकर ऊर्जा बन जाता है। हमारे सूरज के अलावा मित्र \"ए\" (Alpha Centauri A), टाऊ सॅटाए (τ Ceti) और ५१ पॅगासाई (51 Pegasi) भी कुछ अन्य जाने-माने G श्रेणी के मुख्य अनुक्रम तारे हैं।\n\nइन तारों को 'पीला बौना' कहा जाता है लेकिन वास्तव में इनका रंग सफ़ेद से लेकर हल्का पीला होता है। सूरज जैसे अधिक तापमान और चमक वाले तारे सफ़ेद और कम तापमान वाले तारे पीले-से होते हैं। ध्यान दें कि हमारा सूरज वास्तव में श्वेत होने के बावजूद हमारे वातावरण में किरणों के रेले बिखराव () से पीला प्रतीत होता है। इस बात पर भी ग़ौर करें कि सूरज जैसे तारों को बौना तारा कहा जाता है क्योंकि यह दानव तारों, महादानव तारों और परमदानव तारों से छोटे होते हैं, लेकिन संख्या के हिसाब से हमारे सूरज जैसे पीले बौने हमारी गैलेक्सी में मिलने वाले ९०% तारों से अधिक रोशन होते हैं। यह कम रोशन तारे नारंगी दानव (K श्रेणी के बौने), लाल बौने और सफ़ेद बौने जैसे तारे होते हैं।\n\nएक साधारण G V तारा लगभग १० अरब वर्षों तक हाइड्रोजन इंधन का संलयन करता है जिसके बाद इसके केन्द्रीय भाग में हाइड्रोजन लगभग ख़त्म हो जाता है। ऐसे होने पर तारा फूलने लगता है और अपने पहले के आकार से कई अधिक बड़ा होकर एक लाल दानव बन जाता है। ऐसा रोहिणी तारे (उर्फ़ ऐल्डॅबरैन या ऐल्फ़ा टौ) के साथ हो चुका है और आज से अरबों साल बाद हमारे सूरज के साथ भी होगा। अंत में जाकर यह लाल दानव अपनी बाहरी परतें त्याग देता है और वे एक सिकुड़े-हुए घने और ठन्डे केन्द्रीय सफ़ेद बौने तारे के इर्द-गिर्द विस्तृत एक ग्रहीय नीहारिका बन जाती हैं।\n\n", "id": "491284", "title": "G श्रेणी का मुख्य-अनुक्रम तारा"}
{"url": "https://hi.wikipedia.org/wiki?curid=491286", "text": "मनीष सिसोदिया\n\nमनीष सिसोदिया (जन्म : ५ जनवरी १९७२) दिल्ली की पटपड़गंज सीट से विधायक तथा राज्य सरकार में मंत्री है। वे शिक्षा, उच्च शिक्षा, जन निर्माण विभाग (पी डब्ल्यू डी), शहरी विकास, स्थानीय निकाय, भूमि एवं भवन तथा रेवेन्यू विभाग हैं।\n\nवे एक सामाजिक कार्यकर्ता रहे हैं। सामाजिक कार्य करने से पहले वह एक निजी समाचार कम्पनी जी न्यूज में कार्यरत थे।वह कबीर और परिवर्तन नामक सामाजिक संस्था का संचालन करते हैं। वे सक्रिय आरटीआई (सूचना का अधिकार अधिनियम) कार्यकर्ता भी हैं। वे 'कबीर' नामक गैर-सरकारी संस्था चलाते हैं तथा अरविन्द केजरीवाल के साथ 'सार्वजनिक हित अनुसंधान फाउण्डेशन' (Public Cause Research Foundation) नामक गैर सरकारी संगठन के सह-संस्थापक भी हैं। वे 'अपना पन्ना' नामक हिन्दी मासिक पत्र के सम्पादक हैं। वे अन्ना हजारे की भ्रष्टाचार विरोधी आन्दोलन के प्रमुख सदस्य रहे। किंतु बाद में जब अरविंद केजरीवाल ने आंदोलन छोड़ राजनीति में आने का निश्चय किया तो मनीष ने उनका साथ दिया।\n\nमनीष २६ नवम्बर २०१२ को स्थापित आम आदमी पार्टी की राष्ट्रीय कार्यकारिणी के सदस्य हैं। उन्हें पार्टी ने २०१३ के दिल्ली विधान सभा चुनाव के लिए पटपड़गंज विधान सभा क्षेत्र का उम्मीदवार बनाया। इस चुनाव में वे विजयी रहे। \n", "id": "491286", "title": "मनीष सिसोदिया"}
{"url": "https://hi.wikipedia.org/wiki?curid=491288", "text": "झाड़ू\n\n\"'झाड़ू\" एक घरेलू सामान है जो सफ़ाई के लिये प्रयुक्त होता है। यह तरह-तरह की सामग्री से बनाया जाता है। प्रायः स्थानीय स्तर पर प्रयुक्त घास, पत्तियाँ, पौधे ही झाड़ू बनाने में काम आते थे। आजकल कृत्रिम (संश्लेषित) सींकों और फाइबर के भी झाड़ू बनने लगे हैं। \n\n\n", "id": "491288", "title": "झाड़ू"}
{"url": "https://hi.wikipedia.org/wiki?curid=491296", "text": "अरस नदी\n\nअरस नदी कॉकेशस क्षेत्र के दक्षिण में बहने वाली नदी है जो प्रधानतया पश्चिम से पूर्व की ओर बहकर कुरा नदी में मिलती है जो 70 किलोमीटर के बाद कैस्पियन सागर में विलीन हो जाती है। \n", "id": "491296", "title": "अरस नदी"}
{"url": "https://hi.wikipedia.org/wiki?curid=491301", "text": "सुदर्शन कुल\n\nसुदर्शन कुल (ऐमेरिलिडैसी / Amaryllidaceae) फूलों का एक कुल (family) है। इस कुल में बहुत सी (एक हजार से कुछ ऊपर ही) जातियाँ हैं और इस कुल के पुष्प लिली से बहुत मिलते-जुलते हैं। सुदर्शन कुल के पुष्प उष्ण तथा उपोष्ण देशों में पाए जाते हैं। अधिकांश में कंद होता है। कई में लिली के समान पुष्प फूलते हैं। इस कुल के कुछ पौधों के (जैसे ऐमारिलिस बेलाडोना और बूफेन डिस्टिका के) कंद अत्यंत विषैले होते हैं। इस कुल में पीला डैफोडिल और श्वेत स्नोड्राप इंग्लैंड में बहुत प्रसिद्ध हैं। \n\nसुदर्शन कुल की कुछ जातियाँ भारत में भी होती हैं; इनका वर्णन नीचे दिया जाता है:\n\nवनस्पति; सुदर्शन कुल, प्रजाति जेफीरैंथस। प्याज की तरह सकंदी शाक; 4-5 पतली 20 सें.मी. तक की पत्तियाँ एक निवापाकार पुष्प 25-30 सेंमी के निवृत पर खिलता है। ऐसे 3-4 निर्वृत एक कंद से निकलते हैं।\n\nइसकी कतिपय जातियाँ, जिनमें गुलाबी पुष्पवाला रोज़िया, श्वेत पुष्पवाला कैंडाइडा और पीत पुष्पीय फ्लावा प्रधान हैं, भारत में उगाई जाती हैं और आस-पास के घास के मैदानों में वितरित होकर जंगली हो जाती हैं।\n\nअमरीका के उष्ण भागों में (बोलीविया से टेक्सास और मेक्सिको तक) 30 जातियाँ और एक जाति पश्चिमी अफ्रीका में भी देशी हैं। वहाँ के संसार के सभी भागों के उद्यानों में यह फूल उगाया गया है।\n\nजेफीरैथस फ़्लावा वर्षा के प्रारंभ में उगता है। पीले फूल 203 सप्ताह तक निकलते हैं और अगस्त में फलों से 25-30 काले चिपटे बीज झड़ते हैं। सितंबर तक प्ररोह सूख जाता है और भूमि में कंद सुषुप्तावस्था में पड़ा रहता है। उद्यानों में विशेष ध्यान रखकर फूल अक्टूबर तक निकाला जा सकता है।\n", "id": "491301", "title": "सुदर्शन कुल"}
{"url": "https://hi.wikipedia.org/wiki?curid=491306", "text": "त्रिलोकी नाथ चतुर्वेदी\n\nत्रिलोकी नाथ चतुर्वेदी (अंग्रेजी: T.N. Chaturvedi, जन्म: 18 जनवरी 1928) सन् 2002 से 2007 तक कर्नाटक प्रान्त के राज्यपाल रह चुके हैं।\n\nअवकाश प्राप्त भारतीय प्रशासनिक सेवा के वरिष्ठ अधिकारी चतुर्वेदी 1984 से 1990 तक भारत के नियन्त्रक एवं महालेखापरीक्षक पद पर भी रहे। उन्हें भारत सरकार ने सन् 1990 में पद्म विभूषण से अलंकृत किया।.\n\n21 अगस्त 2002 को उन्हें कर्नाटक प्रान्त का राज्यपाल नियुक्त किया गया। सिकन्दर बख्त की मृत्यु के बाद 23 जून 2004 तक उन्हें केरल के राज्यपाल का अतिरिक्त दायित्व भी दिया गया जिसे उन्होंने वखूबी निभाया। कर्नाटक के राज्यपाल के रूप में उन्हें अच्छी लोकप्रियता मिली।\n\nचतुर्वेदी 21 अगस्त 2007 को राज्यपाल के पद से सेवामुक्त हुए।\n", "id": "491306", "title": "त्रिलोकी नाथ चतुर्वेदी"}
{"url": "https://hi.wikipedia.org/wiki?curid=491334", "text": "प्राकृतिक संख्या\n\nगणित में 1,2,3... इत्यादि संख्याओं को प्राकृतिक संख्याएँ (अंग्रेज़ी: natural numbers) कहते हैं। ये संख्याएँ वस्तुओं को गिनने (\"मेज पर 6 किताबें हैं\") अथवा क्रम में रखने (\"मैंने स्पर्धा में 5वाँ स्थान पाया\") के लिए प्रयुक्त होती हैं।\n\nप्राकृतिक संख्याओं के जो गुणस्वभाव भाज्यता से संबंधित हैं,fjhdjuykiugloul\n\nउनका अध्ययन संख्या सिद्धांत में होता हैं। उदाहरण: अभाज्य संख्याओं का बंटन। विभाजन प्रगणना इत्यादि गणना तथा क्रमीकरण संबंधी समस्याओं का अध्ययन क्रमचय-संचय में किया जाता है।\n\nकुछ लेखक शून्य को भी प्राकृतिक संख्याओं के समुच्चय में गिनते हैं, लेकिन अधिकतर लेखक केवल 1, 2, 3, ... इत्यादि धन संख्याओं को प्राकृतिक संख्याएँ बताते हैं।\n\nगणितज्ञ प्राकृतिक संख्याओं के समुच्चय को N अथवा formula_1 (ब्लॅकबोर्ड बोल्ड का N, यूनिकोड में ) से दर्शाते हैं। यह समुच्चय गणनीय तथा अपरिमित है, अर्थात् इसकी गणन संख्या अलिफ़-शून्य formula_2 है।\n\n0 को इस समुच्चय में समाविष्ट किया जा रहा है या नहीं, ये स्पष्ट करने के लिए कभी कभी एक सुपरस्क्रिप्ट या सबस्क्रिप्ट लगा दिया जाता है, जैसे:\n\n0 को प्राकृतिक संख्याओं में न गिनने वाले कुछ लेखक अऋण संख्याओं के समुच्चय {0, 1, 2, 3, ...} को W से दर्शाते हैं। अन्य लेखक धन संख्याओं को स्क्रिप्ट P formula_5 से, शून्य के स्क्रिप्ट Z formula_6 से और ऋण संख्याओं को स्क्रिप्ट N formula_7 से दर्शाते हैं।\n\nसमुच्चय सिद्धांतकार अक्सर अऋण संख्याओं को यूनानी अक्षर छोटे ओमेगा formula_8 से दर्शाते हैं।\n", "id": "491334", "title": "प्राकृतिक संख्या"}
{"url": "https://hi.wikipedia.org/wiki?curid=491340", "text": "दिन का समय\n\nदिन का समय (), या कभी-कभी केवल दिन, पृथ्वी के किसी स्थान पर उस समयकाल को कहते हैं जिस दौरान उस जगह पर सूरज की सीधी या प्रतिबिंबित रोशनी पड़े। इसी तरह किसी भी तारे की परिक्रमा कर रहे अन्य ग्रहों पर स्थित जगहों भी दिन का समय वह समय होता है जब वे उस स्थानीय तारे की चमक से रोशन हों। दिन का समय सूर्योदय होने के बाद से सूर्यास्त होने तक चलता है और किसी भी क्षण में पृथ्वी के लगभग आधे हिस्से पर दिन का समय चल रहा होता है। पृथ्वी के घूर्णन (रोटेशन) के कारण, ध्रुवीय क्षेत्रों को छोड़कर, सभी जगहों पर दिन की रोशनी और रात के अँधेरे का सिलसिला दैनिक रूप से चलता रहता है।\n\n", "id": "491340", "title": "दिन का समय"}
{"url": "https://hi.wikipedia.org/wiki?curid=491351", "text": "द लॉर्ड ऑफ़ द रिंग्स: द रिटर्न ऑफ़ द किंग\n\nद लॉर्ड ऑफ़ द रिंग्स: द रिटर्न ऑफ़ द किंग (अंग्रेजी: \"The Lord of the Rings: The Return of the King\") २००३ में बनी फंतासी फ़िल्म है जिसका निर्देशन पिटर जैक्सन ने किया है और यह जे. आर. आर. टोल्किन के उपन्यास द रिटर्न ऑफ़ द किंग पर आधारित है। यह २००२ की फिल्म के लिए अगली कड़ी है, . यह फिल्म त्रयी में तीसरे और अंतिम किस्त है।\n\n\n\n", "id": "491351", "title": "द लॉर्ड ऑफ़ द रिंग्स: द रिटर्न ऑफ़ द किंग"}
{"url": "https://hi.wikipedia.org/wiki?curid=491352", "text": "हिरण्यगर्भ\n\nहिरण्यगर्भ शब्द भारतीय विचारधारा में सृष्टि का आरंभिक स्रोत माना जाता है। इसका शाब्दिक अर्थ है – प्रदीप्त गर्भ (या अंडा या उत्पत्ति-स्थान)। इस शब्द का प्रथमतः उल्लेख ऋग्वेद में हुआ है।\n\nश्लोक का अर्थ - सब सूर्यादि तेजस्वी पदार्थों का आधार जो जो जगत हो और होएगा उसका आधार परमात्मा डगत की उत्पत्ति के पूर्व विद्य़मान था। जिसने पृथ्वी और सूर्य-तारों का सृजन किया उस देव की प्रेम भक्ति किया करें।\n\nइस श्लोक से हिरण्यगर्भ ईश्वर का अर्थ लगाया जाता है - यानि वो गर्भ जहाँ हर कोई वास करता हो।\n\nवेदान्त और दर्शन ग्रंथों में हिरण्यगर्भ शब्द कई बार आया है। अनेक भारतीय परम्पराओं में इस शब्द का अर्थ अलग प्रकार से लगाया जाता है।\n\nसामान्यतः हिरण्यगर्भ शब्द का प्रयोग जीवात्मा के लिए हुआ है जिसे ब्रह्मा जी भी कहा गया है। ब्रह्म और ब्रह्मा जी एक ही ब्रह्म के दो अलग अलग तत्त्व हैं। ब्रह्म अव्यक्त अवस्था के लिए प्रयुक्त होता है और ब्रह्माजी ब्रह्म की तैजस अवस्था है। ब्रह्म का तैजस स्वरूप ब्रह्मा जी हैं। हिरण्यगर्भ शब्द का अर्थ है सोने के अंडे के भीतर रहने वाला. सोने का अंडा क्या है और सोने के अंडे के भीतर रहने वाला कौन है? पूर्ण शुद्ध ज्ञान की शांतावस्था ही हिरण्य - सोने का अंडा है। उसके अंदर अभिमान करनेवाला चैतन्य ज्ञान ही उसका गर्भ है जिसे हिरण्यगर्भ कहते हैं। स्वर्ण आभा को पूर्ण शुद्ध ज्ञान का प्रतीक माना गया है जो शान्ति और आनन्द देता है जैसे प्रातः कालीन सूर्य की अरुणिमा. इसके साथ ही अरुणिमा सूर्य के उदित होने (जन्म) का संकेत है।\n\nब्रह्म की ४ अवस्थाएँ हैं प्रथम अवस्था अव्यक्त है, जिसे कहा नहीं जा सकता, बताया नहीं जा सकता.\nदूसरी प्राज्ञ है जिसे पूर्ण विशुद्ध ज्ञान की शांतावस्था कहा जाता है। इसे हिरण्य कह सकते हैं। क्षीर सागर में नाग शय्या पर लेटे श्री हरि विष्णु इसी का चित्रण है। मनुष्य की सुषुप्ति इसका प्रतिरूप है। शैवों ने इसे ही शिव कहा है।\n\nतीसरी अवस्था तैजस है जो हिरण्य में जन्म लेता है इसे हिरण्यगर्भ कहा है। यहाँ ब्रह्म ईश्वर कहलाता है। इसे ही ब्रह्मा जी कहा है। मनुष्य की स्वप्नावाथा इसका प्रतिरूप है। यही मनुष्य में जीवात्मा है। यह जगत के आरम्भ में जन्म लेता है और जगत के अन्त के साथ लुप्त हो जाता है। ब्रह्म की चौथी अवस्था वैश्वानर है। मनुष्य की जाग्रत अवस्था इसका प्रतिरूप है। सम्पूर्ण सृष्टि का निर्माण विस्तार ब्रह्म का वैश्वानर स्वरूप है।\n\nइससे यह न समझें कि ब्रह्म या ईश्वर चार प्रकार का होता है, यह एक ब्रह्म की चार अवस्थाएँ है। इसकी छाया मनुष्य की चार अवास्थों में मिलती है, जाग्रत, स्वप्न, सुसुप्ति और स्वरूप स्थिति जिसे बताया नहीं जा सकता।\n\n", "id": "491352", "title": "हिरण्यगर्भ"}
{"url": "https://hi.wikipedia.org/wiki?curid=491355", "text": "द्रविड़ विश्वविद्यालय\n\nद्रविड़ विश्वविद्यालय, कुप्पम, चित्तूर जिला, आन्ध्र प्रदेश, भारत में स्थित विश्वविद्यालय है जिसे आन्ध्र प्रदेश सरकार द्वारा एक विधानमण्डल अधिनियम के अन्तर्गत अक्टूबर १९९७ में स्थापित किया गया था जिसे अन्य दक्षिणी राज्यों कर्णाटक, केरल और तमिल नाडु का भी समर्थन प्राप्त था। द्रविड़ विश्वविद्यालय की स्थापना का मुख्य उद्देश्य द्रविड़ भाषा भाषियों की साझी विरासत पर एकीकृत अध्ययन द्वारा उन के बीच एकता की मज़बूत धारणा को सुगम बनाना है।\n\nइस विश्वविद्यालय ने १९९८ से दो विभागों के साथ कार्यारम्भ किया था और अब इसमें २० शैक्षणिक और ६ शोध केन्द्र हैं। ई. ऍस. ऍल. नरसिंहन यहाँ के वर्तमान कुलाधिपति हैं।\n\nविश्वविद्यालय के अब तक के उपकुलपतियों की सूची इस प्रकार है:\n\nकुछ द्राविड़ भाषाओं में विश्वविद्यालय का नाम इस प्रकार है:\n\nवर्ष २००९-२०११ के दौरान विश्वविद्यालय द्वारा दूरस्थ शिक्षार्थियों को ८,००० पीएचडी डिग्रीयाँ प्रदान की गई थी जिसके कारण यह विश्वविद्यालय विवादों के घेरे में आया। सरकार द्वारा इस बात की जाँच के लिए एक समिति गठित की गई जिसने उपकुलपति पर कार्यवाई करने की बात कही। इसके तुरन्त बाद ही एक और विवाद शुरु हो गया क्योंकि उपकुलपति द्वारा अपनी सेवानिवृति से एक दिन पहले स्टाफ़ नियुक्त किया गया था।\n\nएक अन्य विवाद २०१० के दौरान छात्रों के दाखिले को लेकर था जिसके कारण मई २०११ में छात्रों ने विरोध किया और शैक्षणिक भवन में लूटपाट की।\n\n", "id": "491355", "title": "द्रविड़ विश्वविद्यालय"}
{"url": "https://hi.wikipedia.org/wiki?curid=491424", "text": "१९६४ ग्रीष्मकालीन ओलंपिक में भारत\n\nभारत ने जापान की राजधानी टोकियो में आयोजित १९६४ ग्रीष्मकालीन ऑलंपिक्स में भाग लिया था। इन खेलों में भारत को पुरुष हॉकी स्पर्धा में स्वर्ण पदक मिला था।\n\n", "id": "491424", "title": "१९६४ ग्रीष्मकालीन ओलंपिक में भारत"}
{"url": "https://hi.wikipedia.org/wiki?curid=491425", "text": "१९६८ ग्रीष्मकालीन ओलम्पिक में भारत\n\nभारत ने मेक्सिको की राजधानी में आयोजित १९६८ ग्रीष्मकालीन ओलम्पिक खेलों में भाग लिया था। इन खेलों में भारत को पुरुष फ़ील्ड हॉकी स्पर्धा में कांस्य पदक प्राप्त हुआ था।\n\nफ़ील्ड हॉकी स्पर्धा, पुरुष टीम सदस्य:\n\n\n", "id": "491425", "title": "१९६८ ग्रीष्मकालीन ओलम्पिक में भारत"}
{"url": "https://hi.wikipedia.org/wiki?curid=491426", "text": "१९७२ ग्रीष्मकालीन ओलम्पिक में भारत\n\nभारत ने तत्कालीन पश्चिम जर्मनी में म्यूनिख शहर में आयोजित १९७२ ग्रीष्मकालीन ऑलंपिक्स खेलों में भाग लिया था। इन खेलों में भारत की पुरुष हॉकी टीम में कांस्य पदक प्राप्त किया था।\n\n", "id": "491426", "title": "१९७२ ग्रीष्मकालीन ओलम्पिक में भारत"}
{"url": "https://hi.wikipedia.org/wiki?curid=491457", "text": "कुप्पम\n\nकुप्पम आन्ध्र प्रदेश, भारत के चित्तूर जिले का जनगणना क्षेत्र है। यह बंगलौर से १०५ किमी और चेन्नई से २५० किमी दूर है। यह कस्बा ग्रेनाइट की खदानों और ग्रेनाइट प्रकारों के लिए प्रसिद्ध है। कुप्पम ग्रीन नाम इस कस्बे के नाम पर पड़ा है।\n\nकुप्पम अब एक शैक्षणिक केन्द्र है जहाँ पर एक अभियान्त्रिकी महाविद्यालय, मॅडिकल कॉलेज और द्रविड़ विश्वविद्यालय है। आन्ध्र के भूतपूर्व मुख्यमन्त्री और तेदपा प्रमुख चन्द्र बाबू नायडू द्वारा चुनाव जीतने के पाद कुप्पम एक जाना-माना स्थान बन गया। चन्द्र बाबू नायडू १९८९ से यहाँ से विधायक हैं।\n", "id": "491457", "title": "कुप्पम"}
{"url": "https://hi.wikipedia.org/wiki?curid=491463", "text": "कुलाधिपति (शिक्षा)\n\nकुलाधिपति किसी महाविद्यालय या विश्वविद्यालय का प्रमुख होता है, जो विश्वविद्यालय का आमतौर पर या तो कार्यकारिणी या आनुष्ठानिक प्रमुख होता है।\n\nअधिकांश राष्ट्रमण्डल देशों में कुलाधिपति विश्वविद्यालय का नाम का प्रमुख होता है। ऐसी स्थितियों में विश्वविद्यालय का मुख्य कार्यकारी अधिकारी उप कुलाधिपति होता है।\n", "id": "491463", "title": "कुलाधिपति (शिक्षा)"}
{"url": "https://hi.wikipedia.org/wiki?curid=491469", "text": "नगरीय क्षेत्र\n\nनगरीय क्षेत्र का अर्थ एक ऐसे क्षेत्र से होता है जहाँ पर जनसंख्या घनत्व और मनवीय क्रियाकलाप उस क्षेत्र के आसपास के क्षेत्रों से अधिक होता है। नगरीय क्षेत्र आमतौर पर नगरों, कस्बों, या उपनगरीय विस्तारों को सम्मिलित किया जाता है लेकिन इसमें ग्रामीण क्षेत्रों को सम्मिलित नहीं किया जाता।\n\nनगरीय क्षेत्रों का निर्माण और आगे का विकास नगरीकरण द्वारा किया जाता है। नगरीय क्षेत्र के विस्तार का मापन जनसंख्या घनत्व और अव्यवस्थित फैलाव के विश्लेषण के लिए और नगरीय और ग्रामीण जनसंख्या के निर्धारण के लिए किया जाता है।\n\nचीन में, नगरीय क्षेत्र एक नगरीय जिला, नगर या कस्बा होता है जिसका जनसंख्या घनत्व १,५०० किमी या अधिक होता है। नगरीय जिलों, जिनका जनसंख्या घनत्व इस संख्या से कम है, के लिए केवल उन गलियों, कस्बा स्थलों और बगल के गाँवों को नगरीय जनसंख्या में गिना जाता है।\n\nभारत की २०११ की जनगणना के लिए नगरीय क्षेत्र की परिभाषा इस प्रकार थी:\n\nअमेरिका में नगरीय क्षेत्रों की दो श्रेणियाँ हैं। नगरीयकृत क्षेत्र उस नगरीय क्षेत्र को निर्दिष्ट करता है जहाँ ५०,००० या अधिक लोग निवास करते हैं। पचास हज़ार से कम लोगों वाले क्षेत्रों को नगरीय समूह कहा जाता है। अमेरिका में नगरीय क्षेत्र सबसे पहले १९५० की जनगणना में अंकित किए गए थे, जबकि नगरीय समूह २००० की जनगणना में। अमेरिका में कुल मिलाकर १,३७१ नगरीय क्षेत्र और नगरीय समूह हैं जिनमें १०,००० या अधिक लोग हैं।\n\n", "id": "491469", "title": "नगरीय क्षेत्र"}
{"url": "https://hi.wikipedia.org/wiki?curid=491477", "text": "विदर्भ हिंदी साहित्य सम्मेलन, नागपुर\n\nपरिचय:-\nयह संस्‍था नागपुर शहर के ह्रदय स्‍थल रानी लक्ष्‍मीबाई चौक पर स्थित है। इसकी दूरी नागपुर रेलवे स्‍टेशन से 2.5 कि.मी.है। नागपुर अंतरराष्‍ट्रीय हवाई स्‍टेशन से यह 8कि.मी. की दूरी पर स्थित है। इसमें वर्षभर हिंदी के प्रयोग प्रसार हेतु कार्यक्रमों का आयोजन किया जाता है। प्रत्‍येक शुक्रवार, रविवार को विविध विषयों परिचर्चाओं का आयोजन किया जाता है।\n", "id": "491477", "title": "विदर्भ हिंदी साहित्य सम्मेलन, नागपुर"}
{"url": "https://hi.wikipedia.org/wiki?curid=491486", "text": "श्रीधर भास्कर वर्णेकर\n\nडॉ श्रीधर भास्कर वार्णेकर (३१ जुलाई १९१८ -) संस्कृत के विद्वान तथा राष्ट्रवादी कवि थे। उनका जन्म नागपुर में हुआ था। \n\n'श्रीशिवराज्योदयम्' उनकी सर्वाधिक प्रसिद्ध रचना है। इस पर १९७४ में उन्हे साहित्य अकादमी पुरस्कार प्रदान किया गया था। यह ६८ सर्गो में वर्णित एक महाकाव्य है। यह पुस्तक संघ लोक सेवा आयोग के सिविल सेवा परीक्षा के लिये निर्धारित संस्कृत साहित्य के पाठ्यक्रम में भी सम्मिलित की गयी है। उनकी दूसरी प्रसिद्ध रचना है - 'संस्कृत वाङ्मय कोश'।\n'भारतरत्नशतकम्' तथा 'स्वातन्त्र्यवीरशतकम्' उनकी अन्य रचनाएँ हैं।\n\nडॉ श्रीधर को राष्ट्रपति पुरस्कार, कालिदास सम्मान, बिड़ला फाउण्डेशन का सरस्वती सम्मान आदि प्रदान किये गये। जगद्गुरु शंकराचार्य ने उन्हें 'प्रज्ञाभारती' सम्मान प्रदान किया।\n\n", "id": "491486", "title": "श्रीधर भास्कर वर्णेकर"}
{"url": "https://hi.wikipedia.org/wiki?curid=491488", "text": "वूडी गथरी\n\nवूडी गथरी (Woody Guthrie) (14 जुलाई 1912 – 3 अक्टूबर 1967)) यूएसए के गायक, गीतकार तथा लोकगायक थे। उन्होने सैंकड़ों राजनैतिक गीतों, लोकगीतों और बालगीतों की रचना की। ऊडरो विल्सन \"वूडी\" गथरी का जन्म 14 जुलाई 1912 को संयुक्त राज्य अमेरिका के ओकलाहोमा प्रांत के ओकेमा नामक एक छोटे शहर में हुआ था।\n", "id": "491488", "title": "वूडी गथरी"}
{"url": "https://hi.wikipedia.org/wiki?curid=491495", "text": "इक्काडु श्रीनिवासन लक्ष्मी नरसिंहन\n\nइक्काडु श्रीनिवासन लक्ष्मी नरसिंहन (जन्म १९४६) एक भारतीय राजनेता हैं जो आन्ध्र प्रदेश और तेलंगाना के राज्यपाल हैं। इससे पहले २००६ तक वह आसूचना ब्यूरो (इण्टॅलिजॅन्स ब्यूरो) के निदेशक थे और फिर २००७ से २०१० तक छत्तीसगढ़ के राज्यपाल रहे।\n\n", "id": "491495", "title": "इक्काडु श्रीनिवासन लक्ष्मी नरसिंहन"}
{"url": "https://hi.wikipedia.org/wiki?curid=491521", "text": "सिकन्दर बख्त\n\nसिकन्दर बख्त(अंग्रेजी: Sikander Bakht, जन्म: 24 अगस्त 1918 – मृत्यु: 23 फ़रवरी 2004) भारत के राजनीतिज्ञ होने के साथ-साथ स्वतंत्रता सेनानी भी थे। उनकी गणना भारतीय जनता पार्टी के शीर्षस्थ राजनयिकों में की जाती थी। मोरारजी देसाई की जनता सरकार तथा अटल बिहारी वाजपेयी की एनडीए सरकार में वे केन्द्रीय मन्त्री रहे। जिस समय उनका निधन हुआ वे केरल के राज्यपाल पद पर आसीन थे। सन् 2000 में उन्हें पद्म विभूषण से नवाजा गया।\n\nसन् 1918 में दिल्ली में जन्में सिकन्दर बख्त ने अपनी शुरुआती तालीम एंग्लो अरैबिक सीनियर सेकेंडरी स्कूल दिल्ली से हासिल की और साइन्स में ग्रेजुएशन की बैचलर्स डिग्री तत्कालीन एंग्लो अरैबिक कॉलेज से ली जिसे आजकल दिल्ली में जाकिर हुसैन कॉलेज के नाम से जाना जाता है। स्कूल कॉलेज के दिनों में वे हाकी के अच्छे खिलाडी थे और दिल्ली विश्वविद्यालय की टीम में खेला करते थे। उन्होंने अपना एक स्वतन्त्र हाकी क्लब भी बनाया हुआ था जिसकी टीम की कप्तानी वे खुद किया करते थे। उन्होंने एक बार कहा था कि बीजेपी की टीम में राजनीति का खेल खेलते हुए उन्हें गर्व महसूस होता है क्योंकि यही एक ऐसी पार्टी है जिसमें वे असली हिन्दुस्तान की तस्वीर देखते हैं।\nसन् 1952 में सिकन्दर बख्त ने दिल्ली नगर निगम का चुनाव कांग्रेस प्रत्याशी के रूप में जीता। 1968 में उन्हें दिल्ली विद्युत आपूर्ति अभिकरण का अध्यक्ष बनाया गया। 1969 में जब कांग्रेस पार्टी का विभाजन हुआ तो वे पुरानी कांग्रेस के साथ बने रहे और उसके प्रत्याशी के रूप में दिल्ली महानगर परिषद का चुनाव जीते। तत्कालीन प्रधानमन्त्री इन्दिरा गान्धी ने 25 जून 1975 को जब आपातकाल की घोषणा की तो सभी विपक्षी दल के नेता रातों-रात गिरफ्तार कर लिये गये। सिकन्दर बख्त को गिरफ्तार करके रोहतक जेल में रक्खा गया जहाँ से वे दिसम्बर 1976 में छूटकर घर लौटे। मार्च 1977 में जब इन्दिरा गान्धी ने आम चुनाव घोषित किया तो सिकन्दर बख्त तमाम विपक्षी दलों को एकजुट करके बनी जनता पार्टी में शामिल हो गये। \nमार्च 1977 में वे दिल्ली की चाँदनी चौक लोक सभा सीट से सांसद चुने गये और मोरारजी देसाई सरकार में लोक निर्माण, आपूर्ति और पुनर्वास मन्त्री बने। जुलाई, 1979 तक वे इस पद पर काम करते रहे। \n\n1980 में जब जनता पार्टी विखण्डित हो गयी तो वे भारतीय जनता पार्टी में चले गये। पार्टी ने महासचिव का दायित्व सौंपा। चार वर्ष तक इस पद पर काम करने के बाद पार्टी ने उन्हें 1984 में पदोन्नत करके उपाध्यक्ष बनाया। 1990 में वे भाजपा के प्रत्याशी के रूप में राज्य सभा के लिये निर्वाचित हुए और 1992 में राज्य सभा के ऊपरी सदन में नेता प्रतिपक्ष चुने गये। 1996 में वे पुन: राज्य सभा सांसद चुने गये।\n\nमई 1996 में अटल बिहारी वाजपेयी ने जब अपनी सरकार बनायी तो उन्होंने सिकन्दर बख्त को शहरी विकास मन्त्री का दायित्व देना चाहा परन्तु उससे वह सन्तुष्ट नहीं हुए अत: वाजपेयी ने उन्हें विदेश मन्त्री का अतिरिक्त प्रभार भी दे दिया। चूँकि तेरह दिन बाद बहुमत न जुटा पाने पर अटल बिहारी वाजपेयी ने अपनी सरकार का इस्तीफा राष्ट्रपति को सौंप दिया। इस प्रकार वे केवल एक सप्ताह तक ही विदेश मन्त्रालय का कामकाज देख पाये। 1 जून 1996 को वाजपेयी सरकार के पतन के पश्चात सिकन्दर बख्त ने राज्य सभा में विपक्षी दल के नेता की कमान दुबारा सम्हाली।\n1998 में वाजपेयी जब फिर से भारत के प्रधानमन्त्री बने तो सिकन्दर बख्त को उन्होंने अपनी सरकार में शामिल किया और उद्योग मन्त्री बनाया। इसके अतिरिक्त वे राज्य सभा के सभापति भी चुने गये।\nसन् 2000 में सिकन्दर बख्त को पद्म विभूषण के गौरवपूर्ण सरकारी सम्मान से विभूषित किया गया। पूरे देश में भारतीय जनता पार्टी के केवल दो ही नेता यह सम्मान प्राप्त कर सके एक बख्त दूसरे वाजपेयी अर्थात (अटल जी)।\n9 अप्रैल 2002 को सिकन्दर बख्त ने राज्य सभा का वक़्त (कार्यकाल) पूरा किया। उसके ठीक 9 दिन बाद ही उन्हें केरल का राज्यपाल बना दिया गया। 83 वर्ष और 237 दिन की आयु में किसी अहिन्दी भाषी प्रान्त के वे पहले राज्यपाल थे। दुर्भाग्य से वे अपना कार्यकाल पूरा न कर सके और 23 फ़रवरी 2004 को तिरुवनन्तपुरम के एक सरकारी अस्पताल में आँतों की शल्य चिकित्सा, जो 19 फ़रवरी को मात्र चार दिन पूर्व ही की गयी थी, के दुष्परिणामस्वरूप इस दुनिया से चल बसे। उनकी मृत्यु के पश्चात त्रिलोकी नाथ चतुर्वेदी, जो पहले से ही कर्नाटक के राज्यपाल पद पर आसीन थे, केरल के राज्यपाल का अतिरिक्त प्रभार दिया गया। \n\nसिकन्दर बख्त केरल के लोकप्रिय राज्यपाल थे उनके अप्रत्याशित निधन पर बीजेपी के कुछ सदस्यों ने यह शंका भी व्यक्त की कि कहीं चिकित्सा के दौरान लापरवाही के चलते तो उनकी मृत्यु नहीं हुई? किन्तु कुछ भी न हो सका। जिस समय उनकी मृत्यु हुई केरल के मुख्यमन्त्री पद पर वर्तमान रक्षामन्त्री एके एंटोनी काबिज थे। सिकन्दर बख्त की मृत्यु में हुई लापरवाही की जाँच के आदेश तो मुख्यमन्त्री को ही देने थे।\nतत्कालीन राष्ट्रपति ए. पी. जे. अब्दुल कलाम ने उनकी मृत्यु पर संवेदना व्यक्त करते हुए टिप्पणी की - \"श्री सिकन्दर बख्त की मृत्यु से हमने एक लोकप्रिय राजनेता खो दिया है।\" तत्कालीन प्रधानमन्त्री अटल बिहारी वाजपेयी ने कहा-\"सिकन्दर बख्त ऐसे स्वतन्त्रता सेनानी थे जिन्होंने लोकतन्त्र और राष्ट्रहित के लिये निष्ठा और साहस के साथ संघर्ष किया। कुछ वक़्त के लिये ही सही परन्तु उन्होंने हमारे मन्त्रिमण्डल में शामिल होकर उल्लेखनीय योगदान दिया।\"\n\n", "id": "491521", "title": "सिकन्दर बख्त"}
{"url": "https://hi.wikipedia.org/wiki?curid=491533", "text": "थैलोफाइटा\n\nथैलोफाइटा (Thallophyta) पहले पादप जगत के एक प्रभाग (division) के रूप में मान्य था किन्तु अब वह वर्गीकरण निष्प्रभावी हो गया है। थैलोफाइटा के अन्तर्गत कवक, शैवाल और लाइकेन आते थे। कभी-कभी जीवाणु (बैक्टीरिया) और मिक्सोमाइकोटा (Myxomycota) को भी इसमें शामिल कर लिया जाता था। इनके जनन तंत्र अस्पष्ट होते हैं। इसलिये इन्हें क्रिप्टोगैम (cryptogamae) भी कहते हैं। \n\nअब 'थैलोफाइटा' को शैवाल, बैक्टीरिया, कवक, लाइकेन आदि असंगत जीवों का समूह माना जाता है।\n\nइस समूह में वे पादप आते हैं जिनका शरीर सुपरिभाषित (well-differentiated) नहीं होता। (thallus = undifferentiated)। इस समूह के अन्तर्गत आने वाले पादपों को शैवाल कहते हैं जो अधिकांशतः जलीय (aquatic) हैं। (कुछ उदाहरण : Spirogyra, Ulothrix, Cladophora, and Chara)\n\n", "id": "491533", "title": "थैलोफाइटा"}
{"url": "https://hi.wikipedia.org/wiki?curid=491535", "text": "हरित शैवाल\n\nहरित शैवाल (green algae ; एकबचन: green alga) शैवालों का एक विशाल वर्ग है जिससे 'उच्च पादपों' (embryophytes) का विकास हुआ है। The green algae include unicellular and colonial flagellates, most with two fla\n\n", "id": "491535", "title": "हरित शैवाल"}
{"url": "https://hi.wikipedia.org/wiki?curid=491564", "text": "९०३७७ सेडना\n\n९०२७७ सेडना () एक बहुत बड़ी नेप्चून-पार वस्तु है, जो सन् २०१२ में सूर्य से नेप्चून से भी लगभग तीन गुना दूर थी। स्पेक्ट्रोस्कोपी से पता चला है कि सेडना की सतह की संरचना इसी तरह की कुछ अन्य दूसरी नेप्चून-पार वस्तुओं के समान है, जो बड़े पैमाने पर जल, मीथेन और थोलिंस युक्त नाइट्रोजन बर्फ के एक मिश्रण से बनी हुई है। इसकी सतह सौरमंडल में सबसे अधिक लालिमायुक्त सतहों में से एक है। सेडना का ना तो द्रव्यमान ज्ञात है, ना इसका आकार अच्छी तरह से मालूम है और ना ही इसे आई.ए.यु. से एक बौने ग्रह के रूप में औपचारिक मान्यता मिली है, हालांकि कई खगोलविदों द्वारा इसे उनमे से एक माना जाता है।\n\nसूरज के इर्द-गिर्द परिक्रमा करते हुए सेडना की कक्षा (ऑरबिट) बहुत अंडाकार है। अपनी कक्षा में भ्रमण करते हुए यह वर्तमान की अपेक्षा सूर्य से और भी ज्यादा दूर होता है, अपने सूर्योच्य पर यह अनुमानतः ९६० खगोलीय इकाई (नेप्चून से ३२ गुना अधिक दूर) पर होता है, जो इसे दीर्घ-अवधि धूमकेतुओं के अलावा सौरमंडल में ज्ञात अन्य सबसे अधिक दूरी का निकाय बनाता है। सेडना की असाधारण लंबी और दीर्घीभूत कक्षा, पूर्ण होने के लिए अनुमानतः ११,४०० वर्ष लेती है और इसकी सूर्य से सबसे नजदीकी पहुँच ७६ ख.इ. पर है। हीन ग्रह केंद्र वर्तमान में सेडना को बिखरा चक्र में स्थान देती है। बिखरा चक्र उन निकायों का समूह है जिसे नेप्च्यून के गुरुत्वाकर्षण के प्रभाव ने अत्यधिक दीर्घीभूत कक्षाओं में भेजा है। हालांकि, यह वर्गीकरण उम्मीदवारी के लिए लड़ चुका है, जैसा कि सेडना नेप्चून के इतना करीब कभी नहीं आया कि उसके द्वारा बिखरा दिया गया हो, कुछ खगोलविदों के प्रमुख निष्कर्ष है कि यह वास्तव में आंतरिक और्ट बादल का पहले ज्ञात सदस्य है।\n\n", "id": "491564", "title": "९०३७७ सेडना"}
{"url": "https://hi.wikipedia.org/wiki?curid=491578", "text": "बौद्ध स्तूप\n\nyeh bihar me situated hai\nसांची भारत के मध्य प्रदेश राज्य के रायसेन जिले, में स्थित एक छोटा सा गांव है। यह भोपाल से ४६ कि॰मी॰ पूर्वोत्तर में, तथा बेसनगर और विदिशा से १० कि॰मी॰ की दूरी पर मध्य-प्रदेश के मध्य भाग में स्थित है। यहां कई बौद्ध स्मारक हैं, जो तीसरी शताब्दी ई.पू से बारहवीं शताब्दी के बीच के काल के हैं। सांची में रायसेन जिले की एक नगर पंचायत है। यहीं एक महान स्तूप स्थित है। इस स्तूप को घेरे हुए कई तोरण भी बने हैं। यह प्रेम, शांति, विश्वास और साहस के प्रतीक हैं। सांची का महान मुख्य स्तूप, मूलतः सम्राट अशोक महान ने तीसरी शती, ई.पू. में बनवाया था", "id": "491578", "title": "बौद्ध स्तूप"}
{"url": "https://hi.wikipedia.org/wiki?curid=491579", "text": "रतनपुर (भोजपुर)\n\nरतनपुर, भारत के बिहार राज्य के भोजपुर जिला का एक गाँव है।", "id": "491579", "title": "रतनपुर (भोजपुर)"}
{"url": "https://hi.wikipedia.org/wiki?curid=491580", "text": "शुक्रवार व्रत कथा\n\nयह उपवास सप्ताह के पाचवे दिन शुक्रवार को रखा जाता है।\n\n", "id": "491580", "title": "शुक्रवार व्रत कथा"}
{"url": "https://hi.wikipedia.org/wiki?curid=491591", "text": "महिन्द्रा XUV500\n\nमहिन्द्रा XUV500 एक स्पोर्ट्स यूटिलिटी वाहन (एसयूवी) है जो भारतीय ऑटोमोबाइल कम्पनी महिन्द्रा एण्ड महिन्द्रा लिमिटॅड द्वारा निर्मित है। इसे सितम्बर 2011 में लॉञ्च किया गया था और जून से 2012 से XUV500 भारत में 19 शहरों में उपलब्ध थी।\n\n", "id": "491591", "title": "महिन्द्रा XUV500"}
