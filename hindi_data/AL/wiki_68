{"url": "https://hi.wikipedia.org/wiki?curid=486558", "text": "शाद खान\n\nशाद खान (जन्म: 30 मई, 1976) एक अभिनेता हैं।\n\nआपने अलीगढ़ मुस्लिम विश्वविद्यालय से स्नातक की सनद प्राप्त की। \n", "id": "486558", "title": "शाद खान"}
{"url": "https://hi.wikipedia.org/wiki?curid=486560", "text": "चौहान इन्द्रवती इण्टर कालिज\n\nचौहान इन्द्रवती इण्टर कालिज अनूपशहर रोड, सामुदायिक स्वास्थ्य केन्द्र के निकट जवाँ सिकन्दरपुर मे स्थित है", "id": "486560", "title": "चौहान इन्द्रवती इण्टर कालिज"}
{"url": "https://hi.wikipedia.org/wiki?curid=486566", "text": "खोजी यंत्र\n\nखोजी यंत्र से तात्पर्य एक ऐसे अंतरजाल जालस्थल से है जिस पर विभिन्न अन्य स्थलों को खोजने की सुविधा हो।\nउदाहरण: गूगल, बिंग इत्यादि।\n", "id": "486566", "title": "खोजी यंत्र"}
{"url": "https://hi.wikipedia.org/wiki?curid=486567", "text": "बिंग\n", "id": "486567", "title": "बिंग"}
{"url": "https://hi.wikipedia.org/wiki?curid=486568", "text": "सहायक कंपनी\n", "id": "486568", "title": "सहायक कंपनी"}
{"url": "https://hi.wikipedia.org/wiki?curid=486580", "text": "गुजरात राज्य एड्स नियंत्रण सोसाइटी\n\nगुजरात में वर्ष 1986 में पहली बार एड्स रोगी का निदान किया गया था, उसी वर्ष में जिसमें देश में एड्स के पहले मामले की सूचना मिली थी। पहले राष्ट्रीय एड्स नियंत्रण कार्यक्रम (एनएसीपी) के चरण के कार्यान्वयन के लिए एक राज्य एड्स सेल (एसएसी) दिसंबर 1992 में बनाया गया था। अंतर - क्षेत्रीय समन्वय के माध्यम से एड्स की रोकथाम के लिए कार्यक्रम के शीघ्र और प्रभावी कार्यान्वयन को सुनिश्चित करने के लिए गैर-सरकारी संगठनों को शामिल करने की दृष्टि से, राज्य एड्स अधिकार कमिटी को पंजीकृत करने का फैसला किया था। भारत सरकार भी इस कार्यक्रम के प्रभावी कार्यान्वयन के लिए राज्य एड्स नियंत्रण सोसाइटी का गठन एनएसीपी के दूसरे चरण में मंज़ूर किया जो अप्रैल 1999 से शुरू हुआ। तब से राष्ट्रीय एड्स नियंत्रण कार्यक्रम गुजरात राज्य एड्स नियंत्रण सोसाइटी (GSACS) के माध्यम से कार्यान्वित किया जा रहा है।\n\nराष्ट्रीय महिला एवं बाल विकास संस्था (NIWCD) सूरत शहर के सिविल अस्पताल की स्वेच्छित परामर्श एवं प्रशिक्षण केंद्र के कार्यों को शुरू किया। समर्थन परामर्श के रूप में एचआइवी / एड्स के क्षेत्र में गतिविधियों शुरू की गयी हैं। संस्था यौन कामगारों को पी एस एम पी एस एच परियोजना पारस के तहत गैर - सरकारी संगठनों का भी समर्थन और प्रौढ़ शिक्षा और व्यापारिक यौन कामगारों के शिल्प प्रशिक्षण में योगदान किया है और उनके बच्चों को शैक्षिक समर्थन की प्रक्रिया में मदद की है। परामर्श और एचआइवी / एड्स परामर्श की कला पर एक गुजराती पुस्तक राष्ट्रीय महिला एवं बाल विकास संस्था द्वारा प्रकाशित की गयी थी और समय की अवधि में उसी के तीन संस्करण प्रकाशित किए गए थे। इंस्टीटयूट दक्षिण गुजरात में गुजरात राज्य एड्स नियंत्रण सोसाइटी के कॉलेजों में और एचआइवी / एड्स जागरूकता और जीवन कौशल शिक्षा के लिए मलिन बस्तियों कर रहा है।\nराष्ट्रीय एड्स नियंत्रण संगठन (नाको) के अनुमान में बताया गया है कि इस रोग के कम ग्रस्त होने वाले राज्यों में शामिल गुजरात में पिछले दो वर्ष के दौरान एचआईवी के नए मामले में साधारण बढ़ोतरी हुई है। नाको ने बताया है कि वर्ष 2009 में 1.2 लाख नए संक्रमण का अनुमान है। सबसे ज्यादा प्रभावित छह राज्यों में 39 फीसदी मामले दर्ज किए गए जबकि उड़ीसा, बिहार, पश्चिम बंगाल, उत्तर प्रदेश, राजस्थान, मध्य प्रदेश और गुजरात में 41 प्रतिशत नए मामले दर्ज किए गए हैं। इसका कारण शहरीकरण और काम के लिए दूसरे राज्यों से आने वाले लोगों को इसके लिए जिम्मेदार ठहराया गया है।\n", "id": "486580", "title": "गुजरात राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=486581", "text": "तुम्बा शिल्प\n\nतुम्बा शिल्प- बस्तर, छत्तीसगढ़ की जनजातियों के द्वारा लौकी पर गर्म लोहे के चाकू से किये गये पारंपरिक चित्रांकन को तुम्बा शिल्प कहते है। \n\nभारत मैं कृषि के बाद सबसे ज्यादा आय कला जगत से प्राप्त होती है। भारत मै लगभग ८६ लाख गांव है, जिसके हर गांव मै कोई-ना-कोई शिल्प प्रेक्टिस की जाती है, इनमे से तुम्बा शिल्प छत्तीसगढ़ राज्य के बस्तर जिले के कई गांवो में आदिवासी लोगों द्वारा प्रेक्टिस की जाती है, जो उनकी आम जिन्दगी में अहम भुमिका निभाती है। बस्तर की वनवासी संस्कृति में तुम्बा उनकी जीवन यात्रा का हमसफर है। ऐसा माना जाता है कि तुम्बा (लौकी) जो एक प्रकार की सब्जी या फल होता है, का जन्म अर्फिका में हुआ था। पहले लौकी का इस्तेमाल खाने से ज्यादा बर्तन के रूप में किया जाता था। यह लबें आकार के साथ ही कद्दू की तरह गोल आकार का भी होता है। बडी साइज की लौकी को पेड पर लगभग एक साल तक पक्कने अथवा सुखाने के लिए छोड दिया जाता है, इस दौरान लौकी को छेडा नही जाता, अत: बाद मै उसे तोडकर उसकी धुमिल उपरी परत को लोहे के चाकु की सहायता से छील दिया जाता है और अन्दर की मुलायम सामग्री को मुडे हुए चाकु की सहायता से बाहर निकाल दिया जाता है, क्योंकि यह बहुत पतली होती है जो हटाने की प्रक्रिया के दौरान नष्ट हो सकती है। इसके बाद इसे धुप मै सुखने के लिए रख दिया जाता है, सुखने पर विभिन्न प्रकार की पारम्परिक आकृत्तियां ओर पैटर्न लौकी की सतह पर गर्म लौहे के चाकू की सहायता से तैयार किये जाते है। ये लोग कभी भी लौकी के प्राकृतिक आकार को नही बदलते है। परन्तु ये लोग लौकी पर गर्म लोहे के चाकू से पारंपरिक चित्रांकन कर उसे एक अदभुत कलाकृति मे बदल देते है। लौकी की सतह पर डिजाइन का काम पूरा हो जाने के बाद लौकी को नरम साबून एवं पानी से धो कर धूप मे सूखा दिया जाता है, सूखने के बाद वेक्स पाँलिश की जाती है जिससे कलाकृति चमक उठती है।\n\n\n", "id": "486581", "title": "तुम्बा शिल्प"}
{"url": "https://hi.wikipedia.org/wiki?curid=486586", "text": "व्यक्ति-केन्द्रित कुतर्क\n\nव्यक्ति-केन्द्रित कुतर्क () तर्कशास्त्र में ऐसे मिथ्या तर्क (ग़लत तर्क) को कहते हैं जिसमें किसी दावे की निहित सच्चाई को झुठलाने की कोशिश उस दावेदार के चरित्र, विचारधारा या किसी अन्य गुण की ओर ध्यान बंटाकर की जाए। उदाहरण के लिए यह कहना कि 'वर्मा साहब ने जो भ्रष्टाचार का आरोप लगाया है उसपर ध्यान नहीं देना चाहिए क्योंकि वह को हमेशा अपनी पत्नी से झगड़ते रहते हैं' एक व्यक्ति-केन्द्रित कुतर्क है क्योंकि वर्माजी की व्यक्तिगत समस्याओं का भ्रष्टाचार का इलज़ाम सच या झूठ होने से कोई सम्बन्ध नहीं। ऐसे कुतर्क में कभी-कभी किसी दावे को सच्चा जतलाने का प्रयत्न भी उसके कहने वाले के गुणों के आधार पर किया जाता है। मसलन किसी साबुन के विज्ञापन में अगर कोई मशहूर फ़िल्म अभिनेता आये तो यह कुतर्क प्रस्तुत किया जा रहा होता है कि 'आपको अगर यह अभिनेता पसंद है तो आपको यह साबुन भी पसंद आएगा', हालांकि साबुन का अभिनेता से कोई विशेष सम्बन्ध नहीं होता।\n\nव्यक्ति-केन्द्रित कुतर्क कई प्रकार के होते हैं जिनमें से कुछ का बखान नीचे है।\n\nइनमें अपने विपक्षी का अपमान करके, उसमें बुराईयाँ निकालकर, या उसकी खिल्ली उड़ाकार उसे दावों को कमज़ोर करने का प्रयत्न किया जाता है। अक्सर विपक्षी के चरित्र में जो खोट बताया जा रहा है, वह सच होता है, लेकिन उसका विपक्षी द्वारा प्रस्तुत तर्क से कोई लेना-देना नहीं होता। ध्यान दें कि बिना किसी तर्क के केवल किसी को गाली देना व्यक्ति-केन्द्रित कुतर्क नहीं होता। कुछ उदाहरण:\n\nयह किसी की परिस्थितियों के आधार पर उसके तर्क तोड़ने की कोशिश होता है। इसमें कहा जाता है कि बोलने वाला अपने परिस्थितियों की वजह से कोई तर्क दे रहा है। यह एक मिथ्या तर्क है क्योंकि किसी का अपनी परिस्थितिवश कोई तर्क देना चाहना उस तर्क को ग़लत नहीं साबित करता:\n\n'तुम भी' () प्रकार के कुतर्क में विपक्षी के तर्क को कमज़ोर करने के लिए कहा जाता है कि वह स्वयं अपने तर्क का पालन नहीं करता। इस से यह तो साबित हो सकता है कि विपक्षी पाखंडी है लेकिन इस से उसका तर्क ग़लत साबित नहीं होता:\n\nइसमें विपक्षी के तर्क को इस बहाने कमज़ोर करने की अवैध कोशिश की जाती है कि बुरा समझे जाने वाला कोई अन्य व्यक्ति या समूह भी वही कहता है। उदाहरण:\n\n", "id": "486586", "title": "व्यक्ति-केन्द्रित कुतर्क"}
{"url": "https://hi.wikipedia.org/wiki?curid=486603", "text": "बिहारी सतसई\n\nबिहारी सतसई बिहारीलाल की एकमात्र रचना है, यह मुक्तक काव्य है, इसमें 719 दोहे संकलित हैं। बिहारी सतसई श्रृंगार रस की सुप्रसिद्ध और अनुपम रचना है। इसका हर एक दोहा हिन्दी साहित्य का अनमोल रत्न माना जाता है।\n\nसतसैया के दोहरे, ज्यों नैनन के तीर।\nदेखन में छोटे लगे, बेधे सकल शरीर।\n\nबतरस लालच लाल की, मुरली धरी लुकाइ।\nसौह करे भौह्नी हँसे दैन कहे नाती जाई।।\n\nकहत, नटत, रीझत, खीझत, मिळत, खिलत, लजियात।\nभरे भौन में करत है, नैनन ही सों बात।\n\nमेरी भव- बाधा हरो राधा नागरि सोइ।\nजा तन की झांई परे, श्याम हरित धुती होइ।।\n\nदुसह दुराज प्रजान को क्यों न बड़े दुःख द्वंद।\nअधिक अंधेरो जग करत, मिलि मावस रविचंद।।\n\nसोहत ओढैं पीतु पटु स्याम, सलौनैं गात।\nमनौ नीलमनि-सैल पर आपतु परयौ प्रभात।।\n\nकहलाने एकत बसत अहि मयूर , मृग बाघ।\nजगतु तपोबन सौ कियौ दीरघ – दाघ निदाघ।।\n", "id": "486603", "title": "बिहारी सतसई"}
{"url": "https://hi.wikipedia.org/wiki?curid=486605", "text": "जम्मू और कश्मीर राज्य एड्स रोकथाम और नियंत्रण सोसाइटी\n\nजम्मू और कश्मीर राज्य एड्स के कम प्रचालन का राज्य है जहां उच्च जोखिम वाले समूहों के बीच एचआइवी संक्रमण की दर 0.3% है और के कम जोखिम-वाले समूहों के बीच प्रचालन 0.04% है। 799 पूर्ण विकसित एड्स के मामलों को अब तक पंजीकृत किया गया है जिनमें से 133 एड्स-पीड़ितों की मौत हो चुकी है। 35 बच्चों सहित 518 एड्स रोगी राज्य में कार्यरत जम्मू और कश्मीर राज्य एड्स की रोकथाम और नियंत्रण सोसाइटी के दो एआरटी केन्द्रों में मुफ्त एंटी रेट्रोवायरल उपचार (एआरटी) प्राप्त कर रहे हैं। कम प्रसार राज्य होने के नाते, जम्मू और कश्मीर राज्य एड्स की रोकथाम और नियंत्रण सोसाइटी का मिशन हर नागरिक के लिए पौष्टिक एड्स जागरूकता का प्रसार करना है।\n\nजम्मू और कश्मीर राज्य एड्स की रोकथाम और नियंत्रण सोसाइटी (JKSACS) के चिकित्सा विभाग से फरवरी 2012 में एचआइवी / एड्स साथ रहने वाले लोगों के लिए एक सम्मेलन का आयोजन किया। सम्मेलन जम्मू और कश्मीर राज्य एड्स की रोकथाम और नियंत्रण सोसाइटी द्वारा उपलब्ध सुविधाओं के परिचय से शुरू हुआ। इंटरएक्टिव सत्र भी आयोजित किया गया था जिसमें पीड़ित तथा जिज्ञासा रखनेवाले व्यक्ति अपने मुद्दे उठा रहे थे, कुछ लोगों ने शिकायतें भी कीं जो सरकारी चिकित्सा केन्द्रों में सुविधाओं के आभास से संदर्भित थीं।\n\nजम्मू और कश्मीर राज्य एड्स की रोकथाम और नियंत्रण सोसाइटी के अधिकतर कर्मचारी अस्थाई हैं और बहुत कम वेतन पर काम करते हैं। उन्हें राज्य अथवा केंद्र सरकार के कर्मचारियों को प्राप्त सुविधाएँ उपलभ्द नहीं हैं जिसके लिए वह समय-समय पर हड़ताल भी कर चुके हैं।\n", "id": "486605", "title": "जम्मू और कश्मीर राज्य एड्स रोकथाम और नियंत्रण सोसाइटी"}
{"url": "https://hi.wikipedia.org/wiki?curid=486610", "text": "ईसाई आपत्तिखंडन\n\nईसाई धर्मशास्त्र में धार्मिक सिद्धांतों या विश्वासों के समर्थन में लिखे गए निबंधों को सामूहिक रूप में आपत्तिखंडन (apologetics / अपोलोजेटिक्स) का नाम दिया गया। इस शब्द की व्युत्पत्ति ग्रीक 'अपोलोजेटिकोस्‌' से है जिसका अर्थ है 'समर्थन के योग्य वस्तु'। संयुक्त राजशाही में इस प्रकार के धार्मिक साहित्य को 'एविडेन्सेज़ ऑव रेलिजन' (धर्म के प्रमाण) भी कहते हैं, परंतु अधिकतर ईसाई देशों में अपोलोजेटिक्स शब्द ही सामान्यत: प्रचलित है।\n\nवैसे तो किसी भी धर्म के अपौरुषेय अंग की हिमायत 'अपोलोजेटिक्स' के क्षेत्र में आती है, लेकिन धार्मिक साहित्य परंपरा में कैथोलिक सिद्धांतों के समर्थन में ही इस शब्द का प्रयोग किया गया है। आधुनिक युग में जर्मनी के अतिरिक्त किसी अन्य देश में यह परंपरा सशक्त नहीं रही। इस तरह के साहित्य का अब निर्माण नहीं होता और न उसकी आवश्यकता ही रह गई है। रोमन नागरिकों, अधिकारियों तथा लेखकों द्वारा ईसा मसीह के विरुद्ध की गई आपत्तियों का खंडन करना ही 'अपोलोजेटिक्स' का उद्देश्य था। इस उद्देश्य से ईसाई धर्मपंडितों ने लंबे 'पत्र' लिखे जिनमें से अधिकतर तत्कालीन रोमन सम्राटों को संबोधित किए गए। इस प्रकार के पत्र को 'अपोलोजी' कहते थे।\n\nसबसे पहली 'अपोलोजी' क्वाद्रेतस ने सम्राट् हाद्रियन (117 से 138 ई. तक) के नाम लिखी, उसके बाद परिस्टिडीज़ और जस्तिन ने सम्राट् अंतोनाइनस (सन्‌ 138 से 161 तक) के नाम ऐसे ही पत्र लिखे। इनमें जस्तिन की अपोलोजी सबसे अधिक ख्यातिप्राप्त है। यद्यपि इसमें ऐतिहासिक दृष्टि से अनेक अशुद्धियाँ हैं, फिर भी ईसाई धर्म के अनेक विवादग्रस्त सिद्धांतों का इसमें प्रभावशाली समर्थन मिलता है। सम्राट् मार्कस ओरिलियस (सन्‌ 169 से 177तक) के शासनकाल में, मेलितो तथा एपोलिनेरिस की रचनाओं में, 'अपोलोजेटिक्स' का चरम विकास हुआ। इसके बाद भी सदियों इस तरह के लेख लिखे गए, परंतु उनका विशेष महत्व नहीं है। मध्युगीन अपोलोजेटिक्स में कृत्रिमता और शाब्दिक ऊहापोह तर्क की अपेक्षा अधिक हे।\n\nजिन ऐतिहासिक पुस्तकों में 'अपोलोजेटिक्स' का विस्तृत वर्णन उपलब्ध है उनमें यूसीबिअस का ग्रंथ 'क्रिश्चियन चर्च का इतिहास' विशेष रूप से उल्लेखनीय है।\n", "id": "486610", "title": "ईसाई आपत्तिखंडन"}
{"url": "https://hi.wikipedia.org/wiki?curid=486616", "text": "स्वामी योगानन्द\n\nस्वामी योगानन्द रामकृष्ण परमहंस के संन्यासी शिष्यों में से एक थे। वे रामकृष्ण मिशन के प्रथम सह संघाध्यक्ष थे। रामकृष्ण भक्तमंडली में वे योगेन महाराज के नाम से परिचित हैं।\n", "id": "486616", "title": "स्वामी योगानन्द"}
{"url": "https://hi.wikipedia.org/wiki?curid=486617", "text": "स्वामी प्रेमानन्द\n\nस्वामी प्रेमानन्द रामकृष्ण परमहंस के संन्यासी शिष्यों में से एक थे।\n", "id": "486617", "title": "स्वामी प्रेमानन्द"}
{"url": "https://hi.wikipedia.org/wiki?curid=486618", "text": "क्षारीय भूमि\n\nक्षारीय भूमि (Alkali soils या alkaline soils) उस मिट्टी को कहते हैं जिनका पीएच मान ९ से अधिक होता है (pH > 9)\n\nक्षारीय और लवणमय भूमि उस प्रकार की भूमि को कहते हैं जिसमें क्षार तथा लवण विशेष मात्रा में पाए जाते हैं। शुष्क जलवायु वाले स्थानों में यह लवण श्वेत या भूरे-श्वेत रंग के रूप में भूमि पर जमा हो जाता है। यह भूमि पूर्णतया अनुपजाऊ एवं ऊसर होती हैं और इसमें शुष्क ऋतु में कुछ लवणप्रिय पौधों के अलावा अन्य किसी प्रकार की वनस्पति नहीं मिलती। पानी का निकास न होने के कारण बरसात में इन भूमिखंडों पर बरसाती पानी अत्यधिक मात्रा में भरा रहता है। यह पानी कृत्रिम नालियों के अभाव, प्राकृतिक ढाल की कमी एवं नीचे की मिट्टी के अप्रवेश्य होने के कारण भूमिखंडों से बाहर नहीं निकल पाता और गरमी पड़ने पर वायुमंडल में उड़कर सूख जाता है। बरसात में यह गँदला बना रहता है और सूखने पर भूमि की सतह पर लवण छोड़ देता है तथा साथ ही साथ इसे क्षारीय बना देता है।\n\nविभिन्न प्रांतों में इस भूमि को अलग अलग नामों से पुकारते हैं, जैसे उत्तर प्रदेश में 'ऊसर' या 'रेहला', पंजाब में 'ठूर', कल्लर या बारा, मुंबई में चोपन, करल इत्यादि। ऐसी भूमि अधिकतर उत्तर प्रदेश, पंजाब एवं महाराष्ट्र प्रांतों में पाई जाती है। आन्ध्र प्रदेश तथा तमिलनाडु में भी यह मिलती है। \n\nऐसी भूमि तीन मुख्य श्रेणियों की होती है। \n\nरासायनिक तरीकों द्वारा इस भूमि को पहचाना जाता है। इस भूमि का पुननिर्माण करने के लिये अधिक मात्रा में पानी भरकर लवण को घुल जाने देते हैं। फिर यह पानी कृत्रिम नालियों द्वारा बाहर निकाल देते हैं। अधिक क्षारवाली भूमि में जिप्सम का चूर्ण और विलेय कैल्सियमयुक्त पदार्थ का प्रयोग आवश्यक हो जाता है। प्रारंभ में केवल लवण और जलप्रिय पौधे, जैसे धान वा जौ, उगाए जाते हैं।\n\n\n", "id": "486618", "title": "क्षारीय भूमि"}
{"url": "https://hi.wikipedia.org/wiki?curid=486628", "text": "मागधी\n\nमागधी उस प्राकृत का नाम है जो प्राचीन काल में मगध (दक्षिण बिहार) प्रदेश में प्रचलित थी। इस भाषा के उल्लेख महावीर और बुद्ध के काल से मिलते हैं। जैन आगमों के अनुसार तीर्थकर महावीर का उपदेश इसी भाषा अथवा उसी के रूपांतर अर्धमागधी प्राकृत में होता था। पालि त्रिपिटक में भी भगवान्‌ बुद्ध के उपदेशों की भाषा को मागधी कहा गया है।\n\nप्राकृत व्याकरणों के अनुसार मागधी प्राकृत के तीन विशेष लक्षण थे--\n\nसम्राट अशोक की पूर्वीय प्रदेशवर्ती कालसी और जौगढ़ की धर्मलिपियों में पूर्वोक्त तीन लक्षणों में से प्रथम और तृतीय ये दो लक्षण प्रचुरता से पाए जाते हैं, किंतु दूसरा नहीं। जैनागमों में तीसरी प्रवृत्ति बहुलता से पाई जाती है, तथा प्रथम प्रवृति अल्प मात्रा में; दूसरी प्रवृत्ति यहाँ भी नहीं है। इसी कारण विद्वान अशोक की पूर्व प्रादेशीय लिपियों की भाषा को जैन आगमों के समान अर्धमागधी मानने के पक्ष में हैं। कुछ प्राचीन लेखों में, जैसे रागढ़ पर्वतश्रेणी की जोगीमारा गुफा के लेख में, मागधी की उक्त तीनों प्रवृत्तियाँ पर्याप्त रूप से पाई जाती है। किंतु जिस पालि त्रिपिटक में भगवान बुद्ध के उपदेशों की भाषा को मागधी कहा गया है, उन ग्रंथों में स्वयं कुछ अपवादों को छोड़कर मागधी के उक्त तीन लक्षणों में से कोई भी नहीं मिलता। इसीलिये पालि ग्रंथों की आधारभूत भाषा को मागधी न मानकर शौरसेनी मानने की ओर विद्वानों का झुकाव है।\n\nमगधी प्राकृत में लिखा हुआ कोई स्वतंत्र साहित्य उपलब्ध नहीं है, किंतु खंडश: उसके उदाहरण हमें प्राकृत व्याकरणों एवं संस्कृत नाटकों जैसे शकुतंला, मुद्राराक्षस, मृच्छकटिक आदि में मिलते हैं। भरत नाट्यशास्त्र के अनुसार गंगासागर अर्थात्‌ गंगा से लेकर समुद्र तक के पूर्वीय प्रदेशों में एकारबहुल भाषा का प्रयोग किया जाना चाहिए। उन्होंने कहा है कि राजाओं के अंत:पुर निवासी मागधी बोलें, तथा राजपुत्र सेठ चेट अर्धमागधी। मृच्छकटिक में शकार, वसंतसेना और चारुदत्त इन तीनों के चेटक, तथा संवाहक, भिक्षु और चारुदत्त का पुत्र ये छह पात्र मागधी बोलते हैं।\n\n\n\n", "id": "486628", "title": "मागधी"}
{"url": "https://hi.wikipedia.org/wiki?curid=486633", "text": "समानता\n\nसामाजिक सन्दर्भों में समानता (equality) का अर्थ किसी समाज की उस स्थिति से है जिसमें उस समाज के सभी लोग समान (अलग-अलग नहीं) अधिकार या प्रतिष्ठा (status) रखते हैं। सामाजिक समानता के लिए 'कानून के सामने समान अधिकार' एक न्यूनतम आवश्यकता है जिसके अन्तर्गत सुरक्षा, मतदान का अधिकार, भाषण की स्वतंत्रता, एकत्र होने की स्वतंत्रता, सम्पत्ति अधिकार, सामाजिक वस्तुओं एवं सेवाओं पर समान पहुँच (access) आदि आते हैं। सामाजिक समानता में स्वास्थ्य समानता, आर्थिक समानता, तथा अन्य सामाजिक सुरक्षा भी आतीं हैं। इसके अलावा समान अवसर तथा समान दायित्व भी इसके अन्तर्गत आता है।\n\nसामाजिक समानता (Social Equality) किसी समाज की वह अवस्था है जिसके अन्तर्गत उस समाज के सभी व्यक्तियों को सामाजिक आधार पर समान महत्व प्राप्त हो। समानता की अवधारणा मानकीय राजनीतिक सिद्धांत के मर्म में निहित है। यह एक ऐसा विचार है जिसके आधार पर करोड़ों-करोड़ों लोग सदियों से निरंकुश शासकों, अन्यायपूर्ण समाज व्यवस्थाओं और अलोकतांत्रिक हुकूमतों या नीतियों के ख़िलाफ़ संघर्ष करते रहे हैं और करते रहेंगे। इस लिहाज़ से समानता को स्थाई और सार्वभौम अवधारणाओं की श्रेणी में रखा जाता है।\n\nदो या दो से अधिक लोगों या समूहों के बीच संबंध की एक स्थिति ऐसी होती है जिसे समानता के रूप में परिभाषित किया जा सकता है।  लेकिन, एक विचार के रूप में समानता इतनी सहज और सरल नहीं है, क्योंकि उस संबंध को परिभाषित करने, उसके लक्ष्यों को निर्धारित करने और उसके एक पहलू को दूसरे पर प्राथमिकता देने के एक से अधिक तरीके हमेशा उपलब्ध रहते हैं। अलग-अलग तरीके अख्तियार करने पर समानता के विचार की भिन्न-भिन्न परिभाषाएँ उभरती हैं। प्राचीन यूनानी सभ्यता से लेकर बीसवीं सदी तक इस विचार की रूपरेखा में कई बार ज़बरदस्त परिवर्तन हो चुके हैं। बहुत से चिंतकों ने इसके विकास और इसमें हुई तब्दीलियों में योगदान किया है जिनमें अरस्तू, हॉब्स, रूसो, मार्क्स और टॉकवील प्रमुख हैं। \n\nसमानता किसी हद तक आधुनिक अवधारणा है। आज मानव-समाज आदमी-आदमी के बीच जिस तरह समानता की आवश्यकता महसूस करता है उस तरह उसने हमेशा महसूस नहीं किया है। पश्चिमी दुनिया में राजाओं को राज करने का दैवी अधिकार प्राप्त माना जाता था और ऐसा ही अपने-अपने क्षेत्रों की हद तक सामंत श्रीमंतों के संबंध में भी समझा जाता था। उधर पादरी-पुरोहित यह मानते थे कि जैसे सर्वज्ञ वे हैं वैसा कोई और हो ही नहीं सकता। यूनानी काल में समानता स्थापित करने की सीमित और बहुत कमजोर कोशिश ही की गई। आखिरकार सत्रहवीं सदी में यूरोप में अधिकारों और स्वतंत्रता की माँग उठने लगी और अठारहवीं तथा उन्नीसवीं सदियों में समानता की माँग की गई। आरंभ में यह माँग व्यापारियों तथा व्यवसायियों में से नव-धनाढ्यों ने या बुर्जुआ ने की, जिनका कहना था कि जब सामंत श्रीमंतों और राजाओं के साथ-साथ उनके पास भी संपत्ति और आर्थिक रुतवा है तब उनका कानूनी दर्जा उनकी बराबरी का क्यों नहीं है। उदाहरण के लिए टाउनी के शब्दों में इंग्लैंड में वस्तु-स्थिति निम्नलिखित ढंग की थीः\n\n‘चूँकि असमानताओं में सबसे खास आर्थिक नहीं बल्कि कानूनी असमानताएँ थीं इसलिए संपत्ति की असमानता नहीं बल्कि कानूनी विशेषाधिकार पर सबसे पहले प्रहार किया गया।... सुधारकों का प्राथमिक लक्ष्य कानूनी समानता प्राप्त करना था, क्योंकि ऐसा समझा गया कि उसके प्राप्त हो जाने के बाद आर्थिक समानता वांछित सीमा तक स्वतः ही स्थापित हो जाएगी।’\n\nइसी प्रकार फ्रांस में मुद्दा आर्थिक समानता नहीं, बल्कि कानूनी अधिकार था और समानता के लिए किए गए संघर्ष ने ‘संपत्ति पर आधारित नए अभिजात वर्ग को भूमि पर आधारित पुराने अभिजात वर्ग की बराबरी के स्तर पर प्रतिष्ठित कर दिया।’\n\nअठारहवीं सदी में मुख्य रूप से कानूनी और राजनीतिक समानता के लिए आवाज उठाई गई और आखिरकार उन्नीसवीं सदी में नए श्रमिक वर्ग के उदय के परिणामस्वरूप सामाजार्थिक समानता के लिए अधिक जोरदार माँग की गई। उन्नीसवीं सदी में निर्बंध (लेसे-फेअर) पूँजीवाद के बढ़ते कदम ने एक ओर तो कुछ परिवारों के लिए धन का अंबार लगा दिया लेकिन साथ ही दूसरी ओर भारी गरीबी और आर्थिक असमानता को जन्म दिया। इसलिए आर्थिक समानता के लिए माँग उठी और यह काम किया मानवतावादियों ने, आदर्शवादी समाजवादियों ने और सकारात्मक उदारवादियों ने। आर्थिक समानता की यह माँग नकारात्मक राजनीतिक और कानूनी समानता के लिए नहीं, बल्कि सकारात्मक समानता के लिए थी और इसमें निजी संपत्ति पर अंकुश, अमीरों द्वारा गरीबों के शोषण पर रोक का समावेश था और इसका अर्थ था समाज की समग्र आर्थिक व्यवस्था के संदर्भ में राज्य की सकारात्मक भूमिका।\n\nसमानता के लिए चलने वाले संघर्ष में एक बहुत ही अहम मील का पत्थर बीसवीं सदी के पूर्वार्ध्ध में महिला मताधिकारवादियों जिसके प्रयत्नों के फलस्वरूप महिलाओं को मताधिकार दिया जाना था। उसी सदी में ब्रिटेन जैसी साम्राज्यवादी शक्तियों से मुक्ति प्राप्त करने के लिए भारत जैसे उपनिवेशों के स्वतंत्रता आंदोलन फलीभूत हुए, जिससे समानता की यात्रा को और भी गति मिली।\n\nयूनान के नगर-राज्यों, जैसे एथेंस और स्पार्टा में राज-काज के कामों में प्रत्येक नागरिक की आवाज़ का समान मूल्य समझा जाता था। अरस्तू के एथेनियन कांस्टीट्यूशन में उन समतामूलक सुधारों के कई हवाले मिलते हैं जिनके आधार पर लोकतांत्रिक आदर्श की आज़माइश की जा सकी। इन सुधारों का मकसद था सामाजिक जीवन के विभिन्न क्षेत्रों में विषमताओं को घटाना ताकि भू-स्वामित्व, सत्ता और सामाजिक गौरव पर कुलीनों और सामंतों की जकड़ ढीली हो सके।  कानून के आधार पर समानता का व्यवहार ही वह कसौटी था जिसके आधार पर लोकतंत्र कसा जा सकता था। लेकिन, प्राचीन एथेंस में इस समतामूलक दायरे से स्त्रियों, दासों और विदेशियों को अलग भी रखा गया था। अरस्तू की रचना पॉलिटिक्स में इस बहिर्वेशन का ज़िक्र भी किया है और उसे जायज़ भी ठहराया है। उनके लिए समानता का अर्थ था उस वर्ग के सदस्यों की समानता जिसे नागरिक कहा जाता था। वे न्याय को केवल उन लोगों के लिए उपलब्ध मानते थे जो उनकी समानता के दायरे में आते थे। जो उससे बाहर थे, उनके लिए विषमता की स्थिति ही न्यायपूर्ण थी। अरस्तू की बुनियादी मान्यता थी कि प्रकृति ने लोगों को शासक और शासित में बाँट कर बनाया है। शासक की श्रेणी में होने के लिए व्यक्ति में बुद्धिसंगत, विचारात्मक और अधिकारपूर्णता की ख़ूबियाँ होना अनिवार्य है। वे यह भी मानते थे कि यही गुण शासक को शासित से अलग करते हैं।\n\nअरस्तू की समानता की धारणा की आलोचना करते हुए हॉब्स ने अपने ग्रंथ लेवायथन में प्रकृत अवस्था की संकल्पना करके उसके तहत हर व्यक्ति को समान ठहराया। भले ही कोई व्यक्ति शारीरिक शक्ति में या कोई दिमाग़ी तेज़ी में दूसरे से कुछ बेहतर हो, पर कुल मिला कर मनुष्यों के बीच ऐसा कोई फ़र्क नहीं होता जिसके आधार पर वे किसी विशेष लाभ की माँग कर सकें। हॉब्स का तर्क था कि जो जिस्म के लिहाज़ से कमज़ोर है, वह ताकतवर को योजना बना कर मार सकता है और मस्तिष्क के स्तर पर अनुभव के ज़रिये हर व्यक्ति समान समझ विवेक हासिल करने की क्षमता से सम्पन्न होता है। इसी के साथ मनुष्य में सत्ता हासिल करने की समान आकांक्षा भी होती है जिससे उनके बीच होड़ का जन्म होता है और प्राकृतिक समानता जोखिमग्रस्त हो जाती है। हॉब्स की मान्यता थी कि अपनी सत्ता के एक हिस्से को राजनीतिक प्राधिकार के लिए छोड़ कर ही व्यक्ति एक सभ्य और समतामूलक जीवन गुजार सकता है। अर्थात् एक निश्चित प्राधिकार का प्रभुत्व ही उसे पूरी सुरक्षा का आश्वासन दे सकता है। हॉब्स मानते थे कि धर्म समेत हर प्रकार के ग़ैर- राजनीतिक प्राधिकारों से मुक्ति के ज़रिये ही व्यक्ति को उसकी प्राकृतिक समानता उपलब्ध  हो सकती है।  रूसो भी अपने हिसाब से एक प्रकृत-अवस्था कल्पित करते हैं। उन्होंने अपने दूसरे डिस्कोर्स (डिस्कोर्स ऑन ऑरिजिन ऐंड फ़ाउंडेशन ऑफ़ इनइक्वलिटी) में समानता के बजाय विषमता पर विचार करते हुए उसे प्राकृतिक और अप्राकृतिक में बाँटा है।  प्राकृतिक विषमता केवल शारीरिक शक्ति के क्षेत्र में होती है। लेकिन, विधि निर्माण और सम्पत्ति के स्वामित्व ने विषमता के अप्राकृतिक रूपों को जन्म दिया है। दरअसल, यह विषमता का पहला स्तर है जिससे ग़रीब और अमीर के बीच का फ़र्क पैदा हुआ है। दूसरा स्तर दण्ड देने का संस्थागत अधिकार है जिससे शक्तिशाली और दुर्बल की असमानता पैदा हुई। विषमता का आख़िरी स्तर वैध सत्ता को स्वैच्छिक सत्ता में बदलने से पैदा हुआ है जिससे ग़ुलाम और मालिक की श्रेणियाँ पैदा हुई हैं। सम्पत्ति के स्वामी सत्ता जमा करके मालिक बन जाते हैं और ग़रीब दुर्बल होते हुए दासत्व में पड़ जाते हैं। रूसो के मुताबिक इस विषमता की भी एक सीमा है। जब विषमता में वृद्धि सम्भव नहीं रह जाती तो नयी क्रांतियाँ या तो हुकू¸मतों को नष्ट कर देती हैं या उन्हें सत्ता की वैध संस्थाओं के नज़दीक आना पड़ता है।  \n\nमार्क्स ने अपना समानता संबंधी विचार उदारतावादी समानता की आलोचना के रूप में विकसित किया। वे मानते थे कि पूँजीवादी वर्ग समानता के विचार का अपने हित में इस्तेमाल करता है। जिस तरह रूसो कहते थे कि अमीरों के झूठे आश्वासनों के फेर में फँस कर ग़रीब उनकी सत्ता का वैधीकरण करने के लिए तैयार हो जाते हैं, उसी तरह मार्क्स कहते हैं कि शासक वर्ग अपनी विचारधारा पैदा करता है ताकि आर्थिक शोषण की व्यवस्था जारी रखी जा सके। पूँजीवादी वर्ग के भीतर एक तरह का कार्य-विभाजन होता है। एक हिस्सा पूँजी का स्वामित्व ग्रहण करता है और दूसरा विचारधारात्मक औज़ारों का इस्तेमाल करते हुए समानता और स्वाधीनता के विचारों के ज़रिये भ्रम का माहौल बनाये रखता है। मार्क्स के अनुसार सामंतशाही में जो स्थान गौरव और निष्ठा जैसे विचारों का था, वही स्थान पूँजीवाद में समानता और स्वाधीनता का है। इन अमूर्त विचारों की प्रभावकारिता इतनी अधिक है कि कुछ समाजवादी भी उनके चंगुल में फँस जाते हैं। लेकिन, ये विचार उस समय तक खोखले और तत्त्वहीन हैं जब तक उनमें साम्यवादी दृष्टि का समावेश न हो। मार्क्स के अनुसार शोषणकारी वर्ग-संबंधों की समाप्ति के बिना स्थापित नहीं की जा सकती। इसके लिए वे पहले समाजवादी चरण की संकल्पना करते हैं जो हर एक को उसके श्रम के मुताबिक देने पर आधारित होगा। दूसरा चरण साम्यवादी होगा जिसमें हर एक से उसकी क्षमता के अनुसार और हर एक को उसकी क्षमता के अनुसार देने का आधार ग्रहण किया जाएगा। \n\nअमेरिकी लोकतांत्रिक क्रांति की जाँच-पड़ताल करते हुए टॉकवील समानता का अध्ययन आधुनिक इतिहास की प्रमुख प्रवृत्ति के रूप में करते हैं। अमेरिकी उदाहरण के ज़रिये वे समझना चाहते थे कि पश्चिमी समाज ने सामंतवाद से लोकतंत्र की तरफ़ किस तरह संक्रमण किया है। वे इस सवाल का जवाब खोजते हैं कि इस प्रक्रिया में समानता की विजय क्यों अपरिहार्य है? सामाजिक समानता उत्तरोत्तर क्यों विकसित होती चली जाएगी?  टॉकवील का कहना है कि सामंतशाही किसान से लेकर राजा तक एक लम्बी शृंखला बनाती चली जाती है। पर लोकतंत्र उसे तोड़ कर शृंखला की हर कड़ी को मुक्त कर देता है। दासता और निर्भरता की जकड़ से निकलने की इच्छा समानता के विचार में लोगों की रुचि बढ़ाती है और इस प्रकार लोकतांत्रिक जीवन की सम्भावना पैदा होती है। टॉकवील के अनुसार लोकतंत्रों में व्यक्ति समानता को आज़ादी के ऊपर भी प्राथमिकता देते हुए उसके झंडे को दृढ़ता से थामे रखता है। समानता के विचार की इन निष्पत्तियों के बाद इस प्रश्न पर ग़ौर करना ज़रूरी है कि आख़िर समानता और समरूपता में क्या फ़र्क है। परीक्षा में बैठने वाले हर छात्र को समान अंक नहीं दिये जा सकते। परिवार के आकार का ध्यान न रखते हुए हर एक को समान घर आबंटित नहीं किया जा सकता। प्रतिभा और क्षमता को दरकिनार करते हुए हर व्यक्ति की आमदनी समान नहीं की जा सकती।  इसलिए समानता की उपयुक्त कसौटी समरूपता के बजाय कुछ और होनी चाहिए। लेकिन, दूसरी तरफ़ समरूपता का महत्त्व न्यायपूर्ण प्रक्रियाओं के लिए उभरता है। समानता लाने की प्रक्रियाएँ तभी न्यायपूर्ण हो सकती हैं जब वे सभी के लिए समरूप हों, जैसे अवसरों की समानता, कानून की निगाह में सबको समान समझना, आदि। \n\nसमानता की परिभाषा करना जरा कठिन है। यह मूर्त्त की अपेक्षा बहुत अधिक अमूर्त्त है। ज्यादातर लोग इसे अचेतन रूप से उन भावों से जोड़ते हैं जो ‘वही’, ‘एक-जैसा’, ‘न्यायोचित’ आदि शब्दों से संप्रेषित होते हैं। एच.जे. लास्की का कहना है, ‘राजनीति विज्ञान के पूरे क्षेत्र में कोई भी विचार’ समानता से ‘अधिक कठिन नहीं है।’\n\nरूसो प्राकृतिक और पारंपरिक असमानताओं में भेद करते थे। प्रकृति-प्रदत्त असमानताएँ (उदाहरण के लिए एक आदमी लंगड़ा या अंधा है और दूसरा ऐसा कुछ नहीं। प्राकृतिक असमानताएँ हैं, समाज द्वारा सृजित असमानताएँ (जैसे जाति, लिंग, अमीर-गरीब, मजदूर-पूँजीपति, मालिक-नौकर आदि) पारंपरिक असमानताएँ हैं। समाजवादियों और मार्क्सवादियों का कहना है कि पारंपरिक असमानताओं, खासतौर से पारंपरिक आर्थिक असमानताओं में इतनी शक्ति होती है कि वे तमाम प्राकृतिक असमानताओं को ढक देती हैं। मार्क्स कहते हैं:\n\nसर्वाधिक प्रभावशाली सकारात्मक चिंतक लास्की ने समानता के लिए निम्नलिखित स्थितियों को आवश्यक बतायाः\n\n\nहाल में ब्रायन वर्नन ने समानता की एक व्यापक अवधारणा प्रस्तुत करते हुए सुझाया है कि समानता में निम्नलिखित घटक अवधारणाओं का समावेश होना चाहिएः\n\n\n\n\n\nकानूनी समानता का मतलब है कानून के सामने समानता और सबके लिए कानून की समान सुरक्षा। अवधारणा यह है कि सभी मनुष्य जन्म से समान होते हैं, इसलिए कानून के सामने समान हैसियत के पात्र हैं। कानून अंधा होता है और इसलिए वह जिस व्यक्ति से निबट रहा है उसके साथ कोई मुरौवत नहीं करेगा। वह बुद्धिमान हो या मूर्ख, तेजस्वी को या बुद्धू, नाटा हो या कद्दावर, गरीब हो या अमीर, उसके साथ कानून वैसा ही व्यवहार करेगा जैसा औरों के साथ करेगा। लेकिन उपवाद भी हैं। उदाहरण के लिए, किसी बालक या बालिका के साथ किसी वयस्क पुरुष या स्त्री जैसा व्यवहार नहीं किया जाएगा और बालक या बालिका के साथ मुरौवत किया जाएगा। (दुर्भाग्यवश, कानूनी समानता का मतलब जरूरी तौर पर सच्ची समानता नहीं होती, क्योंकि जैसा कि हम सभी जानते हैं, कानूनी न्याय निःशुल्क नहीं होता और अमीर आदमी अच्छे से अच्छे वकील की सेवाएँ प्राप्त कर सकता है और कभी-कभी तो वह न्यायाधीशों को रिश्वत देकर भी अन्याय करके बच निकल सकता है। शुद्ध उदारवादी व्यवस्था हमें कानून के सामने सैद्वांतिक समानता तो प्राप्त रहेगी लेकिन उसका लाभ उठाने के लिए हमें समय और पैसे की जरूरत होगी और अगर हमारे पास ये दोनों नहीं हैं तो व्यवस्था ने हमसे जिस समानता का वादा किया है वह निरर्थक होगी।)\n\nराजनीतिक स्वतंत्रता का मतलब बुनियादी तौर पर सार्वजनीन मताधिकार और प्रतिनिधिक सरकार है। सार्वजनीन मताधिकार का मतलब यह है कि सभी वयस्कों को मत देने का अधिकार है और एक व्यक्ति का एक ही मत होता है। प्रतिनिधिक सरकार का अर्थ यह है कि सभी को बिना किसी भेदभाव के चुनाव में स्पर्धा में खड़े होने का अधिकार है और वह सार्वजनिक सेवा के लिए चुनाव में खड़ा होता है। लेकिन इसका मतलब यह नहीं है कि सभी को मत देने के लिए विवश किया जा सकता है और प्रत्येक को अपनी पसन्द जाहिर करनी है या यदि कुछ लोगों को गलत प्रभाव डालकर मतदान करने से विमुख कर दिया जाता है या चाहे जिसे मत देने के लिए राजी कर लिया जाता है तो उसके संबंध में राज्य कुछ खास नहीं कर सकता और अगर ज्यादातर लोग या काफी बड़ी संख्या में लोग मतदान नहीं करते और इस प्रकार सरकार के प्रतिनिधिक स्वरूप को कमजोर करते हैं तो राजनीतिक समानता की शुद्ध उदारवादी समझ के अनुसार किसी प्रकार की राजनीतिक असमानता का आरोप भी नहीं लगाया जा सकता है। (उदाहरण के लिए, अमरीका में, जो सभी नागरिकों को पूर्ण राजनीतिक स्वतंत्रता और समानता प्रदान करने वाला लोकतंत्र होने का दावा करता है, लगभग केवल आधे लोग ही चुनावों में मतदान करते हैं। जो लोग मतदान नहीं करते वे मुख्य रूप से गरीब तबके के या काले लोग और उनमें से भी खासतौर से गरीब काले लोग होते हैं। उदारवादी परंपरा में यह कोई चिंता का विषय नहीं है- संवैधानिक रूप से तो समानता की गारंटी दे दी गई है और वह सबको मिली हुई है।)\n\nमात्र तकनीकी तौर या संवैधानिक रूप से गारंटी की गई राजनीतिक समानता का मतलब भी सच्ची राजनीतिक समानता नहीं होती, क्योंकि देखा गया है कि प्रमुख उदारवादी लोकतंत्रों में पैसे की ताकत एक प्रमुख भूमिका निभाती है। जिन लोगों, समूहों या वर्गों के पास यह ताकत होती है वे अगर इसका इस्तेमाल करने को तत्पर रहते हैं तो उन्हें अपने राजनीतिक हितों को आगे बढ़ाने में इससे इतनी ज्यादा मदद मिलती है कि उसकी काट करना कठिन होता है। इस प्रकार अकेले पैसे की ताकत आमतौर पर अक्सर चुनावों के परिणामों को नियंत्रित करने में बहुत महत्त्वपूर्ण भूमिका निभाती है।\n\nकेवल उम्मीदवारों और पार्टियों द्वारा खर्च किया गया पैसा ही नहीं बल्कि पैसे के संबंध का पूरा तंत्र इसमें मददगार होता है। प्रचार माध्यम आजकल के उदारवादी लोकतंत्रों में और खास कर इस तरह के जिन लोकतंत्रों में बहुत बड़े मध्य वर्ग का अस्तित्व है उनमें बहुत बड़ी भूमिका निभाते हैं और यद्यपि इन माध्यमों को स्वतंत्र माना जाता है लेकिन वास्तव में वे स्वतंत्र हो नहीं सकते, क्योंकि वे अपने आर्थिक अस्तित्व और फलने-फूलने के लिए मुख्य रूप से कंपनियों के विज्ञापनों पर निर्भर होते हैं और उनके लिए व्यवसाय जगत् की राजनीतिक संवेदनशीलताओं और हितों तथा कंपनियों की कार्य-सूची के प्रति संवेदनशील होना जरूरी होता है। जिस हद तक प्रचार माध्यम लोगों को प्रभावित करते हैं उस हद तक ये कार्य-सूचियाँ उन तक संप्रेषित हो जाती हैं, चाहे यह काम वे किसी सोची-समझी योजना के अधीन करते हों या यों ही, या इसके पीछे उनकी मजबूरी हो या न हो। इस प्रकार इनका अंतिम परिणाम राजनीतिक समानता के स्तर की उस समतलता को भंग कर देता है जो अन्यथा व्यवहारतः कायम रहती।\n\nऊपर कही गई बातों के अलावा भारत जैसे लोकतंत्र में शक्तिशाली कार्यकारी नौकरशाहियाँ और न्यायिक सेवाओं के सदस्य होते हैं, जिन्हें राजनीतिज्ञों की तरह जनता नहीं चुनती और अगर लोग उनसे तंग आ चुके हैं तो उनका कोई चुनाव नहीं होता कि वे उन्हें निकाल बाहर करें। अपनी शैक्षिक तथा पारिवारिक पृष्ठभूमि के कारण इन समूहों के सदस्य अक्सर ऊपरी आर्थिक तबकों औेर वर्गों (या जातियों) से आते हैं और नीति-निर्धारण को अनवरत और प्रबल रूप से प्रभावित करते रहते हैं। जाहिर है कि ये समूह अन्यों की अपेक्षा अधिक राजनीतिक समानता का उपभोग करते हैं। उदाहरण के लिए, जब उच्चतम न्यायालय का कोई न्यायाधीश सरकार के किसी नीतिगत विधान पर रोक लगा देता है और उसे गैर-कानूनी घोषित कर देता है हालांकि उस विधान की रचना स्वतंत्र और साफ-सुथरे चुनाव में निर्वाचित प्रतिनिधियों ने, चाहे वे जितने अशिक्षित या शैक्षित दृष्टि से योग्यताहीन हों, की है। वह न्यायाधीश कानूनी तौर पर तो नहीं लेकिन विशुद्ध राजनीतिक दृष्टिकोण है स्पष्टतः अपने अन्य सह-नागरिकों की अपेक्षा अधिक श्रेष्ठ समानता की स्थिति का उपभोग कर रहा होता है। (‘अभिजन सिद्धांत’ नामक एक ऐसा उदारवादी लोकतांत्रिक सिद्धांत भी है जिसका कहना है कि राजनीतिक समानता एक भ्रम है, क्योंकि राजनीतिक शक्ति का उपभोग हमेशा अभिजन ही करता है और उसी को करना चाहिए। इसलिए गरीब या आर्थिक दृष्टि से कमजोर नागरिकों को अधिक राजनीतिक औकात -या समानता देने की कोई जरूरत नहीं है और ऐसा करने की कोशिश करना बेकार है।)\n\nआर्थिक और सामाजिक समानता की अभिधारणा का अर्थ अलग-अलग लोगों के लिए अलग-अलग है। आर्थिक समानता से प्रारंभिक उदारवादियों का तात्पर्य केवल यह था कि हर व्यक्ति को, उसकी पारिवारिक या आर्थिक स्थिति चाहे जो हो, अपना धंधा और पेशा चुनने का अधिकार है और प्रत्येक व्यक्ति को अनुबंध करने की स्वतंत्रता है, ताकि जहाँ तक अनुबंधात्मक दायित्वों का संबंध है, देश के हर व्यक्ति के साथ समान व्यवहार हो सके। धीरे-धीरे स्थिति इस अभिधारणा की दिशा में बदलने लगी कि प्रत्येक को पूर्ण मानव प्राणी के रूप में जीने का समान अवसर प्राप्त हो। (इसमें कोई संदेह नहीं कि यह बदलाव एक हद तक पूँजीवाद की उस समाजवादी और मार्क्सवादी मीमांसा का परिणाम था जिसे सकारात्मक उदारवाद के प्रादुर्भाव से पहले अधिकाधिक स्वीकृति प्राप्त होती जा रही थी और जिसके कारण ही शायद 1917 की रूसी क्रांति हुई उस मीमांसा की स्वीकृति का एक और कारण यह था उसमें आर्थिक समानता पर जोर दिया गया, जिसकी परिभाषा सबके लिए लगभग समान आर्थिक स्थितियों के रूप में की गई।)\n\nधीरे-धीरे यह समझा और स्वीकार किया जाने लगा कि समानता का मतलब यह होना चाहिए कि समाज में कोई भी इतना गरीब न हो कि उसके पास बुनियादी आवश्यकताओं की पूर्ति के साधन न हों और मानसिक तथा शारीरिक विकास के लिए उसे प्राथमिक अवसर सुलभ न हों। रूसो के शब्दों में कहें तो ‘समानता से हमारा मतलब यह नहीं होना चाहिए प्रत्येक व्यक्ति को बिल्कुल बराबरी की सत्ता और धन प्राप्त होना चाहिए, बल्कि उसका मतलब यह होना चाहिए कि कोई भी नागरिक इतना धनवान न हो कि वह दूसरों को खरीद ले और किसी भी नागरिक को इतना निर्धन न होना चाहिए कि वह बिकने के लिए मजबूर हो जाए।’\n\nएच. जे. लास्की ने आर्थिक समानता की सकारात्मक उदारवादी अभिधारणा को परिष्कृत रूप प्रदान किया और समानता का अर्थ जिनके बिना जीवन निरर्थक है उन सभी चीजों की उपलब्धता करायी। उन्होंने कहा कि बुनियादी आवश्यकता की वस्तुएँ तो परिमाण और किस्म के किसी भेद के बिना सभी के लिए सुलभ होनी चाहिए। सभी मनुष्यों को आवश्यक भोजन और आवास सुलभ होना चाहिए। उन्होंने बुनियादी आवश्यकताओं की पूर्ति को अवसर की समानता की पूर्व-शर्त माना और उस आर्थिक समानता के लिए आर्थिक असमानता की अति को कम करने की हिमायत की (चाहे यह काम क्रमिक कर-वृद्धि के जरिए किया जाए या गरीबों के लिए राज्य -प्रवर्तित कल्याणकारी योजनाओं के माध्यम से। लास्की जैसे सकारात्मक उदारवादी-चिंतकों और केंस जैसे अर्थशास्त्रियों के प्रभाव के अधीन कल्याणकारी-राज्य की स्थापना के फलस्वरूप ही मिली-जुली अर्थव्यवस्था, विभेदकारी करारोपण आदि की नीतियाँ अपनाई गईं और न्यूनतम मजदूरी निर्धारित करते हुए मजदूरियों का नियमन और अभिवृद्धि की गई। इन तमाम नीतियों का उद्देश्य अमीरों से पैसा लेकर गरीबों के कल्याण में लगाना था। सकारात्मक उदारवादियों और केंस धारा के अर्थशास्त्रियों का दावा है कि इसने पूंजीवाद को हमेशा के लिए कल्याणकारी व्यवस्था में बदल दिया, गरीबी और आर्थिक असमानता को मिटाने के लिए बहुत-कुछ किया और सभी नागरिकों को आर्थिक समानता की दृष्टि से समान धरातल पर खड़ा कर दिया। महान अर्थशास्त्री जॉन गैलब्रेथ ने तो यहाँ तक दावा किया है कि इसने पश्चिमी दुनिया में आर्थिक असमानता को दशकों के लिए एक बेमानी मसाला बना दिया। पिछले कुछ दशकों के दौरान और खासतौर से 1980 वाले दशक से नव-उदारवादी चिंतन का, जो पुराने क्लासिकी और आरंभिक उदारवादी चिंतन के ही समान है, जोर काफी बढ़ गया है और वह प्रगति की सुई को इस अर्थ में खींच कर पीछे ले आया है कि सकारात्मक उदारवादी कल्याणकारी विचारों से मेल खाते दिखाई देने वाले किसी भी विचार को वे वामपंथी समाजवादी और मार्क्सवादी करार दे देते हैं और इसलिए विश्व-भर में नव-उदारवाद-प्रधान नीति की स्थापनाओं के लिए आँख की किरकिरी बन जाता है।)\n\nसमानता-संबंधी मार्क्सवादी दृष्टि समानता को, विशेषतः आर्थिक समानता को, संपत्ति और वर्ग -शोषण से जोड़ कर देखती है। सच तो यह है कि रूसो और केंस जैसे गैर-मार्क्सवादी उदारवादी चिंतकों ने भी समानता और संपत्ति के बीच के संबंध का निर्देश किया है। उदाहरण के लिए, केंस कहते हैं: ‘खानाबदोश और आखेटक कबीलों जैसे जिन समाजों के लिए निजी संपत्ति का कोई उपयोग नहीं है उनके लिए समतावादी होना आसान है लेकिन जो समाज व्यक्तियों को निजी संपत्ति का संग्रह करने की सुविधा देते हैं उनके लिए यह आसान नहीं होता।’ मार्क्सवादी विश्लेषण में समानता केवल वर्गों या वर्ग-विभाजित समाज को मिटा कर ही प्राप्त की जा सकती है और उसकी पूर्ण प्राप्ति निजी संपत्ति के उन्मूलन से ही संभव है। मार्क्सवादी विचार ऐसा समाज स्थापित करने का है जिसमें कोई निजी संपत्ति या आर्थिक वर्ग नहीं होंगे और प्रत्येक को ‘योग्यतानुसार काम और आवश्यकतानुसार दाम’ के सिद्धांत के मुताबिक जो देना है सो दिया जाएगा। वितरण का काम राज्य का है। लेनिन और अन्य मार्क्सवादी इस सकारात्मक उदारवादी अभिधारणा पर प्रहार करते हैं कि राज्य के हस्तक्षेप से आर्थिक असमानताएँ मिटाई जा सकती हैं और जीवन के लिए बुनियादी आवश्यकताओं की वस्तुओं की सुलभता सबके लिए सुनिश्चित की जा सकती है, क्योंकि उनका मानना है कि यदि निजी संपत्ति का उन्मूलन नहीं किया जाता है तो ऊपरी वर्गों की पैसे की ताकत के कारण शोषण और असमानताएँ आहिस्ते से फिर लौट आयेंगी।\n\nसामाजिक समानता का मतलब है रंग, लिंग, जाति, लैंगिक प्रवृत्ति आदि के आधार पर भेद -भाव की अनुपस्थिति, समानता के कानूनी, राजनीतिक और आर्थिक पहलुओं से भिन्न, वर्षों से यह महसूस किया जाता रहा है कि बाकी के जो भेद-भाव कुछ समाजों में हजारों साल से विद्यमान रहे हैं उन्हें राजनीतिक और कानूनी अधिकारों आर्थिक विकास और आर्थिक असमानताओं के उन्मूलन की तीव्र प्रगति के बल पर भी कमजोर करना कठिन है। स्त्रियों को इंगलैंड में 1920 वाले दशक में जाकर मताधिकार प्राप्त हुआ। दक्षिण अफ्रीका और संयुक्त राज्य अमेरीका के कुछ हिस्सों में चंद दशक पहले तक कालों को अपने ही देश में बहुत सारे क्षेत्रों से अलग रखा जाता था। कई देशों में मेहतरों को समाज से दूर पृथक्कृत गंदे स्थानों में रहने को मजबूर होना पड़ता है, जिसका कारण न राजनीतिक होता है और न आर्थिक बल्कि होता है सामाजिक मानसिकता। आज भी भारत में ऐसे गाँव हैं जहाँ निचली जातियों के लोगों के साथ ऊपरी जाति के लोग जानवरों जैसा व्यवहार करते हैं और यदि उनमें से कोई अपनी सूझ-बूझ से धनवान या शक्तिशाली बन जाता है तो भी उसके साथ उसकी जाति के अन्य लोगों से भिन्न व्यवहार नहीं किया जाता है। \n\nउधर नव-उदारवादी चिंतन - खासतौर से मिल्टन फ्रइडमेन और एफ.ए. हेक द्वारा प्रतिपादित नव-उदारवादी चिंतन - समानता के संबंध में बिल्कुल अलग राग अलापता है। वह मानता है कि समानता और स्वतंत्रता मूलतः एक-दूसरे के विरुद्ध हैं और इसलिए स्वतंत्रता के हक में असमानता को सहन करना चाहिए और आज दुनिया भर में नीति-निर्धारण में - खासतौर से अंतर्राष्ट्रीय मुद्रा कोष और विश्व बैंक के नीति-निर्धारण में इस विचार का जबर्दस्त बोलबाला है।\n\nनव-उदारवादी यह भी मानते हैं कि असमानता को सहन करना अंततः संपूर्ण अर्थव्यवस्था के लिए अधिकतम लाभदायक सिद्ध होगा, क्योंकि उसके फलस्वरूप निजी आर्थिक गतिविधियों की अभिवृद्धि होगी।) इस चिंतन की मुख्य विशेषताएँ निम्नलिखित हैं:\n\n\n\n\n\n\n\n\n\n\n", "id": "486633", "title": "समानता"}
{"url": "https://hi.wikipedia.org/wiki?curid=486667", "text": "झमक घिमिरे\n\nझमक कुमारी घिमिरे (जन्म सन् १९८०, कचिडे, धनकुटा, नेपाल) प्रतिभावान् नेपाली महिला स्रष्टा हैं। प्रतिमष्तिस्क रोग द्वारा पीडित घिमिरे, इस रोग से पीडित विश्व की १० वीं प्रतिभावान् साहित्यकार हैं। उनके हाथ-पैर जन्म से ही नहीं चलते इसलिए वे न तो खड़ी हो सकतीं हैं, न चल सकतीं हैं और न बोल सकतीं हैं। परंतु वे सुन और समझ सकती हैं। पैर की केवल तीन उँगलियाँ चलतीं हैं और तीन उंगलियों के सहारे उन्होंने दर्जनौं पुस्तकें लिखीं हैं। औपचारिक शिक्षा पाने में असमर्थ घिमिरे ने घर में भाई-बहनों को लिख-पढ़ते देख-सुनकर अपनी क्षमता का विकास किया। उनकी साहित्य लेखन रुची नौ साल की उम्र से ही शुरु हुई। कान्तिपुर दैनिक और ब्लास्ट टाइम्स पत्रिका में उनके नियमित स्तम्भ भी छपते हैं। झमक को प्रबल गोरखा दक्षिण बाहु चौथी लगायत दर्जनों पुरस्कार एवं सम्मान प्राप्त हुए हैं।\nशिथिल हाथ-पैर, विकलांग शरीर लेकर ‘भूख से लड़ते ’ (अत्यंत गरीब) परिवार में जन्मी झमक को जन्म लेते ही अपने ही लोगों ने ‘मुर्कुट्टा’ (भूत-प्रेत का एक रुप) कहा। नेपाली परंपरा में दशहरा के अवशर पर बड़ों द्वारा लंबे आयु के लिए आशीर्वाद दिए जाते हैं परन्तु इसे हर दशहरा में जल्दी मर जाने के आशीर्वाद दिए जाते रहे। वे किसी पाठशाला वा गुरू से शिक्षा न ले सकी। जब भी सीखने की कोशिश की ‘तुम सीखकर क्या करोगी?’ आदि प्रश्न आते थे। पैर के तीन उँगलियों से जमिन पर अक्षर लिखकर अभ्यास करती तब अपने लोग घर के जमिन को खराब करने के आरोप में गालियाँ देते थे। इस प्रकार जमिन पे अभ्यास करते बख्त उनकी उँगलियों से खून निकलकर जमिन पर खून के धब्बे लगने के कारण उनको बहुत बार मार पड़ी। कभी-कभी कोयले से जमीन पर अक्ष्रर लिखने का अभ्यास करती तो (पुराने नेपाली सोच अनुसार) ऋण लगने के भय के कारण उन पर मार पड़ी। अन्य बच्चों को न पढ़ने के कारण दण्ड भोगना पड़ता था और उनको पढ़ने तथा कॉपी-कलम माँगने पर भी मार पड़ती थी। जोखाना वा ज्योतिष शास्त्र देखने वालों ने झमक को परिवार समाप्त करने वाली डायन बताया। लोगों ने उन्हें अलच्छिनि (राक्षसी) कहा। पाँच साल की उम्र में भात (खाना) खिलाने वाली दादी मर गई और उसके बाद उसको कोई नहीं खिलाता था (माँ भी), खूद अपने पैर की अपनी तीन उँगलियों के बूते खाना लेना पड़ता था। शौच (टट्टी) करने के बाद साफ करते समय उसी टट्टी में लोट-पोट हो जाती थी। भूखी, प्यासी, नंगी, अधिकांश एकाकीपन में बढी नौ–दश साल की हुई। उस समय घर बनाने आए कारिगरों ने फटे कपड़े और झमक के असमक्षता के कारण दिखाई देता गुप्तांग मे पत्थर के छोटे कंकणों से मारने और यौन शोषण करने की बात अपनी पुस्तक प्रेरणाको एक अनुपम शिखर (प्रेरणा की एक अनुपम शिखर) में झमक ने स्वयं लिखी है।\n\nघिमिरे को नेपाल का प्रतिष्ठित साहित्य पुरस्कार मदन पुरस्कार, जो भारत के ज्ञानपीठ के समान है, भी सन् २०११ में मिला।\nघिमिरे द्वारा रचित निम्न कृतियाँ हैं:\n\n", "id": "486667", "title": "झमक घिमिरे"}
{"url": "https://hi.wikipedia.org/wiki?curid=486668", "text": "संसार चंद संग्रहालय, हिमाचल प्रदेश\n\nहिमाचल प्रदेश के काँगड़ा जिले में एक नए संग्रहालय की स्थापना की गई है तथा इसका नाम यहां के एक कला प्रेमी राजा महाराजा संसार चंद के नाम पर महाराजा संसारचंद संग्रहालय रखा गया है। यह काँगड़ा के किले के समीप है। यह संग्रहालय शहर के कोलाहल से दूर काँगड़ा के पहाड़ों में स्थापित किया गया है। \n\nइस संग्रहालय में विभिन्न पारम्परिक कलाकृतियों के साथ साथ प्राचीन समय में प्रयोग की जाने वाली अनेकों राजसिक प्रयोग में आने वाली वस्तुएँ प्रदर्शित की गई हैं।\n", "id": "486668", "title": "संसार चंद संग्रहालय, हिमाचल प्रदेश"}
{"url": "https://hi.wikipedia.org/wiki?curid=486685", "text": "अलेक्ज़ेंडर बर्न्स\n\nअलेक्ज़ेंडर बर्न्स (Sir Alexander Burnes) या \"सिकंदर बर्न्स\" (16 मई 1805-2 नवंबर 1841) एक ब्रिटिश यात्रावृत्त लेखक तथा जासूस थे जिनकी 1831-32 के बीच की पंजाब, पेशावर, काबुल होते हुए बुख़ारा की यात्रा से उन्हें ख्याति मिली थी। उनकी लिखी किताबों को उस समय ब्रिटेन में बहुत प्रसिद्धि मिली थी जिसके बाद उन्हें \"सर\" की उपाधि भी दी गई थी। इससे अंग्रेज़ों को मध्य एशिया में हो रही गतिविधियों के अलावा वहाँ की भौगोलिक जानकारी भी मिली थी। इसके बाद ब्रिटिश सेना ने अफ़गानिस्तान पर चढ़ाई की थी और इसी दौरान सन् 1841 के नवंबर में काबुल में उनका क़त्ल कर दिया गया था। इससे पहले विलियम मूरक्रॉफ़्ट और उनके साथ गए नौजवान ने बुखारा की यात्रा की थी जो घोड़ो के पालन के तथाकथित विश्व प्रसिद्ध स्थान बुख़ारा की परंपरा देखना चाहते थे। दोनों बुख़ारा तो पहुँच गए थे पर वापस लौटते वक़्त बाल्ख़ के मज़ार-ए-शरीफ़ में बामारी वजह से मारे गए थे।\n\nस्कॉटलैंड में जन्मे बर्न्स को सिकंदर (पश्चिम में \"अलेक्ज़ेंडर\") के विजित प्रदेशों को देखने का बहुत शौक था। अपनी किताब \"ट्रावेल्स इन टू बोख़ारा\" की प्रस्तावना में उन्होंने लिखा है कि सिन्धु नदी के आवागमन का रास्ता पता करने के बाद उनमें काबुल और उसके पार जाने का उत्साह आया। विजेता सिकंदर ३३० ईस्वी पूर्व के आसपास पेशावर और उसके उत्तर के प्रदेश तक पहुँचा था। वो बुख़ारा और बाल्ख़ से होते हुए आया था। भारतीय मुहम्मद अली और मोहन लाल ज़ुत्शी भी इस यात्रा में उसके साथ थे - वापस आने के साथ ही मुहम्मद अली किसी बीमारी की वजह से चल बसा था।\n\n", "id": "486685", "title": "अलेक्ज़ेंडर बर्न्स"}
{"url": "https://hi.wikipedia.org/wiki?curid=486704", "text": "रावला मंडी\n\nरावला मंडी (पंजाबी में : ਰਾਵਲਾ ਮਂਡੀ में, सिन्धी में : راولا) राजस्थान के श्रीगंगानगर जिले का एक छोटा सा कस्बा है। यह रावला-घडसाना आंदोलन के कारण चर्चित हुआ।\n\nरावला घडसाना-खाजूवाला सडक पर स्थित है, यह घडसाना से 30 किमी और जिला मुख्यालय श्री गंगानगर से 180 किमी दूर है। यहाँ से राज्य की राजधानी जयपुर 480 किलोमीटर दूर है और राष्ट्रीय राजधानी नई दिल्ली 600 किमी दूर है, अनूपगढ़ यहाँ से 55 कि. पडता है। खाजूवाला 33 किमी और बीकानेर 122 किमी बीकानेर है।\n\nरावलामंडी का शहर है थार मरुस्थल है। कांटेदार shrubs और रेतीले टीलों इस क्षेत्र की बुनियादी विशेषताओं हैं। (बबूल) Kikar Aak (Calotropis procera), Khejari (Prosopis सिनेरिया), Khimp (Leptadenia pyrotechnica), Lathiya, Laana और Booiin (Aerva tomentosa) इस क्षेत्र की प्राकृतिक वनस्पति . विशेषज्ञों के मुताबिक रावला क्षेत्र के लिए उपजाऊ मिट्टी के साथ समृद्ध है फसलों जिप्सम चट्टानों इस क्षेत्र की संपत्ति हैं। आईजीएनपी नहर का पानी लाया गया है वनस्पतियों और जीव में परिवर्तन और के कृषि गेहूं, सरसों, कपास, ग्वार, दालों और Jawar रेतीले टीलों और हरे क्षेत्रों के एक समग्र रूप दिया है। यह ध्यान दिया जाना Gharsana साथ इस क्षेत्र में कपास बेल्ट कहा जाता है लेकिन अब चीजें प्रति वर्ष वर्षा औसत से बदल रहे हैं पिछले कुछ वर्षों में नाटकीय रूप से गिर चाहिए. के बाद के प्रमुख स्रोत सिंचाई नहर का पानी नहर में अपर्याप्त पानी की आपूर्ति पर प्रतिकूल प्रभाव दिखाया गया है कृषि . अब कई किसानों द्वारा सिंचाई के लिए आगे बढ़ रहे हैं ट्यूबवेल . यह Rawla मंडी के इस क्षेत्र में नया चलन है।\n\nरावलामंडी वर्तमान में एक ग्राम पंचायत स्थानीय सरकार. वर्तमान सरपंच sunita-Sharvan Nayak है।\n\nरावला एक पुराने गांव नहीं है। Anoopgarh आईजीएनपी नहर की शाखा 1967 में सतलुज और ब्यास नदियों के पानी लाया जाता है और उस समय कुछ लोग नहर साइट पर काम कर रहे मजदूरों और किसानों के लिए नहर पर निर्मित पुल के पास अपनी दुकानें खोली.\n\n1982 में एक नई अनाज बाजार स्थापित किया गया था। रावला विस्तार करने के लिए शुरू किया और सुनहरा Rawla began.On 19 अगस्त 1987 की अवधि अवैध दुकानों की संख्या प्रशासन द्वारा ध्वस्त कर दिया गया और लोगों को मजबूत प्रतिरोध दिखाया. Earliar Rawla मंडी का एक हिस्सा था Rojari grampanchayat दिया गया था और 1988 में Rawla मंडी grampanchayat status.Gangabishan पूनिया पहले के रूप में चुना गया सरपंच Rawla मंडी के 1 जून 1988.Hardworking और समर्पण Rawla के लोगों के जीवन बदल गया। 2000 तक Rawla की वजह से गिरावट शुरू हुई सूखे और नहर में पानी की कमी है। Rawla के कई निवासियों के शहर छोड़ दिया और लोगों को निराशाजनक और उदास हो गया। लोगों Anoopgarh, Gharsana, Khajuwala और Rawla मंडी राज्य सरकार के खिलाफ एक आंदोलन शुरू कर दिया. [1] Rawla के लोगों को कृषि के लिए पर्याप्त पानी की मांग कर रहा था। उनके मुताबिक सरकार के पहले चरण के लोगों और आईजीएनपी सिंचाई प्रणाली, लेकिन सरकार के दूसरे चरण के बीच में भेदभावपूर्ण रवैया था बुरा बारिश स्थितियों के कारण पानी की आपूर्ति आईजीएनपी नहर में दावा किया गया था की कमी हुई और पानी दोनों चरणों के प्रति शेयर के रूप में चलाई जा रही थी। [2] rawla खबरों में आया है जब इस किसान आंदोलन हिंसक जब किसानों की एक सभा में प्रवेश हो गया, पुलिस स्टेशन और यह सेट 27 अक्टूबर 2004, पर जब आग तीन Kaluram, Mangilal, राजकुमार पुलिस firing.A में मृत्यु हो गई व्यक्तियों कर्फ्यू क्षेत्र पर लगाया गया था। [3]\nRojhri चौक पर शहीद स्मारक (शहीद स्मारक), 2004 में किसान आंदोलन के दौरान मारे गए लोगों की स्मृति में बनाया गया है\n\nवर्तमान में कृषि के लिए पानी की कमी Rawla मंडी के लोगों के लिए सबसे गंभीर चुनौती है। फिर से अब कारण सकारात्मक बारिश की स्थिति और फिर से इस क्षेत्र में प्रगति के पथ चलती नहर में पानी की आपूर्ति के लिए.\n\nसड़क विभक्त और सड़क रोशनी 2011 में शुरू किए गए थे। 2012: - Rawla उप - तहसील मंडी जा रहा है सेट कर दिया जाता है और Rawla मंडी इस उप - तहसील के मुख्यालय होगा. 19 जुलाई 1991 Prashasak (व्यवस्थापक) के रूप में 31 जनवरी 1995) 2 के Rawla मंडी है === 1.Gangabishan (1 1988-1919 जून जुलाई 1991) पूनिया नोट की Sarpanches === सूची: Malchand शर्मा बने रहे. Rajeram तक (1 फ़रवरी 1995-31 जन 2000) 3. Chanderkala पूनिया (फ़रवरी 1 2000-31 जनवरी 2005) 4. जानी देवी (फ़रवरी 1 2005-21 जनवरी 2010) 5. Sirjeet सिंह Baroka (वर्तमान 23 से जनवरी 2010 में)\n\nलोग मुख्य रूप से कृषि आधारित व्यवसायों पर निर्भर हैं। जहां तक ​​उद्योगों का संबंध है जिप्सम पीस कारखानों सबसे महत्वपूर्ण स्थान रखता है। कच्चे जिप्सम सामग्री गांवों से आपूर्ति की है।\nसेंट्रल जिप्सम रीको Rawla मंडी के औद्योगिक क्षेत्र में इकाई पीस.\n\nसरकार केंद्रीय प्रसंस्करण इकाई एशियाई महाद्वीप में शायद सबसे बड़ी इकाई है। पीसने के बाद जिप्सम अन्य उत्तरी भारतीय शहर है जहां जिप्सम आधारित बड़े पैमाने पर उद्योगों यह कच्चे माल के रूप में उपयोग करने के लिए ले जाया जाता है। यह एक समय था जब Rawla क्षेत्र कपास प्रसंस्करण के लिए कारखानों की संख्या cotton.A की उच्च उपज के लिए जाना जाता था ही decade.The औद्योगिक क्षेत्र में बंद हो गया या रीको पूर्वी Rawla मंडी के अधिकांश भाग में स्थित है। विभिन्न बाजारों में शहर और आसपास के गांवों के लोगों की जरूरतों को पूरा करने के काम करते हैं।\n\n7315 इन पुरुषों और महिलाओं की जनसंख्या 6397 है मतलब है कि इस शहर के लिए लिंग अनुपात 874 है 2001.Among की जनगणना के अनुसार कुल जनसंख्या 13,712 है।\n\nबागरी, पंजाबी, हिन्दी, सिन्धी और मारवाड़ी भाषा यहाँ बात कर रहे हैं। (दरअसल बागरी और मारवाड़ी बोलियों की राजस्थानी).\nमेले के अवसर पर बाबा रामदेव मंदिर.\n\nलोगों को अभ्यास हिंदू और सिख धर्मों. कुछ लोगों में विश्वास है इस्लाम भी. डेरा - संस्कृति भी यहाँ है। बहुत से लोग राधा स्वामी, सच्चा सौदा और Nirankari Deras मिशन निम्नानुसार है।\n\nराजस्थान सड़क बसें केवल Rawla Mandi.Private बस सेवाओं में परिवहन की सार्वजनिक मतलब है के अन्य शहरों और villages.Private टैक्सियों के लिए परिवहन के अन्य विकल्प भी आसपास के गांवों के लिए ले जाने के लिए उपलब्ध हैं। Rawla मंडी से अन्य शहरों और गांवों * 1 103 एमडीआर (में सड़क Gharsana - Khajuwala) मुख्य सड़कें: इस सड़क के लिए connectes 281 प्रमुख, 12 MLD, Gharsana उत्तर और दक्षिण पश्चिम पर Shekhra, Khajuwala . * 2 365 सिर या KND सड़क: - इस Rawla के पश्चिम की ओर में उभर रहे हैं और तक पहुँचने में मदद करता है में 7 KND, Khanuwali और फिर 365 सिर . * 3 सखी सड़क: यह सड़क उपर्युक्त KND सड़क से उभर रहे हैं और साथ जोड़ता है Rawla गांव, सखी और फिर Gharsana . * 4 दांडी सड़क: यह सड़क केशव कॉलोनी से शुरू होती है और KPD गांवों, दांडी, Sattasar फिर से और साथ जोड़ता है बीकानेर . * 5 Rojri सड़क: - इस सड़क Rawla मंडी के पूर्वी भाग पर उभर रहे हैं और करने के लिए परिवहन के लिए इस्तेमाल किया बीकानेर . यह Rojri करने के लिए जोड़ता है, जहां यह Gharsana - बीकानेर सड़क के साथ विलय हो जाता है। * राजभाषा विभाग सड़क Rawla के पश्चिमी छोर पर इस सड़क तक पहुँचने में मदद करता है 7 राजभाषा विभाग .\n\n1 एम.जे. Kumheria कॉलेज (कला): - यह छात्रों की संख्या के मामले में पहला और सबसे बड़ा कॉलेज है। यह वार्ड में स्थित नहीं है। R. G. Sharma कॉलेज के प्रिंसिपल है। \n1 एसवी कॉलेज: इस कॉलेज एसवी स्कूल के पास नए भवन स्थानांतरित कर दिया है। श्रीमती रीना गुप्ता कॉलेज के प्रिंसिपल है। \n1 जेबी डिग्री - past कॉलेज\n\n(अ): सीनियर सेकेंडरी स्कूल\n 2 श्री JBmodel सीनियर सेकेंडरी स्कूल [कला और कृषि]\n\n(ब्) माध्यमिक विद्यालय:\n\n(स) मध्य और प्राथमिक स्कूल:\n\n(द) अंग्रेजी माध्यम के स्कूल:\n\n 1Munda कंप्यूटर शिक्षा और cetre, 12 वार्ड Rojari चौक के पास, \nBhawna Computer's Gharsana Road Rawla Mandi\n\nRawla मंडी में वाणिज्य शुरू कर दिया वर्गों है।\nBhawna Computer's Near Shaheed Chauk Rawla Mandi\n\n 1 क्रिकेट youth.Devabai स्मृति कप क्रिकेट टूर्नामेंट के बीच लोकप्रिय है पहले Rawla Mandi.It आयोजित टूर्नामेंट 1992.Final में आयोजित किया गया बीकानेर टीम और Deengarh team.Bikaner के बीच खेला गया था मंडी Rawla की इस tournament.In के पहले टूर्नामेंट के विजेता, श्री चंदू 2RS की घोषणा की. चार प्रत्येक के लिए.\n\nसरकार ने स्थानीय स्कूलों, प्राथमिक स्वास्थ्य देखभाल केंद्र, पशु अस्पताल और वन विभाग के कार्यालय चलाता है। पुलिस स्टेशन शहर के अलावा में रावला मंडी तहसील के पूर्ण क्षेत्र. का कार्य देखता है भारतीय स्टेट बैंक (एसबीआई), ओरिएंटल बैंक ऑफ कॉमर्स (ओबीसी) और गंगानगर सहकारी बैंक भी यहां से संचालित. एटीएम सुविधाओं के भारतीय स्टेट बैंक और ओबीसी बैंक में उपलब्ध हैं\n\n 1 धान मंडी या अनाज बाजार Rawla मंडी के दिल में स्थित है, यह कृषि उपज मंडी समिति द्वारा संचालित है।\n\nनई सब्जी मंडी के धान मंडी, जहां सब्जियों के खुदरा विक्रेताओं द्वारा खरीदी कर रहे हैं के दक्षिण में स्थापित करने के लिए किया गया है।\n\nइस नहर क्षेत्र के मुख्य पानी source.This के शहर के उत्तर पश्चिमी सीमा रूपों और RD321 में एक पुल सह सिर बनाया गया है, जहां KND और दो distributories के KPD canal.This नहर से पानी हो जाता है ईंटों से तैयार है।\nनहर की sunset.You दौरान एक दृश्य में बबूल के पेड़ (/ Kikkar बबूल) देख सकते हैं।\n\nएक Khadwanja (एक ईंट सड़क) के पहले कुछ वर्षों में शहर की ओर बहुमूल्य भूमि canal.In करने के साथ नहर विभिन्न लोगों द्वारा किया गया कब्जा कर लिया है की या तो दोनों बैंकों पर किया जाता है और वे pacca houses.People भी निर्माण किया है और बैंकों का उपयोग करने के लिए कचरा डंप litter.For कई लोग बैंकों को सुबह की सैर और जॉगिंग के लिए उपयोग किया जाता है।\nएक सामाजिक संगठन द्वारा एक देशभक्ति सांस्कृतिक कार्यक्रम का आयोजन किया।\n\nकई सामाजिक संगठनों शहर के सामाजिक जीवन में सक्रिय योगदान दे रहे हैं। * 1 भारत विकास परिषद के एक सक्रिय सामाजिक सेवा और गरीब लड़कियों की शादी की तरह कार्यक्रम है, नेत्र आपरेशन शिविरों आदि संगठन द्वारा आयोजित की जाती हैं।\n\nRawla मंडी में विभिन्न राजनीतिक और शासन के मुद्दों है। चूंकि Rawla मंडी श्रीगंगानगर जिले के लोगों के दूर दक्षिण में स्थित है विभिन्न समस्याओं के लिए है। लोगों के लिए जिला स्तर पर अपने कार्यों के लिए लगभग 180 किमी की यात्रा है। Rawla मंडी में उप - तहसील के लिए मांग कई बार उठाया गया है क्योंकि तहसील मुख्यालय Gharsana Rawla Mandi.Rawla मंडी - से 30 किमी दूर है। सेन सेकंड स्कूल 10 के बाद स्टाफ और छात्र की कमी की समस्या का सामना करना पड़ रहा है केवल कला विषयों को चुनते है।\n[ संपादित करें ] गैलरी\nRawla मंडी में मस्जिद (बड़ा देखने के लिए छवि पर क्लिक करें).\nसिर (321 आरडी) और उसके पानी फाटकों. 1) KPD रजबहा जल फाटक. 2) मुख्य फाटक. 3) जल फाटक रजबहा KND.\nनसीब परवरिश स्कूल.\n", "id": "486704", "title": "रावला मंडी"}
{"url": "https://hi.wikipedia.org/wiki?curid=486709", "text": "वर्गबोली\n\nवर्गबोली, पेशेवर बोली, या जार्गन () किसी विशेष व्यवसाय, कार्यक्षेत्र या वर्ग द्वारा प्रयोग होने वाले विशेष शब्दों को कहा जाता है। वर्गबोली इसलिए विकसित हो जाती हैं क्योंकि \"हर विज्ञान की अपनी विशेष भाषा होती है क्योंकि हर विज्ञान के अपने विशेष विचार होते हैं\"। कठबोलियों की तरह वर्गबोली भी किसी विशेष वर्ग के लिए ऐसी चीज़ों के लिए शब्दों से भरी होती है जो उस वर्ग के लोगों महत्व या रूचि रखती हो। जहाँ कठबोली औपचारिक भाषा का भाग नहीं होती, वहाँ वर्गबोली अक्सर सभ्य और औपचारिक प्रयोग के लिए उचित मानी जाती है। वर्ग से बाहर वाले आम लोगों को अक्सर वर्गबोली तकनीकी, कठिन, विचित्र या न समझ आने वाली प्रतीत होती है, जबकि वर्ग के सदस्य उसका प्रयोग आसानी से करते हैं। उदाहरण के लिए संगणकों (कम्प्यूटरों) से परिचित लोग प्रायः 'बिट', 'बाइट', 'रैम', 'सीपीयू' और 'हेक्साडेसिमल' जैसे वर्गबोली शब्दों का प्रयोग करते हैं जिन्हें संगणकों से अपरिचित लोग बिलकुल नहीं समझ सकते।\n\n", "id": "486709", "title": "वर्गबोली"}
{"url": "https://hi.wikipedia.org/wiki?curid=486723", "text": "राजस्थान केन्द्रीय विश्वविद्यालय\n\nराजस्थान केन्द्रीय विश्वविद्यालय, अजमेर के निकट,राजस्थान, भारत में एक शैक्षणिक संस्थान है। यह संसद के एक अधिनियम के माध्यम से स्थापित किया गया है: \"केन्द्रीय विश्वविद्यालय अधिनियम, 2009\" भारत सरकार द्वारा स्थापित।\n\nराजस्थान केन्द्रीय विश्वविद्यालय को एक नए केन्द्रीय विश्वविद्यालय के रूप में संसद के एक अधिनियम (2009 के अधिनियम सं. 25, भारत के गजट सं. 27, 20 मार्च 2009 को प्रकाशित) द्वारा स्थापित किया गया था और यह पूरी तरह से भारत सरकार द्वारा वित्त पोषित है।\n\n\n\nभारत के राष्ट्रपति, प्रणव मुखर्जी।\n\nभारत की राष्ट्रपति, माननीया श्रीमती प्रतिभा देवीसिंह पाटिल ने विश्वविद्यालय के पहले उप कुलपति के रूप में प्रो॰ एम.एम. सालुंखे को नियुक्त किया है।\n\nराजस्थान राज्य सरकार ने जयपुर-अजमेर रोड (NH-8) पर किशनगढ़ के पास बांद्रा सिंदरी में केंद्रीय विश्वविद्यालय की स्थायी साइट के लिए 518 एकड़ जमीन आवंटित की है। अब केंद्रीय विश्वविद्यालय सफलतापूर्वक अपने स्थायी परिसर में चल रहा है।\n\n", "id": "486723", "title": "राजस्थान केन्द्रीय विश्वविद्यालय"}
{"url": "https://hi.wikipedia.org/wiki?curid=486729", "text": "कर्नाटक राज्य एड्स नियंत्रण सोसाइटी\n\nराज्य में एचआइवी संक्रमण के प्रसार को कम करने के लिए एक लंबी अवधि के आधार पर एचआइवी / एड्स जवाबी कार्रवाई के लिए राज्य की क्षमता को मजबूत बनाने के लिए कर्नाटक राज्य एड्स नियंत्रण सोसाइटी का गठन हुआ है। विशेष परियोजना के उद्देश्य इस तरह हैं:\n\n\n\n\n\nसंस्था परियोजना 49 करोड़ डॉलर परियोजना अमरीकी सर्कार द्वारा समर्थित तीन परियोजनाओं में से एक है। संस्था नेटवर्क सेवाओं के कार्यान्वयन के माध्यम से रोकथाम, देखभाल और उपचार सेवाओं के संबंध और सार्वजनिक और निजी क्षेत्र की भागीदारी को मजबूत बनाने के लिए एक व्यापक कार्यक्रम का समर्थन करता है। कर्नाटक सकारात्मक लोगों के नेटवर्क, सेंट जॉन मेडिकल कॉलेज, स्वस्ति, स्नेहदान, म्यरादा, स्वामी विवेकानंद यूथ मूवमेंट, लेप्रा सोसाइटी गतिविधियों सहित एनजीओ भागीदारों के एक संघ के माध्यम से कार्यान्वित किया जाता है। संघ एन्गेंदर हेअलथ और जन-स्वास्थ्य के साथ तकनीकी साझेदारी के साथ कर्नाटक हेल्थ प्रमोशन ट्रस्ट द्वारा नेतृत्व किया जाता है। परियोजना कर्नाटक राज्य एड्स नियंत्रण सोसाइटी (KSAPS) और आंध्र प्रदेश राज्य एड्स नियंत्रण सोसाइटी (APSACS) के साथ निकट सहयोग से क्रियान्वित होती है। परियोजना की गतिविधियों को मुख्य रूप से उच्च जोखिम समूहों और समुदाय आधारित देखभाल, समर्थन और स्वैच्छिक परामर्श और परीक्षण (VCT), युवाओं और बच्चों के लिए सेवाओं सहित उपचार के साथ असुरक्षित आबादी के बीच रोकथाम के एकीकरण पर ध्यान केंद्रित किया जाता है।\n\n\n\n", "id": "486729", "title": "कर्नाटक राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=486733", "text": "यक्ष्मा\n\nयक्ष्मा, तपेदिक, क्षयरोग, एमटीबी या टीबी \"(tubercle bacillus\" का लघु रूप) एक आम और कई मामलों में घातक संक्रामक बीमारी है जो माइक्रोबैक्टीरिया, आमतौर पर \"माइकोबैक्टीरियम तपेदिक\" के विभिन्न प्रकारों की वजह से होती है। क्षय रोग आम तौर पर फेफड़ों पर हमला करता है, लेकिन यह शरीर के अन्य भागों को भी प्रभावित कर सकता हैं। यह हवा के माध्यम से तब फैलता है, जब वे लोग जो सक्रिय टीबी संक्रमण से ग्रसित हैं, खांसी, छींक, या किसी अन्य प्रकार से हवा के माध्यम से अपना लार संचारित कर देते हैं। ज्यादातर संक्रमण स्पर्शोन्मुख और भीतरी होते हैं, लेकिन दस में से एक भीतरी संक्रमण, अंततः सक्रिय रोग में बदल जाते हैं, जिनको अगर बिना उपचार किये छोड़ दिया जाये तो ऐसे संक्रमित लोगों में से 50% से अधिक की मृत्यु हो जाती है।\n\nसक्रिय टीबी संक्रमण के आदर्श लक्षण खून-वाली थूक के साथ पुरानी खांसी, बुखार, रात को पसीना आना और वजन घटना हैं (बाद का यह शब्द ही पहले इसे \"खा जाने वाला/यक्ष्मा\" कहा जाने के लिये जिम्मेदार है)। अन्य अंगों का संक्रमण, लक्षणों की एक विस्तृत श्रृंखला प्रस्तुत करता है। सक्रिय टीबी का निदान रेडियोलोजी, (आम तौर पर छाती का एक्स-रे) के साथ-साथ माइक्रोस्कोपिक जांच तथा शरीर के तरलों की माइक्रोबायोलॉजिकल कल्चर पर निर्भर करता है। भीतरी या छिपी टीबी का निदान ट्यूबरक्यूलाइन त्वचा परीक्षण (TST) और/या रक्त परीक्षणों पर निर्भर करता है। उपचार मुश्किल है और इसके लिये, समय की एक लंबी अवधि में कई एंटीबायोटिक दवाओं के माध्यम से उपचार की आवश्यकता पड़ती है। यदि आवश्यक हो तो सामाजिक संपर्कों की भी जांच और उपचार किया जाता है। दवाओं के प्रतिरोधी तपेदिक (MDR-TB) संक्रमणों में एंटीबायोटिक प्रतिरोध एक बढ़ती हुई समस्या है। रोकथाम जांच कार्यक्रमों और बेसिलस काल्मेट-गुएरिन बैक्सीन द्वारा टीकाकरण पर निर्भर करती है।\n\nऐसा माना जाता है कि दुनिया की आबादी का एक तिहाई \"एम.तपेदिक,\" से संक्रमित है, नये संक्रमण प्रति सेकंड एक व्यक्ति की दर से बढ़ रहे हैं। एक अनुमान के अनुसार, 2007 में विश्व में, 13.7 मिलियन जटिल सक्रिय मामले थे, जबकि 2010 में लगभग 8.8 मिलियन नये मामले और 1.5 मिलियन संबंधित मौतें हुई जो कि अधिकतर विकासशील देशों में हुई थीं। 2006 के बाद से तपेदिक मामलों की कुल संख्या कम हुई है और 2002 के बाद से नये मामलों में कमी आई है। तपेदिक का वितरण दुनिया भर में एक समान नहीं है; कई एशियाई और अफ्रीकी देशों में जनसंख्या का 80% ट्यूबरक्यूलाइन परीक्षणों में सकारात्मक पायी गयी, जबकि संयुक्त राज्य अमेरिका की आबादी का 5-10% परीक्षणों के प्रति सकारात्मक रहा है। प्रतिरक्षा में समझौते के कारण, विकासशील दुनिया के अधिक लोग तपेदिक से पीड़ित होते हैं, जो कि मुख्य रूप से HIV संक्रमण की उच्च दर और उसके एड्स में विकास के कारण होता है।\n\nइनमें से कई लक्षण इसके भिन्न रूपों के साथ मिलते हुये है जबकि अन्य भिन्न रूपों के साथ दूसरे अधिक विशिष्ट (लेकिन पूरी तरह नहीं) हैं। एक साथ एकाधिक भिन्न रूप उपस्थित हो सकते हैं।]] तपेदिक से संक्रमित 5 से 10% लोग, जिनको एचआईवी नही होता है, उनके जीवन काल के दौरान सक्रिय रोग विकसित हो जाता है। इसके विपरीत, एचआईवी से संयुक्त रूप से संक्रमित लोगों में से 30% में सक्रिय रोग का विकास हो जाता है। तपेदिक शरीर के किसी भी भाग को संक्रमित कर सकता है, लेकिन आम तौर पर सबसे अधिक फेफड़ों (फुफ्फुसीय तपेदिक के रूप में जाना जाता है) में होता है। इतरफुफ्फुसीय टीबी तब होती है जब तपेदिक फेफड़ों के बाहर विकसित होता है। इतरफुफ्फुसीय टीबी के साथ फुफ्फुसीय टीबी भी संय़ुक्त रूप से हो सकती है। सामान्य चिह्नों और लक्षणों में बुखार, ठंड लगना, रात मे पसीना आना, भूख न लगना, वजन घटना और थकान शामिल हैं और महत्वपूर्ण रूप से उंगली के पोरों में सूजन भी हो सकती है।\n\nयदि तपेदिक संक्रमण सक्रिय हो जाता है, यह आम तौर पर फेफड़ों (90% मामलों में) को प्रभावित करता है। लक्षणों में सीने में दर्द और लंबी अवधि तक खांसी व बलगम होना शामिल हो सकते हैं। लगभग 25% लोगों को किसी भी तरह के लक्षण नहीं (यानी वे \"अलाक्षणिक\" बने रह सकते हैं) भी हो सकते हैं। कभी-कभी, लोगों की खांसी के साथ थोड़ी मात्रा में रक्त आ सकता है और बहुत दुर्लभ मामलों में, संक्रमण फुफ्फुसीय धमनी तक पहुंच सकता है जिसके कारण भारी रक्तस्राव (रासमुस्सेन एन्युरिस्म) हो सकता है। तपेदिक एक पुरानी बीमारी है और फेफड़ों के ऊपरी भागों में व्यापक घाव पैदा कर सकती है। फेफड़ों के ऊपरी भागों में निचले भागों की अपेक्षा तपेदिक संक्रमण प्रभाव की संभावना अधिक होती है। इस अंतर के कारण पूरी तरह से स्पष्ट नहीं है। यह या तो बेहतर वायु प्रवाह, के कारण हो सकता है या ऊपरी फेफड़ों के भीतर खराब लिम्फ प्रवाह के कारण हो सकता है।\n\n15-20% सक्रिय मामलों में संक्रमण, श्वसन अंगों के बाहर फैल जाता है, जिसके कारण अन्य प्रकार के टीबी हो जाते हैं। सामूहिक रूप से इनको \"इतर फुफ्फुसीय तपेदिक\" के रूप में चिह्नित किया जाता है। इतर फुफ्फुसीय टीबी कमजोर प्रतिरोधक क्षमता वाले व्यक्तियों और छोटे बच्चों में अधिक आम होता है। एचआईवी से पीड़ित लोगों में, यह 50% से अधिक मामलों में होता है। उल्लेखनीय इतर फुफ्फुसीय संक्रमण भागों में अन्य हिस्सों के साथ, फेफड़ों का आवरण (तपेदिक के परिफुफ्फुसशोथ में), केंद्रीय तंत्रिका तंत्र (तपेदिक मैनिंजाइटिस में), लसिका प्रणाली (गर्दन की गंडमाला में), जनन मूत्रीय प्रणाली (मूत्रजननांगी तपेदिक में) और हड्डियों व जोड़ों (रीढ़ की हड्डी के पॉट्स रोग में), शामिल हैं। जब यह हड्डियों में फैलता है तो इसे \"हड्डीवाले तपेदिक\" के रूप में जाना जाता है जो अस्थिकोपका एक प्रकार है। एक संभावित रूप से अधिक गंभीर, टीबी का व्यापक रूप \"फैला हुआ\" टीबी होता है जिसे आम तौर पर मिलियरी तपेदिक के रूप में भी जाना जाता है। मिलियरी टीबी, इतरफुफ्फुसीय मामलों का 10% होता है।\n\nटीबी का मुख्य कारण \"तपेदिक माइकोबैक्टीरियम\" है जो कि एक छोटा, एरोबिक, चलने में अक्षम दण्डाणु होता है। इस रोगजनक की उच्च लिपिड सामग्री इसकी अपनी अनूठी नैदानिक विशेषताओं के लिये जिम्मेदार है। यह हर 16 से 20 घंटे में विभाजित होता है, जो कि अन्य बैक्टीरिया की तुलना में काफी धीमा है, जो कि आम तौर पर एक घंटे से कम समय में विभाजित हो जाते हैं। माइक्रोबैक्टीरिया की बाहरी झिल्ली लिपिड की दो-परत की होती है। यदि ग्राम स्टेन परीक्षण किया जाता है, एमटीबी या तो बहुत कमजोर \"ग्राम सकारात्मक\" रूप से धब्बे बनाता है या अपनी कोशिका दीवार के उच्च लिपिड और माइकॉलिक एसिड सामग्री के परिणाम के रूप में डाई नहीं रखता है। एमटीबी कमजोर संक्रमणकर्ताओं का नाश करने वालों का प्रतिरोध कर सकते है और सूखी अवस्था में हफ्तों तक जीवित रह सकते हैं। प्रकृति में, जीवाणु केवल एक मेजबान जीव की कोशिकाओं के भीतर बढ़ सकते हैं लेकिन \"एम. तपेदिक\" को प्रयोगशाला में संवर्धित किया जा सकता है।\n\nकफ (जिसे \"बलगम\" भी कहते हैं) से लिये गये खांसी के नमूनों पर पुराने धब्बों का उपयोग करते हुए वैज्ञानिकों एक सामान्य माइक्रोस्कोप (प्रकाश) के नीचे एमटीबी की पहचान कर सकते हैं। चूंकि एमटीबी, अम्लीय घोल के साथ उपचार किये जाने के बावजूद कुछ धब्बों को बनाये रखता है इसलिये इसको एसिड फास्ट दण्डाणु (एएफबी) के रूप में वर्गीकृत किया जाता है। सबसे आम एसिड फास्ट स्टेनिंग तकनीक ज़ाएहल-नील्सन स्टेन है जो एएफबी को चमकदार लाल में डाई कर देता है जिससे यह नीली पृष्ठभूमि में स्पष्ट रूप से दिखता है इसके अलावा ऑरामाइन-रोडामाइन स्टेन और फ्लोरोसेंस माइक्रोस्कापी भी ऐसी ही तकनीके हैं।\n\n\"एम. तपेदिक\" कॉम्पलेक्स (एमटीबीसी) में चार अन्य टीबी पैदा करने वाले माइक्रोबैक्टीरिया शामिल हैं: \"एम.बोविस\", \"एम. अफ्रिकेनम\", \"एम. कानेत्ती\" और \"एम. माइक्रोटी\"। \"एम. अफ्रिकेनम\" बहुत व्यापक नहीं है, लेकिन अफ्रीका के कुछ हिस्सों में यह तपेदिक का एक महत्वपूर्ण कारण है। पहले \"एम. बोविस\" तपेदिक का एक आम कारण था, लेकिन पास्चुरीकृत दूध की शुरूआत ने काफी हद तक विकसित देशों में इस सार्वजनिक स्वास्थ्य समस्या का सफाया कर दिया। \"एम. कानेत्ती\" दुर्लभ है और अफ्रीका के हॉर्न तक ही सीमित दिखता है, हालांकि कुछ मामलों में अफ्रीकी प्रवासियों को इससे पीड़ित देखा गया है। \"एम. माइक्रोटी\" भी दुर्लभ है और ज्यादातर कम प्रतिरोधी क्षमता वाले लोगों में देखा जाता है, हालांकि इस रोगजनक के प्रसार को संभवतः काफी कम करके आंका गया है। \n\nअन्य ज्ञात रोगजनक माइक्रोबैक्टीरिया में \"एम. लेपरे\", \"एम.एवियम \" और \"एम. कानसाई\" शामिल है। बाद की दो प्रजातियों को \"गैर-तपेदिक माइक्रोबैक्टीरिया\" (एनटीएम) के रूप में वर्गीकृत किया गया है। एनटीएम न तो टीबी और न ही कुष्ठ रोग का कारण है, लेकिन वे फेफड़े में टीबी के सदृश रोग पैदा करते हैं।\n\nकई सारे कारक लोगों को और टीबी संक्रमण के लिए अधिक संवेदनशील बनाते हैं। दुनिया भर में सबसे महत्वपूर्ण जोखिम कारक एचआईवी है, टीबी के सभी मामलों के 13% लोग इस वायरस से संक्रमित हैं। उप - सहारा अफ्रीका में यह एक विशेष समस्या है, जहां एचआईवी की दर अधिक होती है। तपेदिक, भीड़भाड़ और कुपोषण दोनो से जुड़ा हुआ है, जो इसको गरीबी की एक प्रमुख बीमारी बनाते हैं। उच्च जोखिम में निम्न लोग शामिल हैं: जो लोग सुई द्वारा अवैध दवायें लेते हैं, ऐसे स्थानों के निवासी और कर्मचारी जहां पर संवेदनशील लोग एकत्रित होते हैं (जैसे जेल और बेघर आश्रय), चिकित्सकीय वंचित और संसाधन वंचित समुदाय, उच्च जोखिम वाले जातीय-अल्पसंख्यक, उच्च जोखिम श्रेणी मरीजों के निकट संपर्क में रहने वाले बच्चे और ऐसे लोगों को सेवा प्रदान करने वाले स्वास्थ्य सेवा प्रदाता। फेफड़ों का पुराना रोग एक अन्य महत्वपूर्ण जोखिम कारक है - जबकि सिलिकोसिस, जोखिम को 30 गुना तक बढ़ाता है। जो लोग सिगरेट पीते हैं उनको टीबी होने का दोगुना जोखिम होता है। अन्य रोग अवस्थायें भी तपेदिक विकास के जोखिम को बढ़ा सकती हैं जैसे शराब का सेवन और मधुमेह (तीन गुना जोखिम वृद्धि)। कुछ दवायें जैसे कॉर्टिकॉस्टरॉएड और इनफिलिक्सीमैब (एक αTNF-विरोधी मोनोक्लोनल एंटीबॉडी) तेजी से महत्वपूर्ण जोखिम कारक बनती जा रही हैं, विशेष रूप से विकसित दुनिया में। आनुवंशिक संवेदनशीलता भी एक कारक है जिसका समग्र महत्व अभी भी अनिर्धारित है।\n\nजब सक्रिय फुफ्फुसीय टीबी से पीड़ित लोग खांसते, छींकते, गाते, थूकते या दूसरों के साथ बातें करते हैं तो वे 0.5 से 5.0 µm आकार की संक्रामक एयरोसोल बूंदों को बाहर निकालते हैं। एक छींक से लगभग 40,000 बूंदें निकल सकती हैं। इन बूंदों में से हर एक रोग संचारित कर सकती है, क्योंकि तपेदिक की संक्रामक खुराक बहुत कम (10 से भी कम बैक्टीरिया भीतर लेने से संक्रमण हो सकता है) होती है।\n\nटीबी से पीड़ित लोगों के साथ लंबे समय तक और अक्सर, या करीबी संपर्क वाले लोगों में संक्रमित होने का विशेष जोखिम होता है, जिसकी संक्रमण दर 22% तक है। सक्रिय लेकिन इलाज नहीं किये गये तपेदिक से पीड़ित व्यक्ति प्रति वर्ष 10-15 (या अधिक) लोगों को संक्रमित कर सकता है। प्रसार केवल उन लोगों के साथ होना चाहिये जिनको सक्रिय टीबी है- अव्यक्त संक्रमण वाले लोग संक्रामक नहीं माने जाते हैं। एक व्यक्ति से दूसरे में प्रसार की संभावना कई कारकों पर निर्भर करती है जिसमें वाहक द्वारा संक्रामक बूंदों को बाहर करना, वायु संचार की प्रभावशीलता, संक्रामक के साथ रहने की अवधि, \"एम.तपेदिक\" प्रभाव की उग्रता, असंक्रमित व्यक्ति में प्रतिरोध का स्तर तथा अन्य शामिल है। सक्रिय (\"प्रकट\") टीबी से पीड़ित लोगों को अलग करके तथा उनको टीबी विरोधी दवा की व्यवस्था में रखकर, व्यक्ति से व्यक्ति के प्रसार के प्रवाह को प्रभावी ढंग से रोका जा सकता है। प्रभावी उपचार के दो सप्ताह के बाद, गैरप्रतिरोधी सक्रिय संक्रमण वाले लोग आम तौर पर दूसरों के लिए संक्रामक नहीं रह जाते हैं। अगर कोई संक्रमित हो जाता है, तो नये संक्रमित व्यक्ति को दूसरे व्यक्ति तक संक्रमण पहुंचाने लायक बनने में आम तौर पर तीन से चार सप्ताह लगते हैं।\n\n\"एम.तपेदिक\" से संक्रमित लोगों में से 90% को स्पर्शोन्मुख, अव्यक्त टीबी संक्रमण (कभी-कभी LTBI कहा जाता है) होता है, जीवनकाल में केवल 10% संभावना होती है कि अव्यक्त संक्रमण, प्रकट, सक्रिय तपेदिक रोग में बदले। एचआईवी से पीड़ित लोगों में सक्रिय टीबी के विकास का जोखिम एक साल में लगभग 10% बढ़ता है। यदि प्रभावी उपचार नहीं दिया जाता है तो, सक्रिय टीबी के मामलों में मृत्यु दर 66% तक है।\n\nटीबी संक्रमण तब शुरु होता है जब माइक्रोबैक्टीरिया फेफड़े की कूपिका (alveoli), में पहुंच जाते हैं जहां वे वायुकोशीय मैक्रोफेज के एंडोसोम पर आक्रमण करते हैं और उनके प्रतिरूप बनाते हैं। फेफड़ों में संक्रमण का प्राथमिक स्थल जिसे \"घोन फोकस\" कहते हैं, आम तौर पर या तो ऊपरी हिस्से के निचले लोब या निचले हिस्से के ऊपरी लोब में स्थित होता है। फेफड़ों का तपेदिक रक्त प्रवाह से संक्रमण के माध्यम से भी हो सकता है। यह साइमन फोकस के रूप में जाना जाता है और आम तौर पर फेफड़ों के शीर्ष में पाया जाता है। इस रक्त से होने वाला प्रसार बहुत दूर की जगहों पर भी संक्रमण फैला सकता है जैसे कि परिधीय लिम्फ नोड्स, गुर्दे, मस्तिष्क और हड्डियां। शरीर के सभी भाग रोग से प्रभावित हो सकते हैं, हालांकि अज्ञात कारणों से यह दिल, कंकाल तंत्र संबंधी मांसपेशियों, अग्नाशय या थायरॉयड को बेहद कम प्रभावित करता है।\n\nक्षय रोग एक ग्रेन्युलोमेटस इन्फ्लेमेटरी रोग के रूप में वर्गीकृत किया गया है। मैक्रोफेज, टी लिंफोसाइट्स, बी लिंफोसाइट्स और फाइब्रोब्लास्ट वे कोशिकाएं हैं जो मिलकर ग्रेन्युलोमा बनाते हैं जबकि लिंफोसाइट, संक्रमित मैक्रोफेज के चारों ओर होती हैं। ग्रेन्युलोमा, माइक्रोबैक्टीरिया के प्रसार को रोकता है और प्रतिरक्षा प्रणाली की कोशिकाओं की अंतःक्रिया के लिए एक स्थानीय वातावरण प्रदान करता है। जीवाणु, ग्रेन्युलोमा के अंदर निष्क्रिय हो जाते हैं, जिसके परिणामस्वरूप अव्यक्त संक्रमण होता है। ट्यूबरकल के केंद्र में असामान्य कोशिका मृत्यु (नेक्रोसिस) का विकास, ग्रैन्युलोमा की एक अन्य विशेषता है। नग्न आंखों से देखने पर, यह नरम, सफेद पनीर की बनावट जैसा होता है और केसियस नेक्रोसिस कहा जाता है।\n\nयदि टीबी के जीवाणु क्षतिग्रस्त ऊतकों के क्षेत्र से खून में प्रवेश कर जाते हैं तो, वे पूरे शरीर में फैल सकते हैं और संक्रमण के कई केंद्र बना सकते हैं, ये सभी ऊतकों में छोटे, सफेद ट्यूबरकल के रूप में दिखाई देते हैं। यह टीबी रोग का एक गंभीर रूप है जो छोटे बच्चों और एचआईवी पीड़ित लोगों में सबसे अधिक आम है, इसे मिलियरी तपेदिक कहा जाता है। इस टीबी से पीड़ित लोगों में उपचार के बावजूद उच्च मृत्यु दर (लगभग 30%) होती है।\n\nकई लोगों में, संक्रमण घटता-बढ़ता रहता है। ऊतक विनाश और परिगलन अक्सर चिकित्सा और फाइब्रोसिस से संतुलित होते हैं। प्रभावित ऊतक का स्थान चकत्ते और खाली जगह ले लेती है जो केसियल नैक्रोटिक सामग्री से भरी होती है। सक्रिय रोग के दौरान, इन खाली स्थानों में से कुछ वायु मार्ग ब्रांकाई से जुड़ जाते हैं और यह सामग्री कफ के रूप में बाहर आ सकती है। इनमें जीवित बैक्टीरिया होते हैं, इसलिये संक्रमण फैल सकता है। उपयुक्त एंटीबायोटिक्स के साथ उपचार करने से जीवाणु मर सकते हैं और उपचार संभव हो सकता है। ठीक हो जाने पर, प्रभावित क्षेत्र अंततः ऊतकों द्वारा प्रतिस्थापित हो जाते हैं।\n\nसक्रिय तपेदिक का केवल चिह्नों और लक्षणों के आधार पर निदान करना मुश्किल है, इसी प्रकार कमजोर प्रतिरक्षा वाले लोगों में रोग का निदान भी मुश्किल है। हलांकि टीबी का निदान उन लोगों में किया जाना चाहिये जिनमें फेफड़ों के रोग के चिह्न है या दो से अधिक सप्ताह से स्वाभाविक लक्षण हैं। छाती का एक्स-रे और एसिड फास्ट बेसिली के लिए कई थूक-कल्चर आम तौर पर प्रारंभिक मूल्यांकन का हिस्सा हैं। इंटरफेरॉन-γ रिलीज असाएस और ट्यूबरक्यूलीन त्वचा परीक्षण विकासशील दुनिया में कम उपयोग किये जाते हैं। आईजीआरए की भी एचआईवी पीड़ित लोगों की तरह की सीमायें हैं।\n\nटीबी का एक निश्चित निदान नैदानिक नमूने (जैसे थूक, मवाद या एक ऊतक बायोप्सी) में \"एम.तपेदिक\" की पहचान द्वारा किया जाता है। हालांकि, इस धीमी गति से बढ़ने वाले जीव के लिये, खून या थूक की कठिन कल्चर प्रक्रिया में दो को छह सप्ताह लग सकते हैं। इस प्रकार उपचार अक्सर कल्चर की पुष्टि से पहले शुरू कर दिया जाता है।\n\nन्यूक्लिक एसिड प्रवर्धन परीक्षण और एडेनोसीन डियामेनस परीक्षण टीबी का त्वरित निदान कर सकता है। हलांकि इन परीक्षणों की सिफारिश नियमित रूप से नहीं की जाती है, क्योंकि ये व्यक्ति के उपचार को बेहद कम प्रभावित करते हैं। एंटीबॉडी का पता लगाने के लिये किये जाने वाले रक्त परीक्षण विशिष्ट या संवेदनशील नहीं होते हैं, इसलिए इनकी सिफारिश नहीं की जाती है।\n\nटीबी के उच्च जोखिम वाले लोगों में पहचान के लिये अक्सर मैनटॉक्स ट्यबरक्युलीन त्वचा परीक्षण किया जाता है। जो लोग पहले से प्रतिरक्षित हैं उन पर परीक्षण का गलत सकारात्मक परिणाम प्राप्त हो सकता है। सारकॉइडोसिस, हॉजकिन्स लिंफोमा, कुपोषण, या बेहद विशेष रूप से सक्रिय तपेदिक से पीड़ित लोगों में परीक्षण गलत रूप से नकारात्मक परिणाम दिखा सकता हैं। मैनटॉक्स परीक्षण के प्रति सकारात्मक लोगों के रक्त नमूने पर इंटरफेरॉन गामा रिलीज असाएस (आईजीआरए) की सिफारिश की जाती है। ये टीकाकरण या पर्यावरण माइक्रोबैक्टीरिया, द्वारा अप्रभावित रहते हैं इसलिये गलत सकारात्मक परिणाम उत्पन्न करते हैं। हालांकि वे \"एम.सजुल्गाई\", \"एम. मारिनम\" और \"एम. कानसासी \" से प्रभावित होते हैं। यदि त्वचा परीक्षण के साथ आईजीआरए का उपयोग किया जाये तो संवेदनशीलता बढ़ सकती है लेकिन अकेले त्वचा परीक्षण का उपयोग किये जाने की तुलना में कम संवेदनशील हो सकता है।\n\nतपेदिक की रोकथाम और नियंत्रण मुख्य रूप से नवजात शिशुओं के टीकाकरण और सक्रिय मामलों के उपयुक्त उपचार पर निर्भर है। विश्व स्वास्थ्य संगठन के संशोधित उपचार पथ्य के माध्यम से कुछ सफलता हासिल हुई है और मामलों की संख्या में थोड़ी सी कमी आयी है।\n\n2011 में एकमात्र उपलब्ध वैक्सीन बैसिलस काल्मेट-गुएरिन (बीसीजी) है, जो कि बचपन में फैले रोग पर प्रभावी है और फेफड़ों की टीबी के विरुद्ध असंगत संरक्षण प्रदान करती है। फिर भी, दुनिया भर में यह सबसे व्यापक रूप से इस्तेमाल किया जाने वाला टीका है, सभी बच्चों में से 90% से अधिक बच्चों का टीकाकरण किया जा रहा है। हालांकि, इसके द्वारा प्रदान की गयी प्रतिरक्षा दस वर्षों के बाद घटने लगती है। क्योंकि अधिकांश कनाडा, ब्रिटेन और संयुक्त राज्य अमेरिका में तपेदिक असामान्य है, बीसीजी केवल उच्च जोखिम वाले लोगों को दिया जाता है। ट्यूबरक्युलीन त्वचा परीक्षण को गलत तरीके से सकारात्मक बताने के कारण, टीके के इस्तेमाल के खिलाफ बहस की जाती है और इसलिए, स्क्रीनिंग में इसका कोई फायदा नहीं है। वर्तमान समय में कई नये टीकों का विकास किया जा रहा है।\n\nविश्व स्वास्थ्य संगठन ने 1993 में टीबी को \"वैश्विक स्वास्थ्य आपात स्थिति\" घोषित किया था और 2006 में स्टॉप टीबी पार्टनरशिप ने तपेदिक को रोकने के लिये एक वैश्विक योजना विकसित की जिसका लक्ष्य इसकी शुरुआत से 2015 के बीच में 14 मिलियन जीवन बचाना है। उनके द्वारा निर्धारित कई सारे लक्ष्य 2015 तक हासिल नहीं किये जा सकेंगे, मुख्य रूप से एचआईवी से जुड़े तपेदिक में वृद्धि के कारण और एकाधिक दवा-प्रतिरोधी तपेदिक (एमडीआर - टीबी) के उभरने के कारण ऐसा होगा। अमेरिकी थोरैकिक सोसाइटी द्वारा विकसित तपेदिक वर्गीकरण प्रणाली को सार्वजनिक स्वास्थ्य कार्यक्रमों में मुख्य रूप से उपयोग की जा रहा है।\n\nटीबी के उपचार में एंटीबायोटिक दवाओं का उपयोग करके बैक्टीरिया को मारा जाता है। माइक्रोबैक्टीरिया कोशिका दीवार की असामान्य संरचना और रासायनिक संघटन के कारण प्रभावी टीबी का उपचार कठिन है, जो कि दवाओं के प्रवेश को बाधित करते हैं और कई एंटीबायोटिक दवाओं को अप्रभावी करते हैं। दो सबसे अधिक इस्तेमाल की जाने वाली एंटीबायोटिक दवायें आइसोनियाज़िड और रिफैम्पिसिन हैं और उपचार, लंबे समय का हो सकता है जिसमे कई महीनें लग सकते हैं। अव्यक्त टीबी के उपचार में आम तौर पर एक एंटीबायोटिक का उपयोग किया जाता है, जबकि सक्रिय टीबी रोग में कई एंटीबायोटिक दवाओं के संयोजन का उपयोग किया जाता है जिससे कि एंटीबायोटिक प्रतिरोध विकसित करने वाले बैक्टीरिया के जोखिम को कम किया जा सके। अव्यक्त संक्रमणों से पीड़ित लोगों को बाद में जीवन में सक्रिय टीबी रोग के विकसित होने से बचाव के लिये भी उपचार दिया जाता है। प्रत्यक्ष रूप से दी जाने वाली चिकित्सा, अर्थात एक स्वास्थ्य सेवा प्रदाता इस बात का ध्यान रखता है कि लोग अपनी दवायें लें। इस तरह की चिकित्सा की डब्ल्यूएचओ द्वारा सिफारिश की गयी है जो उन लोगों की संख्या को घटाने का प्रयास है जो अपनी दवाओं को नियमित तौर पर नहीं लेते हैं। इस अभ्यास और लोगों के अपने आप स्वतंत्र रूप से दवायें लेने के मामले में तुलना करने पर इस मामले के समर्थन में मिले साक्ष्य कमजोर हैं। लेकिन उपचार के महत्व को, लोगों को याद दिलाने के तरीके प्रभावी दिखाई देते हैं।\n\n2010 में, नये शुरु हुये फुफ्फुसीय तपेदिक के सुझाये गये छः मास के उपचार में पहले दो माह तक रिफैम्पिसिन, आइसोनियाज़िड, पाइराज़िनामाइड और एथेमब्यूटॉल जैसी एंटीबायोटिक के संयोजन उपयोग किया जाता है तथा बाद के चार माह में केवल रिफैम्पिसिन और आइसोनिज़िड का उपयोग किया जाता है। जिन मामलों में आइसोनियाज़िड के लिये उच्च प्रतिरोध होता है, उनमें बाद के चार माहों में एथेमब्यूटॉल जोड़ा जा सकता है।\n\nयदि तपेदिक फिर से होता है तो, उपचार का निर्धारण करने के पहले इस बात का परीक्षण करके निर्धारण कर लेना चाहिये कि यह किस एंटीबायोटिक के प्रति संवेदनशील है। यदि एक से अधिक दवा प्रतिरोधी टीबी (एमडीआर - टीबी) का पता चला है तो 18 से 24 महीनों के लिए कम से कम चार प्रभावी एंटीबायोटिक दवाओं के साथ उपचार की सिफारिश की जाती है।\n\nप्राथमिक प्रतिरोध तब होता है जब एक व्यक्ति टीबी के प्रतिरोधी तनाव से संक्रमित हो जाता है। अपर्याप्त उपचार और बतायी गयी विधि को उपयुक्त तरीका न अपनाने (अनुपालन की कमी) या दवा की कम मात्रा के उपयोग के कारण पूरी तरह से अतिसंवेदनशील टीबी वाले व्यक्ति में उपचार के दौरान द्वितीयक (अधिग्रहीत) प्रतिरोध विकसित हो सकता है। कई विकासशील देशों में दवा प्रतिरोधी टीबी एक गंभीर सार्वजनिक स्वास्थ्य मुद्दा है, क्योंकि इसका उपचार लंबा है और इसमें अधिक महंगी दवाओं की आवश्यकता पड़ती है। एमडीआर टीबी को सर्वाधिक प्रभावी, पहली पंक्ति की टीबी दवाओं रिफैम्पिसिन और आइसोनियाज़िड के प्रति प्रतिरोधी के रूप में परिभाषित किया गया है। बड़े पैमाने पर दवा प्रतिरोधी टीबी भी द्वितीय पंक्ति की दवाओं के तीन या छः वर्गों के प्रति प्रतिरोधी है। पहली बार इटली में 2003 में देखा गया लेकिन 2012 तक व्यापक रूप से न देखा गया पूरी तरह से दवा प्रतिरोधी टीबी भी वर्तमान समय में उपयोग की जा रही सभी दवाओं के प्रति प्रतिरोधी है।\n\nटीबी संक्रमण से प्रकट टीबी रोग की ओर प्रगति तब होती है जब बेसिली, प्रतिरक्षा प्रणाली की सुरक्षा पर काबू पा लेता है और संख्या बढ़ाना शुरु कर देता है। प्राथमिक टीबी रोग में (कुछ 1-5% मामलों में), ऐसा आरंभिक संक्रमण के तुरंत बाद ही होता है। हालांकि, अधिकांश मामलों में, एक अव्यक्त संक्रमण में कोई स्पष्ट लक्षण नहीं होते हैं। ये निष्क्रिय बेसिली, इन अव्यक्त मामलों के 5-10% में सक्रिय तपेदिक पैदा करते हैं अक्सर ऐसा संक्रमण के कई वर्षों के बाद होता है।\n\nप्रतिरक्षा की कमीं के साथ फिर से सक्रिय होने का जोखिम बढ़ जाता है, जैसे कि एचआईवी संक्रमण में होता है। \"एम.तपेदिक\" तथा एचआईवी से एक साथ पीड़ित लोगों में हर वर्ष के साथ फिर से सक्रिय होने का जोखिम 10% तक बढ़ जाता है। \"एम. तेपदिक\" की डीएनए फिंगर प्रिंटिंग का उपयोग करते हुये किये गये अध्ययन दिखाते हैं कि फिर से होने वाले टीबी में पुनः संक्रमण, पहले की सोच के विपरीत अधिक पर्याप्त रूप से योगदान करता है, आंकलन है कि यह टीबी के आम क्षेत्रों में पुनः सक्रिय मामलों के 50% से अधिक में योगदान करता है। 2008 में, तपेदिक के मामले में मृत्यु की संभावना 4% है जो कि 1995 के 8% से कम हो गयी है।\n\nमोटे तौर पर दुनिया की आबादी का एक तिहाई भाग \"एम. तपेदिक\" से संक्रमित है और वैश्विक स्तर पर एक प्रति संकेंड की दर से बढ़ रहा है। हालांकि \"एम.तपेदिक\" के अधिकांश संक्रमण टीबी के रोग में परिवर्तित नहीं होते हैं और संक्रमण के 90-95% स्पर्शोन्मुख रहते हैं। एक अनुमान के अनुसार 2007 में, लगभग 13.7 मिलियन सक्रिय मामले थे। 2010 में, टीबी के 8.8 लाख नये मामलों का पता चला है और 1.45 मिलियन मौतें हुयी हैं, इनमें से अधिकांश विकासशील देशों में हुयी थी। इन 1.4 मिलियन मौतों में से लगभग 0.35 मिलियन उनकी मौतें है जो एचआईवी से भी संक्रमित थे। \n\nक्षय रोग, संक्रामक रोगों से होने वाली मौतों का दूसरा सबसे आम कारण (एचआईवी / एड्स के बाद) है। 2005 के बाद से टीबी मामलों (\"व्यापकता\") की कुल संख्या कम हुयी है, जबकि 2002 के बाद से नये मामलों (\"घटनायें\") में गिरावट आई है। चीन ने विशेष रूप से नाटकीय प्रगति हासिल की है, जहां पर 1990 और 2010 के बीच लगभग टीबी मृत्यु दर में 80% की कमी आयी है। क्षय रोग विकासशील देशों में अधिक आम है, कई एशियाई और अफ्रीकी देशों में लगभग 80 प्रतिशत जनसंख्या ट्यूबरकलाइन परीक्षण में सकारात्मक उतरती है जबकि अमरीकी जनसंख्या केवल 5-10% सकारात्मक होती है। रोग को पूरी तरह से नियंत्रित करने की उम्मीदें कई कारकों के कारण नाटकीय रूप से कम हो जाती हैं, जिसमें प्रभावी टीके के विकास में पेश आ रही कठिनाई, महंगी तथा समय-खपाऊ निदान प्रक्रिया, कई महिनों तक उपचार की ज़रूरत तथा एचआईवी संबद्ध तपेदिक मामलों में वृद्धि तथा 1980 के दशक में दवा-प्रतिरोधी मामलों की शुरुआत भी शामिल है।\n\n2007 में, टीबी की अनुमानित घटना की उच्चतम दर वाला देश स्वाज़ीलैंड था, जहां पर प्रति 100,000 लोगों में प्रति 1,200 मामले देखे गये। भारत में घटनाओं की सबसे बड़ी संख्या थी, यहां पर नये मामलों की अनुमानित संख्या 2.0 मिलियन थी। विकसित देशों में, तपेदिक कम आम है और मुख्य रूप से शहरी क्षेत्रों में पाया जाता है। 201 में दुनिया के विभिन्न क्षेत्रों में प्रति 100,000 लोगों की दरें : विश्व स्तर पर 178, अफ्रीका 332, अमेरिका 36, पूर्वी भूमध्य 173, यूरोप 63, दक्षिण पूर्व एशिया 278, पश्चिमी प्रशांत 139 कनाडा और ऑस्ट्रेलिया में, तपेदिक आदिवासी लोगों के बीच विशेष रूप से दूरदराज के क्षेत्रों में आम है। संयुक्त राज्य अमेरिका में आदिवासियों मे टीबी के कारण पांच गुनी अधिक मृत्यु दर है।\n\nटीबी के मामले उम्र के साथ बदलते रहते है। अफ्रीका में यह मुख्य रूप से किशोरों और युवा वयस्कों को प्रभावित करता है। हालांकि, जिन देशों में घटना दरों में नाटकीय रूप से गिरावट आई है (जैसे संयुक्त राज्य अमेरिका), टीबी मुख्य रूप से बुजुर्ग लोगों तथा कम प्रतिरोधक क्षमता वाले लोगों की बीमारी है।\n\nतपेदिक मनुष्यों में प्राचीन काल से उपस्थित है। \"एम.तपेदिक\" की सबसे पुरानी और सुस्पष्ट पहचान लगभग 17,000 साल पुराने बायसन (भैंसे) के अवशेषों में हुई। हालांकि, यह अभी भी अस्पष्ट है कि तपेदिक बोवियन में उत्पन्न होकर मानवो में फैला या किसी आम पूर्वज से दोनो में फैला। मानवों में \"एम.तपेदिक\" समूह के जीन (एमटीबीसी) और पशुओं में एमटीबीसी की तुलना यह इशारा करती है कि मानवों ने पशुओं को पालतू बनाते समय एमटीबीसी को पशुओं से हासिल नहीं किया है, जैसा कि पहले विश्वास किया जाता था। टीबी बैक्टीरिया के दोनों उपभेद एक आम पूर्वज साझा करते हैं, जिसने मानवों को नवपाषाण क्रांति के काल में संक्रमित किया होगा। कंकालों के अवशेष दर्शाते है कि प्रागैतिहासिक मानवों (4000 ई.पू.) को टीबी था और शोधकर्ताओं को 3000-2400 ईसा पूर्व की मिस्र की ममियों में तपेदिकीय क्षय मिले हैं। \"यक्ष्मा (Phthisis)\", खपत के लिये एक ग्रीक शब्द है, फुफ्फुसीय तपेदिक के लिये उपयोग किया जाने वाला एक पुराना शब्द है, 460 ई.पू. के आसपास, हिप्पोक्रेट्स ने यक्ष्मा की पहचान उस समय के सबसे व्यापक रोग के रूप में की थी। इसमें बुखार और रक्त भरी खाँसी शामिल थी और ये लगभग हर बार घातक था। आनुवांशिक अध्ययन बताते हैं अमरीकियों में टीबी दूसरी शताब्दी (100 ईस्वी) से मौजूद थी।\n\nऔद्योगिक क्रांति से पहले, लोकगीतों में तपेदिक को अक्सर पिशाच के साथ जोड़ा जाता था। जब परिवार के एक सदस्य से मृत्यु हो जाती तो अन्य संक्रमित सदस्यों का स्वास्थ्य भी धीरे - धीरे खराब होता जाता। लोगों का मानना था कि परिवार के अन्य सदस्यों के जीवन पर आया खतरा, टीबी के कारण मूल रूप से मृत व्यक्ति के कारण था।\n\nहालांकि तपेदिक के फुफ्फुसीय स्वरूप को पैथोलोजी के रूप में 1689 में डॉ॰रिचर्ड मॉर्टन द्वारा स्थापित किया गया था, लेकिन अपने लक्षणों की विविधता के कारण टीबी को एकल रोग के रूप में 1820 तक नहीं पहचाना गया था और इसको 1839 में जे.एल.शोलाइन द्वारा ट्यूबरकलोसिस (तपेदिक) नाम दिया गया था। 1838-1845 की अवधि के दौरान, मैमथ केव के मालिक डॉ॰ जॉन क्रॉघन, तपेदिक से पीड़ित कई लोगों को गुफा में इस आशा के साथ लाये थे कि वे लोग गुफा के सम तापमान और शुद्ध हवा से ठीक हो जायेंगे, लेकिन वे एक वर्ष के भीतर मर गये। हरमन ब्रेहमन ने 1859 में सोकोलोवोस्को, पोलैंड में पहला टीबी सेनेटोरिया खोला।\n\n\"माइकोबैक्टीरियम तपेदिक\" बैसिलस रॉबर्ट कॉख द्वारा 24 मार्च 1882 को पहचाना और वर्णित किया गया था। उनकी इस खोज के लिये उनको 1905 में फिजियोलॉजी या चिकित्सा का नोबेल पुरस्कार दिया गया था। कॉख को बोवाइन (पशु) और मानव तपेदिक में समानता पर विश्वास नहीं था जिसने संक्रमित दूध को संक्रमण के स्रोत के रूप में मान्यता में विलम्ब कर दिया। बाद में, इस स्रोत से संचरण का जोखिम पास्चुरीकरण प्रक्रिया के आविष्कार के कारण नाटकीय रूप से कम हो गया था। कॉख ने 1890 में तपेदिक के एक \"उपाय\" के रूप ट्यूबरकल बेसिली के एक ग्लिसरीन निष्कर्षण की घोषणा की, जिसे 'ट्यूबरक्युलाइन' का नाम दिया। हालांकि यह प्रभावी नहीं था लेकिन बाद में इसे पूर्वलाक्षणिक तपेदिक की उपस्थिति की स्क्रीनिंग जांच के रूप में सफलतापूर्वक रूपांतरित कर दिया गया।\n\nकमजोर बोवाइन-विकृति तपेदिक का उपयोग करते हुये अल्बर्ट काल्मेट और कैमिल गुएरिन 1906 में तपेदिक के खिलाफ प्रतिरक्षण में पहली असली सफलता हासिल की थी। इसे काल्मेट और गुएरिन का बैसिलस (बीसीजी) कहा गया था। बीसीजी वैक्सीन सबसे पहले 1921 में फ्रांस में मनुष्यों पर इस्तेमाल किया गया था, लेकिन केवल अमरीका, ग्रेट ब्रिटेन और जर्मनी में द्वितीय विश्व युद्ध के बाद व्यापक रूप से स्वीकृति प्राप्त कर पाया। \n\n19 वीं और 20 वीं शताब्दी में तपेदिक शहरी गरीबों के स्थानिक रोग के रूप में सबसे व्यापक सार्वजनिक चिंता का कारण बना था। 1815 में, इंग्लैंड में चार में से एक मृत्यु \"यक्ष्मा\" के कारण हुई थी। 1918 तक, फ्रांस में छह में एक मृत्यु टीबी की वजह से हो रही थी। 1880 के दशक में रोग का निर्धारण संक्रामक रोग के रूप में करने के बाद, टीबी को ब्रिटेन में महत्वपूर्ण रोगों की सूची में रखा गया था, सार्वजनिक स्थलों पर थूकने से लोगों को रोकने के लिये अभियान शुरु किये गये थे और संक्रमित गरीब लोगों को सेनेटोरिया में जाने के लिये \"प्रोत्साहित\" किया गया था जो देखने में जेल जैसे लगते थे (मध्यम तथा उच्च वर्गों के लोगों के लिये बने सेनेटोरिया में अच्छी देखभाल और सतत चिकित्सा ध्यान प्रदान किया जाता था)। सेनेटोरिया में \"ताजी हवा\" और श्रम के जो भी (कथित) लाभ, सर्वश्रेष्ठ परिस्थितियों में भी रहे हों, भर्ती लोगों में से 50% की मृत्यु पांच वर्षों के अंदर हो जाती थी (\"सिरका\" 1916)।\n\n1600 की शुरुआत में यूरोप में, तपेदिक की दरों में बढ़त शुरु हो गयी और 1800 में अधिकतम स्तर तक पहुंच गयी, जिस समय में सभी मौतों के 25% का कारण यह ही था। 1950 के दशक में मृत्यु दर लगभग 90% की कमी हुई। सार्वजनिक स्वास्थ्य में सुधार के कारण स्ट्रेप्टोमाइसिन और अन्य एंटीबायोटिक दवाओं के आने से पहले ही तपेदिक की दरों में कमी आने लगी थी, हलांकि रोग सार्वजनिक स्वास्थ्य के लिये इतना महत्वपूर्ण खतरा बना रहा कि जब 1913 में ब्रिटेन में चिकित्सा अनुसंधान परिषद का गठन किया गया, तो इसका प्रारंभिक ध्यान तपेदिक अनुसंधान पर था। \n\n1946 में, एंटीबायोटिक स्ट्रेप्टोमाइसिन के विकास ने टीबी के प्रभावी उपचार और स्वस्थ करने को वास्तविकता प्रदान की। इस दवा की शुरूआत से पहले एकमात्र उपचार (सेनेटोरिया को छोड़कर) शल्य चिकित्सा थी, \"न्यूमोथोरैक्स तकनीक\" जिसमें संक्रमित फेफड़े का निपात करके उसे \"आराम\" दे कर तपेदिकीय घावों को ठीक होने दिया जाता था। एमडीआर टीबी के उद्भव ने टीबी संक्रमण के उपचार में देखभाल के आम तौर पर स्वीकार किये जाने वाले मानकों के भीतर शल्यक्रिया को फिर से एक विकल्प के रूप में प्रस्तुत किया है। वर्तमान शल्य हस्तक्षेपों में फेफड़ों में रोगात्मक छाती कोटरों (कैविटीज़) (\"ब्लाए\") को निकालना शामिल होता है जिससे कि जीवाणुओं की संख्या को कम और शेष जीवाणुओं को रक्त के प्रवाह में शामिल दवाओं के प्रति अनावरण में वृद्धि की जा सके, जिससे कि कुल जीवाणु भार को कम किया जाता है और प्रणालीगत एंटीबायोटिक चिकित्सा की प्रभावशीलता को बढ़ाया जाता है। 1980 में दवा-प्रतिरोधी विकृतियों में वृद्धि के बाद टीबी को (चेचक \"की तरह\") पूरी तरह से समाप्त करने की उम्मीद घराशायी हो गयी थी। तपेदिक के परिणामी पुनरुत्थान के कारण 1993 में विश्व स्वास्थ्य संगठन द्वारा वैश्विक स्वास्थ्य आपात स्थिति की घोषणा की गयी।\n\nविश्व स्वास्थ्य संगठन और बिल व मेलिंडा गेट्स फाउंडेशन एक नये और तेजी से काम करने वाले निदान परीक्षण को, कम और मध्यम आय वाले देशों में उपयोग किये जाने के लिये सब्सिडी प्रदान रहे हैं। 2011 में संसाधन से गरीब कई स्थानों पर अभी भी केवल थूक माइक्रोस्कोपी का उपयोग किया जाता है।\n\n2010 में, पूरी दुनिया में भारत में टीबी के सबसे अधिक मामले थे, इसके कारणों में एक निजी स्वास्थ्य देखभाल क्षेत्र में खराब रोग प्रबंधन है। संशोधित राष्ट्रीय क्षयरोग नियंत्रण कार्यक्रम जैसे कार्यक्रम, सार्वजनिक स्वास्थ्य सेवा प्राप्त करने वाले लोगों में टीबी स्तर कम करने में सहायता प्रदान कर रहे हैं।\n\nबीसीजी वैक्सीन की सीमाएँ हैं और टीबी के नये टीके को विकसित करने के लिए अनुसंधान जारी है। वर्तमान समय में कई संभावित उम्मीदवार, चिकित्सीय परीक्षण के पहले व दूसरे चरण में हैं। उपलब्ध टीकों की प्रभावकारिता में सुधार करने का प्रयास करने में दो मुख्य दृष्टिकोण उपयोग किये जा रहे हैं। एक दृष्टिकोण में बीसीजी में एक सबयूनिट वैक्सीन जोड़ना शामिल है, जबकि दूसरी रणनीति में नये और बेहतर जीवित टीके बनाने का प्रयास हो रहा है।MVA85A, सबयूनिट वैक्सीन का एक उदाहरण है जिस पर वर्तमान समय में दक्षिण अफ्रीका में परीक्षण चल रहे हैं और यह आनुवंशिक रूप से संशोधित चेचक (वैसीनिया) वायरस पर आधारित है। अव्यक्त और सक्रिय दोनो तरह के रोगों के उपचार में टीको द्वारा एक महत्वपूर्ण भूमिका निभाये जाने की आशा की जा रही है।\n\nआगे की खोज को प्रोत्साहित करने के लिए, शोधकर्ताओं और नीति निर्माताओं द्वारा टीके के विकास हेतु नये आर्थिक मॉडलों को प्रोत्साहन दिया जा रहा है, जिसमें पुरस्कार, कर प्रोत्साहन और अग्रिम बाजार प्रतिबद्धताएं शामिल हैं। स्टॉप टीबी पार्टनरशिप, दक्षिण अफ़्रीकी क्षय रोग वैक्सीन इनीशिएटिव और एरस ग्लोबल टीबी वैक्सीन फाउंडेशन, जैसे कई समूह शोध में शामिल हैं। इनमें से उच्च बोझ वाले देशों में तपेदिक के विरुद्ध एक बेहतर टीके के विकास व लाइसेंस के लिये एरस ग्लोबल टीबी वैक्सीन फाउंडेशन को बिल व मेलिंडा गेट्स फाउंडेशन से 280 मिलियन डॉलर (अमेरिका) से अधिक का उपहार प्राप्त हुआ है।\n\nमाइक्रोबैक्टीरिया, पक्षियों सहित कई भिन्न जानवरों, कृन्तकों, सरीसृप को संक्रमित करते हैं। हालांकि, \"माइकोबैक्टीरियम तपेदिक\", उपजाति शायद ही कभी जंगली जानवरों में मौजूद रही हो। न्यूज़ीलैंड के हिरण झुंडों तथा पशुओं से \"माइकोबैक्टीरियम बोविस\" द्वारा होने वाले वोबाइन तपेदिक को समाप्त करने का प्रयास अपेक्षाकृत सफल रहा है। ग्रेट ब्रिटेन में ऐसे प्रयास कम सफल रहे हैं।\n\n", "id": "486733", "title": "यक्ष्मा"}
{"url": "https://hi.wikipedia.org/wiki?curid=486738", "text": "कंठमाला\n\nकंठमाला लसीका ग्रंथियों का एक चिरकारी रोग (chronic disease) है। इसमें गले की ग्रंथियाँ बढ़ जाती हैं और उनकी माला सी बन जाती है इसलिए उसे कंठमाला कहते हैं। आयुर्वेद में इसका वर्णन 'गंडमाला' तथा 'अपची' दो नाम से उपलब्ध है, जिन्हें कंठमाला के दो भेद या दो अवस्थाएँ भी कह सकते हैं।\n\nछोटी बेर, बड़ी बेर या आँवले के प्रमाण की गाँठें (गंड) गले में हो जाती हैं जो माला का रूप धारण कर लेती है उन्हें गंडमाला कहते हैं। परंतु यह क्षेय है और इसका स्थान केवल ग्रीवा प्रदेश ही नहीं है अपितु शरीर के अन्य भागों में भी, जैसे कक्ष, वक्ष आदि स्थानों में ग्रंथियों के साथ ही इसका प्रादुर्भाव या विकास हो सकता है। गाँठों की शृंखला या माला होने के कारण इसे गंडमाला कहते हैं। ज्ञातव्य है कि मामूली प्रतिश्याय (जुकाम), व्रण इत्यादि कारणों से भी ये ग्रंथियाँ विकृत होकर बढ़ जाती हैं परंतु माला नहीं बन पाती हैं अत: इनका अंतर्भाव इसमें नहीं होता।\n\nइन ग्रंथियों की माला में जब पाक होने लगता है तो उसे 'अपची' कहते हैं। इसका प्रधान लक्षण है कि किसी ग्रंथि के पाक हो जाता है और वह फूटकर बह जाती है, परंतु इसके साथ ही दूसरी ग्रंथि में पाक होने लगता है और वह भी स्रावित हो जाती है। इस प्रकार नई-नई ग्रंथियों का बढ़ना, फूटना और बहना लगा रहता है और यह क्रम चलता ही रहता है। परंतु व्रण भरने पर उसका चिह्न रह जाता है जिससे उसके स्थान का पता लगता रहता है। इस प्रकार बार-बार नई ग्रंथियों का उपचय होने के कारण इसे अपची रोग कहा गया है।\n\nइस संदर्भ में कई लेखकों का दृष्टिकोण है कि गंडमाला और अपची एक ही रोग है और इसकी दो अवस्थाएँ हैं। परंतु यह ज्ञातव्य है कि कुछ ग्रंथियाँ ऐसी होती हैं जिनमें कभी पाक होता ही नहीं और कुछ में होता है। इन दोनों का कारण, लक्षण एवं चिकित्सा सब कुछ भिन्न है अत: इनको दो भिन्न वर्ग भी माना जा सकता है, एक पकनेवाली और दूसरी न पकनेवाली। परंतु कंठमाला में दोनों का अंतर्भाव हो जाता है।\n\nआधुनिक चिकित्सा प्रणाली में कंठमाला का तत्सम रूप सरवाइकल लिंफ़ेडीनाइटिस (ervical lymphadenitis) है। इसमें ग्रीवा प्रदेश की लिंफ़ ग्लैंड की वृद्धि हो जाती है जिन्हें लिम्फ़ नोड (गंड) भी कहते हैं। मुख में, गले के भीतर, कान में या शिर पर किसी प्रकार के शोथ या पाक के कारण ये ग्रंथियाँ बढ़ जाती हैं जो प्रमुख रोग की चिकित्सा या शांति पर पुन: बैठ जाती हैं परंतु इनका स्वरूप कभी माला का नहीं होता और ये चिरकारी भी नहीं होतीं। ये बहुधा आशुकारी ही होती हैं अर्थात्‌ इनका उदय और शांति दोनों कम समय में होती है। चिरकारी प्राकर की ग्रंथियों के मुख्य कारण तीन हैं-\n\n1. क्षयज लसीका ग्रंथि (ट्युबरकुलर लिंफेडिनाइटिस)\n\n2. औपदंशिक लसीका ग्रंथि (सिफ़िलिटि लिंफ़ेडिनाइटिस)\n\n3. लसीका ग्रंथियों के अर्बुद (हाचकिन डिज़ीज़, ल्यूकीमिया इत्यादि)\n\nक्षय रोग की उत्पत्ति क्षय के कीटाणुओं से होती है, ऐसा सिद्ध ही हो चुका है। क्षय के कीटाणु दो प्रकार के होते हैं :\n\n1. ह्यूमन, 2. बोवाइन।\n\nइसमें प्रथम प्रकार के कीटाणुओं से फेफड़े के रोग होते हैं, दूसरे प्रकार के कीटाणुओं से गले के, आँतों के तथा तत्ससंबंधी लसीका ग्रंथियों के। इससे स्पष्ट है कि कंठमाला की उत्पत्ति बोवाइन जाति के कीटाणु से होती है। यह उल्लेखनीय है कि इस प्रकार के कीटाणुओं का संक्रमण गाय के दूध के द्वारा होता है। यदि दूध को अच्छी तरह उबालकर पिया जाए तो इस रोग के होने की संभावना नही रह जाती है।\n\nजहाँ तक इसके लक्षण एवं चिकित्सा का प्रश्न है, यह विशेषकर गले के अगले भाग में ग्रंथियों के रूप में उत्पन्न होता है और क्रमश: पकता एवं फूटता रहता है। साथ ही, राजयक्ष्मा के अन्य सभी लक्षण, जैसे ज्वर, भूख का कम लगना, दुर्बलता आदि भी पाए जाते हैं। इसकी चिकित्सा में सामान्य रूप से स्ट्रेप्टोमाइसिन एवं आइसोनियाज़िड एवं पास का प्रयोग होता है। इस रोग से पूर्ण मुक्त होने के लिए चिकित्सा लंबे समय तक करनी चाहिए। (डेढ़ से दो वर्ष) अन्यथा पुन: प्रादुर्भाव होने का डर बना रहता है। किसी-किसी अवस्था में शल्य चिकित्सा का भी सहारा लेना पड़ता है। साथ ही पौष्टिक आहार एवं उचित आराम की उपयोगिता रोग निवारण से कम नहीं है।\n\nये ग्रंथियाँ बहुधा गर्दन के सामने के भाग में पाई जाती हैं। ये कठिन तथा अपाकी होती हैं। इनमें वेदना भी नहीं होती। अत: ये कंठमाला का स्वरूप नहीं ले पातीं। इनकी उत्पत्ति का कारण उपदंश के जीवाणु हैं। इसकी चिकित्सा भी उपदंश विरोधी चिकित्सा ही है। पहले आर्सेनिक, बिसमथ एवं मर्करी आदि धातुओं का प्रयोग इनकी चिकित्सा में होता था। परंतु ये काफी विषाक्त थे अत: धीरे-धीरे इनका प्रयोग में आना बंद हो गया है। आजकल इसकी सुगम चिकित्सा पेन्सिलीन के द्वारा ही होती है और अब पेन्सिलीन के युग में ग्रीवा के औपदंशिक लसीका ग्रंथियों के रोगी दिखाई भी कम देते हैं।\n\nहाचकिन डिज़ीज़, ल्यूकीमिया एवं लिंफ़ोसार्कोमा मुख्य रूप से लसीका ग्रंथियों के अर्बुद हैं। इनमें हाचकिन डिज़ीज प्रमुख है। लिंफोसार्क्रोमा एक आशुकारी व्याधि है जिसमें दो तीन हफ्ते में ही मृत्यु हो सकती है और ल्यूकीमिया एक प्रकार का रक्त का कैंसर है जिसमें प्लीहावृद्धि विशेष रूप से होती है। रक्तपरीक्षा के द्वारा इसका निर्णय शीघ्र हो जाता है।\n\nहाचकिन डिज़ीज़ मुख्यतया नौजवान व्यक्तियों में पाई जाती है। इसमें गले की विभिन्न लसीका ग्रंथियाँ कुछ तीव्र गति से तथा धीरे-धीरे वृद्धि करती हैं तथा ये त्वचा से अलग रहती हैं। ये स्पर्श में लचीली मालूम पड़ती हैं। कुछ दिनों के बाद रोगी में रक्त की अति क्षीणता हो जाती है तथा रोगी को अनियमित ढंग से ज्वर भी आने लगता है।\n\nसंक्षेप में, यह स्मरणीय है कि ग्रीवा में होनेवाली सभी लसीका ग्रंथियाँ एक ही प्रकार की नहीं होतीं और उनकी चिकित्सा भी भिन्न-भिन्न होती है। सभी ग्रंथियों की कंठमाला शब्द से संबोधित करना भी उचित नहीं है। कंठमाला शब्द क्षयज लसीका ग्रंथियों के लिए विशेष रूप से प्रयोग किया जाता है।\n\n\n", "id": "486738", "title": "कंठमाला"}
{"url": "https://hi.wikipedia.org/wiki?curid=486744", "text": "लसीका पर्व\n\nलसीका पर्व (lymph node) प्रतिरक्षा प्रणाली के भाग हैं और छोटे बेर के आकार के (अण्डाकार) होते हैं। ये शरीर के विभिन्न भागों में स्थित हैं, जैसे कांख (armpit) और पेट आदि। ये लसीका पात्र से परस्पर जुड़े हुए हैं। \n", "id": "486744", "title": "लसीका पर्व"}
{"url": "https://hi.wikipedia.org/wiki?curid=486800", "text": "पार्श्वनाथ अभियांत्रिकी कौलेज\n\nपार्श्वनाथ कॉलेज ऑफ़ इंजीनियरिंग (Parshvanath College of Engineering - पार्श्वनाथ अभियांत्रिकी कॉलेज) एक निजी अभियांत्रिकी कॉलेज है। यह भारत के महाराष्ट्र राज्य के ठाणे जिले में घोडबन्दर मार्ग पे कासर वदवली में स्थित है। यह कॉलेज सन १९९४ में स्थापित किया गया था और पार्श्वनाथ चैरिटेबल ट्रस्ट द्वारा प्रबंधित है। यह एक जैन धार्मिक अल्पसंख्यक कॉलेज है। यह मुंबई विद्यापीठ का एक अभियांत्रिकी कॉलेज है और इसे भारत सरकार के अखिल भारतीय तकनीकी शिक्षा परिषद् (AICTE) और महाराष्ट्र राज्य सरकार के तकनीकी शिक्षा निदेशालय (DTE) से मान्यता प्राप्त है।\n\nयह कॉलेज मुंबई विद्यापीठ की बैचलर ऑफ इंजीनियरिंग (B.E.) डिग्री निम्नलिखित ६ में से किसी १ विषय में प्रदान कर सकता है: मैकेनिकल इंजीनियरिंग (यांत्रिकी अभियांत्रिकी), इंस्ट्रूमेंटेशन इंजीनियरिंग, कंप्यूटर इंजीनियरिंग, इन्फोर्मय्शन टेक्नोलोजी (सूचना प्रौद्योगिकी), सिविल इंजीनियरिंग, इलेक्ट्रॉनिक्स और टेलेकम्यूनिकेशन इंजीनियरिंग। इन स्नातक पाठ्यक्रमों की साधारण अवधि ४ वर्ष है।\n\nयह कॉलेज सन १९९४ में पार्श्वनाथ चैरिटेबल ट्रस्ट द्वारा स्थापित किया गया था। उस समय इस ट्रस्ट के न्यासी श्री टेकचंद शाह थे। शुरुआत में यहाँ ३ विषयों (कंप्यूटर इंजीनियरिंग, इलेक्ट्रॉनिक्स और टेलेकम्यूनिकेशन इंजीनियरिंग, इंस्ट्रूमेंटेशन इंजीनियरिंग) में मुंबई विद्यापीठ की बैचलर ऑफ इंजीनियरिंग डिग्री प्रदान की जाती थी। छात्रों के पहले बैच ने १९९८ में स्नातक की उपाधि प्राप्त की। बाद में नए अभियांत्रिकी विभां शुरू किये गए: १९९६ में मैकेनिकल इंजीनियरिंग (यांत्रिकी अभियांत्रिकी) (छात्रों के पहले बैच ने २००० में स्नातक की उपाधि प्राप्त की), २००० में इन्फोर्मय्शन टेक्नोलोजी (सूचना प्रौद्योगिकी) (छात्रों के पहले बैच ने २००४ में स्नातक की उपाधि प्राप्त की) और २०१० में सिविल इंजीनियरिंग (छात्रों का पहला बैच २०१४ में स्नातक की उपाधी प्राप्त करेगा)। सभी अभियांत्रिकी विभाग मुंबई विद्यापीठ की डिग्री प्रदान करते हैं।\n\nयह कॉलेज अपने पुराने, ४-मंज़ली परिसर (कैम्पस) से नए, ५-मंज़ली परिसर में २००५ में स्थानांतरित हुआ। उसके बाद पुराना परिसर/इमारत एक \"पौलीटैक्निक\" की तरह इस्तमाल किया गया, जहां ३ वर्षीय अवधि के अभियांत्रिकी डिप्लोमा प्रदान किये जाने लगे. २०१० तक दोनों डिग्री कॉलेज और डिप्लोमा पोलीटेकनिक के प्रशासनिक और वित्तीय कार्यालय एक ही थे, जो पुराने परिसर में स्थित थे। २०१० में दोनों संस्थानों को अपने अलग-अलग कार्यालय मिले, जो उनके अपने परिसर में ही स्थित थे।\n\nअतीत में इस कॉलेज के कुछ विवाद और मुद्दे खड़े हुए हैं, जो इस अनुच्छेद की \"मुद्दे और विवाद\" धारा में अलग से वर्णित किये गए हैं।\n\nइस कॉलेज का पहला परिसर (कैम्पस) घोडबन्दर मार्ग के दक्षिणी ओर एक ४-मंज़िली इमारत थी। नया परिसर एक ५-मंज़िली इमारत है, जो घोडबंदर मार्ग की उत्तरी ओर स्थित है। यह इमारत \"\"वीरमाता हीराबेन पी. शाह फ़ार्मसी कॉलेज\"\" की ६-मंजिली इमारत से जुड़ी हुई है। फ़ार्मसी कॉलेज भी पार्श्वनाथ चैरिटेबल ट्रस्ट द्वारा प्रबंधित है। दोनों इंजीनियरिंग और फ़ार्मसी कॉलेज अन्दर से जुड़े हुआ हैं, पर दोनों के अलग-अलग कार्यालय, कक्षाएं, पुस्तकालय, प्रयोगशालाएं, सेमिनार हॉल इत्यादी हैं। केवल कैंटीन एक है, जो फ़ार्मसी कॉलेज की तल मंज़िल में स्थित है।\n\nपुराने परिसर में अब \"\"एम्. एम्. जे. शाह पौलीटैक्निक\"\" है जो ३-वर्षीय इंजीनियरिंग डिप्लोमा प्रदान करती है।\n\nकॉलेज का कैम्पस घोडबंदर मार्ग पे कासर वडवली नाका में स्थित है। पास के कुछ रुची के स्थानों में शामिल है: खरीदारी परिसर जहां हाइपरसिटी मॉल, बिग मैगा मार्ट, मैकडॉनल्ड्स फ़ास्ट फ़ूड रेस्तरां हैं। पास में कुछ व्यावसायिक इमारत (जैसे की जी-कौर्प की इमारत) और कई मौजूदा और निर्माणाधीन आवासीय क्षेत्र भी हैं।\n\nविभिन्न छोटे स्थानीय दुकानें और रेस्तरां भी पास में मौजूद हैं।\n\nइस कॉलेज में छात्रों के अनेक क्लब और सोसाइटी हैं। इनमें से एक प्रमुख क्लब है \"पेहेल\" जो सामाजिक कार्य के लिए समर्पित छात्रों का क्लब है। यह शैक्षिक वर्ष २००९-१० में प्रथम वर्षीया छात्रों द्वारा स्थापित किया गया था और आज तक इसके सदस्यों ने अनेक सामाजिक कार्य किये हैं, जैसे रक्तदान शिविर, नगरपालिका विद्यालयों के लिए छात्र गतिविधी दिन, वंचितों अनर बेघर के लिए दान, आदि। \n\n", "id": "486800", "title": "पार्श्वनाथ अभियांत्रिकी कौलेज"}
{"url": "https://hi.wikipedia.org/wiki?curid=486801", "text": "जोश कीटन\n\nयहोशू लुइस वीनर (अंग्रेजी: Josh Keaton, Joshua Luis Wiener) एक अमेरिकी अभिनेता, आवाज अभिनेता, गायक और संगीत निर्माता है।\n\n", "id": "486801", "title": "जोश कीटन"}
{"url": "https://hi.wikipedia.org/wiki?curid=486820", "text": "ज्यामितीय प्रकाशिकी\n\nप्रकाशिकी ज्यामितीय (Geometrical Optics) प्रकाशिकी का वह भाग है जो प्रकाश को 'किरण' जैसा मानकर उसकी गति का अध्ययन किया जाता है। इसलिये इसे 'किरण प्रकाशिकी' (ray optics) भी कहते हैं। किरण प्रकाशिकी की मान्यता के अनुसार जब तक समांगी माध्यम में प्रकाश गति करता है तब तक उसका मार्ग सीधी रेखा में होता है। जहाँ पर दो माध्यम मिलते हैं, वहाँ प्रकाश किरणे मुड़ जाती हैं (किरणे दो भागों में बंट भी सकतीं हैं।)\n\nवस्तुतः प्रकाशिकी का बड़ी सीमा तक सरलीकरण ही ज्यामितीय प्रकाशिकी है। ज्यामितीय प्रकाशिकी के अन्तर्गत प्रकाश के विवर्तन और व्यतिकरण की कोई व्याख्या नहीं दी जा सकती। किन्तु ज्यामितीय प्रकाशिकी छबियों के निर्माण एवं प्रकाशिक विपथम (optical aberrations) आदि की व्याख्या करने में सक्षम है। दूसरे शब्दों में, ज्यामितीय प्रकाशिकी के द्वारा परिणाम तब तक शुद्ध आते हैं जब तक वस्तुओं का आकार प्रकाश के तरंगदैर्घ्य की तुलना में काफी बड़ा हो।\n\nज्यामितीय प्रकाशिकी, प्रकाशिकी का वह अंग है जिसमें प्रकाश की किरणों की ज्यामिति तथा प्रकाशकीय तंत्र (optical system) द्वारा प्रतिबिंब-निर्माण-प्रक्रिया का अध्ययन किया जाता है। इसमें प्रकाशीय उपकरणों (optical instruments) के गुणों तथा उन लेंस|लेंसों]], दर्पणों एवं समपार्श्वो (प्रिज्म) का विवरण सन्निहित होता है जिनके द्वारा प्रकाशीय उपकरणों की रचना होती है।\n\nयह सुज्ञात तथ्य है कि प्रकाश की किरणें सरल रेखा में गमन करती हैं। उनके इस गुण को प्रकाश का ऋजुरेखीय संचरण (rectilinear propagation of light) कहते हैं। जिस पदार्थ से होकर प्रकाश की किरणें गुजरती हैं, उसे 'माध्यम' (medium) कहते हैं। जब प्रकाश की किरणें किसी माध्यम से चलकर दूसरे माध्यम में पहुँचती हैं तो तीन क्रियाएँ होती हैं :\n\n(1) प्रकाश की किरणों का कुछ, या अधिक, भाग दोनों माध्यमों के विभाजक तल से पहले ही माध्यम में वापस लौटा दिया जाता है। इस क्रिया का परावर्तन (Reflection) कहते हैं।\n\n(2) प्रकाश की किरणों का कुछ भाग विभाजक तल पर अवशोषित हो जाता है। और\n\n(3) प्रकाश की किरणों का शेष भाग दूसरे माध्यम में चला जाता है। इस क्रिया को अपवर्तन (refraction) कहते हैं।\n\nज्यामितीय प्रकाशिकी कुछ सरल मान्यताओं (नियमों) पर आधारित है। वे हैं -\n\n(१) समांग माध्यम में प्रकाश की किरणें सरल रेखा में चलतीं हैं।\n\n(२) प्रकाश किरणों के स्वतंत्र वितरण का नियम\n\n(३) परावर्तन का नियम\n\n(५) प्रकशपुंज (light beam) की उत्क्रमगति का नियम - इसके अनुसार, किसी प्रकाश पुंज की गति को, उसकी आगे की तरफ की गति के ठीक विपरीत दिशा में गति करते हुए भी माना जाता है।\n\nपरावर्तन और अपवर्तन प्रक्रिया के समय प्रकाश की किरणें कुछ नियमों का पालन करती हैं।\n\nपरावर्तन संबंधी नियम निम्नलिखित है :\n\n1. आपाती किरण, विभाजक तल में आपतन बिंदु पर डाला गया अभिलंब एवं परावर्तित किरण, तीनों एक ही तल में स्थित होते हैं\n\n(2) आपाती एवं परावर्तित किरणें अभिलंब के परस्पर विपरीत ओर स्थित होती हैं और\n\n(3) आपतन एवं परावर्तन कोण परस्पर बराबर होते हैं।\n\nअपवर्तन संबंधी नियम निम्नलिखित हैं :\n\n1. आपाती किरण, विभाजक तल में आपतन बिंदु पर डाला गया अभिलंब एवं अपवर्तित किरण, तीनों एक ही तल में स्थित होते हैं।\n\n2. आपाती एवं अपवर्तित किरणें अभिलंब के परस्पर विपरीत ओर स्थित होती हैं। और\n\n(3) आपतन एवं अपवर्तन कोणों की ज्याओं (sines) में एक स्थिर अनुपात होता है। इस अनुपात को ग्रीक अक्षर म्यू (m) द्वारा व्यक्त किया जाता है और इसे पहले माध्यम के सापेक्ष दूसरे माध्यम का अपवर्तनांक कहा जाता है।\n\nसामान्यत: व्यवहृत होनेवाले प्रकाशीय यंत्रों के अपवर्तक तल ऐसे परिक्रमण तल (surface of revolution) होते हैं, जिनका सममिति अक्ष (axis of symmetry) सर्वनिष्ठ (common) होता है। इस सममिति से यह स्पष्ट हो जाता है कि अक्ष पर स्थित प्रत्येक बिंदु का बिंब अक्ष पर ही स्थित किसी दूसरे बिंदु पर बनता है। दूसरे शब्दों में कहा जा सकता है कि संपूर्ण अक्ष स्वयं अपना ही बिंब होता है।\n\nकिसी अपवर्तक तंत्र के अक्ष पर एक ऐसा बिंदु होता है जिससे निकलनेवाली प्रकाश की किरणें अपवर्तक तंत्र के बाहर अक्ष के समांतर निकलती हैं और इस प्रकार उस बिंदु का बिंब अनंत (infinity) पर बनता है। उस बिंदु को अपवर्तक तंत्र (या लेंस) का प्रथम फोकस बिंदु कहते हैं। प्रथम फोकस बिंदु से होकर अक्ष के समकोणिक खींचा हुआ माना गया तल प्रथम फोकस तल कहा जाता है। इस तल के किसी बिंदु से चलनेवाली किरणें अपवर्तन के उपरांत परस्पर समांतर हो जाती है।\n\nद्वितीय फोकस बिंदु अपवर्तक तंत्र के अक्ष पर स्थित वह बिंदु है जिसपर अनंत से अक्ष के समांतर आनेवाली सभी किरणें अभिसरित (converge) होती हैं, अर्थात्‌ जिस बिंदु पर, अनंत पर स्थित वस्तु का बिंब बनता है। इस बिंदु से अक्ष के समकोणिक कल्पित समतल को द्वितीय फोकस तल कहते हैं।\n\nकिसी लेंस के प्रथम फोकस बिंदु से अपसारित (diverge) होनेवाली किरणों का शंकु लेंस के दोनों धरातलों पर विचलित होता है। आपाती किरणो को आगे की ओर तथा निर्गत किरणों को पीछे की ओर बढ़ाने पर, जो परिच्छेद बिंदु मिलते हैं, वे सर्वनिष्ठ तल पर स्थित होते हैं, जिसे लेंस का प्रथम मुख्य समतल कहते हैं। लेंस के दो धरातलों पर दो बार विचलन, मुख्य समतल पर किरण के एक ही बार विचलन के तुल्य होता है। इसी प्रकार लेंस के अक्ष के समांतर आनेवाली किरणें अपवर्तन के उपरांत द्वितीय फोकस बिंदु की ओर अग्रसर होती हैं। यदि आपाती किरणों को आगे की ओर तथा अपवर्तित किरणों को पीछे की ओर बढ़ाया जाय तो उनके परिच्छेद बिंदु एक समतल पर स्थित होंगे, जिसे द्वितीय मुख्य समतल कहते हैं। इन समतलों के अक्ष के साथ परिच्छेद बिंदु को क्रमश: प्रथम तथा द्वितीय मुख्य बिंदु कहते हैं। प्रथम फोकस दूरी तथा द्वितीय मुख्य बिंदु से द्वितीय फोकस बिंदु की दूरी को द्वितीय फोकस दूरी कहते हैं।\n\nप्रकाशीय यंत्रों के निर्माण में कई बातों का ध्यान रखना पड़ता है, विशेषकर यह कि किसी बिंदुवत्‌ वस्तु से आनेवाली सभी किरणें एक बिंदुवत्‌ बिंब पर ही एकत्र हों, अर्थात्‌ वे विपथन (aberration) के दोष से मुक्त हों। इस हेतु यह आवश्यक है कि बिंब में गोलीय तथा वर्णी विपथन न होने पाएँ, अन्यथा बिंब विकृत होगा और एक स्थान पर बनने के बजाय भिन्न भिन्न रंगों के कई बिंब बन जाएँगे। इन समस्याओं के निदान के लिये एक अभिलक्षण फलन ढूँढ़ना पड़ता है।\n\nकिसी वस्तु से चलकर अपवर्तक तल पर पहुँचनेवाली सभी किरणों द्वारा बननेवाले बिंब का विवेचन करने पर हमें पता चलता है कि वह बिंब क्षेत्रवक्रता (field curvature) तथा विकृति (distortion) आदि दोषों से युक्त रहता है। इसलिये गाउस ने केवल उन्हीं किरणों तक विचार सीमित रखने का सुझाव दिया, जो अपवर्तक प्रणाली के अक्ष के अत्यंत निकट से गमन करती हैं।\n\n", "id": "486820", "title": "ज्यामितीय प्रकाशिकी"}
