{"url": "https://hi.wikipedia.org/wiki?curid=495808", "text": "लेवी स्ट्रास\n\nक्लौड लेवी स्ट्रास (28 नवम्बर 1908-30 अक्टूबर 2009) एक फ्रांसीसी मानव विज्ञानी और नस्ल विज्ञानी थे | इनको, जेम्ज़ जोर्ज फ्रेज़र के साथ \"आधुनिक मानव विज्ञान के पिता\" कहा जाता है |\n\nलेवी सटराओस 28 नवम्बर 1908 में बरसल्ज़ में एक यहूदी फ्रांसीसी घराने में पैदा हुए। उन्हों ने पैरिस में सोरबोन से शिक्षा हासिल की। 1930 के दहाके में ब्राज़ील के जंगलों में रहने वाले क़बाइलीयों पर तहक़ीक़ की थी। दूसरी आलमी जंग के बाद उन्हों ने कुछ अर्सा अमरीका में गुज़ारा जहां उन की माहिर बशरियात फ़राँज़ बवाज़ से मुलाक़ात हुई जो उन के लिए एक अहम दोस्त और दानिश्वर साबित हुए। फ़्रांस वापसी के बाद लेवी सटराओस ने अपना काम जारी रखा और शौहरत पाई। इन की अहम किताबों में दी एलीमैंटरी स्ट्रक्चरज़ आफ़ किन शिप और दा सीवेज माईंड शामिल हैं।\n\nकलाओद लेवी सटराओस का बीसवीं सदी के अहम और इंतिहाई बाअसर दानिश्वरों में शुमार किया जाता है। उन्हों ने तक़रीबन साठ साल पहले बशरियात मैं सटकचरलिसज़म का नज़रिया ब्यान किया था। इस नज़रिए के तहत ये सोच पेश की गई थी कि साख़त को अमल से ज़्यादा एहमीयत होती है। इस से पहले स्ट्रक्चरल सोच लिसानियात की तहक़ीक़ में इस्तिमाल की गई थी लेकिन लेवी सटराओस ने उसे इंसानी मुआशरों और रिश्तों की तहक़ीक़ में इस्तिमाल किया और यूं उस की रोशनी में माशरों की सक़ाफ़्त और ख़ानदानी तंज़ीम का तक़ाबुली मुताला किया।\n\n30 अक्टूबर 2009 को सौ साल की उम्र में इनका दिहांत हो गया |\n", "id": "495808", "title": "लेवी स्ट्रास"}
{"url": "https://hi.wikipedia.org/wiki?curid=495811", "text": "कूफ़ा\n\nकूफ़ा () इराक़ के नजफ़ प्रान्त में फ़ुरात नदी के किनारे स्थित एक शहर है। यह इराक़ की राजधानी बग़दाद से १७० किमी दक्षिण में और प्रांतीय राजधानी नजफ़ से १० किमी पूर्वोत्तर में पड़ता है।\n\nसामर्रा, करबला, काज़िमिया और नजफ़ के साथ कूफ़ा शिया इस्लाम के पांच सबसे महत्वपूर्ण इराक़ी शहरों में गिना जाता है। यह इस्लाम के पैग़म्बर मुहम्मद के दामाद, अली इब्न अबु तालिब की अंतिम राजधानी थी। इस्लाम की सबसे प्राचीन मस्जिदों में से एक, महान कूफ़ा मस्जिद, इसी शहर में स्थित है।\n\n", "id": "495811", "title": "कूफ़ा"}
{"url": "https://hi.wikipedia.org/wiki?curid=495827", "text": "कार्बनिक अम्ल\n\nकार्बनिक अम्ल (organic acid) वे कार्बनिक यौगिक हैं जिनमें अम्लीय गुण होते हैं। इनमें से कार्बोक्सिलिक अम्ल सर्वाधिक आम हैं। सल्फोनिक अम्ल, अल्कोहल आदि अन्य कार्बनिक अम्ल हैं। कार्बनिक अम्ल प्रायः फलों के रसों में पाये जाते हैं।\n\nकार्बनिक अम्लों के कुछ उदाहरण ये हैं-\n", "id": "495827", "title": "कार्बनिक अम्ल"}
{"url": "https://hi.wikipedia.org/wiki?curid=495870", "text": "काला जादू\n\nकाला जादू पारम्परिक रूप से पराप्राकृतिक शक्तियों अथवा दुष्ट शक्तियों की सहायता से अपने स्वार्थी उद्देश्यों को पूर्ण करने के लिए किया जाने वाला एक जादू है।\nकाला जादू एक ऐसी बुरी शक्ति या बुरी ऊर्जा जो किसी पर बुरा प्रभाव डालती है यह एक प्रकार नकारात्मक दृष्टि है और इस नकारात्मक दृष्टि से बचाने के लिए वास्तुशास्त्र में सकारात्मक ऊर्जा को बढ़ने के लिए प्रावधान है वास्तुशास्त्र के अनुसार ये सकारात्मक ऊर्जा कला जादू और नकारत्मक ऊर्जा का प्रभाव काम करती है सकारत्मक ऊर्जा को बढ़ाने के लिए वास्तुशास्त्र मे कई प्रकार के प्रावधान भी इंगित है जैसे उदहारण के लिए किसी भी प्रकार के वास्तु दोष को दूर करने के लिए घर की छत या छाजे पर उत्तर पूर्व दिशा में पांच तुलसी के पौधे लगाना चाहिए। अगर पांच नहीं लगा सकते तो कम से कम एक तुलसी का पौधा इस दिशा में जरुर लगाएं। इससे घर में आने वाले नकारात्मक प्रभाव में कमी आती है। वास्तुविज्ञान और वास्तुशास्त्र में विस्तार से बताया गया है बाहर से घर में आने वाले लोग भी कई बार कोई नकारात्मक उर्जा को अपने संग लेकर आते हैं। और वास्तु विज्ञानं के आधार पर जिनके घर के प्रवेश द्वार पर तुलसी का पौधा होता है उनके घर में इस तरह के नकारात्मक उर्जा का प्रवेश नहीं हो पाता है।\n", "id": "495870", "title": "काला जादू"}
{"url": "https://hi.wikipedia.org/wiki?curid=495892", "text": "शनि\n", "id": "495892", "title": "शनि"}
{"url": "https://hi.wikipedia.org/wiki?curid=495911", "text": "इराक़ के प्रान्त\n\nइराक़ में १८ प्रांत हैं जिन्हें मुहाफ़ज़ाह () कहा जाता है, यानि वह क्षेत्र जो किसी राज्यपाल () या हाफ़िज़ की निगरानी में रखे गए हों। इन प्रान्तों का ब्यौरा नीचे के विभाग दिया गया है और इनमें से तीन (अरबील, दोहूक, सुलयमानियाह) इराक़ी कुर्दिस्तान का हिस्सा माने जाते हैं और यहाँ पर क्षेत्रीय कुर्दी सरकार का स्वशासन है।\n\n", "id": "495911", "title": "इराक़ के प्रान्त"}
{"url": "https://hi.wikipedia.org/wiki?curid=495916", "text": "बग़दाद प्रान्त\n\nबग़दाद प्रान्त, जिसे अरबी में मुहाफ़ज़ात​ बग़दाद () कहते हैं इराक़ का एक प्रान्त है, जो इराक़ की राजधानी भी है। यह इराक़ के १८ प्रान्तों में क्षेत्रफल के हिसाब से सबसे छोटा है, लेकिन इसकी आबादी सभी अन्य प्रान्तों से अधिक है। यह इराक़ का सबसे विकसित प्रान्त है। दजला नदी (टिगरिस नदी) इस प्रान्त से गुज़रती है और उसपर कम-से-कम १२ पुल हैं।\n\n'बग़दाद' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। माना जाता है कि 'बग़दाद' का नाम फ़ारसी भाषा से आया है और यह 'भगवान की देन' का अर्थ रखता था। संस्कृत और फ़ारसी दोनों हिन्द-ईरानी भाषा-परिवार की बहने हैं इसलिए उनमें आपस में बहुत से सजातीय शब्द हैं। 'बग़' शब्द 'भगवान'/'भाग' इत्यादि से सम्बन्ध रखता है और 'दाद' शब्द 'देने'/'दाता' इत्यादि से।\n\nबग़दाद प्रान्त में शिया और सुन्नी की मिश्रित आबादी रहती है। कुछ स्रोतों के अनुसार प्रान्त में सुन्नियों का बहुसंख्या है।\n\n", "id": "495916", "title": "बग़दाद प्रान्त"}
{"url": "https://hi.wikipedia.org/wiki?curid=495918", "text": "सर्वेक्षण पट्ट\n\nसर्वेक्षण पट्ट या 'प्लेन टेबुल' (plane table ; १८३० के पहले 'plain table') सर्वेक्षण में उपयोगी एक उपकरण है। सर्वेक्षण पट्ट एक ठोस समतल प्रदान करता है जिस पर ड्राइंग, चार्ट और मानचित्र बनाए जाते हैं। \n\nप्लेनटेबुल सर्वेक्षण (Planetable Survey) सर्वेक्षण की बड़ी अनोखी विधि है। सर्वेक्षण की अन्य अधिकांश विधियों में पृथ्वी की सतह पर बिंदुओं की माप लेकर, उनका अलग से परिकलन एवं आलेखन (plotting) किया जाता है। सर्वेक्षण हेतु विस्तृत क्षेत्र में प्रत्येक वांछित बिंदु की माप लेकर आलेखन करना आसध्य परिश्रमवाला ही नहीं असंभव भी है। प्लेनटेबुल सर्वेक्षण में यही असाध्य अध्यवसाय अत्यंत साध्य बन गया है। प्लेनटेबुल सर्वेक्षण की क्रिया ऐसी है कि इसमें पृथ्वी की सतह पर बिना वास्तविक माप लिए बिंदुओं की सापेक्ष स्थितियों का सीधा और सही आलेखन हो सकता है। यहीं इसकी विशेषता है। इसके अतिरिक्त प्रयुक्त उपकरण सस्ते और सरल एवं कार्यवाहक सामान्य शिक्षाप्राप्त सर्वेक्षक हो सकता है। इन आकर्षक गुणों के कारण सभी देशों में इस विधि का व्यापक रूप से प्रयोग होता है।\n\nइस कार्य में निम्नलिखित उपकरण प्रयुक्त होते हैं। (१) प्लेनटेबुल या पटल, (२) तिपाई (stand), (३) दर्श रेखी (sight rule), (४) स्पिरिट लेबिल तथा तलमापी (spirit level) तथा (५) चुंबकीय दिक्सूचक (magnetic compass)।\n\nप्लेनटेबुल बनाने के लिए भली प्रकार मौसम के प्रभाव से पकी लकड़ी १२ से १५ सेमी. चौड़ी और दो से तीन सेंमी. मोटी पट्टियों को भली प्रकार जोड़कर ७५ x ६० या ६० x ५० वर्ग सेंमी. का आयताकार प्लेनटेबुल तख्ता तैयार किया जाता है। इसकी एक सतह भली प्रकार छीलकर और रँदकर एकदम समतल कर दी जाती है। दूसरी ओर प्लेनटेबुल के केंद्र पर धातु की एक चकती लगा दी जाती है, जिसमें तिपाई पर कसने के लिए चूड़ियाँ कटी रहती हैं।\n\nतिपाई में तीन पैर पेचों द्वारा सिर से जुड़े रहते हैं। पेच ढीले करके पैर खिसकाए जा सकते हैं और तिपाई का सिर एकदम क्षैतिज किया जा सकता है। तिपाई के सिर के बीचोबीच बने छेद में प्लेनटेबुल कसा जा सकता है। पैरों को खिसकाकर प्लेनटेबुल को भी स्पिरिट लेबिल से देखकर क्षैतिज किया जा सकता है। प्लेनटेबुल को कसनेवाले पेच को ढीला करके तख्ते को क्षैतिज तल में घुमाया जा सकता है और मनचाही स्थिति में कसकर स्थिर किया जा सकता है।\n\nदर्शरेखी (sight rule)६० या ७५ सेंमी. लंबी, एक सेंमी. मोटी और लगभग पाँच सेंमी. चौड़ी धातु या लकड़ी का बना होता है। इसके दोनों लंबे किनारे एकदम सीधे और एक ओर को ढालू होते हैं, जिससे सीधी और सही रेखा खींचना संभव हो सके। दर्शरेखी के दोनों सिरों पर दो दृश्य-वेधिकाएँ या पत्तियाँ (sight vanes) लगी रहती हैं। एक पत्ती के बीच में एक झिरी (slit) कटी होती है, जिसमें से झाँककर सर्वेक्षक अपने लक्ष्य को देखता है और दूसरी पत्ती के बीच एक धागा (thread) पिरोकर दोनों पत्तियों के सिरों पर तान देता है। एक पत्ती में कटी झिरी, दूसरे में पिरोया और पत्तियों के सिरों पर तना धागा इस प्रकार रखे जाते हैं कि वह एक ही समतल में पड़ें। जब दर्शरेखी क्षैतिज पटल पर रखा हो तो झिरी और धागा पटल के तल पर लंब होंगे। यदि झिरी से झाँककर धागे से कटता कोई भी दूर का बिंदु या वस्तु देखी जाए तो दर्शरेखी प्रेक्षक की स्थिति से उस बिंदु या वस्तु की दिशा बताएगा। यदि प्लेनटेबुल पर कागज मढ़ा हो और उसपर प्रेक्षक की स्थिति चिन्हित हा, तो उस समय दर्शरेखी का एकरेखी किनारा प्रेक्षक की कागज पर लगी स्थिति को स्पर्श करता हुआ रख जाए और झिरी से होकर धागे पर कटती वस्तु या बिंदु देखकर दर्शरेखी के स्पर्शी किनारे पर रेखा खींच दी जाए तो वह प्रेक्षक की स्थिति से उस वस्तु या बिंदु की दिशारेखा होगी, जिसे किरण (ray) कहते हैं। यही क्रिया किसी दूसरी स्थिति से दोहराने पर एक ही बिंदु की दो स्थितियों से दो किरणें आपस में कटकर प्रतिच्छेद बिंदु (point of intersection) पर उसकी सही सापेक्ष स्थिति दे देंगी।\n\nचुंबकीय दिक्सूचक एक आयताकार, काच के ढक्कनवाले, पीतल के वक्स में चुंबक की एक सुई को एक कीली पर आलंबित करके बनाते हैं। प्रयोग न होने पर सुई को आलंब से उठाकर स्थिर करने का उपाय भी रहता है। इससे प्लेनटेबुल को प्रत्येक स्थिति पर सही दिशाओं में रखने में सहायता मिलती है।\n\nकाच की नली में हलका द्रव भरकर दोनों ओर से ऐसे बंद किया जाता है कि उसके अंदर वायु का एक बुलबुला बना रहे। नली का आकार हलका वक्र लिए होता है। इसे धातु की एक चौकोर नली में ऐसे दृढ़ बंद करते हैं कि वक्र नली का उभरा भाग धातु की नली की एक सतह पर कटे छेद से दिखाई पड़ता रहे। इसे स्पिरिट लेविल या तलमापी कहते हैं। यदि स्पिरिट लेविल तिपाई पर कसे चित्रपटल पर रखा जाए और तिपाई के पैर ऐसे जमा दिए जाएँ कि तलमापी को किसी भी दो समकोण दिशाओं में प्लेनटेबुल पर रखने से उसका बुलबुला केंद्रित (centred) रहे तो प्लेनटेबुल क्षैतिज हो जाता है। प्लेनटेबुल क्षैतिज न होने से बिंदुओं की खींची गई किरणें प्रधानत: बहुत ऊँचे या नीचे में स्थित होने से गलत होंगी। अत: बिंदुओं की सही सापेक्ष स्थितियाँ प्राप्त नहीं होंगी।\n\nवर्गांकित कागज पर सर्वेक्षण हेतु क्षेत्र में स्थित, ऐसे विंदुओं का, जिनके नियामक ज्ञात हों, वांछित पैमाने पर आलेखन कर दिया जाता है। यह कागज प्लेनटेबुल पर मढ़ दिया जाता है। कागज मढ़ने के कई तरीके हैं। यदि सर्वेक्षण कार्य बहुत थोड़े समय का हो तो कागज बटन पिनों से तख्ते पर मढ़ दिया जाता है। यदि एक या दो सप्ताह का सर्वेक्षण हो, जिसमें कागज एकदम स्थिर रहना आवश्यक हो, तो कागज के चारों किनारों पर एक सबल पतले कागज की झालर या मगजी लगाकर, उस झालर के बढ़े भाग को पटल पर दृढ़ता से चिपका देते हैं। लंबी अवधि तक चलनेवाले सर्वेक्षण, या जिसमें कागज का पूर्णतया स्थिर रहना आवश्यक हो उसमें, कागज को पटल से लगभग १५ सेंमी. अधिक लंबे और चौड़े कपड़े पर चिपका देते हैं। फिर कपड़ा प्लेनटेबुल की सतह पर दृढ़ता से खींचकर चिपका दिया जाता है। जब कपड़े पर चिपका कागज प्लेनटेबुल पर लगाते हैं तो कागज पर वर्गांकन और नियंत्रण विंदुओं का आलेखन कागज को पटल पर मढ़ने के बाद करते हैं।\n\nतदुपरांत जिस क्षेत्र में सर्वेक्षण करना होता है, सर्वेक्षक उसमें स्थित एक ऐसे नियंत्रण विंदु पर प्लेनटेबुल ले जाता है जो उसके कागज पर अंकित हो। ऐसे विंदु को स्टेशन कहते हैं। स्टेशन के ऊपर तिपाई को उसके पैर फैलाकर लगभग क्षैतिज रखा जाता है और उसपर पटल कस दिया जाता है। उसपर तलमापी को दो क्रमानुगत समकोण स्थितियों में रखकर तिपाई के पैरों को ऐसे जमाया जाता है कि बुलबुला केंद्रित रहे। इससे प्लेनटेबुल क्षैतिज हो जाता है। इसके बाद दिक्स्थापन किया जाता है।\n\nदिक्स्थापन प्लेनटेबुल की उस दशा को कहते हैं जब प्लेनटेबुल के चित्र पर अंकित नियंत्रण विंदुओं को कागज पर जोड़नेवाली रेखाएँ उन्हीं विंदुओं को पृथ्वी पर जोड़नेवाली रेखाओं के समानांतर हो जाएँ। यह दशा प्राप्त करने के लिए सर्वेक्षक निम्न क्रिया करता है : कल्पना करें, सर्वेक्षक भूमि पर बने A विंदु पर खड़ा है जिसकी कागज पर लगी a स्थित है। इसी प्रकार एक दूसरे विंदु की भौमिक और आलेखित स्थितियाँ क्रमश: B और b हों, तो सर्वेक्षक अपने दर्शरेखी का एक किनारा ऐसे रखता है कि (i) वह a और b पर स्पर्शी रहे, (ii) धागेवाली लक्ष्य-वेधिका b की ओर और झिरी वाली लक्ष्य-वेधिका a की ओर रहे। तब वह प्लेनटेबुल को तिपाई पर ऐसे घुमाता है कि दर्शरेखी की झिरी से B बिंदु धागे पर कटता दिखाई दे। ऐसी दशा प्राप्त होने पर वह प्लेनटेबुल कस देता है। इस प्रकार पटलचित्र अपनी सही की दिशाओं में स्थापित हो जाता है। इस दशा में यदि दर्शरेखी निर्देशक (fiducial) धार सर्वेक्षक की स्थिति a और किसी भी दूसरे आलेखित विंदु को स्पर्श करती रखी जाए तो झिरी से देखने पर देखे जानेवाले विंदु की भौमिक स्थिति धागे पर कटेगी। यह स्मरणीय है कि झिरी सदैव प्रेक्षक की ओर तथा धागे वाली दृश्यवेधिका देखे गए विंदु की ओर रहेगी।\n\nउपर्युक्त दशा में पटलचित्र लाकर, सर्वेक्षक अपनी आलेखित स्थिति अ विंदु पर अपनी पेंसिल के सहारे दर्शरेखी की धार विंदु के स्पर्शी रखकर, अन्य विंदुओं को झिरी से आगेवाले झरोखे में धागे पर कटता देखता है और उनकी ओर किरणें खींचता है। ऐसी किरणें वह उन सभी विंदुओं की ओर खींचता है जिन्हें वह मानचित्र पर दर्शाना चाहता है, जैसे गाँव, नदी, सड़कों आदि के मोड़ और संगम। मोड़ और संगम विंदु ही इसलिए नेता है कि ऋजु भाग तो वह विंदु मिलाती रेखाओं से भी बना सकत है। यही क्रिया वह दूसरे स्टेशनों पर दोहरात है। इससे किन्हीं भी दो स्टेधनों से दी गई एक ही बिंदु की किरणें आपस में कटकर, प्रतिच्छेदन पर विंदु की सही सापेक्ष स्थिति दे देंगी। यह स्थितियाँ उसी पैमाने पर होंगी जिसपर चाँदों का आलेखन होगा। यह पटलचित्रण की प्रतिच्छेद विधि (method of intersection) कहलाती है। यदि किरणें खींचकर, उन्हीं विंदुओं की क्रमश: दूरी नापकर, किरण पर पैमाने से काट ली जाए तो भी सही विंदु प्राप्त हो जाता है। इसे सर्वेक्षण की विकिरण (radiation) विधि कहते हैं। किसी नदी, नहर, मार्ग आदि रेखक चीजों के किनारे स्थित एक स्टेशन से दूर स्थित अदृश्य स्टेशन तक क्रमानुगत किरणें देकर दूरी नापकर, विंदु लगाते हुए उनका सर्वेक्षण हो तो उसे चंक्रमण (traverse) सर्वेक्षण कहते हैं।\n\nकटे विंदुओं को रेखाओं द्वारा मिलाकर सर्वेक्षक वस्तुओं की आकृतियाँ बना देता है। मानचित्र को देखकर भूमि पर और भूमि से मानचित्र पर बनी वस्तुओं को पहचानने के लिए सांकेतिक चिह्नों का वह प्रयोग करता है, जिससे सामान आकृतियों में भी विभेदन हो सके। उदाहरणार्थ, नहर, सड़क, रेलमार्ग आदि के स्थान पर केवल रेखाएँ बनेंगी, किंतु सर्वेक्षक उन्हें भिन्न रंगों और ढंगों से खींचकर दूसरों को समझाने में समर्थ होता है।\n\nविंदुओं के बीच की सापेक्ष ऊँचाइयाँ सर्वेक्षक समोच्च (contour) रेखाओं से प्रदर्शित करता है। इसके लिए पटलचित्रण की क्रिया सर्वोत्तम है। भूमि सामने है और मापन, आलेखन और चित्रण क्रियाएँ साथ साथ चलती जाती हैं। सापेक्ष ऊँचाइयाँ निकालने के लिए नतिमापी (clinometer) का प्रयोग होता है। इस यंत्र से प्रेक्षक अपनी स्थिति पर किसी भी दूसरे विंदु की ऊँचाई में भिन्नता के कारण बने कोण (x) का सीधा स्पर्शज्या (tangent) पढ़ सकता है। पटलचित्र से उस विंदु की अपने से दूरी (d) निकाल सकता है और तब उस विंदु की सापेक्ष ऊँचाई (d tan x) निकाल लेता है। इस प्रकार सभी विंदुओं की सापेक्ष ऊँचाइयाँ ज्ञात कर लेता है। सर्वेक्षक की भिन्न-भिन्न स्थितियों से निकाली सापेक्ष ऊँचाइयों में एकरूपता रखने के लिए ऊँचाइयाँ किसी आधारतल से नापी जाती हैं। यह आधारतल सामान्यत: ज्वार भाटे का ध्यान रखकर नापे गए समुद्र का औसत तल माना जाता है। इस तल से समान ऊँचाई पर स्थित विंदुओं को जोड़ती रेखा को समोच्च रेखा कहते हैं। इसे खींचकर सर्वेक्षक ऊँचाई का आभास कराता है।\n\n", "id": "495918", "title": "सर्वेक्षण पट्ट"}
{"url": "https://hi.wikipedia.org/wiki?curid=495923", "text": "बाबिल प्रान्त\n\nबाबिल प्रान्त, जिसे अरबी में मुहाफ़ज़ात​ बाबिल () कहते हैं इराक़ का एक प्रान्त है। फ़ुरात नदी इस प्रान्त से गुज़रती है जिसके किनारे प्रांतीय राजधानी हिल्लाह स्थित है। यहाँ प्राचीनकाल में कभी बैबिलोनियाई संस्कृति केन्द्रित थी, जो ४०००-३००० ईसापूर्व काल में आरम्भ हुई। बैबिलोन के खँडहर अब हिल्लाह से फ़ुरात के पार हैं। इस प्रान्त को कभी-कभी अंग्रेज़ी में बैबिलोन प्रान्त () कहा जाता है।\n\nबाबिल प्रान्त में शिया की मिश्रित आबादी रहती है। २००३ में आरम्भ हुए इराक़ में अमेरिकी हस्तक्षेप के बाद के एक बड़े इलाक़े में सुन्नी विद्रोहों से इतनी भयंकर हिंसा की वारदातें हुई के इसे 'मौत का त्रिकोण' () कहा जाने लगा।\n\n", "id": "495923", "title": "बाबिल प्रान्त"}
{"url": "https://hi.wikipedia.org/wiki?curid=495930", "text": "सलाहुद्दीन प्रान्त\n\nसलाहुद्दीन प्रान्त() कहते हैं इराक़ का एक प्रान्त है। तिकरीत इस प्रान्त की राजधानी है हालाँकि सामर्रा का अधिक बड़ा शहर भी इसी प्रान्त में है।\n\nइसका नाम मध्यकाल में यूरोप से आये ईसाई धर्मयोद्धाओं को हारने वाले कुर्द-जाति के सलाहुद्दीन अय्यूबी पर रखा गया है, जो मुस्लिम इतिहास में एक गौरवशाली नेता माने जाते हैं। उनका जन्म तिकरीत के पास एक अल-औजा () नामक बस्ती में हुआ था।\n\nसलाहुद्दीन प्रान्त के अधिकतर लोग सुन्नी हैं। २००३ में आरम्भ हुए इराक़ में अमेरिकी हस्तक्षेप के बाद उन्हें यह डर होने लगा कि इराक़ में शियाओं कि बहुसंख्या होने से उन्हें दबाया जाएगा इसलिए उन्होंने सलाहुद्दीन क्षेत्र को एक स्वशासित प्रदेश घोषित किये जाने कि माँग की। अक्टूबर २०११ में सलाहुद्दीन की प्रांतीय सरकार ने स्वयं को एक स्वशासित प्रदेश घोषित कर दिया। इसकी देखा-देखी दिसम्बर २०११ में दियाला प्रान्त ने भी स्वयं को स्वशासित घोषित कर दिया, हालाँकि वहाँ के स्थानीय शियाओं ने इसके विरुद्ध प्रदर्शन करे।\n\n", "id": "495930", "title": "सलाहुद्दीन प्रान्त"}
{"url": "https://hi.wikipedia.org/wiki?curid=495932", "text": "करबला प्रान्त\n\nकरबला प्रान्त, जिसे अरबी में मुहाफ़ज़ात​ करबला () कहते हैं, इराक़ का एक प्रान्त है। इस प्रान्त में करबला का धार्मिक शहर आता है जो शिया मुस्लिमों के लिया बहुत महत्व रखता है और जहाँ इमाम हुसैन की मस्जिद और उनका मक़बरा है।\n\nकरबला में सुन्नी और शिया दोनों रहते हैं लेकिन यहाँ शियाओं की बहुसंख्या है।\n\n", "id": "495932", "title": "करबला प्रान्त"}
{"url": "https://hi.wikipedia.org/wiki?curid=495950", "text": "इंदिरा गांधी शांति पुरस्कार\n\nइंदिरा गाँधी शांति पुरस्कार भारत की पूर्व प्रधानमंत्री इंदिरा गांधी की याद में दिया जाता है। १९८४ में उनकी हत्या कर दी गई थी। उनकी स्मृति में स्थापित 'इंदिरा गांधी मेमोरिल ट्रस्ट' द्वारा वर्ष १९८६ से 'इंदिरा गांधी शांति, निरस्त्रीकरण और विकास पुरस्कार' प्रति वर्ष विश्व के किसी ऐसे व्यक्ति को प्रदान किया जाता है जिसने समाज सेवा, निरस्त्रीकरण या विकास के कार्य में महत्वपूर्ण योगदान किया हो। इस पुरस्कार के अंतर्गत २५ लाख रुपए नकद, एक ट्रॉफी और प्रशस्तिपत्र प्रदान किया जाता है।\n", "id": "495950", "title": "इंदिरा गांधी शांति पुरस्कार"}
{"url": "https://hi.wikipedia.org/wiki?curid=495952", "text": "तनाह लोत\n\nतनाह लोत, इंडोनेशिया के प्रान्त बाली के सागर तट पर स्थित एक शैलसमूह है। यह इंडोनेशिया के विश्व प्रसिद्ध मंदिर पुरा तनाह लोत घर है, साथ ही यह छायाकारी के शौकीनों और विदेशी पर्यटकों के बीच विशेष रूप से लोकप्रिय है।\n\nतनाह लोत का बाली भाषा में अर्थ समुद्री भूमि (समुद्र में भूमि) होता है। यह देनपसार से लगभग की दूरी पर स्थित है और तबानन रीजेंसी का एक हिस्सा है। दक्षिण पश्चिम तट पर स्थित मंदिर एक बडी चट्टान पर बना है, जिसे हजारों वर्षों के दौरान समुद्री पानी के ज्वार से हुये क्षरण के फलस्वरूप यह आकृति प्राप्त हुई है। \n\nमाना जाता है पुरा तनाह लोत का निर्माण १५वीं शताब्दी में एक पुजारी निरर्थ ने कराया था। दक्षिणी तट के किनारे किनारे चलते हुये वो इस स्थान पर पहुंचे और उन्हें इस स्थान की सुन्दरता ने मोह लिया। कुछ मछुआरों ने उन्हें देखा और उन्हें उपहार प्रदान किये। निरर्थ ने फिर रात इस शिला पर बिताई। बाद में उन्होनें मछुआरों से इस स्थान पर बाली के समुद्री देवता के मंदिर के निर्माण का आग्रह किया।\n\nतनाह लोत मंदिर, शताब्दियों से बाली की पौराणिक संस्कृति का एक अभिन्न अंग है। यह मंदिर सागर तट पर बने उन सात मंदिरों में से एक है जिन्हें एक श्रृंखला के रूप में बनाया गया है। हर मंदिर से अगला मंदिर दिखता है। सैलानियों के बीच लोकप्रिय इन मंदिरों पर हिन्दु मिथकों का स्पष्ट प्रभाव देखा जा सकता है। \n\nमाना जाता है कि बुरी आत्माओं और घुसपैठियों से इस मंदिर की सुरक्षा इसकी शिला के नीचे रहने वाले विषैले सर्प करते हैं। एक कथा के अनुसार निरर्थ के दुपट्टे से बना एक विशाल समुद्री सर्प इस मंदिर की आज भी सुरक्षा करता है।\n\n१९८० में मंदिर की शिला भुरभुरी होकर झडने लगी थी और मंदिर और इसके आसपास के क्षेत्र को खतरनाक घोषित कर दिया गया था। तब जापान की सरकार ने इंडोनेशिया की सरकार को इस मंदिर के बचाने के लिए 800 अरब इंडोनेशियाई रुपियाह का ऋण दिया था) इसके फलस्वरूप तनाह लोत की चट्टान के लगभग एक तिहाई हिस्से को कृत्रिम चट्टान से ढककर एक नया रूप दिया गया है जिसका पर्यवेक्षण जापानियों द्वारा स्वयं किया गया है। \nतनाह लोत के आसपास का क्षेत्र अत्यधिक रूप से व्यवसायिक है और लोगों को इस क्षेत्र में प्रवेश के लिए भुगतान करना पड़ता हैं। मंदिर तक पहुँचने के लिए, आगंतुकों को बाली लोगों के एक बाजार से होकर गुजरना पडता है जो यादगार वस्तुयें बेचते हैं। चट्टान की चोटी पर, पर्यटकों के लिए रेस्तरां बनाये गये हैं।\n\n", "id": "495952", "title": "तनाह लोत"}
{"url": "https://hi.wikipedia.org/wiki?curid=495972", "text": "दियाला प्रान्त\n\nदियाला प्रान्त, जिसे अरबी में मुहाफ़ज़ात​ दियाला () कहते हैं इराक़ का एक प्रान्त है। यह राष्ट्रीय राजधानी बग़दाद से पूर्वोत्तर में शुरू होकर ईरान की सीमा तक विस्तृत है।\n\nदियाला प्रान्त का एक बड़ा हिस्सा दियाला नदी के जलसम्भर क्षेत्र में आता है, जो स्वयं दजला नदी की एक उपनदी है। दो नदियों का पानी मिलने से यहाँ कृषि ज़ोरों पर चलती है, जिसमें खजूर का उत्पादन सबसे महत्वपूर्ण है। यहाँ खजूर के वृक्ष बड़े झुंडों में उगाए जाते हैं। इसके अलावा यहाँ जैतून (ओलिव) और संतरों की भी पैदावार काफ़ी है। इस प्रान्त से हमरीन पर्वत शृंखला गुज़रती है जो ज़ाग्रोस पर्वतों की एक उपश्रेणी है।\n\nदियाला में बहुत से समुदाय रहते हैं। यहाँ के ८२% लोग अरब हैं, जिनमें सुन्नी और शियाओं में से किसी एक की स्पष्ट बहुसंख्या नहीं है। इसके अलावा यहाँ के १६% लोग कुर्द समुदाय के हैं और इराक़ी तुर्कमान लगभग २% की तादाद में हैं। प्रांतीय आबादी का लगभग ७५% दियाला प्रान्त के मुख्य शहरों में रहता है, जैसे कि बाक़ूबाह, मुक़दादियाह​ और ख़ानाक़ीन​। प्रान्त के कुर्द लोग अधिकतर ख़ानाक़ीन​ और किफ़्री ज़िलों में बसते हैं।\n\nसन् २०११ में जब सुन्नी-बहुसंख्यक सलाहुद्दीन प्रान्त ने जब केन्द्रीय सरकार में शिया-पसंद नीतियाँ होने के डर से स्वयं को एक स्वशासित प्रदेश घोषित किया तो दियाला प्रान्त के सुन्नियों को लगा कि उन्हें भी स्वशासित होना चाहिए। दिसम्बर २०११ में दियाला प्रान्त ने भी स्वयं को स्वशासित घोषित कर दिया। लेकिन दियाला एक मिश्रित-समुदाय प्रान्त है इसलिए इस घोषणा के विरुद्ध प्रान्त के अन्दर कई प्रदर्शन हुए।\n\n", "id": "495972", "title": "दियाला प्रान्त"}
{"url": "https://hi.wikipedia.org/wiki?curid=495977", "text": "नजफ़ प्रान्त\n\nनजफ़ प्रान्त, जिसे अरबी में मुहाफ़ज़ात​ अन-नजफ़ () कहते हैं इराक़ का एक प्रान्त है। इसकी राजधानी नजफ़ शहर है जो शिया मुस्लिमों के लिए एक बड़े धार्मिक महत्व का शहर है। इसके अलावा इस प्रान्त में कूफ़ा का शहर भी आता है और यह भी एक शिया धार्मिक महत्व का शहर है।\n\n१९७६ से पहले यह दिवानियाह​ प्रान्त का हिस्सा हुआ करता था। उस प्रान्त को बांटकर नजफ़ प्रान्त, क़ादिसियाह​ प्रान्त और मुसन्ना प्रान्त बनाए गए।\n\nनजफ़ प्रान्त में शिया समुदाय की स्पष्ट बहुसंख्या है।\n\n", "id": "495977", "title": "नजफ़ प्रान्त"}
{"url": "https://hi.wikipedia.org/wiki?curid=495982", "text": "साउंड एण्ड विजन इंडिया\n\nसाउंड एण्ड विजन इंडिया एक भारतीय डबिंग स्टूडियो समूह है जिसका मुख्य स्टूडियो अंधेरी पश्चिम मुंबई में स्थित है। यह नाट्य/टीवी फिल्मों, कार्टून, टीवी श्रृंखला, ऐनिमे और वृत्तचित्रों के लिए डब करते हैं।\n\n१९९२ में लीला रॉय घोष और उनकी बेटी मोना घोष शेट्टी द्वारा स्थापित कंपनी ने दुनिया भर में हजारों बहुराष्ट्रीय टीवी चैनलों, फिल्म निर्माताओं, हॉलीवुड फिल्मों, टीवी शो एवं विदेशी मीडिया के लिए डब किया है। \n", "id": "495982", "title": "साउंड एण्ड विजन इंडिया"}
{"url": "https://hi.wikipedia.org/wiki?curid=495994", "text": "वासित प्रान्त\n\nवासित प्रान्त, जिसे अरबी में मुहाफ़ज़ात​ वासित () कहते हैं, इराक़ का एक प्रान्त है। इसकी राजधानी अल-कूत शहर है।\n\nअरबी भाषा में 'वासित' का मतलब 'बीच' या 'मध्य' होता है। वासित दजला नदी में बग़दाद और बसरा के महत्वपूर्ण क्षेत्रों के बीच पड़ता है। यह कूफ़ा, बसरा और ईरान के अहवाज़ शहर के भी बीच में पड़ता है।\n\nवासित प्रान्त दक्षिणी इराक़ में स्थित है, जहाँ शिया समुदाय का ज़ोर है। इस प्रान्त में भी शिया मुस्लिम अरब लोगों की भारी बहुसंख्या है।\n\n", "id": "495994", "title": "वासित प्रान्त"}
{"url": "https://hi.wikipedia.org/wiki?curid=495996", "text": "मुहम्मद अकबर\n\nमुहम्मद अकबर (१६५३-१७०४ ई.) औरंगजेब का चौथा पुत्र था और 'अकबर द्वितीय' के नाम से इतिहास में जाना जाता है। उसने अपने पिता औरंगजेब के विरुद्ध विद्रोह कर सम्राट बनने की कोशिश की जिसमें उसे सफलता नहीं मिली। \n\nसन् १६७८ में पश्चिमोत्तर भारत के अंतर्गत जमरूद नामक स्थान पर जोधपुर के महाराजा यशवंत सिंह की मृत्यु हो गई। औरंगजेब ने तत्काल महाराजा के राज्य पर कब्जा किया और उनके बालक पुत्र अजीत सिंह को उसकी माँ के साथ शाही हरम में कैद कर लिया। स्वयं औरंगजेब अजमेर पहुँचा और जिजिया लागू कर दिया। इसी बीच दुर्गादास राठौर लड़-भिड़कर अजीत सिंह और महारानी को दिल्ली से निकाल लाया। उधर अपनी संशयालु प्रकृति के कारण औरंगजेब ने अकबर को चित्तौड़ की सूबेदारी से हटाकर मारवाड़ भेज दिया। इससे क्षुब्ध अकबर ने महाराणा जयसिंह और दुर्गादास से मिलकर स्वयं को मुगल सम्राट घोषित किया और मुगल साम्राज्य पर कब्जा करने के इरादे से अजमेर की तरफ बढ़ा। औरंगजेब तत्काल इस स्थिति में नहीं था कि वह अकबर की ७० हजार सेना से टक्कर ले सकता। अत उसने धोखाधड़ी भरा एक पत्र अकबर के नाम लिखा और योजनानुसार उसे राजपूतों के हाथों पड़ जाने दिया। पत्र पाकर राजपूत शंकित हो उठे और उन्होंने अकबर का साथ छोड़ दिया। विवश अकबर को युद्धविरत होना पड़ा। कुछ समय उपरांत पत्र का रहस्य खुल जाने पर दुर्गादास स्वयं अकबर से मिला और मई, १६८१ में सुरक्षित उसे दक्षिण भारत पहुँचा दिया, जहाँ वह एक वर्ष से अधिक शिवाजी के पुत्र संभाजी (शंभुजी) के दरबार में रहा। पश्चात् अकबर फारस चला गया। वहाँ सन् १७०४ में उसकी मृत्यु हो गई।\n\n", "id": "495996", "title": "मुहम्मद अकबर"}
{"url": "https://hi.wikipedia.org/wiki?curid=496001", "text": "मार्कस आंतोनियस\n\nमार्कस आंतोनियस(Marcus Antonius ; अंग्रेजी में : मार्क एंटोनी ; लगभग ८३-३० ई.पू.) रोम का राजनेता और सेनाध्यक्ष था। वह रोम के प्रसिद्ध जनरल जूलियस सीज़र का बड़ा प्रिय और विश्वासपात्र था। वह स्वयं रणकुशल सेनापति और असाधारण योद्धा था। दो-दो बार सीज़र की अनुपस्थिति में वह इटली का उपशासक (डेपुटी गवर्नर) हुआ।\n\nउसके पिता का नाम 'मार्कस आंतोनियस क्रेटिकस' तथा पितामह का नाम 'मार्कस आंतोनियस' था।\nवह पहले त्रिब्युन, फिर सीज़र के साथ काँसुल रहा। जब षडयंत्रकारियों ने सिनेट में सीज़र को मार डाला और अब शक्ति उसके और सीज़र के मनोनीत अधिकारी ओक्तावियन के हाथ आ गई।\nपर दोनों में खूब संघर्ष चला। परिणामत: आँतोनी को गॉल भगना पड़ा, पर वहाँ से वह लेपिदस के साथ एक बड़ी सेना लेकर रोम पर चढ़ आया। जो नया समझौता हुआ उससे गॉल आंतोनी को मिला, स्पेन लेपिदस का एवं अफ्रीका, सिसिली और सार्दीनिया ओक्तावियन को। फिलिप्पी की लड़ाई में उसने ब्रूतस और प्रजातंत्रवादियों का बल नष्ट कर दिया। अब आँतोनी ग्रीस और लघुएशिया की ओर बढ़ा, इसी यात्रा में वह मिस्र की आकर्षक ग्रीक रानी क्लियोपात्रा के प्रणय के वशीभूत हो गया। जब होश में आकर वह रोम लौटा, तब उसने देखा कि साम्राज्य का स्वामी ओक्तावियन हो गया है। वैमनस्य पर्याप्त बढ़ा, पर ओक्तावियन ने अपनी बहन का उससे विवाह कर मित्रता पर पैबंद लगाया। अब साम्राज्य का बँटवारा नए सिरे से हुआ-ओक्तावियन पश्चिम का स्वामी हुआ, आँतोनी पूर्व का। वह फिर क्लियोपात्रा के पास लौटा और विलास में खो गया। उधर ओक्तावियन ने उसपर चढ़ाई की और जब आक्यितम के युद्ध में हारकर आँतोनियस मिस्र भागा तब पहली बार शत्रु ने उसकी पीठ देखी। अंत में उसने इस धोखे में कि क्लियोपात्रा ने आत्महत्या कर ली है, स्वयं उससे पहले ही आत्महत्या कर ली। वह साहित्कारों के लिए बड़ा प्रिय नायक हो गया है।\n", "id": "496001", "title": "मार्कस आंतोनियस"}
{"url": "https://hi.wikipedia.org/wiki?curid=496005", "text": "अनबार प्रान्त\n\nअनबार प्रान्त, जिसे अरबी में मुहाफ़ज़ात​ अल-अनबार () कहते हैं इराक़ का एक प्रान्त है। सन् १९७६ से पहले इस प्रान्त का नाम 'रमादी प्रान्त' था और १९६२ से पहले 'दुलैम प्रान्त' था।\n\n'अनबार' नाम फ़ारसी से आया है और इसका अर्थ '(अनाज के) गोदाम या ढेर' है। अनबार शहर बैबिलोनियाई क्षेत्र की पश्चिमी सरहद पर हुआ करता था और यहाँ से बैबिलोन पर नियंत्रण रखने वाले ईरान के सासानी साम्राज्य ने व्यापारिक और सैनिक चौकियाँ बनवाई थी जहाँ खाद्य सामग्री राखी जाती थी। ध्यान देन की यही शब्द हिन्दी में 'अंबार'/'अम्बार' के रूप में मिलता है और इसका अर्थ 'ढेर' होता है।\n\nअनबार प्रान्त क्षेत्रफल के हिसाब से इराक़ का सबसे बड़ा प्रान्त है और भौगोलिक दृष्टि से यह अरब प्रायद्वीप में आता है। इराक़ के पश्चिमी भाग का बड़ा हिस्सा इसी प्रान्त में सम्मिलित है और इसकी सीमाएँ सीरिया, जोर्डन और साउदी अरब से लगती हैं। यहाँ की धरती शुष्क स्तेपी और रेगिस्तान का मिश्रण है। फ़ुरात नदी इस प्रान्त के उत्तर से दक्षिणपूर्व को निकलती है और प्रान्त के ७ में से ६ ज़िलों से गुज़रती है। गर्मियों में यहाँ का तापमान ४२ सेंटीग्रेड तक चढ़ जाता है और सर्दियों में ९ सेंटीग्रेड तक गिरता है। अधिकतर बारिश सर्दियों में होती है। यहाँ गेंहू, आलू, जौ, मक्का, सब्ज़ियाँ और जानवरों का चारा उगाया जाता है। इसके अलावा यहाँ खजूर के अनुमानित २५ लाख वृक्ष हैं जिनसे बहुत पैदावार होती है।\n\nअनबार प्रान्त के लोग लगभग सभी सुन्नी मुस्लिम अरब हैं। कुछ स्रोतों के अनुसार वे प्रांतीय आबादी के ९९% हैं। इनमें से अधिकतर दुलैम क़बीले () के सदस्य हैं, जो अरबों के सबसे बड़े क़बीलों में से एक है और इराक़, सीरिया और जोर्डन में फैले हुए हैं।\n\nइराक़ के भूतपूर्व तानाशाह सद्दाम हुसैन भी सुन्नी थे और दुलैमी उनके सख़्त समर्थक थे। सन् १९९०-१९९१ में जब इराक़ को संयुक्त राज्य अमेरिका ने कुवैत से खदेड़ दिया तो अमेरिका ने इराक़ के शियाओं और अन्य गुटों को सद्दाम के विरुद्ध विद्रोह करने के लिए उकसाया था। मार्च १९९१ में इराक़ के कई इलाक़ों में विद्रोह भड़के लेकिन अनबार प्रान्त में पूरी तरह सद्दाम हुसैन का साथ दिया, जिस से सद्दाम ने इसे 'श्वेत प्रान्त' (यानि 'शुद्ध' या 'साफ़' प्रान्त) का नाम दिया था।\n\n", "id": "496005", "title": "अनबार प्रान्त"}
{"url": "https://hi.wikipedia.org/wiki?curid=496008", "text": "णमोकार मंत्र\n\nणमोकार मन्त्र जैन धर्म का सर्वाधिक महत्वपूर्ण मन्त्र है। इसे 'नवकार मन्त्र', 'नमस्कार मन्त्र' या 'पंच परमेष्ठि नमस्कार' भी कहा जाता है। इस मन्त्र में अरिहन्तों, सिद्धों, आचार्यों, उपाध्यायों और साधुओं का नमस्कार किया गया है।\n\nणमोकार महामंत्र' एक लोकोत्तर मंत्र है। इस मंत्र को जैन धर्म का परम पवित्र और अनादि मूल मंत्र माना जाता है। इसमें किसी व्यक्ति का नहीं, किंतु संपूर्ण रूप से विकसित और विकासमान विशुद्ध आत्मस्वरूप का ही दर्शन, स्मरण, चिंतन, ध्यान एवं अनुभव किया जाता है। इसलिए यह अनादि और अक्षयस्वरूपी मंत्र है। लौकिक मंत्र आदि सिर्फ लौकिक लाभ पहुँचाते हैं, किंतु लोकोत्तर मंत्र लौकिक और लोकोत्तर दोनों कार्य सिद्ध करते हैं। इसलिए णमोकार मंत्र सर्वकार्य सिद्धिकारक लोकोत्तर मंत्र माना जाता है।\n\n162 ईसापूर्व में हाथीगुम्फा अभिलेख में णमोकार मंत्र एवं जैन राजा खारबेळा का उल्लेख है।\n\nइस महामंत्र को जैन धर्म में सबसे प्रभावशाली माना जाता है। ये पाँच परमेष्ठी हैं। इन पवित्र आत्माओं को शुद्ध भावपूर्वक किया गया यह पंच नमस्कार सब पापों का नाश करने वाला है। संसार में सबसे उत्तम मंगल है।\n\nइस मंत्र के प्रथम पाँच पदों में ३५ अक्षर और शेष दो पदों में ३३ अक्षर हैं। इस तरह कुल ६८ अक्षरों का यह महामंत्र समस्त कार्यों को सिद्ध करने वाला व कल्याणकारी अनादि सिद्ध मंत्र है। इसकी आराधना करने वाला स्वर्ग और मुक्ति को प्राप्त कर लेता है।\n\nणमोकार-स्मरण से अनेक लोगों के रोग, दरिद्रता, भय, विपत्तियाँ दूर होने की अनुभव सिद्ध घटनाएँ सुनी जाती हैं। मन चाहे काम आसानी से बन जाने के अनुभव भी सुने हैं।\n\n", "id": "496008", "title": "णमोकार मंत्र"}
{"url": "https://hi.wikipedia.org/wiki?curid=496011", "text": "मयसान प्रान्त\n\nमयसान प्रान्त, जिसे अरबी में मुहाफ़ज़ात​ मयसान () कहते हैं, इराक़ का एक प्रान्त है। इस प्रान्त की राजधानी दजला नदी (टिगरिस) के किनारे बसा अमाराह शहर है और सन् १९७६ से पहले इस पूरे सूबे का नाम ही 'अमारा प्रान्त' था। इस प्रान्त की पूर्वी सीमाएँ ईरान से लगती हैं।\n\nलिखाईयों में मयसान प्रान्त का ज़िक्र पहली सदी ईसवी से मिलता है। प्राचीन यूनानी इतिहासकार स्त्राबो ने अपनी लिखैयों में इस क्षेत्र को 'मेसीनी' (Μεσήνη) का नाम दिया था। मध्य फ़ारसी में यह 'मेशान' के नाम से जाना जाता था और प्राचीन हान चीनी स्रोतों में इसे 'तिआओ त्चे' () बुलाया गया है।\n\nमयसान प्रान्त के लोग लगभग सभी शिया मुस्लिम हैं। यहाँ दलदली अरबों (मार्श अरब, ) के भी बहुत से परिवार बसते हैं (यह भी शिया धर्म के ही अनुयायी होते हैं)।\n\n", "id": "496011", "title": "मयसान प्रान्त"}
{"url": "https://hi.wikipedia.org/wiki?curid=496019", "text": "आशूरी भाषा\n\nआशूरी (ܣܘܪܝܬ ܣܘܪܝܝܐ) या असीरियाई नव-आरामाई () पश्चिमोत्तरी ईरान, उत्तरी इराक़, पूर्वोत्तरी सीरिया और दक्षिणपूर्वी तुर्की में बसने वाले आशूरी () समुदाय के सदस्यों द्वारा बोली जाने वाली भाषा है। यह प्राचीन आरामाई भाषा की एक आधुनिक वंशज है। आशूरी लोग अब दुनिया भर में फैल चुके हैं इसलिए आशूरी भाषा बोलने वाले अब विश्वभर में मिलते हैं। इसे लिखने के लिए सीरियाई लिपि का एक रूप प्रयोग किया जाता है।\n", "id": "496019", "title": "आशूरी भाषा"}
{"url": "https://hi.wikipedia.org/wiki?curid=496029", "text": "नीनवा प्रान्त\n\nनीनवा प्रान्त, जिसे अरबी में मुहाफ़ज़ात​ नीनवा () कहते हैं, इराक़ का एक प्रान्त है। इस प्रान्त की राजधानी मोसुल शहर है। प्राचीन अश्शूर (असीरिया) संस्कृति का नीनवा शहर () इसी प्रान्त में स्थित है और मोसूल से दजला नदी (टिगरिस) के पार इसके खँडहर आज भी मिलते हैं। सन् १९७६ से पहले इस प्रान्त को 'मोसूल प्रान्त' कहा जाता था और आधुनिक दोहूक प्रान्त भी इसमें सम्मिलित था।\n\nनीनवा प्रान्त के लोग बहुजातीय और बहुधर्मी हैं। यहाँ अरब लोगों के अलावा आशूरी लोग (), कुर्द लोग और यज़ीदी लोग भी काफ़ी संख्या में रहते हैं। इनके अतिरिक्त यहाँ इराक़ी तुर्कमेनों, आर्मेनियों, शबाकों और मंदाईयों के समुदाय भी बसे हुए हैं। धार्मिक नज़रिए से अरब और कुर्दी सुन्नी मुस्लिम हैं, तुर्कमेन शिया हैं तथा आर्मेनी और आशूरी ईसाई हैं। यज़ीदी, शबाकी और मंदाई अपने विशेष धर्मों के अनुयायी हैं। कुल मिलकर नीनवा में सुन्नी सबसा बड़ा धार्मिक समुदाय है।\n\nनीनवा में कुल मिलकर नौ ज़िले हैं, लेकिन इनमें से दो पर मोसूल की प्रांतीय सरकार का कोई नियंत्रण नहीं है, बल्कि वे कुर्दिस्तान क्षेत्रीय सरकार के अधीन प्रशासित हैं:\n\n", "id": "496029", "title": "नीनवा प्रान्त"}
{"url": "https://hi.wikipedia.org/wiki?curid=496035", "text": "बसरा प्रान्त\n\nबसरा प्रान्त, जिसे अरबी में मुहाफ़ज़ात​ अल-बसरा () कहते हैं, इराक़ का एक प्रान्त है। इस प्रान्त की राजधानी बसरा शहर है। बसरा प्रान्त की पूर्वी सीमा ईरान से और दक्षिणी सीमा कुवैत से लगती है। इस प्रान्त की एक छोटा सा हिस्सा फ़ारस की खाड़ी को लगता है जहाँ बसरा शहर की बंदरगाह व अन्य बंदरगाहें हैं। यह इराक़ का समुद्र छूने वाला इकलौता क्षेत्र है।\n\nबसरा प्रान्त के लोग लगभग सभी शिया इस्लाम के अनुयायी अरब जाती के लोग हैं।\n\nयह पूरा क्षेत्र कभी उस्मानी साम्राज्य का हिस्सा था। प्रथम विश्वयुद्ध में उस्मानियों की हार हुई और ब्रिटेन को बसरा, बग़दाद और मोसुल की पुरानी उस्मानी विलायतें सौंप दी गई जो 'इराक़ अरबी' या 'इराक़ बाबेली' के ऐतिहासिक नाम से जाना जाता था। १९३२ में नवगठित इराक़ राजशाही () घोषित हुआ और उसका इन क्षेत्रों पर अधिकार हो गया।\n\n", "id": "496035", "title": "बसरा प्रान्त"}
{"url": "https://hi.wikipedia.org/wiki?curid=496064", "text": "ऑयलर का प्रमेय\n\nऑयलर का प्रमेय (Euler's theorem) संख्या सिद्धान्त के अन्तर्गत एक प्रमेय है। इसे 'फर्मट-ऑयलर प्रमेय' भी कहते हैं। इसे सर्वप्रथम सन् १७३६ में ऑयलर ने प्रस्तुत एवं सिद्ध किया था। \n\nइस प्रमेय के अनुसार यदि \"n\" तथा \"a\" दो परस्पर अभाज्य (coprime) धन पूर्णांक हों तो,\nजहाँ φ(\"n\") ऑयलर का टोशेंट फलन (Euler's totient function) है।\n\nइस प्रमेय का उपयोग large powers modulo n को छोटा या सरल बनाने में किया जा सकता है।\nमान लीजिए कि 7 के मान में इकाई के स्थान पर आने वाली अंक का पता लगाना है, अर्थात् 7 (mod 10) का मान निकालना है। ध्यान दीजिए कि 7 और 10 परस्पर अभाज्य हैं तथा φ(10) = 4. इस प्रकार ऑयलर के प्रमेय से 7 ≡ 1 (mod 10) मिलता है और 7 ≡ 7 ≡ (7)×7 ≡ 1×7 ≡ 49 ≡ 9 (mod 10).\n\nजब भी मॉड्युलो n के घात का सरलीकरण करना हो, (जहाँ a और n परस्पर अभाज्य हैं), तो a के घात पर modulo φ(n) की गणना करनी पड़ेगी।\n\nओयलर का प्रमेय आरएसए कूटन (RSA encryption) का भी आधार है।\n\n\n", "id": "496064", "title": "ऑयलर का प्रमेय"}
{"url": "https://hi.wikipedia.org/wiki?curid=496068", "text": "मॉड्युलर गणित\n\nमॉड्युलर गणित पूर्णाकों के गणित की एक प्रणाली है जिसमें किसी पूर्णांक पर पहुँचने के बाद गिनती १ से शुरू हो जाती है। इसे कभी-कभी घड़ी का गणित भी कहते हैं।\n\nइस क्षेत्र में स्विस गणितज्ञ आयलर ने बहुत उल्लेखनीय कार्य किया। इसके बाद कार्ल फ्रेडरिक गाउस ने इसको और आगे बढ़ाया।\n\nमोड्युलो गणित का एक छोटा सा उपयोग घड़ियाँ के समय में होता है। अभी सुबह के ८ बजे हैं ; अब से ७ घण्टे बाद ८ + ७ = १५ बजना चाहिए जिसे हम ३ बजना कहते हैं। (१५ - १२ = ३)। अर्थात् मॉड्युलो १२ के लिए १५ और ३ दोनो समान हैं।\n\nदो पूर्ण संख्याओं a और b (धन, ऋण या शून्य) को मापांक n (modulo n) के प्रति समशेष (congruent) कहते हैं, जब n से a - b विभाज्य है। इसको निम्नलिखित प्रकार से लिखते हैं :\n\n\"n\" को समशेषता का मापांक (modulus) कहते हैं। \n\nउदाहरण के लिए\n\nक्योंकि 38 − 14 = 24, जो  12 का गुणज है।\n\nऋणात्मक पूर्णांकों के लिए भी यही नियम है-\n\nसमशेषता के गुणधर्म समीकरणों के गुणधर्मों के समान हैं। \n\nयदि a formula_6 b (mod m) और c formula_6 d (mod m), तब a+c formula_6 b+d (mod m) और ac formula_6 bd (mod m)।\n\nयदि x का एक बहुपदीय फलन f (x) हैं, जिसें x के गुणक पूर्णांक हैं और a formula_6 b (mod m), तो f (a) formula_6 f (b) (mod m), परंतु यदि ab formula_6 ac (mod m), तो यह आवश्यक नहीं है कि b formula_6 c (mod m), उदाहरणार्थ 1 formula_6 6 (mod 4), परंतु १ और ३ समशेष नहीं हैं (mod 4) के प्रति।\n\nab formula_6 ac (mod m) से जो उचित फल निकाला जा सकता है, वह केवल यही है कि समशेषता की इस अंकन पद्धति (notation) का एक बड़ा लाभ यह है कि इसकी सहायता से संख्या सिद्धांत के बहुत से फलों (results) को सुंदर ढंग से निरूपित किया जा सकता है।\n\nसंपूर्ण और लघुकृत अवशेषों का समुच्चय (Complete and Reduced Residue Sets) - समशेषता संबंध तुल्यता संबंध है। इसका अर्थ है कि निम्नाकित संबंध सत्य है :\n\n(१) a formula_6 a (mod m) ; \n\n(२) a formula_6 b (mod m) का अर्थ b formula_6 a (mod m) है।\n\n(३) a formula_6 b (mod m), b formula_6 c (mod m) का अर्थ a formula_6 c (mod m) है।\n\nइसलिए समशेषता संबंध पूर्णाकों (integers) के समुच्चय को अतुल्यता के वर्गों में इस प्रकार बाँटता है कि एक वर्ग के प्रत्येक दो पूर्णांक मापक m के प्रति समशेष हैं और भिन्न भिन्न वर्गों के दो पूर्णांक मापक m के प्रति समशेष नहीं हैं। यदि m वर्गों में से प्रत्येक वर्ग से एक एक पूर्णांक लिया जाए, तो मापांक m के प्रति संपूर्ण अवशेषों का एक एक समुच्चय प्राप्त होगा। इस प्रकार -३, ३, २, १२, १४, २०, -६ मापांक ७ के प्रति संपूर्ण अवशेषों का समुच्चय है। मापांक m के प्रति सरलतम अवशेषी का समुच्चय (१) ०, १, २, ३... m-१ है और (२) निरपेक्ष लघुतम संपूर्ण अवशेषों का अमुच्चय निम्नांकित है :\n\n0, formula_6 1, formula_6 2... formula_6 (m-1)/2, जब m विषम है\n\nतथा 0, formula_6 1, formula_6 2... formula_6 (m-2)/2, जब m सम है\n\nइसी प्रकार यदि m के प्रति अभाज्य पूर्णांकों का समुच्चय लिया जाए, तो वे f (m) तुल्यता के ऐसे वर्गों में बँट सकते हैं कि किसी एक वर्ग की प्रत्येक २ संख्याएँ मापांक m के प्रति समशेष होंगी और भिन्न भिन्न वर्गों की कोई २ संख्याएँ मापांक m के प्रति समशेष नहीं हैं। पहले की भाँति यदि प्रत्येक वर्ग से एक संख्या ली जाए, तो मापांक m के प्रति लघुकृत अवशेषों का एक समुच्चय प्राप्त होता है। m = 12 के लिए इस प्रकार का एक समुच्चय १, ५, ७, ११ है।\n\nयह स्मरणीय है कि यदि मापांक m के संपूर्ण अवशेषों के समुच्चय अवयवों को m के सापेक्ष किसी अभाज्य संख्या r से गुण किया जाए, तो मापांक m के प्रति संपूर्ण अवशेषों का एक दूसरा समुच्चय प्राप्त होता है। इसी प्रकार यदि मापांक m के प्रति लघुकृत अवशेषों के समुच्चय के सभी अवयवों को m के सापेक्ष किसी अभाज्य संख्या m से गुणा किया जाए, तो मापांक m के प्रति लघुकृत अवशेषों का एक दूसरा वर्ग प्राप्त होगा। इससे निम्नांकित आयलर फेर्मा (Euler-Fermat) प्रमेय प्राप्त है :\n\nrf(m) formula_6 १ (mod m), यदि (r, m) = १\n\n\n", "id": "496068", "title": "मॉड्युलर गणित"}
{"url": "https://hi.wikipedia.org/wiki?curid=496070", "text": "संयुक्त राजशाही का शाही कुलांक\n\nयूनाइटेड किंगडम का शाही कुल-चिन्ह () ब्रिटिश सम्राट, वर्तमान समय में एलिज़ाबेथ द्वितीय, का आधिकारिक कुल-चिन्ह है। यह चिन्ह महारानी द्वारा यूनाइटेड किंगडम सभी आधिकारिक प्रयोजनों में प्रयोग में लाया जाता है, तथा इसे आधिकारिक तौर पर आर्म्स ऑफ़ डोमिनियन () के नाम से जाना जाता है। इस चिन्ह से प्रेरित कई प्रकार के चिन्ह शाही परिवार के अन्य सदस्य और ब्रिटिश सरकार देश से सम्बन्धित अपने प्रशासनिक कार्यो में इस्तेमाल करती है। स्कॉटलैंड में इसका एक अलग संस्करण इस्तेमाल किया जाता है तथा उस से प्रेरित एक अन्य चिन्ह को स्कॉटिश सरकार इस्तेमाल करती है।\n\nशाही चिन्ह की ढाल चार भागों में बटी हुई है, जिस के पहले व चौथे भाग में इंग्लैंड का प्रतिनिधित्व करते हुए तीन अंग्रेज़ी शेर हैं, दूसरे भाग में फूलों की मेंड़ के साथ स्कॉटलैंड का प्रतिनिधित्व करता हुआ अनियंत्रित शेर है तथा तीसरे भाग में उत्तरी आयरलैंड का प्रतिनिधित्व करता हुआ क्लैरसच (हार्प) है। ढाल को शाही मुकुट पहने हुए अंग्रेज़ी शेर और जंजीर से बंधे स्कॉटिश यूनिकॉर्न ने संभाला हुआ है। \n\nशाही कुलांक का ढाल, चतुरांशिय है, जिसमें:\"प्रथम और तृतीय चौखंड लोहित पृष्ठभूमि पर तीन पीत सिंघों प्रदर्शित हैं[इंग्लैंड का प्रतीक\"]; द्वितीय चौखंड में पीत पृष्ठभूमि पर दो धारी रेखांकन से घिरा हुआ एक लोहित सिंह, केंद्र में[स्कॉटलैंड का प्रतीक]; तथा चतुर्थ चौखंड नील पृष्ठभूमि पर एक \"हार्प\" को प्रदर्शित कार्य है[आयरलैंड का प्रतीक]\", समर्थक के रूप में एक सिंह और एक यूनिकॉर्न है, और एक पट्टी पर फ़्रांसिसी भाषा में ध्येयवाक्य:\"Dieu et mon droit\"(इश्वर और मेरा अधिकार) प्रदर्शित है। कवच को घेरता हुआ एक गार्टर है जिसपर गार्टर के शौर्यक्रम का ध्येय लिखा होता है:\"Honi soit qui mal y pense\"(पुरानी फ्रांसीसी भाषा:\"अपमानित हो वो जो मेरी हानि सोचे\")। स्कॉटलैंड में शासक भिन्न प्रकार का कुलांक का उपयोग करते हैं, उसमें, प्रथम और चतुर्थ खण्ड स्कॉटलैंड को प्रदर्शित करते हैं, तथा द्वितीय में इंग्लैंड और तृतीय खण्ड में आयरलैंड प्रदर्शित होता है। इसमें दो ध्येय प्रदर्शित होते हैं, नीचे स्कॉटलैंड के ध्येय \"In Defens God me Defend\" का एक छोटा भाग \"In Defens\" प्रदर्शित है तथा थिसल के क्रम का ध्येयवाक्य \"Nemo me impune lacessit\"(लैटिन:\"कोई भी मुझे उकसा कर आत्महानि से मुक्त नहीं रह सकता\"); समर्थक के रूप में एक सिंह और एक यूनिकॉर्न कवच समेत दो लंबी तलवारों का समर्थन करते हैं, जिनपर इंग्लैंड तथा स्कॉटलैंड के ध्वज फहरे कोटे हैं।\n\nशाही कुलांक समय और शासक के साथ बदलता रहा है। यह शासक के अधीन राज्यों और उनके दावों को दक्षता है। निम्न तालिका में, [[ग्रेट ब्रिटेन और उत्तरी आयरलैंड की संयुक्त राजशाही की स्थापना के बाद के सारे शासकों द्वारा उपयोग किये गए कुलांकों को अंकित करता है।\n८ मार्च १७०२ के बाद से महारानी एने इंग्लैंड, स्कॉटलैंड व आयरलैंड की शासक थी। इस तरह से वह स्कॉटलैंड और इंग्लैंड की विलय संधि के बाद ग्रेट ब्रिटेन की पहली महारानी बनीं।\nहैनोवर शासनकाल [[इंग्लैंड की संसद]] द्वारा पारित किये गये १७०१ के [[ऍक्ट ऑफ़ सेटलमेंट, १७०१|समाधान के अधिनियम]] का नतीजा था जिसमें [[पैपिस्ट]] यानी रोमन कैथोलिकों को सत्ता से दूर रखने की नीति बनाई गई थी।\nमहारानी ऐने की निसंतान मृत्यु के बाद [[जेम्स ६|जेम्स षष्ट॰ और प्र॰]] की नातिन [[हैनोवर की सोफिया]] के पुत्र जॉर्ज प्र॰, [[रोमन कैथोलिक]] ना होने की वजह से सत्ता के सबसे प्रबल दावेदार थे।\n\n\n[[श्रेणी:यूनाइटेड किंगडम के राष्ट्रीय प्रतीक]]\n[[श्रेणी:विकिपरियोजना ब्रिटिश राजशाही]]", "id": "496070", "title": "संयुक्त राजशाही का शाही कुलांक"}
{"url": "https://hi.wikipedia.org/wiki?curid=496082", "text": "राहुकाल\n\nराहुकाल जिसे राहुकालम भी कहा जाता है दिन में एक मुहूर्त (२४ मिनट) की अवधि होती है जो अशुभ मानी जाती है। यह स्थान और तिथि के साथ अलग अलग होता है, अर्थात अलग अलग स्थान के लिए राहुकाल बदलता रहता है। यह अंतर समयक्षेत्र में अंतर के कारण होता है। मान्यता अनुसार किसी भी पवित्र, शुभ या अच्छे कार्य को इस समय आरंभ नहीं करना चाहिए। राहुकाल प्रायः प्रारंभ होने से दो घंटे तक रहता है। पौराणिक कथाओं और वैदिक शास्त्रों के अनुसार इस समय अवधि में शुभ कार्य आरंभ करने से बचना चाहिए। \n\nराहुकाल सप्ताह के सातों दिन में निश्चित समय पर लगभग ९० मिनट तक रहता है। इसे अशुभ समय के रूप मे देखा जाता है और इसी कारण राहु काल की अवधि में शुभ कर्मो को यथा संभव टालने की सलाह दी जाती है। राहु काल अलग-अलग स्थानों के लिये अलग-अलग होता है। इसका कारण यह है की सूर्य के उदय होने का समय विभिन्न स्थानों के अनुसार अलग होता है। इस सूर्य के उदय के समय व अस्त के समय के काल को निश्चित आठ भागों में बांटने से ज्ञात किया जाता है। सप्ताह के प्रथम दिवस अर्थात सोमवार के प्रथम भाग में कोई राहु काल नहीं होता है। यह सोमवार को दूसरे भाग में, शनिवार को तीसरे भाग, शुक्रवा को चौथे भाग, बुधवार को पांचवे भाग, गुरुवार को छठे भाग, मंगलवार को सातवे तथा रविवार को आठवे भाग में होता है। यह प्रत्येक सप्ताह के लिये निश्चित रहता है।\n\nइस गणना में सूर्योदय के समय को प्रात: ०६:०० (भा.स्टै.टा) बजे का मानकर एवं अस्त का समय भी सांयकाल ०६:०० बजे का माना जाता है। इस प्रकार मिले १२ घंटों को बराबर आठ भागों में बांटा जाता है। इन बारह भागों में प्रत्येक भाग डेढ घण्टे का होता है। हां इस बात का ध्यान रखा जाता है कि वास्तव में सूर्य के उदय के समय में प्रतिदिन कुछ परिवर्तन होता रहता है और इसी कारण से ये समय कुछ खिसक भी सकता है। अतः इस बारे में एकदम सही गणना करने हेतु सूर्योदय व अस्त के समय को पंचांग से देख आठ भागों में बांट कर समय निकाल लेते हैं जिससे समय निर्धारण में ग़लती होने की संभावना भी नहीं रहती है।\n\n\n", "id": "496082", "title": "राहुकाल"}
{"url": "https://hi.wikipedia.org/wiki?curid=496087", "text": "दोहूक प्रान्त\n\nदोहूक प्रान्त () या दिहोक प्रान्त () या दुहोक प्रान्त इराक़ का एक प्रान्त है। अरबील प्रान्त और सुलयमानियाह प्रान्त के साथ यह प्रान्त भी इराक़ के स्वशासित कुर्दिस्तान क्षेत्र में आता है जहाँ कुर्दी लोगों की अपनी कुर्दिस्तान क्षेत्रीय सरकार चलती है। सन् १९७६ से पहले दोहूक प्रान्त और नीनवा प्रान्त दोनों एक साथ भूतपूर्व 'मोसुल प्रान्त' का हिस्सा थे। दोहूक प्रान्त की तुर्की के साथ अंतर्राष्ट्रीय सीमा है और इराक़-तुर्की सरहद पर स्थित ज़ाख़ो शहर इसी प्रान्त में आता है।\n\nप्रांतीय स्तर पर और दोहूक प्रान्त के अधिकतर भागों में कुर्द लोग बहुसंख्यक हैं। प्रान्त के एमादियाह () क्षेत्र में आशूरी लोग (असीरियाई, ) लोगों की बहुसंख्या है।\n\nचार ज़िले सर्वसम्मति से दोहूक प्रान्त में आते हैं। दो अन्य ज़िले (सिंजार और शेख़ान​) राष्ट्रीय इराक़ी सरकार के अनुसार नीनवा प्रान्त का हिस्सा हैं लेकिन कुर्दी-बहुसंख्यक क्षेत्र होने की वजह से इस बात पर दोहूक प्रान्त के गठन से ही कुर्दी समुदाय में रोष रहा है और कुर्दिस्तान क्षेत्रीय सरकार उसे अब दोहूक प्रान्त का हिस्सा मानती है। ज़िले इस प्रकार हैं:\n\n", "id": "496087", "title": "दोहूक प्रान्त"}
{"url": "https://hi.wikipedia.org/wiki?curid=496093", "text": "मोहिनी अवतार\n\nमोहिनी हिन्दू भगवान विष्णु का एकमात्र स्त्री रूप अवतार है। इसमें उन्हें ऐसे स्त्री रूप में दिखाया गया है जो सभी को मोहित कर ले। उसके प्रेम में वशीभूत होकर कोई भी सब भूल जाता है, चाहे वह भगवान शिव ही क्यों न हों। इस अवतार का उल्लेख महाभारत में भी आता है। समुद्र मंथन के समय जब देवताओं व असुरों को सागर से अमृत मिल चुका था, तब देवताओं को यह डर था कि असुर कहीं अमृत पीकर अमर न हो जायें। तब वे भगवान विष्णु के पास गये व प्रार्थना की कि ऐसा होने से रोकें। तब भगवान विष्णु ने मोहिणि अवतार लेकर अमृत देवताओं को पिलाया व असुरों को मोहित कर अमर होने से रोका।\n\nकई विभिन्न कथाओं के अनुसार मोहिनी रूप के विवाह का प्रसंग भी आया है, जिसमें शिव से विवाह व विहार का विशेष विवरण आता है। इसके अलावा भस्मासुर प्रसंग भी प्रसिद्ध है।\n\n\nशंकर ने दौड़कर क्रीड़ा करती हुई मोहिनी को ज़बरदस्ती पकड़ लिया। महादेव शिव शंकर की तत्कालीन दयनीय अवस्था का चित्र देखना हो तो श्रीमद्भागवत, स्कन्द 8, अध्याय 12, देखने का कष्ट करें जिसमें लिखा है-\nआत्मानं मोचयित्वाङग सुरर्षभभजान्तरात्।\nप्रादवत्सापृथु श्रोणी माया देवविनिम्र्मता।। 30।।\nतस्यासौ पदवीं रूद्रो विष्णोरद्भुत कम्मर्णः।\nप्रत्यपदत्तकामेन वैदिणेव निनिर्जितः।। 31।।\nतस्यानुधावती रेतश्चल्कन्दार्माघरेतसः।\nशुष्मिणो यूथपस्येव वासितामनु धावतः।। 32।।\nअर्थात् : हे महाराजा ! तदन्तर देवों में श्रेष्ठ शंकर के दोनों बाहुओं के बीच से अपने को छुड़ाकर वह नारायणनिर्मिता विपुक्ष नितंबिनी माया (मोहिनी) भागचली॥\n", "id": "496093", "title": "मोहिनी अवतार"}
{"url": "https://hi.wikipedia.org/wiki?curid=496096", "text": "अरबील प्रान्त\n\nअरबील प्रान्त (), जिसे अरबेल प्रान्त () और हावलेर प्रान्त () भी कहा जाता है, इराक़ का एक प्रान्त है। दोहूक प्रान्त और सुलयमानियाह प्रान्त के साथ यह प्रान्त भी इराक़ के स्वशासित कुर्दिस्तान क्षेत्र में आता है जहाँ कुर्दी लोगों की अपनी कुर्दिस्तान क्षेत्रीय सरकार चलती है। अरबील प्रान्त की उत्तर में तुर्की के साथ और पूर्वोत्तर में ईरान के साथ अंतर्राष्ट्रीय सीमा है।\n\nप्रांतीय स्तर पर अरबील प्रान्त में कुर्द लोग बहुसंख्यक हैं। इनके अलावा प्रान्त में आशूरी (असीरियाई, ), अरब और दक्षिणी अज़ेरी भाषा बोलने वाले इराक़ी तुर्कमेन लोगों के भी समुदाय हैं।\n\nइस प्रान्त में एक ज़िला, मख़मूर​, शामिल है जो पहले नीनवा प्रान्त का हिस्सा हुआ करता था हालांकि उसमें कुर्दियों की बहुसंख्या है। इस बात को लेकर कुर्दी समुदाय में बहुत रोष था।\n\n", "id": "496096", "title": "अरबील प्रान्त"}
{"url": "https://hi.wikipedia.org/wiki?curid=496098", "text": "उष्णकटिबंधीय सदाबहार वन\n\nउष्णकटिबंधीय सदाबहार वन ऐसे वन क्षेत्र हैं जो भूमध्य रेखा के दक्षिण या उत्तर में लगभग 28 डिग्री के भीतर पाए जाते हैं। ये एशिया, ऑस्ट्रेलिया, अफ्रीका, दक्षिण अमेरिका, मध्य अमेरिका, और प्रशांत द्वीपों पर पाए जाते हैं। विश्व वन्यजीव निधि के बायोम वर्गीकरण के भीतर उष्णकटिबंधीय सदाबहार वन को उष्णकटिबंधीय वर्षावन वन (या उष्णकटिबंधीय नम चौड़े पत्ते के वन) का एक प्रकार माना जाता है और उन्हें विषुवतीय सदाबहार तराई वन के रूप में भी निर्दिष्ट किया जा सकता है। \n\nइस जलवायु क्षेत्र में न्यूनतम सामान्य वार्षिक वर्षा 175 cm (69 इंच) और 200 cm (79 इंच) के बीच होती है। औसत मासिक तापमान वर्ष के सभी महीनों के दौरान 18 °से. (64 °फ़ै.) से ऊपर होता है। धरती पर रहने वाले सभी पशुओं और पौधों की प्रजातियों की आधी संख्या इन सदाबहार वन में रहती है।\nसदाबहार वन कई क्षेत्रों में भूमि स्तर पर सूरज की रौशनी न पहुंच पाने के कारण बड़े वृक्षों के नीचे छोटे पौधे और झाड़ियां बहुत कम उग पाती हैं। इस कारण वन से होते हुए लोगों और अन्य जानवरों का चलना संभव हो जाता है। यदि पत्तों के वितान को किसी कारण से नष्ट या पतला कर दिया जाता है तो नीचे की ज़मीन शीघ्र ही घनी उलझी लताओं, झाड़ियों और जंगल कहे जाने वाले छोटे पेड़ों से भर जाती है।\nउष्णकटिबंधीय सदाबहार वन वर्तमान में मानव गतिविधि के कारण बिखर रहे हैं। भूवैज्ञानिक प्रक्रियाओं, जैसे कि ज्वालामुखी और जलवायु परिवर्तन के कारण होने वाला वास विखंडन अतीत में हुआ है और इन्हें प्रजातीकरण के चालक के रूप में पहचाना गया है। हालांकि, मानव प्रेरित तीव्र अधिवास विनाश को प्रजातियों के विलुप्त होने के प्रमुख कारणों में से एक माना जाता है।\n", "id": "496098", "title": "उष्णकटिबंधीय सदाबहार वन"}
{"url": "https://hi.wikipedia.org/wiki?curid=496100", "text": "सुलयमानियाह प्रान्त\n\nसुलयमानियाह प्रान्त, जिसे अस-सुलयमानियाह () और सुलेमानी () भी कहा जाता है, इराक़ का एक प्रान्त है। दोहूक प्रान्त और अरबील प्रान्त के साथ यह प्रान्त भी इराक़ के स्वशासित कुर्दिस्तान क्षेत्र में आता है जहाँ कुर्दी लोगों की अपनी कुर्दिस्तान क्षेत्रीय सरकार चलती है। सुलयमानियाह प्रान्त की पूर्व में ईरान के साथ अंतर्राष्ट्रीय सीमा है।\n\nप्रांतीय स्तर पर सुलयमानियाह प्रान्त में कुर्द लोग बहुसंख्यक हैं।\n\nप्रान्त के ज़िले इस प्रकार हैं:\n\nकुर्दिस्तान क्षेत्रीय सरकार एक अन्य ज़िले, ख़ानेक़िन​ () को सुलयमानियाह प्रान्त का हिस्सा मानती है। इस प्रान्त में कुर्दी लोग बहुसंख्यक हैं, लेकिन इराक़ की राष्ट्रीय सरकार इसे दियाला प्रान्त का भाग मानती है।\n\n", "id": "496100", "title": "सुलयमानियाह प्रान्त"}
{"url": "https://hi.wikipedia.org/wiki?curid=496112", "text": "गर्ग संहिता\n\n\"गर्गसंहिता\"' नाम से एक दूसरा गन्थ भी है जो ज्योतिष ग्रन्थ है।\"\n\nगर्ग संहिता यदुवंशियों के आचार्य गर्ग मुनि की रचना है। इस संहिता में मधुर श्रीकृष्णलीला परिपूर्ण है। इसमें राधाजी की माधुर्य-भाव वाली लीलाओं का वर्णन है। श्रीमद्भगवद्गीता में जो कुछ सूत्ररूप से कहा गया है, गर्ग-संहिता में उसी का बखान किया गया है। अतः यह भागवतोक्त श्रीकृष्णलीला का महाभाष्य है।\n\nभगवान श्रीकृष्ण की पूर्णाता के संबंध में गर्ग ऋषि ने कहा है:\n\nजबकि श्रीमद्भागवत में इस संबंध में महर्षि व्यास ने मात्र कृष्णस्तु भगवान स्वयम् — इतना ही कहा है।\n\nश्रीकृष्ण की मधुरली की रचना हुई दिव्य रस के द्वारा उस रस का रास में प्रकाश हुआ है। श्रीमद्भागवत् में उस रास के केवल एक बार का वर्णन पाँच अध्यायों में किया गया है; जबकि इस गर्ग-संहिता में वृन्दावन में, अश्व खण्ड के प्रभाव सम्मिलन के समय और उसी अश्वमेध खण्डके दिग्विजय के अनन्तर लौटते समय तीन बार कई अध्यायों में बड़ा सुन्दर वर्णन है। इसके माधुर्य ख्ण्ड में विभिन्न गोपियों के पूर्वजन्मों का बड़ा ही सुन्दर वर्णन है और भी बहुत-सी नयी कथाएँ हैं। यह संहिता भक्तों के लिये परम समादर की वस्तु है; क्योंकि इसमें श्रीमद्भागवत के गूढ़ तत्त्वों का स्प्ष्ट रूप में उल्लेख है।\nगर्ग संहिता के निम्नलिखित खण्ड (अध्याय) हैं-\n\n\n[[श्रेणी:हिन्दू ग्रंथ\n\n[[श्रेणी:पुराण]]\n[[श्रेणी:चित्र जोड़ें]]", "id": "496112", "title": "गर्ग संहिता"}
{"url": "https://hi.wikipedia.org/wiki?curid=496125", "text": "ज़ी क़ार प्रान्त\n\nज़ी क़ार प्रान्त (), जिसे धी क़ार प्रान्त और थ़ी क़ार​ प्रान्त भी कहते हैं, इराक़ का एक प्रान्त है।\n\nज़ी क़ार के नाम में 'ज़' अरबी लिपि के \" अक्षर का भारतीय उपमहाद्वीप और ईरान में उच्चारण है। कुछ अरबी-भाषी क्षेत्रों में इसका उच्चारण 'ध' या 'थ़' जैसा होता है। ध्यान दें कि इस 'थ़' अक्षर का उच्चारण बिंदु-रहित 'थ' अक्षर से ज़रा अलग है और अंग्रेज़ी के 'थ़िन' (, यानि पतला) और 'थ़र्ड' (, यानि तीसरा) से मिलता-जुलता है। साथ ही यह भी ध्यान दें कि बिंदु-वाले 'क़' का उच्चारण बिना-बिंदु वाले 'क' से मिलता-जुलता लेकिन थोड़ा सा भिन्न है। 'क़' का उच्चारण 'क़ीमत' और 'क़रीब' जैसे शब्दों में मिलता है।\n\nज़ी क़ार प्रान्त अतिप्राचीन सुमेर सभ्यता की मुख्यभूमि है। उस संस्कृति के बहुत से शहरों के खँडहर इसी प्रान्त में स्थित हैं, जिनमें ऊर (), लागाश (), एरीदु (), लारसा (), गिरसु (), उम्मा () और बाद-तिबीरा () शामिल हैं।\n\nइस प्रान्त के लगभग सभी लोग शिया इस्लाम के अनुयायी अरब जाति के लोग हैं।\n\nप्रान्त के ज़िले इस प्रकार हैं:\n\n", "id": "496125", "title": "ज़ी क़ार प्रान्त"}
{"url": "https://hi.wikipedia.org/wiki?curid=496129", "text": "मुसन्ना प्रान्त\n\nमुसन्ना प्रान्त (), जिसे मुथ़न्ना प्रान्त भी कहते हैं, इराक़ का एक प्रान्त है। यह प्रान्त देश के दक्षिण में स्थित है और इसकी सीमाएँ साउदी अरब को लगती हैं।\n\n'मुसन्ना' के नाम में आने वाला 'स' अरबी लिपि के \" अक्षर का भारतीय उपमहाद्वीप और ईरान में उच्चारण है। कुछ अरबी-भाषी क्षेत्रों में इसका उच्चारण 'थ़' जैसा होता है। ध्यान दें कि इस 'थ़' अक्षर का उच्चारण बिंदु-रहित 'थ' अक्षर से ज़रा अलग है और अंग्रेज़ी के 'थ़िन' (, यानि पतला) और 'थ़र्ड' (, यानि तीसरा) से मिलता-जुलता है। इसके अन्य उदाहरण भी मिलते हैं, मसलन हिन्दी और फ़ारसी का साबुत/साबत (अर्थ: पूरा, जो तोड़ा न गया हो) अरबी लिपि में लिखा जाता है जिसे बहुत से अरब लोग 'थ़ाबत' उच्चारण करते हैं।\n\nइस प्रान्त का समावाह​ शहर प्राचीन सुमेर-बैबिलोनियाई सभ्यता के उरुक () शहर के बहुत पास है। कुछ इतिहासकार मानते हैं कि इसी 'उरुक' नाम से आधुनिक 'इराक़' राष्ट्र का नाम निकला है। बैबिलोन (बाबिल) के पतन के बाद यह शहर दक्षिणी बाबिल का सबसे बड़ा नगर बन गया और ७वीं सदी ईसवी तक सलामत रहा, हालांकि प्राचीन बाबिल की राजधानी नष्ट हो चुकी थी।\n\n१९७६ से पहले यह दिवानियाह​ प्रान्त का हिस्सा हुआ करता था। उस प्रान्त को बांटकर नजफ़ प्रान्त, क़ादिसियाह​ प्रान्त और मुसन्ना प्रान्त बनाए गए।\n\nइस प्रान्त के लगभग सभी लोग शिया इस्लाम के अनुयायी अरब जाति के लोग हैं।\n\nप्रान्त के ज़िले इस प्रकार हैं:\n\n", "id": "496129", "title": "मुसन्ना प्रान्त"}
{"url": "https://hi.wikipedia.org/wiki?curid=496140", "text": "आपराधिक मनःस्थिति\n\nकोई किसी अपराध के लिये दंडित नहीं हो सकता, यदि उसने प्रत्यक्ष या अप्रत्यक्ष रूप में कानून द्वारा अमान्य कोई काम न किया हो या कानून द्वारा निर्धारित किसी अनिवार्य काम में त्रुटि नहीं की हो। साधारणत: किसी अपराध की पूर्णता के लिये यह आवश्यक है कि वह 'दोषपूर्ण मन' या 'आपराधिक मनःस्थिति' (Mens Rea) से किया जाय। किंतु अपराधी की स्वेच्छा से होने पर ही उसका काम अपराध माना जा सकता है। \n\nस्वेच्छा से किया हुआ काम या काम की अवहेलना वह है, जिसे करने या न करने की इच्छा रही हो। अत: किसी व्यक्ति ने यदि अचेतन अवस्था में--यथा, निद्रित होने पर, अत्यंत कम अवस्था रहने से, जड़ता या विक्षिप्तता के कारण—कोई अपराध किया है तो यह माना जायगा कि ऐसी परिस्थिति में उसका मस्तिष्क काम नहीं कर रहा था। फलत: उस काम के करने या उसकी अवहेलना में उसकी इच्छा नहीं थी। इसी प्रकार अत्यंत बाध्य होने पर कोई व्यक्ति यदि कोई अपराध करे तो इसमें उसकी स्वेच्छा काम अभाव रहेगा। कोई काम या इसमें च्युति इच्छापूर्ण मानी जायेगी, यदि कार्यकारी उपयुक्त सावधानी बरतने पर उसे नहीं करता या उसकी अवहेलना से विरत होता। किसी अनायास हुए काम या काम की त्रुटि को स्वेच्छापूर्ण नहीं मानते। अत: यदि यह प्रमाणित हो कि उपयुक्त सावधानी बरतने पर भी ऐसा काम नहीं रुक सका तो यह दंडनीय नहीं हो सकता। कभी कभी कानून द्वारा वर्जित किसी काम के करने की इच्छा मात्र ही दोषपूर्ण मन माना जाता है। \n\nसीमित वर्ग के अपराधों में दोषपूर्ण मन आवश्यक नहीं है। दृष्टांत के लिये, कोई व्यक्ति अपनी पत्नी के रहते दूसरा विवाह करे, तो अपनी प्रतिरक्षा में वह यह नहीं कह सकता कि उसने शुद्ध मन से यह विश्वास किया था कि उसका पहला विवाह विच्छिन्न हो चुका है। इस वर्ग में कानून द्वारा निर्दिष्ट छोटे छोटे अपराध ही आते हैं। यह जानने के लिये कि ऐसे अपराधों में दोषपूर्ण मन आवश्यक है या नहीं, निर्दिष्ट कानून (Statue) के उद्देश्य की ओर देखना आवश्यक हो जाता है।\n\nजिस अपराध में विशेष इच्छा या मानसिक स्थिति आवश्यक है, उसके लिये कोई व्यक्ति अपराधी नहीं होगा, यदि उसका मन दोषपूर्ण नहीं था एवं दूसरे व्यक्ति के आदेश से उसने वह अपराध किया था। किंतु जिस व्यक्ति के आदेश से वह अपराध हुआ, वह उत्तरदायी होगा।\n\nसाधारणत: कोई व्यक्ति किसी काम या उसकी अवहेलना के लिये उत्तरदायी नहीं होगा, यदि उसने स्वयं अपराध नहीं किया है या निर्धारित काम करने से विरत नहीं हुआ है या किसी दूसरे व्यक्ति को अपराध करने के लिये अधिकार नहीं दिया है और न उसे निर्धारित काम करने से विरत होने की प्रेरणा दी है।\n\nकोई मालिक अपने सेवक या ऐजेंट के विद्वेष, कपट या काम की उपेक्षा के लिये दंडित नहीं किया जा सकता, क्योंकि सेवक या एजेंट की मानसिक स्थिति मालिक की मानसिक स्थिति नहीं कही जा सकती। \n\nकिंतु सीमित वर्ग के कुछ मामलों में जहाँ मानसिक स्थिति अपराध के लिये आवश्यक नहीं है, अपने सेवक या एजेंट के सामान्य कार्य के दौरान में किए गए कामों के लिये मालिक उत्तरदायी होगा, भले ही उसे ऐसे काम की जानकारी न रही हो और वे काम उसके आदेश के विरुद्ध ही क्यों न किए गए हों।\n\nकोई निगम (Corporation) अपने सेवक या एजेंट के द्वारा ही काम कर सकता है। अत: इनके काम या कानून द्वारा निर्दिष्ट काम में त्रुटि के कारण निगम ही उत्तरदायी हो सकता है। किंतु राजद्रोह (Treason), गुरुतर अपराध (Felony), तथा ऐसे लघुतर अपराधों के लिये, जिनमें व्यक्तिगत रूप में हिंसा का अभियोग लगे अथवा ऐसे अपराधों के लिये जिनमें कारावास या शारीरिक यातना द्वारा ही दंड दिया जा सके निगम उत्तरदायी नहीं हेगा। अपने सेवक या एजेंट के अपराध के लिये उसे केवल अर्थदंड दिया जा सकता है।\n\n", "id": "496140", "title": "आपराधिक मनःस्थिति"}
{"url": "https://hi.wikipedia.org/wiki?curid=496147", "text": "आपराधिक कृत्य\n\nजब किसी व्यक्ति द्वारा दोषपूर्ण मन (mens rea) से आपराधिक कृत्य (Actus reus) करना सिद्ध हो जाय तो भारत, पाकिस्तान, युनाइटेड किंगडम, कनाडा आदि के दण्डविधान के अनुसार उस पर दण्डदायित्व (criminal liability) आ जाता है। अर्थात् उपरोक्त दो शर्तों के लागू होने पर उस व्यक्ति को अपराधी मानकर दण्डित किया जा सकता है।\n\n\n", "id": "496147", "title": "आपराधिक कृत्य"}
{"url": "https://hi.wikipedia.org/wiki?curid=496150", "text": "काशीनाथ नारायण दीक्षित\n\nकाशीनाथ नारायण दीक्षित (२१ अक्टूबर १८८९ - १३ अगस्त १९४६) भारतीय पुरातत्व के विद्वान थे। आपने मोहन जोदड़ो तथा पहाड़पुर के पुराताविक उत्खनन कार्य का निर्देशन किया। वे पुरातत्व के तीनों अंगों - लिपि, अभिलेख तथा मुद्राशास्त्र के विशेषज्ञ थे। आपने भारतीय संग्रहालयों का अखिल भारतीय संघ स्थापित कराया।\n\nकाशीनाथ नारायण दीक्षित का जन्म २१ अक्टूबर को महाराष्ट्र के पंढरपुर में हुआ। यहीं पर प्रारंभिक अध्ययन करने के बाद आपने सांगली में अपनी माध्यमिक शिक्षा पूरी की। एम. ए. (संस्कृत) में विशेष योग्यता प्राप्त करने के कारण मुम्बई विश्वविद्यालय के सभी पुरस्कार और वृत्तियाँ आपने प्राप्त कीं। १९१२ में पुरातत्व विभाग में शिक्षार्थी के रूप में आपका ही नाम स्वीकृत हुआ। बंबई और लखनऊ संग्रहालय के क्यूरेटर के रूप में आपने जो कीर्ति प्राप्त ही वह सच्चे अर्थ में आपकी अग्र सफलताओं की पहली सीढ़ी थी। १९२० में 'आर्केयालॉजिकल सर्वे ऑव इंडिया' के आप सुपरिटेंडेंट नियुक्त हुए। इसी रूप में आपने मोहेंजोदड़ो और पहाड़पुर के उत्खनन कार्य का निर्देशन किया था। सिंधुघाटी की सभ्यता की ओर दुनियाँ के पुरातत्ववेत्ताओं का ध्यान आकर्षित हो रहा था और इस दृष्टि से आपका कार्य अत्यंत महत्वपूर्ण था। १९३० में डिप्टी डायेरक्टर जनरल ऑव आर्केयालॉजी के रूप में आपकी नियुक्ति हुई। कुछ ही वर्षों में आप अपनी योग्यता से डायरेक्टर जनरल ऑव आर्केयालॉजी बने (१९३७)।\n\nआर्केयालॉजिकल सर्वे ऑव इंडिया की रिपोर्ट, पहाड़पुर के उत्खनन से संबंधित आपका शोधकार्य तथा 'महोबा की छ: शिल्पकृतियों' के अतिरिक्त आपने 'एपिग्राफिया इंडिका' में कितने ही शिलालेखों का संपादन किया था। १९३२ में आप गवर्नमेंट एपिग्राफिस्ट भी रहे। पुरात्व की सभी शाखाओं, लिपि, अभिलेख तथा मुद्राशास्त्र के आप प्रकांड पंडित थे। पश्चिम के देशों में ऐतिहासिक संग्रहालयों तथा उत्खनन कार्यों की जानकारी प्राप्त करने के लिए आपने इंग्लैंड, यूरोप, मेसोपोटामिया आदि देशों की यात्रा की। बहुत वर्षोंतक आप न्युमिस्मैटिक सोसायटी ऑव इंडिया के अध्यक्ष रहे। मुद्राशास्त्र से संबंधित अनेक समस्याओं पर आपके निबंध हैं। आपने संग्रहालयों का एक अखिल भारतीय संघ कायम किया जिसके आप अध्यक्ष रहे। गुजरात में प्राग-ऐतिहासिक युग संबंधी उत्खनन कार्य आपने ही प्रारंभ किया और उसे सतत मार्गदर्शन दिया।\n\nइतिहास संबंधी सेवाओं के कारण आप १९४३ में अलीगढ़ की हिस्ट्री कांग्रेस के अध्यक्ष बनाए गए। मद्रास विश्वविद्यालय में १९३५ के मेयर लेक्चर्स आपकी विद्वत्ता के चिरस्मारक रहेंगे। आपको मराठी, हिंदी, उर्दू, बंगला, अनेक भाषाएँ आती थीं। इसीलिए हर प्रांत के संग्रहालयों तथा पुरातत्व के संबंध में आपकी जानकारी विशेष थी। स्पष्टवक्ता होने पर भी आप दूसरों के मत का आदर करते थे। नई पीढ़ी के विद्वानों की आपने सर्वदा मदद की। आपका अत्यंत प्रिय सुभाषित था 'अजरामरवत् प्राज्ञो विद्यामर्थं च चिंतयेत्' (\"विद्या व धन प्राप्त करते समय बुद्धिमान मनुष्य को ऐसे आचरण करना चाहिये मानो मुझे कभी भी बुढ़ापा व मृत्यु नहीं आयेगी\")।\n\n", "id": "496150", "title": "काशीनाथ नारायण दीक्षित"}
{"url": "https://hi.wikipedia.org/wiki?curid=496154", "text": "देवगुप्त\n\nदेवगुप्तप्राचीन भारत में तीसरी सदी से पाँचवी सदी तक मगध के शासन थे। इस वंश के परवर्ती गुप्त नरेशों ने भी उत्तरी भारत में शासन किया। यद्यपि 'देवगुप्त' तथा इन अन्य राजाओं के नामों के अंत में 'गुप्त' शब्द जुड़ा है तथापि यह सिद्ध करना कठिन है कि अनुवर्ती गुप्त नरेश विख्यात गुप्त सम्राटों के वंशज थे। \n\nदेवगुप्त का नाम 'हर्षचरित' तथा अभिलेखों में आता है जिस आधार पर इसे परवर्ती गुप्त राजा मानते हैं। बिहार के गया नगर के समीप अफसद से प्राप्त एक लेख में परवर्ती नरेशों की वंशावली उल्लिखित है। इस वंश के छठे राजा महासेन गुप्त का ज्येष्ठ पुत्र देवगुप्त ही था। हर्षचरित में कहा गया है कि महासेन गुप्त ने पूर्वी मालवा पर गुप्तकुल की प्रतिष्ठापना की, उसी के बाद देवगुप्त वहाँ का शासक हो गया। छठी शती के चार प्रमुख राजकुलों में पुष्पभूति तथा परवर्ती गुप्त वंशों में मैत्री थी तथा देवगुप्त और गौड़ नरेश कन्नौज के मौखरिवंश से ईर्षा रखते थे। देव गुप्त ने शशांक से मिलकर मौखरि राजा ग्रहवर्मा का बध कर डाला। हर्षचरित में ग्रहवर्मा का घातक मालवराज कहा गया है जिसे कालांतर में राज्यवर्धन ने परास्त किया। वर्धन ताम्रपट्टों के अनुसार राज्यवर्धन ने देवगुप्त को हाराया था (राजानोयुधिदुष्टवाजिन इव श्रीदेवगुप्तादय:) अतएव मालव नरेश देवगुप्त ही ठहरता है।\n\nइससे भिन्न देववर्णाक अभिलेख में वर्णित देवगुप्त आदित्यसेन का पुत्र कहा गया है। उसे ६८० ई. में चालुक्य नरेश विनयादित्य ने परास्त किया था। उसे 'सकलोत्तरापथनाथ' भी कहा गया है, पर इस देवगुप्त की समता प्रसिद्ध मालव नरेश देवगुप्त से नहीं की जा सकती। दोनों दो भिन्न व्यक्ति थे।\n", "id": "496154", "title": "देवगुप्त"}
{"url": "https://hi.wikipedia.org/wiki?curid=496155", "text": "दोमिनिकी संघ\n\nदोमिनिकी संघ (Dominican Order या Dominicans) रोमन कैथलिक सम्प्रदाय का एक उपसम्प्रदाय है। इसकी स्थापना सन्त दोमिनिक ने की थी।\n\nस्पेननिवासी उपदेशकसंत दोमिनिकी (११७०-१२२१ ई.) एलबीजेंसस नामक संप्रदाय का विरोध करने के लिए बहुत समय तक दक्षिण फ्रांस का दौरा करते रहे और वहीं उन्होंने तुलूस नामक नगर में सन् १२१५ ई. में एक धर्मसंघ की स्थापना की जो बाद में दोमिनिकी संघ के नाम से विख्यात हुआ।\n\nउपदेश देना तथा जनता में धर्मशिक्षा का प्रचार करना दोमिनिकी धर्मसंधियों का प्रारंभ ही से प्रधान कार्य रहा, उस क्रियाशीलता को सफल बनाने के लिए संघ से व्यतिगत ध्यान, प्रार्थना तथा स्वाध्याय को महत्व दिया जाता था। यह संघ शीघ्र ही समस्त यूरोप में फैल गया। १३वीं श.ई. में ही पेरिस, आक्सफोर्ड, पादुआ, कोलोन आदि मुख्य शिक्षाकेंद्रों में उसके मठों की स्थापना हुई और वहाँ के विश्वविद्यालयों के बहुत से प्राध्यापक तथा छात्र इस संघ के सदस्य बने।\n\nपरवर्ती शताब्दियों में दोमिनिकी फ़ारस, भारत, चीन, उत्तरी अफ्रीका आदि मिशन क्षेत्रों में भी धर्मप्रचार करने गए। चर्च के इतिहास में तथा विशेष रूप से ईसाई धर्मविज्ञान तथा दर्शन के इतिहास में इस संघ का अत्यंत महत्वपूर्ण स्थान है। संत तोमस एक्वाइनस (१२२४-१२७४ ई.) सबसे प्रसिद्ध दोमिनिकी हैं। उन्होंने अरस्तू के दर्शन को आधार बनाकर समस्त ईसाई धर्मसिद्धांतों का विशद प्रतिपादन किया है। उनकी रचनाओं का परिशीलन आजकल प्रत्येक रोमन काथलिक पुरोहित के लिए अनिवार्य है।\n\nइस संघ के सदस्य दर्शन, बाइबिल आदि के विषय में अनेक वैज्ञानिक पत्रिकाओं के संपादन द्वारा पश्चिमी देशों के बुद्धिजीवियों के लिए धार्मिक समस्याओं का समाधान करते हैं।\n\n", "id": "496155", "title": "दोमिनिकी संघ"}
{"url": "https://hi.wikipedia.org/wiki?curid=496176", "text": "उण्यायि वारियर\n\nउण्णायि वारियर (१७वीं शताब्दी का उत्तरार्ध) मलयालम कवि, नाटककार, लेखक एवं विद्वान थे। उन्होने कथकली को अमूल्य योगदान दिया। उनकी 'नलचरितम्' नामक अट्टकथा अत्यन्त प्रसिद्ध है।\n\n१८वीं शताब्दी में मध्य केरल के इरिञ्लाक्कुडा नामक स्थान में पैदा हुए थे। कार्तिक तिरुनाल रामवर्मा महाराजा (१७५८-१७९८) के संरक्षण में तिरुवनंतपुरम् में उन्होंने अनेक वर्ष व्यतीत किए। उण्णायि वारियर कथकलि साहित्य में सबसे महान नाम है यद्यपि उन्होंने केवल एक आट्टक्कथा (कथकलि नाटक) जिसे नलचरितम् कहते हैं, लिखा है। \n\nनलचरितम् चार भागों में विभाजित है-चार दिन का अभिनय। इस ग्रंथ का मलयालम साहित्य में अद्वितीय स्थान है। नाटकीय भावुकता और काव्यात्मक आकर्षण में इसका कोई प्रतिद्वंद्वी नहीं है। कथानक के निर्माण एवं चरित्रचित्रण दोनों में वारियर ने अपूर्व कलामर्मज्ञता प्रदर्शित की है। साधारण पात्रों का चित्रण भी, सूक्ष्म विवरणों के प्रति अद्भुत सतर्कता दिखलाते हुए, किया गया है। कवि ने भाषा का प्रयोग अत्यंत रूढ़िमुक्त ढंग से किया है। व्यंजनाओं की प्रचुरता और नलचरितम् की संगीतज्ञता ने इसे कथकलि और काव्यप्रेमियों का स्नेहभाजन बना दिया है।\n\n", "id": "496176", "title": "उण्यायि वारियर"}
{"url": "https://hi.wikipedia.org/wiki?curid=496180", "text": "क़ादिसियाह प्रान्त\n\nक़ादिसियाह​ प्रान्त (), जिसका औपचारिक नाम अरबी भाषा में मुहाफ़ज़ात​ अल-क़ादिसियाह​ () है, इराक़ का एक प्रान्त है।\n\nध्यान दें कि 'क़ादिसियाह​' में बिंदु-वाले 'क़' का उच्चारण बिना-बिंदु वाले 'क' से मिलता-जुलता लेकिन थोड़ा सा भिन्न है। 'क़' का उच्चारण 'क़ीमत' और 'क़रीब' जैसे शब्दों में मिलता है।\n\nअरब प्रायद्वीप में इस्लाम उभरने के बाद अरब मुस्लिम अरब फ़ौजों ने ईरान के सासानी साम्राज्य पर आक्रमण किया। अल-क़ादिसियाह​ का ऐतिहासिक शहर उस साम्राज्य के अधीन था लेकिन इसपर ६३६ ईसवी में राशिदा ख़िलाफ़त​ () की अरब फ़ौजों ने हमला बोला। सासानियों ने उस से भी बड़ी सेना उन्हें खदेड़ने के लिए भेजी, लेकिन जीत अरबों की हुई। यह ईरान पर अरब जीत और उसके इस्लामीकरण की एक महत्वपूर्ण कड़ी मानी जाती है।\n\n१९७६ से पहले यह दिवानियाह​ प्रान्त का हिस्सा हुआ करता था। उस प्रान्त को बांटकर नजफ़ प्रान्त, क़ादिसियाह​ प्रान्त और मुसन्ना प्रान्त बनाए गए।\n\nइस प्रान्त के लगभग सभी लोग शिया इस्लाम के अनुयायी अरब जाति के लोग हैं।\n\nप्रान्त के ज़िले इस प्रकार हैं:\n\n", "id": "496180", "title": "क़ादिसियाह प्रान्त"}
{"url": "https://hi.wikipedia.org/wiki?curid=496200", "text": "करकूक प्रान्त\n\nकरकूक​ प्रान्त (ܟܪܟ ܣܠܘܟ), जिसे किरकुक प्रान्त या केरकूक प्रान्त भी उच्चारित किया जाता है, इराक़ का एक प्रान्त है।\n\n१९७६ से २००६ तक करकूक प्रान्त का नाम 'अत-तमीम प्रान्त' था, जिसे औपचारिक अरबी भाषा में मुहाफ़ज़ात​ अल-तमीम () कहा जाता था। इसका अरबी में अर्थ 'राष्ट्रीयकरण प्रान्त' था और यह नाम इसलिए रखा गया क्योंकि यहाँ पर उस समय इराक़ी सरकार तेल और गैस के उत्पादन का राष्ट्रीयकरण कर रही थी। १९७६ से पहले इस प्रान्त का नाम 'करकूक प्रान्त' ही था।\n\nइस प्रान्त की आबादी में कुर्दी लोगों का समुदाय सबसे बड़ा है। करकूक शहर और करकूक प्रान्त में भिन्न समुदायों की आबादी १९५७ में इस प्रकार थी:\n१९६० के बाद से इराक़ की सरकार ने इस इलाक़े में भारी अरबीकरण की नीति अपनाए और यहाँ पर बाहर से बहुत से अरब ला कर बसाए गए। उसने कुछ ग़ैर-अरब समुदायों (जैसे की आशूरी/असीरियाई लोगों) पर भी ज़ोर डाला की वह स्वयं को जनगणनाओं में 'अरब' समुदाय में दर्ज कराएँ। इस से इस क्षेत्र में अरब बहुसंख्यक हो गए, हालांकि कि उनका वास्तविक प्रतिशत ठीक से नहीं बताया जा सकता था। सरकारी आंकड़ों के अनुसार कुर्द लोग १९५७ में ४८%, १९७७ में ३८% और १९९७ में सिर्फ़ २१% थे, जबकि अरब लोग १९५७ में २८%, १९७७ में ४५% और १९९७ में ७२% थे।\n\nप्रान्त के ज़िले इस प्रकार हैं:\n\nअक्सर इस प्रान्त में केवल ४ ज़िले गिने जाते हैं, क्योंकि मख़मूर​ ज़िले में भारी कुर्दी आबादी होने के कारण उसे इराक़ी कुर्दिस्तान स्वशासित प्रदेश ने अपने अरबील प्रान्त में शामिल कर लिया है।\n\n", "id": "496200", "title": "करकूक प्रान्त"}
{"url": "https://hi.wikipedia.org/wiki?curid=496203", "text": "कोङ्ङल्लूर् कुञ्ञिक्कुट्टन् तम्पुरान्\n\nकोङ्ङल्लूर् कुञ्ञिक्कुट्टन् तम्पुरान् (1868 - 1913 (?)) मलयालम कवि एवं संस्कृत के विद्वान थे। उनके बचपन का नाम 'राम वर्मा' था। वे महाभारत का मलयालम में अक्षरशः अनुवाद करने के लिए प्रसिद्ध हैं। उन्होने अकेले ही कुल ८७४ दिनों में यह कार्य पूरा किया। इस कारण वे प्रायः 'केरल के व्यास' कहे जाते हैं।\n", "id": "496203", "title": "कोङ्ङल्लूर् कुञ्ञिक्कुट्टन् तम्पुरान्"}
{"url": "https://hi.wikipedia.org/wiki?curid=496209", "text": "डेंगू बुख़ार\n\nडेंगू बुख़ार एक संक्रमण है जो डेंगू वायरस के कारण होता है। मच्छर डेंगू वायरस को संचरित करते (या फैलाते) हैं। डेंगू बुख़ार को \"हड्डीतोड़ बुख़ार\" के नाम से भी जाना जाता है, क्योंकि इससे पीड़ित लोगों को इतना अधिक दर्द हो सकता है कि जैसे उनकी हड्डियां टूट गयी हों। डेंगू बुख़ार के कुछ लक्षणों में बुखार; सिरदर्द; त्वचा पर चेचक जैसे लाल चकत्ते तथा मांसपेशियों और जोड़ों में दर्द शामिल हैं। कुछ लोगों में, डेंगू बुख़ार एक या दो ऐसे रूपों में हो सकता है जो जीवन के लिये खतरा हो सकते हैं। पहला, डेंगू रक्तस्रावी बुख़ार है, जिसके कारण रक्त वाहिकाओं (रक्त ले जाने वाली नलिकाएं), में रक्तस्राव या रिसाव होता है तथा रक्त प्लेटलेट्स  (जिनके कारण रक्त जमता है) का स्तर कम होता है। दूसरा डेंगू शॉक सिंड्रोम है, जिससे खतरनाक रूप से निम्न रक्तचाप होता है।\n\nडेंगू वायरस चार भिन्न-भिन्न प्रकारों के होते हैं। यदि किसी व्यक्ति को इनमें से किसी एक प्रकार के वायरस का संक्रमण हो जाये तो आमतौर पर उसके पूरे जीवन में वह उस प्रकार के डेंगू वायरस से सुरक्षित रहता है। हलांकि बाकी के तीन प्रकारों से वह कुछ समय के लिये ही सुरक्षित रहता है। यदि उसको इन तीन में से किसी एक प्रकार के वायरस से संक्रमण हो तो उसे गंभीर समस्याएं होने की संभावना काफी अधिक होती है। \n\nलोगों को डेंगू वायरस से बचाने के लिये कोई वैक्सीन उपलब्ध नहीं है। डेंगू बुख़ार से लोगों को बचाने के लिये कुछ उपाय हैं, जो किये जाने चाहिये। लोग अपने को मच्छरों से बचा सकते हैं तथा उनसे काटे जाने की संख्या को सीमित कर सकते हैं। वैज्ञानिक मच्छरों के पनपने की जगहों को छोटा तथा कम करने को कहते हैं। यदि किसी को डेंगू बुख़ार हो जाय तो वह आमतौर पर अपनी बीमारी के कम या सीमित होने तक पर्याप्त तरल पीकर ठीक हो सकता है। यदि व्यक्ति की स्थिति अधिक गंभीर है तो, उसे अंतः शिरा द्रव्य (सुई या नलिका का उपयोग करते हुये शिराओं में दिया जाने वाला द्रव्य) या रक्त आधान (किसी अन्य व्यक्ति द्वारा रक्त देना) की जरूरत हो सकती है।\n\n1960 से, काफी लोग डेंगू बुख़ार से पीड़ित हो रहे हैं। द्वितीय विश्व युद्ध के बाद से यह बीमारी एक विश्वव्यापी समस्या हो गयी है। यह 110 देशों में आम है। प्रत्येक वर्ष लगभग 50-100 मिलियन लोग डेंगू बुख़ार से पीड़ित होते हैं। \n\nवायरस का प्रत्यक्ष उपचार करने के लिये लोग वैक्सीन तथा दवाओं पर काम कर रहे हैं। मच्छरों से मुक्ति पाने के लिये लोग, कई सारे अलग-अलग उपाय भी करते हैं। \n\nडेंगू बुख़ार का पहला वर्णन 1779 में लिखा गया था। 20वीं शताब्दी की शुरुआत में वैज्ञानिकों ने यह जाना कि बीमारी डेंगू वायरस के कारण होती है तथा यह मच्छरों के माध्यम से संचरित होती (या फैलती) है।\n\nडेंगू वायरस से संक्रमित लगभग 80% लोगों (प्रत्येक 10 लोगों में से 8) में कोई लक्षण नहीं होते हैं या बेहद हल्के लक्षण (जैसे कि मूलभूत बुख़ार) होते हैं। संक्रमित लोगों में से लगभग 5% लोग (प्रत्येक 100 लोगों में से 5) गंभीर रूप से बीमार पड़ते हैं। इन लोगों की एक छोटी संख्या में, बीमारी जीवन के लिये खतरनाक होती है। डेंगू वायरस से पीड़ित होने के 3 से 14 दिनों के बाद किसी व्यक्ति में लक्षण दिखते हैं। लक्षण अक्सर 4 से 7 दिनों के बाद ही दिखते हैं। इस तरह यदि कोई व्यक्ति ऐसे क्षेत्र से लौटता है जहां डेंगू आम है और उसके लौटने के 14 दिन या उसके बाद उसको बुख़ार होता है या अन्य लक्षण दिखते हैं तो शायद उसको डेंगू नहीं है। \n\nअक्सर जब बच्चों को डेंगू बुख़ार होता है तो उनके लक्षण आम सर्दी-ज़ुकाम या आंत्रशोथ (गैस्ट्रोएनटराइटिस) (या उदर फ्लू; उदाहरण के लिये, उल्टी तथा दस्त (डायरिया)) होते हैं। हलांकि, बच्चों में डेंगू बुख़ार द्वारा गंभीर समस्याएं होने की अधिक संभावनाएं होती हैं।\n\nडेंगू बुख़ार के ऐसे आदर्श लक्षण कम होते हैं जो अचानक शुरु हो जाते हैं जैसे सिरदर्द (आमतौर पर आँखों के पीछे); चकत्ते तथा मांसपेशियों और जोड़ों में दर्द। बीमारी का उपनाम \"हड्डीतोड़ बुख़ार\" यह दर्शाता है कि यह दर्द कितना गंभीर हो सकता है। डेंगू बुख़ार तीन चरणों में होता है: बुख़ार संबंधी, गंभीर तथा सुधार संबंधी।\n\nबुख़ार संबंधी चरण में, किसी व्यक्ति को आमतौर पर उच्च बुख़ार होता है। (\"फैब्राइल\" का अर्थ है कि व्यक्ति को उच्च बुख़ार है।) बुख़ार अक्सर 40 डिग्री सेल्सियस (104 डिग्री फ़ॉरेनहाइट) होता है। व्यक्ति को सामान्य दर्द तथा सिरदर्द हो सकता है। यह चरण आमतौर पर 2 से 7 दिन तक चलता है। इस चरण में जिन लोगों में लक्षण होते हैं उनमें से लगभग 50 से 80% लोगों को चकत्ते हो जाते हैं। पहले या दूसरे दिन, चकत्ते लाल त्वचा जैसे दिख सकते हैं। बीमारी के बाद के दिनों में (चौथे से सातवें दिन पर) चकत्ते चेचक जैसे लग सकते हैं। छोटे लाल दाग (पटीकिया) त्वचा पर उभर सकते हैं। त्वचा को दबाने पर यह दाग हटते नहीं हैं। ये लाल दाग टूटी केशिकाओं के कारण बनते हैं। व्यक्ति को श्लेष्म झिल्ली द्वारा मुंह तथा नाक से हल्का रक्तस्राव हो सकता है। बुख़ार अपने आप कम (बेहतर) होने लगता है तथा एक या दो दिनों के लिये वापस होने लगता है। हलांकि, भिन्न लोगों में यह पैटर्न भिन्न होता है।\n\nकुछ लोगों में, उच्च बुख़ार के जाने के बाद बीमारी गंभीर चरण में प्रवेश कर जाती है। गंभीर चरण एक से दो दिनों तक चलता है। इस चरण के दौरान, छाती तथा पेट में तरल का निर्माण हो सकता है, ऐसा इसलिये क्योंकि रक्त नलिकाओं में रिसाव होता है। तरल बनता है तथा यह पूरे शरीर में परिसंचरित होता है। इसका अर्थ है कि महत्वपूर्ण (सबसे महत्वपूर्ण) अंगों को उनकी आवश्यकता के अनुसार आम तौर पर रक्त नहीं मिलता है। इस कारण से, अंग सामान्य तरीके से काम नहीं कर पाते हैं। व्यक्ति को अत्यधिक रक्तस्राव भी हो सकता है (आमतौर पर जठरांत्र संबंधी मार्गमें)। \n\nडेंगू से पीड़ित 5% से कम व्यक्तियों को परिसंचरण आघात, डेंगू आघात सिन्ड्रोम तथा डेंगू रक्तस्रावी बुख़ार होता है। यदि किसी व्यक्ति को पहले किसी दूसरे प्रकार (\"द्वितीयक संक्रमण\") का डेंगू हुआ हो तो उसको ऐसी गंभीर समस्याएं होने की संभावनाएं अधिक होती हैं।\n\nसुधार चरण में, वह तरल जो रक्त नलिकाओं से बाहर रिस जाता है, रक्तप्रवाह में वापस शामिल कर लिया जाता है। सुधार चरण 2 से 3 दिनों तक चलता है। व्यक्ति अक्सर इस चरण के दौरान काफी बेहतर हो जाता है। हलांकि, उनको गंभीर खुजलाहट तथा धीमी हृदय गति की शिकायत हो सकती है। इस चरण के दौरान, व्यक्ति तरल ओवरलोड स्थिति (जिसमें काफी अधिक तरल वापस ले लिया जाता है) में जा सकता है। यदि यह दिमाग को प्रभावित करता है तो, यह चेतना के स्तर में परिवर्तन या दौरे जैसी स्थिति ला सकता है (जिसमें व्यक्ति की सोचने, समझने तथा व्यवहार करने की सामान्य स्थिति भिन्न हो सकती है)।\n\nकभी-कभार डेंगू हमारे शरीर के अन्य तंत्रों को प्रभावित कर सकता है। किसी व्यक्ति में केवल लक्षण हो सकते हैं या आदर्श डेंगू लक्षण भी साथ में हो सकते हैं। 0.5–6% मामलों में चेतना का स्तर घट सकता हैं। ऐसा तब हो सकता है जब डेंगू वायरस मस्तिष्क में संक्रमण पैदा करता है। ऐसा तब भी हो सकता है जब महत्वपूर्ण अंग सही ढ़ंग से काम न कर रहे हों।\n\nअन्य स्नायुतंत्र संबंधी विकार (मस्तिष्क तथा स्नायुओं को प्रभावित करने वाले विकार) उन लोगों में दर्ज किये गये हैं जिनको डेंगू बुख़ार होता है। उदाहरण के लिये, डेंगू ट्रांसवर्स माइलिटिस (अनुप्रस्थ मेरुदंड की सूजन) तथा गुइलियन-बारे सिन्ड्रोम पैदा कर सकता है। हलांकि ऐसा लगभग नहीं होता है, लेकिन डेंगू दिल का संक्रमण तथा गंभीर जिगर की विफलता पैदा कर सकता है।\n\nडेंगू बुखार डेंगू वायरस के कारण होता है। वह वैज्ञानिक प्रणाली जिसमें वायरस का वर्गीकरण तथा नामकरण किया जाता है उसके अंतर्गत डेंगू वायरस \"फ्लाविविरिडे\" परिवार तथा \"फ्लाविविरस\" जीन का हिस्सा है। अन्य वायरस भी इस परिवार से संबंधित हैं तथा मानवों में बीमारियां पैदा कर सकते हैं। उदाहरण के लिये, पीत-ज्वर वायरस, वेस्ट नाइल वायरस, सेंट लुईस एन्सेफलाइटिस वायरस, जापानी एन्सेफलाइटिस वायरस, टिक- जनित एन्सेफलाइटिस वायरस, क्यासानूर जंगल रोग वायरस तथा ओमस्क रक्तस्रावी बुख़ार, सभी \"फ्लाविविरिडे\" परिवार से संबंधित हैं।. इनमें से अधिकतर वायरस मच्छरों या टिक द्वारा फैलते हैं।\n\nडेंगू वायरस, अधिकतर \"एडीज़\" मच्छरों द्वारा संचरित (या फैलता) होता है, विशेष रूप से \"एडीज़ आएजेप्टी\" प्रकार के मच्छर से। ये मच्छर आमतौर पर 350 उत्तर तथा 350 दक्षिण अक्षांस पर, 1000 मीटर से कम ऊंचाई पर होते हैं। यह अधिकतर दिन के समय काटते हैं। इनके एक बार काटने से भी मानव संक्रमित हो सकता है। \n\nकभी-कभार मच्छरों को भी मानवों से डेंगू मिल सकता है। यदि मादा मच्छर किसी संक्रमित व्यक्ति को काट ले तो मच्छर को डेंगू वायरस मिल सकता है। सबसे पहले वायरस उन कोशिकाओं में रहता है जो मच्छर के पेट में होती हैं। लगभग 8 से 10 दिनों के बाद वायरस, मच्छर की लार ग्रंथियां जो लार (या \"थूक\") बनाती हैं, उनमें संक्रमित हो जाते हैं। इसका अर्थ है मच्छर द्वारा बनायी गयी लार डेंगू के वायरस से संक्रमित होती है। इसलिये जब मच्छर मानव को काटते हैं तो इनकी संक्रमित लार मानव को संक्रमित कर सकती है। वायरस उन संक्रमित मच्छरों के लिये कोई समस्या पैदा नहीं करते दिखते हैं, जो अपने पूरे जीवन भर संक्रमित रहेंगे। इस बात की संभावना सबसे अधिक होती है कि \"एडीज़ आएजेप्टी\"  मच्छर डेंगू फैलाता है। ऐसा इसलिये कि क्योंकि ये मानवों के सबसे अधिक नज़दीक रहते हैं और जानवरों की बजाय मानवों पर जीते हैं। यह मानव-निर्मित पानी रखने के पात्रों में अंडे देना पसंद करते हैं।\n\nडेंगू संक्रमित रक्त उत्पादों तथा अंग दान द्वारा फैल सकता है। यदि डेंगू से संक्रमित व्यक्ति रक्त दान या अंग दान करता है, जो किसी अन्य व्यक्ति को दिया जाता है, इस व्यक्ति को दान दिये गये रक्त या अंग से डेंगू हो सकता है। कुछ देशों जैसे सिंगापुर में डेंगू आम है। इन देशों में, 10,000 रक्त आधानों में से 1.6 से 6 तक डेंगू फैलाते हैं।गर्भावस्था के दौरान या बच्चे को जन्म देते समय डेंगू वायरस माँ से बच्चे में भी फैल सकता है। डेंगू आमतौर पर किन्ही और तरीकों से नहीं फैलता है।\n\nडेंगू से पीड़ित वयस्कों से अधिक शिशुओं तथा बच्चों में बीमारी की गंभीरता होने की अधिक संभावना होती है। बच्चे यदि अच्छी तरह से पोषित हों तो उनके गंभीर रूप से बीमार होने की अधिक संभावना है (यदि वे स्वस्थ हैं तथा अच्छी तरह से पोषित हैं)। (यह अन्य दूसरे संक्रमणों से भिन्न है जो कुपोषित, अस्वस्थ, या अच्छे पोषण की कमी वाले बच्चों में अधिक गंभीर होते हैं।) महिलाओं की अपेक्षा पुरुषों में गंभीर बीमारी की संभावना अधिक होती है। पुरानी (दीर्घ-अवधि) की बीमारियां जैसे मधुमेह तथा अस्थमा वाले लोगों में डेंगू जीवन के लिये खतरा हो सकता है।\n\nजब मच्छर किसी व्यक्ति को काटता है तो इसकी लार मानव की त्वचा में प्रवेश कर जाती है। यदि मच्छर को डेंगू है तो वायरस इसकी लार में होता है। इसलिये जब मच्छर किसी व्यक्ति को काटता है तो वायरस मच्छर की लार के साथ व्यक्ति की त्वचा में प्रविष्ट हो जाता है। वायरस व्यक्ति की श्वेत रक्त कणिकाओं से जुड़ कर उनमें प्रवेश कर जाता है (श्वेत रक्त कणिकाओं को संक्रमण जैसे खतरों से निपटने के लिये सहायता करने का काम करना होता है।)। जब श्वेत रक्त कणिकाएं शरीर में इधर-उधर जाती हैं तो वायरस पुर्नउत्पादन (अपने प्रतिरूप पैदा करता है) करता है। श्वेत रक्त कणिकाएं कई तरह के संकेतों प्रोटीन (तथाकथित माइटोकाइन) के माध्यम से प्रतिक्रिया करती हैं जैसे इंटरल्यूकिन्स, इंटरफेरॉन तथा ट्यूमर परिगलन कारक। इन प्रोटीन के कारण डेंगू के साथ बुखार, फ्लू जैसे लक्षण तथा गंभीर दर्द पैदा होते हैं। \n\nयदि किसी व्यक्ति को गंभीर संक्रमण हैं तो वायरस उसके शरीर में और अधिक तेजी से बढ़ता है। क्योंकि वायरस की संख्या बहुत अधिक है इसलिये ये कई और अंगों (जैसे जिगर तथा अस्थि मज्जा) को प्रभावित कर सकता है। छोटी रक्त केशिकाओं की दीवारों से रक्त रिस करके शरीर के कोटरों में चला जाता है। इस कारण से रक्त केशिकाओं में कम रक्त का प्रवाह (या शरीर में कम रक्त का प्रवाह होता है) होता है। व्यक्ति का रक्तचाप इतना कम हो जाता है कि हृदय महत्वपूर्ण अंगों को पर्याप्त रक्त की आपूर्ति नहीं कर पाता है। साथ ही, अस्थि मज्जा पर्याप्त प्लेटलेट्स का निर्माण नहीं कर पाती है, जो रक्त का थक्का बनाने के लिये जरूरी है। पर्याप्त प्लेटलेट्स के बिना, व्यक्ति को रक्तस्राव होने की समस्या होने की काफी संभावना है। रक्तस्राव, डेंगू के कारण पैदा होने वाली मुख्य जटिलता (किसी भी बीमारी से होने वाली सबसे गंभीर समस्याओं में से एक) है।\n\nस्वास्थ्य सेवा पेशेवर आमतौर पर संक्रमित व्यक्ति की जांच करके और यह देख कर कि उसके लक्षण डेंगू से मिलते हैं, डेंगू का निदान करते हैं। स्वास्थ्य सेवा पेशेवर, इस प्रकार से डेंगू का निदान करने में उन क्षेत्रों में विशेष रूप से सक्षम हो सकते हैं जहां पर यह आम तौर पर होता है। हलांकि, जब डेंगू प्रारंभिक अवस्था में होता है तो इसे अन्य वायरल संक्रमणों (वायरस द्वारा होने वाले अन्य संक्रमण) से अलग कर पाना कठिन होता है। किसी व्यक्ति को संभवतः डेंगू तब हो सकता है जब उसको बुखार हो तथा निम्न में से दो लक्षण होःमतली और उल्टी; लाल चकत्ते; सामान्य दर्द (पूरे शरीर में दर्द); श्वेत रक्त कणिकाओं को की कम संख्या; या सकारात्मक टूर्निकेट परीक्षण। वे क्षेत्र जहां पर यह बीमार आम है वहां पर कोई भी चेतावनी चिह्न तथा बुखार इस बात का संकेत है कि व्यक्ति को डेंगू है।\n\nचेतावनी चिह्न आम तौर पर डेंगू के गंभीर होने के पहले दिखने लगते हैं। टूर्निकेट परीक्षण तब काफी होता है जब कोई प्रयोगशाला परीक्षण नहीं किया जा सकता है। टूर्निकेट परीक्षण में स्वास्थ्य सेवा पेशेवर रक्तचाप नापने वाले उपकरण का पट्टा व्यक्ति की बाहों के चारों ओर 5 मिनट तक बांधता है। फिर यदि उस व्यक्ति की त्वचा पर लाल धब्बे दिखें तो स्वास्थ्य सेवा पेशेवर उनकी गिनती करता है। धब्बों की संख्या जितनी अधिक होगी व्यक्ति को डेंगू बुखार होने की संभावना उतनी अधिक होगी। \n\nचिकनगुनिया तथा डेंगू बुखार के बीच अंतर करना कठिन हो सकता है। चिकनगुनिया एक ऐसा वायरल संक्रमण है जिसमें डेंगू जैसे समान लक्षण होते हैं तथा यह भी विश्व के उन्ही हिस्सों में होता है। डेंगू के लक्षण अन्य बीमारियों मलेरिया, लेप्टोपाइरोसिस, टायफॉएड बुखार तथा मेनिंगोकॉक्कल रोग जैसे हो सकते हैं। अक्सर, किसी व्यक्ति में डेंगू का निदान होने के पहले, उसके स्वास्थ्य सेवा पेशेवर इस बात को सुनिश्चित करने के लिये कि वह व्यक्ति इनमें से किसी एक परिस्थिति से पीड़ित न हो, कुछ परीक्षण करेंगे।\n\nजब किसी व्यक्ति को डेंगू होता है तो उसकी श्वेत रक्त कणिकाओं की कम संख्या का प्रयोगशाला परीक्षण में दिखना सबसे पहला परिवर्तन देखा जा सकता है। कम प्लेटलेट्स संख्या तथा चयापचय अम्लरक्तता (मेटाबोलिक एसिडोसिस) भी डेंगू के लक्षण हैं। यदि व्यक्ति को गंभीर डेंगू है तो ऐसे अन्य बदलाव भी होंगे जो रक्त का अध्ययन करने पर देखे जा सकते हैं। गंभीर डेंगू के कारण रक्त धाराओं से तरल का रिसाव हो सकता है। जिसके कारण हीमोकॉन्सन्ट्रेशन (रक्त में प्लाज़्मा - रक्त का तरल भाग, की कमी तथा लाल रक्त कणिकाओंकी अधिकता) हो सकता है। यह रक्त में एल्ब्युमिन के स्तर को भी कम करता है। \n\nकभी-कभार गंभीर डेंगू अधिक फुफ्फुस प्रवाह (जिसमें रिसाव वाला द्रव्य फेफड़ों के आसपास एकत्र होता है) या जलोदर (रिसाव वाला द्रव्य पेट में एकत्र होने लगता है) भी उत्पन्न करता है। यदि इसकी मात्रा पर्याप्त हो तो स्वास्थ्य सेवा पेशेवर इसे रोगी के परीक्षण के समय देख सकता है। कोई स्वास्थ्य सेवा पेशेवर डेंगू के शॉक सिंड्रोम को पहले ही देख सकता है यदि वह शरीर के भीतर द्रव्य देखने के लिये चिकित्सीय अल्ट्रासाउंड का उपयोग कर सके। लेकिन बहुत सारे ऐसे क्षेत्रों में जहां पर डेंगू आम है, अधिकतर स्वास्थ्य सेवा पेशेवरों तथा चिकित्सालयों में अल्ट्रासाउंड मशीनें नहीं होती हैं।\n\n2009 में विश्व स्वास्थ्य संगठन (WHO) नें डेंगू बुखार को दो प्रकारों में वर्गीकृत या विभाजित किया: सरल तथा गंभीर। इसके पहले 1997 में WHO ने रोग को अविभेदित तथा डेंगू बुखार में बांटा था। WHO ने तय किया कि डेंगू बुखार को विभाजित करने के इस पूराने तरीके को सरल करने की ज़रूरत है। इसने यह भी तय किया कि पुराना तरीका काफी सीमित था: इसमें वे सभी तरीके शामिल नहीं थे जिनसे डेंगू अपने को प्रस्तुत कर सकता था। हलांकि डेंगू वर्गीकरण का तरीका आधिकारिक रूप से बदला गया था लेकिन पुराना वर्गीकरण अभी भी प्रयोग किया जाता है। \n\nWHO की पुरानी पद्धति में डेंगू रक्तस्रावी बुखार को चार चरणों में विभक्त किया गया था, जिनको ग्रेड I–IV कहा जाता था:\n\nडेंगू बुखार का निदान माइक्रोबायलोजी संबंधी प्रयोगशाला परीक्षण द्वारा किया जा सकता है।कुछ भिन्न परीक्षण भी किये जा सकते हैं। कोशिकाओं के कल्चर (या नमूनों में) में एक परीक्षण (वायरस आइसोलेशन) डेंगू वायरस को पृथक करता है। एक अन्य परीक्षण (न्यूक्लिक अम्ल पहचान) वायरस से न्यूक्लिक अम्लों की पहचान करता है, जिसमें पॉलीमरेस चेन रिएक्शन (PCR) कही जाने वाली तकनीक का इस्तेमाल किया जाता है। एक तीसरा परीक्षण (एंटीजन पहचान) वायरस के एंटीजन की पहचान करता है। एक अन्य परीक्षण रक्त में उनप्रतिरक्षियों की पहचान करता है जो डेंगू वायरस से शरीर को लड़ने की क्षमता देते हैं। वायरस आइसोलेशन तथा न्यूक्लिक अम्ल पहचान परीक्षण, एंटीजन पहचान से बेहतर काम के होते हैं। हलांकि इन परीक्षणों की लागत अधिक होती है, इसलिये ये अधिक स्थानों पर उपलब्ध नहीं हैं। जब डेंगू रोग अपने प्रारंभिक चरणों में होता है तो यह सारे परीक्षण नकारात्मक हो सकते हैं (अर्थात ये नहीं दर्शाते है कि व्यक्ति को बीमारी है)\n\nप्रतिरक्षी परीक्षण के अलावा ये प्रयोगशाला परीक्षण केवल बीमारी के गंभीर (आरंभिक) चरण के दौरान डेंगू बुखार के निदान में सहायक हो सकते हैं। हलांकि, प्रतिरक्षी परीक्षण इस बात की पुष्टि कर सकते हैं के व्यक्ति को डेंगू, संक्रमण की बाद की अवस्था का है। शरीर प्रतिरक्षियों का निर्माण करता है जो विशिष्ट रूप से 5 से 7 दिनों बाद डेंगू वायरस से लड़ते हैं।\n\nडेंगू वायरस से लोगों को बचाने के लिये अभी तक किसी वैक्सीन को स्वीकृत नहीं किया गया है। संक्रमण को रोकने के लिये विश्व स्वास्थ्य संगठन (WHO) ने मच्छरों की जनसंख्या को नियंत्रित करने तथा लोगों को मच्छरों के काटे जाने से बचाने का सुझाव दिया है। \n\nWHO ने डेंगू के रोकथाम के लिये एक कार्यक्रम (\"एकीकृत वेक्टर नियंत्रण\") का सुझाव दिया है जिसमें 5 भिन्न भाग शामिल हैं: \n\nमच्छरों को नियंत्रित करने तथा लोगों को इससे काटे जाने से बचाने के लिये WHO कुछ विशिष्ट सुझाव भी देता है।\"एडीज़ आएजेप्टी\" मच्छर को नियंत्रित करने का सबसे अच्छा तरीका यह है कि इसके निवासों से मुक्ति पायी जाय। लोगों को पानी के खुले पात्रों को खाली रखना चाहिये (जिससे मच्छर इनमें अंडा न दे सकें)। इन क्षेत्रों में मच्छरों को नियंत्रित करने के लिये  कीटनाशकों या जैविक नियंत्रण एजेंटों का भी उपयोग किया जा सकता है। वैज्ञानिकों का यह मानना है कि ऑर्गेनोफास्फेट या पाइरेथाइराइड इंसेक्टेसाइड का छिड़काव कोई सहायता नहीं करता है। ठहरे हुए पानी को समाप्त करना चाहिये क्योंकि यह मच्छरों को आकर्षित करता है और इसलिये भी कि इस ठहरे हुये पानी में जीवाणुओं के पैदा होने से लोगों को स्वास्थ्य संबंधी समस्याएं हो सकती हैं। मच्छरों के काटने से बचने के लिये लोग ऐसे कपड़े पहन सकते हैं जो पूरी तरह से उनकी त्वचा को ढ़ंक कर रखें। वे कीटरोधियों (जैसे कीटरोधी स्प्रे) का उपयोग कर सकते हैं, जो मच्छरों को दूर रखेंगे (DEET सबसे अच्छा काम करती है)। लोग, आराम करते समय मसहरी (मच्छरदानी) का भी उपयोग कर सकते हैं।\n\nडेंगू बुखार के लिये कोई विशिष्ट उपचार नहीं है। लक्षणों के आधार पर, भिन्न लोगों के लिये भिन्न उपचार हैं। कुछ लोग घरों पर मात्र तरल पीकर बेहतर हो सकते हैं, जिसके साथ उनके स्वास्थ्य सेवा पेशेवर नजदीकी रूप से उनके स्वास्थ्य की निगरानी करके यह सुनिश्चित कर सकते हैं कि वे बेहतर हो रहे हों। कुछ अन्य लोगों को अंतःशिरा द्रव्य या रक्त आधान की आवश्यकता हो सकती है। यदि किसी व्यक्ति की पहले से जटिल स्वास्थ्य स्थिति की समस्या है तो, स्वास्थ्य सेवा पेशेवर उस व्यक्ति को अस्पताल में भर्ती करने का निर्णय ले सकते हैं।\n\nजब किसी व्यक्ति को अंतःशिरा द्रव्य की जरूरत होती है तो आम तौर पर उनको इसकी जरूरत एक या दो दिन के लिये हो सकती है। स्वास्थ्य सेवा पेशेवर तरल की मात्रा को बढ़ाएगा जिससे कि व्यक्ति मूत्र की एक तय मात्रा (0.5–1 मिली/किग्रा/घंटा) निर्गत कर सके। तरल की मात्रा इसलिये भी बढ़ायी जा सकती है जिससे कि व्यक्ति की हेमाटोक्रिट (रक्त में  आयरन की मात्रा) तथा महत्वपूर्ण चिह्न सामान्य स्थिति पर वापस आ सके। रक्तस्राव के जोखिम के कारण स्वास्थ्य सेवा पेशेवर, नासोगैस्ट्रिक इन्ट्यूबेशन (नाक के रास्ते से किसी व्यक्ति के पेट में नलिका डालना), अंतःपेशीय इंजेक्शन (दवा को मांसपेशियों में सीधे देना) तथा धमनियों में पंचर (किसी धमनी में सुई लगाना) करना जैसी आक्रामक चिकित्सा प्रक्रियाओं से बचते हैं। बुखार तथा दर्द के लिये एसेटामिनोफेन (टाइलेनॉल) दी जा सकती है। सूजन-रोधी दवा का एक प्रकार जिसे NSAID (जैसे आइब्यूप्रोफेन या ऐस्पिरिन) कहते हैं, प्रयोग नहीं की जानी चाहिये क्योंकि रक्तस्राव होने की काफी संभावना होती है। यदि व्यक्ति के महत्वपूर्ण चिह्न बदलें या सामान्य न हो और यदि उनके रक्त में लाल रक्त कणिकाओं की संख्या कम होती जा रही हो तो रक्त आधान को जल्दी शुरु किया जाना चाहिये। जब रक्त आधान की आवश्यकता हो तो व्यक्ति को संपूर्ण रक्त (रक्त जिसको इसके विभिन्न भागों में विभक्त नहीं किया गया हो) या पैक की गयी लाल रक्त कणिकाओं को दिया जाना चाहिये। प्लेटलेट्स (संपूर्ण रक्त से निकाली गयी) तथा ताज़ा फ्रीज़ किया प्लाज़्मा, आम तौर पर संस्तुत नहीं किया जाता है।\n\nजब व्यक्ति डेंगू के सुधार वाले चरण में होता है तो आम तौर पर उसे और अंतः शिरा द्रव्य नहीं दिये जाते हैं जिससे कि उसके शरीर में तरल की मात्रा अधिक न हो। यदि द्रव्य की अधिकता हो जाय लेकिन उस व्यक्ति के महत्वपूर्ण चिह्न स्थिर (अपरिवर्तित) हों तो सिर्फ और द्रव्य दिये जाने को रोकना ही पर्याप्त है। यदि व्यक्ति रोग की जटिल अवस्था में न हो तो, उसे फ्यूरोसेमाइड (लैसिक्स) जैसे लूप मूत्रवर्धक दिये जा सकते हैं। यह उस व्यक्ति के रक्त परिसंचरण से अतिरिक्त द्रव्य को बाहर करने में सहायक होंगे।\n\nडेंगू से पीड़ित अधिकतर लोग ठीक हो जाते हैं और उनको बाद में किसी तरह की कोई समस्या नहीं होती है।  डेंगू से संक्रमित लोगों में 1 से 5% (प्रत्येक 100 में से 1 से 5) की उपचार के अभाव में मृत्यु हो जाती है। अच्छे उपचार के बावजूद 1% से कम लोगों की मृत्यु हो जाती है। हलांकि, गंभीर डेंगू से पीड़ित लोगों में से 26% (प्रत्येक 100 में से 26) की मृत्यु हो जाती है। \n\nडेंगू 110 से अधिक देशों में आम है। प्रत्येक वर्ष, पूरी दुनिया के 50 से 100 मिलियन लोग इससे प्रभावित होते हैं। प्रत्येक वर्ष, पूरी दुनिया के इसके चलते आधे मिलियन लोग अस्पताल में भर्ती होते हैं तथा लगभग 12,500 से 25,000 लोगों की मृत्यु हो जाती है।\n\nडेंगू, संधिपादों (आर्थोपोड्स) द्वारा फैलने वाला सबसे आम वायरल रोग है। यह माना जाता है कि डेंगू के ऊपर प्रति मिलियन जनसंख्या में से लगभग 1600 विकलांगता समायोजित जीवन वर्ष का भार है। इसका अर्थ है कि डेंगू के कारण प्रति मिलियन जनसंख्या में से 1600 वर्षों का जीवन समाप्त हो जाता है। यह उतना ही है जितना कि रोग भार अन्य बचपन या टीबी (तपेदिक) जैसी उष्णकटिबंधीय बीमारियों का है।  डेंगू मलेरियाके बाद दूसरे नंबर की सबसे महत्वपूर्ण उष्णकटिबंधीय बीमारी है। विश्व स्वास्थ्य संगठन भी डेंगू को 16 उपेक्षित उष्णकटिबंधीय बीमारियों (अर्थात डेंगू को उतनी गंभीरता से नहीं लिया जाता है जितना लिया जाना चाहिये) में से एक मानता है।\n\nडेंगू पूरी दुनिया में और अधिक आम होता जा रहा है। 1960 के मुकाबले 2010 में डेंगू 30 गुना अधिक आम था। डेंगू के विस्तार के लिये कई सारी चीजें जिम्मेदार हैं। शहरों में अधिक लोग रहने लगे हैं। दुनिया की जनसंख्या बढ़ रही है। अधिक से अधिक लोग अब अंतर्राष्ट्रीय यात्राएं (देशों के बीच) कर रहे हैं। ग्लोबल वार्मिंग को भी डेंगू के विस्तार का एक कारण माना जाता है। \n\nडेंगू सबसे अधिक भूमध्य रेखा के आसपास होता है। जहां डेंगू होता है उस क्षेत्र में 2.5 बिलियन लोग निवास करते हैं। इनमें से 70 प्रतिशत लोग एशिया और प्रशांत क्षेत्र से हैं। अमरीका में डेंगू प्रभावित इन क्षेत्रों से यात्रा करके वापस आये लोगों में से 2.9% से 8% लोग ऐसे हैं, जिनको बुखार हो जाता है और जो यात्रा के दौरान प्रभावित हो जाते हैं। लोगों के इस समूह में मलेरिया के बाद डेंगू दूसरा सबसे आम संक्रमण है जिसका निदान होता है।\n\nडेंगू को कई वर्षों पूर्व सबसे पहले लिखा गया था। जिन साम्राज्य (265 से 420 ईसा पूर्व) के एक चीनी चिकित्सा विश्वकोष एक ऐसे व्यक्ति की बात करता है जिसे संभवतः डेंगू हुआ था। किताब एक \"जल जहर (वॉटर पॉएज़न)\" रोग के बारे में बताता है जिसका संबंध उड़ने वाले कीटों से था।17 वीं शताब्दी के लिखित दस्तावेज़ भी एक ऐसी महामारी की चर्चा करते हैं जो डेंगू हो सकती है (जहां पर रोग थोड़े ही समय में तेज़ी से फैलता है)। सबसे अधिक संभावित डेंगू महामारी की आरंभिक रिपोर्ट 1779 तथा 1780 की है। ये रिपोर्ट एक ऐसी महामारी की बात करती हैं जिसने एशिया, अफ्रीका तथा उत्तरी अमरीका को अपने घेरे में ले लिया था। उस समय से 1940 तक बहुत सारी महामारियां नहीं हुई।\n\n1906 में वैज्ञानिकों ने सिद्ध किया कि लोगों को \"एडीज़\" मच्छरों से संक्रमण हो रहा था। 1907 में वैज्ञानिकों ने दर्शाया कि डेंगू का कारण वायरस है। यह मात्र दूसरा रोग था जिसे वायरस से होता दिखाया गया था (वैज्ञानिक पहले ही सिद्ध कर चुके थे कि पीला बुखार वायरस के कारण होता है)।जॉन बर्टन क्लेलैंड तथा जोसेफ फ्रैंकलिन सिलर डेंगू के वायरस का अध्ययन करते रहे और वायरस के विस्तार के आधार का पता लगाया।\n\nदूसरे विश्व युद्ध के बाद डेंगू अधिक तेजी से फैलने लगा। माना गया कि युद्ध ने पर्यावरण को कई तरीको से बदला। भिन्न प्रकार के डेंगू नये क्षेत्रों में फैले। लोगो को पहली बार रक्तस्रावी डेंगू बुखार होना शुरु हुआ। डेगू का यह भीषण प्रकार सबसे पहले 1953 में फिलीपींस में रिपोर्ट किया गया। 1970 के आते-आते रक्तस्रावी डेंगू बुखार बच्चों में मृत्यु का प्रमुख कारण बन गया। यह प्रशांत क्षेत्र तथा अमरीका में भी होने लगा। रक्तस्रावी डेंगू बुखार तथा डेंगू शॉक सिन्ड्रोम सबसे पहले मध्य तथा दक्षिण अमरीका में 1981 में रिपोर्ट किया गया। इस समय स्वास्थ्य सेवा पेशेवरों ने यह देखा कि जिन लोगों को टाइप 1 डेंगू वायरस का असर हो चुका था उनको कुछ वर्षों के बाद टाइप 2 डेंगू वायरस का असर हो रहा था।\n\nयह स्पष्ट नहीं है कि शब्द \"डेंगू\" कहां से आया। कुछ लोगों का मानना है कि यह शब्द स्वाहीली के वाक्यांश \"का-डिंगा पेपो\" से आया है। यह वाक्यांश बुरी आत्माओं से होने वाली बीमारी के बारे में बताता है। माना जाता है कि स्वाहीली शब्द \"डिंगा\"  स्पेनी के शब्द \"डेंगू\" से बना है। इस शब्द का अर्थ है \"सावधान\"। वह शब्द एक ऐसे व्यक्ति के बारे में बताने के लिये उपयोग किया गया हो सकता है जो डेंगू बुखार के हड्डी के दर्द से पीड़ित हो; वह दर्द उस व्यक्ति को सावधानी के साथ चलने पर मजबूर करता होगा। हलांकि, यह भी संभव है कि स्पेनी शब्द स्वाहीली भाषा से आया हो, न कि जैसा ऊपर बताया गया है। \n\nअन्य लोगों का मानना है कि \"डेंगू\" नाम वेस्ट इंडीज़ से आया है। वेस्ट इंडीज़ में, डेंगू से पीड़ित गुलाम \"ए डैंडी\" की तरह खड़े होने वाले और चलने वाले कहे जाते थे और इसी कारण से बीमारी को भी \"डैंडी फीवर\" कहा जाता था।\n\n\"हड्डी-तोड़ बुखार (ब्रेकबोन फीवर)\" नाम सबसे पहले एक चिकित्सक संयुक्त राज्य अमरीकी \"संस्थापक जनक\" बेंजामिन रश द्वारा उपयोग किया गया था। 1789 में रश ने \"हड्डी-तोड़ बुखार (ब्रेकबोन फीवर)\" नाम का उपयोग एक रिपोर्ट में किया जो 1780 में फिलाडेल्फिया में हुये डेंगू के प्रकोप पर थी। रिपोर्ट में रश ने अधिक औपचारिक नाम \"बिलियस रिमिटिंग फीवर\" का अधिकतर उपयोग किया। शब्द \"डेंगू बुखार\" 1828 तक आम तौर पर उपयोग में नहीं था। इसके पहले रोग के लिये भिन्न लोग भिन्न नाम उपयोग करते थे। उदाहरण के लिये डेंगू को \"ब्रेकहार्ट फीवर\" तथा \"ला डेंगू\" भी कहा जाता था। जटिल डेंगू के लिये कई नाम उपयोग किये जाते थे: उदाहरण के लिये \"इनफेक्शस थ्रोम्बोकाइटोपेनिक परप्यूरा\", \"फिलीपाइन\", \"थाई\" तथा \"सिंगापुर हेमोरेजिक फीवर\"।\n\nवैज्ञानिक, डेंगू की रोकथाम तथा उपचार के मार्गों पर शोध कर रहे हैं। लोग मच्छरों पर नियंत्रण पाने वैक्सीन बनाने तथा वायरस से लड़ने के लिये दवाएं बनाने पर कार्य कर रहे हैं।\n\nमच्छरों को नियंत्रित करने के लिये कई सरल काम किये गये हैं। उदाहरण के लिये गप्पियां (\"पोइसीलिया रेटिक्युलाटा\") या  कोपपॉड को ठहरे हुये पानी में मच्छरों के लार्वा (अंडे) खाने के लिये डाला जा सकता है।\n\nवैज्ञानिक, लोगों को सभी चार प्रकार के डेंगू से सुरक्षित करने के लिये वैक्सीन बनाने पर काम कर रहे हैं। कुछ वैज्ञानिक इस बात से चिंतित है कि वैक्सीन, एंटीबॉडी-निर्भर वृद्धि (ADE) के कारण गंभीर रोग के जोखिम को बढ़ा सकता है।सर्वश्रेष्ठ संभव वैक्सीन की कुछ भिन्न गुणवत्ताएं होंगी। पहला, यह सुरक्षित होगा। दूसरा, यह एक या दो इंजेक्शन (या शॉट्स) के बाद कार्यशील होगा। तीसरा, यह सभी प्रकार डेंगू वायरस से सुरक्षा प्रदान करेगा। चौथा, यह ADE नहीं पैदा करेगा। पांचवां, इसका परिवहन तथा संग्रहण (उपयोग किये जाने तक) आसान होगा। छठा, यह कम-लागत तथा लागत-प्रभावी (अपनी लागत के अनुसार उपयोगी) होगा। 2009 तक कुछ वैक्सीनों का परीक्षण किया गया था।  वैज्ञानिक आशा करते हैं कि पहला वैक्सीन 2015 तक व्यवसायिक निर्माण (आम उपयोग) के लिये तैयार होगा।fi\n\nवैज्ञानिक, डेंगू बुखार के आक्रमण का उपचार करने के लिये वायरस विरोधी दवाओं को बनाने के लिये तथा लोगों को गंभीर जटिलताओं से बचाने की दिशा में काम कर रहे हैं। वे इस बात पर भी काम कर रहे है कि वायरस की प्रोटीन संरचना किस प्रकार की है। इससे डेंगू के लिये प्रभावी दवाओं के निर्माण में सहायता मिल सकती है।\n\n", "id": "496209", "title": "डेंगू बुख़ार"}
{"url": "https://hi.wikipedia.org/wiki?curid=496211", "text": "कंठ-रोग\n\nकंठ-रोग (या लैरियेंगोट्राकियोब्रॉन्काइटिस) एक प्रकार का श्वसन संबंधी संक्रमण है जो ऊपरी वायु मार्ग (श्वसन तंत्र के) के वायरल संक्रमण द्वारा होता है। संक्रमण के चलते गले के भीतर सूजन हो जाती है। सूजन के कारण सामान्य श्वसन में बाधा उत्पन्न होती है; \"भौंकने वाली\"खांसी, स्ट्रिडोर (तेज़ घरघराहट की ध्वनि), तथा स्वर बैठना/गला बैठना कंठ-रोग के मुख्य लक्षण हैं। कंठ-रोग के लक्षण हल्के, मध्यम या गंभीर हो सकते हैं तथा रात के समय ये बदतर हो जाते हैं। मौखिक स्टीरॉयड की एक खुराक स्थिति का उपचार कर सकती है। कभी-कभार, एपाइनफ्राइन अधिक गंभीर मामलों के लिये उपयोग की जाती है। अस्पताल में भर्ती होने की आवश्यकता बेहद कम पड़ती है।\n\nएक बार जब लक्षणों के अधिक गंभीर कारण (उदाहरण के लिये उपकंठ की सूजन या श्वसन मार्ग में बाहरी वस्तु) निकाल दिये जाते हैं तो कंठ-रोग का निदान चिह्नो तथा लक्षणों के आधार पर किया जाता है। अधिकतर मामलों में अन्य जांच जैसे रक्त परीक्षण, एक्स-रेतथा कल्चर आदि की आवश्यकता नहीं पड़ती है। कंठ-रोग एक आम अवस्था है और लगभग 15 प्रतिशत बच्चों में दिखती है जो आम तौर पर 6 माह से 5-6 वर्ष की उम्र के होते हैं। किशोरों तथा वयस्कों में कंठ-रोग कम ही होता है। \n\nकंठ-रोग में लक्षणों में \"भौंकने वाली\" खांसी, स्ट्रिडोर(सांस अंदर लेते समय एक तेज घरघराहट की ध्वनि), स्वर बैठना/गला बैठना तथा कठिन श्वसन शामिल हैं जो आम तौर पर रात के समय बदतर हो जाते हैं। \"भौकने\" जैसी खांसी अक्सर एकसील या समुद्री शेरकी आवाज़ से काफी मिलती है। चिल्लाना घरघराहट को बदतर कर सकता है;घरघराहट का अर्थ है कि श्वसन मार्ग संकरे हो गये हैं। जैसे-जैसे कंठ-रोग बदतर होता जाता है घरघराहट कम भी हो सकती है। \n\nअन्य लक्षणों में बुखार, नज़ला (आम सर्दी-ज़ुकामके विशिष्ट लक्षण) तथा पसलियों के बीच की त्वचा का धंसना शामिल है। राल टपकना या बीमार दिखना अन्य चिकित्सीय परिस्थितियों में शामिल हैं।\n\nकंठ-रोग आम तौर पर वायरस संक्रमण के कारण उत्पन्न हुआ बताया जाता है। कुछ लोग इस शब्द को गंभीर लैरिंगोट्रेकाइटिस(गले व श्वसननली की सूजन), जकड़न वाला कंठ-रोग (स्पैस्मोडिक क्रुप), स्वरयंत्रज डिप्थारिया (लैरेन्जियल डिफ्थीरिया), बैक्टीरियल ट्रैन्काइटिस(बैक्टीरिया-जनित श्वासनली शोथ), लैरियेंगोट्राकियोब्रॉन्काइटिस तथा लैरियेंगोट्रैकोब्रॉन्कोन्यूमोनाइटिस को शामिल करते हुये भी प्रयोग करते हैं। पहली दो परिस्थितियां वायरस से संबंधित (विषाणु-जनित) है तथा मामूली लक्षणों वाली हैं;अंतिम चार बैक्टीरिया से संबंधित (बैक्टीरिया-जनित) हैं तथा आम तौर पर अधिक गंभीर होती है।\n\n75 प्रतिशत मामलों में पैराइन्फ्लूएंज़ा वायरस, प्राथमिक रूप से 1 व 2 प्रकारों में वायरस कंठ-रोग के लिये जिम्मेदार है। कभी-कभार अन्य वायरस भी कंठ-रोग पैदा करते हैं जिनमें इन्फ्लूएंज़ा ए तथा बी, खसरा, एडेनोवायरस तथा रेस्पिरेटरी सिन्काइटल वायरस(RSV)(श्वसन संकोश विषाणु) शामिल हैं। जकड़न वाला कंठ-रोग (स्पैस्मोडिक क्रुप) (भौंकने जैसी खासी वाला कंठ-रोग) उसी समूह के वायरस से होता है जिससे कि गंभीर लैरिंगोट्रेकाइटिस (गले व श्वसननली की सूजन) होता है, लेकिन इसमें संक्रमण के आम लक्षण (जैसे बुखार, गले में खराश तथा बढ़ी हुई श्वेत रक्त कणिकाओं की संख्या) नहीं होते हैं। उपचार तथा उपचार की प्रतिक्रिया समान हैं।\n\nबैक्टीरिया-जनित कंठ-रोग को निम्न रूपों में बांटा जा सकता है:स्वरयंत्रज डिप्थारिया (लायरेंजियल डिप्थीरिया), बैक्टीरिया-जनित श्वासनली शोथ (बैक्टीरियल ट्रैन्काइटिस), लैरियेंगोट्राकियोब्रॉन्काइटिस तथा लैरियेंगोट्रैकोब्रॉन्कोन्यूमोनाइटिस। स्वरयंत्रज डिप्थारिया (लायरेंजियल डिप्थीरिया) का कारक \"कोराइनेबैक्टीरियम डिप्थीरिया\" है जबकि बैक्टीरिया-जनित श्वासनली शोथ (बैक्टीरियल ट्रैन्काइटिस), लैरियेंगोट्राकियोब्रॉन्काइटिस तथा लैरियेंगोट्रैकोब्रॉन्कोन्यूमोनाइटिस का कारक एक आरंभिक वायरस है जिसमें बाद में बैक्टीरिया संक्रमण हो जाता है। सबसे आम शामिल बैक्टीरिया \"स्टैफाइलोकॉकस ऑरेनियस\", \"स्ट्रैप्टोकॉकस न्यूमोनिया\", \"हेमोफाइलस इन्फ्लूएंज़ा\" तथा \"मोराक्सेला कैटरहैरिस\" हैं।\n\nवायरस संक्रमण के कारण गले, श्वासनलीतथा श्वेतरक्त कणिकाओं के साथ बड़े वायु मार्गों में सूजन होती है। सूजन के कारण सांस लेने में कठिनाई हो सकती है।\n\nकंठ-रोग का निदान चिह्नों तथा लक्षणों के आधार पर किया जाता है। ऊपरी वायु मार्ग को अवरोधित करने वाली परिस्थितियों, विशेष रूप से ऊपरीकंठ की सूजन, वायुमार्ग में कोई चीज़, सबग्लॉटिक स्टेनोसिस, एंजियोडेमा, रेटरोफॉरेन्जियल एब्सेस तथा बैक्टीरियल ट्रैन्काइटिस (बैक्टीरिया-जनित श्वासनली शोथ) को निष्कासित करना पहला चरण है।\n\nगले का एक्स-रे नियमित रूप से नहीं किया जाता है, लेकिन यदि इसे किया जाय तो यह श्वासनली के संकुचन को दर्शा सकता है, जिसे स्टीपल चिह्न (घंटाघर के आकार का चिह्न) कहते हैं, क्योंकि यह संकुचन चर्च के घंटाघर जैसा दिखता है। स्टीपल चिह्न आधे मामलों में भी नहीं दिखता है। \n\nरक्त परीक्षण तथा वायरल कल्चर (वायरस के लिये परीक्षण) वायुमार्ग में अनावश्यक तकलीफ पैदा करता है। जबकि नैसोफॉरेन्जियल चूषण (नाक से नलिका डाल कर बलगम खीचने की प्रक्रिया) द्वारा प्राप्त वायरल कल्चर का उपयोग, निश्चित कारण जानने के लिये किया जा सकता है। ये कल्चर आम तौर पर शोध कार्य तक सीमित हैं। यदि कोई व्यक्ति मानक उपचार द्वारा बेहतर नहीं होता है तो बैक्टीरिया की जांच के लिये अतिरिक्त परीक्षण किये जा सकते हैं।\n\n\nकंठ-रोग की तीव्रता को वर्गीकृत करने की सबसे आम प्रणाली वेस्ले स्कोर है। इस परीक्षण को नैदानिक परीक्षणों से अधिक शोध कार्यों के लिये उपयोग किया जाता है। यह पांच कारकों के आधार पर दिये जाने वाले अंकों का योग है, ये कारक: चेतना का स्तर, साइनॉसिस, स्ट्रिडोर, वायु प्रवेश तथा आंकुचन हैं। प्रत्येक कारक को दिये गये अंक तालिका में दाहिनी ओर सूचीबद्ध किया जाता है तथा अंतिम स्कोर 0 से 17 के बीच होता है।\n\n\nआकस्मिक विभाग में जाने वाले 85 प्रतिशत बच्चों को हल्के स्तर का रोग होता है;गंभीर कंठ-रोग बेहद कम (<1 प्रतिशत) है।\n\nइन्फ्लूएंज़ा तथा डिप्थीरिया का टीकाकरण(वैक्सीन) कंठ-रोग की रोकथाम कर सकता है।\n\nकंठ-रोग से पीड़ित बच्चों को जितना संभव हो, शांत रखा जाना चाहिये। स्टेरॉयड नियमित तौर पर दिये जाते हैं, जबकि गंभीर मामलों में एपीनेफ्राइन दिया जाता है। 92 प्रतिशत तक ऑक्सीजन संतृप्ति (रक्त में ऑक्सीजन की मात्रा) से पीड़ित बच्चों को ऑक्सीजन दी जानी चाहिये तथा गंभीर कंठ-रोग से पीड़ित लोगों को निगरानी के लिये अस्पताल में भर्ती किया जाना चाहिये। यदि ऑक्सीजन की आवश्यकता हो तो, \"ब्लो-बाई\" दिये जाने (बच्चे के चेहरे के पास ऑक्सीजन स्रोत रखना) की अनुशंसा की जाती है, क्योंकि यह ऑक्सीजन मास्क के उपयोग से कम समस्या पैदा करता है। उपचार के साथ 0.2 प्रतिशत से कम लोगों को अंतःश्वासनली इंट्यूबेशन(वायु मार्ग में नलिका का रखा जाना) की आवश्यकता पड़ती है।\n\nकार्टिकॉस्टिरॉयड जैसे डेक्सामीथासोन तथा बुडासोनाइड को कंठ-रोग के उपचार के लिये उपयोग किया जा सकता है। इसे दिये जाने के 6 घंटों के भीतर महत्वपूर्ण लाभ प्राप्त होते हैं। जबकि ये दवायें मौखिक रूप से (मुंह) से, आंत्रेतर (इंजेक्शन द्वारा अथवा आहार नाल मार्ग के अतिरिक्त) या नसिका (नाक) द्वारा दिये जाने पर कार्य करती हैं, तथापि मौखिक मार्ग (मुंह से) दिया जाना अधिक मान्य है। आम तौर पर एक मात्र खुराक की ही आवश्यकता होती है तथा इसे काफी सुरक्षित माना जाता है। डेक्सामीथासोन की 0.15, 0.3 तथा 0.6 मिग्रा/किग्रा समान रूप से अच्छी रहती है।\n\nऔसत से गंभीर कंठ-रोग में नेब्युलाइज़्ड एपीनेफ्राइन(नाक के माध्यम से लिया जाने वाला तरल जो वायुमार्ग को चौड़ा करता है) सहायक होता है। जबकि एपीनेफ्राइन आम तौर पर 10-30 मिनट में कंठ-रोग की तीव्रता को कम करता है तथापि लाभ केवल लगभग 2 घंटों तक ही रहता है। यदि उपचार के बाद बेहतर स्थिति 2–4 घंटों तक बनी रहती है तथा कोई अन्य जटिलता नहीं उत्पन्न नहीं होती है तो बच्चा आम तौर पर अस्पताल छोड़ सकता है।\n\nकंठ-रोग के अन्य उपचारों पर अध्ययन किये गये हैं लेकिन उनके उपयोग के समर्थन पर अधिक साक्ष्य नहीं मिले हैं। गर्म भाप या वाष्पीकृत हवा का श्वसन पारंपरिक स्व-देखभाल उपचार है लेकिन नैदानिक अध्ययन इनकी प्रभावशीलता दिखाने में असफल रहे हैं तथा आजकल इसे कम ही उपयोग किया जाता है।  खांसी की दवाओं का उपयोग, जिनमें आम तौर पर डेक्सट्रोमेथार्फेन और/या ग्वाएफेन्सिनशामिल होते हैं, हतोत्साहित किया जाता हैं। श्वसन के समय, श्वसन के कार्य को कम करने के लिये हीलियॉक्स (हीलियम और ऑक्सीजन का मिश्रण) पहले उपयोग किया जाता था, इस उपयोग के समर्थन में काफी कम प्रमाण मिलते हैं।  चूंकि कंठ-रोग एक वायरस-जनित रोग है, ऐन्टीबायोटिक्स तब तक उपयोग नहीं की जाती हैं जब तक कि बैक्टीरिया की उपस्थिति का संदेह न हो। ऐन्टीबायोटिक्स वैंकोमाइसिन तथा सेफोटाक्साइम को बैक्टीरिया-जनित संक्रमण के लिये अनुशंसित किया जाता है। इन्फ्लूएंज़ा ए या बी से संबंधित गंभीर मामलों में, वायरस विरोधी न्यूरामिनिडेज़ इन्हिबिटर्स दिये जा सकते हैं।\n\nवायरस जनित कंठ-रोग एक लघु अवधि रोग है; कंठ-रोग द्वारा श्वसन विफलता तथा/या हृदय गति रुकनेके कारण मृत्यु की संभावना अत्यंत कम होती है।  लक्षण आमतौर पर दो दिनों के भीतर बेहतर हो जाते है लेकिन सात दिनों तक बने रह सकते हैं। अन्य असामान्य जटिलताओं में बैक्टीरिया-जनित श्वासनली शोथ, निमोनिया तथा फुफ्फुसीय शोथ(पल्मोनरी एडेमा) शामिल हैं।\n\nआमतौर पर 6 माह से 5-6 वर्ष के 15 प्रतिशत बच्चों को कंठ-रोग होगा। इस उम्र समूह के लिये अस्पताल में भर्ती होने के कारणों में से कंठ-रोग का योगदान लगभग 5 प्रतिशत है। बेहद कम मामलों में 3 माह के या 15 वर्ष के बच्चों को कंठ-रोग होने की संभावना होती है। लड़कियों की अपेक्षा लड़कों में इस रोग की संभावना 50 प्रतिशत अधिक होती है;शरद ऋतु (पतझड़) में कंठ-रोग अधिक आम होता है।\n\nशब्द \"क्रुप\" शुरुआती आधुनिक अंग्रेजी क्रिया \"क्रुप\" से आया है जिसका अर्थ है \"भर्राई हुयी आवाज़ में रोना\"; इस रोग के लिये यह नाम सबसे पहले स्कॉटलैंड उपयोग किया गया था तथा 18 वीं शताब्दी में लोकप्रिय हो गया। डिप्थीरिया संबंधी क्रुप (डिप्थीरिटिक क्रुप) को होमर के प्राचीन ग्रीसके समय से जाना जाता रहा है। 1826 में बोटोनोव ने वायरस-जनित कंठ-रोग तथा डिप्थीरियाके कारण होने वाले कंठ-रोग के अंतर को स्पष्ट किया। इस फ्रांसीसी नें वायरस-जनित कंठ-रोग को \"अशुद्ध-क्रुप\" कहा तथा \"क्रुप\" शब्द को डिप्थीरिया के कारण होने वाले रोग के लिये उपयोग किया। डिप्थीरिया से होने वाला क्रुप (कंठ-रोग) मुख्य रूप से प्रभावी टीकाकरणके आगमन के कारण लगभग समाप्त हो गया है।\n", "id": "496211", "title": "कंठ-रोग"}
