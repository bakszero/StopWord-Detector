{"url": "https://hi.wikipedia.org/wiki?curid=430972", "text": "खनन\n\nपृथ्वी के गर्भ से धातुओं, अयस्कों, औद्योगिक तथा अन्य उपयोगी खनिजों को बाहर निकोलना खनिकर्म या खनन (mining) हैं। आधुनिक युग में खनिजों तथा धातुओं की खपत इतनी अधिक हो गई है कि प्रति वर्ष उनकी आवश्यकता करोड़ों टन की होती है। इस खपत की पूर्ति के लिए बड़ी-बड़ी खानों की आवश्यकता का उत्तरोत्तर अनुभव हुआ। फलस्वरूप खनिकर्म ने विस्तृत इंजीनियरों का रूप धारण कर लिया है। इसको खनन इंजीनियरी कहते हैं।\n\nसंसार के अनेक देशों में, जिनमें भारत भी एक है, खनिकर्म बहुत प्राचीन समय से ही प्रचलित है। वास्तव में प्राचीन युग में धातुओं तथा अन्य खनिजों की खपत बहुत कम थी, इसलिए छोटी-छोटी खान ही पर्याप्त थी। उस समय ये खानें 100 फुट की गहराई से अधिक नहीं जाती थीं। जहाँ पानी निकल आया करता था वहाँ नीचे खनन करना असंभव हो जाता था; उस समय आधुनिक ढंग के पंप आदि यंत्र नहीं थे।\n\nकिसी भी प्रकार के खननविकास के लिये खनन के पूर्व की दो अवस्थाएँ -- पूर्वेक्षण (Prospecting) तथा गवेषणा (Exploration) बहुत महत्वपूर्ण हैं। पूर्वेक्षण के अंतर्गत खनिजों तथा अयस्कों की खोज, निक्षेपों का सामान्य अध्ययन तथा खनन की संभावनाओं को सम्मिलित किया जाता है। इन तथ्यों की जानकारी के लिए किन साधनों की सहायता ली जाय, यह उस क्षेत्र की आवश्यकाताओं पर निर्भर करता है। गवेषणात्मक कार्य के अंतर्गत संभाव्य निक्षेपों का विस्तार और क्षेत्र, उनकी औसत मोटाई, खनिज की संभाव्य मात्रा तथा मूल्य, निक्षेपों के अंतर्गत खनन योग्य क्षेत्रों का वितरण, खान को खोलने, विकसित करने तथा खनन को प्रभावित करनेवाली अवस्थाएँ एवं खान के विकास के लिये उपयुक्त विधि का निश्चय आदि महत्वपूर्ण तथ्य सम्मिलित हैं। गवेषणा के तीन मुख्य अंग हैं : तलीय गवेषणा, वेधन (Drilling) तथा भूमिगत गवेषणा।\n\nखनिकर्म को मुख्य रूप से तीन भागों में विभाजित किया गया हैं : \n\nइस प्रकार के खनन में धरातल के ऊपर जो पहाड़ आदि हैं उनको तोड़कर खनिज प्राप्त किए जात हैं, जैसे चूने का पत्थर, बालू का पत्थर, ग्रैनाइट, लौह अयस्क आदि। इस विधि में मुख्य कार्य पत्थर को तोड़ना ही हैं। शिलाएँ कठोरता, मजबूती तथा दृढ़ता में भिन्न होती हैं। जो शिलाएँ कोमल होती हैं, उनको तोड़ने में कोई कठिनाई नहीं होती। ऐसी शिलाओं के उदाहरण जिप्सम, चीनी मिट्टी, सेलखड़ी आदि हैं। जिन शिलाओं में धातुएँ मिलती हैं वे अत्यंत कठोर होती हैं, जैसे ग्रैनाइट, डायोराइट आदि। इन शिलाओं को विस्फोटक पदार्थों द्वारा तोड़ा जाता हैं। प्राचीन तथा मध्यकालीन युगों में खनन की विधियां नितांत अनुपयुक्त थीं। धीरे धीरे खनन विधियों का विकास हुआ और उनमें बारूद आदि का उपयोग होने लगा। विगत एक शताब्दी में डायनेमाइट, जेलिग्नाइट, नाइट्रोग्लिसरीन आदि अनेेक प्रकार के अन्याय विस्फोटक पदार्थों का विकास हुआ। खनन में विस्फोटक पदार्थों का उपयोग करने के लिये पहले शिलाओं में छिद्र बनाया जाता है तथा उसमें ये विस्फोटक जो कारतूस के रूप में मिलते हैं, रख दिए जाते हैं और विद्युतद्धारा या फ्यूज़ लगाकर उनमें आग लगा दी जाती हैं। विस्फोट के साथ ही पत्थर के टुकड़े टुकड़े हो जाते हैं। फिर इनको धन आदि से तोड़कर और छोटा कर लिया जाता है, जिससे उन्हें हटाने में सुविधा हो। पत्थरों में छिद्र बनाने के लिय जैक हैमर आदि अनेक प्रकार के वेधनयंत्रों का उपयोग किया जाता है। ये यंत्र संपीड़ित वायु अथवा किसी द्रव ईंधन द्वारा संचालित होते हैं। छिद्रों की गहराई 3-4 फुट तक तथा व्यास 1-1/2 इंच से लेकर 2 1/2 इंच तक होता है। कभी कभी शिलातल पर ऐसे बहुत से छिद्र कर दिए जाते है और सब में विस्फोटक कारतूस भर दिए जाते हैं तथा विद्युत् द्वारा सभी को एक साथ ही जला दिया जाता है, इससे पूरे का पूरा पहाड़ टूट जाता है। भारत में इस प्रकार के तलीय खनन के उदाहरण चूना पत्थर तथा लौह अयस्क आदि हैं। पत्थरों के हटाने के लिये बड़ी खानों में रेल की पटरियाँ बिछाकर ठेलों का उपयोग किया जाता है। इस काम में यांत्रिक खुरपे भी बड़े उपयोगी सिद्ध हुए हैं। ये खुरपे उन पत्थरों को उठाकर बड़े ट्रकों में भर देते हैं। भारत में इस प्रकार के खनन की लागत 5 रु0 से लेकर 9-10 रु0 प्रति टन तक पड़ती है। तलीय खनन में 40-50 फुट तक गहराई के पत्थर निकाले जाते हैं।\n\nखुले हुए गड्ढों से खनन करके अयस्क तथा खनिज निकालने की विधि ताँबा, लोहा, कोयला, चूना पत्थर तथा अन्य औद्योगिक खनिजों के उत्खनन में प्रयुक्त होती है। कुछ अंशों तक यह विधि सोने, चाँदी, जस्ते तथा सीसे के खनन में भी सहायक सिद्ध हुई हैं। इस प्रकार के खनन में खुदाई करनेवाले विशाल यंत्र तथा अयस्क या खनिज को लादकर खान से बाहर ले जानेवाले यंत्र प्रमुख है। खुदाई के लिये शक्तिशाली यांत्रिक खुरपों का प्रयोग होता है। ये खुरपे विस्फोट द्वारा उड़ाए हुए पत्थरों के टुकड़ों को ट्रक अथवा मालगाड़ी के डिब्बों में भर देते हैं। कम दूरी के लिये खनन गाड़ियों (cars), डिब्बों तथा ट्रकों से काम चल जाता है और अधिक दूरी के लिये भारी ट्रकों का उपयोग किया जाता है जो लदे हुए पत्थरों को स्वचालित ढंग से किसी एक स्थान पर इकट्ठा कर देते हैं।\n\nखुली हुई खनिजों के रूप में खनन करने से पूर्व उस क्षेत्र की स्थालाकृति के मानचित्र बनाए जाते हैं और फिर खाइयाँ, परीक्षाणात्मक गड्ढे तथा वेधन द्वारा निक्षेप की मोटाई तथा खनिज की उपलब्ध मात्रा का निश्चय किया जाता है। पानी के निकास की दशाओं पर भी सावधानी से विचार किया जाता है। खनन कार्य प्रारंभ होने पर सबसे पहले निक्षेपों पर स्थित मिट्टी हटाने का काम होता हैं। कभी कभी बड़ी खानों को खोलने के लिये मिट्टी हटाने में 2-3 वर्ष तक लग जाते हैं। खनन कार्य चोटी से प्रारंभ होता है तथा एक के बाद एक सपाट बेंचें तब तक काटी जाती हैं जब तक तलहटी नहीं आ जाती। आजकल आधुनिक बोरिंग यंत्रों के आविष्कार के फलस्वरूप 25-30 फुट तक मोटाई की बेंचें काटना सरल हो गया हैं। इन बेंचों के ऊपर हल्के ट्रक तथा लोहे की पटरियों पर चलने वाले ठेलों के आने जाने का प्रबंध किया जाता है। साधारणतया बेंच बनाने के लिये शिलाओं में कई छिद्र किए जाते है तथा विस्फोट करने के लिये लचकीली विस्फोटक टोपिकाओं का प्रयोग किया जाता है। एक पौंड विस्फोटक पदार्थ से 4 से 15 टन तक शिलाएँ टूट सकती हैं। यह मात्रा शिलाओं की दृढ़ता पर निर्भर करती है।\n\nभारत में खुली हुई खानों के रूप में खनन की प्रणाली मुख्यत: चूना पत्थर आदि के लिये बड़े स्तर पर प्रयुक्त होती है। जिन खानों से सीमेंट उत्पादन के लिये चूना पत्थर निकाला जाता है, वहाँ 2000 टन तक का दैनिक उत्पादन असामान्य नहीं समझा जाता। बिहार, मध्य प्रदेश तथा उड़ीसा आदि में लौह अयस्क के उत्खनन में भी इसी विधि का उपयोग होता है। अन्य अयस्कों तथा खनिजों के अतिरिक्त इस प्रकार की खनन प्रणाली कोयले के लिये भी वहाँ प्रयुक्त की जा सकती है जहाँ कोयले के स्तरों की गहराई अधिक न हो। इस प्रकार कोयले के स्तर की मोटाई से यदि उस पर स्थित मिट्टी की मोटाई दस गुनी तक अधिक होती है तो भी इस प्रकार का खनन आर्थिक दृष्टि से उपयुक्त ही समझा जाता है।\n\nकुछ प्राचीन नदियों में जो अवसाद एकत्रित हुए हैं उनमें कभी कभी बहुमूल्य धातुएँ भी निक्षिप्त हो जाती है। इन अवसादों को तोड़कर धातुओं की प्राप्ति करना इस प्रकार के खनन के अंतर्गत आता है। कभी भी ये धातुएँ नदी की तलहटी में मिलती हैं और कई बार इनमें सोने जैसी बहुमूल्य धातुएँ पर्याप्त मात्रा में मिल जाती हैं। कुछ अवस्थाओं में ये अवसाद दूसरे नए अवसादों से ढक भी जाते हैं। तब उन्हें हटाकर धातुओं की प्राप्ति की जाती है। विशेष परिस्थितियों में ये धातुएँ संपीडित शैलों (conglomerates) में भी एकत्रित हुई देखी गई हैं। प्रक्षालन निक्षपों (Placer deposits) के खनन में विशेष रूप से इसे प्रयुक्त किया जाता है। ये शिलाएँ मलवा निर्मित (detrital) होती हैं तथा इनके कणों का आकार भी भिन्न होता है। प्रक्षालन निक्षपों के प्रमुख उपयोगी खनिज सोना, टिन, प्लैटिनम तथा विरल मिट्टियाँ हैं। शिलाओं में इन धातुओं की प्रतिशत मात्रा बहुत कम होती है। इस विधि में ऊँचे दबाव पर पानी बड़े वेग के साथ नाज़ल से निकलता है और शिला पर टकराता है। पानी के टक्कर के फलस्वरूप शिला टूट जाती है तथा सूक्ष्म कणों में विच्छिन्न हो जाती है। पानी की धारा के साथ ये कण आगे चल देते हैं, जहाँ पानी स्लूस बक्सों जिनमें बाधक (baffle) प्लेटें लगी रहती हैं, प्रवाहित किया जाता है। बाधक प्लेटों के समीप भारी धातुएँ एकत्रित हो जाती है तथा धातुकणों से विहिन पानी विच्छिन्न शिला को लिए आगे बह जाता है।\n\nजलोढ खनन विधि में प्रमुख आवश्यकता विशाल मात्रा में जल की होती है। पानी का दबाव 50 से 600 फुट तक हो सकता है। खनन का मूल्य भी कम होता है, क्योंकि इसमें पानी से उत्पन्न शक्ति के अतिरिक्त अन्य किसी शक्ति की आवश्यकता नहीं होती। इस प्रकार खनित पदार्थों की माप घन गजों में की जाती है। बड़े निक्षेपों के खनन में यांत्रिक साधनों का भी उपयोग किया जाता है तथा कभी कभी इस विधि से 30 फुट मोटाई के निक्षेपों तक का खनन होता है। भारत में जलोढ खनन व्यवहार में नहीं है; कुछ क्षेत्रों में रेत छानकर तथा धोकर सोना आदि प्राप्त किया जाता है। बिहार में स्वर्णरेखा नदी के तट पर रहनेवाले निवासी इसी प्रकार सोने की प्राप्ति किया करते है।\n\nजलोढ खनन की एक अन्य विधि में एक विशेष प्रकार की यांत्रिक नौकाओं का भी उपयोग होता है। इन नौकाओं में घूमनेवाली बाल्टियों की व्यवस्था रहती है, जो तलहटी से बालू को खरोंचकर नाव पर ला देती हैं। इस बालू के साथ ही अनेक अपघर्षी खनिज भी आ जाते हैं जिनको उपर्युक्त विधि द्वारा पृथक् कर लिया जाता है। बर्मा और मलाया के टिन क्षेत्रों के प्रक्षापालन निक्षेपों के खनन में यही विधि प्रयुक्त की गई है। इस खनन में शक्ति की आवश्यकता तथा धन की लागत भी यथेष्ट पड़ती है। ये नौकाएँ 20 फुट की गहराई तक की बालू खरोंच सकती हैं। इनमें प्रयुक्त बाल्टियों का समावेशन 1 1/2 से 14 घनफुट तक का होता है।\n\nउन अनेक प्रकार के खनिजों तथा अयस्कों के उत्खनन में भूमिगत खनन का सहारा लेना पड़ता है जिनका खुली हुई खानों के रूप में खनन, गहराई पर स्थित होने के कारण, आर्थिक दृष्टि से अनुपयुक्त अथवा असंभव होता है। यद्यपि भूमिगत खनन में भी बड़ी पूंजी की आवश्यकता होती है, तथापि इन निक्षेपों के खनन के लिये कोई अन्य विकल्प नहीं है। भूमिगत निक्षेप दो प्रकार के हो सकते हैं : \n\nइन दोनों प्रकार के निक्षेपों की प्रकृति नितांत भिन्न होती है, इसलिये इनके खनन की विधियाँ भी सुविधानुसार अलग अलग होती है। खानों में कार्य आरंभ होने से पहले पूर्वेक्षण तथा गवेषणात्मक कार्यों को सावधानी से समाप्त कर लिया जाता है। इसके पश्चात् खान का विकास कार्य प्रारंभ होता है। सर्वप्रथम कूप (shaft) बनाए जाते हैं। इनका व्यास 10-12 फुट तक हो सकता है। यदि निक्षेपों की गइराई कम होती है तो प्रवणकों का ही निर्माण कर लिया जाता है। यदि आवश्यकता हुई तो भूमिगत मार्ग तथा गैलरियाँ भी बना ली जाती हैं जिन शिलाओं से होता हुआ कूप जाता है, यदि वे सुदृढ नहीं होती तो इस्पात, सीमेंट आदि के अस्तर की भी आवश्यकता पड़ती है। भूमिगत खनन में कूपों का बड़ा महत्व है, क्योंकि कर्मचारियों का खान में आना जाना, खनित पदार्थों का बाहर आना, वायु का संचालन तथा खान से पानी बाहर फेंकने के लिये पंपों का स्थापन इन्हीं से संचालित होता है। किसी भी खान में कम से कम दो कूप अवश्य होते हैं।\n\nखनिजों तथा अयस्कों को तोड़ने में फावड़े, कुदाली तथा सब्बल अथवा यंत्रों या विस्फोटक पदार्थों की सहायता ली जाती है। प्रयत्न इस बात का किया जाता है कि खनिज की अधिकाधिक मात्रा निकाल ली जाय। किंतु इससे खान में शिलाओं का संतुलन बिगड़ने लगता है। यह बहुत कुछ अंशों तक शिलाओं के लचीलेपन तथा उनकी शक्ति पर निर्भर करता है। खान में शिलाओं का संतुलन बिगड़ने से बचाने के लिये खान की दीवारों तथा छत को सहारे की आवश्यकता होती है। इसके लिए जिस स्तर पर कार्य चल रहा है उसमें स्तंभ छोड़ दिए जाते है और आसपास से खनिज निकाल लिया जाता है। किंतु इसमें खनिज की काफी मात्रा का ह्रास होता है। इसलिये आजकल प्रयत्न यह किया जाता है कि खाली स्थानों में बालू अथवा वैसा ही कोई अन्य पदार्थ भर दिया जाय तथा उन स्तंभों का खनिज भी निकाल लिया जाय। यह विधि अधिकांश भारतीय कोयला खानों में प्रयुक्त होती है। इसके अतिरिक्त, लकड़ी, लोहा, कंक्रीट, पत्थर, ईंट आदि भी प्रयुक्त होते है। खनिज पदार्थ को खान से ऊपर लाने के लिये पिंजड़े के आकार का झूला, इस्पात के रस्से तथा वाइंडिंग इंजन की आवश्यकता होती है। खानों के अंदर खनिज को एक स्थान से दूसरे स्थान तक लाने के लिये ट्रालियाँ प्रयुक्त होती हैं, जो अधिकतर लोहे की पटरियों पर चलती हैं। कूप से होकर खान के कर्मचारी भी खान में इन्हीं झूलों से उतरते हैं। कुछ खानों में सीढ़ियाँ भी काम में आती हैं, जैसे कोडर्मा (बिहार) की अभ्रक खानों में।\n\nभूमिगत खानों में उपयुक्त प्रकाश तथा शुद्ध वायु के आवागमन का प्रबंध अत्यंत आवश्यक है। अधिकांश खानों में अब विद्युत् प्रकाश उपलब्ध है। अभ्रक आदि की खानों में मोमबत्तियाँ भी प्रयुक्त होती है। वायु के आवागमन के लिये वायुमार्ग बड़े होने चाहिए तथा वायु का प्राकृतिक प्रवाह नहीं रुकना चाहिए। कुछ स्थितियों में इसके लिये कुछ यांत्रिक साधनों की भी आवश्यकता होती है। ये यंत्र खान में शुद्ध वायु का संचालन करते हैं।\n\nखान में कूप खोदते समय, अथवा जलपटल आ जाने पर, पानी का प्राकृतिक प्रवाह प्रारंभ हो जाता है। यह पानी नाली बनाकर एक जगह ले जाया जाता है तथा वहाँ से पंप द्वारा खान से बाहर निकाल दिया जाता है।\n\nभूमिगत खानों में दुर्घटनाएँ भी बड़ी भयावनी होती हैं। इनमें आग लगना एक बड़ी समस्या है। आग की दुर्घटनाएँ विषाक्त गैसों के अचानक विस्फोट से, विस्फोटक पदार्थों के माध्यम से या किसी अन्य कारणवश हो सकती हैं। कोयले की खानों में आग बुझाना बहुत जटिल होता है। झरिया क्षेत्र की कुछ खानों में वर्षों से आग लगी हुई हैं, किंतु अभी तक उनको बुझाया नहीं जा सका है। कुछ दुर्घटनाएँ खान के बैठने से या उसमें अचानक पानी भर जाने से हो जाया करती है। अभी गत 27 दिसम्बर 1975 को धनबाद से 27 किलोमीटर दूर स्थित चासनाला कोयला खान के 80 फुट ऊपर स्थित पानी के एक विशाल हौज में अकस्मात् 8.35 मीटर छेद हो गया और पानी बड़ी तेजी के साथ भरने लगा। फलत: उस समय खान के भीतर जो 372 मजदूर काम कर रहे थे वे सब खान के भीतर ही प्रवाह में फँस गए और किसी प्रकार निकाले न जा सके। इस दुर्घटनाएँ से पहले 1973 में जितपुर में 40 मजदूर मर गए थे। हजारीबाग के प्योरी खान में हुई दुर्घटना 238 मजदूर मरे थे। 1958 में चनाकुटी में एक दुर्घटना हुई थी जिसमें 176 लोग मरे थे।\n\nखनन इंजीनियरी के आधुनिक विकास के फलस्वरूप इन दुर्घटनाओं तथा अन्य सभी समस्याओं को कम करने के यथासाध्य सभी प्रकार के प्रयास किए जाते हैं। दुर्घटना की स्थिति में आपत्कालीन खनन सैन्य दल, जो पूर्ण रूप से सुसज्जित रहता है, धन और जन की रक्षा में अपूर्व सहयोग देता है। प्रत्येक खनन क्षेत्र मे इस सेवा के लिये केंद्रों की व्यवस्था रहती है। चासनाला की दुर्घटना में पानी के निकास के लिये अनेक देशों ने पंपादि यंत्र भेजकर सहायता की।\n\nखानों का काम सुचारु रूप से संचालित होता रहे इसके लिये देशों की सरकारें कानून बनाती है। इन कानूनों में कर्मचारियों की सुरक्षा उनके स्वास्थ्य, खनन में उपयुक्त विधियों का उपयोग तथा अन्य संबंधित विषय रहते हैं। श्रमिकों के कल्याण के लिये भी प्रत्येक देश में और लंबे समय से भारत में भी, योजनाएँ कार्यान्वित की जा रही हैं, जिससे उनके सुख, सुविधा और सुरक्षा के साधनों में वृद्धि हो। \n\n\n", "id": "430972", "title": "खनन"}
{"url": "https://hi.wikipedia.org/wiki?curid=430978", "text": "राष्ट्रीय महिला आयोग\n\nराष्ट्रीय महिला आयोग (अँग्रेजी: National Commission for Women, NCW) भारतीय संसद द्वारा 1990 में पारित अधिनियम के तहत जनवरी 1992 में गठित एक सांविधिक निकाय है।यह एक ऐसी इकाई है जो शिकायत या स्वतः संज्ञान के आधार पर महिलाओं के संवैधानिक हितों और उनके लिए कानूनी सुरक्षा उपायों को लागू कराती है। आयोग की पहली प्रमुख सुश्री जयंती पटनायक थीं। 17 सितंबर, 2014 को ममता शर्मा का कार्यकाल पूरा होने के पश्चात ललिता कुमारमंगलम को आयोग का प्रमुख बनाया गया है। \n\nराष्ट्रीय महिला आयोग का उद्देश्य भारत में महिलाओं के अधिकारों का प्रतिनिधित्व करने के लिए और उनके मुद्दों और चिंताओं के लिए एक आवाज प्रदान करना है। आयोग ने अपने अभियान में प्रमुखता के साथ दहेज, राजनीति, धर्म और नौकरियों में महिलाओं के लिए प्रतिनिधित्व तथा श्रम के लिए महिलाओं के शोषण को शामिल किया है, साथ ही महिलाओं के खिलाफ पुलिस दमन और गाली-गलौज को भी गंभीरता से लिया है।\n\nबलात्कार पीड़ित महिलाओं के राहत और पुनर्वास के लिए बनने वाले कानून में राष्ट्रीय महिला आयोग की महत्वपूर्ण भूमिका रही है। अप्रवासी भारतीय पतियों के जुल्मों और धोखे की शिकार या परित्यक्त महिलाओं को कानूनी सहारा देने के लिए आयोग की भूमिका भी अत्यंत सराहनीय रही है।\n\nआयोग के कार्यों में संविधान तथा अन्‍य कानूनों के अंतर्गत महिलाओं के लिए उपबंधित सुरक्षापायों की जांच और परीक्षा करना है। साथ ही उनके प्रभावकारी कार्यांवयन के उपायों पर सरकार को सिफारिश करना और संविधान तथा महिलाओं के प्रभावित करने वाले अन्‍य कानूनों के विद्यमान प्रावधानों की समीक्षा करना है। इसके अलावा संशोधनों की सिफारिश करना तथा ऐसे कानूनों में किसी प्रकार की कमी, अपर्याप्‍तता, अथवा कमी को दूर करने के लिए उपचारात्‍मक उपाय करना है। शिकायतों पर विचार करने के साथ-साथ महिलाओं के अधिकारों के वंचन से संबंधित मामलों में अपनी ओर से ध्‍यान देना तथा उचित प्राधिकारियों के साथ मुद्दे उठाना शामिल है। भेदभाव और महिलाओं के प्रति अत्‍याचार के कारण उठने वाली विशिष्‍ट समस्‍याओं अथवा परिस्थितियों की सिफारिश करने के लिए अवरोधों की पहचान करना, महिलाओं के सामाजिक आर्थिक विकास के लिए योजना बनाने की प्रक्रिया में भागीदारी और सलाह देना तथा उसमें की गई प्रगति का मूल्‍यांकन करना इनके प्रमुख कार्य हैं। \n\nसाथ ही कारागार, रिमांड गृहों जहां महिलाओं को अभिरक्षा में रखा जाता है, आदि का निरीक्षण करना और जहां कहीं आवश्‍यक हो उपचारात्‍मक कार्रवाई किए जाने की मांग करना इनके अधिकारों में शामिल है। आयोग को संविधान तथा अन्‍य कानूनों के तहत महिलाओं के रक्षोपायों से संबंधित मामलों की जांच करने के‍ लिए सिविल न्‍यायालय की शक्तियां प्रदान की गई हैं।\n\nआयोग के प्रारंभ से अब तक के अध्यक्षों की सूची -\nराष्ट्रीय महिला आयोग की आधिकारिक वैबसाईट\n", "id": "430978", "title": "राष्ट्रीय महिला आयोग"}
{"url": "https://hi.wikipedia.org/wiki?curid=430979", "text": "लयबद्ध तैराकी\n\nलयबद्ध तैराकी, तैराकी का एक संकर रूप है जिसमें तैराकों (चाहें वो एकल, युगल, तिकड़ी, या एक दल के रूप में भाग ले रहें हों) को संगीत की लय पर पानी में अपना तैराकी प्रदर्शन करना पड़ता है, जिसमें नृत्य और जिमनास्टिक शामिल रहते हैं। लयबद्ध तैराकी के लिए उन्नत तैराकी कौशल की आवश्यकता होती है, जिसके लिए तैराक में मजबूती, सहनशक्ति, लचीलापन, गरिमा, कलात्मकता और सटीक समय को भांपने का गुण होने के साथ साथ अपनी सांस पर नियंत्रण होना भी नितांत आवश्यक है, क्योंकि जब तैराक पानी में उल्टे होकर प्रदर्शन दे रहे होते हैं उन्हें सांस रोकनी पड़ती है।\n", "id": "430979", "title": "लयबद्ध तैराकी"}
{"url": "https://hi.wikipedia.org/wiki?curid=430988", "text": "विधवा पुनर्विवाह अधिनियम\n\nविधवा पुनर्विवाह अधिनियम, 1856 में ब्रिटिश भारत में ब्राह्मण, राजपूतों, बनिया और कायस्थ जैसे कुछ अन्य जातियों के बीच मुख्य रूप से विधवापन अभ्यास पर रोक लगाने हेतु पारित किया गया था| यह कानून बच्चे और विधवाओं के लिए एक राहत के रूप में तैयार किया गया था जिसके पति की समय से पहले मृत्यु हो गई हो|\n", "id": "430988", "title": "विधवा पुनर्विवाह अधिनियम"}
{"url": "https://hi.wikipedia.org/wiki?curid=430999", "text": "शहरी भूमि सीलिंग अधिनियम\n\nशहरी भूमि सीलिंग अधिनियम भारत में १९७६ में पारित किया गया था। यह अधिनियम शहरी विकास पर एक बड़ी बाधा है, अतः कई राज्यों ने इसे हटा दिया है, जैसे कि गुजरात और महाराष्ट्र| हालांकि, वहाँ अभी भी भवनों के लिए भूमि की निकासी के लिए आवश्यक प्रक्रिया में काफी भ्रम की स्थिति है, क्योंकि कानून के निरस्त होने का जमीनी तोर पर ज्यादा प्रभाव नहीं पड़ा है। महाराष्ट्र सरकार ने आम लोगों के लिए कम लागत के आवास उपलब्ध कराने के लिए इस अधिनियम के प्रावधानों के तहत जमीन के बड़े हिस्सों को खरीदा है। निरस्त की पूर्व शर्त के अनुसार राज्य सरकारों को जवाहर लाल नेहरू राष्ट्रीय शहरी नवीकरण मिशन (जेएनएनयूआरएम) के तहत अनुदान करना था, जिसका इस्तेमाल प्रमुख बुनियादी विकास परियोजनाओं के लिए होगा।\n", "id": "430999", "title": "शहरी भूमि सीलिंग अधिनियम"}
{"url": "https://hi.wikipedia.org/wiki?curid=431000", "text": "हज्ज रियायत\n\nहज़ सब्सिडी भारतीय मुसलमानों को हज़ यात्रा पर जाने के लिये सरकार की ओर से विमान भर्ते में दिये जाने वाली रियायत है। तीर्थयात्री भारतीय हज कमिटी में आवेदक करते हैं और यह रियायती किराया कमेटी के द्वारा ही दिया जाता है। भारत सरकार इसा सब्सिडी को एअर इंडिया को देती है। कुछ मुसलमान नेताओं ने समय समय पर इस हज सब्सिडी का विरोध किया है और यह तक कहा है कि यह एअर इंडिया को बचाने का प्रयास है। पर कई लोगों का मानना है कि यह गलत है एवं असाम्प्र्दायिक देश में एक धर्म के लिये किया गया पक्षपात है।\n\n२००७ में भारत सरकार ने 5.95 billion रुप्ये की हज़ सब्सिडी दी एवं २००८ में यह रियायत 7.7 billion रुप्ये थी। १९९४ से जेद्दा सऊदी अरब का आने जाने (दोनों तरफ) का किराया INR १२००० तय किया हुआ है और बाकी का खर्चा सरकार वहन करती है। भारत सरकार ने २००७ में प्रति यात्री 47454 खर्च किया|\n\nबी एन शुक्ला एवं भूतपूर्व भाजपा राज्य सभा सदस्य प्रफुल्ल गोरादिया ने Public Interest Litigation याचिका दर्ज़ की जिसमें भारत सरकार द्वारा अंतर्राष्ट्रीय यात्रा में दी जाने वाली हज़ सब्सिडी को असंवैधानिक बताकर समाप्त करके का आग्रह किया गया था। उसके जवाब में उच्चतर न्यालाय जे उसे जारी रखने का निर्देश दिया, ऐसा मानसरोवर झील पर जाने वाली यात्रा में सरकार द्वारा २०० रुप्ये की सब्सिडी का संदर्भ देते हुआ दिया गया। मानसरोवर झील तिब्बत में है।\n\nConsiderable criticism has been leveled against this practice, both by Hindu organizations opposed to state funding of private pilgrimage outside India and by Muslim pressure groups. As an example of the latter, Mohib Ahmad contends that even Air India's subsidized fare is higher than competing airlines' ordinary fare. However, the government has continued offering the Haj subsidy despite protests from the Muslim community at large. Syed Shahabuddin claims that Air India's rising costs for travel, and the consequent increases in the Government of India's subsidy, have resulted partly from differences in foreign exchange rates beyond the airline's control. He suggests charter fares should be set at two-thirds of regular IATA fares, but points out that the Haj has higher costs than other charters because two empty flights are required to return the aircraft to India and to position the aircraft in Arabia for the pilgrims' return journey. Shahabuddin maintains that the subsidy ought to be phased out because Hindus view the subsidy as preferential treatment of India's Muslim minority.\n\nOther Muslim leaders have argued that the Hajj subsidy is \"un-Islamic\" and that Hajj money should be invested in education and health instead. मौलाना महमूद मदानी, a member of the राज्य सभा and general secretary of the Jamiat-e-Ulema-e-Hind, declared that the Hajj subsidy is a technical violation of Islamic शरिया, since the कुरान declares that Hajj should be performed by Muslims using their own resources. Influential Muslim lobbies in India have regularly insisted that the Hajj subsidy should be phased out as it is UnIslamic. Likewise, Hindu groups argue that a government sponsored Hajj subsidy forcibly taxes Hindus to pay for Muslim religious pilgrimages, and tantamounts to appeasement of Islam.\n\nAfter considerable pressure from Muslim groups and the Ministry of Minority Affairs, the Congress government in 2010 decided to begin phasing out the Haj subsidy that had been in operation since 1993. The Central Haj Committee of India will work through the Ministry of External Affairs to restructure the Air fares so that the richer Hajis will pay a premium for the poorer pilgirms. The entire restructuring is expected to take about seven years and be completed by 2017.\n\nIn August 2010, the Minority Affairs Ministry formally opposed providing subsidy for Haj pilgrimage, saying the scheme — in operation since 1993— was contrary to the teachings of Islam. The Government of India has proposed that starting from 2011, the amount of government subsidy per person will be decreased, and by 2017 will be ended completely. (Instead, “a premium would be charged from better-off Hajis to cross-subsidise the travel cost for the less well-off Hajis”.)\n\nhttp://www.hindustantimes.com/News-Feed/newdelhi/Muslim-leaders-back-cutting-Haj-subsidy/Article1-529806.aspx\n", "id": "431000", "title": "हज्ज रियायत"}
{"url": "https://hi.wikipedia.org/wiki?curid=431001", "text": "2008 ग्रीष्मकालीन ओलम्पिक\n\n२००८ ग्रीष्मकालीन ओलम्पिक या बीजिंग ओलम्पिक २००८ में बीजिंग, चीन में आयोजित हुए ग्रीष्मकालीन ओलम्पिक खेल का नाम है। इसका नारा था एक विश्व, एक स्वप्न (同一个世界 同一个梦想) और इनका आयोजन ८ अगस्त से २४ अगस्त, २००८ तक हुआ, जिसमें ११,०२८ खिलाड़ियों द्वारा २८ खेलों की ३०२ प्रतिस्पर्धाओं में भाग लिया गया।\n\n", "id": "431001", "title": "2008 ग्रीष्मकालीन ओलम्पिक"}
{"url": "https://hi.wikipedia.org/wiki?curid=431035", "text": "राग बागेश्री\n\nराग बागेश्री हिन्दुस्तानी शास्त्रीय संगीत का एक राग है।\n", "id": "431035", "title": "राग बागेश्री"}
{"url": "https://hi.wikipedia.org/wiki?curid=431036", "text": "ऐलन गिंसबर्ग\n\nइर्विन ऐलन गिंसबर्ग (3 जून 1926 – 5 अप्रैल 1997), अमेरिका के बीटनिक आंदोलन के प्रख्यात कवि हैं। इनके द्वारा लिखित लंबी कविता हाउल (१९५६) को बीट आंदोलन की महाकविता कहा जाता है। इस कविता को पूंजीवाद और नियन्त्रणवाद के खिलाफ अमेरिकी की नयी पीढ़ी की आवाज माना जाता है जिस समय अमेरिकी समाज को साम्यवादी भय ने जकड़ लिया था। प्रकाशित होते ही इसकी हजारों प्रतियां बिक गयीं और गिंसबर्ग रातों रात नयी पीढ़ी के मसीहा बन गये, जिस पीढ़ी को आज बीटनिक पीढ़ी कहा जाता है। आज तक इस काव्यग्रन्थ की लाखों प्रतियां बिक चुकी हैं। गिंसबर्ग द्वारा निवेदित हाउल की वीसीडी, सीडी और डीवीडी भी खूब बिकी हैं और आज तक उनकी यह पुस्तक और डीवीडी बिक रही हैं। अपनी इस कविता के लिये उन्होने एक नयी लेखन प्रणाली अपनायी जो सांस लेने और सांस छोड़ने के समय पर आधारित थी।\nयद्यपि उनके पिता एक गीतकार थे, पर गिंसबर्ग ने अपने पिता द्वारा दिखाये गये मार्ग पर चलना उचित नहीं समझा क्योंकि उन्हें महसूस हुआ कि अमेरिकी समाज बदल चुका है। गिंसबर्ग की माता नायोमी गिंसबर्ग का मानसिक सन्तुलन ठीक नहीं था और इसका प्रभाव किशोर गिंसबर्ग पर भी रहा। \"हाउल\" प्रकाशित होने के बाद उन्होने अपनी मां के याद मे कैडिश नाम की एक लंबी कविता \"हाउल\" के ही अनुरूप लिखी थी। ख्याति मिलने के बाद उन्हें बहुत सारे देशों में कविता पढ़ने के लिये आमंत्रित किया गया और वह भारत भी आये। भारत आकर वह दो साल तक यहीं रहे। बनारस, पटना, कोलकाता, चाइबासा आदि जगहों पर इन्होने कई दिन बिताये एवं यह स्थानीय कवियों से काफी घुलमिल गये। वह हिन्दु और बौद्ध साधुओं से भी मिले। अमेरिका लौटने के बाद गिंसबर्ग ने बौद्धधर्म अपना लिया। भारत से लौटने के बाद जो कवितायें इन्होने लिखीं उन पर भारतीय प्रभाव साफ झलकता है, यहां तक की उनकी किताबों-दस्तावेजों में दिये गये प्रतीक चिह्न असल में अकबर के मकबरे में अंकित तीन मछलियों का चित्र है।\n\nभारत में बिताये हुये उनके रोजमर्रा का लेखाजोखा गिंसबर्गने अपने इनडिया जरनल्स में लिपिबद्ध किया है जहां उनहोने जिन साधु-सन्यासियों एवम कवि-लेखक-चित्रकारों से मिला था उसका विस्तारित उल्लेख किया है। यह किताब से पता चलता है कि भारत उनके दिलोदिमाग पर कितना असर कर चुका था। यंहा तक कि उनहोने अपना धर्मभी परिवर्तन कर डाला, जब कि उनके माता-पिता यहुदी थे। उनका अत्येष्टिभी भारतीय रीति अनुसार हुया था। जवाहरलाल नेहरु के तरह उनका अवशेष भी अमरिका के नदीयों में विसर्जित किया गया था।\n\n\n\n", "id": "431036", "title": "ऐलन गिंसबर्ग"}
{"url": "https://hi.wikipedia.org/wiki?curid=431038", "text": "एकांत के सौ वर्ष\n\nएकांत के सौ वर्ष (स्पेनी: Cien años de soledad, सियेन अन्योस दे सोलेदाद) गेब्रियल गार्सिया मार्ख़ेस द्वारा लिखित एक उपन्यास है जो एक काल्पनिक बुएन्दीआ (Buendía) नामक परिवार की कई पीढ़ियों की दास्तान है। कहानी का घटनास्थल दक्षिण अमेरिका के कोलम्बिया देश में ओरिनोको नदी के किनारे स्थित माकोन्दो (Macondo) नाम का शहर है जिसे बुएन्दीआ परिवार का पितामह, जोज़ आर्कादियो बुएन्दीआ (Jose Arcadio Buendía) स्थापित करता है। यह उपन्यास सन् १९६७ में छपा था और मार्ख़ेस की सबसे श्रेष्ठ रचना मानी जाती है। इसकी २ करोड़ से अधिक प्रतियाँ बिक चुकी हैं और ३७ भाषाओँ में अनुवाद किया जा चुका है।\nइस उपन्यास में जादुई यथार्थवाद शैली का प्रयोग किया गया है, जिसने अपने प्रकाशन के पश्चात लातिन अमेरिकी साहित्य की तरफ दुनिया का ध्यान आकर्षित किया। एक ओर तो कहानी बिलकुल सत्य लगनी वाली घटनाओं पर आधारित है लेकिन बीच-बीच में जादूई चीज़ें भी घटती रहती हैं। यह सत्य और जादू का मिश्रण १९६० और १९७० के दशकों में दक्षिण अमेरिका से आने वाले बहुत से उपन्यासों में देखा गया था।\n\n\n", "id": "431038", "title": "एकांत के सौ वर्ष"}
{"url": "https://hi.wikipedia.org/wiki?curid=431052", "text": "2008 ग्रीष्मकालीन ओलंपिक में ग्रेट ब्रिटेन\n\nग्रेट ब्रिटेन ने चीन की राजधानी बीजिंग में आयोजित हुए 2008 ग्रीष्मकालीन ओलम्पिक में भाग लिया था। संयुक्त राजशाही का प्रतिनिधित्व ब्रिटिश ओलम्पिक संघ ने किया था, तथा चयनित एथलीटों की टीम को आधिकारिक तौर पर टीम जीबी कहा गया। ब्रिटेन केवल उन पांच राष्ट्रीय ओलम्पिक समितियों में से एक है जिसने 1896 से लेकर हर एक ग्रीष्मकालीन ओलिंपिक खेलों में प्रतिभागी के तौर पर भाग लिया हैं।\n\nनिम्नलिखित टीम जीबी के प्रतियोगियों ने 2008 ओलिंपिक खेलों में एकाधिक पदक जीते.\n\n", "id": "431052", "title": "2008 ग्रीष्मकालीन ओलंपिक में ग्रेट ब्रिटेन"}
{"url": "https://hi.wikipedia.org/wiki?curid=431071", "text": "मुंबई शेयर बाजार का इतिहास\n\nबीएसई और दलाल स्ट्रीट अब एक समान हैं परन्तु वास्तव में इस एक्सचेंज का प्रथम जन्मस्थल 1850 में एक बरगद का वृक्ष था। फिलहाल जहां हार्निमन सर्कल है, वहां टाउनहाल के पास बरगद के वृक्ष के नीचे दलाल लोग एकत्रित होते थे और शेयरों का सौदा करते थे। एक दशक के बाद ये दलाल मेडोज स्ट्रीट और महात्मा गांधी रोड के जंक्शन पर बरगद के वृक्ष की सघन छाया के नीचे जुटने लगे। शेयर दलालों की संख्या बढने पर उन्हें नए स्थान पर जाना पड़ता था। यह सिलसिला जारी रहा और अन्त में 1874 में उन्हें एक स्थाई जगह मिल गयी, यह स्थल दलाल स्ट्रीट के रूप में सुविख्यात हो गया।\n\nमुंबई शेयर बाजार का जन्म एक एसोसिएशन के रूप में 1875 में हुआ था। जिसका नाम था नेटिव शेयर एंड स्टॉक ब्रोकर एसोसिएशन। इसके पूर्व शेयरों का सौदा शुरू हो चुका था। 1840 में शेयर दलाल एक वट वृक्ष के नीचे खड़े होकर शेयरों की खरीद-बिक्री करते थे। वहीं से एसोसिएशन बनाने की रूपरेखा आकार में आई और इसी विचार से एक ऐतिहासिक घटना साकार हुई।\n\nभारत उस दौरान ब्रिटिश शासन के आधीन था। 18 जनवरी 1899 के दिन ब्रिटिश उच्चाधिकारी जे. एम. मेक्लिन द्वारा मुंबई के नेटिव शेयर दलालों के लिए उच्चारित किए गए शब्दों को आज भी गौरव के साथ याद किया जाता है। मेक्लिन के सिद्धांत का तात्पर्य यह था कि मुंबई के नेटिव शेयर दलाल समाज के अभिन अंग हैं जिनको उचित सम्मान नहीं मिला, परंतु उनके दोषों का ही आकलन किया गया। किसी अपवाद के अलावा ये शेयर दलाल प्रमाणिक रहे हैं। उनको भले ही कितना भी नुकसान झोलना पडा हो, लेकिन उन्होंने अपने ग्राहकों की पाई-पाई चुकाई है। भारत में पूंजी का यह सबसे बड़ा बाजार है। मुंबई पोर्ट ट्रस्ट एवं मुंबई म्युनिसिपल्टी जैसी संस्थाओं को नीचे से ऊपर उठाने में सहायक रहा है। वर्तमान मुंबई के सृजन में इन नेटिव शेयर दलालों की उल्लेखनीय भूमिका है। यह सिद्धांत 21 वीं सदी में भी मुंबई के शेयर दलालों के लिए यथार्थ रहा है। अलबत्ता अपवाद तो हमेशा किसी न किसी स्वरूप अथवा मात्रा में प्रकट होते रहते हैं।\n\nविश्व के पहले शेयर बाजार का जन्म बेल्जियम में हुआ था, ऐसी मान्यता है। बेल्जियम के एंटवर्प शहर में 1531 में बाजार के मुख्य विस्तार के लिए कई व्यापारी इकट्ठा हुए थे। वे शेयर तथा कोमोडिटीज में सट्टा करते थे। विश्व का पहला संगठित स्टॉक एक्सचेंज 1602 के वर्ष में एमस्टरडम में स्थापित हुआ। 18 वीं सदी के अंत में न्यूयार्क स्टॉक एक्सचेंज अस्तित्व में आया, जो आज विश्व के शक्तिशाली एक्सचेंजों में गिना जाता है। भारत में इस समय के दौरान\nहुंडी तथा बिल ऑफ एक्सचेंजों की खरीद-बिक्री व्यापारी वर्ग की सामान्य प्रवृत्ति मानी जाती थी।\n\n1850 में भारत सरकार ने कंपनीज एक्ट 1850 पारित किया और शेयर ट्रेडिंग का एक नया मार्ग खुला। नया इसलिए क्योंकि उसके पहले भी शेयरों का सौदा तो होता था, लेकिन नाम मात्र के लिए, ट्रेडिंग के लिए बड़ी संख्या में शेयर उपलब्ध हुए बिना इस प्रवृत्ति को गति मिलना संभव नहीं था। उन दिनों में कमर्शियल बैंक, चार्टर्ड बैंक, दि ओरिएंटल बैंक एवं बैंक ऑफ बॉम्बे जैसे मुख्य बैंक स्टॉक जैसे कुछ शेयर ही उपलब्ध होते थे। लोगों में भी शेयर में निवेश करने के लिए बहुत लगाव नहीं था। शेयर ट्रेडिंग प्रवृत्ति का प्रमाण भी कम रहता था और सिर्फ छः शेयर दलालों द्वारा चलाया जाता था। उस समय न तो ट्रेडिंग हॉल था न ही शेयर बाजार का मकान। इसके लिए आवश्यक पूंजी भी नहीं थी। इसके बावजूद 1860 तक शेयर दलालों की संख्या 60 तक पहुंच गई थी।\n\n1860 में एक ऐसे व्यक्ति प्रकाश में आये जिन्होंने `शेयर मैनिया' को जन्म दिया। इनका नाम था प्रेमचंद रोयचंद। ये पहले भारतीय शेयर दलाल थे जो अंग्रेजी लिख-पढ़ सकते थे। श्री प्रेमचंद रोयचंद ने कई लैंड रिक्लमेशन सहित अनेक कंपनियों को खड़ा करने में सहायता की थी। शेयरों के सौदों की प्रवृत्ति बढ़ती गई और वैसे-वैसे शेयर दलालों की संख्या भी बढ़कर 200 से 250 तक पहुंच गई। इसके बाद 1865 में अमेरिकन सिविल वार (आंतरिक-युद्ध) का अंत होने के परिणाम स्वरूप इसके विकास के लिए भारत में आनेवाली पूंजी के प्रवाह में कमी आ गई और `शेयर मैनिया' का भी अंत हो गया। रातोंरात शेयरों के भाव नाटकीय æढ़ंग से नीचे गिर गये। परिणाम स्वरूप शेयर दलालों के कामकाज ठप हो गये। जिसकी वजह से शेयर दलालों के एसोसिएशन की रचना का विचार उनके मन में आया और शेयर दलालों ने एकजुट होकर 1868 और 1873 के बीच एक गैर औपचारिक एसोसिएशन की रचना की। 1874 में इन दलालों ने नियमित सौदा करने के लिए एक स्थल की खोज की जो कि आज तक दलाल स्ट्रीट के नाम से प्रसिद्ध है।\n\n3 दिसम्बर 1887 को शेयर दलालों ने इस एसोसिएशन को औपचारिक स्वरूप दिया और `दि नेटिव एंड स्टॉक ब्रोकर्स एसोसिएशन' का जन्म हुआ। इस तरह जुलाई 1875 में मात्र 318 व्यक्तियों ने रू. 1 के प्रवेश शुल्क के साथ शेयर बाजार मुंबई की संस्था गठित की। इन्होंने एक प्रस्ताव पारित किया जिसमें नेटिव शेयर एंड स्टॉक ब्रोकरों के हित, दर्जा एवं स्वरूप की रक्षा के लिए एसोसिएशन के सदस्यों के उपयोग के लिए एक हॉल अथवा मकान का निर्माण करना निश्चित हुआ। 1887 तक इस निर्णय पर अमल नहीं किया जा सका परंतु एक ट्रस्ट डीड जरूर बनी और 1887 में इस ट्रस्ट-डीड में लिखे गये शब्द वर्तमान मुंबई शेयर बाजार के नींव के पत्थर बन गये। इस तरह आज के बॉम्बे स्टॉक एक्सचेंज (बीएसई) के रूप में प्रसिद्ध विराट संस्था की स्थापना इन लोगों के सार्थक प्रयासों से संभव हुई। इस प्रकार एक वृक्ष के नीचे शुरू हुई यह यात्रा आज आधुनिक स्वरूप में वैश्विक मंच पर महत्त्वपूर्ण स्थान बनाकर विकास की दिशा में आगे बढ़ रही है।\n\nउस संगठित स्टॉक ट्रेडिंग की घटना 18 वीं सदी में ब्रिटिश ईस्ट इंडिया कंपनी द्वारा उसकी विविध प्रवृत्तिओं के लिए पूंजी उगाही के लिए जारी हुए टर्म पेपर्स (अवधि दस्तावेजों) की ट्रेडिंग द्वारा की गई, जिसके साथ ही कमर्शियल बैंक, मर्केन्टाइल बैंक ऑफ बॉम्बे जैसे बैंको के शेयरों में भी ट्रेडिंग की शुरूआत हुई।\n", "id": "431071", "title": "मुंबई शेयर बाजार का इतिहास"}
{"url": "https://hi.wikipedia.org/wiki?curid=431076", "text": "सौरी भाई ! (2008 फ़िल्म)\n\nसौरी भाई ! 2008 में बनी हिन्दी भाषा की फिल्म है।\n", "id": "431076", "title": "सौरी भाई ! (2008 फ़िल्म)"}
{"url": "https://hi.wikipedia.org/wiki?curid=431078", "text": "छुनचियोन\n\nयह दक्षिण कोरिया की राजधानी सियोल से 110 किलोमीटर पूर्वोत्तर में स्थित दक्षिण कोरिया का एक प्रमुख शहर है।\n", "id": "431078", "title": "छुनचियोन"}
{"url": "https://hi.wikipedia.org/wiki?curid=431080", "text": "चुआन\n\nयह चीन का एक प्रांत है। यहीं चीन का प्रक्षेपण केंद्र स्थित है।\n", "id": "431080", "title": "चुआन"}
{"url": "https://hi.wikipedia.org/wiki?curid=431083", "text": "मार्च-3ए\n\nयह चीन का उपग्रह प्रक्षेपक यान है।\n", "id": "431083", "title": "मार्च-3ए"}
{"url": "https://hi.wikipedia.org/wiki?curid=431085", "text": "बेदाऊ\n\nयह चीन का स्वदेशी उपग्रह नेविगेशन कार्यक्रम है।", "id": "431085", "title": "बेदाऊ"}
{"url": "https://hi.wikipedia.org/wiki?curid=431088", "text": "तेली\n\nतेली परंपरागत रूप से भारत, पाकिस्तान और नेपाल में तेल पेरने और बेचने वाली जाति है।वास्तव मे एक बेहद विश्वसनिय प्रामाणिक और सत्य की राह चलने वाला देशभक्त समुदाय है।\n", "id": "431088", "title": "तेली"}
{"url": "https://hi.wikipedia.org/wiki?curid=431090", "text": "तम्बोली\n\n'तम्बोली'पान लगाने और बेचने वाली जाति है।", "id": "431090", "title": "तम्बोली"}
{"url": "https://hi.wikipedia.org/wiki?curid=431091", "text": "लखेरा\n\nलखेरा एक भारतीय जनजाति है जिससे संबंधित लोग मुख्यतः लाख के खिलौने और स्त्रियों के लिए लाख से कलात्मक आभूषण बनाते हैं। \n", "id": "431091", "title": "लखेरा"}
{"url": "https://hi.wikipedia.org/wiki?curid=431092", "text": "रंगरेज\n", "id": "431092", "title": "रंगरेज"}
{"url": "https://hi.wikipedia.org/wiki?curid=431093", "text": "धोबी\n\nधोबी भारत में पाये जाने वाले एक शूद्र वर्ण या माध्यम आर्य जाति समूह हैं जिनका मुख्य कार्य कपड़े धोने, रंगने, इस्त्री करने से संबंधित माना जाता है। मध्यकालीन भारत में रामचरित मानस लिखे जाने तक ये वरिष्ठ अथवा बरेठा माने जाते थे। इन्हें भारत के अलग-अलग राज्यों में नाम से जाने जाते हैं - रजक मालवीय दिवाकर श्रीवास और स्थानों में वाननार, मादीवाला, अगसार, पारित, राजका, चकली, राजाकुला, वेलुत्दार, एकली, सेठी, कनोजिया, पणिक्कर आदि अन्य कई नामों से जाना जाता है। भारत और पाकिस्तान में इस जाति समूह को कपड़े धोने में माहिर माना जाता है। धोबी की व्युत्पत्ति धावन या धोने से मानी जाती है। २०११ की भारतीय जनगणना आँकड़ों के अनुसार धोबी जाति की कुल जनसंख्या ५,२२,००,००० होने का अनुमान है।\n", "id": "431093", "title": "धोबी"}
{"url": "https://hi.wikipedia.org/wiki?curid=431094", "text": "ढोली\n\nगांवों में ब्याह शादी और अन्य अवसरों पर ढोल बजा कर आजीविका कमाने वाली राजस्थान की जाति है।", "id": "431094", "title": "ढोली"}
{"url": "https://hi.wikipedia.org/wiki?curid=431096", "text": "आंजना\n\nआंजना जाटजाति का एक गोत्र है, जो भारत के राजस्थान, हरियाणा और मध्यप्रदेश प्रांत में पाये जाते हैं। राजस्थान के चित्तौडगढ़, प्रतापगढ़, नागौर, राजसमंद जिलों में, हरियाणा के गुडगाँव जिले मे एवं मध्यप्रदेश के भोपाल जिलों में बसते हैं।\n", "id": "431096", "title": "आंजना"}
{"url": "https://hi.wikipedia.org/wiki?curid=431097", "text": "पाटीदार\n\nपाटीदार- अधिकतर गुजरात, मध्यप्रदेश और राजस्थान में निवास करने वाली जाति है। सामान्यतः देश में इनकी जनसंख्या 27 करोड़ है। देश की जनसंख्या का एक भाग पाटीदार ही है। मुख्यतः यह गुजरात के निवासी हैं परन्तु यह सम्पूर्ण भारत में बस गए। यह मूलतः कृषि आधारित जाति है किंतु अब पाटीदार लोग उच्च पदों पर आसीन होने लगे है।\n\nपाटीदार समाज की महान विभूतियां- पाटीदार समाज प्रारम्भ से ही एक वैभवपूर्ण समाज रहा है। सरदार वल्लभ भाई पटेल इसी समाज के महत्वपूर्ण अंग है,जो भारत के पहले गृहमंत्री थे। शिक्षा के क्षेत्र में अभूतपूर्व क्रांति लाने वाले माननीय केशव भाई पटेल भी इसी समाज से थे। भारतीय सिनेमा में अमीषा पटेल,खेल के क्षेत्र में अक्षर पटेल,पार्थिव पटेल,हर्शल पटेल आदि ने इस समाज का नाम रोशन किया है। वर्तमान में केंद्रीय राज्यमन्त्री रामेश्वर रुपाला,धर्मेन्द्र प्रधान आदि पाटीदार समाज के अंग है।मध्यप्रदेश के रतलाम जिले के ग्राम पालड़ा की 23 वर्षीय युवती सृष्टि पाटीदार ने निरंतर 31 घंटे ड्रम वादन कर विश्व रिकार्ड स्थापित किया है। नवनियुक्त RBI गवर्नर उर्जित पटेल भी पाटीदार समाज से है।\n\nराजनीति में पाटीदार- राजनीति में भी पाटीदार समाज का प्रभाव विस्तृत है। देश के 29 राज्यों में से 2 राज्यों के मुख्यमंत्री पाटीदार है। पुरे देश में कुल 117 सांसद पाटीदार समाज के हैं। गुजरात के 29 सांसदों में से 6 सांसद पाटीदार समाज के है। केंद्र सरकार में 3 मन्त्री पाटीदार है। इस प्रकार पाटीदार समाज राजनीति में भी अपने कदम जमाएं हुए हैं। अनेक राज्यों में भी पाटीदार विधायक है।\n\nपाटीदारों की सम्पदा- गुजरात के लगभग 4200 उद्योगों में से 1700 उद्योग पाटीदारों के अधीन है। गुजरात की 1.50 करोड़ पाटीदारपाटीदार जनसंख्या में से आधे पाटीदार करोड़पति है। अतः पाटीदार समाज एक सुसम्पन्न समाज है।\n", "id": "431097", "title": "पाटीदार"}
{"url": "https://hi.wikipedia.org/wiki?curid=431099", "text": "कुलमी\n\nराजस्थान के चित्तौड और प्रतापगढ़ जिलों में निवास करने वाली एक कृषक जाति है।\n", "id": "431099", "title": "कुलमी"}
{"url": "https://hi.wikipedia.org/wiki?curid=431100", "text": "जिला परिषद\n\nराजस्थान में पंचायती राज लोक-प्रशासन व्यवस्था की सर्वोच्च सभा, जिसमें ग्राम पंचायतों और पंचायत समितियों से सदस्यों का चुनाव किया जाता है।", "id": "431100", "title": "जिला परिषद"}
{"url": "https://hi.wikipedia.org/wiki?curid=431101", "text": "कृषि उपज मंडी\n\nकिसानों की कृषि उपज के भण्डारण और विक्रय के लिए निर्मित चुने हुए कृषकों की सरकार द्वारा वित्त-पोषित स्वयात्तशासी समिति है, जो बिचौलियों के शोषण से किसान को बचाते हुए तोल और मोल दोनों का किसान हित में ख्याल रखती है।\n", "id": "431101", "title": "कृषि उपज मंडी"}
{"url": "https://hi.wikipedia.org/wiki?curid=431102", "text": "रेल मंत्रालय, भारत\n\nरेल मंत्रालय, भारत में रेलों के निर्माण और परिवहन को नियंत्रित करने वाला भारत सरकार का एक महत्वपूर्ण मंत्रालय है। भारतीय रेल का प्रभार इसी मंत्रालय के पास है। सुरेश प्रभु भारत के वर्तमान रेल मंत्री हैं।\nएक केबिनेट और दो राज्य मंत्रियों को मिलाकर रेलवे के पास कुल तीन मंत्री हैं। भारतीय रेल का शीर्ष निकाय रेलवे बोर्ड, रेल मंत्रालय के आधीन आता है। रेलवे बोर्ड, एक अध्यक्ष और कई \"रेलवे बोर्ड के सदस्य\" द्वारा गठित होता है। कई निदेशालय रेलवे बोर्ड के आधीन आते है।\nरेल मंत्रालय का मुख्यालय नई दिल्ली में स्थित रेल भवन है।\n\nऐतिहासिक कारणों से प्रत्येक वर्ष भारत का केन्द्रीय रेल मंत्री, भारत के आम बजट से अलग, रेल बजट प्रस्तुत करता है। इस प्रथा की शुरुआत 1924 में हुई थी जिस समय देश के कुल बजट का 70% रेल बजट होता था। इस प्रकार रेल बजट को आम बजट से अलग कर बजट की प्रत्येक प्राथमिकताओं पर समुचित ध्यान दिया जा सकता था। आज भारत का रेल बजट भारत के राष्ट्रीय बजट का लगभग 15% है। रेल बजट के द्वारा नई रेल सेवाओं, किरायों और शुल्कों में परिवर्तन आदि की घोषणा की जाती है। प्रत्येक वर्ष, रेलवे बजट देखने के लिए उपलब्ध कराया जाता है।\n\n", "id": "431102", "title": "रेल मंत्रालय, भारत"}
{"url": "https://hi.wikipedia.org/wiki?curid=431103", "text": "कैलिफ़ोर्निया\n\nकैलिफ़ोर्निया () संयुक्त राज्य अमेरिका के पश्चिमी तट पर स्थित एक राज्य है। यह अमेरिका का सबसे अधिक आबादी और क्षेत्रफल में अलास्का और टेक्सस के पश्चात तीसरा सबसे बड़ा राज्य हैं। कैलिफ़ोर्निया के उत्तर में औरिगन, और दक्षिण में मेक्सिको है। कैलिफ़ोर्निया की राजधानी सैक्रामेण्टो है। संयुक्त राज्य अमेरिका की अर्थव्यवस्था में यह राज्य 14 प्रतिशत की हिस्सेदारी रखता है। अगर कैलिफ़ोर्निया एक स्वतंत्र देश होता तो दुनिया में उसका सकल घरेलू उत्पाद (जी॰ डी॰ पी॰) 6वां स्थान पर होता और जनसंख्या 35वें स्थान पर होती।\n\nअंग्रेज़ी राज्य की अधिकारिक भाषा है जो लगभग 57% प्रतिशत जनता मातृभाषा के रूप में बोलती है। स्पेनी 29% प्रतिशत, चीनी 2% और टागालोग भाषा 2% द्वारा बोली जाती है। लॉस एंजेलिस सबसे बड़ा शहर है। \n\"कैलिफ़ोर्निया\" शब्द का पहला अर्थ बाहा कैलिफ़ोर्निया प्रायद्वीप था। बाद में इसको कैलिफ़ोर्निया, नेवाडा, यूटा, एरिज़ोना, न्यू मेक्सिको, और वायोमिंग को मिलाकर संबोधित करने के लिये प्रयोग किया जाने लगा। \n\n2016 में कैलिफ़ोर्निया की जनसंख्या 3,92,50,017 थी। यह २०१० से 2.9% अधिक है।२००० और २००९ के बीच में, जनसंख्या 3,090,016 से बढ़ी। (5,058,440 जन्म घटा 2,179,958 मौत)। १९९० से लगभग 3.4 लाख कैलिफ़ोर्निया के लोग अन्य राज्यों को चले गए, जैस कि टेक्सस, नेवाडा और एरिज़ोना।\n", "id": "431103", "title": "कैलिफ़ोर्निया"}
{"url": "https://hi.wikipedia.org/wiki?curid=431120", "text": "तनु वेड्स मनु\n\nतनु वेड्स मनु आनन्द एल॰ राय द्वारा निर्देशित और शैलेश आर॰ सिंह द्वारा निर्मित भारतीय रूमानी हास्य फ़िल्म है। इसमें माधवन, कंगना राणावत और जिमी शेरगिल ने मुख्य अभिनय भूमिका निभाई। फ़िल्म की कहानी हिमांशु शर्मा ने लिखीइ है, संगीत निर्देशन कृष्णा सोलो ने और गीत लेखन का कार्य राजशेखर ने किया है। फ़िल्म २५ फरवरी २०११ को जारी हुई थी। फ़िल्म ने जारी होते ही सफलता अर्जित की और मुख्य रूप से दिल्ली, उत्तर प्रदेश और पंजाब में फ़िल्म सफल रही। इसको जर्मन में भी अनूदित किया गया और \"तनु उंद मनु त्रौयन सिक\" नाम से जारी किया गया। फ़िल्म की उत्तरकृति \"तनु वेड्स मनु रिटर्न्स\" शीर्षक के साथ २२ मई २०१५ को जारी की गयी।\nमनोज \"मनु\" शर्मा (माधवन) लंदन में रहने वाला एनआरआई डॉक्टर है। वह एक भारतीय दुल्हन खोजने के लिए और शादी करने के लिए भारत के लिए आता है। जब वो आता है, तब वो तनुजा \"तनु\" त्रिवेदी (कंगना राणावत) से मिलने के लिए अपने माता-पिता और दोस्त पप्पी (दीपक डोबरियाल) के साथ कानपुर जाता है। तनु शुरू में अपने घूंघट के पीछे चुप और शर्मीली लगती है, लेकिन मनु अंततः जान जाता है कि वास्तव में वो सो रही है।\n\n\nतनु वेड्स मनु ने १८५0 लाख रुपये रिलीज के पहले हफ्ते में कमाए। फिल्म ने 85.0 लाख के आसपास रुपये अपने दूसरे सप्ताह में कमाए। इसके दो सप्ताह के कुल कमाई 272,50 लाख थी| अपने तीसरे सप्ताह में 50 लाख। तीन सप्ताह में कुल 322,5 दस लाख। तथा चौथे सप्ताह में 35.0 लाख रुपये इस फिल्म एकत्र किये। अपने चार सप्ताह संग्रह ले रही है। ३६०० लाख रूपये इक्क्ठा किये।\n\nफिल्म को मिली-जुली समीक्षाएँ प्राप्त हुई।\n\nइस फिल्म की सफलता के बाद एक अगली कड़ी \"\" 2015 में रिलीज़ हुई। इसमें कंगना के दो किरदार है।\n", "id": "431120", "title": "तनु वेड्स मनु"}
{"url": "https://hi.wikipedia.org/wiki?curid=431121", "text": "आनंद राय\n\nआनंद राय हिन्दी फ़िल्मों के एक निर्देशक हैं। \n", "id": "431121", "title": "आनंद राय"}
{"url": "https://hi.wikipedia.org/wiki?curid=431123", "text": "वन्स अपॉन ए टाईम इन मुम्बई (2010 फ़िल्म)\n\nवन्स अपॉन ए टाईम इन मुम्बई 2010 में बनी हिन्दी भाषा की फिल्म है।\n", "id": "431123", "title": "वन्स अपॉन ए टाईम इन मुम्बई (2010 फ़िल्म)"}
{"url": "https://hi.wikipedia.org/wiki?curid=431124", "text": "तुम सा नहीं देखा (2004 फ़िल्म)\n\nतुम सा नहीं देखा 2004 में बनी हिन्दी भाषा की फिल्म है।\n", "id": "431124", "title": "तुम सा नहीं देखा (2004 फ़िल्म)"}
{"url": "https://hi.wikipedia.org/wiki?curid=431125", "text": "सुरेखा सीकरी\n\nसुरेखा सीकरी हिन्दी फ़िल्मों की एक अभिनेत्री हैं। \n", "id": "431125", "title": "सुरेखा सीकरी"}
{"url": "https://hi.wikipedia.org/wiki?curid=431128", "text": "रेनकोट (2004 फ़िल्म)\n\nरेनकोट 2004 में बनी हिन्दी भाषा की फिल्म है।\n", "id": "431128", "title": "रेनकोट (2004 फ़िल्म)"}
{"url": "https://hi.wikipedia.org/wiki?curid=431132", "text": "शेयर बाजार की पारिभाषिक शब्दावली\n\n\n\n\n\n\n\n\n\n\n\n\n\n\n\n\n\n\n\n\n\nयहां यह बात भी समझानी जरूरी है कि निवेश का डाइवर्सिफिकेशन मात्र शेयरों तक ही सीमित नहीं रहना चाहिए। निवेशकों को मात्र शेयरों में निवेश करने से भी जोखिम होती है। भले ही उसने अनेक प्रकार के शेयरों में निवेश किया हो। पूरा शेयर बाजार ही मंदी की चपेट में आ जाय तो क्या हो? निवेशकों को अपने असेट का भी डाइवर्सिफिकेशन रखना चाहिए। जिसे दूसरे शब्दों में असेट एलोकेशन भी कहा जाता है। सरल शब्दों में कहा जाय तो निवेशकों को शेयरों के बाद सोना, चांदी, प्रापर्टी, बैंक या कार्पोरेट डिपॉजिट, बांड्स, सरकारी बचत योजनाओं इत्यादि में भी निवेश करना चाहिए। ऐसा करने से उसकी संपूर्ण जोखिम का विभाजन हो जाता है और वह अपने पूरे निवेश को खोने से बच सकता है।\n\n\n\n\n\nअनेक बार कंपनियों का फंडामेंटल तो मजबूत रहता है, परंतु बाजार का फंडामेंटल कमजोर रहने से शेयरों के भाव कम रह सकते हैं। निवेशकों को ऐसे समय में कंपनी के फंडामेंटल को अधिक महत्व देना चाहिए।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nयह हुई शेयर के भाव में डिस्काउंट की बात। दूसरी तरफ शेयर बाजार में अनेक ऐसी घटनाएं एवं समाचार होते हैं जहां इस शब्द का उपयोग किया जाता है। किसी घटना के होने की संभावना मात्र से बाजार पर उसका असर पड़ जाये और वह घटना वास्तव में घटित होने पर उसका खास असर बाजार पर न पड़े तो कहा जाता है कि वह घटना डिस्काउंट हो गयी। उदाहरण के लिए रिजर्व बैंक की घोषणाएं होने की संभावना से ही बाजार पर उसका असर पड़ जाये और सचमुच घोषणा होने पर उसका कोई खास असर दिखायी न दे तो कहा जाता है कि रिजर्व बैंक की घोषणाएं डिस्काउंट हो गयी।\n\n\n\n\nटेकओवर परस्पर आपसी सहमति से भी होता है तथा बाजार की व्यूहरचना के साथ चालाकी से भी किया जाता है जिसमें अनेक बार जिस कंपनी का टेकओवर किया जाता है उस कंपनी के मैनेजमेंट को अंधेरे में भी रखा जाता है। इस प्रकार के ``टेकओवर वार`` के अनेक किस्से कार्पोरेट इतिहास में दर्ज हैं। ऐसे टेकओवर को ``होस्टाइल टेकओवर`` कहा जाता है। इस विषय की जटिलता एवं शेयरधारकों की सुरक्षा एवं हितों के विभिन मुद्दों को ध्यान में रखते हुए सेबी ने टेकओवर रेग्युलेशन्स बनाया है और समय-समय पर आवश्यकतानुसार उसमें सुधार भी किया जाता है। निवेशकों को कार्पोरेट टेकओवर के किस्सों पर नजर रखनी चाहिए क्योंकि आगामी वर्षों में ऐसे किस्से बढ़ने की संभावना है। भारी प्रतिस्पर्धा में न टिक पाने वाली छोटी एवं मध्यम कद की कंपनियों को विशालकाय कंपनियां टेकओवर कर लें तो ऐसे में उन छोटी कंपनियों की किस्मत बदल जाती है, जिसका प्रभाव दोनों कंपनियों के शेयर भावों पर पड़ता है।\n\n\n\n\n", "id": "431132", "title": "शेयर बाजार की पारिभाषिक शब्दावली"}
{"url": "https://hi.wikipedia.org/wiki?curid=431168", "text": "ब्रिटिश ओलम्पिक संघ\n\nब्रिटिश ओलम्पिक संघ () ग्रेट ब्रिटेन और उत्तरी आयरलैंड की राष्ट्रीय ओलम्पिक समिति (एनओसी) है।\n\n", "id": "431168", "title": "ब्रिटिश ओलम्पिक संघ"}
{"url": "https://hi.wikipedia.org/wiki?curid=431208", "text": "विदेशी मुद्रा प्रबंधन अधिनियम (फेमा), 1999\n\nविदेशी मुद्रा प्रबंधन अधिनियम (फेमा), 1999 भारत में निवासी किसी व्‍यक्ति के स्‍वामित्‍वाधीन या नियंत्रित भारत के बाहर सभी शाखाओं, कार्यालयों तथा अभिकरणों पर प्रयोज्‍य है। फेमा का आविर्भाव एक निवेशक अनुकूल विधान के रूप में हुआ है जो इस अर्थ में पूर्णतया सिविल विधान है कि इसके उल्‍लघंन में केवल मौद्रिक शास्तियों तथा अर्थदंड का भुगतान ही शामिल है, तथापि, इसके तहत किसी व्‍यक्ति को सिविल कारावास का दंड तभी दिया जा सकता है यदि वह नोटिस की तिथि से 90 दिन के भीतर निर्धारित अर्थदंड अदा न करे किन्‍तु ऐसा भी 'कारण बताओ नोटिस' तथा वैयक्तिक सुनवाई की औपचारिकताओं के पश्‍चात ही किया जाता है। फेमा में फेरा के अंतर्गत किए गए अपराधों के लिए एक द्विपक्षीय समाप्ति खंड की व्‍यवस्‍था भी की गई है जिसे एक 'कठोर' कानून से दूसरे 'उद्योग अनुकूल' विधान की ओर संचलन के लिए प्रदान की गई संक्रमण अवधि माना जा सकता है।\n\nमोटे तौर पर फेमा के उद्देश्‍य हैं : (i) विदेशी व्‍यापार तथा भुगतानों को सुकर बनाना; तथा (ii) विदेशी मुद्रा बाजार के व्‍यवस्थित विकास तथा अनुरक्षण का संवर्धन करना। अधिनियम में फेमा के प्रशासन में भारतीय रिजर्व बैंक (आरबीआई) को एक महत्‍वपूर्ण भूमिका समनुदेशित की गई है। अधिनियम की अनेक धाराओं से संबंधित नियम, विनियम तथा मानदंड केन्‍द्र सरकार के परामर्श से भारतीय रिजर्व बैंक द्वारा निर्धारित किए गए हैं। अधिनियम में केन्‍द्र सरकार से यह अपेक्षा की गई है कि वह अधिनियम के उल्‍लंघन से संबंधित जांच करने के लिए न्‍याय निर्णयन प्राधिकारियों के समतुल्य हो केन्‍द्र सरकार के अधिकारियों की नियुक्ति करे। न्‍याय निर्णयन प्राधिकारियों के आदेश के विरुद्ध अपीलों की सुनवाई के लिए एक या अधिक विशेष निदेशक (अपील) की नियुक्ति करने का प्रावधान भी किया गया है। केन्‍द्र सरकार न्‍याय निर्णय प्राधिकारियों तथा विशेष निदेशक (अपील) के आदेशों के विरुद्ध अपीलों की सुनवाई के लिए एक विदेशी मुद्रा अपीलीय न्‍यायाधिकरण की नियुक्ति भी करेगा। फेमा में केन्‍द्र सरकार द्वारा एक प्रवर्तन निदेशालय की स्‍थापना की व्‍यवस्‍था भी की गई है जिसमें एक निदेशक तथा ऐसे अन्‍य अधिकारी या अधिकारी वर्ग होंगे जिन्‍हें वह इस अधिनियम के अंतर्गत उल्‍लंघनों की जांच पड़ताल करने के लिए उपयुक्‍त समझे।\n\nफेमा में केवल अधिकृत व्‍यक्तियों को ही विदेशी मुद्रा या विदेशी प्रतिभूति में लेन देन करने की अनुमति दी गई है। अधिनियम के अंतर्गत, ऐसे अधिकृत व्‍यक्ति का अर्थ है अधिकृत डीलर, मनी चेंजर, विदेशी बैंकिंग यूनिट या कोई अन्‍य व्‍यक्ति जिसे तत्‍समय रिजर्व बैंक द्वारा प्राधिकृत किया गया हो। इस प्रकार अधिनियम में किसी भी ऐसे व्‍यक्ति को प्रतिषिद्ध किया गया है जो :-\n\n\nयह अधिनियम दो प्रकार के विदेशी मुद्रा लेन देनों से संबंधित कार्रवाई करता है।\n", "id": "431208", "title": "विदेशी मुद्रा प्रबंधन अधिनियम (फेमा), 1999"}
{"url": "https://hi.wikipedia.org/wiki?curid=431209", "text": "विदेशी मुद्रा विनियमन अधिनियम (फेरा), 1973\n\nजब कोई व्‍यापारी उद्यम अन्‍य देशों से वस्‍तुओं का आयात करता है, उन्‍हें अपने उत्‍पाद निर्यात करता है अथवा विदेशों में निवेश करता है तो वह विदेशी मुद्रा का लेन देन करता है। विदेशी एक्‍सचेंज का अर्थ है विदेशी मुद्रा तथा इसमें निम्‍न शामिल हैं :- (i) किसी विदेशी मुद्रा में संदेय जमा राशियां; (ii) ड्राफ्ट (हुंडिया), यात्री चैक, ऋणपत्र या विनिमय हुंडियां जो भारतीय मुद्रा में व्‍यक्‍त या आ‍हरित हो किन्‍तु किसी विदेशी मुद्रा में संदेय हो; तथा (iii) ड्राफ्ट, यात्री चैक, ऋण पत्र या विनिमय हुंडियां जो भारत से बाहर बैंकों, संस्‍थाओं या व्‍यक्तियों द्वारा आहरित हो किन्‍तु भारतीय मुद्रा में संदेय हों।\n\nभारत में सभी लेन देन, जिनमें विदेशी मुद्रा शामिल हैं, विदेशी मुद्रा विनियमन अधिनियम (फेमा), 1973 द्वारा विनियमित किए जाते थे। फेरा का मुख्‍य उद्देश्‍य देश के विदेशी मुद्रा संसाधनों का संरक्षण तथा उचित उपयोग करना था। इसका उद्देश्‍य भारतीय कंपनियों द्वारा देश के बाहर तथा भारत में विदेशी कंपनियों द्वारा व्‍यापार के संचालन के कुछ पहलुओं को नियंत्रित करना भी है। यह एक आपराधिक विधान था, जिसका अर्थ था कि इसके उल्‍लंघन के परिणामस्‍वरूप कारावास तथा भारी अर्थ दंड के भुगतान की सजा दी जाएगी। इसके अनेक प्रतिबंधात्‍मक खंड थे जो विदेशी निवेशों पर रोक लगाते थे।\n\nआर्थिक सुधारों तथा उदारीकृत, परिदृश्‍य के प्रकाश में फेरा को एक नए अधिनियम द्वारा प्रतिस्‍थापित किया गया जिसका नाम है विदेशी मुद्रा प्रबंधन अधिनियम (फेमा), 1999।\n", "id": "431209", "title": "विदेशी मुद्रा विनियमन अधिनियम (फेरा), 1973"}
{"url": "https://hi.wikipedia.org/wiki?curid=431218", "text": "ज़िन्दगी न मिलेगी दोबारा\n\nज़िन्दगी न मिलेगी दोबारा ज़ोया अख्तर द्वारा निर्देशित एक 2011 बॉलीवुड फिल्म है। इस फिल्म के मुख्य कलाकार रितिक रोशन्, फरहान अख्तर और अभय देयोल हैं। नसीरुद्दीन शाह, कैटरीना कैफ़, कल्कि कोच्लिन और अरियाड़ना कब्रोल भी फिल्म में मौजूद हैं। फिल्म का संगीत शंकर-एहसान-लॉय द्वारा रचित है, जबकि गीत जावेद अख्तर द्वारा लिखे है। 15 जुलाई 2011 को जारी, फिल्म आलोचकों की प्रशंसा और बॉक्स ऑफिस पर सफलता प्राप्त की। \n\nफिल्म दृश्य कबीर (अभय देओल) नताशा (कल्कि कोच्लिन) के लिए प्रस्ताव के साथ खुलता है। परिवारों को अपनी सगाई की पार्टी में मिलते हैं जहां इमरान (फरहान अख्तर) और दूसरों से उन्हें ब्दायि मिल्ति है।\n\nकबिर के शादि से पहेले वो इमरान (फरहान अख्तर) और अर्जुन (रितिक रोशन), जो अपने दो सबसे अच्छे दोस्त हैं, उन्के साथ एक तीन सप्ताह सड़क यात्रा पर जाना चाहते है। केवल समस्या यह है कि अर्जुन अप्ने काम में व्यस्त है। बहुत अनुनय के बाद लड़के यात्रा शुरू करते हैं। एक सड़क यात्रा, जहां हर एक अपनी पसन्द के एक साहसिक खेल् चुनेंगे और बाकि दोनों को उसमे भाग लेना ही होगा।\n\n\nफिल्म में सात गाने और दो ​​रीमिक्स शंकर-एहसान-लॉय द्वारा रचित है। गीत जावेद अख्तर द्वारा लिखित हैं।\n\n", "id": "431218", "title": "ज़िन्दगी न मिलेगी दोबारा"}
{"url": "https://hi.wikipedia.org/wiki?curid=431222", "text": "दशक\n\n10 वर्ष के समय को एक दशक कहा जाता है। यद्यपि 10 साल के किसी भी अंतराल को दशक कहा जा सकता है, इस शब्द का प्रयोग मुख्य रूप से इस प्रकार से होता है कि शुरुवात अंत में शून्य वाले वर्ष से हो। उदाहरण: 1990 से 1999 के समय को नब्भे का दशक भी कहा जाता है।\n", "id": "431222", "title": "दशक"}
{"url": "https://hi.wikipedia.org/wiki?curid=431223", "text": "समानार्थी\n\nसमानार्थी का अर्थ होता हैँ (सामान+अर्थ) अर्थात किसी शब्द का सामान अर्थ वाले दूसरे शब्द या उसी के सामान कोई दूसरा नाम (वस्तु)। सामान्यत: हिन्दी में एक ही वस्तु के अनेक समान अर्थ वाले शब्द है।", "id": "431223", "title": "समानार्थी"}
{"url": "https://hi.wikipedia.org/wiki?curid=431230", "text": "नीलिमा मिश्रा\n\nनीलिमा मिश्रा वर्ष 2011 का रेमन मैग्सेसे पुरस्कार विजेता सामाजिक कार्यकर्ता हैं।\nउन्होंने पारोला तहसील के छोटे से गांव बहादरपुर से अपने सामाजिक कार्यो की शुरुआत की थी। वे बहादरपुर व धुलिया, नंदुरबार, जलगांव, नाशिक आदि जिलों में दीदी के रूप में जानी जाती हैं। उन्होंने ग्रामीण जमीनी स्तर के कार्यो में स्वयं को झोंक दिया। \nउन्होंने ग्रामीण उद्योग व महिलाओं को रोजगार उपलब्ध कराने के लिए वर्ष 2000 में भगिनी निवेदिता ग्रामीण विज्ञान निकेतन की स्थापना की। इस संस्था के माध्यम से उन्होंने गाँव में बचत गुट स्थापित करना प्रारंभ किया।\n\nउन्होंने महिला रोजगार उत्थान एवं स्वावलंबन को लेकर महिला बचत गुटों की स्थापना की। \nउन्होंने इन बचत गुटों के माध्यम से प्रमुख रूप से कढ़ाइदार रजाइयों का निर्माण प्रारंभ कराया। उन्होंने महिला स्वयं रोजगार में बचत गुटों के माध्यम से गरीबी रेखा के नीचे या जरूरतमंद, आर्थिक दरिद्रता में जी रही महिलाओं को विभिन्न कार्यो में लगाया है। इन गुटों द्वारा स्वयं आमदनी के रूप में पैसा एकत्रित करते हुए एक करोड़ रुपए का निवेश किया गया है। \nइसके साथ ही घर पहुंच, भोजन, डिब्बा व्यवस्था, गृह उद्योगों को बढ़ावा, दुग्ध व्यवसय, महिलाओं में सिलाई कढ़ाई कार्य, युवाओं को तकनीकी शिक्षा, कम्प्यूटर प्रशिक्षण आदी भी प्रारंभ किया गया।\nइसके अलावा उन्होंने शासकीय योजना, पानी रोको, पानी बचाओ के अंतर्गत गांव में अपने समूहों को प्रोत्साहित करते हुए नाला निर्माण, खेतों की मेड़ आदि निर्माण का कार्य कराया। \nउन्होंने किसानों को विभिन्न कार्यों के लिए ऋण उपलब्ध कराया और वर्मी कंपोस्ट, देसी खाद आदि के प्रयोग लिए जागरुक बनाया।\nउन्होंने दूध उत्पादन में किसानों के साथ होनेवाली परेशानियों का अध्ययन किया और दूध उत्पादकों को न्याय दिलाने के लिए एक भव्य डेयरी स्थापना की संकल्पना की है।\nइसके लिए उनकी संस्था ने बहादरपुर गांव के छह जरूरतमंद किसानों को दो-दो भैंसे खरीदने के लिए ऋण उपलब्ध कराया है।\n", "id": "431230", "title": "नीलिमा मिश्रा"}
{"url": "https://hi.wikipedia.org/wiki?curid=431234", "text": "इलेक्ट्रॉनिक मीडिया\n\nभारत में इलेक्ट्रोनिक मीडिया पिछले 15-20 वर्षों में घर घर में पहुँच गया है फिर चाहे वह शहर हो या ग्रामीण क्षेत्र। इन शहरों और कस्बों में केबिल टीवी से सैकड़ो चैनल दिखाए जाते हैं। एक सरकारी रिपोर्ट के अनुसार भारत के कम से कम 80 प्रतिशत परिवारों के पास अपने टेलीविजन सेट हैं और मेट्रो शहरों में रहने वाले दो तिहाई लोगों ने अपने घरों में केबल कनेक्शन लगा रखे हैं। इसके साथ ही शहर से दूर-दराज के क्षेत्रों में भी लगातार डीटीएच-डायरेक्ट टु होम सर्विस का विस्तार हो रहा है।\n\nप्रारम्भ में केवल फिल्मी क्षेत्रों से जुड़े गीत, संगीत और नृत्य से जुड़ी प्रतिभाओं के प्रदर्शन का माध्यम बना एवं लंबे समय तक बना रहा, इससे ऐसा लगने लगा कि इलेक्ट्रॉनिक मीडिया सिर्फ़ फिल्मी कला क्षेत्रों से जुड़ी प्रतिभाओं के प्रदर्शन के मंच तक ही सिमटकर रह गया है, जिसमे नैसर्गिक और स्वाभाविक प्रतिभा प्रदर्शन के अपेक्षा नक़ल को ज्यादा तवज्जो दी जाती रही है। कुछ अपवादों को छोड़ इलेक्ट्रॉनिक मीडिया की यह नई भूमिका अत्यन्त प्रशंसनीय और सराहनीय है, जो देश की प्रतिभाओं को प्रसिद्धि पाने और कला एवं हुनर के प्रदर्शन हेतु उचित मंच और अवसर प्रदान करने का कार्य कर रही है। मेदिअ कभि कभि बहोउत नुक्सान पहुचाता है।\n", "id": "431234", "title": "इलेक्ट्रॉनिक मीडिया"}
{"url": "https://hi.wikipedia.org/wiki?curid=431239", "text": "औद्योगिक विवाद अधिनियम, 1947\n\nऔद्योगिक विवाद के विवाद हैं जो औद्योगिक संबंधों में कोई असहमति हो जाने के कारण उत्‍पन्‍न होते हैं। \"औद्योगिक संबंध\" शब्‍द से नियोजक और कर्मचारियों के बीच; कर्मचारियों के बीच तथा नियोजकों के बीच परस्‍पर संवादों के कई पहलू जुड़े हुए हैं। ऐसे संबंधों में जब भी हितों को लेकर कोई विरोध होता है तो इससे जुड़े किसी एक पक्ष में असंतोष पैदा हो जाता है और इस प्रकार औद्योगिक विवाद अथवा संघर्ष हो जाता है, यह विवाद कई रूप ले लेता है जैसे कि विरोध, हड़ताल, धरना, तालाबंदी, छंटनी, कर्मचारियों की बर्खास्‍तगी, आदि।\n\nऔद्योगिक विवाद के कुछ मुख्‍य कारण इस प्रकार है:-\n\n\nभारत में, औद्योगिक विवाद अधिनियम, 1947 सभी औद्योगिक विवादों की जांच पड़ताल एवं निपटान करने के लिए एक प्रमुख विधान है। इस अधिनियम में उन संभावनाओं की हड़ताल अथवा तालाबंदी की जा सकती है, उन्‍हें अवैध अथवा गैर-कानूनी घोषित किया जा सकता है, कर्मचारी की जबरदस्‍ती कामबंदी, छंटनी, उसे सेवामुक्‍त करना अथवा गबर्खास्‍त करने की दशाओं, उन परिस्थितियों जिनमें औद्योगिक इकाई को बंद किया जा सकता है और औद्योगिक कर्मचारियों तथा नियोजकों से जुड़े अन्‍य कई मामलों का उल्‍लेख किया गया है।\n\nयह अधिनियम श्रम मंत्रालय द्वारा उसके औद्योगिक संबंध प्रभाग के माध्‍यम से प्रशासित किया जाता है। यह प्रभाग विवादों का निपटान करने के लिए संस्‍थागत ढांचों में सुधार करने और औद्योगिक संबंधों से जुड़े श्रमिक कानूनों में संशोधन करने से संबंधित है। यह सुनिश्चित करने के प्रयास से कि देश को एक स्‍थायी, प्रतिष्ठित और कुशल कार्यबल प्राप्‍त हो, जिसका शोषण न किया जा सके और उत्‍पादन के उच्‍च स्‍तर स्‍थापित करने में सक्षम हो, यह केन्‍द्रीय औद्योगिक संबंध मशीनरी (सीआईआरएम) के साथ अच्‍छे तालमेल से कार्य करता है। सीआईआरएम जो कि श्रम मंत्रालय का एक संगठन कार्यालय है को मुख्‍य श्रम आयुक्‍त (केन्‍द्रीय) [सीएलसी (सी)] संगठन के नाम से भी जाना जाता है। सीआईआरएम के प्रमुख मुख्‍य श्रम आयुक्‍त (केन्‍द्रीय) हैं। इसे औद्योगिक संबंधों को रखने, श्रम संबंधी कानूनों को लागू करने और केन्‍द्रीय क्षेत्र में व्‍यापार संघ की सदस्‍यता के सत्‍यापन का कार्य सौंपा गया है। यह निम्‍नि‍लिखित के माध्‍यम से सदभावपूर्ण औद्योगिक संबंधों को सुनिश्चित करता है :-\n\n\nअधिनियम के अ‍नुसार, ‘औद्योगिक विवाद’ शब्‍द का अर्थ है नियोजकों और नियोजकों के बीच, अथवा नियोजकों और कर्मचारियों के बीच, अथवा कर्मचारियों और कर्मचारियों के बीच किसी तरह का विवाद अथवा मतभेद जिसका संबंध नियोजन अथवा नियोजन भिन्‍न मामले अथवा नियोजन की शर्तों अथवा किसी व्‍यक्ति के श्रम की दशाओं से है। अधिनियम के मुख्‍य उद्देश्‍य इस प्रकार हैं :-\n\n\nइस अधिनियम के तहत औद्योगिक विवादों के समाधान और निर्णय के लिए एक सांविधिक तंत्र का गठन किया गया है। इसमें निम्‍नलिखित शामिल हैं :-\n\nअधिनियम में उपयुक्‍त सरकार द्वारा 'समझौता अधिकारियों' की नियुक्ति का प्रावधान, जिन्‍हें औद्योगिक विवादों के निपटारे में मध्‍यस्‍थता करने और उसका समर्थन करने का कार्य सौंपा गया है। उन्‍हें किसी विशेष क्षेत्र अथवा विशेष क्षेत्र में विशेष उद्योगों अथवा एक अथवा एक से अधिक विशेष उद्योगों के लिए स्‍थायी तौर पर अथवा सीमित अवधि के लिए नियुक्‍त किया जाएगा। कर्मचारियों और नियोजकों को मिलाना तथा उनके मतभेदों का निवारण करने में उनकी मदद करना इन अधिकारियों का कर्त्तव्‍य है। यदि विवाद का निपटारा हो जाता है तो वह इस आशय की सूचना उपयुक्‍त सरकार को देगा।\n\nउपयुक्‍त सरकार अवसर आने पर एक समझौता बोर्ड का गठन करेगी जिसमें एक अध्‍यक्ष और दो या चार जैसा कि उपयुक्‍त सरकार उचित समझेगी, अन्‍य सदस्‍य शामिल होंगे। अध्‍यक्ष एक स्‍वतंत्र व्‍यक्ति होगा और अन्‍य सदस्‍य विवाद में पक्षों का प्रतिनिधित्‍व करने के लिए एक समान संख्‍या में नियुक्‍त किए गए व्‍यक्ति होंगे। जहां विवाद बोर्ड को भेजा गया हो तो बोर्ड बिना विलम्‍ब किए, विवाद की छानबीन करेगा और ऐसी हर कार्रवाई करेगा जो वह पक्षकारों को विवाद का न्‍यायसंगत और शांतिपूर्ण निपटारा करने के लिए प्रेरित करने के प्रयोजन से उचित समझेगा।\n\nउपयुक्‍त सरकार अवसर आने पर ऐसी किसी मामले जो औद्योगिक विवाद से संबंधित अथवा संगत प्रतीत हो, की जांच पड़ताल करने के लिए 'जांच न्‍यायालय' का भी गठन करेगी। तत्‍पश्‍चात यह सामान्‍यतया शुरू होने के छह माह की अवधि के अंदर इसकी सूचना सरकार को देगा इस न्‍यायालय में एक स्‍वतंत्र व्‍यक्ति अथवा उतने स्‍वतंत्र व्‍यक्ति होंगे जितने उपयुक्‍त सरकार उचित समझेगी और जहां इसमें दो अथवा दो से अधिक सदस्‍य निहित होंगे उनमें से एक की नियुक्ति अध्‍यक्ष के रूप में की जाएगी।\n\nउपयुक्‍त सरकार एक अथवा एक से अधिक 'श्रम न्‍यायालयों' का गठन करेगी जो दूसरी अनुसूची में विनिर्दिष्‍ट किसी मामले से संबंधित औद्योगिक विवादों जैसे कि स्‍थायी आदेशों, कर्मचारियों की सेवा मुक्‍त अथवा बर्खास्‍त करने, गैर कानूनी रूप से अथवा अन्‍यथा की गई हड़ताल अथवा तालाबंदी, प्राप्‍त हो रहे किसी लाभ को वापस लेने, आदि से संबंधित मुद्दों पर निर्णय लेंगे और उन्‍हें इस अधिनियम के तहत सौंपे गए किन्‍हीं अन्‍य कार्यों का निर्वहन करेंगे। श्रम न्‍यायालय में केवल एक व्‍यक्ति शामिल होगा जिसकी नियुक्ति उपयुक्‍त सरकार द्वारा की जाएगी।\n\nउपयुक्त सरकार एक अथवा एक से अधिक ‘औद्योगिक अधिकरणों’ का गठन करेगी जो किसी भी मामले के संबंध में चाहे वह दूसरी अनुसूची में विनिर्दिष्‍ट हो अथवा तीसरी अनुसूची में, हुए औद्योगिक वि‍वादों पर निर्णय लेंगे और इस अधिनियम के तहत उन्‍हें सौंपे गए किन्‍हीं अन्‍य कार्यों का निर्वहन करेंगे। इस अधिकरण में केवल एक ही व्‍यक्ति शामिल होगा जिसकी नियुक्ति उपयुक्‍त सरकार द्वारा की जाएगी। तीसरी अनुसूची में वेतन, बोनस, भत्ते और कुछ अन्‍य लाभ, कार्य की दशाएं, अनुशासन, यौक्तिकीकरण, छंटनी और प्रतिष्‍ठान की समाप्ति जैसे मामले शामिल हैं।\n\nकेन्‍द्र सरकार सरकारी राजपत्र में अधिसूचना द्वारा एक अथवा एक से अधिक राष्‍ट्रीय औद्योगिक अधिकरणों का गठन करेगी जो उन औद्योगिक विवादों पर निर्णय लेंगे जो केन्‍द्र सरकार की राय में राष्‍ट्रीय महत्‍व के प्रश्‍नों से संबंधित हों अथवा इस किस्‍म के हों कि उनसे एक से अधिक राज्‍यों में स्थित औद्योगिक प्रतिष्‍ठानों का हित जुड़ा हो अथवा वे ऐसे विवादों से प्रभावित हो सकते हों। ऐसे अधिकरण में केवल एक व्‍यक्ति शामिल होगा जिसकी नियुक्ति केन्‍द्र सरकार द्वारा की जाएगी।\n\nअधिनियम में नियोक्‍ता के लिए यह अनिवार्य है कि वह किसी ऐसे औद्योगिक प्रतिष्‍ठान में जहां पिछले बारह महीनों में पचास अथवा इससे अधिक कर्मचारियों को नियुक्‍त किया गया है, एक ‘शिकायत निपटान प्राधिकरण (जीएसए)’ की स्‍थापना करें। उस प्रतिष्‍ठान में नियुक्‍त हर कर्मचारी के औद्योगिक विवादों को निपटाना उस प्राधिकरण की जिम्‍मेदारी होगी। \n\nऔद्योगिक विवाद अधिनियम, 1947 के तहत केन्‍द्रीय सरकार ही केन्‍द्रीय सरकार के विभागीय उपक्रमों, प्रमुख पत्तनों, खानों, तेल क्षेत्रों, छावनी (केंटोनमेंट) बोर्डों, बैकिंग और बीमा कम्‍पनियों, भारतीय जीवन बीमा निगम (एलआईसी), भारतीय औद्योगिक वित्त निगम लि., तेल एवं प्राकृतिक गैस निगम लि., इंडियन एयरलांइस, एयर इंडिया, भारतीय विमानपत्तन प्राधिकरण और सभी हवाई यात्रा सेवाओं से संबंधित औद्योगिक विवादों की जांच करने और उनका निपटारा करने के‍ लिए एक उपयुक्‍त सरकार है। जबकि अन्‍य औद्योगिक प्रतिष्‍ठानों के संबंध में राज्‍य सरकार ही उपयुक्‍त सरकार है।\n\nतदनुसार, केन्‍द्रीय सरकार औद्योगिक अधिकरणों (सीजीआईटी) एवं श्रम न्‍यायालयों की देश के भिन्‍न-भिन्‍न भागों में स्‍थापना की गई है। इस समय 17 सीजीआईटी हैं जहां औद्योगिक विवादों को निर्णय के लिए प्रस्‍तुत किया जा सकता है। ये सीजीआईटी एवं श्रम न्‍यायालय नई दिल्‍ली, मुम्‍बई (2 सीजीआईटी), बंगलौर, कोलकाता, आसनसोल, धनबाद (2 सीजीआईटी), जबलपुर, चण्‍डीगढ़, कानपुर, जयपुर, लखनऊ, नागपुर, हैदराबाद, चेन्‍नै और भुवनेश्‍वर में हैं। इन केन्‍द्रीय सरकार औद्योगिक अधिकरणों में से 2 केन्‍द्रीय सरकार औद्योगिक अधिकरणों नामत: मुम्‍बई और कोलकाता, को राष्‍ट्रीय औद्योगिक अधिकरण घोषित किया गया है।\n\nइसके अलावा, मुख्‍य श्रम आयुक्‍त (केन्‍द्रीय) संगठन औद्योगिक विवादों के लिए केन्‍द्र सरकार में एक मुख्‍य समझौता एजेंसी के रूप में कार्य करता है क्षेत्रीय आयुक्‍त (केन्‍द्रीय) और सहायक श्रम आयुक्‍त (केन्‍द्रीय) भी हैं जो देश के भिन्‍न-भिन्‍न भागों में मुख्‍य श्रम आयुक्‍त (केन्‍द्रीय) की ओर से समझौता अधिकारियों के तौर पर कार्य करते हैं।\n\n\nhttp://business.gov.in/hindi/legal_aspects/indl_disputes.php\n", "id": "431239", "title": "औद्योगिक विवाद अधिनियम, 1947"}
{"url": "https://hi.wikipedia.org/wiki?curid=431241", "text": "भारत के नियामक अभिकरणों की सूची\n\n\nभारत के वित्तीय बाजार में सेवा प्रदात्ता के प्रकारों की तालिका नीचे दी गयी है। दूसरे कॉलम में संबंधित विनियामक निकायों के नाम दिये गये हैं। \n\nआडिटर्स --- आईसीएआई/सीएजी\n\nबैंक --- आरबीआई\n\nबैंक–इश्यू कलेक्शन --- सेबी\n\nचिट फंड --- रजिस्ट्रार ऑफ चिट फंड्स\n\nकंपनी – सभी --- एमसीए/आरओसी\n\nकंपनी – सूचीगत --- एमसीए/आरओसी/सेबी/स्टॉक एक्सचेन्ज\n\nकंपनी सेक्रेटरी --- आईसीएसआई\n\nको-औपरेटिव बैंक --- आरबीआई\n\nकास्ट एकाउंटेंट्स --- आईसीडब्ल्यूएआई\n\nक्रेडिट रेटिंग एजेंसी --- सेबी\n\nक्सटडियल सर्विस --- सेबी\n\nडिबेन्चर ट्रस्टी --- सेबी\n\nडिपोजटरी --- सेबी\n\nडिपोजटरी पार्टिसिपेन्ट --- सेबी\n\nफाइनांसियल और इनवेस्टमेंट कंसलटेन्ट --- -\n\nविदेशी ब्रोकर --- सेबी\n\nविदेशी डेब्ट फंड --- सेबी\n\nविदेशी इनवेस्टमेंट इन्स्टिट्यूशन --- सेबी\n\nबीमा ब्रोकर/एजेंट --- इरडा\n\nबीमा कंपनी --- इरडा\n\nइन्वेस्टमेन्ट बैंकर --- सेबी\n\nइन्वेस्टर एसोसिएशन --- सेबी\n\nम्यूचअल फंड ब्रोकर/एजेंट --- एम्फी/सेबी\n\nम्यूचअल फंड और असेट मैनेजमेंट कंपनी --- सेबी\n\nएनबीएफसी --- आरबीआई\n\nनई पेंशन योजना --- पीएफआरडीए\n\nअखबार और मैगजिन --- पीसीआई\n\nहाऊसिंग फाइनेंस कंपनीज --- एनएचबी\n\nनिधि कंपनी --- एमसीए\n\nप्लान्टेशन कंपनी --- सेबी\n\nपोर्टफोलियो मैनेजर --- सेबी\n\nप्राइमरी डीलर --- आरबीआई\n\nरेडियो --- एमआईबी\n\nरजिस्ट्रार और शेयर ट्रांसफर एजेंट --- सेबी\n\nसॉलिसिटर्स एवं कानूनी सलाहकार --- बीसीआई\n\nस्टोक ब्रोकर --- सेबी\n\nस्टोक एक्सचेंज --- सेबी\n\nसब ब्रोकर --- सेबी\n\nटीवी --- एमआईबी\n\nवेन्चर कैपिटल फंड --- सेबी\n\n\n\n\n\n\n\n\n", "id": "431241", "title": "भारत के नियामक अभिकरणों की सूची"}
{"url": "https://hi.wikipedia.org/wiki?curid=431242", "text": "औद्योगिक (विकास एवं विनियमन) अधिनियम, 1951\n\nऔद्योगिक क्षेत्र में उच्‍चतर दर पर और खपत के आधार पर वृद्धि देश के समग्र आर्थिक विकास का एक निर्धारक है। इस संबंध में, भारत सरकार ने भारतीय उद्योग के विकास को आगे बढ़ाने और प्रोत्‍साहित करने और विश्‍व के बाजार में इसकी उत्‍पादकता तथा प्रतिस्‍पर्धात्‍मकता को बनाए रखने के लिए समय-समय पर औद्योगिक नीतियां जारी की हैं।\n\nकेन्‍द्र सरकार को अपनी औद्योगिक नीतियों को कार्यान्वित करने के लिए साधन मुहैया कराने की दृष्टि से कई विधान लागू किए गए है और बदलने हुए परिवेश के अनुरूप उनमें संशोधन किया गया है। सबसे महत्‍वपूर्ण है औद्योगिक (विकास एवं विनियमन) अधिनियम, 1951 (आईडीआरए) जो औद्योगिक नीति संकल्‍प, 1948 के अनुसरण में लागू किया गया था। यह अधिनियम केन्‍द्र सरकार द्वारा भारत में उद्योगों के विकास और पंजीकरण के प्रयोजनार्थ तैयार किया गया था।\n\nअधिनियम के मुख्‍य उद्देश्‍य सरकार के निम्‍नलिखित शक्तियां प्रदान करना है:- (i) उद्योगों के विकास के लिए आवश्‍यक कदम उठाना; (ii) औद्योगिक विकास की पद्धति और दिशा को नियंत्रित करना; (iii) जनहित में औद्योगिक उपक्रमों के कार्यकलापों, निष्‍पादन और परिणामों को नियंत्रित करना है। यह अधिनियम इस अधिनियम की पहली अनुसूची में 'अनुसूचीबद्ध उद्योगों' पर लागू होता है। लेकिन, लघु औद्योगिक उपक्रम तथा अनुषंगी इकाइयों को अधिनियम के उपबंधों से छूट दी गई है।\n\nयह अधिनियम उद्योग और वाणिज्‍य मंत्रालय द्वारा उसके औद्योगिक नीति एवं संवर्धन विभाग (डीआईपीपी) के माध्‍यम से प्रशासित किया जाता है। डीआईपीपी औद्योगिक क्षेत्र के विकास के लिए संवर्धनात्‍मक और विकासात्‍मक तैयारी करने और कार्यान्वित करने के लिए जिम्‍मेदार है। यह सामान्‍य रूप में औद्योगिक विकास और उत्‍पादन और विशेष रूप में चुनिन्‍दा औद्योगिक क्षेत्रों जैसे कि सीमेंट, कागज और लुगदी, चमड़ा, टायर और रबर हल्‍के बिजली उद्योगों, उपभोक्‍ता वस्‍तुओं, उपभोक्‍ता टिकाऊ वस्‍तुओं, हल्‍के मशीन यंत्रों, हल्‍की औद्योगिक मशीनरी, इल्‍के इंजीनियरों उद्योगों आदि की निगरानी करता है। यह देश में प्रत्‍यक्ष विदेशी निवेश (एफडीआई) के अन्‍तर्वाह को सुसाध्‍य बनाने और उनमें वृद्धि करने उद्योग के विभिन्‍न क्षेत्रों में प्रौद्योगिकीय क्षमता अधिग्रहण को प्रोत्‍साहन देने के लिए भी जिम्‍मेदार है।\n\nअधिनियम के विभिन्‍न उपबंध निम्‍नलिखित हैं :-\n\n\n\n\n\n\n\n\n\n\n\nउदारीकरण होने तक, नए औद्योगिक उपक्रम की स्‍थापना करने, वर्तमान उपक्रम द्वारा नई मद का विनिर्माण करने, उद्योग के स्‍थल में परिवर्तन करने, वर्तमान क्षमता में पर्याप्‍त रूप से विस्‍तार करने और अन्‍य सभी प्रयोजनों के लिए औद्योगिक लाइसेंस प्राप्‍त करने की जरूरत होती थी। लेकिन नई औद्योगिक नीति को उदार बनाया गया है और इसमें बहुत से उद्योगों को औद्योगिक लाइसेंस प्राप्‍त करने से छूट दी गई है। आज के परिदृश्‍य में केवल उद्योगों की छ: श्रेणियों को औद्योगिक (विकास एवं विनियमन) अधिनियम, 1951 (आईडीआरए) तहत औद्योगिक लाइसेंस की जरूरत है। ये उद्योग पावती हेतु औद्योगिक सहायता सचिवालय (एसआईए), औद्योगिक नीति एवं संवर्धन विभाग को औद्योगिक उद्यमी ज्ञापन (आईईएम) प्रस्‍तुत करते हैं।\n\nhttp://business.gov.in/hindi/legal_aspects/industries_act.php\n", "id": "431242", "title": "औद्योगिक (विकास एवं विनियमन) अधिनियम, 1951"}
{"url": "https://hi.wikipedia.org/wiki?curid=431244", "text": "केंद्रीय प्रदूषण नियंत्रण बोर्ड\n\nभारत के केन्द्रीय प्रदूषण नियंत्रण बोर्ड का गठन एक सांविधिक संगठन के रूप में जल (प्रदूषण निवारण एवं नियंत्रण) अधिनियम, 1974 के अन्तर्गत सितम्बर, 1974 में किया गया था। इसके पश्चात केन्द्रीय प्रदूषण नियंत्रण बोर्ड को वायु (प्रदूषण निवारण एवं नियंत्रण) अधिनियम, 1981 के अन्तर्गत शक्तियाँ व कार्य सौंपे गये।\n\nयह क्षेत्र निर्माण के रूप में कार्य करता है तथा पर्यावरण (सुरक्षा) अधिनियम, 1986 के प्रावधानों के अन्तर्गत पर्यावरण एवं वन मंत्रालय को तकनीकी सेवाएं भी उपलब्ध करता है। केन्द्रीय प्रदूषण नियंत्रण बोर्ड के प्रमुख कार्य जल (प्रदूषण निवारण एवं नियंत्रण) अधिनियम, 1974 तथा वायु (प्रदूषण निवारण एवं नियंत्रण) अधिनियम, 1981 में व्यक्त किये गये हैं। (1) जल प्रदूषण के निवारण एवं नियंत्रण द्वारा राज्यों के विभिन्न क्षेत्रों में कुओं और सरिताओं की स्वच्छता को सुधारना तथा (2) देश में वायु प्रदूषण के निराकरण अथवा नियंत्रण, निवारण के लिए वायु गुणवत्ता में सुधार लाना।\n\nवायु गुणवत्ता प्रबोधन वायु गुणवत्ता प्रबंधन का एक महत्वपूर्ण अंग है। राष्ट्रीय वायु प्रबोधन कार्यक्रम (रा.व.प्र.का.) की स्थापना वर्तमान वायु गुणवत्ता की स्थिति और प्रवृत्ति को सुनिश्चित करने तथा उद्योगों और अन्य स्रोतों के प्रदूषण को नियमित कर नियंत्रित करने तथा वायु गुणवत्ता मानकों के अनुरूप रखने के उद्धेश्य से की गई है। यह औद्योगिक स्थापना तथा शहरों की योजना तैयार करने के लिए अपेक्षित वायु गुणवत्ता के आंकड़ों की पृष्ठभूमि भी उपलब्ध कराता है।\n\nइसके अलावा केन्द्रीय बोर्ड का नई दिल्ली स्थित आई.टी.ओ. चौराहे पर एक स्वचालित प्रबोधन केन्द्र भी है। इस केन्द्र पर श्वसन निलम्बित विविक्त कण, कार्बन मोनो ऑक्साइड, ओजोन, सल्फर डायोक्साइड, नाइट्रोजन डाई ऑक्साइड तथा निलम्बित विविक्त कण भी नियमित रूप से प्रबोधित किये जा रहे हैं। आई.टी.ओ. की वायु गुणवत्ता पर सूचना प्रत्येक सप्ताह अद्यतन की जाती है।\n\nस्वच्छ जल खेती-बाड़ी, उद्योग में प्रयोग के लिए वन्य जीव तथा मत्स्य पालन के प्रजनन तथा मानव के आस्तित्व के लिए एक चिर स्थाई संसाधन आवश्यक है। भारत नदियों वाला देश है। यहां 14 प्रमुख नदियों, 44 मझोली नदियों और 55 छोटी नदियों के अलावा काफी संख्या में झीलें, तालाब तथा कुएं हैं, जिनका प्रयोग प्राथमिक रूप से बिना उपचार किये पीने के लिए किया जाता है। सामान्य तौर पर अधिकत्तर नदियां मानसून के दौरान से भरी रहती हैं जो वर्ष के केवल तीन माह तक सीमित रहती है, प्रायः शेष समय में ये सूखी ही रहती है और उद्योगों अथवा शहरों/कस्बों से विसर्जित अपशिष्ट जल ही ले जाती है, जो हमारे सीमित जल संसाधनों की गुणवत्ता को खतरे में डालती है। भारतीय संसद ने हमारे जल निकायों की स्वास्थ्यप्रदता को बरकरार रखने तथा सुरक्षित रखने के विचार से जल (प्रदूषण निवारण एवं नियंत्रण) अधिनियम, 1974 बनाया। जल प्रदूषण से संबंधित तकनीकी तथा सांख्यिकीय आँकड़ों को एकत्र करना, मिलाना तथा उसका प्रसारण करना केन्द्रीय बोर्ड का एक अधिदेश है। इसलिए जल गुणवत्ता का प्रबोधन तथा निगरानी इसकी सबसे महत्वपूर्ण गतिविधि है।\n\n", "id": "431244", "title": "केंद्रीय प्रदूषण नियंत्रण बोर्ड"}
{"url": "https://hi.wikipedia.org/wiki?curid=431257", "text": "सवतंत्रता का आधिकार\n\nभरत के सभि नग्रिक समान ओर स्वन्त्र है।।।\nउन्के पास् भरत मे कहि भि घुमने का अधिकार हे।।।", "id": "431257", "title": "सवतंत्रता का आधिकार"}
{"url": "https://hi.wikipedia.org/wiki?curid=431268", "text": "केंद्रीय विद्युत विनियामक आयोग (भारत)\n\nकेंद्रीय विद्युत विनियामक आयोग (सीईआरसी) का गठन के निम्नलिखित उद्देश्य हैं-\n\n(i) केंद्रीय सरकार द्वारा स्‍वामित्‍व या नियंत्रणाधीन उत्‍पादन कंपनियों के प्रशुल्‍क का विनियमन; \n\n(ii) केंद्र सरकार की स्‍वामित्‍व या नियंत्रणाधीन को छोड़कर उत्‍पादन कंपनियों के प्रशुल्‍क का विनियमन करना, यदि ऐसी कंपनी एक से अधिक राज्‍यों साथ करार करती हैं या उनकी विद्युत उत्‍पादन और बिक्री के लिए संयुक्‍त योजना है; \n\n(iii) पारेषण उपयोग के प्रशुल्‍क सहित ऊर्जा के अंतर राज्‍यीय पारेषण का विनियमन; \n\n(iv) अंतर राज्‍यीय पारेषण और व्‍यापार के लिए लाइसेंस देना; और \n\n(v) राष्‍ट्रीय विद्युत नीति और प्रशुल्‍क नीति तैयार करने के केंद्रीय सरकार को परामर्श देना\n\n\n", "id": "431268", "title": "केंद्रीय विद्युत विनियामक आयोग (भारत)"}
{"url": "https://hi.wikipedia.org/wiki?curid=431278", "text": "वैन्डल\n\nवैन्डल (अंग्रेज़ी: Vandal) एक उत्तर यूरोप में बसने वाली जर्मैनी भाषा बोलने वाली जाति थी। पाँचवी शताब्दी ईसवी में वे रोमन साम्राज्य के क्षेत्रों में दाख़िल हुए और सन् 455 ई॰ में उन्होने राजधानी रोम पर क़ब्ज़ा कर के उसे तहस-नहस कर दिया। क्योंकि रोम पश्चिमी संस्कृति का एक आधार माना जाता है, इसलिए बहुत से प्राचीन और आधुनिक पश्चिमी विद्वान वैन्डलों को नफ़रत की दृष्टि से देखते हैं। इस वजह से अंग्रेज़ी में वैन्डलिज़्म (vandalism), यानि वैन्डलगर्दी, शब्द का मतलब किसी सुन्दर चीज़ को जंगलीपने से ख़राब करना या तोड़ना हो गया।\n\nरोमन साम्राज्य में प्रवेश करने के बाद वैन्डल कई इलाक़ों में फैल गए, जिनमें इटली और स्पेन शामिल थे। सन् 429 में वे उत्तर अफ़्रीका भी जा पहुँचे। वहाँ उन्होने कार्थेज पर केन्द्रित एक राज्य चलाया जो छोटे अरसे तक ही रहा।\n\n", "id": "431278", "title": "वैन्डल"}
{"url": "https://hi.wikipedia.org/wiki?curid=431291", "text": "प्राइमस इंटर पारेस\n\nप्राइमस इंटर पारेस (अंग्रेज़ी और लातिनी: primus inter pares) लातिनी भाषा का एक सूत्रवाक्य है, जिसका अर्थ है \"बराबरों में प्रथम\"। इसका प्रयोग ऐसी स्थिति के लिए किया जाता है जिसमें किसी समूह में सभी सदस्यों का औपचारिक दर्जा बारबार का होता है लेकिन उनमें से एक व्यक्ति वास्तव में उस समूह का नेता होता है। कभी-कभी भारत या ब्रिटेन जैसे संसदीय गणतंत्रों के सरकारी मंत्रिमंडल के बारे में कभी-कभी कहा जाता है कि सभी मंत्री एक जैसे हैं लेकिन उनमें से प्रधान मंत्री कहलाने वाला एक मंत्री इन बराबरों के समूह में प्रथम है।\n\nइस सूत्रवाक्य की उत्पत्ति प्राचीन रोमन साम्राज्य से हुई। वहाँ, रोमन सम्राट को औपचारिक रूप से अपने आप को एक गणतंत्र का ही नागरिक कहना पड़ता था जो लोकशक्ति के अधीन है, लेकिन वास्तव में वह तानाशाह होता था।\n\nअंग्रेज़ी में \"प्राइमस इंटर पारेस\" का अनुवाद अक्सर \"फ़र्स्ट अमन्ग ईक्वल्ज़\" (first among equals) किया जाता है।\n\n", "id": "431291", "title": "प्राइमस इंटर पारेस"}
{"url": "https://hi.wikipedia.org/wiki?curid=431333", "text": "प्राणशक्ति उपचार\n\nप्राणशक्ति उपचार (Pranic healing) एक पूरक चिकित्सा पद्धति है जो रोगों के उपचार के लिये प्राणशक्ति (life energy) के उपयोग का दावा करती है। कुछ प्राचीन सभ्यतों में इससे मिलती-जुलती चिकित्सा पद्धतियाँ प्रचलित थीं, जैसे मंत्र चिकित्सा, 'शमनिक हीलिंग' (shamanic healing), 'डिवाइन हीलिंग' आदि।\n\nचीन के मास्टर चो कोक् सुई ने प्राणशक्ति से उपचार की कला को वैज्ञानिक रूप दिया। उनकी यह कला शरीर के 11 चक्रों पर आधारित है। इस सिद्धान्त के अनुसार मानव शरीर चक्रों से संचालित होता है। चक्र तेजी से घूमने वाले ऊर्जा केन्द्र हैं, जो प्राणशक्ति को सोखकर, शरीर के विभिन्न भागों तक पहुंचाते हैं। चक्रों को ठीक प्रकार से कार्य न करने आपका स्‍वास्‍थ्‍य प्रभावित हो सकता है। \n\nमूलाधार चक्र- यह चक्र रीढ़ के अन्तिम छोर पर स्थित होता है। मूलाधार चक्र मांसपेशियों और अस्थि तन्त्र, रीढ़ की हड्डी साफ रक्त के निर्माण, अधिवृक्क ग्रन्थियों, शरीर के ऊतक और आन्तरिक अंगों को नियन्त्रित करता है। यह चक्र जननांगों को भी प्रभावित करता है। इस चक्र के गलत ढंग से कार्य करने पर जोड़ों का दर्द, रीढ़ की हड्डी का रोग, रक्त के रोग, कैंसर, हड्डी का कैंसर, ल्यूकेमिया, एलर्जी, शरीर विकास की समस्या, जीवनशक्ति की कमी, जख्म भरने में देरी और हडि्डियों के टूटन की शिकायत होती है। जिन व्यक्तियों को मूलाधार चक्र बहुत अधिक सक्रिय होता है, वे हृष्ट-पुष्ट और स्वस्थ्य होते हैं और जिनका मूलाधार चक्र कम सक्रिय होता है वे नाजुक और कमजोर होते हैं।\n\nकाम चक्र- यह चक्र जननांग क्षेत्र में स्थित होता है। यह जननांगों व ब्लैडर को नियन्त्रित करता और ऊर्जा प्रदान करता है। इस चक्र के कार्य में गड़बड़ी होने पर काम सम्बंधी समस्याएं पैदा होती है।\n\nकटि चक्र- यह चक्र नाभि के ठीक पीछे पीठ में स्थित होता है। यह मूलाधार चक्र से आने वाली सूक्ष्म प्राणशक्ति को ऊपर की ओर भेजने के लिए रीढ़ की हड्डी में पंपिंग स्टेशन की तरह कार्य करता है। यह गुर्दे और अधिवृक्क ग्रन्थियों को नियन्त्रित करने का कार्य करता है। इस चक्र के कार्य में गड़बड़ी होने पर गुर्दे की बीमारी, जीवनशक्ति में कमी, उच्च रक्तचाप और पीठ दर्द होते हैं।\n\nनाभि चक्र- यह चक्र नाभि पर स्थित होता है। यह छोटी व बड़ी आन्त और एपेण्डिक्स को नियन्त्रित करता है। इस चक्र के ठीक से कार्य न करने पर कब्ज, एपेण्डिसाइटिस, शिशु-जन्म में कठिनाई, ओजिस्वता में कमी, एवं आन्त सम्बंधी रोग होते हैं।\n\nप्लीहा चक्र- यह बायीं निचली पसरली के मध्य में स्थित होता है। इसमें गड़बड़ी से सामान्य कमजोरी व रक्त सम्बंधी बीमारी होती है।\n\nसौर जालिका चक्र- यह चक्र छाती के डायफ्राम, अग्नाशय, जिगर, आमाशय, फेफड़े, हृदय को नियन्त्रित करता है। इस चक्र के गलत ढंग से कार्य करने पर मधुमेह, अल्सर, यकृतशोथ, हृदय रोग होते हैं।\n\nहृदय चक्र- छाती के मध्य में स्थित होता है। यह हृदय, थायमस ग्रन्थि और रक्त संचार तन्त्र को नियन्त्रित करता है। इसकी गड़बड़ी से हृदय, फेफड़ा, रक्त सम्बंधी रोग होते हैं।\n\nकंठ चक्र- यह गले के बीच में होता है, जो थायराइड ग्रन्थि, गला और लिंफेटिक तन्त्र को नियन्त्रित करता है। इसकी गड़बड़ी से घेंघा, गले में खराश, दमा आदि रोग होते हैं।\n\nभृकुटि चक्र- चह भौंह के मध्य स्थित होता है। यह पीयूष ग्रन्थि व अन्त:स्रावी ग्रन्थि को नियन्त्रित करता है। इसके ठीक ढंग से कार्य न करने पर मधुमेह हो सकता है। यह आंख व नाक को भी प्रभावित करता है।\n\nललाट चक्र- यह चक्र ललाट यानि माथे के बीच स्थित होता है। यह पीनियल ग्रन्थि और तन्त्रिका तन्त्र को नियन्त्रित करता है। इसके ठीक तरह से कार्य न करने पर यादाश्त में कमी, लकवा और मिरगी जैसे रोग हो सकते हैं।\n\nब्रह्म चक्र- यह सिर के तालु पर स्थित होता है। यह पीनियल ग्रन्थि, मस्तिष्क और पूरे शरीर को नियन्त्रित करता है। इसकी गड़बड़ी से मानसिक रोग हो सकते हैं।\n\n", "id": "431333", "title": "प्राणशक्ति उपचार"}
{"url": "https://hi.wikipedia.org/wiki?curid=431342", "text": "भारत के संघीय विधानों की सूची\n\nयहाँ भारत के सभी संघीय अधिनियमों (Acts) की सूची दी गयी है जो अंग्रेजों के समय में या स्वतंत्रता के बाद (सन् १९४७) पारित हुए हैं।\n\n", "id": "431342", "title": "भारत के संघीय विधानों की सूची"}
{"url": "https://hi.wikipedia.org/wiki?curid=431347", "text": "जैक केरुयक\n\nजैक केरुयक (12 मार्च 1922 - 21 अक्तुबर 1969) अमरिकी उपन्यासकार एवं कवि हैं। उन्हें विलियम एस बरोज और ऐलन गिंसबर्ग के साथ साहित्यिक आयकनोक्लास्ट कहा जाता है। वे तअमरिका के बीट आंदोलनके मुख्य नायक थे। केरुयक उनके अविराम लेखनप्रणली के लिये जाने जाते हैं। वह एक बार अपने टाइप राइटर पर बैठते थे तो घन्टो टाइप किया करते थे जब तक कि उनका उपन्यास समाप्त नहीं हो जाता।\n\n\n\n\nकड़ी शीर्षक== बाह्यसूत्र ==\n", "id": "431347", "title": "जैक केरुयक"}
{"url": "https://hi.wikipedia.org/wiki?curid=431349", "text": "अनुपम मुखोपाध्याय\n\nअनुपम मुखोपाध्याय (१७ फरबरि १९७९) (অনুপম মুখোপাধ্যায়) बांग्ला साहित्यके नव्योत्तर काल से जुडे जानेमाने एवम वितर्कित कवि और आलोचक हैं। उनका जन्म मिदनापुर जिलेके घाटाल गांवमें एक ब्राह्मण परिवार में हुया। सन २००० से वे नवोत्तरवादी समान्तराल साहित्य के भागीदार हैं और अल्प समय में अप्ना जगह बना लिया है। उनके लिखे जिन साहित्यिकों का आलोचना दृष्टि आकर्शन किया है वह हैं बाब डिलन, जार्ज लेनन, विलियम कारलस विलियमस, फ्रान्तस काफका, मलय रायचौधुरी, सुनील गंगोपाध्याय, जीवनानंद दास, सुकुमार राय, विनय मजुमदार, डबलु एच अडेन, समीर रायचौधुरी तथा बुद्धदेव बसु। उनका कविता जो कि नवोत्तरवादी या अधुनान्तिक है आलोचकों में चर्चा का विषय बना हुया है।\n\n\n\n", "id": "431349", "title": "अनुपम मुखोपाध्याय"}
{"url": "https://hi.wikipedia.org/wiki?curid=431361", "text": "एक बार फिर (1980 फ़िल्म)\n\nएक बार फिर (अंग्रेजी: Once Again) में विनोद पांडे निर्मित एवं निर्देशित हिन्दी भाषा की फिल्म है। अपारंपरिक सामाजिक कथा आधारित इस फिल्म के प्रमुख कलाकार सुरेश ओबेरॉय एवं दीप्ती नवल तथा सहायक कलाकार सईद जाफ़री, चित्तो चोपड़ा, प्रदीप वर्मा एवं विनोद पांडे है|\nमध्यवर्गीय लडकी कल्पना (दीप्ती नवल) का विवाह फ़िल्मी सितारा महेंदर कुमार (सुरेश ओबेरॉय) से निश्चय होने पर बहुत उत्सुक है| इधर महेंदर कुमार फ़िल्मी दुनिया में व्यस्त एवं इश्कबाज़ है| विवाह के बाद कल्पना को इसका पता चलता है| उसे यह भी पता चलता है के पति उसके साथ समय बिताना नहीं चाहता है| महेंदर के एक फिल्म के सिलसिले में दोनों लंदन जाते है| उधर कल्पना अपने को अकेली महसूस करती है| इतने में उसे विमल (प्रदीप वर्मा) नामक एक विद्‍यार्थी मिलता है, जो लंदन विश्वविद्यालय में कला का शिक्षण ले रहा है| वह लोगों की चित्र एवं रंगसाजी कर उनका प्रदर्शन करता है| वह कल्पना का चित्र बनाने की अनुरोध करने पर वह मानती है| आगे चलते दोनों में मेल हुए प्रेम होता है| उसके साथ कल्पना जीवन का एक नई परिदृश्य एवं आनन्द, जो आभी तक उससे वंचित थी, देखती है| दोनों में नज़दीकियां बढ़ती है| कुछ दिन बाद वह विमल के साथ अपने नए संबंध में अपने को दोषी पाए उससे नहीं मिलती है| समय के चलते, एक दिन उसे विमल का पत्र मिलने पर उसका उत्तर देती है| आगे चलकर अपने को विमल की ओर आकर्षित वह महेंदर एवं विमल के बीच अपने को डोलती पाती है| इस अवस्था में वह महेंदर को छोड़ विमल के साथ जीवन का आनन्द पाने चली जाती है| इसके बाद महेंदर, कल्पना एवं विमल के जीवन में घटती घटनाओं को आगे की कथा में दर्शाया गया है|\n\n\nसभी गीत विनोद पांडे ने लिखे एवं संगीत रघुनाथ सेठ ने दिए है|\n", "id": "431361", "title": "एक बार फिर (1980 फ़िल्म)"}
{"url": "https://hi.wikipedia.org/wiki?curid=431371", "text": "तमनार\n", "id": "431371", "title": "तमनार"}
{"url": "https://hi.wikipedia.org/wiki?curid=431375", "text": "सुलावेसी\n\nसुलावेसी (Sulawesi) इंडोनेशिया के बड़े सुन्दा द्वीप समूह के चार द्वीपों में से एक है और, बोर्नियो और मालूकू द्वीप के बीच स्थित है। इंडोनेशिया में केवल सुमात्रा, बोर्नियो और पापुआ ही क्षेत्र में इससे बड़े हैं और केवल जावा और सुमात्रा की आबादी ही इससे अधिक है। इसे पहले \"सेलिबिज़\" (पुर्तगाली: \"Celebes\") के नाम से जाना जाता था।\n\nसुलाबेसी द्वीप में ३ लंबे प्रायद्वीप हैं जो तोमिनी या गोरोंतलो, टोलो और बोनी की खाड़ियों का निर्माण करते हैं। इस कारण इसकी आकृति बहुत ही विचित्र है। सेलेबीज की लंबाई ८०० मील है लेकिन तट रेखाओं की लंबाई २००० मील है। इसकी औसत चौड़ाई ३६ से १२० मील तक है। वैसे एक स्थान पर तो इसकी चौड़ाई केवल १८ मील है। इस प्रकार इस द्वीप का कोई भी स्थान समुद्र से ७० मील से अधिक दूर नहीं है। गहरे समुद्र में स्थित इस द्वीप के पूर्व में न्यूगिनी, पश्चिम में बोर्नियो, उत्तर में सेलेबीज सागर तथा दक्षिण में फ्लोर्स सागर एवं द्वीप हैं। मकासार जलडमरूमध्य इसे बोर्नियो से पृथक् करता है। तट पर प्रवालीय द्वीप है। सेलेबीज का धरातल प्राय: पर्वतीय हैं। इस द्वीप में उत्तर से दक्षिण दो समांतर पर्वत श्रेणियाँ फैली हुई हैं। माउंट लैंतेमेरिओ (११२८६) सर्वोच्च बिंदु है। उत्तर पूर्व एवं दक्षिण के पर्वत ज्वालामुखीय हैं जिनमें से कुछ सक्रिय भी हैं। पर्वत श्रेणियों के बीच में चौड़ी भूभ्रंश घाटियों में कई झीलें हैं। टोनडानो झील ९ मील लंबी तथा 3.5 मील चौड़ी है। प्राकृतिक झरनों से युक्त इसका दृश्य बहुत ही मनोहारी है। यह समुद्र तल से २००० फुट की ऊँचाई पर है। पोसो, मैंटेना एवं बोबूती अन्य मुख्य झीलें हैं। सेलेबीज की नदियाँ बहुत ही छोटी-छोटी हैं तथा प्रपात एवं खड्ड का निर्माण करती है। तटीय मैदान नाम मात्र का ही है। जेनेमेजा, पोसो, सादांग और लासोलो मुख्य नदियाँ हैं। यहाँ की जलवायु गर्म है लेकिन समुद्री हवाओं के कारण गर्मी का यह प्रभाव कम हो जाता है। औसत ताप ११°-३०° सें. के बीच में रहता है। न्यूनतम एवं उच्चतम ताप क्रमश: २०° एवं ७०° सें. है। पश्चिमी तट पर वर्षा २१ इंच होती है जबकि उत्तरी पूर्वी प्रायद्वीप में १०० इंच होती है। अधिकांश भाग जंगलों से ढका है। पर्वतीय ढालों पर की वनस्पतियों का दृश्य बड़ा ही लुभावना है। ताड़ की विभिन्न जातियों से रस्सियों के लिए रेशे, चीनी के लिए रस, तथा सैगुगेर (Sagueir) नामक पेय पदार्थ की प्रापित होती है। बाँस, ब्रेडफ्रुट, टेमिरिट और नारियल के वृक्षों की बहुलता है। खाद्यान्न में धान और मक्का उल्लेखनीय है। गन्ना, तंबाकू और शाक सब्जी की उपज खूब होती है। तटीय क्षेत्रों में मछलियाँ पकड़ी जाती हैं। मेनाडो में सोना मिलता है। अन्य खनिजों के निकल, लोहा, हीरा, सीसा एवं कोयला मुख्य हैं। निर्यात की वस्तुओं में गरी, मक्का, कहवा, रबर, कापाक, जायफल खाल और सींग तथा लकड़ियाँ हैं। तटीय भागों में अधिक लोग निवास करते हैं। अधिकांश निवासी मलय हैं। सेलेबीज में पाँच जनजातियाँ मुख्य हैं-टोला (Toala), बुगिनीज (Buginese), मकासर (Macassar), मिन्ह्राासीज एवं गोरोंतलीज (Gorontalese)।\n\nसर्वप्रथम १५१२ ई. में पुर्तगाली यहाँ आए और १६२५ ई. में ये मकासर में बसे। १९६० ई. में डचों ने इन्हें निकाल बाहर कर दिया और १९४६ तक इस पर नीदरलैंड्स ईस्ट इंजीड के भाग के रूप में वे शासन करते रहे। १९५० ई. में हिंदेशिया गणतंत्र के बनने पर यह सुलाबेसी नाम का प्रदेश बना। प्रशासकीय दृष्टि से इसे दो प्रांतों, उत्तरी सुलावेसी एवं दक्षिणी सुलावेसी, में बाँटा गया है। इसके प्रशासकीय केंद्र क्रमश: मेनाडो एवं मकासर हैं। मकासर मुख्य बंदरगाह एवं व्यापारिक केंद्र भी है। मेनाडो भी बंदरगाह है। दूसरा महत्वपूर्ण नगर एवं बंदरगाह गोरोंतलो है।\n", "id": "431375", "title": "सुलावेसी"}
{"url": "https://hi.wikipedia.org/wiki?curid=431392", "text": "हैदराबाद के निज़ाम\n\nहैदराबाद के निज़ाम-उल-मुल्क (उर्दू:نظام - ال - ملک وف حیدرآبا, तेलुगु: నిజాం - ఉల్ - ముల్క్ అఫ్ హైదరాబాద్, मराठी: निझाम-उल-मुल्क ऑफ हैदराबाद, कन्नड़: ನಿಜ್ಯಮ್ - ಉಲ್ - ಮುಲ್ಕ್ ಆಫ್ ಹೈದರಾಬಾದ್), हैदराबाद रियासत की एक पूर्व राजशाही थी, जिसका विस्तार तीन वर्तमान भारतीय राज्यों आंध्र प्रदेश, कर्नाटक और महाराष्ट्र में था। निज़ाम-उल-मुल्क जिसे अक्सर संक्षेप में सिर्फ निज़ाम ही कहा जाता है और जिसका अर्थ उर्दू भाषा में \"क्षेत्र का प्रशासक\" होता है, हैदराबाद रियासत के स्थानीय संप्रभु शासकों की पदवी को कहा जाता था। निज़ाम 1719 से हैदराबाद रियासत के शासक थे और आसफ़ जाही राजवंश से संबंधित थे। इस राजवंश की स्थापना मीर क़मर-उद-दीन सिद्दीकी, ने की थी जो 1713 से 1721 के बीच मुग़ल साम्राज्य के दक्कन क्षेत्र का सूबेदार था। क़मर-उद-दीन सिद्दीकी ने असंतत रूप से 1724 में आसफ जाह के खिताब के तहत हैदराबाद पर शासन किया और 1707 में औरंगजेब की मृत्यु के बाद जब मुगल साम्राज्य कमज़ोर हो गया तो युवा आसफ जाह ने खुद को स्वतंत्र घोषित कर दिया। 1798 से हैदराबाद, ब्रिटिश भारत की रियासतों में से एक था, लेकिन उसने अपने आंतरिक मामलों पर अपना नियंत्रण बनाए रखा था। \n\nसात निजामों ने लगभग दो शताब्दियों यानि 1947 में भारत की स्वतंत्रता तक हैदराबाद पर शासन किया। आसफ जाही शासक साहित्य, कला, वास्तुकला, संस्कृति, जवाहरात संग्रह और उत्तम भोजन के बड़े संरक्षक थे। निजाम ने हैदराबाद पर 17 सितम्बर 1948 तक शासन किया, जब इन्होने भारतीय बलों के समक्ष आत्मसमर्पण किया और इनके द्वारा शासित क्षेत्र को भारतीय संघ में एकीकृत किया गया। \n", "id": "431392", "title": "हैदराबाद के निज़ाम"}
{"url": "https://hi.wikipedia.org/wiki?curid=431397", "text": "ग्रेगोरि कोरसो\n\nग्रेगोरि कोरसो (२६ मार्च १९३० - १७ जनवरी २००१) अमरिकी साहित्य के बीट जनरेशन आंदोलन के सबसे कम उम्र के कवि थे (अन्य प्रधान सदस्य थे ऐलन गिंसबर्ग, जैक केरुयक, गैरी स्नाइडर एवम विलियम एस बरोज।) उनकी माता मिशेलिना कोरसो ९ साल की उम्र में इटली से अमरिका में बसने के लिये चली आयीं थीं। १६ सालके उम्रमें मिशेलिनाने गैबरियल नुन्जो नामके एक इतालविके साथ रहने लगीं एवम एक साल बाद ग्रेगोरि पैदा हुये। ग्रेगोरि की उम्र जब एक साल थी तब उनकी माँ उन्हें कैथलिक चर्च के हवाले कर लापता हो गयीं। ग्रेगोरि को अपनी मां के बारे में तब पता चला जब वे बूढ़े हो गये। पर माँ का दर्द उनको सारी जीवन सताता रहा। तभी उनका कविता बीट आंदोलनकरीयों में बहुत ही दुखमय है।\n\nग्रेगोरिका बचपन बीट साहित्यकारों के जमघट \"ग्रीनीच विलेज\"में बीता। चर्च ने जब उन्हें अपने पैरों पर खड़े होने के लिए काम सौपे तो ग्रेगोरि ने हेराफेरि का धन्दा शुरु कर दिया, जिस वजह से वे चर्च की देखरेख से बाहर हो गये। उसके बाद वे चोरी या उस तरह केअन्य गैरकानूनी काम करते रहें और जेल जाते रहें। १९५१ में ग्रेगोरिके साथ एक दिन अचानक ऐलन गिंसबर्गका परिचय हुया। गिंसबर्ग यह जान कर आशचर्यचकित हुये कि बार-बार जेल जाने वाला यह युवक कविता लिखा करता है। ग्रेगोरि की कवितायों को गिंसबर्गने लघु पत्रिका सम्पादकों को भेजा और तभी से ग्रेगोरी का कविता लिखने का सिलसिला शुरु हुया। उनकी पहला पुस्तक दि भेसटेल लेडि औन ब्रैटल हार्वर्ड विश्वविद्यालय के आवासिकों ने प्रकाशित किया था जब ग्रेगोरिके कविता से मोहित होकर वे लोग उनको कविता पढने के लिये आह्वान किये थे।\n\n\n\n\n", "id": "431397", "title": "ग्रेगोरि कोरसो"}
{"url": "https://hi.wikipedia.org/wiki?curid=431409", "text": "दिष्टधारा मोटर\n\nदिष्टधारा मोटर (DC motor) विद्युत मशीन है जो विद्युत ऊर्जा को यांत्रिक ऊर्जा में बदलती है। \n\nडीसी मोटर में बहुत से आपस में संबद्ध चालकों का तंत्र रहता है, जो एक आर्मेचर (armature) पर आरोपित होता है। आर्मेचर, नरम लोहे की बहुत सी पट्टिकाओं (plates) को जोड़कर बना होता है और बेलनाकार (cylindrical) होता है। इसमें चारों ओर खाँचे कटे हुए होते हैं, जिनमें चालक समूहों को कुंडली अथवा दंडों के रूप में रखा जाता है। इन चालकों को, एक निश्चित योजना के अनुसार, आपस में एक दूसरे से संबद्ध किया जाता है। इस निश्चित क्रम को आर्मेचर कुंडलन (armature winding) कहते हैं। विभिन्न प्रकार के कुंडलनों के विशिष्ट लक्षण होते हैं, जिनके विशिष्ट प्रकार के कुंडलनों के विशिष्ट लक्षण होते हैं, निके विशिष्ट लाभ होते हैं। चुंबकीय क्षेत्र भी एक दूसरे चालक समूह में से धारा को प्रवाहित कर प्राप्त किया जाता है। दिष्ट धारा मोटरों के आर्मेचर चालकों में धारा बुरुशों द्वारा ले जाई जाती है। ये बुरुश, वस्तुत: आर्मेचर से संबद्ध दिक्परिवर्तक (commutator) पर आरोपित होते हैं और संभरण से संबद्ध होते हैं। चुंबकीय क्षेत्र उत्पन्न करनेवाले कुंडलनों से संबद्ध होते हैं। चुंबकीय क्षेत्र उत्पन्न करनेवाले कुंडलनों को सामान्यत: क्षेत्र कुंडली (Field coil) कहते हैं। ये कुंडलियाँ आर्मेचर कुंडलन से श्रेणी में संबद्ध या समांतर में संबद्ध या समांतर में संबद्ध हो सकते हैं। यह भी हो सकता है कि उनके कुछ कुंडलन श्रेणी में हों और कुछ समांतर में। \n\nक्षेत्र कुंडलन के इस प्रकार संयोजन के आधार पर तीन विभिन्न प्ररूप के दिष्ट धारा मोटर प्राप्त होते हैं-\nश्रेणी मोटर में जो धारा आर्मेचर में से होकर प्रवाहित होती है, वही क्षेत्र कुंडली में भी प्रवाहित होती है। अत:, इसकी क्षेत्र कुंडली में मोटे तार के बहुत कम कुंडलन होते हैं। शंट मोटर में पूर्ण धारा का कुछ अंश ही क्षेत्र कुंडली में होकर बहता है, जो उसके आरपार बोल्टता तथा कुंडलन के प्रतिरोध पर निर्भर करता है। अत: इसी क्षेत्र कुंडली में बहुत पतले तार के बहुत अधिक कुंडलन होते हैं, जिससे इस कुंडली का प्रतिरोध सामान्यत: कई सौ ओम होता है।\nविभिन्न प्ररूपों के दिष्ट धारा मोटरों के लक्षण भी बहुत भिन्न भिन्न होते हैं और उन्हीं के अनुसार इनका प्रयोग भी भिन्न भिन्न प्रयोजनों के लिए होता है। शंट मोटर लगभग स्थिर चाल पर चलते हैं और भार (लोड) के साथ उनका चाल विचरण अधिक नहीं होता। अत: वे उन सब उपयोगों में प्रयुक्त होते हैं जहाँ एकसम चाल की आवश्यकता होती है। ये ट्राम, लिफ्ट, क्रेन इत्यादि के लिए बड़े उपयोगी हैं। किसी भार को चलन में लाने से पहले अधिक बल लगाना पड़ता है, पर जब वह चलने लगता है तब उतने बल की आवश्यकता नहीं रहती। अतएव श्रेणी मोटर इन प्रयुक्तियों के लिए आदर्श होते हैं और इनका उपयोग विस्तृत रूप में होता है (रेलवे ट्रैक्शन, घरेलू मिक्सी की मोटर आदि)।\n\nअधिकांश प्रयोजनों के लिए शंट तथा श्रेणी प्ररूपों के बीच की आवश्यकता होती है, जो संयुक्त मोटर द्वारा प्राप्त की जा सकती है।\nright|thumb|300px|आर्मेचर के फ्लक्स के कारण फिल्ड के फ्लक्स (मुख्य फ्लक्स) का विरूपण (डिस्टोर्शन) हो जाता है जिसे आर्मेचर प्रतिक्रिया (आर्मेचर रिएक्शन) कहते हैं \n\n", "id": "431409", "title": "दिष्टधारा मोटर"}
{"url": "https://hi.wikipedia.org/wiki?curid=431443", "text": "दिल-ए-नादाँ\n\nदिल-ए-नादाँ या दिल-ए-नादान उर्दू-हिंदी का एक वाक्यांश है जो उत्तर भारत और पाकिस्तान की संस्कृति में बहुत सन्दर्भों में प्रयोग होता है। यह मूल रूप में फ़ारसी का वाक्यांश है और उसमें इस लिखा जाता है। इसका प्रयोग अक्सर उन स्थितियों में होता है जब कोई व्यक्ति अपनी भावनाओं की वजह से ऐसी चीज़ें करने पर मजबूर हो जाता है जो उसकी बुद्धि के निर्देशों के विपरीत हो या जिसमें अपनी किसी अपरिहार्य परिस्थितियों के कारण उसके मन में उथल-पुथल होती है।\n\nभारतीय उपमहाद्वीप में इस वाक्यांश की लोकप्रियता मिर्ज़ा ग़ालिब की एक ग़ज़ल से हुई, जिसमें उनके ह्रदय को ऐसी प्रेमिका के लिए उत्तेजित दर्शाया गया है जिसे उनके प्रेम की कोई क़दर नहीं है। अक्सर इस ग़ज़ल के दो ही शेर सब से अधिक कहे जाते हैं:\n\nइसका प्रयोग बहुत सी आधुनिक सांस्कृतिक रचनाओं में हुआ है। सन् 1982 में \"दिल-ए-नादाँ\" नाम की हिंदी फिल्म बनाई गई जिसके मुख्य अभिनेता-अभिनेत्री राजेश खन्ना, शत्रुघ्न सिन्हा, जयाप्रदा और स्मिता पाटिल थे। 1983 में बनी फिल्म \"रज़िया सुल्तान\" में इसी शीर्षक का गाना हेमा मालिनी पर दर्शाया गया। दिल-ए-नादान त्रिनिदाद में एक भारतीय मूल की प्रसिद्ध संगीत गुट का भी नाम है।\n\n\n", "id": "431443", "title": "दिल-ए-नादाँ"}
{"url": "https://hi.wikipedia.org/wiki?curid=431446", "text": "घना पक्षी अभयारण्य\n\nपौराणिक ब्रज क्षेत्र के एक भाग भरतपुर में केवलादेव (महादेव) मंदिर की अवस्थिति के कारण केवलादेव या घना कहा जाने वाला यह असाधारण रूप से विलक्षण राष्ट्रीय उद्यान वर्ष १९८५ से यूनेस्को की विश्व विरासत सूची में शामिल है। इस उद्यान का क्षेत्रफल २.८७३ हेक्टेयर है।\n\nसर्दी की ऋतु में सेंकडों वर्षों से करीब ३६५ प्रजातियों के प्रवासी पक्षी अफगानिस्तान, तुर्की, चीन और सुदूर साइबेरिया तक से हजारों किलोमीटर का सफर तय कर के घना पहुँचते आये हैं, इसका उल्लेख मुग़ल सम्राट बाबर(February 23 [अन्य स्रोत फरवरी, 14] 1483 — जनवरी 5 [अन्य स्रोत दिसंबर 26, 1530] 1531)] के ग्रन्थ बाबरनामा में भी आता है। दुर्भाग्य से अनेक कारणों से अब इस राष्ट्रीय पार्क में पिछले कुछ सालों में साइबेरियन क्रेन की यात्राएं और प्रवास दुर्लभ हो चले हैं।\n\nमहान पक्षीविज्ञानी सालिम अली के अनुसार पक्षियों का यह अंतर्राष्ट्रीय प्रवास, एक अनसुलझी गुत्थी,'एक रहस्य' है। \nशीतकाल में पक्षी विशेषज्ञों और पर्यावरण प्रेमियों के लिए ये जगह एक तरह से स्वर्ग बन जाती है, जब लगभग २३० से ज्यादा स्थानीय प्रजातियों के अलावा विदेशी परिंदे, जिनमें साइबेरियन क्रेन सर्वाधिक उल्लेखनीय हैं, यहां निर्द्वन्द्व दाना चुगते, घोंसले बनाते, प्रजनन करते देखे जा सकते हैं।\n\nइस पक्षीविहार का निर्माण लगभग २५० वर्ष पहले किया गया था, जैसा ऊपर अंकित है, इसका नाम केवलादेव (शिव) मंदिर के नाम पर रखा गया था जो इसी पक्षी विहार के परिसर में स्थित है। प्राकृतिक ढाल होने के कारण, यहाँ वर्षा के दौरान अक्सर बाढ़ का सामना करना पड़ता था। इसलिए भरतपुर के शासक महाराजा सूरजमल ने अपने शासन काल (१७२६ से १७६३ के दौरान) यहाँ 'अजान बाँध' का निर्माण करवाया, जो दो नदियों गँभीरी और बाणगंगा के संगम पर बनवाया गया था।\n\nसंरक्षित वन क्षेत्र घोषित किये जाने से पहले सन १८५० ईस्वी से रियासत काल में केवलादेव का इलाका भरतपुर राजाओं की निजी शिकारगाह हुआ करता था, जहाँ वे और उनके शाही मेहमान मुर्गाबियों का शिकार किया करते थे। अंग्रेज़ी शासन के दौरान कई वायसरायों और प्रशासकों ने यहां हजारों की तादाद में बत्तखों और मुर्गाबियों का संहार किया था। \"लॉर्ड लिलिनथगो जैसे अंग्रेजों ने १९३८ में एक दिन की 'शूट' में यहां चार हज़ार दो सौ तिहत्तर परिंदों को गोली का निशाना बनाया था, ये शर्मनाक-तथ्य आज भी यहां अंकित पत्थर के एक शिलालेख पर अंकित है !\"भारत की स्वतंत्रता के बाद भी १९७२ तक भरतपुर के पूर्व राजा को उनके क्षेत्र में शिकार करने की अनुमति थी, लेकिन १९८२ से उद्यान से घास काटने और हरा चारा लेने पर भी प्रतिबन्ध लगा दिया गया, जो यहाँ के किसानों, स्थानीय गुर्जर समुदाय और सरकार के बीच हिंसक-झडपों का कारण बना क्यों कि अभयारण्य के भीतर और आसपास आज भी कई पुराने गांव आबाद हैं।\n\nभरतपुर, आगरा के एकदम पास, बस ३५ किलोमीटर है, जहाँ के हवाई अड्डे से प्रतिदिन दिल्ली, बनारस, लखनऊ और मुम्बई की उड़ानें हैं। भरतपुर दिल्ली-बंबई मार्ग पर बड़ी लाइन की कई रेलगाड़ियों से जुड़ा है। राष्ट्रीय राजमार्ग समेत सड़क मार्गों से भरतपुर का संपर्क देश के कई भागों से है। यहां से दिल्ली (१८४ किलोमीटर) जयपुर (१७५) अलवर (११७) मथुरा (३९) के बीच नियमित बस सेवाएँ हैं।\n\nब्रज की पौराणिक काल से चली आ रही 'चौरासी कोस परिक्रमा' का ही भाग है भरतपुर, जहाँ की अधिकांश भूमि समतल मैदानी है, पर चार प्रमुख नदियों- रूपारेल, बाणगंगा, गंभीरी और पार्वती के कारण इसका कुछ हिस्सा दलदली/कछारी भी है और घना के विकास में इन बरसाती जल स्रोतों का बड़ा हाथ है। \n\nभरतपुर जिले की उत्तरी सीमाएं हरियाणा के फरीदाबाद, दक्षिण में उत्तर प्रदेश के आगरा और धौलपुर, पश्चिम में करौली अलवर और दौसा जिलों से मिलती हैं। यहां की झीलों और बांधों- मोतीमहल, साही बांध, बारेन बाँध के अलावा बयाना तहसील के बांध बारेठा के आसपास स्वाभाविक तौर पर पक्षियों का निवास है। ९० किलोमीटर दूर करौली जिले के पांचना बांध से भी अभयारण्य को नियमित या अनियमित तौर पर जलापूर्ति की जाती रही है। मिट्टी आम तौर पर कछारी है। 27°10'उत्तर और 77°31'पूर्व के बीच स्थित यह अभयारण्य लगभग २९ वर्गकिलोमीटर में फैला हुआ है। साल भर सिर्फ एक से दो मीटर गहरा झील का पानी झील के सिर्फ १० वर्ग किलोमीटर में रहता है, पर इतने पानी से ही उत्पन्न जलीय वनस्पतियां मछलियों की बहुत बड़ी तादाद पैदा करती है, जिन्हें अपना भोजन बनाने के लिए कई प्रजातियों के जल-पक्षी अपना स्थाई डेरा इस अभयारण्य को बनाना पसंद करते हैं। हाँ, चिलचिलाती गर्मियों में घना का जंगल पूरा सूख जाता है, तब ट्यूबवेलों का सहारा लिया जाता है। परिंदों के दिन ग्रीष्म ऋतु में मुश्किल से निकलते हैं, पर वर्षा के आगमन के साथ ही रौनकें लौट आती हैं और सारा वन, एक दफा फिर पक्षियों की कलरव से गूंजने लगता है!\n\nयहां की जलवायु शुष्क है, ग्रीष्म में बेहद गर्मी शीतकाल में बहुत ठण्ड रहती है। फरवरी-मार्च से जून तक का समय तापमान में लगातार बढोत्तरी का है। वर्षा का सालाना औसत ६६.३९ सेंटीमीटर है।\n\nअभयारण्य के पक्षियों की सूची में परिंदों के आमफहम नाम और लेटिन जीववैज्ञानिक नाम निम्न प्रकार हैं। (\"इनका हिन्दीकरण शायद उचित न हो क्योंकि अंग्रेज़ी नाम ही बहुप्रचलित हैं जो हिन्दी नामों की बजाय पक्षीविज्ञान पुस्तकों में सरलता से देखे जा सकते हैं।)\"'Common Name : Zoological Name'\n\nसेही, सियार, अजगर, खरगोश, हिरन आदि के अलावा जंगली-बिल्ली भी यहाँ देखे जा सकते हैं।\n\nसवाना घास के अलावा यहां Cynodon dactylon तथा Dichanthium annulatum किस्म की घास की पैदावार और कई तरह की झाडियाँ कुदरती हैं, जो पक्षियों के लिए उपयुक्त आवास हैं। घना में कदम्ब (Neolamarckia cadamba) और देसी बबूल के अनगिनत पेड हैं, जो पक्षियों के घोंसले बनाने के लिए आदर्श हैं। बरसातों में घना बाढ के पानी से भर जाता है और तुरंत बाद सैंकडों तरह की वनस्पतियां पूरे इलाके में सर उठा कर खडी हो जाती हैं। \n\n1. 'Collins Hand Guide to the Bird of Indian Sub-Continent': by Martin W. Woodcock, London, 1980\n\n2.'Wanderings of a Naturalist in India' : by A.L. Adams, 1867\n\n3. 'The Book of Indian Birds' : by Salim Ali and S. Dillon Ripley, 1972 edition\n\n", "id": "431446", "title": "घना पक्षी अभयारण्य"}
{"url": "https://hi.wikipedia.org/wiki?curid=431447", "text": "डिडेल\n\nडिडेल एक जाट गोत्र का नाम है, जो भारत के राजस्थान और मध्यप्रदेश प्रांत में पाये जाते हैं। राजस्थान के जयपुर, जोधपुर, नागौर, टोंक जिलों में मिलते हैं एवं मध्यप्रदेश के हरडा, मंदसौर, रतलाम जिलों में मिलते हैं। यह गोत्र ऋषि दधीचि के परिवार पेड़ में भी है। डिडेल गोत्र सबसे ज्यादा नागौर जिले के रोल गांव में हैं।\n", "id": "431447", "title": "डिडेल"}
{"url": "https://hi.wikipedia.org/wiki?curid=431453", "text": "आइनू लोग\n\nआइनू (जापानी: アイヌ) जापान के उत्तरी भाग और रूस के सुदूर पूर्वी भाग में बसने वाली एक जनजाति है। यह होक्काइडो द्वीप, कुरिल द्वीपसमूह और साख़ालिन द्वीप पर रहते हैं। समय के साथ-साथ इन्होने जापानी लोगों से शादियाँ कर लीं हैं और उनमें मिश्रित हो चुके हैं। इस वजह से इनकी संख्या का सही अनुमान लगा पाना कठिन है। अंदाज़ा लगाया जाता है कि विश्व में 25,000 से 2,00,000 के बीच आइनू रहते हैं।\n\nआइनुओं का रंग अन्य जापानियों से गोरा होता है और उनके शरीर पर बाल ज़्यादा होते हैं (पुराने ज़माने में आइनू पुरुष अक्सर घनी दाढ़ियाँ रखा करते थे)। इस कारण से कुछ वैज्ञानिकों का कभी यह मानना हुआ करता था के इनका सम्बन्ध यूरोप के लोगों से है। लेकिन आनुवंशिकी (यानि जॅनॅटिक्स) के अध्ययन से पता चला है कि इनका यूरोपीय लोगों से कोई सम्बन्ध नहीं। पितृवंश समूह के नज़रिए से यह अधिकतर पितृवंश समूह डी के वंशज पाए गए हैं, जो जापान में काफ़ी पाया जाता है और जापान के बाहर केवल तिब्बत और भारत के अण्डमान द्वीपसमूह में ही अधिक मिलता है। मातृवंश समूह की दृष्टि से आइनूओं में मातृवंश समूह वाइ, मातृवंश समूह डी, मातृवंश समूह ऍम7ए और मातृवंश समूह जी1 मिलते है। ये सभी पूर्वी एशिया, मध्य एशिया और कुछ हद तक उत्तर और दक्षिण अमेरिका में मिलते हैं। पितृवंश और मातृवंश दोनों ही संकेत देते हैं कि आइनू लोग पूर्वी एशिया के ही क्षेत्र में उत्पन्न हुए हैं।\n\nआइनूओं के विभिन्न समुदाय आइनू भाषापरिवार की विभिन्न भाषाएँ बोला करते थे। इन भाषाओं को एक प्राथमिक भाषा परिवार माना जाता है, यानि यह किसी अन्य भाषा परिवार का हिस्सा नहीं हैं। आधुनिक युग में 100 से भी कम लोग आइनू भाषाओं को अपनी मातृभाषा के रूप में बोलते हैं। माना जाता है कि आइनू भाषाएँ सदा के लिए लुप्त होने के बहुत क़रीब हैं।\n\nपारम्परिक आइनू संस्कृति जापानी लोगों कि संस्कृति से बहुत अलग थी। पुरुष एक आयु के होने के बाद कभी भी दाढ़ी नहीं काटते थे। औरतें और मर्द दोनों अपने बाल कन्धों तक लम्बे रखा करते थे। स्त्रियों में होठों के आसपास गुदवाकर (यानि टैटू कर के) रंगने को शृंगार का रूप माना जाता था। इसका रंग भूर्ज की छाल जलाकर मिली कालिख से बनाया जाता था। स्त्री और पुरुष ऍल्म के वृक्ष की अंदरूनी छाल के रेशों से बने बड़े लपेटने वाले चोग़े पहनते थे।\n", "id": "431453", "title": "आइनू लोग"}
{"url": "https://hi.wikipedia.org/wiki?curid=431455", "text": "साख़ालिन\n\nसाख़ालिन या सखालिन (रूसी: Сахалин), जिसे जापानी में काराफ़ुतो (樺太) कहते हैं, प्रशांत महासागर के उत्तरी भाग में स्थित एक बड़ा द्वीप है। यह राजनैतिक रूप से रूस के साखालिन ओब्लास्ट (प्रांत) का हिस्सा है और साइबेरिया इलाक़े के पूर्व में पड़ता है। यह जापान के होक्काइडो द्वीप के उत्तर में है। 19वी और 20वी सदी में जापान और रूस के बीच इस द्वीप के नियंत्रण पर झडपें होती थीं। इस द्वीप पर मूलतः आइनू, ओरोक और निव्ख़ जनजातियाँ रहा करती थी, लेकिन अब अधिकतर रूसी लोग रहते हैं। सन् 1905-1945 के काल में इस द्वीप के दक्षिणी भाग पर जापान का क़ब्ज़ा था।\n\nसाख़ालिन का क्षेत्रफल 72,492 वर्ग किमी है, यानि लगभग भारत के झारखंड राज्य के बराबर। यह रूस का सबसे बड़ा द्वीप है। इसकी जनसंख्या सन् 2005 में 5,80,000 अनुमानित की गई थी। इसके दो-तिहाई हिस्से पर पहाड़ फैले हुए हैं। उत्तर-दक्षिण चलने वाली दो पर्वत शृंखलाएँ हैं, जिन्हें पूर्वी साख़ालिन शृंखला और पश्चिमी साख़ालिन शृंखला कहा जाता है। इनके बीच की घाटी को तिम-पोरो नाइसकाया घाटी बुलाया जाता है। उत्तरी साख़ालिन में एक बड़ा दलदली मैदान भी है।\n\nसाख़ालिन का मौसम काफ़ी ठंडा रहता है। जनवरी में -15.9° सेंटीग्रेड और जुलाई में 16.1° सेंटीग्रेड औसत तापमान हैं। सर्दियों में बर्फ़बारी बहुत होती है। पूरे द्वीप पर भुर्ज और चीड़ (पाइन) के वन फैले हुए हैं।\n\nसाख़ालिन का प्रशासकीय केंद्र युझ़नो-साख़ालिन्स्क (Ю́жно-Сахали́нск) नामक शहर है।\n\n\n", "id": "431455", "title": "साख़ालिन"}
{"url": "https://hi.wikipedia.org/wiki?curid=431470", "text": "हुमायुन आजाद\n\nहुमायुन आजाद (२८ अप्रैल १९४७ - ११ अगस्त २००४) (बांग्ला : হুমায়ুন আজাদ) बांग्लादेश के ढाका शहर में जन्मे एक प्रख्यात उपन्यासकार, कवि एवम आलोचक थे। उन्होने सत्तर से भी ज्यादा किताबें लिखीं जिसमें अधिकतर बांग्लादेश के रूढीवादी समाज, धर्म और सैन्य-शासन के खिलाफ हैं। तसलीमा नसरीन को बांग्लादेश ने केवल देश-निकाला करके बाहर भेज दिया था, परन्तु हुमायुन आजादको पहले धमकियों और बाद में कातिलाना हमलों का शिकार होना पड़ा। आखिरकार २७ अप्रैल २००४ को हुए एक खूनी हमले में वे बुरी तरह से घायल हो गए। हमले के बाद उनकी पत्नी उन्हें इलाज के लिए जर्मनी ले गईं, पर आजाद बच नहीं पाये।\nसन १९७६ में ढाका विश्वविद्यालय से बांग्ला भाषा में एमए करने के बाद वे एडिनबरा विश्वविद्यालय से भाषाविज्ञान (लिंगुइसटिक्स) मे पीएचडी किये। लौट कर ढाका विश्वविद्यालय में बांग्ला विभाग मे अध्यापन कार्य में योगदान किये। १९७३ से वे कविता लिखना शुरु किये थे। १९९४ से उपन्यास लिखना शुरु किया उनहोने। साथ ही साथ भाषा पर पुस्त्कें भी लिखते रहे एवम समाज, धर्म, राजनीति पर आलोचनाएँ प्रकाशित करते रहे। लिंगुइसटिक्स पर लिखी उनकी पुस्तकें कोलकाता और ढाका सहित बहुत सारे विश्वविद्यालयों में पढ़ायी जातीं हैं। १९८० से जब वे ढाका के इत्तफाक अखवार में स्तम्भ लिखने लगे उनको मौका मिल गया बांग्लादेशी समाज के अन्दरूनी अन्धकार को लोगों के सामने लाकर उस पर आलोक डालने का। बांग्लादेशमें व्यक्ति, खासकर औरतों के हाल पर उनके टिप्पणियों को रूढीवादीयों में उनके शत्रु संख्या बढा दिये। समाज पर धर्मके कुप्रभाव को लेकर उनका लेखन-चिन्तन बहुतही उज्ज्वल और अनोखा था।\n\nसन २००३ में उनके लिखे उपन्यास पाक सर जमिन साद बाद जब इत्तफाक अखवार में प्रकाशित होने लगे, उनके घर पर गुण्डों ने जाकर धम्की दी। परवाह नहीं किये आजाद। वे धारावाहिक लिख्ते गये। फिर २००३ मे वह पुस्तक के आकार में प्रकाशित होते ही कट्टरपंथीयों नें परलियामेन्टमे किताब को बैन करने का आवाज उठाया। रास्ते में दो-तिन बार उनको मारा-पिटा भी गया। फिर भी निडर आजाद उनके मनन-चिन्तन को प्रकाशमें लाना नहीं त्यागें। आखिरकार २७ ऐप्रिल २००४ को ढाका विश्वविद्यालय के बाहर जहां पुस्तक मेला चल रहा था गुण्डों ने उनको चारो तरफ से घेर लिया और शस्त्रों से हम्ला बोल दिया। वे खुन से लतपत होकर गिर पडे। इतने सारे चोट उनको लगे थे कि बांग्लादेश में उनका इलाज नाकम रहा। उनको जर्मनी ले जाया गया जहां वह ११ अगस्त २००४ को चल बसे। उनके हत्या का किनारा पुलिस नहीं कर पाया या करना नहीं चाहा। सन २००६ में जामातुल मुजाहादिन बांग्लादेश के कमान्डर ने रैपिड ऐकशन फोर्स को बताया था कि उनके गुण्डों ने ही हमला करवाया था। आजाद के देहान्त के बाद उनके बराबर का कोइ मनन-चिन्तन करनेवाले बांग्लादेश्में उभरकर नहीं आये।\n\n\n\n\n\n", "id": "431470", "title": "हुमायुन आजाद"}
{"url": "https://hi.wikipedia.org/wiki?curid=431473", "text": "कमचातका प्रायद्वीप\n\nकमचातका प्रायद्वीप (रूसी: полуо́стров Камча́тка, पोलूओस्त्रोव कमचातका) रूस के साइबेरिया क्षेत्र के सुदूर पूर्व में एक 1,250 किमी लम्बा प्रायद्वीप है। इसका क्षेत्रफल 472,300 वर्ग किमी है (यानि भारत के उत्तर प्रदेश राज्य से लगभग दुगना)। यह उत्तर में साइबेरिया से जुड़ा हुआ है। इसके पूर्व में प्रशांत महासागर है और पश्चिम में ओख़ोत्स्क सागर है। प्रशासनिक रूप से यह रूस के कमचातका क्राय विभाग का हिस्सा है।\n\nकमचातका का काफ़ी क्षेत्र पहाड़ी है और इसपर लगभग 160 ज्वालामुखी स्थित हैं, जिनमें से 29 अभी भी सक्रीय माने जाते हैं। इनमें से एक ज्वालामुखी, क्लुचेव्स्काया सोप्का, 15,584 फ़ुट ऊँचा है और पृथ्वी के उत्तरी गोलार्ध (हेमिस्फ़ेयर) का सबसे बड़ा ज्वालामुखी माना जाता है। कमचातका पर तरह-तरह के पशु-पक्षी पाए जाते हैं, जिनमें से भूरा भालू सबसे प्रसिद्ध है और बहुत बड़े आकार का होता है।\n\n", "id": "431473", "title": "कमचातका प्रायद्वीप"}
{"url": "https://hi.wikipedia.org/wiki?curid=431488", "text": "मरदानपुर\n\nमरदानपुर नबाव के शासन काल में सीहोर जिले की पुरानी तहसील है", "id": "431488", "title": "मरदानपुर"}
{"url": "https://hi.wikipedia.org/wiki?curid=431509", "text": "धनात्मक पुनःभरण\n\nयदि किसी प्रणाली में धनात्मक पुनःभरण (positive feedback) का गुण मौजूद होता है तो ऐसा तंत्र उसके इनपुट पर आने वाले ब्याघातों (डिस्टर्बैंसेस) के आयाम को और भी अधिक बड़ा बना देते हैं। दूसरे शब्दों में 'क' के कारण अधिक 'ख' उत्पन्न होता है जो और अधिक 'क' को उत्पन्न करता है और वृद्धि का यह क्रम तब तक जारी रहता है जब तक प्रणाली में किसी कारण 'तृप्ति' (सैचुरेशन) न आ जाय। धनात्मक पुनर्भरण का उल्टा 'ऋणात्मक पुनर्भरण' होता है। ऋणात्मक पुनर्भरण से युक्त प्रणाली के इन्पुट पर किसी कारण से कोई संकेत आ जाय तो यह प्रणाली इस तरह व्यवहार करती है कि इनपुट और भी कम हो जाता है। \n\nधनात्मक पुनर्भरण के परिणामस्वरूप प्रणाली के कम्पन (oscillations) की इक्सपोनेंशियल वृद्धि होती है। अन्त में प्रायः सभी प्रणालियाँ अरैखिक क्षेत्र (non-linear region) में पहुँच जाती हैं और 'गेन' की कमी के कारण प्रणाली अन्ततः स्थिर (स्टेबल) हो जाती है या इसके पहले ही प्रणाली नष्ट हो जाती है। धनात्मक पुनर्भरण युक्त प्रणाली अन्ततः किसी स्थिर अवस्था में पहुँचकर उसमें 'लैच' (तालाबन्द) हो सकती है।\n\nकई जगह धनात्मक पुनर्भरण का उपयोग से इष्ट परिणाम प्राप्त किये जाते हैं। डिजिटल इलेक्ट्रानिकी में धनात्मक पुनर्भरण के द्वारा लॉगिक परिपथों के आउटपुट को 'बीच के वोल्टेज' से दूर भगाकर '1' या '0' की ओर धकेल दिया जाता है। दूसरी तरफ अर्धचालक युक्तियों में 'थर्मल रन-अवे' की समस्या भी धनात्मक पुनर्भरण का ही एक रूप है जिसके कारण युक्तियाँ गरम होकर नष्ट हो जाती हैं। रासायनिक अभिक्रियाओं में धनात्मक पुनर्भरण की स्थिति आने पर अभिक्रिया बहुत तेज गति के बढ़ती है जिससे कुछ स्थितियों में विस्फोट भी हो सकता है। यांत्रिक डिजाइनों में धनात्मक पुनर्भरण के कारण 'टिपिंग प्वाइंट' की स्थिति निर्मित हो सकती है। किसी पुल के कम्पन में धनात्मक पुनर्भरण आ जाय तो वह ढह सकता है। आर्थिक प्रणाली में धनात्मक पुनर्भरण से 'तेजी' (बूम) के बाद 'मंदी' (बस्ट) और फिर 'तेजी' की स्थिति देखी जा सकती है।\n\n\n", "id": "431509", "title": "धनात्मक पुनःभरण"}
{"url": "https://hi.wikipedia.org/wiki?curid=431510", "text": "गैरी स्नाइडर\n\nगैरी स्नाइडर (८ मई १९३०) अमेरिकी बीट जनरेशन तथा सनफ्रान्सिसको रेनेसाँस के कवि, आलोचक और परिवेशवादी हैं। कविताके लिये उनको पुलित्जर पुरस्कारसे नवाजा गया है। वे प्राचीन चीनि भाषा तथा आधुनिक जापानि कविताके आनुवादक भी हैं। उनका मनन-चिन्तन जेन बौद्ध धर्मसे प्रभावित है। ऐलन गिंसबर्गसे पहले वे भारत आ चुके हैं। भारत भ्रमण पर उनके पुस्तक का नाम है पैसेज थ्रु इनडिया। उनके उस समय के पत्नी जोयाने कयगर ने भी एक स्मृतिलेख लिखे हैं जिसका नाम है स्ट्रेंज बिग मुन: जापान ऐन्ड इनडिया जर्नलस।\n\n\n", "id": "431510", "title": "गैरी स्नाइडर"}
