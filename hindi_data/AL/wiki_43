{"url": "https://hi.wikipedia.org/wiki?curid=473127", "text": "बनगाँव (बिहार )\n\nबनगाँव भारत के बिहार राज्य के सहरसा जिले के पश्चिम मे अवस्थित एक गाँव है जिसकी पहचान सदियों से रही है। जनसँख्या और क्षेत्रफल के हिसाब से ये गाँव ना सिर्फ राज्य के बल्कि देश के सबसे बड़े गांवों मे एक हैं। २००१ की जनगणना के मुताबिक़ इस गाँव की आबादी ६०००० है हालांकि पिछले दशक जनसख्या मे बढोत्तरी को ध्यान मे रखते हुए ये संख्या वर्तमान मे ७००००-७५००० के मध्य मे हो सकती है। यह गाँव कोसी प्रमंडल के कहरा प्रखंड के अंतर्गत आता है। इस गाँव से तीन किलोमीटर पूर्व मे बरियाही बाजार, आठ किलोमीटर पश्चिम मे माँ उग्रतारा की पावन भूमि महिषी और उत्तर मे बिहरा गाँव अवस्थित है। इस गाँव मे तीन पंचायतें हैं। हर पंचायत के एक मुखिया हैं। सरकार द्वारा समय समय पर पंचायती चुनाव कराये जातें है। इन्ही चुनावों से हर पंचायत के सदस्यों का चुनाव किया जाता है। वक्त के हर पड़ाव पर इस गाँव का योगदान अपनी आंचलिक सीमा के पार राज्य, देश और दुनिया को मिलता रहा है। इन योगदानों मे लोक शासन, समाज सेवा, साहित्य, पत्रकारिता, राजनीति, देशसेवा और भक्ति मे योगदान प्रमुख हैं। भक्ति और समाजसेवा के ऐसे की एक स्तंभ, संत लक्ष्मीनाथ गोसाईं, जिन्होंने इस गाँव को अपनी कर्मभूमि बनाई, को लोग भगवान की तरह पूजते है। उनका मंदिर गाँव के प्रमुख दार्शनिक स्थलों मे से एक है। गाँव के बोलचाल की भाषा मैथिली है और यहाँ हिंदू तथा इस्लाम धर्मों को माननेवाले सदियों से आपसी सामंजस्य और धार्मिक सहिष्णुता से साथ रहते हैं।\nबनगांव का लिखित इतिहास काफी पुराना है। ऐसी धारणा है की बुद्ध के समय मे इस जगह का नाम आपन निगम था। ज्ञान की खोज और आध्यात्म के विस्तार के सिलसिले मे गौतम बुद्ध भी यहाँ आये थे। पडोसी गाँव महिषी के मंडन मिश्र और कन्दाहा के प्रसिद्ध सूर्यमंदिर की वजह से ये गाँव और आसपास के क्षेत्र सदियीं से ज्ञान, धर्म और दर्शन के केंद्र रहे हैं। गाँव का नाम बनगांव होने के बारे मे कई किम्वदंतियाँ हैं। कहा जाता है गाँव के सबसे पहले वाशिंदों मे से एक का नाम बनमाली खां था। और उन्ही के नाम से शायद इस गाँव की पहचान बनगांव के रूप मे हुई। गाँव की खासियत से भी है की ये देश का अकेला गाँव है जहाँ के लोगों का हिंदू होने के बावजूद भी उपनाम खां है। बनगांव के प्राचीन इतिहास से सम्बंधित कई उल्लेख प्रसिद्ध इतिहासकार राम शरण शर्मा के कई किताबों के संग्रह प्राचीन बिहार का वृहत इतिहास है और उसमे दी गयी जानकारियों को लेखक कुछ महीनो के उपरान्त उपलब्ध कराएँगे. गाँव के कई लोगो ने भारतीय स्वतंत्रता संग्राम मे सक्रिय सहयोग दिया। वो या तो आन्दोलन मे सक्रिय रूप से संलग्न रहे या फिर कविताओं के माध्यम से समकालीन आंदोलनकारियों को ओजरस देते रहे। स्वर्गीय पंडित छेदी जा द्विजवर ने उन दिनों मैथिल आंदोलकारियों को वीररस की ऐसी ही कविताओं से जोश भरा जैसा की हिंदी कविताओं के माध्यम से राष्ट्रकवि रामधारी सिंह दिनकर कर रहे थे।\n\n१८वीं शताब्दी मे बनगांव के उत्तर मे स्थित गाँव परसरमा मे जन्मे लक्ष्मीनाथ गोसाईं के ज़िक्र के बिना बनगांव का परिचय अधूरा है। लक्ष्मिनाथ गोसाईं को आदर से बाबाजी के नाम से संबोधित किया जाता है। बाबाजी साधू, योगी, दार्शनिक, कवि, लोकसेवक और चमक्तारिक शक्तियों के धारक थे। उनकी असाधारण शक्तियों, लोकसेवा और गाँव के लोगो की उन्नति के प्रयासों की वजह से लोग उन्हें ईश्वर का रूप मानते हैं और ईश्वर की तरह नित्य पूजा करते है। लोगो की मान्यता है बाबाजी क आशीर्वाद गाँव के साथ सदा रहा है। उनकी असीम अनुकम्पा से गाँव ने जीवन के कई क्षेत्रो मे योगदान दिया है और अपनी पहचान बनाई है। हाल के वर्षों मे बिहार के निवर्तमान मुख्यमंत्री नितीश कुमार बाबाजी के मंदिर मे आशीष लेने आये थे। \nबाबाजी का जन्म १७९३ इस्वी मे सहरसा जिले के परसरमा गाँव मे हुआ। इनके बचपन का नाम लक्ष्मीनाथ झा था। कुजिलवार दिगौन मूल के कात्यायन गोत्रीय बाबाजी के पिता का नाम श्री बच्चा झा था। गुरु श्री रत्ते झा के अधीन ज्योतिष की आरंभिक शिक्षा पाकर बाबाजी अपने पैत्रिक गाँव परसरमा वापस आ गए। गाँव वापसी के उपरान्त बाबाजी के स्वभाव मे काफी बदलाव पाया गया। उनके पिता ने इन्हें काफी एकाकी और मन की गहराइयों मे खोया हुआ पाया। स्वाभाव मे आये इस बदलाव मे निजात पाने के लक्ष्य से इनके पिता ने इनकी शादी ये सोच कर तय कर दी की गार्हस्थ जीवन मे रमने के बाद उन्हें इस अकेलेपन से मुक्ति मिल जायेगी. मिथिला मे अपने अपने माता-पिता गुरु और बुजुर्गो की सलाहों का आदर धर्म की तरह किया जाता है। बाबाजी ने पिता की इच्छा का पालन करते हुए ब्याह तो किया लेकिन गार्हस्थ जीवनमे उनकी रूचि नहीं थी। शीघ्र ही वो घने जंगलो मे एक गुरु की तलाश मे चले गए। उन दिनों बड़े बड़े गुरु और ज्ञानी ऐसे ही किसी घने जंगलों गुफाओं, कंदराओं और अगम्य पर्वत शिखरों पर योग साधना किया करते थे। इस अन्वेषण की वजह से इनकी मुलाकात गुरु लम्ब्नाथ से हुई जो खुद गुरु गोरखनाथ के शिष्य के शिष्य थे। उन्ही से शिक्षा के दरम्यान बाबाजी को गुरु गोरखनाथ का दर्शन हुआ। गुरु लम्ब्नाथ से योग, साधना और तंत्र की शिक्षा लेने के बाद बाबाजी शुरू मे दरभंगा आये। योग और साधना के अन्वेषण और विस्तार के सिलसिले मे बाबाजी एक बार बनगांव आये। उन दिनों गाँव मे कुश्ती का खेल बहुत ही दिलचस्पी से खेला जाता था। गाँव के लोगो ने इनके सुगठित शरीर और कौशल को देख कर उनमे एक पहुंचे हुए पहलवान को देखा। गांववालों के गर्मजोशी से किये गए स्वागत और स्नेह के चलते उन्होंने इसी गाँव मे रहने का निश्चय किया। गांववालों ने उनके रहने के लिये एक कुटिया बनाई। गाँव के ही श्री करी झा ने उन्हें एक गाय दी ताकि वो गो सेवा कर अपनी दूध आदि की जरूरतों को पूरा कर सकें. \nबाबाजी ने अपने जीवनकाल मे कई भजन लिखे जो काफी लोकप्रिय हुए. इनके भजनों का एक संकलन भजनावली नाम के एक संग्रह मे संग्रहित है। उनके भजनों को स्वर्गीय महावीर झा ने मूल रूप मे संग्रहित और संरक्षित रखा और बाद मे स्वर्गीय पंडित छेदी झा द्विजर से इन्हें विषयवार रूप मे क्रमबध किया। भजनावली के अलावा बाबाजी की एक और कृति विवेक रत्नावली भी प्रकाशित है। भजनावली मे कई भक्ति भाव पेश किये हैं। इनमे, राम, कृष्ण, शिव, होली के विषय पर के भजन प्रमुख है। इसके अलावा गुरु वंदना और लोकशिक्षा की बातें भी कही गयी है। खासकर आलस त्याग पर विशेष जोर है। बाबाजी के भजनों का एक ऑडियो कैसेट का निर्माण स्वर्गीय भवेश मिश्र ने १९८० के दशक मे किया था। उसके गायकी मे इसी गाँव के गायक नंद जी ने भी योगदान दिया था। इसके भजनों मे से कई- जैसे उठी भोरे कहूँ हरि हरि हरि हरि, हे राम लखी केवट ओट खड़े काफी लोकप्रिय हुए थे। बाद के वर्षों मे बाबाजी रचित गुरु वंदना -प्रथम देव गुरु देव जगत मे को प्रसिद्द गायिका रंजन झा के द्वारा भी गाया गया। मैथिली के सुप्रसिद्ध गायक हेमकांत झा की स्मृति मे जारी गीतों की श्रंखला मे भी इनके लिखित एक भजन को शामिल किया गया है। इसमें उनके भजन- \"कहन लागे मोहन मैया मैया\" (\"यशोदा जी पूछति के शीर्षक से नामबद्ध\") को हेमकांत झा ने बहुत ही सुरीले अंदाज मे गाया है। उनके कुछ चर्चित भजन निम्न हैं-\n\nमन रे कहाँ फिरत बौराना \n<poem>\nमन रे कहाँ फिरत बौराना\nअबहूँ सीख सिखावन मेरो, चोला भयो है पुराना \nमानुष जनम पदारथ पाए, भजत ना क्यों भगवाना \nअंत काल पामर पछ्तैहें, यमपुर जबहीं ठिकाना \nकियो करार भजन करिबे को, सो बात भूलना \nकेश सफ़ेद भयो सब तेरो, पहुंचा यम परवाना \nनारी नेह देह से छाड़ो, नैनन जोती झपलाना\nकुल परिवार बात नहीं पूछत कहत बात कटूलाना \nबहुत कमाई असोच भये है, ले ले धरात खजाना \n‘लक्ष्मीपति’ नर राम भजन बिनु, माटी मोल बिकाना </poem>\nअम्बे आब उचित नहीं देरी \n<poem>\nअम्बे आब उचित नहीं देरी \nमित्र बंधू सब टक-टक ताकय, नहीं सहाय अहि बेरी \nयोग यज्ञ जप कय नहीं सकलों, परलहूं कालक फेरी \nकेवल द्वन्द फंद मैं फैस कय, पाप बटोरल ढेरी\nनाम उचारब दुस्तर भय गेल, कंठ लेल कफ घेरी \nएक उपाय सुझे ऐछ अम्बे, आहाँ नयन भैर हेरी \nशुध्ह भजन तुए हे जगदम्बे, देब बजाबथि भेड़ी\n‘लक्ष्मीपति ‘ करुणामयी अम्बे, बिसरहूँ चूक घनेरी.</poem>\nबाबाजी का समय वो समय था जब भारत का ज्यदातर हिस्सा अंग्रेजो के नियंत्रण मे था। बिहार राज्य का अस्तित्व नहीं था। सारा क्षेत्र बंगाल प्रान्त के अधीन आता था। अंग्रेजो ने प्रशासन के लिये जगह जगह पर अपनी कोठियां बना रखी थी। बनगांव से तीन किलोमीटर पूर्व मे ऐसी ही एक कोठी थे जिसे लोग बरियाही कोठी के नाम से जानते थे। उसी से एक अंग्रेज जिनका नाम क्रिश्चियन जॉन था, बाबाजी के संपर्क मे आये। इनके संपर्क मे आने के कि वजह दोनों का आध्यात्म के लिये लगाव था। क्रिश्चियन जॉन ईसाई धर्मावलंबी थे। दोनों के बीच अगाढ़ दोस्ती हो गयी। क्रिश्चियन जॉन ने भी बाबाजी कि शैली मे अवधी मे भक्ति भाव लिखे हांलाकि उनके भक्ति के केंद्र मे इशा मसीह थे। जब बाबाजी ने शरीर त्याग किया तो क्रिश्चियन जॉन को इस बात् कि इल्म नहीं थी। जब उन्हें बाबाजी के देहावसान के बारे मे पता चला तो उन्हें बहुत दुख हुआ। जिसके बाद श्रधांजलि के तौर पे उन्होंने ये पंकियां लिखी- \n\nप्रति वर्ष ५ दिसम्बर को बाबाजी कुटी प्रांगण मे बाबाजी समरोह मनाया जाता है। इस दिन पूरे प्रांगण को खास तौर पर सजाया जाया करता है और बाबाजी की विशेष पूजा-अर्चना की जाती है। समारोह का आगाज जिले के किसी विशिष्ठ व्यक्ति या पधाधिकारी के द्वारा किया जाता है। तदुपरांत कुछ बुद्धिजीवियों द्वारा बाबाजी के जीवन, उनके कार्य और समाजसेवा की बातें की जाती है। समारोह का एक मुख्य आकर्षण रहता है इसमें होने वाले सांकृतिक कार्यक्रम. गुजरे सालों मे मिथिला के शीर्ष कलाकार इस समारोह मे शिरकत करने आते थे। इनके हास्य कलाकार अमिय हलाहल, गायक महेंद्र, प्रसिद्ध गीतकार रवीन्द्र, मैथिली के लोकप्रिय गायक हेमकांत झा और अपने ही गाँव के नन्द-नवल की जोड़ी अपनी हुनर से सबका दिल जीतते थे। सन १९९० तक स्वर्गीय भवेश मिश्र इसका आयोजन करते थे। १९९१ मे उनके आकस्मिक निधन और ऊपरलिखित कलाकारों मे से कुछ के (सव्गीय महेंद्र, स्वर्गीय रवीन्द्र और स्वर्गीय हेमकांत झा) दिवंगत हो जाने बाद बस उनकी यादें ही शेष रह गयी हैं। हालंकि इस कार्यक्रम का आयोजन अबाध चलता रहा है। इस समरोह मे बाबाजी रचित भजन भी गाये जाते थे।\n\nगाँव मे रहने वाले अधिकाँश लोगों के जीवन-यापन का जरिया कृषि है। कोसी का पश्चिमी तटबंध सिर्फ आठ किलोमीटर की दूरी पर है। कोसी नदी पर बाँध बनने से पहले हर वर्ष नदी की मदमस्त बहती धाराएं उपजाऊ मिट्टिया ले के आती थीं। लेकिन बाँध बनने के बाद इन धाराओं पर काफी नियंत्रण रहा है जिसने लोगो के जीवन मे सुविधा लाई है। खास कर के सडक मार्ग का सुचारू रूप से चलना. इसका अंदाज इसी बात से लगाया जा सकता है कि आज से तीन दशक पहले मात्र आठ किलोमीटर दूर स्थित गाँव महिषी जाने के लिये तीन बार (मनुआ धार, गोरहो धार और हरसंखिनी धार) नाव का सहारा लेना पड़ता था। गाँव के कृषक मुख्य रूप से धान और गेहूं की खेती करते हैं। लेकिन इसके अलावा, मकई, मूंग, पटसन और गरमा धान की खेती की जाती है। धान की कटाई के समय हर घर मे खुशहाली देखी जा सकती है। इसके कई कारण है। एक तो सबके घर मे अनाज का आना और मौसम मे आये परिवर्तन. मानसून के मौसम के जाने के बाद उमस से थोड़ी निजात के साथ दशहरा, दीवाली और छठ लोगो का मन खुशनुमा बना देते हैं। मकर संक्रांति के दिन लोग लोग नए धान से बने चूड़ा और दही एवं गुड का आस्वादन करते हैं। समय के साथ गाँव मे बहुत तरक्की हुई है। सड़क अच्छे हुए हैं। गाँव मे दूरभाष और इंटरनेट की सेवाएं है और जन यातायात की सुविधा दिन के २४ घन्टे उपलब्ध रहते हैं। गाँव मे स्वगीर्य रमेश झा के प्रयासों से उनके समय मे पानी की लाइने भी बिछाई गयी थी। लेकिन कोसी की नजदीकी की वजह से पानी का स्तर जमीन के स्तर के काफी पास है और इस वजह से लोग चापाकल का पानी ही इस्तेमाल करते है क्योंकि वो ज्यादा ताजा होता है। गाँव मे कई प्राथमिक और मध्य विद्यालय हैं। लड़कों एवं लड़कियों के लिये एक अलग अलग उच्च विद्यालय है जिनकी सूची नीचे दे हुई है। गाँव की विशालता के कारण हर रोज कई जगहों पर पूजा, जप, तप कीर्तन भजन चलता रहता है। इसलिए यहाँ का माहौल काशी जैसा रहता है जहाँ हर वक्त जप ताप पूजा पाठ चलता रहता है। भजन कीर्तन शाम के कार्यक्रमों का हिस्सा होते है और कई युवा इसमें शरीक होते हैं।\n\nमैथिल ब्राह्मण गाँव के बहुसंख्यक है। हालाँकि अन्य जाति के लोग भी इस गाँव में रहते हैं। मैथिल ब्राह्मण मे ज्यदातर कुजिलवार मूल के हैं। इस मूल के लोगो का उपनाम खां है। खां उपनाम वैसे मुस्लिम धर्मावलंबियों मे पाया जाता है। हिंदी धर्माव्ब्लाम्बियों के बीच खां उपनाम शायद देश भर के लिये अनूठी बात् है। खां उपनाम कैसे आया इसके बारे मे कई राय हैं। कुछ लोग मानते हैं कि कि मुग़ल सल्तनत के शासको के कुजिल्वारों के कर वसूली के कौशल से प्रभावित होकर उन्हें खां उपनाम से नवाज़ा.दूसरी धारणा ये है कि एक बार किसी अंग्रेज ने गाँव की किसी युवती के सौंदर्य से प्रभावित होकर जर्बदस्ती शादी करने की योजना बनाई। लेकिन लड़की के घरवालों ने ये जब सुना तो उनका खून खौल उठा। अतः उन्होंने उस अंग्रेज को छद्म से मारने की योजना बनाई। उन्होंने कहा कि शादी पारंपरिक तरीके से की जाए। बारात के साथ उस अंग्रेज को फूस से घिरे पंडाल में जला के मार डाला गया। जब अंग्रेजी हुकुमत के लोगो ने गांववालों की तलाश शुरू की तो उन्हें धोखा देने के लिये उन्होंने अपना उपनाम खां कह के बताना शुरू किया टामी उन्होंने ये पता लगे कि ये लोग मुस्लिम हैं और इस तरह वो अंग्रेजों से बच् जाएँ. सत्य क्या है ये किसी को पता नहीं है क्योंकि इसका कोई लिखित साक्ष्य उपलब्ध नहीं है। गौरतलब है कि १६वीं सहताब्दी मे अकबर ने दरभंगा राज को उत्तरी बिहार के कर वसूली का जिम्मा दिया था। उस से पहले दिल्ली सल्तनत के शासकों ने, जिनका राज्य १३वीं शताब्दी से ही कायम था, बिहार पर शाशन किया था। इसलिए ये उपनाम १३वीं से १८वीं के बीच कभी आया होगा। ब्राह्मण के अलावा कई दूसरी जाति के लोग भी रहते है। मसलन नाइ, कुम्हार, पसीबा इत्यादि. इसके अवाला कुछ इस्लाम धर्मावलंबी भी गाँव के मियाँटोली इलाके रहते हैं। इनका मुख्य पेशा सब्जी की खेती करना है और इसी से वो अपना गुजारा चलाते हैं। इन्हें लोग कुजरा भी कहते हैं। सबसे अनूठी बात् ये है कि इन दोनों हिंदू और मुस्लिम काफी प्रेम भाव के साथ आपस मे रहते है। हिंदू, मुसलमानों के ताजिया मे शरीक होते हैं और मुसलमान हिंदू पर्व त्योहारों और मेलों मे दिख जाते हैं। यह बात् आज के परिप्रेस्क्ष्य मे खास है क्योंकि विश्व के अधिकतर हिस्सों मे धर्म के नाम पे जंग छिड़ी है। गाँव की विशालता के चलते कई शादियाँ गाँव के दो परिवारों के बीच ही हो जाती हैं। ये बात भी अपने आप मे निराली है। गाँव काफी सुरक्षित है। छोटे मोटे मतभेदों को छोड़ कोई लड़ाई नहीं होती है। कई लोगो कि धारणा है कि इस गाँव कि रक्षा बाबाजी स्वयं करते हैं। गाँव के घनत्व को देखकर कोई चोर गाँव कि और डग भरने से डरता है। माना जाता है सालों पहले गाँव के दूरदर्शी बबुआ खां ने गाँव के सड़कों की रूपरेखा कुछ ऐसी रखी थी किसी को भी कुकृत्य करके भाग जाना आसान नहीं होता। बबुआ खां ने ही सौ साल से पहले गाँव मे धर्मसभा की शुरुआत की थी जो आज भी जारी है। इस सभा मे धर्म और आध्यात्म की बातें होती है।\n\nबनगांव मे हुई प्राकृतिक आपदाओं की दो मुख्य वजहें हैं। पहला कारण है कोसी नदी मे आई बाद. कोसी नदी एक मन्मत्त नदी है जो अपनी धारा और दिशा बदलती रहती. लोकगीतों मे इसे \"बतैहिया मैया\" यानी उन्मादी मा की संज्ञा दी गयी है। हिमालय के गोद से निकली ये नदी धरती पर आते है अजीबोगरीब घुमाव लेते हुए आख़िरकार गंगा नदी मे आ मिलती है और गंगा की सहायक नदियों मे एक है। यह नदी दो हिस्सों मे विभक्त है। नदी का पश्चिमी हिस्सा गाँव से ८ किलोमीटर पश्चिम है। इस नदी पर बाँध १९५० के दशक मे बना था। बाँध बनने से पहले कोसी की कई छोटी धाराएं गाँव या इर्द गिर्द से हो के बहती थी। बाँध बनने के बाद यह काफी नियंत्रित हो गयी है लेकिन नदी के पुराने बहाव के निशान आज भी बहुतयात मे मिलने वाली बड़े बड़े गड्ढों के रूप मे मौजूद हैं। बाँध बनने से पूर्व गाँव मे बाढ आना आम बात थी। लेकिन इसके बाद से विकराल रूप में सिर्फ एक बार गाँव मे बाढ आयी है। ऐसा सन १९८४ मे सुपौल जिले के नवहट्टा के पास बाँध के टूट जाने से हुआ था। इस वजह से आयी बाढ के कारण गाँव के ज्यादातर हिस्से मे पानी घुस आया था। बाढ की वजह से संपत्ति का बहुत नुकसान हुआ था। गाँव के एक दो लोग बाढ की तेज धारा मे आ के बह गए थे। हालांकि इस बाद भी गाँव पूरी तरह नहीं डूबा था। गाँव के मध्य का हिस्सा, जो काफी ऊँचा है और पठार की आकृति का है, पानी मे नहीं डूबा था। प्रकृति की एक और आपदा का गवाह ये गाँव रहा और वो है भूकंप. इस गाँव मे दो बार भूकंप आये हैं जिससे गाँव मे क्षति हुई हो। सन १९३४ मे आया भूकंप बहुत खतरनाक था। गाँव के कई हिस्से मे दरारें आ गयी थी। रिक्टर पैमाने पे इसकी तीव्रता ८.१ मापी गयी थी। ये भूकंप ना सिर्फ बिहार के बल्कि भारत से सबसे भयानक भूकंपों मे एक है। इसके बाद १९८८ मे एक बार फिर से भूकंप आया। इसकी वजह से गाँव के कई घरों को नुकसान हुआ था। रिक्टर पैमाने पे इसकी तीव्रता ६.६ थी। वैसे ये गाँव गाँव हिमालय से काफी दूर है लेकिन इसके बावजूद पृथ्वी के गर्भ के अंदर हो रही उथल की वजह से भूकंप यहाँ आते रहते है। माना जाता है कि प्लेट टेक्टोनिक्स कि वजह से ऐसा होता है। पृथ्वी के अंदर इस क्षेत्र मे यूरोप का प्लेट, एशिया के प्लेट के अंदर आ रहा है और उसकी वजह सेभूकंप आते हैं। १९८८ मे ऐसे ही एक सुबह कुत्ते अचानक से भौंकने लगे और बिजली गुल हो गयी। इसके कुछ देर बाद, चापाकलो और कुओं का पानी बाहर आने लगा। लोगो के घरों कि दीवारों मे दरारें आ गयी थी। लेकिन किसी को चोट तक नहीं आयी।\n\nहिंदुओं के कई पर्व त्योहार है। इनमे से कई ऐसे है जो क्षेत्र विशेष मे मनाये जाते और कई सारे ऐसे पर्व है जो उत्तर भारतीयों के ज्यादा उल्लास के साथ मनाया जाया. ऐसे कई सारे पर्व (होली, दीवाली, दुर्गा पूजा, छठ, भरदूतिया, सिरुआ, काली पूजा, सरस्वती पूजा आदि) इस गाँव मे भी मनाये जाते है। \nइस गाँव मे मनाये जाने वाले पर्वों मे होली का स्थान सबसे ऊपर है होली के पर्व पर गांववालों मे बहुत उत्साह देखने को मिलता है। गाँव से दूर रहने वाले लोग इस मौके पर गाँव आने की पूरी कोशिश करते है। गाँव के लोगो में ये कहावत काफी प्रचलित है \"जे जीबा से खेला फौग \" जिसका हिंदी मे शाब्दिक अर्थ है की जो भी जिन्दा हैं वो होली के दिन जरूर खेलें. घर घर मे मालपूआ पकाया जाते है और लोग रंग या गुलाल के साथ एक दूसरे से होली खेलते है। होली यहाँ कई बार दो दिनों तक मनाया जाता है। पहले धुरखेल खेला जाता है जिसमे लोग धूल गर्दे, मिटटी और कीचड के साथ एक दूसरे के साथ होली खेलते हैं। दूसरे दिन रंग और गुलाल के साथ होली खेली जाती है। कई बार धुरखेल और रंग दोनों एक ही दिन खेले जाते हैं। होली की एक और खास बात यह है की यहाँ होली पूरे देश से एक दिन पहले मनाया जाता है। होली के दिन दिन बड़े बुजुर्गो के बीच भांग पीना आम बात है। कई युवा इस दिन मद्यपान किया करते है। भांग पीना पिलाना आम बात है। इस इलाके के भूमि पर भांग अपने आप उपजता है। भांग की रसायनिक संरचना के मुताबिक़ पश्चिमी देशों मे वर्जित मारिजुआना के काफी सामान है और दोनों ही वनस्पति शास्त्र के मुताबिक़ मादा कैन्नाबिस सताइवा प्रजाति मे हैं। दोनों टेट्राहांइड्रोकार्बिनोल रासायनिक प्रजाति मे आते है। इसके पान के बाद आये मद का अपना अलग मज़ा है। होली के दिन कई लोग भांग पीते है और कई परिवारों मे होली के दिन भांग पीना बुरा नहीं समझा जाता है। भारतीय समाज मे नशापान सामाजिक रूप से तिरस्कार की नजर से देखा जाता है। भांग वितरण का एक ऐसा अड्डा मयूरी खां के आढ़ हैं। वहाँ बड़े बुजुर्गो को आदर के साथ बुलाकर भांग पिलाया जाया है।होली का दिन \"जोगीरा सारा रा रा\" से गुंजायमान रहता है। होली के बाद सांकृतिक कार्यक्रम का भी आयोजन होता है। इस कार्यक्रम मे शास्त्रीय संगीत मे पारंगत कलाकारों को बुलाया जाता है। इस कार्यक्रम मे पूर्व के वर्षों मे पंडित राजन मिश्र और साजन मिश्र जैसे कलाकार आ चुके हैं। इस कार्यक्रम का आयोजन जमशेदपुर मे रहने वाले ग्रामीण श्री कामेश्वर चौधरी इसका आयोजन कार्य करते थे।\n\nहोली मार्च महीने मे मनाया जाता. उसके बाद गाँव मे सिरुआ और रामनवमी का त्योहार मनाया जाता है। ये त्योहार छोटे स्तर पर मनाये जाते हैं। कृष्णाष्टमी गाँव मे मनाये जाने पर्वों मे एक है। पहला दिन भगवान के जन्मदिन के तौर पे मनाया जाता है। दूसरे दिन गाँव मे बुत बड़ा मेला देखने को मिलता है। तीसरा दिन भसान का होता है जिसमे सारे भगवान की प्रतिमाओं को विसर्जित किया जाता है। इस अवसर पर्, श्रीकृष्ण, यशोदा, सुदामा, बासुधर जैसे कृष्ण के जीवन से जुड़े तमाम लोगो की भव्य प्रतिमाओं को बाबाजी कुटी प्रांगण मे बने एक खास स्थल, जो इसी निमित्त निर्मित हुआ था, पर प्रदर्शित किया जाता है। मेले के दिन खूब उत्साह देखने को मिलता है। बच्चे, बड़े, बूढ़े, जवान और महिलायें सब मिलकर इसमें हिस्सा लेते हैं। खास कर के बच्चों और छोटी उम्र के लोगो का उत्साह देखने को बनता है। बच्चों को बड़ों से मेला देखने के लिये पैसे मिलते है और बहुत ही उत्साह से वो अपनी आकांक्षा की चीजें खरीदते. इस मेले में बच्चों की दुनिया में आनंद लाने की सारी चीजें होती है। रंग बिरंगे, गुब्बारे, खिलौने, बांसुरी, डिगडिगया गाड़ी, झूला, रंग बिरंगे चश्मे और कुछ खाने पीने की चीजें उनकी दुनिया मे खुशी लाने के लिये काफी होते है। गाँव के बुजुर्ग अपने पोते पोतियों या दौहित्र नातिनो के साथ मेले मे आकर आनद लेते हैं। महिलाओं को भी अपने श्रृंगार प्रसाधन या घरेलू कामकाज की चीजें आसानी से मिल जाती. है। इस मेले मे कई सालों तक \"मौत का कुआँ\" काफी आकर्षण का केंद्र हुआ करता था। इसके अलावा कई लोग सिनेमा दिखाने का भी इन्तेजाम करते हैं। विसर्जन से पहली रात नृत्य संगीत का कार्यक्रम भी होता है। मनुआ धार मे मूर्ती विसर्जन के साथ की इस मेले का समापन हो जाता है।\n गाँव मे मनाये जाने वाले पर्वों मे दुर्गा पूजा एक अहम पर्व है। यह पर्व दस दिनों तक चलता. गाँव स्थित माँ दुर्गा के भव्य मंदिर मे दिन भर गाँववासी भगवती की अर्चना मे मग्न रहते हैं। इस दौरान दुर्गा सप्तशती का अहर्निश पाठ किया जाता है। पूजा का आठवां दिन काफी खास होता है क्योंकि इस दिन कई लोग माँ भगवती को मेमनों की बलि चढाते हैं और बाद मे उसे प्रसाद मान कर खाया जाता है। इस दिन करीब हजार मेमनों की बलि दी जाती है। ये काम सुबह से दोपहर तक चलता है। शाम मे भैंसे की बलि दी जाती है। इस मे एक या दो भैंसों की बलि चढाई जाती है। इन दोनों पशुओं की बलि प्रतीकात्मक है क्योंकि भगवती ने भी काम और क्रोध का अंत किया था। . मेमनों को काम और भैंसों को क्रोध का प्रतीक माना जाता है। ब्राह्मणों के दो समुदाय हैं। एक वो जो मांस खाते हैं और वो शक्त ब्राह्मण कहलाते हैं। दोस्सरे जो मांस नहीं खाते हैं वो वैष्णव ब्राह्मण कहलाते है। यहाँ के लोग इस तरह शक्त ब्राह्मण है। वैसे गाँव के कई लोग बलि की परंपरा को पशुओं के खिलाफ अत्याचार मानते हैं और उनका मत हैं कि ऐसे पुराणी परम्पराओं का अंत होना चाहिए। वैसे गाँव के अधिकाँश लोग इस परंपरा को बढाते आये है और उनका कहना है कि सदियों से चली आ रही परंपरा गलत नहीं हैं। दुर्गा पूजा के दसवें दिन विजया दशमी का पर्व मनाया जाता है। इस दिन छोटे लोग बड़े बुजुर्गों को प्रणाम करते हैं और उन्हें लोग दीर्घायु होने या विजयी होने का आशीर्वाद मिलता है। दुर्गा पूजा के बाद कोजगरा और फिर दीवाली का पर्व मनाया जाता है। उसके बाद छठ का पर्व भी यहाँ बहुत की श्रद्धा के साथ मनाया जाता है। वैसे दुर्गा मंदिर मे लोग साल भर आते जाते रहते हैं। हजारों की संख्या मे लोग नित्य दुर्गा मंदिर आते हैं। खासकर गाँव की कुछ महिलायें अपनी मनोकामना पूरा होने की आस मे भगवती से मदद की गुहार लगाने आती है। दुर्गा मंदिर से ठीक सता माँ काली का मंदिर है और उनकी पूजा भी लोग नित्य रूप से करते हैं।\n\nस्टेट बैंक ऑफ इंडिया\n\n\n\n", "id": "473127", "title": "बनगाँव (बिहार )"}
{"url": "https://hi.wikipedia.org/wiki?curid=473132", "text": "एक्ट ऑफ़ वैलोर\n\nएक्ट ऑफ़ वैलोर () २०१२ में बनी अमरीकी एक्शन फ़िल्म है जिसका निर्देशन माइक मैकोए और स्कॉट वाघ द्वारा किया गया है। फ़िल्म को २४ फ़रवरी २०१२ को रिलीज़ किया गया था।\n", "id": "473132", "title": "एक्ट ऑफ़ वैलोर"}
{"url": "https://hi.wikipedia.org/wiki?curid=473135", "text": "द अवेंजर्स\n\nद अवेंजर्स () २०१२ में बनी अमरीकी सुपर हीरो फ़िल्म है जिसका निर्माण मार्वल स्टूडियोज़ ने किया है व वितरण डिज़्नी पिक्चर्स द्वारा किया गया है। यह मार्वल कॉमिक्स की सुपर हीरो टीम पर आधारित फ़िल्म है। मार्वल के फ़िल्म विश्व में यह छठी फ़िल्म है। इसका लेखन व निर्देशन जोस व्हेडन ने किया है और फ़िल्म में सांझा पात्रों के रूप में रॉबर्ट डॉनी जुनियर, क्रिस इवांस, मार्क रुफालो, क्रिस हेम्स्वर्थ, स्कारलेट जोहानसन, जेरेमी रेनर, टॉम हिडल्स्टन और सैम्युअल एल. जैक्सन है। \"द अवेंजर्स\" में निक फ्यूरी, जो शील्ड के निदेशक है, आयरन मैन, कैप्टन अमेरिका, हल्क और थॉर को एकजुट करते हैं ताकि दुनिया को बचाया जा सके।\n\n\"द अवेंजर्स\" का विकास कार्य अप्रैल २००५ में शुरू हुआ जब मार्वल स्टूडियोज़ को मेरिल लिंच का प्रस्ताव मिला। मई २००८ में \"आयरन मैन\" की सफलता के बाद मार्वल ने घोषणा की की \"द अवेंजर्स\" को जुलाई २०११ में रिलीज़ किया जाएगा। स्कारलेट जोहानसन को मार्च २००९ में लेने के बाद फ़िल्म को २०१२ में ढकेल दिया गया। व्हेडन को अप्रैल २०१० में फ़िल्म पर लाया गया जिन्होंने कथानक को पुनः लिखा जिसे ज़ेक पेन ने लिखा था। निर्माण अप्रैल २०११ को एल्बुकेर्क्यु, न्यू मेक्सिको में शुरू किया गया और इसके बाद क्लेवलैंड, ओहायो में अगस्त २०११ व न्यू योर्क शहर में सितंबर २०११ में आगे बढ़ा। फ़िल्म को बाद में ३डी में परिवर्तित किया गया।\n\n\"द अवेंजर्स\" को ११ अप्रैल २०१२ को विश्वभर में, २७ अप्रैल २०१२ को भारत में व ४ मई २०११ को अमेरिका में २डी व ३डी में रिलीज़ किया गया।\n\nनिक फ्यूरी, शील्ड के निदेशक, एक खुदाई के दौरान वीरान अनुसन्धान प्रयोगशाला में पहुँचते हैं। एक टेसरैक्ट (एक नीले रंग का क्यूब), जिसमें अज्ञात शक्तियां है, ने चालु होकर ब्रह्मांड में एक द्वार खोल दिया है जिससे बहिष्कृत नॉर्स देवता लोकी बाहर आ जाता है। लोकी टेसरैक्ट चुरा लेता है और अपनी शक्तियों का उपयोग करके कई शील्ड एजंटो को अपने वश में कर लेता है जिनमे क्लिंट बार्टन (जेरेमी रेनर) और वैज्ञानिक डॉ॰ एरिक सेल्विग (स्टेलान स्कार्सगार्ड) भी शामिल है ताकि वह वहां से भाग निकल सके।\n\nइस हमले का मुकाबला करने के लिए फ्यूरी अवेंजर्स प्रयोग पुनः शुरू कर देते हैं। एजंट नताशा रोमानोफ़ (स्कार्लेट जोहानसन) को भारत भेजा जाता है ताकि वह डॉ॰ ब्रुस बैनर (मार्क रुफालो) को ला सके और एजंट फ़िलिप कोल्सन टोनी स्टार्क (रॉबर्ट डॉनी जुनियर) से मिलता है और उससे गुज़ारिश करता है कि वह डॉ॰ सेल्विग का प्रयोग पर गौर करे। फ्यूरी स्वयं स्टीव रॉजर्स (क्रिस इवांस) को शामिल करते हैं ताकि टेसरैक्ट को लोकी से पुनः हासिल किया जा सके। अपने बहिष्कृत काल में लोकी चितौरी नाम की परग्रही प्रजाति से मिलता है जो टेसरैक्ट की सहायता से ब्रहमांड पर राज करना चाहते हैं। टेसरैक्ट के बदले चितौरी लोकी को पृथ्वी का स्वामित्व देने के लिए राज़ी हो जाते हैं।\n\nकैप्टन अमेरिका, आयरन मैन और रोमानोफ़ जर्मनी पहुँचते हैं ताकि लोकी को पकड़ा जा सके जो वहां इरिडियम निकाल रहा होता है जो टेसरैक्ट को संतुलित करने के लिए आवश्यक है। कैप्टन अमेरिका से लड़ाई के पश्च्यात लोकी आत्मसमर्पण कर देता है और उसे शील्ड के विमान से वापस लाया जाता है। बिच सफर में ही थॉर (क्रिस हेम्स्वर्थ), लोकी का सौतेला भाई और बिजली का नॉर्स देवता थॉर आ जाता है और लोकी को आज़ाद कर उसे समझाने का प्रयत्न करता है। आयरन मैन और कैप्टन अमेरिका थॉर का सामना करते हैं और लोकी को अंततः हेलिकैरियर पर लाया जाता है जो शील्ड का उड़ने वाला अत्याधुनिक वाहन है व उसे हल्क के लिए बनाए गए खास जेल में बंद कर दिया जाता है।\n\nअवेंजर्स दो भागों में बंट जाते हैं जो लोकी के साथ किस प्रकार निपटा जाए इसपर अपने मतभेद सामने रखते हैं। साथ ही उन्हें पता चलता है कि शील्ड टेसरैक्ट की ताकद निकाल कर हथियार बनाना चाहती है। फ्यूरी मानते हैं कि एक वर्ष पहले न्यू मेक्सिको में हुए हमले के बाद शील्ड को इस बात का ज्ञान हो गया की ब्रह्माण्ड में अन्य प्रजातियां भी मैजूद है जिनमे से कुछ पृथ्वी को एक आसान निशाना समझ सकती है। इसके चलते यह निर्णय लिया गया की टेसरैक्ट की मदद से आत्मरक्षा के लिए नए हथियारों का निर्माण किया जाएगा। समूह में छिड़ी बहस के दौरान लोकी द्वारा नियंत्रित क्लिंट बार्टन और अन्य एजंट हेलिकैरियर पर हमला कर उसका इंजिन बंद कर देते हैं। स्टार्क और रॉजर्स खराब हुए इंजिन को पुनः चालु करने का प्रयास करते हैं और रोमानोफ़ के उसे शांत रखने के प्रयासों के बावजूद डॉ॰ बैनर हल्क में बदल जाता है और विमान में बेलगाम छुट कर थॉर से भीड़ जाता है। बार्टन से लड़ाई के दौरान रोमानोफ़ को पता चलता है कि सर पर हमला करने से लोकी का वशीकरण जादू टूट जाता है। हेलिकैरियर समंदर में उतरता है परन्तु लोकी एजंट कोल्सन को मार कर फरार होने में कामयाब हो जाता है। \nहल्क और थॉर जहाज़ से बाहर फेंक दिए जाते हैं।\n\nफ्यूरी कोल्सन की मृत्यु को अवेंजर्स को प्रोत्साहित करने के लिए उपयोग करता है ताकि वह एक टीम की तरह कार्य कर सके। स्टार्क और रॉजर्स को यह समझ जाता है कि उन्हें हराना ही लोकी के लिए काफ़ी नहीं होगा, उसे यह आम जनता के सामने करना होगा ताकि वे उसे पृथ्वी का राजा मान सके। डॉ॰ सेल्विग द्वारा बनाए गए उपकरण का उपयोग करके लोकी पुनः प्रवेशद्वार खोल देता है जिससे चितौरी का दल मेनहैटन में आ पहुँचता है और हमला शुरू हो जाता है।\n\nअवेंजर्स न्यू योर्क को बचाने के लिए निकल पड़ते हैं पर उन्हें जल्द ही पता चल जाता है कि उनकी हार निश्चित है क्योंकि चितौरी दल लगातार बढ़ते ही जा रहा होता है। हॉकआय, कैप्टन अमेरिका और थोर जनता को बचने व निकालने की कोशिश करते हैं, डॉ॰ बैनर हल्क में बदलकर लोकी के पीछे लग जाता है और उसे मार-मार कर आत्मसमर्पण करने के लिए मजबूर कर देता है। ब्लैक विडो प्रवेशद्वार के पास पहुँच जाती है जहां डॉ॰ सेल्विग, जो अब लोकी के नियंत्रण के आज़ाद है, यह खुलासा करता है कि लोकी के हाथ में मौजिद लाठी प्रवेशद्वार को बंद कर सकती है।\n\nदूसरी और फ्यूरी के वरिष्ठ अधिकारी इस हमले का अंत मैनहैटन पर परमाणु प्रक्षेपास्त्र दाग कर करने के कोशिश करते हैं। आयरन मैन प्रक्षेपास्त्र को बिच में मोड कर उसे प्रवेशद्वार से चितौरी के दल की ओर भेज देता है परन्तु अपनी उर्जा खतम होने के कारण पृथ्वी की तरह गिरना शुरू हो जाता है। उसे हलक बचा लेता है। थोर लोकी और टेसरैक्ट दोनों को पुनः एस्गार्ड ले जाता है। फ्यूरी यह घोषणा करते हैं कि अवेंजर्स अपने-अपने रास्तों पर निकल जाएंगे परन्तु पुनः ऐसी विपदा आने पर एक जुट होकर मुकाबला करने के लिए हमेशा तैयार रहेंगे।\n\n\nफ़िल्म का संगीत एलान सिल्वेस्त्री ने निर्मित किया है और इसे १ मैं २०१२ को रिलीज़ किया गया। भारतीय रॉक बैंग अग्नि ने एक म्युज़िक वीडियो अपने एकल गीत \"हेल्लो अंधेरो\" के लिए रिलीज़ किया जो इस फ़िल्म के भारतीय रिलीज़ का थीम गीत है।\n\nफ़िल्म की उत्सुकता निर्देशांक बेहद दमदार रहा। इसके अनुसार फ़िल्म $१०० मिलियन अपने शुरूआती तिन दिनों में ही पार कर लेगी।\n\n\"द डेली टेलीग्राफ\" के रोबी कॉलिन ने सकारात्मक समीक्षा करते हुए कहा की \"लेखक-निर्देशक जोसव्हेडन ने काफ़ी बेहतर फ़िल्म बनाई है।\" \"द होलीवूड रिपोर्टर\" के टोड मैकार्थी ने कहा की \"हालांकि दुनिया को बचाने की कहानी कई बार दोहराई जा चुकी है परन्तु व्हेडन ने इसे इस बार इस तरह बनाया है की यह कुछ नई डिश की तरह लगती है।\"\n\n", "id": "473135", "title": "द अवेंजर्स"}
{"url": "https://hi.wikipedia.org/wiki?curid=473138", "text": "क्रॉनिकल\n\nक्रॉनिकल () २०१२ में बनी काल्पनिक विज्ञान पर आधारित फ़िल्म है। इसे १ फ़रवरी २०१२ को की रिलीज़ किया गया था व समीक्षकों द्वारा काफ़ी सराहा गया।\n\n", "id": "473138", "title": "क्रॉनिकल"}
{"url": "https://hi.wikipedia.org/wiki?curid=473142", "text": "क्लैश ऑफ़ द टाइटन्स\n\nद क्लैश ऑफ़ द टाइटन्स () २०१० में बनी फंतासी एक्शन फ़िल्म है जो यूनानी दन्त कथा के पर्सियस की कहानी पर आधारित है। फ़िल्म का अगला भाग \"रैथ ऑफ द टाइटन्स\" ३० मार्च २०१२ को रिलीज़ किया गया है।\n\n\n", "id": "473142", "title": "क्लैश ऑफ़ द टाइटन्स"}
{"url": "https://hi.wikipedia.org/wiki?curid=473145", "text": "हाइकोऊ\n\nहाइकोऊ () जनवादी गणराज्य चीन के हाइनान प्रांत की राजधानी और सबसे बड़ा शहर है। हाइनान प्रांत मुख्य रूप से 'हाइनान' का ही नाम रखने वाला एक बड़ा द्वीप है। हाइकोऊ द्वीप के उत्तरी तट पर नानदु नदी के किनारे बसा हुआ है। शहर का उत्तरी भाग हाइदिआन द्वीप पर पड़ता है जिसे हाइदिआन नदी हाइकोऊ के मुख्य भाग से अलग करती है। इस शहर में चार शहरी विभाग हैं जिनमें मिलाकर २०१० की जनगणना में २०,४६,१८९ निवासी गिने गए थे। हाइकोऊ हाइनान द्वीप की सबसे महत्वपूर्ण बंदरगाह है। हाइनान विश्वविद्यालय भी इसी शहर में स्थित है।\n\n", "id": "473145", "title": "हाइकोऊ"}
{"url": "https://hi.wikipedia.org/wiki?curid=473148", "text": "मसेल्या किरौली आगरा\n\nमसेल्या गाव किराबली के पास पदता है इस गाव की जनसख्या करीब २००० के लगभग है\nज्यदातर लोग किसान है ओर सभी मिलकर रहते है मेरा नाम जगवीर सिह है मे भी इसी गाव का रहने बाला हु", "id": "473148", "title": "मसेल्या किरौली आगरा"}
{"url": "https://hi.wikipedia.org/wiki?curid=473156", "text": "आइएसओ 3166-2:आइएन\n", "id": "473156", "title": "आइएसओ 3166-2:आइएन"}
{"url": "https://hi.wikipedia.org/wiki?curid=473163", "text": "सेराफिम फ़ाल्स\n\nसेराफिम फ़ाल्स () २००७ में बनी अमरीकी वेस्टर्न फ़िल्म है जिसका निर्देशन वोन अंकन ने अपनी पहली फ़िल्म के रूप में किया है। फ़िल्म में पियर्स ब्रॉसनन, लियाम नीसन, माइकल विन्कोट, टॉम नूनन और एड लॉटर मुख्य भूमिकाओं में है।\n", "id": "473163", "title": "सेराफिम फ़ाल्स"}
{"url": "https://hi.wikipedia.org/wiki?curid=473181", "text": "समलैंगिकता\n\nसमलैंगिकता का अर्थ किसी व्यक्ति का समान लिंग के लोगों के प्रति यौन और रोमांसपूर्वक रूप से आकर्षित होना है। वे पुरुष, जो अन्य पुरुषों के प्रति आकर्षित होते है उन्हें \"पुरुष समलिंगी\" या \"गे\" और जो महिला किसी अन्य महिला के प्रति आकर्षित होती है उसे भी गे कहा जा सकता है लेकिन उसे आमतौर पर \"महिला समलिंगी\" या \"लैस्बियन\" कहा जाता है। जो लोग महिला और पुरुष दोनो के प्रति आकर्षित होते हैं उन्हें उभयलिंगी कहा जाता है। कुल मिलाकर समलैंगिक, उभयलैंगिक और लिंगपरिवर्तित लोगो को मिलाकर एल जी बी टी () समुदाय बनता है। यह कहना कठिन है कि कितने लोग समलैंगिक हैं। समलैंगिकता का अस्तित्व सभी संस्कृतियों और देशों में पाया गया है, यद्यपि कुछ देशों की सरकारें इस बात का खण्डन करती है।\n\nयद्यपि यह कहा जा सकता है कि समलैंगिकता शब्द उन लोगो के लिए प्रयुक्त होता है जो रोमांस रूप से समान लिंग के लोगों के प्रति आकर्षित होते हैं, लेकिन इसकी अन्य परिभाषाएँ भी हैं। यदि कोई समलैंगिकता को इस अर्थ में लेता है कि यह शब्द केवल उन लोगो के लिए प्रयुक्त होता है जो समान लिंग के लोगों के प्रति आकर्षित होते हैं, तब इस परिभाषा के अनुसार कहीं अधिक लोग समलैंगिक होंगे बजाय कि यदि कोई समलैंगिकता का अर्थ केवल यह समझता हो जिसमें दो समानलिंगी लोगों के आपसी यौन-संबंध है। आमतौर पर, यह शब्द उन सभी लोगों के लिए प्रयुक्त होता है, जो समान लिंग के प्रति आकर्षित होते है, उनके लिए भी जिनका अभी तक समलैंगिक यौन-संबंध नहीं हैं (अभी तक)। बहरहाल, समलैंगिकता का सबसे दिखाई देने वाला रूप वास्तविक संबंध है। प्राचीन संस्कृतियों में समलैंगिकता के संबंध में सर्वाधिक प्रमाण उन चित्रकारियों से प्राप्त होते है, जिसमें दो पुरुषों को अंतरंग संबंध या यौन-क्रिया में दिखाया गया है।\n\nकुछ लोग \"होमोफ़ाइल\" (युनानी शब्द όμος (\"होमोस\"; अर्थात समान) और φιλεῖν (\"फ़िलीन\"; अर्थात प्यार करना)) शब्द का भी उपयोग करते हैं। यह शब्द आमतौर पर एक \"विनम्र\" शब्द है। यह आमतौर पर उन लोगों के लिए प्रयुक्त होता है जो केवल अपने लिंग के लोगों के प्रति आकर्षित होते हैं, पर जिनके समलैंगिक संबंध नहीं है या वो समर्थ नहीं हैं।\n\nसमलैंगिकों के लिए बहुत से शब्द प्रयुक्त होते हैं। इनमें से कुछ का उपयोग समलैंगिकों को अपमानित करने के लिए किया जाता है। हालांकि एल॰जी॰बी॰टी समुदाय कभी-कभी स्वयं को वर्णित करने के लिए इन शब्दों का उपयोग करता है। यह इन शब्दों को कम कष्टकारी बनाने के लिए किया जाता है। समलैंगिक पुरुषों के लिए प्रयुक्त होने वाले कुछ शब्द हैं \"गे\" और \"क्वीर\"। समलैंगिक महिलाओं के लिए प्रयुक्त होने वाले कुछ शब्द हैं \"लैस्बियन\" और \"डाइक\"। लैस्बियन शब्द का अधिकांशतः उपयोग किया जाता है। डाइक कम उपयोग में आने वाला शब्द है, जो कभी-कभी उन लैस्बियनों के लिए प्रयुक्त होता है, जो अधिक पुरुषों जैसी होती हैं (पुरुषों के समान कपड़े पहनना या व्यवहार करना)।\n\nजब समलैंगिक लोग अपनी लैंगिक प्रार्थमिकता को गुप्त रखते हैं, तो उन्हें \"कोठरी के भीतर\" कहा जाता है। \"खुला\" या \"कोठरी से बाहर\" एक कठबोली शब्द है, जिसका अर्थ है कि कोई समलैंगिक व्यक्ति अपनी लैंगिक प्रार्थमिकता को लेकर खुला हुआ है। इसका अर्थ है कि वह व्यक्ति अपनी समलैंगिकता के तथ्य को छिपाता नहीं है। कुछ समलैंगिक लोग इसलिए अपनी लैंगिकता को छिपाते है कि वे सोचते हैं कि पता लगने पर न जाने क्या होगा या वे ऐसे क्षेत्र में रहते हैं जो समलैंगिकों के लिए सुरक्षित नहीं है।\n\nकभी कभार वे लोग जो \"खुले\" हैं, यह भी कहते हैं कि उन्हें 'गर्व' है। \"खुला\" यानी कि वे अपनी लैंगिक प्रार्थमिकता को नहीं छिपा रहे हैं। \"गर्व\" अर्थात वे इससे लज्जित नहीं हैं। \"गर्व होना\" या \"गर्व करना\", का एल॰जी॰बी॰टी समुदाय में विशेष अर्थ है। इसका अर्थ है कि वे प्रसन्न हैं और अपनी समलैंगिकता का उत्सव मना रहे हैं। इसका अर्थ \"गर्व होना\" होना नहीं है, जैसे उन्होनें कोई ऐसा काम किया हो, लेकिन इसका अर्थ लज्जित होने के विपरित है। बहुत से नगरों में \"गौरव परेड\" होती हैं। पहले ये विरोध प्रदर्शन हुआ करते थे, लेकिन आज, इन्हें आमतौर पर उत्सव मनाने के लिए आयोजित किया जाता है और ये अधिकांशतः जून के महीने में १९६९ के न्यूयॉर्क शहर में भड़के 'स्टोनवॉल दंगों' की स्मृति में आयोजित होती हैं। ये दंगे पुलिस द्वारा लोगों के समलैंगिक होने पर उन्हें प्रताड़ित करने के परिणामस्वरूप हुए थे। 'स्टोनवॉल' या 'स्टोनवॉल दंगे' कभी-कभी एल॰जी॰बी॰टी अधिकार आंदोलन का प्रारंभ भी माने जाते हैं।\n\nसमलैंगिक और उभयलैंगिक होने के कारणों पर विवाद है (लोग उन कारणों से सहमत नहीं हैं)। बहुत से धर्मों में समलैंगिकता या उभयलैंगिकता को पाप माना जाता है। कुछ धर्मों में समलैंगिकता या उभयलैंगिकता को विकल्पों के रूप में देखा जाता है जो किसी व्यक्ति की अपनी पसंद पर निर्भर करता है।\n\nपरंतु, बहुत से आधुनिक वैज्ञानिकों द्वारा दर्शाया गया है कि समलैंगिकता विकल्प नहीं है। समलैंगिकता के कारक अभी स्पष्ट नहीं हैं, लेकिन आनुवंशिकी और जन्म से पूर्व का हार्मोन के प्रभाव (जब शिशु गर्भ में पल रहा होता है) और वातावरण कभी कभार इसके कारक माने जाते हैं। वैज्ञानिकों ने यह भी दर्शाया है कि समलैंगिकता केवल मनुष्यों में ही नहीं बल्कि बहुत सी पशु प्रजातियों में भी पाई जाती है। बहुत से पशुओं जैसे पेंग्विन, चिंपाॅज़ी और डॉल्फिनों में भी समलैंगिकता पाई गई है, कुछ में तो मनुष्यों के समान ही जीवन भर के लिए भी।\n\nबहुत से वैज्ञानिक और चिकित्सक इस बात पर सहमत हैं कि समलैंगिक व्यवहार को बदला नहीं जा सकता है। चिकित्सकों द्वारा समलैंगिकों का उपचार यह मानकर किया जाता था कि यह कोई मानसिक रोग है। यद्यपि, अब बहुत से देशों में समलैंगिकता को चिकित्सकों द्वारा मानसिक रोग की श्रेणी में नहीं रखा जाता है। कुछ धार्मिक समुदाय अवश्य हैं, जो समलैंगिकता के उपचार के प्रयासों में हैं। इसे 'रिपैरेटिव चिकित्सा' कहा जाता है। इस प्रकार की चिकित्सा में बहुत से समलैंगिकों ने अपने आप को विषमलैंगिक बनाने का प्रयास किया है और वो ये दावा भी करते हैं कि उनमें बदलाव आया भी है, लेकिन बहुत से लोग इन बातो पर विश्वास नहीं करते कि ऐसा भी संभव है।\n\nरिपैरेटिव चिकित्सा की बहुत से चिकित्सा और मनोरोग विज्ञान समूहों द्वारा निंदा की गई है, जैसे अमेरिकी मनोवैज्ञानिक संघ, अमेरिकी मनोरोग संघ, रॉयल मनोचिकित्सक महाविद्यालय, राष्ट्रीय सामाजिक कार्यकर्ता संघ, रॉयल नर्सिंग महाविद्यालय और अमेरिकी बाल चिकित्सा अकादमी। ये वैज्ञानिक और शिक्षित समूह इस बात पर सहमत है कि यौन उन्मुखीकरण या लैंगिक प्रार्थमिकता बदली नहीं जा सकती है। यह इस बात पर भी सहमत हैं कि रिपैरेटिव चिकित्सा का समलैंगिकों पर आहतकारी प्रभाव हो सकता है।\n\nबहुत से लोग इस बात को दुर्भाग्यपूर्ण मानते हैं कि विषलैंगिकता के कारकों पर चर्चा किए बिना, समलैंगिकता और उभयलैंगिकता के कारकों पर चर्चा की जा रही है। यद्यपि यह समझना सरल है कि विषमलैंगिकता के अस्तित्व का क्या कारण है (क्योंकि विषमलैंगिक सहवास से संतान उत्पन्न होती है), लेकिन यह इस बात पर प्रकाश नहीं डालता कि समलैंगिक लोगों के मस्तिष्क का विकास किस प्रकार होता है। विषमलैंगिकता, समलैंगिकता और उभयलैंगिकता सभी के कुछ कारण हैं और कुछ लोग यह मानते हैं कि केवल समलैंगिकता और उभयलैंगिकता पर चर्चा करना यह सुझाता है कि इन प्रकार की लैंगिक प्रार्थमिकताओं वाले लोगों में कुछ गड़बड़ है।\n\nअन्य लोगो के समान ही समलैंगिकों को भी प्यार हो सकता है और उनके भी जीवन-पर्यन्त संबंध हो सकते हैं। बहुत से देशो में समलैंगिक अपने जोड़ीदार से वैधानिक रूप से विवाह नहीं कर सकते। हालाँकि उनके भी वैसे ही संबंध हो सकते है, जैसे विषमलैंगिकों के। समलैंगिक प्रायः एक दूसरे को 'जोड़ीदार' या 'जीवन-साथी' कहते है, बजाए कि 'पति' या 'पत्नी' कहने के। वैवाहिक समारोह की बजाए उनका 'प्रतिबद्धता समारोह' हो सकता है।\n\nकुछ समलैंगिकों का विवाह समारोह होता है, यद्यपि सरकार द्वारा इसे मान्यता नहीं दी जाती या स्वीकार नहीं किया जाता। वे अपने जोड़ीदार को पति या पत्नी कहते हैं, कानून की चिंता किए बिना।\n\nपर उनके लिए विवाह केवल नाम के लिए नहीं है। विवाहित लोगों को बहुत से लाभ होते हैं। किसी देशानुसार ये लाभ बहुत प्रकार के हो सकते हैं, जैसे - कम कर भुगतान, अपने पति/पत्नी का बीमा पाना, संपत्ति का उत्तराधिकारी होना, सामाजिक सुरक्षा लाभ, बच्चे पैदा करना या गोद लेना, अपने पति/पत्नी के देश प्रवासगमन, अपने बीमार पति/पत्नी के लिए किसी विकल्प का चुनाव करना, या अपने बीमार पति/पत्नी को अस्पताल मिलने जाना।\n\nअभी २५ देश ऐसे हैं जहाँ समलैंगिको को विवाह करने की अनुमति है या जहाँ किन्हीं राज्यों/हिस्सों में समलैंगिको को विवाह करने की अनुमति है। ये हैं- नीदरलैंड, नॉर्वे, बेल्जियम, स्पेन, दक्षिण अफ्रीका, ताइवान, ब्राज़ील, अर्जेंटीना, कोलोंबिया, फ़्राँस, आयरलैंड, आइस्लैंड, पुर्तगाल, डेनमार्क, अमेरिका, जर्मनी, माल्टा, न्यूज़ीलैंड, संयुक्त राजशाही, मेक्सिको, स्वीडेन, लक्समबर्ग, उरूग्वे, फ़िनलैंड और कनाडा। नीदरलैंड सर्वप्रथम देश था, जहाँ २००१ में इसे मान्यता मिली। सबसे अंतिम है जर्मनी और माल्टा जहाँ २०१७ में इसे मान्यता मिली। कभी-कभी इन्हें 'समलैंगिक विवाह' या 'गे मैरेज' कहा जाता है।\n\nभारत के कई हिस्सों में भी समलैंगिक रिश्ते और विवाह की खबरें आती रहती हैं। छत्तीसगढ़ में संभवतः पहला समलैंगिक ब्याह सरगुजा में ज़िला अस्पताल की नर्स तनूजा चौहान और जया वर्मा ने रचाया था। इसे देश में समारोहपूर्वक समलैंगिक विवाह का पहला मामला बताया जाता है। 27 मार्च 2001 को दोनों ने वैदिक रीति से विवाह किया था। छत्तीसगढ़ के ही दुर्ग ज़िले में तो डॉक्टर नीरा रजक और नर्स अंजनी निषाद ने समलैंगिक विवाह के लिए जिला प्रशासन को आवेदन भी दिया लेकिन ज़िला प्रशासन ने इस आवेदन को ठुकरा कर अपना पल्ला झाड़ लिया। हालांकि दोनों के जीवन पर इससे कोई फर्क नहीं पड़ा। इसी राज्य में रायगढ़ से 40 किलोमीटर दूर एक गाँव में रहने वाली 20 साल की रासमति और 13 साल की रुक्मणी ने भी ब्याह रचाया लेकिन गाँव में इस पर खूब हंगामा मचा और आखिर में दोनों को अलग-अलग रहने के लिए बाध्य कर दिया गया। \n\nविवाह के बजाए कुछ देशों या राज्यों में समलैंगिकों के लिए 'नागरिक संयोजन' या 'घरेलू भागीदारी' का प्रावधान है। इन प्रावधानों के अंतर्गत विवाह से संबंधित कुछ सुरक्षा और लाभ मिलते हैं, लेकिन सभी नहीं। नागरिक संयोजन या घरेलू भागीदारी जैसे प्रावधानों को एल॰जी॰बी॰टी समुदाय द्वारा 'दूसरे दर्जे' के रूप में देखा जाता है। इसमें समलैंगिक जोड़ो को कुछ लाभ तो मिलते हैं, लेकिन ये यह लक्षित करते हैं कि इस प्रकार के दंपत्ति उतने महत्वपूर्ण या वैध नहीं हैं जितने कि विषमलैंगिक दंपत्ति। कुछ लोग तो इनकी तुलना \"अलग लेकिन समान\" नियमों से भी करते हैं जिनका उपयोग अमेरिका में लोगों को नस्लीय रूप से पृथक करने के लिए किया जाता है। उनका मानना है कि अलग नियम कभी भी समान नहीं हो सकते और समलैंगिकों को दूसरे दर्जे का नागरिक होना अस्वीकार कर देना चाहिए।\n\nसमलैंगिक यौनक्रिया या गे सैक्स उसे कहते हैं जब समान लिंग के लोगों के बीच यौन संबंध हों, चाहे वे दो या दो से अधिक पुरुष हों या महिलाएँ।\n\nबहुत से धर्म समलैंगिक यौनक्रिया को पाप मानते हैं, जिसमें हिन्दू, इस्लाम, यहूदी और ईसाई धर्म भी हैं। यद्यपि इन धर्मों के कुछ सांप्रदायों में, मुख्यतः ईसाइयत और यहूदियत में अब समलैंगिकता को स्वीकार किया जाता है।\n\nआधुनिक समय में समलैंगिकता को \"पश्चिमी\" देशों में स्वीकृत किया जाता है। अधिकांश पश्चिमी देशों में समलैंगिको को हिंसा और भेदभाव से बचाने के लिए कानून बने हुए हैं।\n\nयद्यपि बहुत से देशों में समलैंगिक भेदभाव से सुरक्षित नहीं हैं। एक समलैंगिक व्यक्ति को केवल इसलिए नौकरी से निकाला जा सकता है क्योंकि वह समलैंगिक है, भले ही वह कितना अच्छा कर्मचारी क्यों ना हो। समलैंगिकों को मकान किराए पर लेने या अपनी लैंगिक प्रार्थमिकता के कारण किसी रेस्त्रां मे खाने से भी वंचित किया जा सकता है। इन देशों में (अधिकतर इस्लामी देश) समलैंगिक हिंसा और भेदभाव का अनुभव कर सकते हैं। जैसे कि, इस्लामी विधि का उपयोग कुछ स्थानों पर समलैंगिकों को कारागार में डालने और मृत्यु दंड देने तक के लिए किया जाता है। कुछ समूहों का मानना है कि १९७९ के बाद से ईरान में लगभग ४,००० समलैंगिकों को उनकी लैंगिक प्रार्थमिकता के आधार पर फाँसी दी जा चुकी है। २००५ में, चौदह महीनों की कैद और प्रताड़ना के बाद किशोरायु के दो लड़कों को फाँसी दे दी गई।\n\nसंयुक्त राजशाही में समलैंगिकता अपराध हुआ करता था। ऑस्कर वाइल्ड नाम के प्रसिद्ध आयरिश लेखक को इसके कारण बंदी बनाया गया और परिणामस्वरूप, इस कारण एक हास्य लेखक और नाटककार के रूप में उनकी प्रतिष्ठा और वृत्ति को बहुत बड़ा झटका लगा। एलेन ट्यूरिंग नाम के व्यक्ति को, जिसने द्वितीय विश्व युद्ध में जर्मनों द्वारा प्रयुक्त किए गए एनिग्मा कोड को तोड़ कर मित्र राष्ट्रों की सहायता की थी, पर इस अपराध का दोषी ठहराया गया और अंततः उसकी समलैंगिकता के उपचार के प्रभाव के कारण उसने आत्महत्या कर ली।\n\nआज संयुक्त राजशाही में समलैंगिक सुरक्षित हैं। वयस्कों के बीच यौन संबंध अपराध नहीं है। समलैंगिक पुरूष और महिलाएँ विवाह तो नहीं कर सकते, लेकिन उनके बीच \"नागरिक भागीदरी\" हो सकती है जिसके अंतर्गत विवाह संबंधित कुछ अधिकार और लाभ मिलते हैं। समलैंगिक पुरूष सेना में भर्ती हो सकते हैं। इसलिए यद्यपि संयुक्त राजशाही में बहुत सी बातों को बदला है, लेकिन समलैंगिकों को अभी भी पूरे और समान अधिकार नहीं हैं। \n\nअधिकांश दुनिया में, समलैंगिकों को अभी भी उतने अधिकार और स्वतंत्रता नहीं है, जितने कि विषमलैंगिकों को।\n\nमई 2016 में, मोक्ष म्युज़िक कंपनी द्वारा समलैंगिक मुददे पर की कहानी पर विडियो भी बनाया गया जोकि बहुत चर्चित हुआ. इस विडियो में दो लड़कियों की समलैंगिक प्रेम-कहानी को दिखाया गया है. इस विडियो के कांसेप्ट पर राज महाजन ने काम करा और निर्माण किया. इस विडियो के चरित्रों को मेघा वर्मा और अजिता वर्मा ने निभाया था.\n\n\n", "id": "473181", "title": "समलैंगिकता"}
{"url": "https://hi.wikipedia.org/wiki?curid=473190", "text": "वॉर हॉर्स\n\nवॉर हॉर्स () 2012 में बनी युद्ध पर आधारित अंग्रेज़ी फ़िल्म है जिसका निर्माण स्टीवन स्पीलबर्ग द्वारा किया गया है।\n\n", "id": "473190", "title": "वॉर हॉर्स"}
{"url": "https://hi.wikipedia.org/wiki?curid=473193", "text": "भारतीय स्वतंत्रता अधिनियम १९४७\n\nभारतीय स्वतंत्रता अधिनियम १९४७ (Indian Independence Act 1947) युनाइटेड किंगडम की पार्लियामेंट द्वारा पारित वह विधान है जिसके अनुसार ब्रिटेन शासित भारत का दो भागों (भारत तथा पाकिस्तान) में विभाजन किया गया। यह अधिनियम को 18 जुलाई 1947 को स्वीकृत हुआ और १५ अगस्त १९४७ को भारत बंट गया।\n[[श्रेणी:भारत का विभा\n\nभारतीय स्वतंत्रता अधिनियम 1947 (1947 सी। 30 (10 और 11. जियो। 6.)), यूनाइटेड किंगडम की संसद है कि भारत और पाकिस्तान के दो नए स्वतंत्र उपनिवेश में ब्रिटिश भारत के विभाजन के एक अधिनियम है। अधिनियम 18 जुलाई 1947 को रॉयल स्वीकृति प्राप्त है, और पाकिस्तान में भारतीय स्वतंत्रता के रूप में एक ही समय में 15 अगस्त को अस्तित्व में आया। हालांकि, माउंटबेटन की शक्ति के हस्तांतरण के लिए नई दिल्ली में होने की जरूरत की वजह से पाकिस्तान अपने गठन के एक दिन आगे दोनों घटनाओं में भाग लेने के वायसराय लार्ड माउंटबेटन को सक्षम करने के लिए मनाया 14 अगस्त 1947। [1]\nविधान प्रधानमंत्री क्लीमेंट एटली और भारत लार्ड माउंटबेटन के गवर्नर जनरल की सरकार द्वारा तैयार की गई थी भारतीय राष्ट्रीय कांग्रेस के प्रतिनिधियों के बाद, [2] मुस्लिम लीग [3] और सिख समुदाय [4] एक समझौते के लिए आया था भारत के वायसराय, बर्मा के लॉर्ड माउंटबेटन, क्या 3 जून योजना या माउंटबेटन योजना के रूप में जाना जा आ गया है पर साथ। इस योजना के स्वतंत्रता के लिए अंतिम योजना थी।\n\nअधिनियम [संपादित करें] के लिए पृष्ठभूमि\n\nएटली की घोषणा [संपादित करें]\n\nयूनाइटेड किंगडम के प्रधानमंत्री 20 फरवरी, 1947 को घोषणा की कि:\n\nब्रिटिश सरकार नवीनतम पर जून 1948 तक ब्रिटिश भारत के लिए पूर्ण स्वशासन अनुदान होगा,\n\nरियासतों के भविष्य के बाद अंतिम हस्तांतरण की तारीख का फैसला किया है फैसला किया जाएगा। [5]\n\n3 जून योजना [संपादित करें]\n\nयह भी माउंटबेटन योजना के रूप में जाना जाता था। ब्रिटिश सरकार ने कहा कि इन सिद्धांतों को शामिल एक योजना पर 3 की घोषणा जून 1947 का प्रस्ताव:\n\nभारत के विभाजन के सिद्धांत ब्रिटिश सरकार द्वारा स्वीकार कर लिया गया\n\nउत्तराधिकारी सरकारों अधिराज्य का दर्जा दिया जाएगा\n\nब्रिटिश राष्ट्रमंडल से अलग होना अंतर्निहित अधिकार\n\nभारतीय स्वतंत्रता अधिनियम 1947 3 जून योजना का कार्यान्वयन किया गया था ..\n\nअधिनियम के प्रावधानों [संपादित करें]\n\nअधिनियम के सबसे महत्वपूर्ण प्रावधानों थे:\n\n15 अगस्त 1947 से भारत और पाकिस्तान के दो नए और पूरी तरह से प्रभु उपनिवेश, प्रभाव के साथ में ब्रिटिश भारत के विभाजन;\n\nदो नए देशों के बीच बंगाल और पंजाब के प्रांतों के विभाजन;\n\nदो नए देशों में से प्रत्येक में के गवर्नर जनरल कार्यालय, ताज के प्रतिनिधि के रूप में की स्थापना;\n\nदो नए देशों के संबंधित संविधान सभाओं पर पूरा विधायी अधिकार का सम्मान प्रदान;\n\n15 अगस्त 1947 से रियासतों पर ब्रिटिश आधिपत्य, प्रभाव के साथ की समाप्ति, और राज्यों के अधिकार या तो प्रभुत्व को स्वीकार करने के लिए मान्यता प्राप्त\n\nब्रिटिश सम्राट द्वारा शीर्षक \"भारत के सम्राट\" के उपयोग के उन्मूलन (इस बाद पर 22 शाही उद्घोषणा द्वारा किंग जॉर्ज VI द्वारा निष्पादित जून 1948)।\n\nअधिनियम में यह भी संयुक्त संपत्ति, दो नए देशों के बीच आदि के विभाजन के लिए प्रावधान किया, विशेष रूप से सशस्त्र बलों के विभाजन भी शामिल है।", "id": "473193", "title": "भारतीय स्वतंत्रता अधिनियम १९४७"}
{"url": "https://hi.wikipedia.org/wiki?curid=473196", "text": "आनंद मोहन\n\nआनंद मोहन शिवहर से पूर्व सांसद है, उनकी पत्नी लवली आनंद भी पूर्व सांसद है। आनंद मोहन एक महान स्वतंत्रता सेनानी रामबहादुर सिंह के परिवार से है। इनके परिवार के कई लोगो ने आजादी के लड़ाई में भाग लिया। उन्होंने आपातकाल के दौरान जे.पी. आन्दोलन में भी बढ़ चढ़ कर हिस्सा लिया। आपातकाल में उन्हें इसकी कीमत चुकानी पड़ी। उन्हे दो वर्ष तक जेल में रहना पड़ा। मैथिली को अष्टम अनुसूचि में शामिल करने के पीछे उनकी कड़ी मेहनत रंग लाई। \nभगत सिंह और नेल्सन मंडेला आनंद मोहन के आदर्श हैं। कोसी की मिट्टी पर पैदा लिए आनंद मोहन क्रांति के अग्रदूत और संघर्ष के पर्याय हैं। सत्ता के मुखर विरोध के कारण उन्होंने अपनी जवानी का अधिकांश हिस्सा जेल में बिताया है। \nआनंद मोहन सिंह अपने प्रारम्भिक जीवन काल में चंद्रशेखर सिंह से बहुत अधिक प्रभावित रहे। स्वतंत्रता सेनानी और प्रखर समाज वादी नेता परमेश्वर कुंवर उनके राजनीतिक गुरू थे। आंनद मोहन सिंह ने 1980 में क्रांतिकारी समाजवादी सेना का गठन किया लेकिन लोकसभा चुनाव हार गये। आनंद मोहन 1990 में बिहार विधानसभा चुनाव में जनता दल से विजयी हुए। आनंद मोहन ने 1993 में बिहार पीपुल्स पार्टी की स्थापना की। उनकी पत्नी लवली आनंद ने 1994 में वैशाली लोकसभा सीट के उपचुनाव में जीती। 1995 में युवा आनंद मोहन में भावी मुख्यमंत्री देख रहा था। 1995 में उनकी बिहार पीपुल्स पार्टी ने नीतीश कुमार की समता पार्टी से बेहतर प्रदर्शन किया था। आनंद मोहन 1996,1998 में दो बार शिवहर से सांसद रहे। आंनद मोहन बिहार पीपुल्स पार्टी के नेता थे अब यह पार्टी अस्तिव में नहीं है। अपने राजनीतिक कैरियर में भूल आनंद मोहन ने स्वयं की,1998 में लालू यादव से समझौता कर के। आनंद मोहन बिहार के गोपालगंज में डीएम जी कृष्णाया की हत्या के मामले में उम्रकैद की सजा काट रहे हैं।.\nपूर्व विदेश मंत्री जसवंत सिंह ने आनंद मोहन के कविता संग्रह 'कैद में आजाद कलम' का दिल्ली के कॉन्स्टीट्यूशनल क्लब में लोकार्पण किया। यह कार्यक्रम फ्रेंड्स आॅफ आनंद मोहन की ओर से आयोजित किया गया था। कविता संग्रह राजकमल प्रकाशन में छपकर तैयार है। कविता संग्रह की कविताएं जेल में लिखी गई हैं। 1974 के आंदोलन के समय वे क्रांतिदूत अखवार के संपादक थे। कोसी इलाके का यह चर्चित अखवार था। बिहार का तीसरा जलियावाला बाग कांड के नाम से उनकी एक स्टोरी काफी चर्चित हुई थी। सहरसा जेल में रहकर आनंद मोहन आज गांधी और बौद्ध दर्शन का ब्यापक अध्ययन कर चार खंडों में अपनी जेल डायरी को सहेजने में भी लगे हुए हैं। वे अपनी आत्मकथा ‘”बचपन से पचपन” तक’ भी लिख रहे हैं।\nउनकी कुछ प्रकाशित रचनाएँ हैं: \nकोसी क्षेत्र के कद्दावर और बिहार की राजनीति में ख़ासा दखल और दमखम रखने वाले पूर्व सांसद आनंद मोहन के समर्थक ना केवल अन्ना के समर्थन में रोड पर उतरे बल्कि मशाल जुलूस निकालकर अन्ना को मंजिल तक पहुंचाने का संकल्प भी लिया। अन्ना की जय हो की नारों से सहरसा का परिद्रिषा बदल सा चूका है।\nफ्रेंड्स ऑफ आनंद मोहन के बैनर तले सहरसा के गंगजला स्थित आनंद मोहन के आवास से सैंकड़ों की तायदाद में निकला आनंद मोहन के समर्थकों का काफिला शहर के तमाम मुख्य मार्गों से होता हुआ कुंवर सिंह चौक पहुंचा जहां इनलोगों ने कुंवर सिंह की प्रतिमा के सामने केंडल जलाकर अन्ना को मंजिल तक पहुंचाने का संकल्प लिया।\nआनंद मोहन की पहल पर सहरसा जेल में भी अन्ना के समर्थन में जेल के सारे स्टाफ अनशन पर बैठे थे। इसमें जेलर से लेकर कैदी तक और चपरासी से लेकर सिपाही तक शामिल थे।\n1.\n2.में लिखी किताब\n3.\n4. \n", "id": "473196", "title": "आनंद मोहन"}
{"url": "https://hi.wikipedia.org/wiki?curid=473204", "text": "हैदराबाद सत्याग्रह\n\nसन् 1938-39 में जब अंग्रेजों का अत्याचार चरम पर था तब ब्रिटिश शासकों ने हैदराबाद के निजाम से सांठ-गांठ कर हैदराबाद स्टेट में हिंदुओं की पूजा-अर्चना पर रोक लगा दी थी। इसके विरोध में आर्य समाज ने आंदोलन छेड़ा जिसे हैदराबाद सत्याग्रह कहा जाता है। इस आन्दोलन में हिन्दू महासभा ने आर्य समाज का साथ दिया। आंदोलन सफल हुआ और निजाम हैदराबाद को झुकना पड़ा। इस सत्याग्रह को भारत के स्वतंत्रता संग्राम का भाग माना जाता है।\n\n1938 में हैदराबाद में भा0 रा0 कांग्रेस की स्थापना हुई। थोड़े समय में ही यह पर्याप्त लोकप्रिय हो गयी। इससे डर कर निजाम ने 7.9.1938 को राज्य कांग्रेस पर भी प्रतिबंध लगा दिया। कांग्रेस ने सत्याग्रह प्रारंभ कर दिया। इधर निजाम ने नये धार्मिक नियम लागू कर दिये। अब किसी मंदिर का निर्माण या मरम्मत उसकी अनुमति के बिना नहीं हो सकता था; पर यह नियम मस्जिदों पर लागू नहीं था। हिन्दी और संस्कृत के स्थान पर उर्दू को लागू किया जा रहा था। अन्य प्रदेशों से मुसलमानों को बुलवाकर वहां बसाया जा रहा था, जिससे हिन्दू अल्पसंख्यक हो जायें। गांवों व प्राचीन शहरों के नाम बदलकर मुसलमानी नाम दिये जा रहे थे। हिन्दुओं का जीना कठिन हो गया। इसके विरोध में आर्य समाज के नेतृत्व में हुए आंदोलन में 25 लोग बलिदान हुए।\n\n\n", "id": "473204", "title": "हैदराबाद सत्याग्रह"}
{"url": "https://hi.wikipedia.org/wiki?curid=473208", "text": "स्वामी रामानन्द तीर्थ\n\nस्वामी रामानन्द तीर्थ (1903–1972) भारत के शिक्षाविद तथा सामाजिक कार्यकर्ता थे जिन्होने हैदराबाद मुक्ति संग्राम का नेतृत्व किया। वे हैदराबाद प्रदेश कांग्रेस के प्रमुख नेता थे।\n\n", "id": "473208", "title": "स्वामी रामानन्द तीर्थ"}
{"url": "https://hi.wikipedia.org/wiki?curid=473210", "text": "भारत ईरान सम्बन्ध\n\nभारत और ईरान का सम्बन्ध प्रागैतिहासिक काल से ही देखा गया है। सैन्धवघाटी के मुहरो को मेसोपोटामिया, बेविलोन, उर, लगाश जैसे प्रागैतिहासिक स्थलो पर पाया गया है।\nऐतिहासिक-युगो मे स्थलमार्ग से ईरान के शासकवर्ग एवम आमलोग व्यक्तिगत प्रयासो से भारत के पश्चिमोत्तर भागो मे आये, परन्तु सबसे अधिक दिल्चस्प है भारत-ईरानी आर्यो का अन्तरसम्बन्ध।\nभारत-ईरानी आर्यो क मूल स्थान, धर्म, समाज, सान्स्कृतिक क्रिया-कलाप बहुत ही मिलते-जुलते है, और भेद-भाव बहुत ही कम देखने को मिलता है।\n", "id": "473210", "title": "भारत ईरान सम्बन्ध"}
{"url": "https://hi.wikipedia.org/wiki?curid=473211", "text": "हैदराबाद मुक्ति संग्राम\n\nहैदराबाद राज्य, ब्रिटिश भारत की रियासत थी। इसमें वर्तमान तेलंगाना, मराठवाडा, उत्तर कर्नाटक, विदर्भ के कुछ भाग सम्मिलित थे। सन् १७२४ से सन् १९४८ तक निजाम हैदराबाद राज्य के शासक थे। स्वतंत्रता सेनानियों के प्रदीर्घ हैदराबाद मुक्ति संग्राम के उपरान्त १९४८ में भारत सरकार द्वारा निजाम शासन के विरुद्ध पुलीस कारवाई करके हैदराबाद को भारत में समाहित कर लिया गया।\n\n17 सितम्बर 1948 का दिन भारत के स्वतंत्रता संग्राम के इतिहास में वास्तव में एक निर्णायक मोड़ था। हैदराबाद की जनता की सामूहिक इच्छा-शक्ति ने न केवल इस क्षेत्र को एक स्वतंत्र देश बनाने हेतु निजाम के प्रयासों को निष्फल कर दिया बल्कि इस प्रांत को भारत संघ में मिलाने का भी निश्चय किया। जब 15 अगस्त 1947 को पूरा भारत स्वतंत्रता दिवस मना रहा था तो निजाम के राजसी शासन के लोग हैदराबाद राज्य को भारत में मिलाने की मांग करने पर अत्याचार और दमन का सामना कर रहे थे। हैदराबाद की जनता ने निजाम और उसकी निजी सेना 'रजाकारों' की क्रूरता से निडर होकर अपनी आजादी के लिए पूरे जोश से लड़ाई जारी रखी।\n\nभारत के तत्कालीन गृहमंत्री एवं 'लौह पुरूष' सरदार वल्लभभाई पटेल द्वारा पुलिस कार्रवाई करने हेतु लिए गए साहसिक निर्णय ने निजाम को 17 सितम्बर 1948 को आत्म-समर्पण करने और भारत संघ में सम्मिलित होने पर मजबूर कर दिया। इस कार्यवाई को 'आपरेशन पोलो' नाम दिया गया था। इसलिए शेष भारत को अंग्रेजी शासन से स्वतंत्रता मिलने के बाद हैदराबाद की जनता को अपनी आजादी के लिए 13 महीने और 2 दिन संघर्ष करना पड़ा था। यदि निजाम को उसके षड़यंत्र में सफल होने दिया जाता तो भारत का नक्शा वह नहीं होता जो आज है।\n", "id": "473211", "title": "हैदराबाद मुक्ति संग्राम"}
{"url": "https://hi.wikipedia.org/wiki?curid=473213", "text": "अल्ताफ राजा\n\nअल्ताफ राजा एक जाने माने भारतीय कव्वाली गायक है| 1993 से अपने संगीत सफर की शुरुआत करने वाले अल्ताफ राजा ने 2010 में 'टूनपुर का सुपरहीरो' मूवी में गाने के बाद गायकी से विश्राम ले लिया था| फिर 2 साल के इन्तेजार के बाद इन्होने 2013 में 'घनचक्कर' मूवी से वापसी की|\nअल्ताफ राजा 1964 में नागपुर में पैदा हुए और 18 साल की उम्र में संगीत प्रशिक्षण शुरू किया।\nसंगीत प्रशिक्षण के बाद वो विभिन्न प्रतियोगिताओं में पुरस्कार जीतते ही चले गए|\n\n1993 में अल्ताफ राजा ने अपनी पहली एल्बम 'तुम तो ठहरे परदेसी' से पहचान बनायी| तब से वो बहुत सारे एल्बम में काम कर चुके है, उन्हें उनकी नाक से गाना गाने की शैली के लिए भी जाना जाता है| एशियाई अकादमी ऑफ़ फिल्म & टेलीविज़न से भी उनके बेहतरीन संबंध रहे है। अल्ताफ राजा अपने गीतों के बोल और अपनी अनूठी आवाज दोनों के कारण बेहद लोकप्रिय हैं\nअपने गायकी के अलावा ये कुछ बॉलीवुड फिल्मों जैसे की 'शपथ' (1997), 'यमराज' (1998), 'मदर' (1999), 'घनचक्कर' (2013) में भी अभिनय कर चुके है \n 1. तुम तो ठहरे परदेसी\n\n झोलूराम - घनचक्कर (2013)\n\n दूकान: पीला हाउस (2004)\n", "id": "473213", "title": "अल्ताफ राजा"}
{"url": "https://hi.wikipedia.org/wiki?curid=473215", "text": "आचार्य कृपलानी\n\nआचार्य कृपलानी (11 नवम्बर 1888 – 19 मार्च 1982) भारत के स्वतंत्रता संग्राम के सेनानी, गांधीवादी समाजवादी, पर्यावरणवादी तथा राजनेता थे। \n\nउनका वास्तविक नाम जीवटराम भगवानदास था। वे सन् 1947 में भारतीय राष्ट्रीय कांग्रेस के अध्यक्ष रहे जब भारत को आजादी मिली। जब भावी प्रधानमंत्री के लिये कांग्रेस में मतदान हुआ तो तो सरदार पटेल के बाद सबसे अधिक मत उनको ही मिले थे। किन्तु गांधीजी के कहने पर सरदार पटेल और आचार्य कृपलानी ने अपना नाम वापस ले लिया और जवाहर लाल नेहरू को प्रधानमंत्री बनाया गया।\n\nआचार्य जे. बी. कृपालानी हैदराबाद (सिन्ध) के उच्च मध्यवर्गीय परिवार में 1888 में पैदा हुए थे। उन्होंने पुणे में स्थित फरगूसन कॉलिज से स्नात्तक की परीक्षा उत्तीर्ण की और बाद में इतिहास और अर्थशास्त्र में स्नातकोत्तर की परीक्षा पास की।\n\nकृपलानी ने 1912 से 1917 तक बिहार में \"ग्रियर्स भूमिहार ब्राह्मण कॉलेज मुज़फ़्फ़रपुर\"में अंग्रेजी और इतिहास के प्राध्यापक के रूप में अध्यापन कार्य किया। उन्होंने थोड़े समय के लिए बनारस हिन्दू विश्वविद्यालय में भी पढ़ाया। कृपलानी चंपारण सत्याग्रह के दौरान महात्मां गांधी के सम्पर्क में आये। उन्होंने 1920 से 1927 तक महात्मा गांधी द्वारा स्थापित गुजरात विद्यापीठ में प्राधानाचार्य के रूप में नौकरी की। 1936 में वे सुचेता कृपलानी के साथ विवाह सूत्र में बंध गए।\n\nकृपलानी ने 1934 से 1945 तक कांग्रेस के महासचिव के रूप मे सेवा की। उन्होंने 1921 से होने वाले कांग्रेस के सभी आन्दोलनों में हिस्सा लिया और अनेक बार जेल गये। सन् 1946 में उन्हें कांग्रेस का अध्यक्ष चुना गया। कांग्रेस के गठन और सरकार के संबंध को लेकर नेहरू और पटेल से मतभेद थे। अन्त में 1951 में उन्होंने कांग्रेस को अपना इस्तीफा प्रवृत कर दिया।\n\nउन्होंने 'विजिल' नाम से एक साप्ताहिक पत्र निकालना शुरू किया और 'कृषक मजदूर पार्टी' एक नई राजनैतिक पार्टी प्रारंभ की। कृपालीनी ने प्रजा सोशलिस्ट पार्टी से 1954 में इस्ताफी दे दिया और बाकी संसदीय कैरियर में स्वाधीन रहे।\n\nकृपलानी ने 1977 में जनता सरकार के गठन में अहम भूमिका निभायी। कृपलानी गांधीवाधी दर्शन के एक प्रमुख व्याख्याता थे और उन्होंने इस विषय पर अनेक पुस्तकें लिखीं।\n\n", "id": "473215", "title": "आचार्य कृपलानी"}
{"url": "https://hi.wikipedia.org/wiki?curid=473224", "text": "कृपाराम बारहठ\n\nकृपाराम बारहठ राजस्थानी कवि एवं नीतिकार थे। उन्होने 'राजिया रा दूहा' नामक नीतिग्रन्थ की रचना की। वे राव राजा देवी सिंह के समय में हुए थे।\n\nकवि कृपाराम जी तत्कालीन मारवाड़ राज्य के खराडी गांव के निवासी खिडिया शाखा के चारण जाति के जगराम जी के पुत्र थे |\nवे राजस्थान में शेखावाटी क्षेत्र में सीकर के राव राजा देवीसिंह के दरबार में रहते थे. पिता जगराम जी को नागौर के कुचामण के शासक ठाकुर जालिम सिंह जी ने जसुरी गांव की जागीर प्रदान की थी. वहीं इस विद्वान कवि का जन्म हुआ था | राजस्थानी भाषा डिंगल और पिंगल के उतम कवि व अच्छे संस्कृज्ञ होने नाते उनकी विद्वता और गुणों से प्रभावित हो सीकर के राव राजा लक्ष्मण सिंह जी ने महाराजपुर और लछमनपुरा गांव इन्हे वि.स, 1847 और 1858 में जागीर में दिए थे. \nराजिया रा सौरठा\n\nनीति सम्बन्धी राजस्थानी सोरठों में \"राजिया रा सौरठा\" सबसे ज्यादा प्रसिद्ध है भाषा और भाव दोनों दृष्टि से इनके समक्ष अन्य कोई दोहा संग्रह नही ठहरता | संबोधन काव्य के रूप में शायद यह पहली रचना है | इन सौरठों की रचना राजस्थान के प्रसिद्ध कवि कृपाराम जी ने अपने सेवक राजिया को संबोधित करते हुए की थी. किंवदंती है कि अपने पुत्र विहीन सेवक राजिया को अमर करने के लिए ही विद्वान कवि ने उसे संबोधित करते हुए नीति सम्बन्धी दोहों की रचना की थी. माना जाता है कि कृपाराम रचित सोरठों की संख्या लगभग 500 रही है, लेकिन अब तक 170 दोहे ही सामने आये हैं. इनमें लगभग 125 प्रामाणिक तौर पर उनकी रचना हैं। \n\nराजिया कृपाराम का नौकर था. उसने कवि कृपाराम की अच्छी सेवा की थी. उसकी सेवा से प्रसन्न होकर कवि ने उससे कहा कि मैं तेरा नाम अमर कर दूंगा. \nऐसा भी प्रसिद्ध है कि राजिया के कोई संतान नहीं थी, जिससे वह उदास रहा करता था उसकी उदास आकृति देखकर कृपाराम ने उसकी उदासी का कारण पूछा. \nतब राजिया ने कहा \"मेरे कोई संतान नहीं हैं और संतान के आभाव में मेरा वंश आगे नहीं चलेगा और मेरा नाम ही संसार से लुप्त हो जाएगा.\"\nइस पर कवि ने उससे कहा- \n'तू चिंता मत कर तेरा नाम लुप्त नहीं होगा, \nमैं तेरा नाम अमर कर दूंगा. \n\nफिर कवि कृपा राम ने नीति के दोहों की रचना की और उनके द्वारा उन्होंने रजिया का नाम सचमुच अमर कर दिया है. इन दोहों की रचना कवि ने रजिया को सम्बोधित करते हुए की. प्रत्येक दोहे के अंत में 'राजिया' (हे राजिया ) सम्बोधन आता है। ये दोहे भी राजिया के दोहे या राजिया रे सौरठे नाम से ही प्रसिद्ध हुए. \nकिसी कवि ने अपने नाम की बजाय अपने सेवक का नाम प्रतिष्ठित करने के लिए कृति रची हो, इसकी केवल यही मिसाल है।\n", "id": "473224", "title": "कृपाराम बारहठ"}
{"url": "https://hi.wikipedia.org/wiki?curid=473225", "text": "फीड्रिक आगस्ट केकुले\n\nफीड्रिक आगस्ट केकुले (जर्मन: Friedrich August Kekule von Stradonitz ; जर्मन उच्चारण : [ˈfriːdrɪç ˈaʊɡʊst ˈkekuːle fɔn ʃtraˈdoːnɪts] ; 1829-1896 ई.) विख्यात रसायनशास्त्री। सन् १८५० से लेकर मृत्युपर्यन्त वे यूरोप के सबसे महान रसायनशास्त्री रहे। रासायनिक संरचना का सिद्धान्त मुख्यतः उनकी ही देन है। केकुले द्वारा प्रस्तुत बेंज़ीन संरचना संबंधी सिद्धांत कार्बनिक रसायन की महत्वपूर्ण कड़ी थी।\n\nइसका जन्म डार्मस्टैट (Darmstadt) (जर्मनी) में 7 सिंतबर, 1829 ई. को हुआ था। उसका विचार शिल्पी बनने का था, किंतु गीस्सेन (Giessen) में शिल्पकला का अध्ययन करते समय उसका संपर्क तत्कालीन प्रसिद्ध रसायनज्ञ लीविख (Liebig) से हुआ। उन्होंने केकुले की रुचि रसायन के प्रति आकर्षित की। उनकी प्रेरणा पर केकुले पेरिस आया और उसने रेनो, फ्रेमी और बुर्टज़ के व्याख्यान सुने और ज्हेरार (Gerhardt) से उसकी मित्रता हुई। पश्चात्‌ वह स्विट्ज़रलैंड और इंग्लैंड गया और वहाँ के प्रसिद्ध रसायनज्ञों के संपर्क में आया। जर्मनी लौटने पर उसने हाइडलबर्ग में एक छोटी सी प्रयोगशाला स्थापित की। 1858 ई. में घेंट (Ghent) तथा 1865 ई. में बॉन (Bonn) विश्वविद्यालय में रसायन का अध्यापक रहा। 13 जून 1896 ई. को बान में उसकी मृत्यु हुई।\n\nकार्बन की संयोजकता पर फ्रैंकलैंड आदि जो कार्य कर रहे थे, उसमें केकुले ने भी योग दिया। 1858 ई. में कार्बन की चतु:संयोजकता के आधार पर परमाणुओं के संयोजन को समझाने का प्रयत्न इन्होंने किया तथा संवृत और विवृत श्रृंखला के यौगिकों की कल्पना पहली बार प्रस्तुत की। इसी सिलसिले में इन्होंने बेनज़ीन की प्रस्तावना की। यह कार्य इतने महत्व का था कि प्रोफेसर जैप ने, जिन्होंने केकुले की मृत्यु पर लंदन केमिकल सोसायटी में सन्‌ 1897 में भाषण दिया था, कहा कि कार्बनिक रसायन का तीन चौथाई भाग प्रत्यक्ष रूप से, या परोक्ष रूप से, केकुले के बेंज़ीन संरचना संबंधी विचारों और परिकल्पनाओं का ऋणी है। \n\nकेकुले द्वारा प्रस्तुत बेनज़ीन संरचना संबंधी सिद्धांत हमारी सहायता न करता तो कोलतार से संबंध रखनेवाले सहस्रों उपयोगी यौगिकों की संभावना भी नहीं प्रतीत हुई होती।\n\n", "id": "473225", "title": "फीड्रिक आगस्ट केकुले"}
{"url": "https://hi.wikipedia.org/wiki?curid=473227", "text": "मेल्पत्तूर नारायण भट्टतिरि\n\nमेल्पत्तूर नारायण भट्टतिरि (मलयालम : മേല്‍പതതൂര്‍ നാരായണ ഭട്ടതിരി) (1559 –1632) भारतीय गणितज्ञ। वे अच्युत पिषारटि के तृतीय शिष्य थे। वे गणितज्ञ वैयाकरण थे। 'प्रक्रिया सर्वस्वम्' उनकी सबसे महत्वपूर्न कृति है। यह कृति पाणिनि की सूत्रात्मक रीति से व्याख्या करती है। किन्तु उनकी 'नारायणीयम' नामक कृति सबसे प्रसिद्ध है जिसमें गुरुवयुरप्पन (कृष्ण) की स्तुति है। वर्तमान समय में भी इसका गुरुवायूर मन्दिर में पाठ किया जाता है।\n\n", "id": "473227", "title": "मेल्पत्तूर नारायण भट्टतिरि"}
{"url": "https://hi.wikipedia.org/wiki?curid=473266", "text": "पश्तूनवाली\n\nपश्तूनवाली (पश्तो: ) या पख़्तूनवाली दक्षिण एशिया के पश्तून समुदाय (पठान समुदाय) की संस्कृति की अलिखित मर्यादा परम्परा है। इसके कुछ तत्व उत्तर भारत और पाकिस्तान की इज़्ज़त मर्यादा से मिलते-जुलते हैं। इसे 'पश्तूनी तरीक़ा' या 'पठान तरीक़ा' भी कहा जा सकता है। हालांकि पश्तून लोग वर्तमान काल में मुस्लिम हैं, लेकिन पश्तूनवाली की जड़े इस्लाम से बहुत पहले शुरू हुई मानी जाती हैं, यानि यह एक इस्लाम-पूर्व परम्परा है। पश्तूनों की सोहबत में रहने वाले बहुत से ग़ैर-पश्तून लोग भी अक्सर पश्तूनवाली का पालन करते हैं।\n\nपश्तूनवाली मर्यादा के नौ नियम होते हैं:\n\nपश्तूनवली Pashtunwali(: پښتونوالی) (पठानों की आचार संहिता) पश्तूनवली या पख़्तूनवली का मतलब होता है, पख़्तून जीवनशैली। यह एक इस्लाम के आने से पहले की जीवनशैली या मज़हब है। यह परंपरागत जीवनशैली है। यह पख़्तून या पठानों की नैतिकता या आचारसंहिता भी है। इसके मुख्य सिद्धान्त नौ हैं। इनका पालान पख़्यूनों अथवा पठानों द्वारा पिछले 5 हज़ार सालों से किया जा रहा है। इनका इसलाम के साथ कोई मतभेद नहीं है, एव यह सभी इसलाम में शामिल हैं।\nबेशुमार जन्नत की नेमतें पख़्तो के माद्यम से प्ख़्यूनों पर नाज़िल होती हैं:- ग़नी ख़ान (1977) \nपख़्तूनवली का पालन अफ़ग़ानिस्तान, भारत व पाकिस्तान समेत सारी दुनिया के पठानों द्वारा किया जाता है। कुछ ग़ैर पठान लोग भी पठानों के प्र्भाव में आकर पख़्तूनवली का पालन कर्ते हैं। यह एक आचार संहिता है जो व्यक्तिगत जीवन के साथ साथ सामाजिक जीवन का भी मार्गदर्शन करती है। पश्तूनवली बहुमत पठानों द्वारा पालन की जाने वाली आचार संहिता है। \nयह कहने में कोई हर्ज़ नहीं है कि पठान जब तक पख़्तूनवली का पालन करते रहे तब तक उन्होने दुनिया पर राज किया व कभी भी किसी से पराजित नहीं हुए। भारत में जब उन्होने पख़्तूनवली का पालन करना बन्द कर दिया तब वे जाट मराठों, मुग़लो अंग्रेज़ों सभी से पराजित होते गये, ज़लील हुए, व मुफ़लिसी ने उन्हें आ घेरा। \nपहले बताया जा चुका है कि पख़्तून बनी इस्राएल से हैं। यह ख़ुदा की चुनी हुई क़ौम है। पख़्तूनवली के सिद्धान्त मुसा अलैहिस्सलाम की तौरात पर ही आधारित हैं। इसमें वह अहद शामिल है जो ख़ुदा ने बनी इस्राएल से बांधा था। जब बनी इस्राएल अपना वादा पूरा करेंगे तो ख़ुदा भी अपना वादा पूरा करेगा जो उसने बनी इस्राएल से किया था। जैसा कि क़ुरान शरीफ़ में भी आया है कि ऐ बनी इस्राएल तुम अपना वह वादा पूरा करो जो तुमने मुझ से किया था, ताकि मैं अपना वह वादा पूरा करूं जो मैंने तुम से किया था। () \nपख़्तूनों ने अपना पांच हज़ार साल के इतिहास का भी रेकार्ड सुरक्षित रखा हुआ है। पख़्तूनवली आत्म सम्मान, आज़ादी, न्याय, मेहमाननवाज़ी, प्यार, माफ़ कर देना, बदला लेना, सहनशीलता आदि को बढ़ावा देने वाली आचार संहिता है। यह सब कुछ सबके लिये है, जिसमें अजनबी व परदेसी भी शामिल हैं चाहे उनकी जाति, धर्म, विश्वास, राष्ट्रीयता कुछ भी हो। पश्तूनवली का पालन करना वा इसकी हिफ़ाज़त करना हर एक पठान की व्यक्तिगत ज़िम्मेदारी है। \nमुख्य सिद्धान्त\nपख़्तूनवली के कुछ मुख्य सिद्धान्त इस प्रकार हैं।\n1. मेलमेस्तियाMelmastia (मेहमाननवाज़ी) – दया, मेहरबानी व मेहमाननवाज़ी सभी परदेसियों व अजनबियों पर दिखाया जाना। इसमें धर्म, जाति, मूलवंश राष्ट्रीयता आदि के आधार पर कोई भेदभाव ना करना। यह सब बग़ैर किसी इनाम या बदले में कुछ मिलेगा ऐसी उम्मीद के किया जाना चाहिये। पशूनों की मेहमान नवाज़ी दुनिया भर में मशहूर है। \n2. नानावाताई:- Nanawatai (asylum) – अगर कोई अपने दुश्मनों से बचाने के लिये मदद व संरक्षण मांगे तो उन्हें संरक्षण दिया जाना चाहिये। हर क़ीमत पर उन्हें संरक्षण दिया जाता है। उन लोगों को भी जो क़ानून से भाग रहे हों उस समय तख़ संरक्षण दिया जाना चाहिये जब तक कि वस्तुस्थिति साफ़ नहीं हो जाती। जब पराजित पक्ष विजेता के पास जाता है, तब भी उन्हें संरक्षण दिया जाता है। कई मामलों में आत्म समर्पण करके अपने दुशमन के ही घर में शरण ली जाती है।\n3. बदल (इंसाफ़, justice) – ख़ून के बदले ख़ून, आंख के बदले आंख, दांत के बदले दांत्। ऐसा पतीत होता है कि यह माफ़ कर देने, दया करने के सिद्धान्त के विपरीत है। लेकिन ऐसा समझ कम होने के कारण ग़लत फ़हमियां पैदा होती हैं। माफ़ी के लिये ज़रूरी है, कि ग़लती करने वाला आफ़ी मांगे। बगैर मांगे कैसी माफ़ी? यह सभी प्रकार के गुनाहों व अपराधों पर लागू है। चाहे ग़लत काम कल किया गया था, चाहे एक हज़ार साल पहले किया गया हो। अगर ग़लती करने वाला ज़िन्दा ना हो तो उसके नज़दीकी ख़ून के रिश्ते वाले से बदला लिया जाएगा। \n4. तूरेह Tureh (बहादुरी, bravery) –एक पठान ने अपनी ज़मीन, संपत्ती, परिवार स्त्रियां आदि की हिफ़ाज़त बहादुरी से लड़ाई लड़ कर करनी चाहिये। यह पश्तून स्त्री पुरुष दोनों ही की ज़िम्मेदारी है। इसके लिये उसने मौत को भी यदि गले लगाने की ज़रूरत पड़े तो मौत को गले लगा लेना चाहिये। \n5. सबात Sabat (वफ़ादारी, loyalty) –हर एक ने अपने परिवार, दोस्तों, क़बीले, आदि के प्रति वफ़ादार होना चाहिये। सबात या वफ़ादारी बेहद ज़रूरी है व एक पठान कभी भी बेवफ़ा नहीं हो सकता। \n6. ईमानदारी Imandari (righteousness) – एक पख़्तून ने हमेशा अच्छी बातें सोचना चाहिये, अच्छी बातें बोलना चाहिये, अच्छे काम करना चाहिये। पख़्तून ने सभी चेएज़ों का सम्मान करना चाहिये जिसमें लोग, जानवर व प्र्यावरण भी शामिल है। इनको नष्ट करना पख़्तूनवली के ख़िलाफ़ है।\n7. इस्तेक़ामत Isteqamat – ख़ुदा पर विश्वास करना। पश्तो में जिसे ख़ुदा, अरबी में अल्लाह व हिन्दी में व्हगवान कहा जाता है। इसी को अंग्रेज़ी में ग़ाड कहते हैं। ऐसा विश्वास करना कि ख़ुदा एक है, उसी ने सारी दुनिया की सभी चीज़ें बनाई हैं। यह यहां हज़ार साल पुराना पख़्तूनवली का सिद्धान्त इसलाम के तौहीद के समकक्ष है।\n8. ग़ैरत:- Ghayrat (self honour or dignity) – पख़्तून ने हमेशा अपना मानवीय गरिमा बनाये व बचाये रखना चाहिये। पख़्तून समाज में गरिमा बहुत महत्वपूर्ण है। उन्होने अपनी व अन्य लोगों की भी गरिमा को बनाये व बचाये रखना चाहिये। उन्होने ख़ुद अपना भी सम्मान करना चाहिये व दूसरों का भी सम्मान करना चाहिये नमूस (औरतों का सम्मान) Namus (Honor of women) – एक पठान ने पठान स्त्रियों व लड़कियों के सम्मान की रक्षा हर क़ीमत पर करनी चाहिये। \nअन्य महत्वपूर्ण सिद्धान्त:- \n आज़ादी:- शारीरिक, मानसिक, धार्मिक रूहानी, राजनीतिक व आर्थिक आज़ादी, उस समय तक जब तक कि यह दूसरों को नुकसान ना पहुंचाने लगे। \n न्याय व माफ़ करना:- अगर कोई जानबूझ कर गलत काम करे व आपने अगर न्याय की मांग नहीं की ना ही गलती करने वाले ने माफ़ी मांगी तो ख़ून के बदले ख़ून आंख के बदले आंख दान्त के बदले दान्त के अनुसार बदला जब तक ना लिया जाये, पठान पर यह एक क़र्ज़ा रहता है। यहां तक कि यह उस पर एक बन्धन है कि उसे ऐसा करना ही होगा। चाहे वह पठान स्त्री हो या पठान पुरुष्। \n वादे पूरे करना:- एक असली पठान कभी भी अपने वादे से मुकरेगा नहीं।\n एकता व बराबरी:- चाहे वे कोई भी भाषा बोलते हों, चाहे किसी भी क़बीले के हों, चाहे ग़रीब हों या अमीर, चाहे कितना ही रुपया उनके पास हो, पख़्तूनवली सारी दुनिया के पख़्तूनों या पठानों को एक सूत्र बें बांधती है। हर इन्सान बराबर है, यह पश्तूनवली का मूल सिद्धान्त था।\n सुने जाने का अधिकार:- चाहे वे कोई भी भाषा बोलते हों, चाहे किसी भी क़बीले के हों, चाहे ग़रीब हों या अमीर, चाहे कितना ही रुपया उनके पास हो हर एक को यह अधिकार प्राप्त है कि उसकी बात समाज में व जिर्गा में सुनी जाये। \n परिवार व विश्वास:- यह मानना कि हर एक पख़्तून स्त्री व पुरुष अन्य पख़्तूनों का भाई व बहन है, चाहे पख़्तून 1 हज़ार क़बीलों में ही बंटे क्यों ना हों। पख़्तून एक परिवार है, उन्भें अन्य पख़्तून परिवारों के स्त्रियों, बेटियों, ब्ड़े बुज़ुर्गों, माता- पिता, बेटों, व पतियों का ख़्याल रखना चाहिये। \n सहयोग:- ग़रीब व कमज़ोरों की मदद की जानी चाहिये वह भी इस प्रकार से कि किसी को मालूम भी ना पड़े। \n इल्म या ज्ञान प्राप्त करना:- पख़्तून ने ज़िन्दगी, इतिहास, विज्ञान, सभ्यता संस्कृति आदि के बारे में लगातार अपना ज्ञान बढ़ाते रहने की कोशिश करते रहना चाहिये। पख़्तून ने अपना दिमाग़ हमेशा नये विचारों के लिये खुला रखना चाहिये। \n बुराई के ख़िलाफ़ लड़ो:- अच्छाई व बुराई के बीच एक लगातार जंग जारी है, पख़्तून ने जहां कहीं भी वह बुराई देखे तो उसके ख़िलाफ़ लड़ना चाहिये। यह उसका फ़र्ज़ है। हेवाद:- Hewad (nation) –पख़्तून ने अपने पख़्तून देश से प्यार करना चाहिये। इसे सुधारने व मुक़म्मल बनाने की कोशिश करते रहना चाहिये। पख़्तून सभ्यता व संस्कृति की रक्षा करना चाहिये। किसी भी प्रकार के विदेशी हमले की स्थिति में पख़्तून ने अपने देश पख़्तूनख़्वा की हिफ़ाज़त करना चाहिये। देश की हिफ़ाज़त से तात्पर्य सभ्यता संस्कृति, परंपराएं, जीवन मूल्य आदि की हिफ़ाज़त करने से है। \n दोद पासबानी:- पख़्तून पर यह बंधनकारी है कि वह पख़्तून सभ्यता व सस्कृति की हिफ़ाज़त करे। पश्तूनवली यह सलाह देती है कि इसको सफलतापूर्वक कर्ने के लिये पख़्तून ने पश्तो ज़बान कभी नहीं छोड़ना चाहिये। पश्तो पख़्तून सभ्यता व संस्कृति को बचाने का मुख्य स्रोत है।\n\n", "id": "473266", "title": "पश्तूनवाली"}
{"url": "https://hi.wikipedia.org/wiki?curid=473273", "text": "हांगझोऊ\n\nहांगझोऊ () जनवादी गणराज्य चीन के पूर्वी भाग में स्थित झेजियांग प्रांत की राजधानी और सबसे बड़ा शहर है। यह चीन की प्रशासन प्रणाली के अनुसार एक उपप्रांतीय शहर (प्रीफ़ेक्चर, दिजी) का दर्जा रखता है। सन् २०१० की जनगणना में इसकी आबादी ८७,००,४०० अनुमानित की गई थी। सन् २००३ की जनगणना में हांगझोऊ नगर पालिका क्षेत्र में ४२.२७ लाख लोग रहते थे जिनमें से १९.१ लाख केन्द्रीय हांगझोऊ के छह शहरी ज़िलों में निवास कर रहे थे। हांगझोऊ यांग्त्से नदी की डेल्टा (नदीमुख) का एक मुख्य शहर है और शंघाई से १८० किलोमीटर दक्षिण-पश्चिम में हांगझोऊ खाड़ी पर स्थित है। यह पिछले १००० वर्षों से एक महत्वपूर्ण और विकसित नगर रहा है। हांगझोऊ अपनी प्राकृतिक सुन्दरता के लिए जाना जाता है और इसकी पश्चिमी झील एक मशहूर पर्यटक स्थल है।\n\nऔपचारिक रूप से हांगझोउ को आर्द्र अर्ध-कटिबन्धीय जलवायु क्षेत्र माना जाता है। गर्मियाँ लम्बी, बहुत गर्म और नम होती हैं। जुलाई का औसत तापमान २८.४ °सेंटीग्रेड है। जनवरी में औसत तापमान ४.३ °सेंटीग्रेड होता है। यहाँ अधिकतर बारिश मई के महीने में होने वाले पूर्वी एशियाई मोनसून में होती है और कभी-कभी तूफ़ानी बारिश भी गिरती है। सर्दियों में कभी-कभार बर्फ़ गिर जाती है।\n\nहांगझोऊ के लोग वू चीनी की एक उपभाषा बोलते हैं। यह शहर अपनी लोंगजिंग नामक एक सब्ज़ चाय (हरी चाय) के लिए प्रसिद्ध है।\n\n", "id": "473273", "title": "हांगझोऊ"}
{"url": "https://hi.wikipedia.org/wiki?curid=473283", "text": "लौहचुम्बकत्व\n\nलौहचुंबकत्व (Ferromagnetism) (फेरीचुंबकत्व को मिलाकर) ही वह मूलभूत तरीका है जिससे कुछ पदार्थ (जैसे लोहा) स्थायी चुम्बक बनाते हैं या दूसरे चुम्बकों की ओर आकृष्ट होते हैं। वैसे प्रतिचुम्बकीय (डायामैग्नेटिक) और अनुचुम्बकीय (पैरामैग्नेटिक) पदार्थ भी चुम्बकीय क्षेत्र में आकर्षित या प्रतिकर्षित होते हैं किन्तु इन पर लगने वाला बल इतना कम होता है कि उसे प्रयोगशालाओं के अत्यन्त सुग्राही (सेंस्टिव) उपकरणों द्वारा ही पता लगाया जा सकता है। प्रतिचुम्बकीय और अनुचुम्बकीय पदार्थ स्थायी चुम्बकत्व नहीं दे सकते।\n\nकुछ ही पदार्थ लौहचुम्बकत्व का गुण प्रदर्शित करते हैं जिनमें से मुख्य हैं - लोहा, निकल, कोबाल्ट तथा इनकी मिश्रधातुएँ, कुछ रेअर-अर्थ धातुएँ, तथा कुछ सहज रूप में प्राप्त खनिज (जैसे लोडस्टोन / lodestone) आदि।\n\nउद्योग एवं आधुनिक प्रौद्योगिकी में लौहचुमबकत्व का बहुत महत्व है। लौहचुम्बकत्व ही अनेकों (लगभग सभी) विद्युत और विद्युतयांत्रिक युक्तियों का आधार है। विद्युतचुम्बक (electromagnets), विद्युत मोटर, विद्युत जनित्र (generators), ट्रांसफॉर्मर, टेप रिकॉर्डर, हार्ड डिस्क आदि सभी का आधार विद्युतचुम्बकीय पदार्थ ही हैं।\n\nलौहचुम्बकीय (तथा फेरीचुम्बकीय) पदार्थों का बी-एच वक्र (B-H Curve) एक सीधी रेखा नहीं होती बल्कि एक अरैखिक वक्र होता है जिसकी प्रवणता (स्लोप) चुम्बकीय फ्लक्स के अनुसार अलग-अलग होती है। इसके अलावा इनकी बी-एच वक्र में हिस्टेरिसिस होती है जिसके बिना ये स्थायी चुम्बकत्व का गुण प्रदर्शित नहीं कर सकते थे। इसके अलावा लौहचुम्बकीय पदार्थ एक और विशेष गुण प्रदर्शित करते हैं - उनका ताप एक निश्चित ताप के उपर ले जाने पर उनका लौहचुम्बकीय गुण लुप्त हो जाता है। इस ताप को क्यूरी ताप कहते हैं। \n\n\n", "id": "473283", "title": "लौहचुम्बकत्व"}
{"url": "https://hi.wikipedia.org/wiki?curid=473284", "text": "रैंगो\n\nरैंगो () २०११ में बनी अमरीकी कंप्यूटर एनिमेटेड पारिवारिक फ़िल्म है जिसका निर्देशन गोर वरबन्स्की द्वारा किया गया है व जॉनी डेप मुख्य भूमिका में है।\n\n\n", "id": "473284", "title": "रैंगो"}
{"url": "https://hi.wikipedia.org/wiki?curid=473289", "text": "शिजियाझुआंग\n\nthumb|230px|शिजियाझुआंग के कुछ नज़ारे\nशिजियाझुआंग () जनवादी गणराज्य चीन के उत्तरी भाग में स्थित हेबेई प्रांत की राजधानी और सबसे बड़ा शहर है। यह चीन की प्रशासन प्रणाली के अनुसार एक उपप्रांतीय शहर (प्रीफ़ेक्चर, दिजी) का दर्जा रखता है और चीन की राजधानी बीजिंग से २८० किमी दक्षिण पर स्थित है। सन् २०१० की जनगणना में इसकी आबादी १,०१,६३,७८८ अनुमानित की गई थी, जिमें से २६,०४,९३० शहरी इलाक़ों में, ३८,३३,६०६ नगर पालिका के क्षेत्र में और अन्य आसपास के देहाती इलाक़ों में रहते थे। शिजियाझुआंग में नया औद्योगीकरण बहुत हुआ है और इसके अलावा इस शहर का कोई ख़ास सांस्कृतिक महत्व नहीं है। बीजिंग से नज़दीकी की वजह से यहाँ चीनी फ़ौज की बड़ी छावनी है जो ज़रुरत पड़ने पर राष्ट्रीय राजधानी की रक्षा करने के लिए तैयार है। यहाँ कुछ सैन्य विश्वविद्यालय और कॉलेज भी हैं। भारत से द्वितीय चीन-जापान युद्ध के दौरान चीन भेजे गए डॉक्टर द्वारकानाथ कोटणीस की समाधि शिजियाझुआंग शहर में स्थित है। कुछ स्रोतों के अनुसार यह शहर कुछ रेलवे मार्गों के पास होने की वजह से ही १०० साल में एक गाँव से एक शहर बन गया है वरना इसमें कोई विशेषता नहीं है।\n\nशिजियाझुआंग में गर्मियों में पूर्व एशियाई मोनसून की बारिशें पड़ती हैं और तापमान ३२ सेंटीग्रेड तक पहुँच जाता है। सर्दियों में साइबेरिया के मौसम के प्रभाव से मौसम शुष्क और बहुत सर्द रहता है। बर्फ़ पड़ती है और तापमान −७ सेंटीग्रेड तक गिर जाता है। बसंत में मंगोलिया की स्तेपी और रेगिस्तान से रेतीले तूफ़ान भी आते हैं।\n\n", "id": "473289", "title": "शिजियाझुआंग"}
{"url": "https://hi.wikipedia.org/wiki?curid=473316", "text": "रोगों की सूची\n\nरोगों की इस सूची में रोगों के मुख्य वर्ग शामिल हैं।\n\n\n1 Dyspepsia डिस्पेपशिया भुखनालगना\n2 Anorexia एनोरेक्शिया भोजनकरनेकीइच्छानाहोन\n3 Acidity एसीडिटी अम्लपितरोग\n4 Constipation कॉस्टीपेशन कब्ज\n5 Flatulence फ्लेटूलेन्स अफारा / आध्यमान /पेटफुलना\n6 Diarrhoea डायरिया पतले दस्त /अतिसार\n7 Sprue स्प्रू संग्रहणी\n8 Dysentery डिसेन्टरी पेचिस\n9 Gas Trouble गैस ट्रबल गैस की तकलीफ\n10 Colic Pain कालीकपेन पेट का दर्द\n10 Stomatits स्टोमेटेटिस मुख पाक /मुखकेछाले\n12 Piles पाइल्स अर्श या बवासीर\n13 Jaundice जान्डीस पीलिया\n\n1. Laryngitis - स्वरयंत्र की शोथ (सुजन)\n2. Cough - खांसी\n3. Cold [ Coryza] - जुखाम (सर्दी)\n4. Pneumonia - न्योमोनिया (फेफड़े की शोथ)\n5. Pleurisy - प्लूरिसी (पसली का दर्द)\n6. Asthma - अस्थमा (दमा)\n\n1. Foreigan Body in Eye - आँखो में कुछ पड जाना\n2. Conjunctivitis - आँख दूखना\n3. Blepharitis - पपोटो की सूजन\n4. Stye - गुहेरी\n5. Trachoma -\n\nोना\n\n1. Stomatitis - मुख में सूजन व छाले\n2. Uvula - यूवला, गल शुण्डिका, काकलक का गिरना\n3. Pharyngitis - फैरिंजाइटिस, कंठशोथ, गले का दर्द\n4. Tonsillitis - गलतुण्डिका शोथ\n5. Phyorrhoea (पायोरिया) - मसूडो में पीप पड़ जाना\n6. Laryngitis (लैरिंगजाइ‍टिस) - स्वर यंत्र शोथ\n7. Hoarsness - स्वर मंग, आवाज बैठ जाना\n8. Toothache (टूथ एच) - दाँत का दर्द\n9. Scurvy (स्कर्वी) - मसूडो से रक्त आना\n10. Quinsy (क्विन्सी) - गलें में फोडा हो जाना\n11. Acute Glossitis (एक्यूट ग्लोसाइटिस) - जीभ की नवीन शोथ\n\n1. Typhoid Fever bmvmn - टाइफाटड फीव1र\n2. Malaria - मलेरिया बुखार\n3. Puerperal Fever (प्यूरपेरल फीवर) - प्रस्तुत ज्वर\n4. Influenza Fever - एन्फ्लुएन्जा ज्वर\n5. Viral Fever - वायरल फीवर\n6. Ratbite Fever - रैटबाइट फीवर (चूहा काटे का ज्वर)\n7. Scarlet Fever - स्कारलेट फीवर\n\n1. Leprosy - लेप्रोसी - कुष्ठ रोग (कोढ़)\n2. Small Pox - स्माल पाक्स - चेचक, शीतला\n3. Measles - मीजल्स - खसरा, छोटी माता\n4. Erythema - एरीथेमा - चर्म का बहुत लाल हो जाना\n5. Urticaria - अर्टिकेरिया - शीतपित, पित्ती उछलना\n6. Ring Worm - रिंगवर्म - दाद, दादू\n7. Prickly Heat - प्रिक्लीहाट - गर्मी के दाने\n8. Acne - कील मुहासे\n9. Eczema - एक्जिमा - पाया, छाजन\n10. Pruritis - प्रूराईटिस - सूखी खूजली\n11. Itch - Scabies - स्केबीज - छूतवाली खूजली\n12. Psoriasis - सोरायसिस -चम्बल\n13. Leucoderma - ल्यूकोडर्मा - सफेद दाग, सफेद कोढ\n14. Ulcers Wounds - अलसर वाऊण्डस - घाव, जख्म, व्रण\n15. Varicose Ulcers - वैरिकोस अल्सर - पिंडली की शिराओं का फूल जाना और उनमें घाव हो जाना\n16. Carbuncle कारबंकल - प्रमेह पीडिका, पृष्णव्रण, राजफोडा\n17. Boils (बायलस), Furunculous - फुरन्कुलोसिस - फोडा, फुन्सी, दुम्बल, बालतोड\n18. Lupus Vulgaris - ल्यूपस वरगेरिस - लाल खुरदाने दाने निकलना\n19. Burns and Scalds - बर्न एण्ड स्केलडस - आग से जलना\n20. Corns - गटटे्, कोर्न्स, आटन, गोरखूल\n21. Allergic Reactions - एलर्जी रियेक्शन - एलर्जी विकार और कष्ट\n\n1. A. I. D. S. [HIV] - एडस (एच . आई. वी.)\n2. Gonorrhea - गोनोरिया (सुजाक)\n3. Night Emission - नाईट इमिशन - स्वप्न दोष\n4. Spermatorrhoea - वीर्य प्रमेह\n5. Premature Ejaculation - शीघ्र पतन\n6. Excess and Incomplete Sex Desire - (अधिक और अपूर्ण कामइच्‍छा)\n7. Masturbation - मस्ट वेशन - हस्तमैथून\n8. Hydrocele - हाइड्रोसील\n9. Orchitis - अण्डकोसो की शोथ\n10. Urethritis - मुत्र प्रणाली प्रदाह\n11. Pain in Testicles - वृण्णों में दर्द\n12. Impotency - नपुन्सकता\n13. Syphilis - (सिफलिस) उपदंश\n\n1. Pruritis Vulvae - योनि की खुजली\n2. अनार्तव (Amenorrhoea) - मासिक धर्म बन्द हो जाना\n3. कष्टार्तव (Dysmenorrhoa) - मासिक धर्म कष्ट से आना\n4. अत्यार्तव (Menorrhagia) - मासिक धर्म बहुत अधिक आना\n5. अतिकालार्तव (Metrorrhagia) - रक्त प्रदत\n6. योनिशोथ (Vaginitis, Vulvitis) - योनि शोथ\n7. Vaginismus - योनि की ऐठन/ योनि संकोच\n8. श्वेत प्रदर (Leucorrhoea)\n9. Metrits - गर्भाशय पेशी शोथ\n10. Wound in Vagina योनि के घाव\n11. Vomiting of Pregnancy - गर्भवती की कै\n12. Bleeding in Pregnancy - गर्भवती का रक्तस्त्राव\n13. Weakness in Pregnancy - गर्भवती की शारीरिक कमजोरी\n14. Pregnancy Diagnosis - गर्भ परीक्षा\n15. Fake Pregnancy - झूठा गर्भ\n16. परिवार नियोजन, बर्थ कण्ट्रोल\n17. स्त्रीयों में कामवासना की अधिकता\n18. स्त्रीयों में कामवासना ना होना\n19. गर्भवती की कब्ज\n20. बच्चा जनने के बाद का दर्द\n21. Pain in Uterus - गर्भाशय में दर्द\n22. Mastitis, Mammary Abacess - स्तन शोध स्तन में फोडा हो जाना\n23. Nipples Cracked - स्तनों की चूची के घाव\n24. Breast Engorgement [Galactorrhoea ] - स्तनों में दूध की वृद्धि\n25. Decrease in Milk, Secretion or Suppression of Lactation - स्तनों में दूध की कमी\n26. Retention or Freezing of Milk - दूध रूक या जम जाना\n27. Milk of Fever - दूध का ज्वर\n28. Enlargement of the Breast - स्तनों का बड़ा हो जाना\n29. स्तनों का ढीला हो जाना\n30. झांई (Freckles)\n31. बाल उग जाना\n\n1. मधुमेह (Diabetes Mellitus) - मूत्र में शक्कर आना\n2. भ्रमि (Vertigo) - चक्कर आना \n3. सिरदर्द (Headache)\n4. अर्धकपारी (Nugrabe) - आधे सिर का दर्द\n5. अधिवृषण वृषणशोथ (Epidiymo-orchitis) - अन्डकोषो में सूजन\n6. घाव और उसकी देखभाल (Wound & Management)\n7. मवाद बनना (Abscess Formation)\n8. टीकाकरण (Vaccination)\n\n1. Shock - शाक (सदमा)\n2. Burns - जलना\n3. Hypothermia - शरीर का तापमान कम हो जाना\n4. Heat Stroke - लू लगना\n5. Frost Bite - हिमदाह\n6. Drowning - पानी में डूबना\n7. Electric Current - बिजली की झटका\n8. Canabis Indica Poisoning - मांग विषाक्तता\n9. Dhatura Poisoning - धतूरा विषाक्तता\n10. Cocaine Poisoning - कोकीन विषाक्तता\n11. Opium Poisoning - अफीम विषाक्तता\n12. Barbiturate Poisoning - बार बिचूरेट विषाक्तता\n13. Arsenic Poisoning - संखिया विषाक्तता\n14. Cynide Poisoning - सायनाइड विषाक्तता\n15. Copper Sulphate Poisoning - नीला थोथा विषाक्तता\n16. Alcohol Introxication - मघपान विषाक्तता\n17. Bee/Basp Stings - मधुमक्खी/दतैया/बर्र का काटना\n18. Scorpion's Venom - बिच्छु का विष\n19. Acute Vomiting - तेज उल्टियां\n20. Dehydration - पानी की कमी\n21. Haematuria - मूत्र में खून आना\n22. Syncope - मूर्छा/बेहोशी\n23. Haemorrhage - रक्तस्त्राव\n24. Anaemia - रक्त की कमी\n25. Filaria - हाथी पॉव\n26. Dengu Fever - अस्थिमंजक ज्वर\n27. Anal Fissure - गुर्दा का फट जाना\n28. Obesity - मोटापा\n29. Bronchial Asthma - श्वास रोग दमा\n30. Bronchitis - श्वास नली की सुजन\n31. Rabies [Hydrophobia] - पागल कुत्ते का काटना\n32. Whooping Cough - काली खाँसी\n33. Cholera - हैजा\n34. Paraiysis - लकवा\n35. Lumbago Pain - कमर दर्द\n36. Depression - हताश हो जाना\n37. Tuberculosis - टी. बी.\n38. Vitamin A & D की कमी से होने वाला रोग - रतौंधी/ रात को दिखाई ना देना।\n39. Vitamin B1 की कमी से होने वाला रोग - नाड़ी शूल\n40. Vitamin B2 की कमी से होने वाला रोग - शरीर की पीड़ा, दुबलापन, नजला एंव थकावट\n41. Vitamin B1 & B12 कमी से होने वाला रोग - स्नायुशूल, सम्पूर्ण शरीर में दर्द, नर्वस सिस्टम की कमजोरी तथा नर्वससिस्टम के रोग।\n42. Vitamin 'C' की कमी से होने वाला रोग - नजला, जुकाम, हरारत, रोग क्षमता की कमी, स्कर्वी रोग, रक्तस्कन्दन की कमी।\n43. Vitamin E की कमी से होने वाला रोग - नपुन्सकता, बाँझपन, रक्त संचार की विकृति\n44. Vitamin 'B' Complex की कमी से होने वाला रोग - भुख ना लगना भोजन करने की इच्छा ना होना भोजन का ना पचना कब्ज मुख में छाले।\n45. Burning in Hands & Feel - हाँथ पैर के तलवों में जलन\n\n\n1. Retention of Urine - मूत्र बंद हो जाना\n2. Enuresis - बिना इच्छा मूत्र निकल जाना\n3. Pain in Urethra - मूत्र मार्ग का दर्द\n4. Burn in Urine - मूत्र में जलन\n5. Haematuria - मूत्र में रक्त आना\n\n1. Indigestion - अर्जीण\n2. Thrush - मुख पकना\n3. Constipation - कब्ज\n4. Diarrhoea Infantile - बच्चों की अतिसार\n5. Cough - खाँसी\n6. Abdomen Colic - पेट का दर्द\n7. Vomiting - बच्चों की \"कैं\"\n8. Ophthalmia Neonatorum - नवजात शिशू के नेत्र दूखना\n9. Intestinal in Worms - पेट के कीड़े\n10. Marasmus - सूखा रोग, मसान रोग, बच्चों का क्षय\n11. Teething - दाँत निकलना\n12. Asthma - बच्चों का अस्थमा\n13. Breeth Holding - श्वास रुकना\n14. Icterous Neonatorum - बच्चों का पांडू रोग\n15. Pemphigus Neonatorum - नवजात शिशू के छाले\n16. बच्चों का बिस्तर में मूत्र निकल जाना\n17. बच्चों का मूत्र बंद हो जाना\n18. Napkin Rash - लंगोंट के ददोड़े\n19. Anemia - रक्त अल्पता\n20. बच्चें का मलेरिया ज्वर\n21. Adenitis - लासिका ग्रेन्थिशोथ\n22. Infantile Pneumonia -बच्चों का न्यूमोनिया\n23. Poliomyelitis - पोलियो माइलाइटिस\n24. बच्चों की बुद्धिहीनता, जड बुद्धि होना\n25. तुतलाना\n26. Infantile Eczema - इन्फेनटाईल एक्जिम\n\n\n", "id": "473316", "title": "रोगों की सूची"}
{"url": "https://hi.wikipedia.org/wiki?curid=473318", "text": "त्वग्वसास्राव\n\nत्वग्वसास्राव (त्वचा वसा स्राव / Seborrhoea) रोग त्वचा की वसा निकालने वाली ग्रंथियों के अतिस्रवण या अतिफलन से उत्पन्न होता है। स्वस्थ शरीर में भी त्वग्वसास्राव होता है, लेकिन रोगी के स्राव का रंग, रूप और गंध और ही होती है। साधारण स्राव सूखकर पपड़ी जैसा, शल्कि प्रधान मल बन जात है। कान का खूँट, उपस्थ प्रदेश का शिश्नमल और नवजात शिशु के शरीर का भ्रूणमल (vernix) त्वग्वसास्राव से ही बनते हैं।\n\nयह रोग यदि तरुणाई के आंरभ में उत्पन्न हुआ तो भरी जवानी में कम होने लगता है। रक्त की कमी, कब्जियत, आमाशय और गर्भाशय के दोष और चिंता के कारण यह रोग हुआ करता है। आर्द्र और उष्ण जलवायु में यह रोग आसानी से पनपता है।\n\nसाधारणतया यह रेग अपने आप कालांतर में ठीक हो जाता है, किंतु इसमें कई प्रकार के मुहाँसे, फुंसियाँ आदि त्वचार्तियों का जन्म होता है। सफाई से रहने और विंटामिनों के प्रयोग से रोग का निवारण होता है।\n\n", "id": "473318", "title": "त्वग्वसास्राव"}
{"url": "https://hi.wikipedia.org/wiki?curid=473331", "text": "यशयाह\n\nयशयाह (लगभग 760 - 701 ई0 पूर्व) बाइबिल के पूर्वार्ध के मुख्य नबियों में सबसे महान्‌। वह राजधानी येरूसलेम के एक प्रभावशाली परिवार के थे। उन्होंने येरूसलेम में ही अपना सारा जीवन बिताया। एक परवर्ती अप्रामाणिक परंपरा के अनुसार आरे से उनका शरीर आरपार काटकर उनको मार डाला गया था।\n\nयशयाह येरूसलेम के मंदिर की पवित्रता तथा ईश्वर की पूजा के औचित्य की चिंता किया करते थे। ईश्वर के आदेश से उन्होंने यहूदियों के उत्तरी राज्य इसराइल तथा दक्षिणी राज्य यूदा, दोनों के विनाश की घोषणा की। दोनों राज्य बाद में क्रमश: नष्ट किए गए - 722 ई0 पू0 में असीरियों द्वारा और 586 ई0पू0 में बाबीलोनियो द्वारा। यशयाह ने इस विनाश को ईश्वर पर यहूदिययों के अविश्वास का दंड माना है। यहूदी लोग विदेशी राष्ट्रों के साथ राजनीतिक संधियों पर भरोसा रखते थे, किंतु यशयाह उनसे कहा करते थे कि ईश्वर पर ही भरोसा रखना चाहिए।\n\nबाइबिल के पूर्वार्ध में जो यशयाह नामक ग्रंथ समिलित है इसके प्रथम 39 अध्याय प्रामाणिक हैं। शेष अध्याय यशयाह की शिष्य परंपरा के एक नबी द्वारा लिखे गए हैं जो 550 ई0पू0 के लगभग बाबुल में प्रवासी यहूदियों के बीच रहते थे। इस अंश में दु:खश् भोगने वाले ईश्वरदास का जो चित्रण किया गया है। वह ईसा का प्रतीक माना जाता है।\n\n\n", "id": "473331", "title": "यशयाह"}
{"url": "https://hi.wikipedia.org/wiki?curid=473333", "text": "यशवंतराव होलकर\n\nयशवंतराव होलकर तुकोजी होलकर का पुत्र था। वह उद्दंड होते हुए भी बड़ा साहसी तथा दक्ष सेनानायक था। तुकोजजी की मृत्यु पर (1797) उत्तराधिकार के प्रश्न पर दौलतराव शिंदे के हस्तक्षेप तथा तज्जनित युद्ध में यशवंतराव के ज्येष्ठ भ्राता मल्हरराव के वध (1797) के कारण, प्रतिशोध की भावना से प्रेरित हो यशवंतराव ने शिंदे के राज्य में निरंतर लूट-मार आरंभ कर दी। अहिल्या बाई का संचित कोष हाथ आ जाने से (18000 ई) उसकी शक्ति और भी बढ़ गई। 1802 में उसने पेशवा तथा शिंदे को सम्मिलित सेना को पूर्णतया पराजित किया जिससे पेशवा ने बसई भागकर अंग्रेजों से संधि की (31 दिसम्बर 1802)। फलस्वरूप द्वितीय आंग्ल-मराठा युद्ध छिड़ गया। शिंदे से वैमनस्य के कारण मराठासंघ छोड़ने में यशवंतराव ने बड़ी गलती की क्योंकि भोंसले तथा शिंदे क पराजय के बाद, होलकर को अकेले अंग्रेजों से युद्ध करना पड़ा। पहले ता यशवंतराव ने मॉनसन पर विजय पाई (1804), किंतु, फर्रूखाबाद (नवम्बर 17) तथा डीग (दिसंबर 13) में उसकी पराजय हुई। फलस्वरूप उसे अंग्रेजों से संधि स्थापित करनी पड़ी (24 दिसबंर, 1805) अंत में, पूर्ण विक्षिप्तावस्था में, तीस वर्ष की आयु में उसकी मृत्यु हो गई (28 अक्टूबर 1811)।\n\nएक ऐसा भारतीय शासक जिसने अकेले दम पर अंग्रेजों को नाकों चने चबाने पर मजबूर कर दिया था। इकलौता ऐसा शासक, जिसका खौफ अंग्रेजों में साफ-साफ दिखता था। एकमात्र ऐसा शासक जिसके साथ अंग्रेज हर हाल में बिना शर्त समझौता करने को तैयार थे। एक ऐसा शासक, जिसे अपनों ने ही बार-बार धोखा दिया, फिर भी जंग के मैदान में कभी हिम्मत नहीं हारी।\n\nइतना महान था वो भारतीय शासक, फिर भी इतिहास के पन्नों में वो कहीं खोया हुआ है। उसके बारे में आज भी बहुत लोगों को जानकारी नहीं है। उसका नाम आज भी लोगों के लिए अनजान है। उस महान शासक का नाम है - यशवंतराव होलकर। यह उस महान वीरयोद्धा का नाम है, जिसकी तुलना विख्यात इतिहास शास्त्री एन एस इनामदार ने 'नेपोलियन' से की है। \n\nपश्चिम मध्यप्रदेश की मालवा रियासत के महाराज यशवंतराव होलकर का भारत की आजादी के लिए किया गया योगदान महाराणा प्रताप और झांसी की रानी लक्ष्मीबाई से कहीं कम नहीं है। यशवतंराव होलकर का जन्म 1776 ई. में हुआ। इनके पिता थे - तुकोजीराव होलकर। होलकर साम्राज्य के बढ़ते प्रभाव के कारण ग्वालियर के शासक दौलतराव सिंधिया ने यशवंतराव के बड़े भाई मल्हारराव को मौत की नींद सुला दिया।\n\nइस घटना ने यशवंतराव को पूरी तरह से तोड़ दिया था। उनका अपनों पर से विश्वास उठ गया। इसके बाद उन्होंने खुद को मजबूत करना शुरू कर दिया। ये अपने काम में काफी होशियार और बहादुर थे। इसका अंदाजा इसी से लगाया जा सकता है कि 1802 ई. में इन्होंने पुणे के पेशवा बाजीराव द्वितीय व सिंधिया की मिलीजुली सेना को मात दी और इंदौर वापस आ गए।\n\nइस दौरान अंग्रेज भारत में तेजी से अपने पांव पसार रहे थे। यशवंत राव के सामने एक नई चुनौती सामने आ चुकी थी। भारत को अंग्रेजों के चंगुल से आजाद कराना। इसके लिए उन्हें अन्य भारतीय शासकों की सहायता की जरूरत थी। वे अंग्रेजों के बढ़ते साम्राज्य को रोक देना चाहते थे। इसके लिए उन्होंने नागपुर के भोंसले और ग्वालियर के सिंधिया से एकबार फिर हाथ मिलाया और अंग्रेजों को खदेड़ने की ठानी। लेकिन पुरानी दुश्मनी के कारण भोंसले और सिंधिया ने उन्हें फिर धोखा दिया और यशवंतराव एक बार फिर अकेले पड़ गए।\n\nउन्होंने अन्य शासकों से एकबार फिर एकजुट होकर अंग्रेजों के खिलाफ लड़ने का आग्रह किया, लेकिन किसी ने उनकी बात नहीं मानी। इसके बाद उन्होंने अकेले दम पर अंग्रेजों को छठी का दूध याद दिलाने की ठानी। 8 जून 1804 ई. को उन्होंने अंग्रेजों की सेना को धूल चटाई। फिर 8 जुलाई 1804 ई. में कोटा से उन्होंने अंग्रेजों को खदेड़ दिया।\n\n11 सितंबर 1804 ई. को अंग्रेज जनरल वेलेस्ले ने लॉर्ड ल्युक को लिखा कि यदि यशवंतराव पर जल्दी काबू नहीं पाया गया तो वे अन्य शासकों के साथ मिलकर अंग्रेजों को भारत से खदेड़ देंगे। इसी मद्देनजर नवंबर, 1804 ई. में अंग्रेजों ने दिग पर हमला कर दिया। इस युद्ध में भरतपुर के महाराज रंजित सिंह के साथ मिलकर उन्होंने अंग्रेजों को उनकी नानी याद दिलाई। यही नहीं इतिहास के मुताबिक उन्होंने 300 अंग्रेजों की नाक ही काट डाली थी।\n\nअचानक रंजित सिंह ने भी यशवंतराव का साथ छोड़ दिया और अंग्रजों से हाथ मिला लिया। इसके बाद सिंधिया ने यशवंतराव की बहादुरी देखते हुए उनसे हाथ मिलाया। अंग्रेजों की चिंता बढ़ गई। लॉर्ड ल्युक ने लिखा कि यशवंतराव की सेना अंग्रेजों को मारने में बहुत आनंद लेती है। इसके बाद अंग्रेजों ने यह फैसला किया कि यशवंतराव के साथ संधि से ही बात संभल सकती है। इसलिए उनके साथ बिना शर्त संधि की जाए। उन्हें जो चाहिए, दे दिया जाए। उनका जितना साम्राज्य है, सब लौटा दिया जाए। इसके बावजूद यशवंतराव ने संधि से इंकार कर दिया।\n\nवे सभी शासकों को एकजुट करने में जुटे हुए थे। अंत में जब उन्हें सफलता नहीं मिली तो उन्होंने दूसरी चाल से अंग्रेजों को मात देने की सोची। इस मद्देनजर उन्होंने 1805 ई. में अंग्रेजों के साथ संधि कर ली। अंग्रेजों ने उन्हें स्वतंत्र शासक माना और उनके सारे क्षेत्र लौटा दिए। इसके बाद उन्होंने सिंधिया के साथ मिलकर अंग्रेजों को खदेड़ने का एक और प्लान बनाया। उन्होंने सिंधिया को खत लिखा, लेकिन सिंधिया दगेबाज निकले और वह खत अंग्रेजों को दिखा दिया।\n\nइसके बाद पूरा मामला फिर से बिगड़ गया। यशवंतराव ने हल्ला बोल दिया और अंग्रेजों को अकेले दम पर मात देने की पूरी तैयारी में जुट गए। इसके लिए उन्होंने भानपुर में गोला बारूद का कारखाना खोला। इसबार उन्होंने अंग्रेजों को खदेड़ने की ठान ली थी। इसलिए दिन-रात मेहनत करने में जुट गए थे। लगातार मेहनत करने के कारण उनका स्वास्थ्य भी गिरने लगा। लेकिन उन्होंने इस ओर ध्यान नहीं दिया और 28 अक्टूबर 1811 ई. में सिर्फ 35 साल की उम्र में वे स्वर्ग सिधार गए।\n\nइस तरह से एक महान शासक का अंत हो गया। एक ऐसे शासक का जिसपर अंग्रेज कभी अधिकार नहीं जमा सके। एक ऐसे शासक का जिन्होंने अपनी छोटी उम्र को जंग के मैदान में झोंक दिया। यदि भारतीय शासकों ने उनका साथ दिया होता तो शायद तस्वीर कुछ और होती, लेकिन ऐसा नहीं हुआ और एक महान शासक यशवंतराव होलकर इतिहास के पन्नों में कहीं खो गया और खो गई उनकी बहादुरी, जो आज अनजान बनी हुई है।\n\n\n\n", "id": "473333", "title": "यशवंतराव होलकर"}
{"url": "https://hi.wikipedia.org/wiki?curid=473342", "text": "त्वचा रोगों की सूची\n\n\n", "id": "473342", "title": "त्वचा रोगों की सूची"}
{"url": "https://hi.wikipedia.org/wiki?curid=473370", "text": "अंजनहारी\n\nअंजनहारी या 'बिलनी' या 'गुहेरी' (Sty या Stye स्टाई) रोग आंखों की ऊपरी या निचली परत पर दाने के रूप में हल्के लाल रंग में उभरता है। वैसे तो यह कोई रोग नहीं है किन्तु इस रोग के होने पर रोगी को बहुत परेशानी होती है।\n\nबिलनी रोग संक्रमण के कारण फैलता है। इसमें संक्रमित होने वाले पलकों के बालों मे छोटी सी तेल स्रावक ग्रन्थियां होती है। बिलनी रोग में आँख में खुजली व जलन होती है जो बाद में मवाद भरे दानों का रूप ले लेती है।\n\nबिलनी रोग में उभरे हुए दानों की सिंकाई करनी चाहिए ताकि वह फूट जाए। फूटने के बाद इन्हे गर्म पानी में कपड़ा भिगोकर साफ कर लेना चाहिए।\n\n", "id": "473370", "title": "अंजनहारी"}
{"url": "https://hi.wikipedia.org/wiki?curid=473476", "text": "लिथुआनियाई भाषा\n\nलिथुआनियाई भाषा (\"lietuvių kalba\") लिथुआनिया में बोली जाने वाली इस देश की सबसे प्रमुख भाषा है। यह इस देश की आधिकारिक भाषा भी है और इसे यूरोपीय संघ में भी आधिकारिक भाषा के रूप में मान्यता प्राप्त है। लिथुआनिया में इस भाषा को बोलने वालो की संख्या २९ लाख है और अन्य देशों में लगभग ३ लाख लोग इस भाषा को बोलते हैं। लिथुआनियाई एक बाल्टिक भाषा है, जिसका लातवियाई भाषा से निकट का सम्बन्ध है हालांकि ये भाषाएँ परस्पर सुबोध नहीं हैं। लिथुआनियाई भाषा लातिन लिपि में लिखी जाती है। हिन्द-यूरोपीय भाषा-परिवार की जीवित भाषाओं में से लिथुआनियाई भाषा सर्वाधिक अपरिवर्तनित है, जिसने आद्य-हिन्द-यूरोपीय भाषा परिवार की विशिष्टओं को प्रतिधारित (बनाए) रखा है।\n\nयह भाषा संस्कृत से बहुत मिलती है-\n\n", "id": "473476", "title": "लिथुआनियाई भाषा"}
{"url": "https://hi.wikipedia.org/wiki?curid=473477", "text": "हारबिन\n\nहारबिन () जनवादी गणराज्य चीन के सुदूर पूर्वोत्तरी भाग में स्थित हेइलोंगजियांग प्रांत की राजधानी और सबसे बड़ा शहर है। यह चीन की प्रशासन प्रणाली के अनुसार एक उपप्रांतीय शहर (प्रीफ़ेक्चर, दिजी) का दर्जा रखता है और चीन का दसवा सब से बड़ी आबादी वाला शहर है। सन् २०१० की जनगणना में इसकी कुल आबादी १,०६,३५,९७१ थी जिनमें से ५८,७८,९३९ इसके २६,०४,९३० शहरी इलाक़ों में रह रहे थे। हारबिन पूर्वोत्तरी चीन का सांस्कृतिक, राजनैतिक, आर्थिक और संचार केंद्र है। यह अपनी कड़ी सर्दियों के लिए जाना जाता है और इसे बहुत से लोग 'बर्फ़ीले शहर' की उपाधि देते हैं। रूस की नज़दीकी के कारण इस शहर की इमारतों और संस्कृति पर रूसी प्रभाव नज़र आता है।\n\nऐतिहासिक रूप से यह मान्छु लोगों का क्षेत्र है हालांकि यहाँ हान चीनी बड़ी तादाद में आकर बसने से अब मान्छु एक अल्पसंख्यक समुदाय बनकर रह गए हैं। मान्छु भाषा में 'हारबिन' शब्द का मतलब 'मछली पकड़ने वाले जाल सुखाने की जगह' है।\n\nहारबिन हेइलोंगजियांग प्रांत के दक्षिणी भाग में सोंगहुआ नदी के किनारे स्थित है। यहाँ गर्मियाँ कम देर की होती हैं और तापमान ३९.२ °सेंटीग्रेड तक जा चुका है जबकि सर्दियाँ लम्बी होती हैं और उनमें तापमान −४१.४ °सेंटीग्रेड तक देखा गया है। सभी बड़े चीनी शहरों में हारबिन सबसे ठंडा है।\n\nहारबिन में रूसी प्रभाव बहुत गहरा है। जब मास्को से साइबेरिया में व्लादिवोस्तोक तक का ट्रांस-साइबेरियाई रेलमार्ग तैयार किया गया था तो इसकी एक पटरी हारबिन से गुज़रती थी। यहाँ रूसी साम्राज्य में रूसियों और यहूदियों को बसने का प्रोत्साहन दिया। इस से यहाँ गिरजे और अन्य इमारतें यूरोपी अंदाज़ में बनी हुई मिलती हैं, जिस से कभी-कभी इस शहर को 'चीन का पैरिस' बुलाया जाता है। यहाँ 'दा-लिए-बा' (大列巴) नाम की एक विशेष प्रकार की डबल रोटी मिलती है, जो शब्द डबल रोटी के लिए रूसी भाषा के 'ख़्लेब' (хлеб) शब्द का बिगड़ा रूप है। अत्यंत सर्दी के कारण जाड़ों में यहाँ बर्फ़ की बनी चीज़ें खुली हवा में हफ़्तों-महीनों सलामत रहती हैं। सन् १९८५ से हारबिन में 'अंतर्राष्ट्रीय बर्फ़ शिल्पकला त्यौहार' मनाया जाता है जिसमें कलाकार सख़्त बर्फ़ से मूर्तियाँ और अन्य वस्तुएँ तराशकर रंग-बिरंगी रोशनियों के साथ प्रदर्शित करते हैं।\n\n", "id": "473477", "title": "हारबिन"}
{"url": "https://hi.wikipedia.org/wiki?curid=473483", "text": "बास्क भाषा\n\nबास्क भाषा (\"Euskara\"), उत्तरपूर्वी स्पेन और दक्षिणपश्चिमी फ़्रान्स के मध्य स्थित बास्क देश की भाषा है। बास्क भाषा अन्य यूरोपीय भाषाओं से इस मामले में भिन्न हैं क्योंकि यह हिन्द-यूरोपीय भाषा-परिवार से नहीं है और नाही किसी अन्य ज्ञात भाषा परिवार से और इसलिए यह तथाकथित एकल भाषा परिवार की भाषा है।\n\nइस भाषा को बोलने वालो की कुल संख्या ८ लाख के लगभग है और इसमें से अधिकतर लोग (७ लाख) बास्क क्षेत्र में रहते हैं जिसमें से भी अधिकतर (५ लाख) स्पेन वाले बास्क क्षेत्र में रहते हैं। शेष बास्क भाषी लोग यूरोप, संयुक्त राज्य अमेरिका और आस्ट्रेलिया में रहते हैं।\n\nबास्क भाषा बहुत सी बोलियों में विभाजित है जो एक-दूसरे से बहुत भिन्न हैं। एकीकृत बास्क साहित्य १९६० के दशक में निर्मित किया गया था।\n\n", "id": "473483", "title": "बास्क भाषा"}
{"url": "https://hi.wikipedia.org/wiki?curid=473490", "text": "वोलापूक भाषा\n\nवोलापूक भाषा (\"Volapük\") एक कृत्रिम भाषा है, जिसे १८७९-१८८० में जॉहान मार्टिन स्कैलियेर नामक एक रोमन कैथलिक पादरी ने बाडन, जर्मनी में निर्मित किया था। स्कैलियेर को यह अनुभव हुआ कि ईश्वर ने उसे कहा है कि वह एक अन्तर्राष्ट्रीय भाषा का निर्माण करे। वोलापूक सम्मेलन १८८४ में फ़्रीड्रिकशैफ़न, १८८७ में म्यूनिख और १८८९ में पेरिस में हुआ था। प्रथम दो सम्मेलनों में जर्मन का उपयोग हुआ था और अन्तिम सम्मेलन में केवल वोलापूक का। वर्ष १८८९ में वोलापूक भाषा में या इसके बारे में २८३ क्लब, २५ नियतकालिक पत्रिकाएँ और २५ भाषाओं में ३१६ पाठ्यपुस्तकें उपलब्ध थीं। वर्ष २००० के अनुमाक अनुसार पूरे विश्व में इस भाषा को बोलने वालों की संख्या २०-३० तक है। फ़्रवरी २०१२ की स्थिति तक वोलापूक भाषा विकिपीडिया पर लेखों की संख्या १,१९,००० के लगभग है और यह सैतीसवाँ सबसे बड़ा विकिपीडिया संस्करण है।\n\nवोलापूक भाषा में २७ अक्षर हैं:\n\nआगे बढ़ने का क्रम --->\nस्कैलियेर ने वोलापूक के लिए अंग्रेज़ी से शब्दावली ली थी और कुछ तत्व जर्मन और फ़्रान्सीसी भाषाओं से भी जोड़े थे। बहुत बार धब्दों को पहचान पाना कठिन होता है। उदाहरण के लिए \"\"vol\"\" और \"\"pük\"\" शब्द अंग्रेज़ी के दो शब्दों \"\"world\"\" (विश्व) और \"\"speak\"\" (भाषा) से लिए गए हैं।\n\n", "id": "473490", "title": "वोलापूक भाषा"}
{"url": "https://hi.wikipedia.org/wiki?curid=473497", "text": "वराय भाषा\n\nवराय (Waray) या वराय-वराय(Waray-Waray) या विनारे (Winaray) फ़िलिपीन्ज़ की पाँचवी सर्वधिक बोली जाने वाली भाषा है जो उस देश के सामार द्वीप और बिलिरान द्वीप के समस्त भागों और लेयते द्वीप के पूर्वोत्तरी भाग में बोली जाती है। सिबुआनो भाषा और हिलिगायनोन भाषा के बाद यह तीसरी सबसे अधिक बोली जाने वाली विसाया भाषा है। इसकी लगभग २५ उपभाषाएँ हैं और २०१५ में इसके बोलने वालों की संख्या ३४ लाख अनुमानित की गई थी।\n\n\n", "id": "473497", "title": "वराय भाषा"}
{"url": "https://hi.wikipedia.org/wiki?curid=473500", "text": "ऐना पॉपलवेल\n\nऐना कैथरीन पॉपलवेल (, जन्म १६ दिसम्बर १९८८) एक अंग्रेज़ फ़िल्म अभिनेत्री है। वह \"द क्रॉनिकल्स ऑफ़ नार्निया\" फ़िल्म शृंखला में सुज़ान पेवेंसी का किरदार निभाने के लिए लोकप्रिय है।\n", "id": "473500", "title": "ऐना पॉपलवेल"}
{"url": "https://hi.wikipedia.org/wiki?curid=473526", "text": "संक्रामक रोगों की सूची\n\n\n", "id": "473526", "title": "संक्रामक रोगों की सूची"}
{"url": "https://hi.wikipedia.org/wiki?curid=473527", "text": "द आर्टिस्ट\n\nद आर्टिस्ट (; कलाकार) 2011 की एक फ्रांसीसी/अमेरिकी मूक रोमांस हास्य फ़िल्म है जिसका निर्देशन मिशेल हज़ानविसियस ने किया है और फ़िल्म के प्रमुख सितारे जीन दुजार्दिन और बेरेनीस बेजो हैं। फ़िल्म की कहानी 1927 और 1932 के बीच के हॉलीवुड पर आधारित है जिस समय मूक फ़िल्मों का दौर खत्म हो रहा था और सवाक फ़िल्मों के दौर की शुरुआत हो रही थी। फ़िल्म मूक फ़िल्मों के एक बड़े सितारे और एक उभरती युवा अभिनेत्री के रिश्ते पर आधारित है। गैर-डाईजेटिक साउंडट्रैक को छोड़कर फ़िल्म का अधिकांश मूक है, फ़िल्म को पुराने तरीके के ४:३ के अभिमुखी अनुपात में श्वेत श्याम में बनाया गया है। ८४वें अकादमी पुरस्कारों में इस फ़िल्म ने ५ पुरस्कार जीते हैं जिसमे सर्वश्रेष्ठ फिल्म, सर्वश्रेष्ठ अभिनेता और सर्वश्रेष्ठ निर्देशक का पुरस्कार शामिल है।", "id": "473527", "title": "द आर्टिस्ट"}
{"url": "https://hi.wikipedia.org/wiki?curid=473532", "text": "झेंगझोऊ\n\nझेंगझोऊ () मध्य चीन के हेनान प्रांत की राजधानी और सबसे बड़ा शहर है। यह एक उपप्रांत (प्रीफ़ेक्चर, दिजी) का दर्जा रखने वाला एक नगर है। प्राचीन चीन में यह नगर चीन की राजधानी रहा है। सन् २०१० की जनगणना में इसकी आबादी ८६,२६,५०५ अनुमानित की गई थी जिसमें से ३९,८०,२५० इसके शहरी क्षेत्र में रह रहे थे। अपने लम्बे इतिहास के कारण झेंगझोऊ में बहुत से पुरातन स्थल हैं। शहर से ५० मील दक्षिण-पश्चिम में शाओलिन मंदिर स्थित है जिसे सन् ४९५ ईसवी में भारत से आये बातुओ नामक भिक्षु के लिए निर्मित किया गया था। ५३७ ईसवी में यहाँ बोद्धिधर्म नाम का एक और भारतीय भिक्षु आकर शिक्षा देने लगा और उसने कुंग-फ़ू सिखाई।\n\nझेंगझोऊ में गर्मियों में मौसम गरम और नम होता है। जुलाई में औसत तापमान २७ °सेंटीग्रेड होता है। गर्मियों में बारिशें भी पड़ती हैं। सर्दियों में तापमान शून्य से नीचे गिर जाता है और कभी-कभी बर्फ़ गिरती है। जनवरी का औसत तापमान ०.१ °सेंटीग्रेड रहता है।\n\n", "id": "473532", "title": "झेंगझोऊ"}
{"url": "https://hi.wikipedia.org/wiki?curid=473534", "text": "तंत्रसंग्रह\n\nतंत्रसंग्रह नीलकण्ठ सोमयाजि द्वारा संस्कृत में रचित खगोलशास्त्रीय ग्रंथ है। यह ग्रंथ 1501 ई में पूर्ण हुआ। इसमें 432 श्लोक हैं जो आठ अध्यायों में विभक्त हैं। इस ग्रन्थ में ग्रहों की गति के पारम्परिक मॉडल के स्थान पर परिस्कृत मॉडल प्रस्तुत किया गया है।\n\nइसकी दो टीकाएँ ज्ञात हैं- पहली तंत्रसंग्रहव्याख्या (रचनाकार अज्ञात) तथा युक्तिभाषा (ज्येष्ठदेव द्वारा लगभग १५५० ई में रचित)। तंत्रसंग्रह में नीलकण्ठ सोमयाजि ने बुध और शुक्र ग्रहों की गति का आर्यभट द्वारा प्रस्तुत मॉडल को पुनः सामने रखा। इस ग्रन्थ में दिया हुआ इन दो ग्रहों के केन्द्र का समीकरण १७वीं शताब्दी में केप्लर के पहले तक सबसे शुद्ध मान देता था।\n\nइस ग्रन्थ में आठ अध्याय हैं-\n\n\n", "id": "473534", "title": "तंत्रसंग्रह"}
{"url": "https://hi.wikipedia.org/wiki?curid=473539", "text": "जॉहान मार्टिन स्कैलियेर\n\nजॉहान मार्टिन स्कैलियेर () (१८ जुलाई १८३१ - १६ अगस्त १९१२) एक जर्मन रोमन कैथलिक पादरी थे जिन्होंने वोलापूक नामक कृत्रिम भाषा का निर्माण किया था। उनका आधिकारिक नाम \"मार्टिन स्कैलियेर\" था; जॉहान नाम उन्होंने अपने धर्मपिता के सम्मान में अपने नाम के आगे जोड़ा था।\n\nउनका जन्म ओबेरलौडा (बाडन) में हुआ था। उनके स्वयं के प्रतिवेदन के अनुसार, एक अन्तर्राष्ट्रीय भाषा बनाने का विचार उन्हें अपने एक यजमान (पैरिशनर) के साथ वार्ता के दौरान आया। उनका यह यजमान एक कम-पढ़ालिखा जर्मन किसान था जिसका बेटा अमेरिका चला गया था और वह अपने पुत्र तक अपना पत्र नहीं पहुँचा सकता था क्योंकि अमेरिकी डाक सेवा वाले उस किसान की लिखाई नहीं समझ सकते थे।\n\n", "id": "473539", "title": "जॉहान मार्टिन स्कैलियेर"}
{"url": "https://hi.wikipedia.org/wiki?curid=473542", "text": "84वें अकादमी पुरस्कार\n\n84वें अकादमी पुरस्कार समारोह () में फ़िल्मों के नामांकन व विजेताओं की सूची निम्नलिखित है।\n\n", "id": "473542", "title": "84वें अकादमी पुरस्कार"}
{"url": "https://hi.wikipedia.org/wiki?curid=473549", "text": "ह्यूगो (फ़िल्म)\n\nह्युगो (अंग्रेजी; Hugo) वर्ष २०११ की ब्रिटिश-अमेरिकी-फ्रेंच भाषा की 3डी ऐतिहासिक एवं रोमांच-ड्रामा आधारित फ़िल्म है जिसका निर्देशन एवं निर्माण मार्टिन स्कोर्सेस ने किया तथा लेखक जाॅन लोगन ने पटकथा को मूल लेखक ब्रायन सेल्ज़निक के ग्राफिक उपन्यास द इन्वेन्शन ऑफ ह्युगो कैब्रेट के आधार पर रूपांतरण कराया, यह १९३० के दशक के एक किशोर के बारे में जो पेरिस स्थित गेर मोंटपैर्नैसे के रेलवे स्टेशन पर अकेला रहता था। फ़िल्म के सह-निर्माण में दो अन्य लोग ग्राहम किंग की जीके फ़िल्म्स तथा जाॅनी डेप की इनफिनिटम निहिल भी सम्मिलित हैं, फ़िल्म में कई प्रख्यात अदाकारों को कास्ट किया है जिनमें बेन किंग्सले, सैचा बैराॅन कोहेन, एसा बट्टरफिल्ड, क्लोए ग्रैस माॅरेत्ज़, रे विन्सटन, एमिली माॅर्टिमेर, जुड लाॅ, हेलेन मैक'क्राॅरी एवं क्रिस्टोफर ली शामिल हैं।\n\nमाइकल पिट, मार्टिन स्कोर्सेसे तथा ब्रायन सेल्ज़निक कैमियो भूमिकाओं में।\n\n", "id": "473549", "title": "ह्यूगो (फ़िल्म)"}
{"url": "https://hi.wikipedia.org/wiki?curid=473560", "text": "फीलपाँव\n\nश्लीपद या फीलपाँव या 'हाथीपाँव' (Elephantiasis) के रोगी के पाँव फूलकर हाथी के पाँव के समान मोटे हो जाते हैं। परंतु यह आवश्यक नहीं कि पाँव ही सदा फूले; कभी हाथ, कभी अंडकोष, कभी स्तन आदि विभिन्न अवयव भी फूल जाते हैं। रोग के बहुत से मामलों में कोई लक्षण होता तथापि, कुछ मामलों में हाथों, पैरों या गुप्‍तांगों में काफी अधिक सूजन हो जाती है। त्‍वचा भी मोटी हो सकती है और दर्द हो सकता है। शरीर में परिवर्तनों के कारण प्रभावित व्‍यक्त्‍िा को सामाजिक और आर्थिक समस्‍याएं हो सकती है। \n\nसंक्रमित मच्‍छर के काटने से इसके कीड़े फैलते है। जब मनुष्‍य बच्‍चा होता है तो आम तौर पर संक्रमण आरंभ हो जाता है। तीन प्रकार के कीड़े होते है जिनके कारण बीमारी फैलती है: \"Wuchereria bancrofti\", \"Brugia malayi\", और \"Brugia timori\". \"Wuchereria bancrofti\" यह सबसे सामान्‍य है। यह कीड़ा lymphatic system को नुकसान पहुंचाता है। रात के समय एकत्रित किए गए खून को, एक प्रकार के सूक्ष्‍मदर्शी के द्वारा देखने पर इस बीमारी का पता चलता है। खून को thick smear के रूप में और Giemsa के साथ दाग के रूप में होना चाहिए।. बीमारी के विरूद्ध एंटीबाडियों हेतु खून की जांच भी की जा सकती है। यह शोथ न्यूनाधिक होता रहता है, परंतु जब ये कृमि अंदर ही अंदर मर जाते हैं, तब लसीकावाहिनियों का मार्ग सदा के लिए बंद हो जाता है और उस स्थान की त्वचा मोटी तथा कड़ी हो जाती है। लसीका वाहिनियों के मार्ग बंद हो जाने से यदि अंग फूल जाएँ, तो कोई भी औषध ऐसी नहीं है जो अवरुद्ध लसीकामार्ग को खोल सके। कभी कभी किसी किसी रोगी में शल्यकर्म द्वारा लसीकावाहिनी का नया मार्ग बनाया जा सकता है। इस रोग के समस्त लक्षण फाइलेरिया के उग्र प्रकोप के समान होते हैं।\n\nजिस समूह में यह बीमारी हो, उस संपूर्ण समूह की उपचार के द्वारा वार्षिक आधार पर रोकथाम करके बीमारी से पूरी तरह छुटकारा पाया जा सकता है। इसमें लगभग छ: वर्ष लग लगते है। प्रयोग की गई दवाओं में albendazole के साथ ivermectin या albendazole के साथ diethylcarbamazine शामिल है।. दवाईयां बड़े कीड़ों को नहीं मारती परंतु कीड़ों के स्‍वयं मर जाने तक बीमारी को आगे फैलने से रोकती है। मच्छरों के काटने से बचाव के प्रयासों के साथ साथ मच्‍छरों की संख्‍या को कम करने और बेडनेट के प्रयोग की सिफारिश भी की जाती है। \n\n120 मिलियन से अधिक व्‍यक्ति lymphatic filariasis से संक्रमित है। 73 देशों में लगभग 1.4 बिलियन व्‍यक्तियों पर बीमारी का खतरा मडरा रहा है। अफ्रीका तथा एशिया के क्षेत्र में यह आम हैं। इस बीमारी के कारण, एक वर्ष में कई बिलियन डॉलर का आर्थिक नुकसान होता है। \n\n", "id": "473560", "title": "फीलपाँव"}
{"url": "https://hi.wikipedia.org/wiki?curid=473568", "text": "मनिबॉल\n\nमनिबॉल ( २०११ में बनी खेल जीवनी पर आधारित ड्रामा फ़िल्म है जिसका निर्देशन बेनेट मिलर ने किया है व कोलंबिया पिक्चर्स ने इसे वितरित किया है। फ़िल्म माइकल लेविस की २००३ में प्रकाशित इसी नाम की पुस्तक पर आधारित है। फ़िल्म में ब्रैड पिट मुख्य भूमिका में है।\n\nफ़िल्म को छः अकादमी पुरस्कार नामांकन प्राप्त हुए है।\n\nsab madarchod hai\n", "id": "473568", "title": "मनिबॉल"}
{"url": "https://hi.wikipedia.org/wiki?curid=473570", "text": "कक्षीय अवधि\n\nकिसी पिण्ड की कक्षीय अवधि अथवा परिक्रमण काल या संयुति काल उसके द्वारा किसी दूसरे निकाय का एक पूरा चक्कर लगाने में लिया गया समय है।\n\nउपरोक्त समय पृथ्वी के परिक्रमण काल के आधार पर है।\n", "id": "473570", "title": "कक्षीय अवधि"}
{"url": "https://hi.wikipedia.org/wiki?curid=473573", "text": "द ट्री ऑफ़ लाइफ़\n\nद ट्री ऑफ़ लाइफ़ () २०११ में बनी अमरीकी ड्रामा फ़िल्म है जिसका निर्देशन टेरेंस मलिक द्वारा किया गया है व शॉन पेन, ब्रैड पिट और जेसिका चेस्टन इसमें मुख्य भूमिका में है। जनवरी २०१० को फ़िल्म को तिन अकादमी पुरस्कार नामांकन प्राप्त हुए थे।\n", "id": "473573", "title": "द ट्री ऑफ़ लाइफ़"}
{"url": "https://hi.wikipedia.org/wiki?curid=473578", "text": "पृथ्वी द्रव्यमान\n\nपृथ्वी द्रव्यमान (M), द्रव्यमान की वह इकाई है जिसका मान पृथ्वी के द्रव्यमान के बराबर है | १ M = ५.९७२२ × १० कि.ग्रा. | पृथ्वी द्रव्यमान अक्सर चट्टानी स्थलीय ग्रहों के द्रव्यमान का वर्णन करने के लिए प्रयोग किया जाता है |\n\nसौर मंडल के चार स्थलीय ग्रहों, बुध, शुक्र, पृथ्वी और मंगल के द्रव्यमान क्रमशः ०.०५५, ०.८१५, १.००० और ०.१०७ पृथ्वी द्रव्यमान है |\n\nएक पृथ्वी द्रव्यमान को संबंधित इकाइयों के लिए परिवर्तित किया जा सकता है:\n", "id": "473578", "title": "पृथ्वी द्रव्यमान"}
{"url": "https://hi.wikipedia.org/wiki?curid=473581", "text": "टॉरस\n\nटॉरस (torus) एक प्रकार की ज्यामितीय आकृति है।\n", "id": "473581", "title": "टॉरस"}
{"url": "https://hi.wikipedia.org/wiki?curid=473584", "text": "गली गली चोर है (2012 फ़िल्म)\n\nगली गली चोर है 2012 में बनी हिन्दी भाषा की फिल्म है।\n", "id": "473584", "title": "गली गली चोर है (2012 फ़िल्म)"}
{"url": "https://hi.wikipedia.org/wiki?curid=473586", "text": "दक्षिण कोरिया की अर्थव्यवस्था\n\nदक्षिण कोरिया की अर्थव्यवस्था संज्ञात्मक सकल घरेलू उत्पाद के आधार पर विश्व की पन्द्रहवी और क्रय शक्ति के आधार पर बारहवी सबसे बड़ी अर्थव्यवस्था है और यह जी-२० नामक विश्व की प्रमुख अर्थव्यवस्थाओं में से एक है। यह एक उच्च-आय वाली विकसित अर्थव्यवस्था है और ओईसीडी का सदस्य है। दक्षिण कोरिया मूल एशियाई चीतों वाली अर्थव्यवस्थाओं में से एक है और यह एकमात्र विकसित देश है जिसे नॅक्ट इलैवन समूह में सम्मिलित किया गया है। दक्षिण कोरिया १९६० के आरम्भ से १९९० के अन्त तक विश्व के सबसे तेज़ी से विकास करते देशों में से था और २००० के दशक में भी यह देश विकसित देशों में सर्वाधिक तेज़ी से विकास करने वाले देशों में था। १९६० से १९९० के दशकों के दौरान हुई आश्चर्यजनक प्रगति को कोरियाई लोग \"हान नदी पर चमत्कार\" की संज्ञा देते हैं। २०१० में दक्षिण कोरिया विश्व का सातवाँ सबसे बड़ा निर्यातक और दसवाँ सबसे बड़ा आयातक था।\n\nएतिहासिक रूप से दक्षिण कोरिया आधिकारिक विकास सहायता (ओडीए) प्राप्त करने वाला देश था। १९८० के पूरे दशक के दौरान से १९९० के दशक के मध्य तक दक्षिण कोरिया की समृद्धि क्रय शक्ति जीडीपी के आधार पर औद्योगिक देशों की अंशमात्र थी। वर्ष १९८० में दक्षिण कोरिया की प्रति व्यक्ति जीडीपी २,३०० $ थी जो निकट के विकसित देशों जैसे सिंगापुर, हाँगकाँग और जापान का केवल एक-तिहाई थी। तबसे लेकर दक्षिण कोरिया अब एक विकसित देश में परिवर्तित हो चुका है और २०१० में इसकी प्रति व्यक्ति जीडीपी ३०,००० $ थी जो १९८० के स्त्तर से लगभग तेरह गुणा अधिक है। इसी समय के दौरान पूरे देश का सकल घरेलू उत्पाद भी ८८ अरब डॉलर से बढ़कर १,४६० अरब डॉलर हो गया। सन् २००९ में दक्षिण कोरिया सहायता प्राप्त करने वाले देशों से निकलकर सहायता प्रदान करने वाले देशों में सम्मिलित हो गया। २००८ और २००९ के मद्य, दक्षिण कोरिया ने उत्तर कोरिया को छोड़कर विभिन्न देशों को १.७ अरब $ की सहायता राशि प्रदान की थी। दक्षिण कोरिया द्वारा उत्तर कोरिया को दी जाने वाली वार्षिक आर्थिक सहायता राशि एतिहासिक रूप से इसके ओडीए से दोगुनी रही है।\n\n\n", "id": "473586", "title": "दक्षिण कोरिया की अर्थव्यवस्था"}
{"url": "https://hi.wikipedia.org/wiki?curid=473590", "text": "कक्षीय विकेन्द्रता\n\nकिसी खगोलीय पिंड की कक्षीय विकेन्द्रता (Orbital eccentricity) वह राशि है जिसके द्वारा उसकी कक्षा एक पूर्ण वृत्त से विचलित हो जाती है। जहां शून्य एक पूर्ण वृत्त है और १.० एक परवलय है। इसे अंग्रेजी अक्षर e से प्रदर्शित किया जाता है। \n\nविकेन्द्रता निम्न मान ले सकती है:\n", "id": "473590", "title": "कक्षीय विकेन्द्रता"}
{"url": "https://hi.wikipedia.org/wiki?curid=473592", "text": "कोरिया गणराज्य के क्षेत्रीय सकल घरेलू उत्पाद\n\nइस सूची में में कोरिया गणराज्य के विभिन्न क्षेत्रों का सकल घरेलू उत्पाद दिया गया है।\n\nअन्तर्राष्ट्रीय मुद्रा कोष के आँकड़े (अमेरिकी डॉलरों में)\n\n", "id": "473592", "title": "कोरिया गणराज्य के क्षेत्रीय सकल घरेलू उत्पाद"}
