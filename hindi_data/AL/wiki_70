{"url": "https://hi.wikipedia.org/wiki?curid=487132", "text": "अन्तरराष्‍ट्रीय अध्ययन संस्थान (जे. एन. यू.)\n\nअन्तरराष्‍ट्रीय अध्ययन संस्थान () जवाहरलाल नेहरू विश्‍वविद्यालय का सबसे पुराना संस्थान है। इतने लम्बे समय से अन्तरराष्‍ट्रीय संबंधों और क्षेत्रीय अध्ययन के शिक्षण एवं शोध में संलग्न इस संस्थान ने अपने आपको पूरे देश में एक अग्रणी संस्थान के रूप में स्थापित किया है। संस्थान ने भारत में अन्तरराष्‍ट्रीय सम्बन्धों का अध्ययन एक शैक्षिक विषय के रूप में विकसित करने और अन्तरराष्‍ट्रीय मामलों के ज्ञान एवं समझ को अन्तरविषयक परिप्रेक्ष्य में उन्नत करने में अपना महत्त्वपूर्ण योगदान दिया है। यह 'क्षेत्रीय अध्ययन' को उन्नत करने तथा विश्‍व के विभिन्न देशों एवं क्षेत्रों में सुविज्ञता विकसित करने वाला देश में पहला संस्थान है। संस्थान ने उच्च शिक्षा केंद्र के रूप में भी अन्तरराष्‍ट्रीय ख्याति हासिल की है।\n\nस्वतंत्रता प्राप्‍ति के तुरन्त बाद के वर्षों में इस तरह के संस्थान की आवश्यकता महसूस की गई थी। उस समय देश भर में विदेशी मामलों से सम्बन्धित केवल एक ही संस्थान - विश्‍व मामलों की भारतीय परिषद् - ने भारत में अन्तरराष्‍ट्रीय मामलों का अध्ययन शुरू करने की बात को समझा। पूरे विश्‍व में आर्थिक, सामाजिक और राजनीतिक क्षेत्रों में हो रहे विकास को समझने के लिए युवा वर्ग को प्रशिक्षित करना ज़रूरी था। पंडित हृदयनाथ कुंजरू की अध्यक्षता में गठित समिति की सिफारिशों पर अक्टूबर 1955 में इंडियन स्कूल ऑफ इंटरनेशनल स्टडीज की स्थापना हुई और डॉ॰ ए. अप्पादुरई इस संस्थान के पहले निदेशक नियुक्‍त हुए।\n\nशुरू में यह संस्थान दिल्ली विश्‍वविद्यालय से सम्बद्ध था। वर्ष 1961 से लेकर जून 1970 में जेएनयू का एक हिस्सा बनने तक इस संस्थान ने सम-विश्‍वविद्यालय के रूप में कार्य किया। जवाहरलाल नेहरू विश्‍वविद्यालय का हिस्सा बनने के बाद इसके नाम से 'इंडियन` हटाकर इसे \"अन्तरराष्‍ट्रीय अध्ययन संस्थान\" नाम दिया गया और फिर यह जवाहरलाल नेहरू विश्‍वविद्यालय का एक संस्थान बन गया।\n\nलम्बे समय तक संस्थान के शैक्षिक कार्यक्रम केवल शोध पर आधारित रहे और संस्थान केवल पी-एच.डी. उपाधि प्रदान करता रहा। संस्थान के जवाहरलाल नेहरू विश्‍वविद्यालय से जुड़ने के शीघ्र बाद ही वर्ष 1971-72 में एम.फिल. पाठ्यक्रम शुरू किया गया। इसके बाद वर्ष 1973-74 में संस्थान ने दो वर्षीय एम.ए. (राजनीति : अन्तरराष्‍ट्रीय अध्ययन) पाठ्यक्रम शुरू किया। वर्ष 1995-96 में संस्थान के अन्तरराष्‍ट्रीय व्यापार और विकास केंद्र के अर्थशास्त्र प्रभाग द्वारा अर्थशास्त्र में एक नया और अद्वितीय एम.ए. (विश्‍व अर्थशास्त्र में विशेषीकरण के साथ) पाठ्यक्रम शुरू किया गया।\n\nसंस्थान के एम.फिल./पी-एच.डी. पाठ्यक्रमों के अनेक छात्र विश्‍वविद्यालय अनुदान आयोग की अध्येतावृत्ति प्राप्‍त करने के लिए लिखित परीक्षा उत्तीर्ण करते हैं। इसके अतिरिक्‍त, सभी राज्य सरकारों ने एक-एक अध्येतावृत्ति (कुछ मामलों में एक से अधिक) संबंधित राज्यों के 'निवासी` होने की शर्तों को पूरा करने वाले छात्रों के लिए शुरू की हैं।\n\nसंस्थान के शिक्षकों को अपने-अपने विशेषीकृत क्षेत्रों में सलाहकार के रूप में विभिन्न सरकारी तथा गैर-सरकारी संगठनों द्वारा आमंत्रित किया जाता है। संस्थान समय-समय पर क्षेत्रीय अध्ययन, अन्तर-देशीय सम्बन्धों तथा अन्तरराष्‍ट्रीय सम्बन्धों के अध्ययन से सम्बन्धित महत्त्वपूर्ण पक्षों पर राष्‍ट्रीय तथा अन्तरराष्‍ट्रीय संगोष्‍ठियाँ आयोजित करता है।\n\nसंस्थान प्रत्येक वर्ष समसामयिक अन्तरराष्‍ट्रीय सम्बन्धों से जुड़े विषयों पर एक व्याख्यानमाला का आयोजन करता है, जो वर्ष 1989 में विद्या परिषद् द्वारा लिए गए एक निर्णय के पश्चात् \"अन्तरराष्‍ट्रीय सम्बन्धों पर हृदयनाथ कुंजरू स्मारक व्याख्यानमाला\" के रूप में जानी जाती है।\n\nसंस्थान 'इन्टरनेशनल स्टडीज` नामक एक त्रैमासिक पत्रिका का प्रकाशन कर रहा है। जुलाई 1959 से प्रकाशित हो रही इस पत्रिका ने एक प्रमुख भारतीय शैक्षणिक पत्रिका के रूप में अन्तरराष्‍ट्रीय स्तर पर ख्याति हासिल की है। इसमें अन्तरराष्‍ट्रीय सम्बन्धों तथा क्षेत्रीय अध्ययनों से सम्बन्धित समसामयिक समस्याओं तथा मामलों पर लिखे मौलिक शोध आलेख प्रकाशित किए जाते हैं। एक सन्दर्भ-पत्रिका होने के नाते इसमें केवल संस्थान तथा अन्य भारतीय विश्‍वविद्यालयों/शोध संस्थानों के शिक्षकों के शोध आलेख ही नहीं अपितु विश्‍वभर के विद्वानों के आलेख भी प्रकाशित होते हैं।\n\n\n\n\n\nइन केंद्रों के अतिरिक्‍त एक राजनीतिक सिद्धान्त और तुलनात्मक राजनीतिक ग्रुप (अन्तरराष्‍ट्रीय संबंध) भी है।\n\nकेंद्र में तीन स्ट्रीम हैं : (१) कनाडियन अध्ययन; (२) यू॰एस॰ अध्ययन; और (३) अमरीकी अध्ययन। केंद्र कनाडा, यू॰एस॰, लैटिन अमरीकी और कैरेबियाई पर एम.फिल./पी-एच.डी. स्तर पर अन्तरविषयक कोर्स चलाता है। इसमें सीधे पी-एच.डी. पाठ्यक्रम में भी प्रवेश दिया जाता है। केंद्र एम.ए. स्तर के छात्रों के लिए कोर्स भी चलाता है।\n\nअन्तरराष्‍ट्रीय व्यापार और विकास केंद्र की एक स्वतंत्र केंद्र के रूप में शुरुआत वर्ष 2005 में हुई थी। फिर भी, यह केंद्र आधी शताब्दी से अधिक समय से अन्तरराष्‍ट्रीय व्यापार और विकास प्रभाग के रूप में लोकप्रिय ग्रुप के रूप में जाना जाता रहा है। इस दौरान अन्तरराष्‍ट्रीय व्यापार और विकास केंद्र ने अन्तरराष्‍ट्रीय अर्थशास्त्र और विकास में शिक्षण और शोध में अपने लिए जगह बनाई है। इसमें एम.ए. अर्थशास्त्र (विश्‍व अर्थ व्यवस्था में विशेषीकरण के साथ) और अर्थशास्त्र में व्यापार, विकास, वित्त, बैंकिंग, पर्यावरण नियमन जैसे विशेषीकृत शोध क्षेत्रों में एम.फिल./पी-एच.डी. पाठ्यक्रम चलाए जाते हैं। इसमें सीधे पी-एच.डी. पाठ्यक्रम में भी प्रवेश दिया जाता है। केंद्र के शोध छात्रों ने भारत और विदेशों में शैक्षिक जगत् में अपनी पहचान बनाई है तथा सरकार और अन्तरराष्‍ट्रीय संगठनों में उच्च दायित्व वाले पदों पर विराजमान हैं। अन्तरराष्‍ट्रीय व्यापार और विकास केंद्र शायद देश में पहला अर्थशास्त्र विभाग है, जो अन्तरराष्‍ट्रीय अर्थव्यवस्था के अध्ययन पर विस्तृत रूप से बल देता है।\n\nयह केंद्र मूल रूप से चीनी और जापानी अध्ययन के लिए स्थापित किया गया था, लेकिन बाद में इसमें कोरियाई अध्ययन भी शामिल कर लिया गया। केंद्र के शिक्षण और शोध में चीन, जापान और कोरिया के आधुनिक और समकालीन पहलुओं को सम्मिलित किया जाता है। इस समय ये विश्‍व के सबसे गतिशील और महत्त्वपूर्ण क्षेत्रों में से हैं। केंद्र का मुख्य उद्‍देश्य संबंधित क्षेत्रों की विदेश नीति, सरकार और राजनीति, समाज और संस्कृति तथा राजनीतिक अर्थव्यवस्था का अन्तर विषयात्मक ज्ञान और जानकारी प्रदान कराना है। केंद्र संबंधित क्षेत्रों में एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रमों में भी प्रवेश दिया जाता है।\n\nकेंद्र में भिन्न-भिन्न किन्तु परस्पर सम्बद्ध पाँच प्रभाग हैं : \n- अन्तरराष्‍ट्रीय राजनीति\n- अन्तरराष्‍ट्रीय संगठन\n- निरस्त्रीकरण अध्ययन\n- राजनयिक अध्ययन\n- राजनीतिक भूगोल\n\nकेंद्र संबंधित क्षेत्रों में एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रमों में भी प्रवेश दिया जाता है।\n\nकेंद्र का उद्‍गम वर्ष 1955 में स्थापित इंडियन स्कूल ऑफ इंटरनेशनल स्टडीज से प्राप्‍त किया जा सकता है। केंद्र मूल रूप से आईएसआईएस के दो अलग-अलग विभागों के रूप में अस्तित्व में आया। प्रारंभ से केंद्र का मुख्य उद्‍देश्य विश्‍व मामलों के क्षेत्र में उभर रहे मुद्‍दों पर शोध गतिविधियाँ चलाना रहा है। हाल ही के वर्षों में अन्तरराष्‍ट्रीय संबंध, वैश्‍वीकरण, संयुक्‍त राष्‍ट्र शांति प्रक्रिया, अन्तरराष्‍ट्रीय आर्थिक और वित्तीय संगठन, वैश्‍विक अभिशासन, शांति और विवाद समाधान, सैन्य मामलों में परिवर्तन, नाभिकीय निवारण और निरस्त्रीकरण, सतत् विकास और पर्यावरणीय सुरक्षा से सैद्धांतिक दॄष्‍टिकोण जैसे क्षेत्र छात्रों के मुख्य शोध अभिरुचि क्षेत्र रहे हैं।\n\nकेंद्र रूसी, मध्य एशियाई और 'सीआईएस' अध्ययन में एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रम में भी प्रवेश दिया जाता है। केंद्र नीति निर्धारकों और शैक्षिक समुदाय के साथ घनिष्‍ठता से कार्य करता है। केंद्र भिन्न-भिन्न क्षेत्रों से संबंधित विशेषज्ञों को एक मंच पर लाकर अध्ययन-अध्यापन वाले विषयों पर विचारों के आदान-प्रदान करने के लिए संगोष्‍ठियाँ और सम्मेलन आयोजित करता है। केंद्र के उच्चस्तरीय शैक्षिक और शोध कार्यक्रमों को मान्यता प्रदान करते हुए विश्‍वविद्यालय अनुदान आयोग ने इसे भारत में रूसी और मध्य एशियाई अध्ययन में उच्च केंद्र का दर्जा प्रदान किया है। केंद्र में शिक्षण और शोध के अन्य क्षेत्र हैं - ट्रांसकाकेशिया और बाल्टिक गणराज्य, यूक्रेन और बेलारूस तथा इन देशों के इतिहास, राजनीति, अर्थव्यवस्था और समाज का अन्तर-विषयक तरीके से अध्ययन किया जाता है।\n\nकेंद्र में एम.फिल./पी-एच.डी. पाठ्यक्रम चलाए जाते हैं। इसमें सीधे पी-एच.डी. पाठ्यक्रम में भी प्रवेश दिया जाता है। यह देश में विशेष रूप से चार क्षेत्रों - दक्षिण एशिया, मध्य एशिया, दक्षिण पूर्व एशिया और दक्षिण-पश्‍चिम महासागरीय अध्ययन - में शोध एवं शिक्षण का मुख्य केंद्र रहा है। शैक्षिक विषयों और गतिविधियों में सुरक्षा, इतिहास, राजनीति, समाज, आर्थिक विकास, पर्यावरण, विदेश नीति, क्षेत्रीय सहयोग/एकता और अन्य समकालिक मामलों से संबंधित विवेचनात्मक विषयों का वस्तुपरक अध्ययन और मूल्यांकन शामिल है। केंद्र एम.ए. और एम.फिल. स्तर के छात्रों के लिए कोर्स चलाता है। केंद्र के पास जाने-माने शिक्षक हैं तथा केंद्र में देश-विदेश के लगभग 200 छात्र होते हैं। केंद्र के पास विश्‍वविद्यालय अनुदान आयोग द्वारा क्षेत्रीय अध्ययन कार्यक्रम के अन्तर्गत वित्त पोषित मध्य एशियाई अध्ययन और पाकिस्तान पर एक विशेष अध्ययन पाठ्यक्रम भी है। ऊर्जा अध्ययन पर एक नया पाठ्यक्रम भी शुरू किया जा रहा है।\n\nकेंद्र में दो प्रभाग हैं - पश्‍चिमी एशियाई और उत्तरी अफ्रीकी प्रभाग तथा उप-सहारीय प्रभाग। विश्‍वविद्यालय अनुदान आयोग द्वारा प्रायोजित दो अध्ययन कार्यक्रम भी हैं। विश्‍वविद्यालय अनुदान आयोग के क्षेत्रीय अध्ययन कार्यक्रम के भाग के रूप में केंद्र में वर्ष 1978 में खाड़ी अध्ययन कार्यक्रम स्थापित किया गया। खाड़ी अध्ययन कार्यक्रम में खाड़ी सहयोग परिषद् के देशों - ईरान, इराक़ और यमन पर बल दिया जाता है। विश्‍वविद्यालय अनुदान आयोग ने क्षेत्रीय अध्ययन कार्यक्रम के अन्तर्गत वर्ष 2005 में फ्रेंकोफोन उप-सहारीय अध्ययन की स्थापना भी की। केंद्र उप-सहारीय प्रभाग की शोध गतिविधियों में दक्षिण अफ्रीकी, फ्रेंकाफोन देशों और 'इंडियन डायसपोरा` से संबंधित मामलों पर बल देता है। केंद्र में आईसीसीआर और विदेश मंत्रालय के सहयोग से वर्ष 1992 में नेल्सन मंडेला चेयर स्थापित की गई। केंद्र एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रम में भी प्रवेश दिया जाता है। केंद्र में एम.ए. स्तर के छात्रों के लिए भी पाठ्यक्रम चलाए जाते हैं। इन पाठ्यक्रमों में संबंधित क्षेत्र की विदेश नीति, राजनीतिक, आर्थिक और सामाजिक पद्धतियों को शामिल किया जाता है।\n\nयह केंद्र बहुविषयक विभाग है, जिसका मुख्य उद्‍देश्य यूरोप तथा इण्डोऱ्यूरोपियन मामलों की समझ बढ़ाने के लिए शिक्षण, शोध और उच्च स्तरीय गतिविधियों में विकसित करने पर बल देना है। अन्तरराष्‍ट्रीय अध्ययन संस्थान में यह एक नया केंद्र है। इसने वर्ष 2005 में कार्य करना शुरू किया है। केंद्र के शिक्षण और शोध क्षेत्रों में यूरोप, द यूरोपियन यूनियन और नए मध्य और पूर्वी यूरोप शामिल हैं। केंद्र एम.फिल./पी-एच.डी. पाठ्यक्रम चलाता है। इसमें सीधे पी-एच.डी. पाठ्यक्रम में भी प्रवेश दिया जाता है।\n\nभारत में यूरोपीय अध्ययन की बढ़ती उपयोगिता को ध्यान में रखते हुए विश्‍वविद्यालय अनुदान आयोग ने यूरोपीय अध्ययन केंद्र को अपने क्षेत्रीय अध्ययन कार्यक्रम के अंतर्गत विशेष सहायता देकर भारत में यूरोपीय अध्ययन के एक उच्च केंद्र के रूप में मान्यता प्रदान की है।\n\nकेंद्र में अन्तरराष्‍ट्रीय विधि, व्यापार विधि, अन्तरराष्‍ट्रीय संगठन विधि, अन्तरराष्‍ट्रीय पर्यावरण विधि, मानवाधिकार विधि और अन्तरराष्‍ट्रीय हवाई और अंतरिक्ष विधि के विशेषज्ञ हैं। केंद्र एम.फिल./ पी-एच.डी. पाठ्यक्रम चलाता है। केंद्र एम.ए. छात्रों के लिए दो कोर पाठ्यक्रम तथा एक ऐच्छिक पाठ्यक्रम भी चलाता है।\n\nसंस्थान में एम.ए. राजनीति (अन्तरराष्‍ट्रीय अध्ययन) पाठ्यक्रम शैक्षिक वर्ष 1973-74 में शुरू किया गया था। इस पाठ्यक्रम को शुरू करने की माँग काफी समय से की जा रही थी। इस पाठ्यक्रम में राजनीतिशास्त्र के मुख्य विषयों के अतिरिक्‍त अन्तरराष्‍ट्रीय अध्ययन से संबंधित मुख्य पाठ्यक्रमों के साथ विषयपरक तथा क्षेत्रीय अध्ययन पर आधारित बहुत से ऐच्छिक पाठ्यक्रम चलाए जाते हैं। यह विश्‍वविद्यालय का सर्वाधिक लोकप्रिय तथा विस्तृत स्नातकोत्तर पाठ्यक्रम है।\n\n\nराजनीतिक विचारधारा या सिद्धान्त, तुलनात्मक राजनीति या भारतीय राजनीति में सीधे पी-एच.डी. पाठ्यक्रम में प्रवेश देता है।\n\n\n", "id": "487132", "title": "अन्तरराष्‍ट्रीय अध्ययन संस्थान (जे. एन. यू.)"}
{"url": "https://hi.wikipedia.org/wiki?curid=487136", "text": "निंजा असैसिन\n\nनिंजा असैसिन () २००९ में बनी अमेरिकी मार्शल आर्ट्स फ़िल्म है जिसका निर्देशन जेम्स मेकटिग ने किया है। फ़िल्म की कहानी मैथिऊ सैंड ने व कथानक जे. मिशेल स्त्राजिन्सकी ने लिखा है। फ़िल्म के दक्षिण कोरिया पॉप संगीतकार रेन एक बहके हुए हत्यारे के रूप में है जो अपने पूर्व गुरु से बदला लेने की फिरात में है जिनका पात्र निंजा फ़िल्मों के महान अभिनेता शो कोसुंगी ने निभाया है। \"निंजा असैसिन\" राजनैतिक भ्रष्ट्राचार, बच्चों पर हिंसा के प्रभाव को दर्शाती है। \"द मेट्रिक्स\" तिकड़ी और \"वि फॉर वेंडेटटा\" पे कार्य करने के लिए मशहूर वाचोसकी बंधुओं व जोएल सिल्वर और ग्रांट हिल ने फ़िल्म को मिलकर निर्मित किया है। इसे व्यापारिक तौर ओअर वॉर्नर ब्रॉस. पिक्चर्स ने वितरित किया है।\n\n\"निंजा असैसिन\" का प्रीमियर अमेरिका में २५ नवम्बर २००९ को हुआ। इसे $४० मिलियन की लागत से बनाया गया था।\n\nराइजो (रेन) को ओज़ुनु समाज एक क्रूर निंजा हत्यारे के रूप में पला बढ़ा कर दुनिया में लाता है। बचपन में राइजो (जो एक अनाथ था) को लोर्ड ओज़ुनु अपने साथ उठा लाते हैं और उसे एक क्रूर प्रशिक्षण से गुजारते हैं ताकि वह उनके समाज का अगला मुखिया बन सके। उसे प्यार व देखभाल केवल एक लड़की, किरीको से मिलती है जिससे वह प्यार करने लगता है। समय के साथ किसीको ओज़ुनु की दिनचर्या से हताश हो कर भागने की योजना बनाती है। बरसात की एक रात किरीको भाग निकलने का निर्णय लेती है और राइजो को अपने साथ चलने के लिए प्रोत्साहित करती है परन्तु वह रुकने का निर्णय लेता है। किरीको को भगोड़ा करार दे कर उसे राइजो के सामने उसका बड़ा निंजा भाई तकेशी मार देता है। किरीको की मृत्यु के कारण राइजो ओज़ुनु से नफ़रत करने लगता है। यह सब भूतकाल में दर्शाया जाता है। दृश्य वर्तमान की ओर मुड़ता है जहां एक महिला हत्यारी राइजो को धोबी की दूकान में मारने का प्रयास करती है। राइजो बच निकलता है और उसे मारने में सफल होता है।\n", "id": "487136", "title": "निंजा असैसिन"}
{"url": "https://hi.wikipedia.org/wiki?curid=487143", "text": "राजपुताना\n\nराजपुताना जिसे रजवाड़ा भी कहा जाता है। इस प्रदेश का आधुनिक नाम राजस्थान है, जो उत्तर भारत के पश्चिमी भाग में अरावली की पहाड़ियों के दोनों ओर फैला हुआ है। राजस्थान पहले गुर्जरदेश व गुर्जरत्रा के रूप में जाना जाता था। जिसके कुछ जिलो को 1909 के ब्रिटिशकालीन नक्शे मे राजपुताना दर्शाया गया।इसका अधिकांश भाग मरुस्थल है। यहाँ वर्षा अत्यल्प और वह भी विभिन्न क्षेत्रों में असमान रूप से होती है। यह मुख्यत: वर्तमान राजस्थान राज्य की भूतपूर्व रियासतों का समूह है, जो भारत का एक महत्त्वपूर्ण हिस्सा है।\n\nअरावली पर्वत श्रृंखला का पश्चिमोत्तर क्षेत्र-जो अनुपजाऊ व ज़्यादातर रेतीला है। इसमें थार मरुस्थल का एक हिस्सा शामिल है और पर्वत श्रृंखला का दक्षिण-पूर्वी क्षेत्र-जो सामान्यत: ऊँचा तथा अधिक उपजाऊ है। \nराजपुताना मे एक जागीर और मेवाड़ का ब्रिटिश ज़िला शामिल थे।राजपूतो ने तेरहवीं शताब्दी में इस क्षेत्र में प्रवेश करना आरम्भ किया।\n\nराजपूत जातियों में फूट और परस्पर युद्धों के फलस्वरूप वे शक्तहीन हो गए। 1526 ई. में खानवा के युद्ध में राणा की पराजय हुई और मुग़लों ने दिल्ली के सुल्तानों का राजपूताने पर प्रभुत्व स्थापित कर लिया।\nअकबर की राजनीतिक सूझ-बूझ और दूरदर्शिता का प्रभाव इन पर अवश्य पड़ा और मेवाड़ के अतिरिक्त अन्य सभी राजपूत शासक मुग़लों के समर्थक और भक्त बन गए। अन्त में जहाँगीर के शासनकाल में मेवाड़ ने भी मुग़लों की अधीनता स्वीकार कर ली। औरंगज़ेब के सिंहासनारूढ़ होने तक राजपूताने के शासक मुग़लों के स्वामिभक्त बने रहे और एक समझौते के फलस्वरूप उनके अनुरूप चलना पडा और 18वीं शताब्दी के अन्तिम दशकों में अपनी सुरक्षा हेतु अंग्रेज़ों की शरण ली।\n\n\n", "id": "487143", "title": "राजपुताना"}
{"url": "https://hi.wikipedia.org/wiki?curid=487144", "text": "कॉकटेल\n\nकॉकटेल २०१२ में बनी हिन्दी रोमांस कॉमेडी फ़िल्म है जिसका निर्देशन होमी अदजानिया द्वारा किया गया है। फ़िल्म में सैफ अली खान, दीपिका पादुकोण, डियाना पेंटी, डिम्पल कपाडिया, बोमन ईरानी और रणदीप हूडा मुख्य भूमिकाओं में है। फ़िल्म को १३ जुलाई २०१२ को रिलीज़ किया गया।\n\n", "id": "487144", "title": "कॉकटेल"}
{"url": "https://hi.wikipedia.org/wiki?curid=487151", "text": "आलमा माटर\n\nआलमा माटर () प्राचीन रोम में देवी माँ के लिए प्रयोग होने वाला एक नाम था जिसका लातिनी भाषा में अर्थ 'पोषक (पोषण करने वाली) माता' है। रोमन संस्कृति में इसका प्रयोग विशेषकर सिरीस () और सिबली () नामक देवियों के लिए होता था और बाद में ईसाई धर्म में इसे मरियम (ईसा मसीह की माँ) के लिए इस्तेमाल किया जाने लगा। आधुनिक युग में इसका प्रयोग लोग उस विद्यालय, कॉलेज या विश्वविद्यालय के लिए करते हैं जहाँ वे पढ़े हों या उत्तीर्ण हुए हों। इस 'मातृसंस्था' रूप में 'आलमा माटर' बहुत से विद्यालय-गान और आदर्श वाक्यों में मिलता है और कभी-कभी ऐसे विद्यालय-गानों का शीर्षक भी होता है। कभी-कभी यह देवी की प्रतिमा के रूप में भी कॉलेजों में देखा जा सकता है।\n\nकुछ समीक्षकों ने 'आलमा माटर' में 'विद्या की देवी' के निहित अर्थ की तुलना भारतीय संस्कृति में सरस्वती से की है। उदाहरण के लिए ब्रिटिश शिक्षक पैट्रिक गॅड्स (, १८५४-१९३२)​​ ने सरस्वती देवी को 'भूत और भविष्य के सभी सच्चे विश्वविद्यालयों की आलमा माटर' बुलाते हुए उनकी प्रतिमा इंदौर में बन रहे एक विश्वविद्यालय में स्थापित करने की मांग रखी थी।\n\n", "id": "487151", "title": "आलमा माटर"}
{"url": "https://hi.wikipedia.org/wiki?curid=487166", "text": "महेन्द्रनाथ गुप्त\n\nमहेन्द्रनाथ गुप्त () (1854-1932) श्रीमान 'एम' और 'मास्टर महाशय' के नाम से अधिक परिचित हैं। वे श्रीरामकृष्ण वचनामृत नामक विख्यात पुस्तक के रचयिता हैं। महेन्द्रनाथ गुप्त बीसवीं सदी के भारतीय संत परमहंस योगानंद के गुरु भी थे।\n", "id": "487166", "title": "महेन्द्रनाथ गुप्त"}
{"url": "https://hi.wikipedia.org/wiki?curid=487184", "text": "सैनरेमो\n\nसैनरेमो इटली का शहर है।\n\n", "id": "487184", "title": "सैनरेमो"}
{"url": "https://hi.wikipedia.org/wiki?curid=487187", "text": "धूमकेतु शूमेकर-लेवी ९\n\nधूमकेतु शूमेकर-लेवी ९ (), जिसका औपचारिक नाम डी/१९९३ ऍफ़२ () था, एक धूमकेतु (कोमॅट) था जो जुलाई १९९४ में बृहस्पति ग्रह से टकराकर ध्वस्त हो गया। हमारे सौर मंडल में यह पृथ्वी से असंबंधित खगोलीय वस्तुओं की सबसे पहली देखी गई टक्कर थी, जिस वजह से इसपर समाचारों में भारी चर्चा हुई। दुनिया-भर के खगोलशास्त्रियों ने टकराव से पहले इस धूमकेतु पर नज़रें गाढ़ लीं। टकराव से बृहस्पति के बारे में और उसके अंदरूनी सौर मंडल से मलबा हटाने की प्रक्रियाओं पर और जानकारी मिली।\n\nशूमेकर-लेवी ९ की खोज तीन अमेरिकी खगोलशास्त्रियों ने की थी - कैरोलाइन और यूजीन शूमेकर () तथा डेविड लेवी ()। उन्होने २४ मार्च १९९३ को इसकी बृहस्पति की परिक्रमा करते हुए तस्वीर उतारी। यह किसी ग्रह की परिक्रमा करते हुआ पहला ज्ञात धूमकेतु था और समझा जाता है कि बृहस्पति ने इसे अपने गुरुत्वाकर्षण से २०-३० साल पहले पकड़ लिया था। हिसाब लगाने पर पता चला कि इसका टूटा-सा स्वरूप इसके जुलाई १९९२ में बृहस्पति के अधिक पास आने से हुए था। उस समय शूमेकर-लेवी ९ की कक्षा (ऑर्बिट) बृहस्पति की रोश सीमा के भीतर आ जाने से बृहस्पति के ज्वारभाटा बल ने उसे तोड़ दिया था। बाद में इसे २ किमी तक के व्यास (डायामीटर) वाले टुकड़ों में देखा गया। यह टुकड़े १९९४ में १६ जुलाई से २२ जुलाई तक बृहस्पति के दक्षिणी गोलार्ध (हेमिसफ़्येर​) से ६० किमी प्रति सैकिंड (यानि २,१६,००० किमी प्रति घंटे) की गति से टकराकर ध्वस्त हो गए। इनसे बृहस्पति के वायुमंडल में गहरी ख़रोंचे बन गई जो महीनो तक दिखाई देती रहीं। पृथ्वी से यह बृहस्पति के महान लाल धब्बे () से भी स्पष्ट दिखाई देती थी।\n\n", "id": "487187", "title": "धूमकेतु शूमेकर-लेवी ९"}
{"url": "https://hi.wikipedia.org/wiki?curid=487198", "text": "वारली चित्रकला\n\nवारली एक प्रकार की जनजाति है। जो महाराष्ट्र् राज्य के थाने जिले के धानु, तलासरी एवं ज्वाहर तालुकाज में मुख्यत: दूसरी जनजातियों के साथ पायी जाती है। ये बहुत मेहनती और कृषि प्रदान लोग होते है। जो बास, लकडी, घास एवं मिट्टी से बनी टाइलस से बनी झोपडियों में रहतें है। झोपडियों की दीवारे लाल काडू मिट्टि एवं बांस से बांध कर बनाई जाती है, दीवारो को पहले लाल मिट्टि से लेपा जाता है उसके बाद ऊपर से गाय के गोबर से लिपाई की जाती है।\nवारली चित्रकला एक प्राचीन भारतीय कला है जो की महाराष्ट्र की एक जनजाति वारली द्वारा बनाई जाती है। और यह कला उनके जीवन के मूल सिद्धांतो को प्रस्तुत करती है। इन चित्रों में मुख्यतः फसल पैदावार ऋतु, शादी, उत्सव, जन्म और धार्मिकता को दर्शाया जाता है। यह कला वारली जनजाति के सरल जीवन को भी दर्शाती है। वारली कलाओं के प्रमुख विषयों में शादी का बड़ा स्थान हैं। शादी के चित्रों में देव, पलघाट, पक्षी, पेड़, पुरुष और महिलायें साथ में नाचते हुए दर्शाए जाते है।\n", "id": "487198", "title": "वारली चित्रकला"}
{"url": "https://hi.wikipedia.org/wiki?curid=487222", "text": "ऐकास्टर सेल्बी\n\nऍकास्टर सॅल्बी () ब्रिटेन का एक गाँव और सिविल पैरिश है जो नॉर्थ यॉर्कशायर काउंटी में स्थित है।\n", "id": "487222", "title": "ऐकास्टर सेल्बी"}
{"url": "https://hi.wikipedia.org/wiki?curid=487223", "text": "ओल्डफियेल्ड\n\nऑल्डफ़ील्ड () ब्रिटेन का एक गाँव और सिविल पैरिश है जो नॉर्थ यॉर्कशायर काउंटी में स्थित है।\n", "id": "487223", "title": "ओल्डफियेल्ड"}
{"url": "https://hi.wikipedia.org/wiki?curid=487224", "text": "एकेबार\n\nऍकेबार () ब्रिटेन का एक गाँव और सिविल पैरिश है जो नॉर्थ यॉर्कशायर काउंटी में स्थित है।\n", "id": "487224", "title": "एकेबार"}
{"url": "https://hi.wikipedia.org/wiki?curid=487225", "text": "एयरटन\n\nएयरटन () ब्रिटेन का एक गाँव और सिविल पैरिश है जो नॉर्थ यॉर्कशायर काउंटी में स्थित है।\n", "id": "487225", "title": "एयरटन"}
{"url": "https://hi.wikipedia.org/wiki?curid=487260", "text": "कायिक जनन\n\nकायिक जनन (अंग्रेजी:Vegetative Reproduction) मे होने वाला वह जनन है जिसके अंतर्गत पौधे की संतति पीढ़ी दर पीढ़ी बढ़ाने के लिये पौधे की जीवित शाखाओं को काट कर सीधा ज़मीन या पेड़ के किसी भी भाग मे रोपित करके नये पोधे का निर्माण किया जाता है।\n", "id": "487260", "title": "कायिक जनन"}
{"url": "https://hi.wikipedia.org/wiki?curid=487289", "text": "ओक्रुग\n\nओक्रुग () रूस, बुल्गारिया, सर्बिया और कुछ अन्य स्लाव देशों में एक प्रशासनिक विभाग को कहते हैं। इसका अनुवाद भिन्न जगहों पर 'ज़िला', 'क्षेत्र' या 'प्रदेश' किया जाता है। आमतौर पर यह रायोन से ऊंचे और ओब्लास्त से नीचे स्तर का विभाग होता है, यानि एक ओब्लास्त में कई ओक्रुग और एक ओक्रुग में कई रायोन आते हैं। पारंपरिक रूप से रूस में अक्सर ओक्रुग किसी एक समुदाय का निवास क्षेत्र होता था।\n\n", "id": "487289", "title": "ओक्रुग"}
{"url": "https://hi.wikipedia.org/wiki?curid=487291", "text": "इलेर्दा का युद्ध\n\nइलेर्दा का युद्ध (Battle of Ilerda) इटली के इतिहास में बड़े महत्व का था। यह 49 ई.पू. मार्च 9 और जुलाई 2 के बीच लड़ा गया था। इसके नायक प्रजातांत्रिक दल के नेता जूलियस सीज़र और अभिजातवर्ग के नेता पांपेइ थे। सीज़र ने अपने दो महीनों के अभियान में समूचे इटली पर अधिकार कर लिया। फिर भी वह इटली का स्वामी न हो सका क्योंकि पांपेइ की शक्ति ग्रीस आदि पूर्वी देशों में बड़ी थी और वह इटली को मिस्र, सिसिली और सार्दीनिया से जानेवाली रसद काट सकता था, फिर उसकी स्पेनी सेनाएँ इटली और गाल दोनों के लिए भीषण खतरा थीं। अतः सीज़र पहले स्पने की ओर बढ़ा। वहाँ पांपेइ स्वयं तो नहीं था पर उसके शक्तिमान सेनापति अफ्रानियस और पेत्रियस विशाल सेनाओं के साथ संनद्ध थे। इलेर्दा के सिकोरिस नदवर्ती कस्बे में उनकी सेनाएँ पड़ाव डाले जमी थीं। सीज़र ने हमला किया पर उसे मुँह की खानी पड़ी। फिर तो रक्तपात छोड़ चालों की लड़ाई शुरू हुई। दाँवपेंच चलने लगे और अंत में अफ्रानियस की सेनाओं को घेर, उसे जलविहीन कर सीज़र ने संधि करने पर मजबूर किया। चालों और बातों की लड़ाई में इलेर्दा के युद्ध के समान संसार का संभवतः कोई दूसरा युद्ध नहीं। राजनीतिक दृष्टि से भी इसने पांपेइ को यूरोप से काट दिया और उसे एशियाई देशों में शरण लेते हुए अपनी मौत की ओर प्रयाण करना पड़ा। \n", "id": "487291", "title": "इलेर्दा का युद्ध"}
{"url": "https://hi.wikipedia.org/wiki?curid=487293", "text": "ईदिपस मनोग्रंथि\n\nमनोविश्लेषण के जन्मदाता डाक्टर सिगमंड फ्रायड ने पुत्र की अपनी माता के प्रति कामवासना (सेक्स) की ग्रंथि को ईदिपस ग्रंथि (Oedipus complex) की संज्ञा दी। फ्रायड के अनुसार ईदिपस की यह कथा हर मनुष्य के अंतर में छिपी हुई कामवासना की एक ग्रंथि का सांकेतिक प्रतिनिधान करती है। मनुष्य की प्रथम कामवासना का लक्ष्य माता और प्रथम हिंसा और घृणा के भाव का लक्ष्य पिता होता है। इसी कामवासना की भावग्रंथि को इन्होंने \"ईदिपस ग्रंथि\" के नाम से संबोधित किया।\n\nमनुष्य के जीवन पर इसके प्रभावों की चर्चा करते हुए इन्होंने कहा कि यही ग्रंथि हमारे नैतिक, धार्मिक और सामाजिक नियमों तथा प्रतिबंधों की पृष्ठभूमि में कार्यरत है। पाप और अपराध की भावना का जन्म इसी से हुआ। अपने को किसी प्रकार का स्वत: आघात पहुँचाने, आत्महत्या करने या अपने को स्वत: दंडित करने के भाव इसी के कारणवश उत्पन्न होते हैं। इनके अनुसार मनुष्य के विकास की जड़ में यह ग्रंथि ही है क्योंकि विकास के प्रारंभ में मनुष्यों ने सर्वप्रथम अपने ऊपर केवल दो प्रतिबंध लगाए। पहला, अपने जन्मदाता या पिता की हत्या न करना और दूसरा, अपनी जननी या माता से विवाह न करना। यही दो प्रथम नैतिक और धार्मिक नियम हैं।\n\nकिसी भी प्रकार की मानसिक विकृतावस्था और मुख्यतया मनोदौर्बल्य (साइकोन्यूरोसिस) का भी मूल कारण इन्होंने ईदिपस मनोग्रंथि को माना। इनका कथन था कि यह ग्रंथि सामान्य और असामान्य दोनों ही प्रकार के व्यक्तियों में पाई जाती है, अंतर केवल इतना है कि एक ने उसपर विजय प्राप्त कर ली है और इसलिए वह सामान्य है जबकि दूसरा उसका दास है और इसलिए वह असामान्य है। विभिन्न समूहों, जतियों और समाजों के आपसी मतभेद तथा संघर्षो का मूल कारण भी उनके अपने माता-पिता के प्रति स्थापित प्रत्ययों की भिन्नता ही है, ऐसा इनका विचार था।\n\nएक ही वस्तु के प्रति प्रेम और घृणा के विपरीत भावों के विद्यमान होने का कारण भी इन्होंने 'ईदिपस ग्रंथि' को ही माना। हमारा संवेगात्मक जीवन, मौलिक रूप में, एक ही वस्तु के प्रति इस प्रकार के विपरीत भावों के समावेश से अपरिचित था। सर्वप्रथम ऐसे भावों की उत्पत्ति संभवत: माता पिता के प्रति हमारे संवेगात्मक संबंधों से ही होती है क्योंकि इनका प्रबलतम रूप माता पिता के प्रति भावों में ही पाया जाता है।\n\nमाता के प्रति प्रेम और पिता के प्रति घृणा के भावों को कभी कभी \"धनात्मक (पाज़िटिव) ईदिपस ग्रंथि\" तथा पिता के प्रति प्रेम और माता के प्रति घृणा को \"ऋणात्मक (नेगेटिव) ईदिपस ग्रंथि\" कहा जाता है। इस ग्रंथि का एक स्वरूप पुत्री का पिता के प्रति कामवासना की भावना भी पाया जाता है जिसे \"एलेक्ट्रा ग्रंथि\" कहा जाता है।\n\nफ्रायड के इस कथन के विरोध में कि \"ईदिपस ग्रंथि\" सार्वभौमिक है, इसका आधार जन्मजात है तथा यह एक ही स्वरूप में हर मनुष्य में पाई जाती है, नव-फ्रायडीय तथा अन्य आधुनिक सिद्धांतों ने कहा कि इसका आधार संस्कृति माना जाता है, यही इसके स्वरूप का विभिन्न व्यक्तियों में निर्धारण करती है। फेनिचल के अनुसार व्यक्ति के अपने पारिवारिक अनुभव ही उसकी इस ग्रंथि की उत्पत्ति और उसके वास्तविक स्वरूप का निर्धारण करते हैं। ऐडलर ने इस ग्रंथि को मौलिक या जन्मजात नहीं माना वरन्‌ उसने कहा कि यह माता के अधिक लाड़ प्यार का अप्राकृतिक परिणाम है। जुंग के अनुसार यह ग्रंथि मनुष्य की पुनर्जन्म की मौलिक इच्छा का सांकेतिक प्रतिनिधान करती है अर्थात्‌ मनुष्य की मौलिक इच्छा अपने जन्मस्थान में लौट जाने की होती है। रैंक ने जुंग की इस काल्पनिक उड़ान को स्वीकार करते हुए भी यह कहा था कि इस ग्रंथि का सार बालक के अपने माता पिता के प्रति संपूर्ण संबंधों में है। पारिवारिक संबंधों की महत्ता को स्वीकार करते हुए हार्नी ने इसे दो स्थितियों पर आधारित बताया। पहली परिस्थिति माता पिता की उत्तेजक कामवासनाएँ हैं और दूसरी, दूसरों पर आश्रित रहने की आवश्यकताओं तथा माता-पिता के प्रति हिंसात्मक भावनाओं के मानसिक द्वंद्व से उत्पन्न चिंता की स्थिति है। फ्रोम ने पितापुत्र के बीच इस संघर्ष का आधार कामवासना न मानकर पितृप्रधान समाजों की अधिकार प्राप्त करने की भावना माना है।\n\nसलिवन, टाम्सन आदि अन्य विद्वानों ने भी परिवार के अंतर्गत पारस्परिक संबंधों को ही इस ग्रंथि का आधार माना है।\n\n", "id": "487293", "title": "ईदिपस मनोग्रंथि"}
{"url": "https://hi.wikipedia.org/wiki?curid=487303", "text": "वेष्टित युग्म\n\nकिसी विद्युत परिपथ के समान किन्तु विपरीत दिशा में धारा वहन करने वाले दो चालक तार परस्पर ऐंठकर रस्सी जैसा बना दिये जाते हैं जिससे यह परिपथ ईएमआई से न प्रभावित होता है और न दूसरे परिपथों को प्रभावित करता है। इस तार-युग्म को वेष्टित केबल युग्म (Twisted pair cabling) कहते हैं। \n\nइसका सबसे पहले प्रयोग ग्राहम बेल ने किया था। \n\n", "id": "487303", "title": "वेष्टित युग्म"}
{"url": "https://hi.wikipedia.org/wiki?curid=487325", "text": "कृत्तिवास ओझा\n\nकृत्तिवास ओझा (बांग्ला: কৄত্তিবাস ওঝা) या 'कीर्तिवास ओझा' (1381–1461) मध्यकाल में जन्मे बांग्ला भाषा के अत्यंत लोकप्रिय कवि थे जिन्होंने बंगला भाषा में वाल्मीकि रामायण का सर्वप्रथम पद्यानुवाद किया। उनका यह अनुवाद अविकल अनुवाद नहीं है। उन्होंने अपनी कल्पनाशक्ति एवं काव्यशक्ति द्वारा चरित्रों एवं घटनाओं का चित्रण कहीं-कहीं पर भिन्न रूप में किया है। इनके काव्य में पात्रों के भीतर कुछ अधिक कोमलता दिखाई गई है। करुण रस की भी अधिक गहरी अनुभूति है। बाल्मीकि के राम क्षत्रिय वीर हैं; जो वीरत्व, शौर्य एवं बल में अद्वितीय हैं, परंतु कृत्तिवास ने राम की कुसुमकोमल मूर्ति ही देख पाई है। उनके राम का तन नवनी जिनिया अति सुकोमल है और वे हाथ में फूल धनु लेकर वन जाते हैं। परंतु जहाँ तक बाल्मीकि रामायण के उच्च आदर्शों का प्रश्न हैं, कृत्तिवास ने उन सबको अपनी रचना में अक्षुण रखा है। पितृभक्ति, सत्यनिष्ठा, त्याग, प्रजानुरंजन, पातिव्रत्य इत्यादि सब आदर्शों का सफलतापूर्वक प्रतिपादन किया गया है।\n\nकवि ने इसमें कहीं नए आख्यान देकर, कहीं बंगाल की रीति नीति, कहीं आमोद प्रमोद, कहीं आचार अनुष्ठान और कहीं नारीरूप दिखाकर इस रचना को अपने प्रदेश के निवासियों की वस्तु बना दिया है। इन्होंने वाल्मीकि रामायण के गूढ़ दार्शनिक अंशों, विचारों के विश्लेषणात्मक भागों एवं आलंकारिकता को अपनी रचना में स्थान नहीं दिया है। रचनासौष्ठव और काव्यगुण से युक्त यह रचना बंगाल की निजस्व बन गई है।\n\nबंगाल में कृत्तिवास की रामायण अत्यंत लोकप्रिय है। धनी, दरिद्र सबके बीच इसका आदर और प्रचार है। लोग अत्यंत प्रेम और भक्ति से इसका पाठ करते हैं। प्राय: इसका पाठ गाकर ही किया जाता है।\n\nकृत्तिवास के विषय में अधिक दिनों तक अधिक ज्ञात नहीं था। रामायण के प्रारंभ अथवा प्रत्येक कांड के अंत में एक-दो पंक्तियाँ मिलती थीं जिनसे ज्ञात होता था कि रामायण के रचयिता का नाम कृत्तिवास हैं और वे विचक्षण कवि हैं; उन्होंने पुराण सुनकर कौतुक में ही गीत रच डाले। 20वीं शताब्दी के कुछ विद्वानों ने, जिनमें नगेंद्रनाथ वसु एवं निदेशचंद्र सेन प्रमुख हैं, एक हस्तलिखित पोथी प्राप्त की जो कृत्तिवास का आत्मचरित बताया जाता है। इस पोथी को दिनशे चंद्र सेन ने 1901 ई. में अपने ग्रंथ 'बंगभाषा व साहित्य' के द्वितीय संस्करण में प्रकाशित किया। इसके बाद नलिनीकांत भट्टशाली ने भी एक हस्तलिखित पोथी प्राप्त की। इन पोथियों के अनुसार कृत्तिवास फुलिया के रहनेवाले थे। इनके पूर्वपुरुष यवन-उपद्रव-काल में अपना स्थान छोड़कर चले आए थे। इनके पितामह का नाम मुरारी ओझा, पिता का नाम वनमाली एव माता का नाम मानिकी था। कृत्तिवास पाँच भाई थे। ये पद्मा नदी के पार वारेंद्रभूमि में पढ़ने गए थे। वे अपने अध्यापक आचार्य चूड़ामणि के अत्यंत प्रिय शिष्य थे। अध्ययन समाप्त करने के बाद वे गौड़ेश्वर के दरबार में गए। यह कौन से गौड़ाधिपति थे, इसका उल्लेख नहीं है। कुछ विद्वानों ने इन्हें हिंदू सुलतान राजा गणेश (कंस) मानते हैं तथा कुछ ताहिरपुर के राजा कंसनारायण। अन्य एक तीसरे राजा दनुजमर्दन का भी नाम लेते हैं। जनश्रुति के अनुसार कृत्तिवास ने गौड़ेश्वर को पाँच श्लोक लिखकर भेजे। उन्हें पढ़कर राजा अतीव प्रसन्न हुए और इन्हें तुरंत अपने समक्ष बुलाया। वहाँ जाकर इन्होंने कुछ और श्लोक सुनाए। राजा ने इनका अत्यंत सत्कार किया और भाषा में रामायण लिखने का अनुरोध किया।\n\nकृत्तिवास की निश्चित जनमतिथि इस आत्मचरित से भी ज्ञात नहीं होती। योगेशचंद्र राय 1433, दिनेशचंद्र 1385 से 1400 ई. के बीच तथा सुकुमार सेन 15वीं शती के उत्तरार्ध में इनका जन्म मानते हैं।\n\n", "id": "487325", "title": "कृत्तिवास ओझा"}
{"url": "https://hi.wikipedia.org/wiki?curid=487327", "text": "जल महल\n\nजयपुर-आमेर मार्ग पर मानसागर झील के मध्‍य स्थित इस महल का निर्माण सवाई जयसिंह ने अश्वमेध यज्ञ के बाद अपनी रानियों और पंडित के साथ स्‍नान के लिए करवाया था। इस महल के निर्माण से पहले जयसिंह ने जयपुर की जलापूर्ति हेतु गर्भावती नदी पर बांध बनवाकर मानसागर झील का निर्माण करवाया। इसका निर्माण १७९९ में हुआ था। इसके निर्माण के लिए राजपूत शैली से तैयार की गई नौकाओं की मदद ली गई थी। राजा इस महल को अपनी रानी के साथ ख़ास वक्‍त बिताने के लिए इस्‍तेमाल करते थे। वे इसका प्रयोग राजसी उत्सवों पर भी करते थे।\n\nमध्‍यकालीन महलों की तरह मेहराबों, बुर्जो, छतरियों एवं सीढीदार जीनों से युक्‍त दुमंजिला और वर्गाकार रूप में निर्मित भवन है। इसकी उपरी मंजिल की चारों कोनों पर बुर्जो की छतरियाँ व बीच की बरादरिया, संगमरमर के स्‍तम्‍भों पर आधारित हैं।\nतपते रैगिस्तान के बीच बसे इस महल में गरमी नहीं लगती, क्‍योंकि इसके कई तल पानी के अंदर बनाए गए हैं। इस महल से पहाड़ और झील का ख़ूबसूरत नज़ारा भी देखा जा सकता है। चांदनी रात में झील के पानी में इस महल का नजारा बेहद आकर्षक होता है। \nजलमहल अब पक्षी अभ्‍यारण के रूप में भी विकसित हो रहा है। जल महल के नर्सरी में 1 लाख से ज्‍यादा वृक्ष लगे हुए हैं। दिन रात 40 माली पेड़ पौधों की देखभाल में लगे रहते हैं। यह नर्सरी राजस्थान का सबसे उंचे पेड़ों वाला नर्सरी है। यहां अरावली प्‍लांट, ऑरनामेंटल प्‍लांट, शर्ब, हेज और क्रिपर की हजारों विभिन्नताएँ मौजूद हैं। यहाँ के १५0 वर्ष पुराने पेड़ों को ट्रांसप्‍लांट कर नया जीवन दिया गया है। हर साल यहां डेट पाम, चाइना पाम और बुगनबेलिया जैसे शो प्‍लांट को ट्रांसप्‍लांट किया जाता है।\n", "id": "487327", "title": "जल महल"}
{"url": "https://hi.wikipedia.org/wiki?curid=487338", "text": "बो मॅरचोफ़\n\nविलियम बो मॅरचोफ़ () (जन्म: जनवरी 13, 1989) अमेरिकी में जन्में कनाडाई अभिनेता हैं। यह एबीसी ड्रामा-कॉमेडी \"डैस्पेरेट हाउसवाइफ़स्\" के छठे सत्र (2009–2010) में निभाई गई अपनी डैनी बॉलन व एमटीवी के ड्रामा-रोमांटिक कॉमेडी \"ऑकवर्ड\" की अपनी मैटी मॅककिबेन की भूमिकाओं के लिए प्रसिद्ध हैं।\n", "id": "487338", "title": "बो मॅरचोफ़"}
{"url": "https://hi.wikipedia.org/wiki?curid=487346", "text": "ऑकवर्ड\n\nऑकवर्ड () अमेरिकी टीन-ड्रामा टेलिविज़न शृंखला है जिसका प्रसारण एमटीवी पर होता है। इसका प्रिमीयर जुलाई 19, 2011 को हुआ था। कार्यक्रम की कहानी 16 वर्ष की जेन्ना हैमिल्टन के जीवन के इर्दगिर्द घूमती है। जेन्ना अपनी पहचान के लिए संघर्ष कर रही है, विशेष रूप से उस दुर्घटना के पश्चात जिसका गलत अर्थ यह निकाला गया था कि जेन्ना ने आत्महत्या का प्रयास किया था।\n\nकार्यक्रम का ज्यादातर भाग और इसके अधिकांश मुख्य किरदार दक्षिणी कैलिफ़ोर्निया के पालोस वर्डीस हाई स्कूल में आधारित है। जेन्ना और उसके मित्रों के आलावा कार्यक्रम में जेन्ना के माता-पिता की भूमिकाओं का भी पर्याप्त योगदान है। एमटीवी ने शृंखला को इसके दूसरे सत्र के लिए अगस्त 24, 2011, को नवीकृत कर दिया था। दूसरे सत्र का प्रसारण जून 28, 2012, से हुआ।\n", "id": "487346", "title": "ऑकवर्ड"}
{"url": "https://hi.wikipedia.org/wiki?curid=487401", "text": "बराज\n\nबराज (barrage) एक विशेष प्रकार का बांध ही है जिसमें बड़े-बड़े द्वारों (गेट) की शृंखला होती है। इन द्वारों को आवश्यकतानुसार बन्द किया या खोला जा सकता है और इस प्रकार इससे होकर बहने वाले जल की मात्रा का नियंत्रण किया जा सकता है। बराजों द्वारा नदियों के प्रवाह तथा उनके जलस्तर को नियंत्रित करके उन्हें सिंचाई के लिये उपयोग किया जाता है। \n\nबांध और बराज में मुख्य अन्तर यह है कि बांध निर्माण का मुख्य उद्देश्य किसी जलाशय में जल के भण्डारण के लिये किया जाता है जिसके द्वारा जल का स्तर पर्याप्त रूप से ऊँचा उठ जाता है। \n\n\n", "id": "487401", "title": "बराज"}
{"url": "https://hi.wikipedia.org/wiki?curid=487417", "text": "बेने इज़राइल\n\nबेने इज़राइल (हिब्रू में \"इज़राइल के पुत्र\") यहूदियों का एक समूह है जो उन्नीसवीं शताब्दी में कोंकण क्षेत्र के गाँवों में से निकलकर पास के भारतीय शहरों में जाके बस गए थे। मुख्यतः इन्होंने मुम्बई को अपना घर बनाया परन्तु कई पुणे और अहमदाबाद जैसे नज़दीकी शहरों में भी जाके बस गए थे। इस बड़े उत्प्रवास से पहले बेने इज़राइल भारतीय उपमहाद्वीप के यहूदियों की सबसे बड़ी शाखा थी। इनकी मूल भाषा मराठी है। ज्यादातर बेने इज़राइल अब इज़राइल के लिए पलायन कर चुके हैं।\n", "id": "487417", "title": "बेने इज़राइल"}
{"url": "https://hi.wikipedia.org/wiki?curid=487439", "text": "गनोगा झील\n\nगनोगा झील संयुक्त राज्य अमेरिका के पेन्सिलवेनिया में एक प्राकृतिक झील है। इसे रॉबिन्सन झील के नाम से भी जाना जाता है। १९वीं शताब्दी तक यह तालाब के रूप में जाना जाता था। १८५० के दशक में रिकेट्स परिवार ने इसे खरीद लिया।\nरिकेट्स ने १८५२ या १८५५ में झील के किनारे पर एक पत्थर का घर बनाया जो आगे चलकर शिकार लॉज और मधुशाला के रूप में विकसित हुआ।\n\nयह झील एलेघेनी पठार पर +२२६० फुट (६९० मीटर) की ऊंचाई पर स्थित है। यह लंबा संकीर्ण अंडाकार झील है। १९१७ में पेंसिल्वेनिया जल संसाधन इन्वेंटरी रिपोर्ट के अनुसार, अपने सबसे बड़े रूप में यह झील ३७२० (+११३० मीटर) से १०२५ फीट (०.७०५ मील या १.१३५ किलोमीटर) फीट (मीटर ३१२) तक विस्तृत और १३ फीट (४.० मीटर) (अधिकतम गहरा) से १० फीट (३.० मीटरतक औसतन गहरा होता है। इस झील]] का जल निकासी बेसिन १.५ वर्ग मील (३.९ का एक क्षेत्र है।) किलोमीटर है और इसकी क्षमता ३७३ एकड़ फीट (४६०.००० एम ३) (१२१,५००,००० अमेरिकी गैलन या ४५९,९००,००० लीटर है, १०१,२००,००० शाही गैलन)।\n", "id": "487439", "title": "गनोगा झील"}
{"url": "https://hi.wikipedia.org/wiki?curid=487442", "text": "आदित्य (टोकामैक)\n\nआदित्य (ADITYA) भारत के प्लाज्मा अनुसंधान संस्थान द्वारा विकसित मध्यम आकार का टोकामैक है।\n\n\n", "id": "487442", "title": "आदित्य (टोकामैक)"}
{"url": "https://hi.wikipedia.org/wiki?curid=487460", "text": "धमनी विस्फार\n\nधमनीस्फीति या धमनी विस्फार (Aneurism / एन्यूरिज्म) धमनी के स्थानीय उभार को कहते हैं। सामान्य स्थिति में धमनी एक सी नलिकाकार संरचना होती है। जब धमनी की भित्ति कहीं दुर्बल हो जाती है तब वहाँ खिंचाव होता है और धमनी में प्रवाहित रक्त के दाब के कारण उभार उत्पन्न हो जाता है। यही धमनीस्फीति है।\n\nधमनीभित्ति की दुर्बलता के बहुत सामान्य कारण, जन्म से ही विकास में त्रुटि, धमनी भित्ति में चोट या सिफलिस संक्रमण हैं। शरीर की किसी भी धमनी में स्फीति हो सकती है, किंतु बहुतायत से यह महाधमनी (aorta), पादों की प्रमुख धमनियों और मस्तिष्क की धमनियों में होती हुई पाई जाती है।\n\nधमनीस्फीति निकटवर्ती ऊतकों पर दबाव डालती है, जिससे पीड़ा होती है। कभी कभी धमनी फट भी जाती है, जिससे तीव्र रक्तस्राव होता है। धमनीस्फीति के रोगी को रोगस्थल पर पीड़ा होती है। स्फीतिस्थल के आरपार जानेवाली तंत्रिकाओं से पीड़ा फैल भी सकती है। कभी कभी शरीर के तल पर उभार दिखाई पड़ता है।\n\nधमनीस्फीति का संतोषप्रद उपचार कुछ दिन पूर्व तक उपलब्ध नहीं था, पर अब स्फीतिग्रस्त धमनीखंड को काटकर उसके स्थान पर मृत शरीर की धमनी, या नाइलॉन या इसी प्रकार के किसी अन्य पदार्थ की उसी प्रकार की नली का खंड लगाकर इसका उपचार संभव हो गया है।\n\nहृदय से शरीर को रक्त की आपूर्ति करने वाली मुख्य धमनी को 'महाधमनी कहते है। इस धमनी का कोई भाग कभी-कभी किन्हीं कारणो से कमजोर हो जाता है। ऐसे मे रक्त के दबाव के कारण यह कमजोर हिस्सा कभी-कभी गुब्बारे का आकार ले लेता है। इस स्थिति को चिकित्सकीय शब्दावली मे 'धमनीस्फीति' की संज्ञा दी जाती है।\n\nजब यह सूजन सीने के पास स्थित मुख्य धमनी मे होती है, तो इसे 'थोरेसिक एआर्टिक एन्यूरिज्म' कहते है। यदि इसका तत्काल इलाज न किया गया, तो इसके फटने का डर रहता है। इस स्थिति मे ९० से ९९ प्रतिशत तक जान जाने की आशंका रहती है।\n\nअधिकांश रूप मे इस बीमारी के कोई खास लक्षण प्रकट नही होते। मरीज केवल यही शिकायत करता है कि पेट मे फड़कन-सी हो रही है। इसका सटीक पता करने के लिए कैट स्कैन या अल्ट्रासाउंड किया जाता है।\n\nयह रोग महिलाओ की अपेक्षा पुरुषो को अधिक होता है। ५५ वर्ष से ज्यादा उम्र वाले व्यक्तियो मे इस रोग के होने की आशंका कुछ ज्यादा ही होती है। इसी तरह जिन लोगो की धमनी मे कड़ापन हो या वे मधुमेह या उच्च रक्तचाप के शिकार हो, उनमे इस रोग की आशंका ज्यादा होती है।\n\nएन्यूरिज्म के उपचार मे अब तक आपरेशन का ही सहारा लिया जाता था। इस आपरेशन को काफी खतरनाक माना जाता है और इसमे पूरा पेट खोलना पड़ता था। इस कारण संक्रमण का अंदेशा बना रहता था। किंतु अब आपरेशन के बगैर भी यह रोग ठीक हो जाता है। इस अत्याधुनिक विधि को 'एंडोवैस्कुलर स्टंट ग्राफ्टिंग' कहते हैं। स्टंट एक विशेष प्रकार की धातु से निर्मित होता है। इसके ऊपर एक आवरण चढ़ा रहता है, जिसे एक विशेष 'कैथेटर' के माध्यम से धमनी के कमजोर हिस्से के अंदर डाला जाता है। परिणामस्वरूप रक्त का बहाव धमनी के कमजोर हिस्से के स्थान पर स्टंट के माध्यम से होने लगता है। इस प्रकार उस स्थान के फटने का डर समाप्त हो जाता है।\n\n\n", "id": "487460", "title": "धमनी विस्फार"}
{"url": "https://hi.wikipedia.org/wiki?curid=487468", "text": "धनीराम 'चातृक'\n\nधनीराम 'चातृक' (४ अक्टूबर १८७६ – १८ दिसम्बर १९५४) आधुनिक पंजाबी कविता के संस्थापक माने जाते हैं। आपकी कृतियाँ प्राचीन और अर्वाचीन पंजाबी काव्य की कड़ी हैं। आप ही सर्वप्रथम विद्वान्‌ हैं, जिन्हें साहित्यसेवा के उपलक्ष में 75वीं वर्षगाँठ पर 'अभिनंदन ग्रंथ' समर्पित करके सम्मानित किया गया।\n\nचातृक जी की रचनाएँ ये हैं : \n\nअंतिम रचना सन्‌ 1954 में उर्दू लिपि में प्रकाशित हुई थी। शेष सभी गुरुमुखी लिपि और पंजाबी भाषा में हैं। मुहावरेदार ठेठ पंजाबी का ही इन्होंने व्यवहार किया है। इनकी प्रारंभिक कविताओं पर तो आध्यात्मिक और पौराणिक विचारधारा की गहरी छाप थी। किंतु कालांतर में इनकी काव्यप्रतिभा यथार्थवाद की ओर उन्मुख हुई। इनके यथार्थवाद में वैज्ञानिक सूझ बूझ के स्थान पर निजी अनुभवों का प्राबल्य है। यथार्थवाद के नाम पर वे समाज का नग्न घिनौना चित्र प्रस्तुत नहीं करते, वरन्‌ नियंत्रित दृष्टिकोण रखकर शिक्षाप्रद संदेश भी देते हैं। उनकी कविताओं में सूफीवाद के दर्शन भी होते हैं, पर सैद्धांतिक विवेचन की अभिलाषा के अभाव के कारण वे स्थल गूढ़ातिगूढ़ नहीं हो पाए हैं। धार्मिक क्षेत्र में वे समन्वयवादी प्रतीत होते हैं। उनके हलके फुलके गीतों में व्यक्तिगत प्रेम की अभिव्यक्ति भी हुई हैं, किंतु उसमें लाज और शर्म की सीमाओं का बंधन विद्यमान है। स्वाधीन भारत की समस्याएँ, देश और समाज में उन्नत और अवनत पक्ष 'सूफीखाना' में भली प्रकार चित्रित हुए हैं। विषयों की बहुविधता और छंदवैविध्य (विशेषत: बैंत, दोहरा, कोरड़ा) इनकी काव्यगत विशेषताएँ हैं।\n\n\n", "id": "487468", "title": "धनीराम 'चातृक'"}
{"url": "https://hi.wikipedia.org/wiki?curid=487474", "text": "ब्रिटिश अंग्रेज़ी\n\nब्रिटिश अंग्रेज़ी एक व्यापक शब्दावली है जिसका इस्तेमाल यूनाइटेड किंगडम में प्रयोग में लाए जाने वाले अंग्रेज़ी भाषा के विभिन्न प्रकारों को अन्य स्थानों के प्रकारों से अलग करने में किया जाता है। \"ऑक्सफोर्ड इंग्लिश डिक्शनरी\" के अनुसार ब्रिटिश द्वीप समूह में प्रयोग में लाए जाने वाले अंग्रेज़ी के स्वरूप विशेषकर ग्रेट ब्रिटेन में इस्तेमाल होने वाले अंग्रेज़ी के प्रकार को\nब्रिटिश अंग्रेज़ी कहा जाता है। ब्रिटीश सम्राज्य ने ब्रिटिश अंग्रेज़ी के लिखित स्वरूप को विश्व भर में फ़ैलाने का काम किया था। दक्षिणी अफ़्रीका, भारत, ऑस्ट्रेलिया, न्यूजीलैंड, आदि राष्ट्रमंडल राष्ट्रों में इस्तेमाल होने वाली अंग्रेज़ी लिखने में ब्रिटीश अंग्रेज़ी से ही प्रभावित है।\n", "id": "487474", "title": "ब्रिटिश अंग्रेज़ी"}
{"url": "https://hi.wikipedia.org/wiki?curid=487491", "text": "निज़ाम-उल-मुल्क आसफजाह\n\nमीर क़मर-उद-दीन ख़ान सिद्दिक़ी उर्फ़ निजाम-उल-मुल्क आसफजाह (२0 अगस्त १६७१- १ जून १७४८) मुग़ल शासक औरंगजेब के बाद के हैदराबाद का प्रसिद्ध निज़ाम था, जिसने आसफ़जाही राजवंश की नींव रखी। उसने १७२४ में हैदराबाद राज्य की स्थापना की तथा ३१ जुलाई १७२0 से लेकर १ जून १७४८ (मृत्युपर्यंत) तक शासन किया। औरंगज़ेब ने उसे \"चिंकिलिच ख़ान\" (१६९0-९१)), फ़र्रूख़सियर ने \"निज़ाम-उल-मुल्क\" (१७१३) तथा मुहम्मद शाह ने \"आसफ़जाह\" (१७२५)आदि उपाधियाँ प्रदान की। \n\nनिज़ाम उल मुल्क आसफ़जाह, ग़ाज़ी उद्दीन ख़ान सिद्दिक़ी फ़िरोज़ जंग प्रथम और उसकी पहली बीवी वज़ीरुन्निसा बेग़म की संतान के तौर पर २0 अगस्त १६७१ को आगरा में पैदा हुआ। आसफ़जाह प्रथम के बचपन का नाम मीर क़मरुद्दीन ख़ान सिद्दिक़ी था। उसका नामकरण मुग़ल बादशाह औरंगज़ेब ने किया था।\n\n१७२0 से २२ तक निज़ामुल मुल्क आसफजाह ने दक्कन में अपनी स्थिति सुदृढ़ कर ली थी। वह १७२२ से १७२४ तक साम्राज्य का वजीर रहा। सैय्यद बंधुओं को गद्दी से हटाने में भी उन्होंने महत्वपूर्ण भूमिका निभायी थी। उन्हें दक्कन का वायसराय भी कहा गया। बादशाह मुहम्मद शाह के शासन में वज़ीर के काम से तंग आकर दक्कन वापस लौट गया और हैदराबाद राज्य की नींव रखी। उनके मरणोपरांत १७४८ में हैदराबाद दिल्ली शासक के अधीन हो गया।\n\n", "id": "487491", "title": "निज़ाम-उल-मुल्क आसफजाह"}
{"url": "https://hi.wikipedia.org/wiki?curid=487536", "text": "गुरुत्वजनित त्वरण\n\nगुरुत्वजनित त्वरण या गुरुत्वीय त्वरण (acceleration due to gravity) निम्नलिखित तीन अर्थों में प्रयुक्त होता है-\n\n\n\n", "id": "487536", "title": "गुरुत्वजनित त्वरण"}
{"url": "https://hi.wikipedia.org/wiki?curid=487538", "text": "सत्यानन्द सरस्वती\n\nस्वामी सत्यानन्द सरस्वती (24 दिसम्बर 1923 – 5 दिसम्बर 2009), संन्यासी, योग गुरू और आध्यात्मिक गुरू थे। उन्होने अन्तरराष्ट्रीय योग फेलोशिप (1956) तथा बिहार योग विद्यालय (1963) की स्थापना की। उन्होंने ८० से भी अधिक पुस्तकों की रचना की जिसमें से 'आसन प्राणायाम मुद्राबन्ध' नामक पुस्तक विश्वप्रसिद्ध है।\n\nस्वामी सत्यानंद का जन्म 23 दिसम्बर 1923 को उत्तराखण्ड के अल्मोड़ा में मार्गशीर्ष की पूर्णिमा को हुआ था। उनके पिताजी ब्रिटिश शासन में पुलिस अधिकारी थे तथा उनकी माँ नेपाल के राजघराने की थीं। अपने माता-पिता की एकलौती संतान सत्यानंद ने बचपन से ही धर्म और अध्यात्म में गहरी दिलचस्पी दिखाना प्रारंभ कर दिया था। उन्हें अपने आध्यात्मिक गुरु की प्रबल तलाश थी और वह इसके लिए काफी घूमा करते थे।\n\n१८ वर्ष में उन्होने घर छोड़ दिया, १९ वर्ष की आयु में उन्हें अपने गुरु शिवानन्द सरस्वती के दर्शन हुए। १९४७ में उन्हें गुरु ने परमहंस सन्यास में दीक्षित किया। उन्होंने १२ साल गुरु की सेवा की। उसके बाद वे परिव्राजक के रूप में घूमते रहे - भारत, अफ़ग़ानिस्तान, बर्मा, नेपाल एवम श्रीलंका में। इस दौरान उन्होंने यौगिक तकनीकों को प्रतिपादित तथा परिष्कृत किया।\n\nयोग की अति प्राचीन पद्धति को विज्ञान के सम्मत और इसके परिप्रेक्ष्य में प्रस्तुत करने की आवश्यकता का अनुभव होने पर उन्होंने १९५६ में अंतर्राष्ट्रीय योग मित्र मण्डल तथा १९६३ में बिहार योग विद्यालय की स्थापना की। इसके बाद विदेशों और स्वदेश में कई यौगिक भ्रमण तथा प्रवचन किये। १९८८ में सब त्याग कर सन्यास ले लिया। १९८९ में उन्हें रिखिया (झारखंड में देवघर के निकट) आकर आसपास के लोगों की मदद करने का दैवीय आदेश आया। यहाँ उन्होंने एकान्तवास करते हुए उच्च वैदिक साधनाएँ कीं। ५ दिसम्बर २००९ की मध्यरात्रि में अपने शिष्यों की उपस्थिति में वे महा समाधि में लीन हो गए।\n\n\n", "id": "487538", "title": "सत्यानन्द सरस्वती"}
{"url": "https://hi.wikipedia.org/wiki?curid=487567", "text": "निरंजनानन्द सरस्वती\n\nस्वामी निरंजनानन्द सरस्वती (जन्म १४ फ़रवरी १९६०) सत्यानन्द सरस्वती के शिष्य एवं उत्तराधिकारी हैं। स्वामी सत्यानन्द सरस्वती ने 'सत्यानन्द योग' का प्रवर्तन किया था। स्वामी सत्यानन्द ने सन् १९८८ में सम्पूर्ण विश्व के सत्याननद योग से सम्बन्धित कार्यों के समन्वय का कार्य स्वामी निरंजनानन्द को सौंप दिया था।\n\nस्वामी निरंजनान्द का जन्म मध्य प्रदेश के राजनादगाँव में हुआ था। उनके शिष उन्हें आजन्म योगी मानते हैं। \n", "id": "487567", "title": "निरंजनानन्द सरस्वती"}
{"url": "https://hi.wikipedia.org/wiki?curid=487573", "text": "बाउल लोक गायन\n\nबाउल एक प्रकार का लोक (फोक) गायन है, इसका गायन करने वाले को बंगाल में बाउल कहते हैं। इसी बाउल का दुसरा रूप भाट होता है जो ज्यादातर राजस्थान एवं मध्य-प्रदेश में पाये जाते हैं। उत्तर-प्रदेश में इसे फकीर या जोगी भी कहा जाता है। सामान्यतौर पर आउल, बाउल, फकीर, साई, दरबेस, जोगी एवं भाट बाउल के ही रूप है। इन सभी में एक समानता होती है कि ये ईश्वर की भक्ति में इस तरह लीन होते है कि इन्हे बाउल पागल भी कहा जाता है। ऐसा माना जाता है कि इसकी शुरुवात बंगलादेश से हुई। वहाँ इसे बाउल या पागल कहा जाता है। बाउल विश्वव्यापी है यह हिन्दु-मुस्लिम कोई भी हो सकता है। बाउल का रहन-सहन, पहनावा एवं जीवन व्यतीत करने का तरीका वैश्णव धर्म के बहुत करीब होता है। ज्यादातर बाउल वैश्णव धर्म का पालन करते है वैश्णव धर्म में पुरुष वैश्णव एवं स्त्री को वैश्ण्वी कहते है।\n\nबाउल एक ऐसा गायक होता है जो कभी भी अपना जीवन एक-दो दिन से ज्यादा एक स्थान पर व्यतीत नहीं करता है। यह गाँव-गाँव जाकर भगवान विष्णु के भजन एवं लोक गीत गाकर भिक्षा मागं कर अपना जीवनयापन करते हैं। लेकिन यह जरुरी नहीं कि हर वैश्णवी बाउल गाकर भिक्षा मांगे परन्तु बाउल (आउल, फकीर, साई, दरबेस, जोगी एवं भाट) गाकर ही भिक्षा मागंता है। वैश्णवी विष्णु के पुजारी होते हैं। वैष्णवी खंजनी, करताल (जिसे आजकल खडताल भी कहते है) एवं खौल बजाकर भिक्षा मागंते हैं। वैष्णवी बाउल के परिधान सफेद होते है वह सफेद लुंगी, कुर्ता, एवं पगड़ी पहनते हैं। ऐसा माना जाता है कि बाउल का चित भी सफेद कपड़ों के समान शांत, पवित्र एवं पावन होता है। लेकिन बाउल का परिधान सफेद लुंगी, गेरुवा कुर्ता एवं पगड़ी, गले में माला तथा ललट एवं कंठ पर मिट्टी तथा चंदन के मिश्रण का तिलक लगाते हैं। बाउल मुख्यता एकतारा, डुगी, गुबगुबी, पैरों में घुंगरु कंधे पर झोला जो छोटे-छोटे विभिन्न रंगीन कपड़ों से बना होता है डालकर चलता है। बाउल अपना जीवन ईश्वर की भक्ति एवं मानव की भलाई में व्यतीत करता है। बाउल को मोह-माया, धन-दौलत, घर-बाहर की कोई चिंता नहीं होती है।\n\nबंगाल में जहाँ बाउल गायक रहते है उस स्थान को आखरा या आखरा आश्रम कहते हैं। आज के प्रसिद्ध बाउल श्री पूर्ण दास, बालीगंज, कलकत्ता (जिनका जन्म स्थान बौलपुर, शान्तिनिकेतन, जिला-वीरभूम है) जिन्होने विश्व में बाउल गायन का प्रदर्शन कर बाउल गायन की पहचान दुनिया भर (अमेरिका, जापन, बंगलादेश, ब्रिटिश) के बाउल गायक शान्तिनिकेतन के नजदीक बौलपुर में अजय नदी के पास जयदेव मन्दिर के बगल में केदुली मेला (इसे जयदेव मेला के नाम से भी जानते है) जो १४ दिन के लिए लगता है में भाग लेने के लिए आते हैं। यह पौष संक्रान्ति के दिन शुरु होता है बाउल गायन कितना महत्वपुर्ण है यह इसी से पता चलता है कि इस मेले के पहले ३ दिन बाउल गायन के लिए ही होते है।\n\nऐसा सभी बाउल गायको का मानना है कि बाउल गायन की शुरुवात भारत (बंगाल) में केन्दुली नामक स्थान जो जिला वीरभूम के अंर्तगत आता है जिसको अब बंगाल के प्रसिद्ध साहित्यकार एवं कवि जयदेव केन्दुली के नाम से जाना जाता है से हुई। अजय नदी के पास केन्दुली मेला लगने का एक बहुत बड़ा कारण यह हो सकता है कि पौष संक्रान्ति के दिन अजय नदी जो काटवा, वरदमान नाम स्थान पर भगीरथी नदी में मिलती है जो गंगा नदी का ही एक भाग है का पानी सुबह कुछ क्षणों के लिए उलटा बहता है। इस समय या इस दिन नदी में स्नान करने से गंगा में स्नान करने के समान होता है। श्री पुर्ण दास बाउल बालीगंज, कलकत्ता बताते है कि बाउल गायन जगत में सबसे ज्यादा गायन भबा पागला का लिखा गया है। भबा पागला मुस्लिम समुदाय से संबधित थे वह बंगलादेश के प्रसिद्ध एवं ऐसे बाउल गीतकार थे जो खुद गाना लिखते, गाते और बजाते थे। भबा पागला के अलावा भी अनेक बाउल गायक इस गायन में जाने जाते है जैसे बंगलादेश के लालन फकीर जिनके गायन से भारत के ख्याति प्राप्त लेखक रविन्द्र नाथ टैगोर भी प्रभावित हुए थे। बाउल लालन फकीर ने अंग्रेजों एवं दुष्ट जमींदारों के खिलाफ गायन किया था। श्री पुर्ण दास बाउल आगे कहते है कि ज्यादातर बाउल बोलपुर जिला वीरभूम के आस पास पाये जाते है लेकिन बाउल गायन ज्यादातर बंगलादेश में जाना एवं गाया जाता है।\n\nश्री अरुण पटुआ, जिला वीर भूम के अनुसार उनके गुरु श्री निमाई दास बाउल बताते है कि बाउल एक सादा एवं सच्चा जीवन व्यतीत करता है। वह अपने हाथ से बनाया साधा निरामीस खाना खाता है, साधा पीता है एवं अपने हाथ से साधा सीला कपडा पहनता है। श्री कृष्णा चरण बाउल, मनहोर पुर, जिला वीर भूम बताते है कि बाउल रोज मागॅता है और रोज खाता है आने वाले कल की उसे चिंता नहीं होती है।\n", "id": "487573", "title": "बाउल लोक गायन"}
{"url": "https://hi.wikipedia.org/wiki?curid=487574", "text": "पालक\n\nपालक (वानस्पतिक नाम : \"Spinacia oleracea\") \"अमरन्थेसी\" कुल का फूलने वाला पादप है, जिसकी पत्तियाँ एवं तने शाक के रूप में खाये जाते हैं। पालक में खनिज लवण तथा विटामिन पर्याप्त रहते हैं, किंतु ऑक्ज़ैलिक अम्ल की उपस्थिति के कारण कैल्शियम उपलब्ध नहीं होता। यह ईरान तथा उसके आस पास के क्षेत्र का देशज है। ईसा के पूर्व के अभिलेख चीन में हैं, जिनसे ज्ञात होता है कि पालक चीन में नेपाल से गया था। 12वीं शताब्दी में यह अफ्रीका होता हुआ यूरोप पहुँचा। \n\nपालक शीतऋतु की फसल है तथा पाले को सहन कर सकता है, किंतु अधिक गर्मी नहीं सह सकता। जब दिन लंबे तथा रातें छोटी होती हैं, तब इसमें बीज के डंठल निकलने लगते हैं और पौधों का बढ़ना कम हो जाता है।\n\nकई प्रकार की मिट्टियों में पालक सुगमता से उगाया जा सकता है, पर बलुई, दुमट, सादमय दुमट (silty loams) तथा दुमट भूमियों पर अधिक अच्छा उगता है। अम्लता को यह अधिक सहन कर सकता है। यथेष्ट बुद्धि के लिए इसको 6.0 से 7.0 पीएच की आवश्यकता है। पानी के निकास का अच्छा प्रबंध आवश्यक है, अन्यथा पत्तियों में बीमारी लग जाती है। इसमें प्रति एकड़ 75 से 100 पाउंड नाइट्रोजन की आवश्यकत होती है, जो आंशिक रूप से ऐमोनियम्‌ सल्फेट के रूप में, कई बार करके, प्रत्येक कटाई के बाद दी जाती है। अधिक अच्छा होगा कि खाद पहले वाली फसल को दी जाए।\n\nपालक के बीज की बुआई का मुख्य समय वर्षा के बाद है तथा बुआई लगातार नंवबर तक चलती है। छोटे पैमाने से बुआई वर्षा ऋतु में भी ऊँची उठी हुई भूमियों में की जा सकती है। बीज खेत में 6 इंच से 9 इंच की दूरी पर, की गहराई पर तथा बीज से बीज की दूरी पर बोया जाता है। यदि बुआई अधिक घनी है तो पत्तियों में बीमारी लगने का भय रहता है। 100 वर्ग फुट की बुआई करने के लिए लगभग 25 ग्राम बीज की आवश्यकता होगी। पहली कटाई एक माह बाद तथा बाद की कटाइयाँ प्रत्येक तीन सप्ताह बाद की जाती है। प्रत्येक कटाई के बाद खेत के खर पतवार निकालकर, एक मन प्रति एकड़ की दर से ऐमोनियम्‌ सल्फेट डालकर खेत की सिंचाई करनी चाहिए। छिटकावाँ बुआई भी प्राय: प्रचलित है, मगर इस प्रकार में निकाई करना कठिन हो जाता है। पर्वतों पर बुआई फरवरी के अंत से लेकर अप्रैल के अंत तक की जा सकती है। पालक की औसत उपज लगभग 120 मन प्रति एकड़ है।\n\nआयातित (imported) जातियों में, जो वर्ष के केवल ठंडे भाग में ही होती हैं, 'लांग स्टैंडिंग ब्लूम्सडेल' (Long Standing Bloomsdel), वरजीनिया सेवॉय (Virginia Savoy) तथा राउंड लीव्ड डच (Round Leaved Dutch) लोकप्रिय हैं। देशी पालक में 'बैनर्जीज़ जाएंट' (Banerjees giant) तथा 'बनारसी' या 'कटवी पालक' की माँग अत्यधिक है।\n\nअसली पालक \"स्पिनेशिआ ओलरएसिइ\" (Spinacia oleraceae) कहलाता है तथा कीनोपोडिएसिइ कुल (Chenopodiaceae family) के अंतर्गत आता है। भारत में यह अत्यधिक विस्तार से नहीं बोया जाता। आमतौर पर भारतीय पालक 'वेर वलगैरिस' जाति (Var Vulgaris) के अंतर्गत आते हैं।\n\nपरागण प्राय: हवा के द्वारा होता है, अत: पास पास बोई हुई दो जातियाँ, कभी शुद्ध पैदा नहीं होंगी। इसलिए किसी जाति का शुद्ध बीज उपजाने के लिए उस जाति के खेत बिलकुल अलग, कम से कम आधे मील की दूरी पर, होने चाहिए। बीज की अधिक उपज के लिए नवंबर के तीसरे सप्ताह के बाद कटाई बंद कर देनी चाहिए तथा पौधों को बीज बनाने के लिए छोड़ देना चाहिए। बीज को पकने में अधिक समय लगता है। जब बीज पक जाता है तब पौधों को काटकर तथा सुखाकर अन्न की तरह मड़ाई कर लेते हैं।\nसर्दियों के मौसम में सबसे स्वास्थ्यवर्धक सब्जी मानी जाती है। पालक में जो गुण पाये जाते है वे समान्यत:अन्य सब्जियों में नहीं पाये जाते। पालक में लोहे का अंश भी बहुत अधिक रहता है, पालक में मौजूद लोहा शरीर द्वारा आसानी से सोख लिया जाता है। इसलिए पालक खाने से खून के लाल कणों की संख्या बढ़ती है।\n\n", "id": "487574", "title": "पालक"}
{"url": "https://hi.wikipedia.org/wiki?curid=487576", "text": "लघु चित्रकला\n\nलघु चित्रकारी (Miniature painting) भारतीय शास्त्रीय परम्परा के अनुसार बनाई गई चित्रकारी शिल्प है। “समरांगण सूत्रधार” नामक वास्तुशास्त्र में इसका विस्तृत रूप से उल्लेख मिलता है। इस शिल्प की कलाकृतियाँ सैंकड़ों वर्षों के बाद भी अब तक इतनी नवीन लगती हैं मानो ये कुछ वर्ष पूर्व ही चित्रित की गई हों। \n\nकागज पर लघु चित्रकारी करने के लिए सबसे पहले आधार रंग बनाया जाता है। इसके लिए कागज पर खड़िया मिट्टी (चॉक मिट्टी) के चार से पांच स्तर चढ़ाने की आवश्यकता होती है। इसके बाद चित्रकारी में रंगों को समतल करने के लिए दबाव के साथ उसे रगड़ा जाता है। पृष्ठभूमि बनाने के बाद पोशाक की ओर ध्यान दिया जाता है। अंत में आभूषणों और चेहरे सहित अन्य अंगों की रचना की जाती है। पुरी कलाकृति निर्मित हो जाने के बाद उनमें रंग भरे जाते हैं। आभूषणों में स्वर्ण और चांदी के रंगों को बड़ी कुशलतापूर्वक भरा जाता है\nलघु चित्रकारी बनाने में प्राचीन समय से ही प्राकृतिक रंगों का ही प्रयोग किया जाता था। इस चित्रकारी में विभिन्न प्राकृतिक पत्थरों का भी प्रयोग किया जाता था यथा मूंगा, लाजवर्त, हल्दी आदि।\n\n", "id": "487576", "title": "लघु चित्रकला"}
{"url": "https://hi.wikipedia.org/wiki?curid=487577", "text": "चावल चित्रकला\n", "id": "487577", "title": "चावल चित्रकला"}
{"url": "https://hi.wikipedia.org/wiki?curid=487579", "text": "कंटशीर्ष\n\nकंटशीर्ष या कंटशुंडी (अकांथोसेफ़ाला, Acanthocephala), एक प्रकार की पराश्रयी अथवा परोपजीवी कृमियों की श्रेणी है जो पृष्ठवंशी प्राणियों (वर्टीब्रेट्स) की सभी श्रेणियों-स्तनपायियों, चिड़ियों, उरगमों, मेंढ़कों और मछलियों-में पाई जाती है। श्रेणी का यह नाम इसकी बेलनाकार आकृति तथा शिरोभाग में मुड़े हुए काँटों के कारण पड़ा है। काँटे कृमि को पोषक की आंत्र की दीवार में स्थापित करने का काम करते हैं।\n\nइस श्रेणी में कृमियों में मुख, गुदा तथा अंतत्र आदि पाचक अवयवों का सर्वथा अभाव रहता है। अतएव, पोषक से प्राप्त आत्मसात किया हुआ भोजन कृमि के शरीर की दीवार से व्याप्त होकर कृमि का पोषण करता है। भिन्न-भिन्न जातियों (स्पीशीज़) की कंटशुंडियों की लंबाई भिन्न होती है और दो मिलीमीटर से लेकर 650 मि.मि. तक पाई जाती है। किंतु प्रत्येक जाति के नर तथा नारी कृमि की लंबाई में बड़ा अंतर रहता है। सभी जातियों की कंटशुंडियों में नारी सर्वदा नर से अधिक बड़ी होती है। विभिन्न जातियों की आकृति में भी बड़ी भिन्नता पाई जाती है। किसी का शरीर लंबा, दुबला और बेलनाकार होता है तो किसी का पार्श्व से चिपटा, छोटा और स्थूल होता है। शरी की वतह चिकनी हो सकती है, किंतु प्राय: झुर्रीदार होती है। मांसपेशियों की कारण इनमें फैलने तथा सिकुड़ने की विशेष क्षमता होती है। शरीर का रंग पोषक के भोजन के रंग पर निर्भर रहता है। गंदे भूरे रंग से लेकर चमकीले रंग तक की कंटशुंडियाँ पाई जाती हैं।\n\nइस श्रेणी का कोई भी सदस्य स्वतंत्र जीवन व्यतीत नहीं करता। सभी सदस्य अंत:परोपजीवी (एंडोपैरासाइट, endoparasite) होते हैं। और प्रत्येक सदस्य अपने जीवन की प्रारंभिक अवस्था (डिंभावस्था अर्थात्‌ लार्वल स्टेज) संधिपाद समुदाय की कठिनी (Crustacea) श्रेणी के प्राणी में और उत्तरार्ध अवस्था (वयस्क अवस्था अर्थात्‌ adult state) किसी पृष्ठविंशी प्राणी में व्यतीत करता है। सभी श्रेणियों के पृष्ठवंशी इन कंटशुंडियों के पोषक हो सकते हैं; यद्यपि प्रत्येक जाति किसी विशेष पृष्ठवंशी में ही पाई जाती हैं।\n\nइस श्रेणी में परिगणित 300 जातियों का नामकरण हो चुका है और उनमें से अधिकांश मछलियों, चिड़ियों तथा स्तनपायियों में पाई जाती हैं। कंटशुंडी संसार के सभी भूभागों में पाई जाती है।\n\nइस श्रेणी की मुख्य जाति (genus) शल्यतुंड (Echinorhynchus), वा बृहत्तुंड (Gigantorhynchus) है, जो सुअरों में पाई जाती है। इसकी लंबाई एक गज से भी अधिक तक की होती है। यह अपने पोषक की आंत्र की दीवार से अपने काँटों द्वारा, लटकी रहती है। जब इसका भ्रूण तैयार हो जाता है तब यह पोषक के मल के साथ शरीर से बाहर चली आती है। सुअर के मल को जब एक विशेष प्रकार का गुबरैला खाता है तब उस गुबरैले के भीतर यह भ्रूण पहुँचकर डिंभ (लार्वा) में विकसित हो जाता है। इस प्रकार के संक्रमित गुबरैले को जब सूअर खाता है तो डिंभ पुन: सूअर के आँत्र में पहुँच जाता है, जहाँ वह वयस्क हो जाता है। नवशल्यतुड (Neoechinorhynchus) एक अन्य उदाहरण है। यह कंटशुंडी वयस्क अवस्था में मछलियों तथा डिंभावस्था में प्रजालपक्ष डिंभों (Sialis larvae) में परोपजीवीजीवन व्यतीत करती हैं।\n\nपहले कंटशुंडी सूत्रकृमि (Nemathelminthes) समुदाय की श्रेणी में गिनी जाती थी, किंतु अब इसकी एक अलग श्रेणी निर्धारित की जा चुकी है। इस श्रेणी की वंशावली अभी अनिर्णीत है।\n\nइस श्रेणी का वर्गीकरण विभिन्न वैज्ञानिकों ने भिन्न-भिन्न प्रकार से किया है, किंतु सबसे आधुनिक वर्गीकरण हाइमन का है। इन्होंने संपूर्ण श्रेणी को तीन वर्गों में विभक्त किया है : \n\nइसी वर्गीकरण के मुख्य आधार शुंड (Proboscis) में वर्तमान काँटों की संख्या तथा कुछ अन्य विशेषताएँ हैं।\n\n", "id": "487579", "title": "कंटशीर्ष"}
{"url": "https://hi.wikipedia.org/wiki?curid=487580", "text": "आहारविद्\n\nआहारविद्' या आहारिकीविद् (Dietitians) स्वास्थ्य से सम्बन्धित व्यवसायिक (प्रोफेसनल) है। वह भोजन की तैयारी एवं परोसने का निरीक्षण करता है, परिवर्तित आहार का विकास करता है, अनुसंधान करता है तथा लोगों एवं विभिन्न समूहों को स्वास्थ्यकर आहार की आदतों के बारे में शिक्षित करता है।\n\n", "id": "487580", "title": "आहारविद्"}
{"url": "https://hi.wikipedia.org/wiki?curid=487592", "text": "गणधर\n\nगणधर जैन दर्शन में प्रचलित एक उपाधि है। जो अनुत्तर, ज्ञान और दर्शन आदि धर्म के गण को धारण करता है वह गणधर कहा जाता है। इसको तीर्थंकर के शिष्यों के अर्थ में ही विशेष रूप से प्रयोग किया जाता है। गणधर को द्वादश अंगों में पारंगत होना आवश्यक है। प्रत्येक तीर्थंकर के अनेक गणधर कहे गए है।\n\nमहावीर स्वामी के 11 गणधर थे। उनके नाम, गोत्र और निवासस्थान इस प्रकार हैं:\n\n१इंद्रभुति गौतम (गोर्वरग्राम)\n\n२.अग्निभूति गोतम (गोर्वरग्राम)\n\n३.वायुभूति गोतम (गोर्वरग्राम)\n\n४.व्यक्त भारद्वाज कोल्लक (सन्निवेश)\n\n५.सुधर्म अग्निवेश्यायन कोल्लक (सन्निवेश)\n\n६.मंडिकपुत्र वाशिष्ठ मौर्य (सन्निवेश)\n\n७.भौमपुत्र कासव मौर्य (सन्निवेश)\n\n८. अकंपित गोतम (मिथिला)\n\n९.अचलभ्राता हरिभाण (कोसल)\n\n१०.मेतार्य कौंडिन्य तुंगिक (सन्निवेश)\n\n११.प्रभास कौंडिन्य (राजगृह)।\n", "id": "487592", "title": "गणधर"}
{"url": "https://hi.wikipedia.org/wiki?curid=487611", "text": "फ़ारस की खाड़ी नाम से सम्बंधित दस्तावेज़ें: एक प्राचीन व अनन्त विरासत\n\nइस किताब का पहला अध्याय ‘’फ़ारस की खाड़ी ’’ के नाम से संबंधित राजनीतिक व भौगोलिक विवादों, फ़ारस का खाड़ी के नाम से संबंधित ऐतिहासिक दस्तावेजों और फ़ारस की खाड़ी के नामकरण के बारे में कुछ दिनों पहले उठने वाले विवाद पर आधारित है।\nअध्याय दो, भाग छ:, ईरान के नाम \nअध्याय दो\nभाग 1\nनक़्शों, एटलसों और नक़्शों के इतिहास के बारे में चर्चा करता है। \nफ़ारस की खाड़ी\n\nइस ऐटलस के समस्त 253 नक़्शे तीन भाषाओं में रंगीन छापे गए हैं और इन सब में फ़ारस की खाड़ी का सही नाम लिखा गया है। इस के अलावा प्रष्ठ संख्या 141,226,323,322,331,345,347,363 और 355 पर जो नक़्शे दिए गए हैं उनमें खाड़ी की जगह फ़ारस की खाड़ी नाम का उपयोग किया गया है और अरब सागर व ओमान की खाड़ी के पानी के मौजूदा क्षेत्र को फ़ारस का सागर लिखा गया है। उदाहरण के तौर पर एच. एस. बंटिग का नक़्शा संख्या 34/24 सी. एम. हनोवर 1620.\nबहुत से और भी ऐटलस प्रकाशित किए गए हैं जिन सब का विवरण इस किताब: फ़ारस की खाड़ी नाम से संबंधित दस्तावेज़ में दिया गया है।\n\nईरान में 30 अप्रैल का दिन फ़ारस की खाड़ी का राष्ट्रीय दिवस के तौर पर मनाया जाता है। इस दिन पूरे ईरान में विभिन्न प्रकार के कार्यक्रमों का आयोजन किया जाता है। फारस की खाड़ी, मध्य पूर्व एशिया क्षेत्र में हिन्द महासागर का एक विस्तार है, जो ईरान और अरब प्रायद्वीप के बीच तक गया हुआ है। \n30 अप्रैल 1622 को शाह अब्बास की सेना हुर्मुज़ बंदरगाह में पुर्तगालियों को पराजित करने में सफ़ल हुई। ईरान की ग़ैर सरकारी संस्थाओं ने वर्ष 2004 में 30 अप्रैल के दिन को “फ़ारस की खाड़ी का राष्ट्रीय दिवस” के तौर पर मनाने का निर्णय लिया। ईरान की सरकार ने भी इस प्रस्ताव को स्वीकार कर लिया। \nवास्तव में 30 अप्रैल को दो महत्वपूर्ण घटनाएं हुई। एक तो देश से पुर्तगाली उपनिवेशकवाद का निष्कासन हुआ और दूसरे यह कि इस दिन यह निर्णय लिया गया कि फ़ारस की खाड़ी के ऐतिहासिक तथा प्राचीन नाम को देखते हुए हर साल 30 अप्रैल का दिन “फ़ारस की खाड़ी का राष्ट्रीय दिवस” के तौर पर मनाया जाए। यह नाम तथा शब्द विश्व की समस्त भाषाओं में 2400 वर्ष पूर्व से लेकर 1964 तक सरकारी व अंतर्राष्ट्रीय नाम रहा है। किन्तु अरब देशों ने 1964 में गुप्त तौर पर निर्णय लिया कि फ़ारस की खाड़ी का नाम बदल कर अरब की खाड़ी रख दिया जाए।\n\nईरानी लोग इस निर्णय को अरब भेद भाव व क़ौमपरस्ती के एक नमूने के तौर पर देखते हैं। उन का मानना है कि जमाल अब्दुल नासिर के दौर तक किसी अरबी दस्तावेज़ या पत्र में अरब की खाड़ी शब्द का प्रयोग नहीं किया गया है और अरब दुनिया की सांस्कृतिक धरोहर कही जाने वाली समस्त महत्वपूर्ण पुस्तकों में “फ़ारस सागर’’ या “फ़ारस की खाड़ी’’ जैसे शब्द ही पाए जाते हैं।\nइसीलिए ईरानियों ने इस दिन को “फ़ारस की खाड़ी का राष्ट्रीय दिवस” का नाम दिया है ताकि इस ऐतिहासिक तथा प्राचीन नाम को बदलने के लिए की जा रही कोशिशों को रोका जा सके।\nईरानियों का कहना है कि यदि सागरों के नाम ही बदले जाने हैं तो फिर अरब सागर का नाम बदल कर मकरान सागर किया जाना चाहिए क्योंकि इस के चारों ओर लगभग सौ करोड़ से अधिक ग़ैर अरब लोग आबाद हैं और इस नाम का उपयोग भी पुर्तगाली उपनिवेशवाद के दौर में ही शुरु हुआ था।\n\nAuthor: Ajam, Muḥammad.]]\n\n\n", "id": "487611", "title": "फ़ारस की खाड़ी नाम से सम्बंधित दस्तावेज़ें: एक प्राचीन व अनन्त विरासत"}
{"url": "https://hi.wikipedia.org/wiki?curid=487653", "text": "सुरेश सरैया\n\nसुरेश सरैया (१९३८-२०१२) क्रिकेट की दुनिया में एक रेडियो क्रिकेट कमेंटेटर के रूप में विख्यात हैं। सरैया १०० से अधिक क्रिकेट टेस्ट मैचों और १५० से अधिक एकदिवसीय क्रिकेट मैचों के कमेंटरी टीम के सदस्य रहे।\n\n१५ अगस्त १९३८ को जन्मे सरैया क्रिकेट प्रशंसकों में अंग्रेजी कमेंटरी के पर्याय के तौर पर जाने जाते थे। सरैया को क्रिकेट के खेल की गहरी समझ थी, मैदान में जारी घटनाक्रम का सूक्ष्म वर्णन स्रोताओं के लिए आँखों देखा अनुभव उपलब्ध कराता था। चार दशकों तक आकाशवाणी के सौजन्य से उन्होंने क्रिकेट का आँखों देखा हाल दर्शकों तक पहुँचाया, जिनमें चार क्रिकेट विश्व कप भी शामिल रहे। १८ जुलाई २०१२ को सुरेश सरैया का निधन हो गया।\n", "id": "487653", "title": "सुरेश सरैया"}
{"url": "https://hi.wikipedia.org/wiki?curid=487661", "text": "गोर्खालैंड क्षेत्रीय प्रशासन\n\nगोर्खालैंड क्षेत्रीय प्रशासन () भारत के पश्चिम बंगाल के दार्जिलिंग पहाड़ी क्षेत्र का एक अर्ध-स्वायत्त प्रशासनिक निकाय है। दार्जिलिंग गोर्खा पार्वत्य परिषद जो १९८८ में स्थापित किया गया था जिसका प्रशासन २३ वर्षों तक दार्जिलिंग क्षेत्र में चलता रहा के बदले में गो०क्षे०प्र० को पारित किया गया। गो०क्षे०प्र० के अधिकार में हाल में तीन पहाड़ी प्रमण्डल दार्जिलिंग, कलिम्पोंग और कर्सियांग तथा सिलिगुड़ी डिविजन के कुछ क्षेत्र हैं।\nपश्चिम बंगाल के दार्जिलिंग और दवार्स क्षेत्र में रहने वाले नेपालियों/गोर्खाओं ने अपने लिए एक अलग राज्य गोर्खालैंड बनाने के लिए प्रस्ताव रखा था।\nसन् १९८० में गोर्खा राष्ट्रीय मुक्ति मोर्चा (Gorkha National Liberation Front) पार्टी के नेता सुभाष घिसिंग ने एक अलग राज्य गोर्खालैंड के लिए एक हिंसात्मक आंदोलन छेड़ा था। \nइस आंदोलन के फलस्वरुप १९८८ में दार्जिलिंग गोर्खा हिल काउंसिल का गठन हुआ।\nदा०गो०हि०का० एक नया राज्य बनाने के लिए उसके लक्ष्यों को पुरा न कर सका, जो सुभाष घिसिंग के पतन के साथ खत्म हो गया और २००७ में बिमल गुरुङ्गग के साथ एक नये पार्टी गोर्खालैंड जनमुक्ति मोर्चा (गो०ज०मु०मो०) का उत्थान हुआ। इन्होने गोर्खालैंड राज्य के निर्माण के लिए एक दूसरा आन्दोलन छेड़ा। गो०ज०मु०मो० ने गोर्खालैंड राज्य के निर्माण के लिए तीन साल तक आन्दोलन किया, आन्दोलन के तीन साल बाद गो०ज०मु०मो० दार्जिलिंग पहाड़ी क्षेत्र पर अर्ध-शासन चलाने के लिए राज्य सरकार के साथ एक समझौते पर पहुँची। २ सितम्बर २०११ को गो०क्षे०प्र० के निर्माण के लिए पश्चिम बंगाल वैधानिक सभा (West Bengal Legislative Assembly) में एक ज्ञापन पत्र पेश किया गया। \nगो०क्षे०प्र० के पास प्रशासनिक शक्ति, कार्यकारी शक्ति और आर्थिक शक्ति होगी लेकिन वैधानिक शक्ति नही होगी। उच्च न्यायालय के अवकाश प्राप्त न्यायाधीश के उपस्थिति में एक १० सदस्यीय साझा सत्यापन समिती ने दवार्स और तराई को गो०क्षे०प्र० के अधीन लाने के लिए गोर्खा निवासित क्षेत्र कि जाँच की।\n\nकेन्द्रीय गृह मन्त्री पी० चिदम्बरम, पश्चिम बंगाल की मुख्य मंत्री ममता बनर्जी और गोर्खा जनमुक्ति मोर्चा की नेता के उपस्थिति में, सिलिगुड़ी के नजदीक पिंटैल गाँव में १८ जुलाई २०११ को गो०क्षे०प्र० के समझौता संस्मरण पत्र पर हस्ताक्षर किया गया। पश्चिम बंगाल के केन्द्रीय गृह सचिव जी० डी० गौतम, केन्द्रीय गृह मन्त्री के संयुक्त सचिव के०के० पाठक और गो०ज०मु०मो० के महासचिव रौशन गिरी के द्बारा समझौता पत्र पर हस्ताक्षर किया गया।\n\n२९ अक्टूबर २०११ को गोर्खा जनमुक्ति मोर्चा और अखिल भारतीय आदिवासी विकास परिषद (अ०भा०आ०वि०प०) (ABAVP), डुवर्स इकाई ने मोंगपोंग में एक १८ बिन्दुओं वाली समझौता पत्र पर हस्ताक्षर किया, जिसके बाद गो०क्षे०प्र० के बदले में इन संगठनों ने एक नयी प्रशासनिक संरचना का एक साथ प्रस्ताव रखा, जिसे गोर्खा और आदिवासी क्षेत्रिय प्रशासन नाम दिया गया है। अ०भा०आ०वि०प० डुवर्स के १९६ मौजा और तराई क्षेत्र के १९९ मौजा को गो०आ० क्षे०प्र० में सम्मिलित करने के लिए सहमत हो गया।\nभारत के राष्ट्रपति प्रतिभा पाटिल ने ७ मार्च २०१२ को पश्चिम बंगाल के प्रस्तावित गो०क्षे०प्र० के बिल पर अपनी मंजूरी दे दी है। पश्चिम बंगाल कि सरकार ने १४ मार्च २०१२ को गो०क्षे०प्र० के लिए एक गैजेट नोटिफिकेशन जारी किया।\nगो०ज०मु०मो० के नेता और पश्चिम बंगाल कि सरकार के बीच २४ मार्च २०१२ को हुई बैठक में गो०क्षे०प्र० के मतदान कि तैयारी का संकेत मिला। बैठक में यह निश्चय किया गया था कि गो०क्षे०प्र० का मतदान २०१२ के जुन या जुलाई महिने के अन्त में होगा। न्यायाधिश सेन कि समिती ने गो०क्षे०प्र० में तराई और डुअर्स के क्षेत्र को सम्मिलित करने के लिए जुन २०१२ से पहले अपना रिपोर्ट पेश करने के लिए निवेदन किया है। पश्चिम बंगाल कि सरकार ने २६ मई २०१२ को गो०क्षे०प्र० के लिए एक सूचि जारी किया है जिसमें ४५ निर्वाचन क्षेत्र शामिल हैं। जिसका मतदान जुलाई २०१२ में होगा।\nपश्चिम बंगाल कि सरकार द्वारा गठित अवकाश प्राप्त श्यामल कुमाल सेन कि अध्यक्षता में उच्च शक्ति समिती ने गो०क्षे०प्र०में सिर्फ पाँच मौजा को शामिल करने के लिए सलाह दिया है यद्यपि गोरखा जनमुक्ति मोर्चा ने तराई और डुअर्स के क्षेत्र से ३९८ मौजों को प्रस्तावित गो०क्षे०प्र० में सम्मिलित करने कि माँग कि है। गोरखा जनमुक्ति मोर्चा द्वारा रिपोर्ट को खारिज़ करने के बाद पश्चिम बंगाल सरकार ने न्यायाधिश सेन समिती के सलाह को ध्यान में रखते हुए एक त्रि-सदस्यीय “तथ्य-सत्यापन समिती” का उदघोष किया। गो०क्षे०प्र० के विधि मान्यता को चुनौती देते हुए गोरखा राष्ट्रिय मुक्ति मोर्चा के नेता सुभाष घिसिंग ने कलकत्ता उच्च न्यायालय में १९ जून २०१२ को मुकदमा दायर किया। न्यायाधिश दिपांकर दत्ता ने गो०क्षे०प्र० के समझौता पत्र पर तीन हस्ताक्षर लेने के लिए कहा —केन्द्रीय सरकार, राज्य सरकार और गोरखा जनमुक्ति मोर्चा का — to file affidavits stating their stand on Ghisingh’s contention.\n", "id": "487661", "title": "गोर्खालैंड क्षेत्रीय प्रशासन"}
{"url": "https://hi.wikipedia.org/wiki?curid=487665", "text": "संख्या पद्धतियों की सूची\n\nयहाँ संख्या पद्धतियों की सूची दी गयी है।\n\nये सभी स्थानीय-मान पर आधारित हैं। इनमें से कुछ निम्नलिखित हैं-\n\n\"For the definition of standard positional numeral systems, see Non-standard positional numeral systems.\"\n\nThe common names are derived somewhat arbitrarily from Latin and Greek. For more information, see Hexadecimal#Etymology.\n\nThe common names of the negative base numeral systems are formed using the prefix nega-, giving names such as:\n\n\nबेबिलोन अंकों (Babylonian numerals) के पहले विकसित सभी संख्या पद्धतियाँ स्थानीय मान पर आधारित नहीं हैं।\n", "id": "487665", "title": "संख्या पद्धतियों की सूची"}
{"url": "https://hi.wikipedia.org/wiki?curid=487666", "text": "भारतीय नेपाली\n\nभारतीय नेपाली या भारतीय गोरखा वह लोग हैं जो नेपाली मूल के लोग हैं लेकिन भारत में रहते आ रहें हैं, जिन्हें भारतीय नागरिकता प्राप्त है। वह लोग नेपाली भाषा के अलावा भी कई भाषाएं बोलते हैं, नेपाली भाषा भारत के कार्यालयी भाषाओं में से एक है, इतिहास में नेपाल अधिराज्य के वह भाग जो ब्रिटिश राज के समय भारत में आ गये जैसे, पश्चिम बंगाल का दार्जीलिंग जिला जो सिक्किम का भू-भाग था और कुछ समय के लिए नेपाल का भी भू-भाग रहा, सिक्किम-एक मात्र ऐसा राज्य है जहाँ मुख्य रूप से नेपाली रहते हैं जो 1975 में भारत का हिस्सा बना। दूसरे राज्य जहाँ नेपालीयों कि बहुलता है वह हैं :- उत्तराखण्ड, असम, हिमाचल प्रदेश, मणिपुर और मेघालय। भारत के कई बड़े शहरों में भी नेपालीयों कि बहुलता पाई जाती है, मुख्यत: दिल्ली, कोलकाता, बैंगलोर, मुम्बई, चेन्नई, हैदराबाद और विशाखापटनम।\n\n", "id": "487666", "title": "भारतीय नेपाली"}
{"url": "https://hi.wikipedia.org/wiki?curid=487686", "text": "लल्लू लाल\n\nलल्लू लाल (१७६३ - १८३५) हिन्दी गद्य के चार प्रमुख स्तम्भों- (इंशा अल्ला खाँ, सदल मिश्र, मुंशी सदासुखलाल, लल्लू लाल) में से एक हैं। इनका लिखा हुआ ग्रंथ 'प्रेमसागर' है। \n\nलल्लू लाल का जन्म सन् १७६३ ई० में उत्तर प्रदेश के आगरा में हुआ। इनके पूर्वज गुजरात से आकर आगरा में बस गये थे। लल्लू लाल आजीविका के लिये अनेक शहरों में घूमते हुये अन्त में कलकत्ता पहुँचे। ये बहुत अच्छे तैराक थे। एक बार तैरते समय इन्होंने एक अँग्रेज को डूबने से बचाया था। बाद में उस अँग्रेज ने इनकी बहुत सहायता की। उसने इन्हें फोर्ट विलियम कालेज में हिन्दी पढ़ाने तथा हिन्दी ग्रंथों की रचना का कार्य दिलवाया। प्रेमसागर इनके द्वारा लिखी गई पुस्तक है जो कि प्रारम्भिक हिन्दी खड़ीबोली का नमूना है। १८३५ ई० में कलकत्ता में इनका निधन हो गया।\n", "id": "487686", "title": "लल्लू लाल"}
{"url": "https://hi.wikipedia.org/wiki?curid=487691", "text": "अंतःक्षेपी संचन\n\nअंतःक्षेपी संचन (Injection molding) एक निर्माण प्रक्रिया है जो थर्मोप्लास्टिक पदार्थों तथा थर्मोसेटिंग पदार्थों से विभिन्न वस्तुएँ बनाने में प्रयुक्त होती है।\n\nइस प्रक्रिया में पदार्थ को एक गर्म नाल (बैरल) में ले जाया जाता है, मिश्रित किया जाता है और साँचा कोटर (मोल्ड कैविटी) में बलपूर्वक घुसा दिया जाता है। यहाँ ठंडा होकर कठोर हो जाता है और कोटर का आकार ग्रहण कर लेता है।\n\nजब किसी उत्पाद की डिजाइन पूरी हो जाती है तो साँचे की डिजाइन करने वाले किसी धातु (प्रायः इस्पात या अलुमिनियम) से मोल्ड का निर्माण करते हैं। अंतःक्षेपी संचन का उपयोग बहुतायत में होता है और इस प्रक्रिया द्वारा छोटे-से-छोटा अवयव से लेकर कारों की सम्पूर्ण शरीर तक बनाया जाता है।\n\n", "id": "487691", "title": "अंतःक्षेपी संचन"}
{"url": "https://hi.wikipedia.org/wiki?curid=487700", "text": "उपसहसंयोजक यौगिक\n\nरसायन विज्ञान में उपसहसंयोजक यौगिक (coordination complex या metal complex) उन यौगिकों को कहते हैं जिनमें कोई परमाणु या आयन (प्रायः धात्विक) उसको घेरे हुए अणुओं या धनायनों के व्यूह (array) से जुड़ा हो। बहुत से धातु-युक्त यौगिक उपसहसंयोजक यौगिक ही हैं।\n\n'उपसहसंयोजक यौगिक' का और अधिक व्यापक परिभाषा यह है - \n\nअनेकों प्रकार के उपसहसंयोजक यौगिक मौजूद हैं जिनमें जलीय विलयन में धातु (जल के अणुओं से उपसहसंयोजित) से लेकर विभिन्न जैवरासायनिक प्रक्रियाओं में भाग लेने वाले जटिल धात्विक एंजाइम आदि हैं। \n\nउपसहसंयोजक बन्ध तब बनता है जब साझेदारी में जब एक ही तत्व द्वारा दोनों इलेक्ट्रान दिये जायँ। जो तत्व इलेक्ट्रान युग्म देता है वह दाता (donor) है और दूसरा वाला ग्राही (acceptor) है। इसे प्राय: तीर द्वारा ( --> ) प्रदर्शित किया जाता है। हाइड्रोजन पराक्साइड, सल्फर डाइआक्साइड, हाइड्रोनियम आयन, फेरोसायनाइड आदि इसके कुछ उदाहरण हैं।\n\nऐल्फ्रेड वेर्नर ने धातुओं की सामान्य बंधुता को 'प्राथमिक' बंधुता कहा। कुछ धातुओं में प्राथमिक बंधुता के अतिरिक्त एक और बंधुता होती है, जिसे 'द्वितीयक' बंधुता कहते हैं। इस द्वितीयक बंधुता को ही 'उपसहसंयोजकता' का और ऐसे बने यौगिकों की 'उपसहसंयोजक-यौगिक' का नाम दिया। ऐसे यौगिकों को वेर्नर ने उच्च वर्ग यौगिक कहा है। \n\nघनात्मक आयन, विशेषत: जब वे छोटे और उच्च आवेशित होते हैं, पार्श्ववर्ती ऋणात्मक आयनों अथवा उदासीन अणुओं से, जिनमें 'असाझी' (unshared) इलेक्ट्रॉन रहते हैं, इलेक्ट्रॉन आकर्षित करते हैं। यदि आकर्षण अधिक है, तो धात्विक आयन और अन्य समूहों के बीच इलेक्ट्रॉन साझी हो जाता है। धात्विक आयन को यहाँ 'ग्राही' (acceptor) और अन्य समूह को 'दाता' (donor) कहते हैं। जब प्लैटिनिक क्लोराइड को अमोनिया के साथ उपचारित किया जाता है तब ऐसा ही यौगिक, हेक्सामिनिक प्लैटिनिक हेक्साक्लोराइड, बनता है।\n\nरासायनिक संयोग का बनना ऐसे बने यौगिकों के रंग, विलेयता और अन्य गुणों की विभिन्नता से जाना जाता है। ऐसे बने प्लैटिनम के यौगिक में न प्लैटिनम के और न क्लोरीन के ही परीक्षक लक्षण पाए जाते हैं। जिन समूहों में असाझी इलेक्ट्रॉन रहते हैं, वे हैं अमोनिया (NH), जल (HO), कार्बन मोनोऑक्साइड (CO), नाइट्रिक ऑक्साइड (NO), ऐल्किल ऐमिन (RNH), डाइऐल्किल ऐमिन (RNH), ट्राइऐल्किल ऐमिन (RN), ऐल्किल सल्फाइड (RSR), साइआनाइड (CN), थायोसाइआनाइड (SCN) आदि।\n\nयौगिकों में दो, या दो से अधिक, किस्म के दाता रह सकते हैं। केंद्र स्थित धात्विक आयनों में दाता समूहों की संख्या प्रत्येक धात्विक आयन के लिए निश्चित रहती है। ऐसी संख्या को उपसहसंयोजकता-संख्या (Coordination Number) कहते हैं। सिजविक (Sidgwick) के अनुसार यह संख्या तत्वों की परमाणु संख्या पर निर्भर करती है। यह दो से आठ तक हो सकती है। हाइड्रोजन की उपसहसंयोजकता संख्या दो है और भारी धातुओं की आठ। यदि दाता समूह या परमाणु में एक जोड़े से अधिक असाझी इलेक्ट्रॉन विद्यमान हों, तो ऐसे समूह या परमाणु दो धात्विक आयनों से संयुक्त हो सकते हैं। इस रीति से द्विनाभिक संमिश्र (dinuclear complex) बनते हैं। ऐसा ही एक द्विनाभिक संमिश्र डाइओल ऑवटेमिन डाइकोबाल्टिक सल्फेट (di-ol octamin dicobaltic sulphate) है:\n\nयदि दाता परमाणु एक ही अणु में विद्यमान हैं पर कम-से-कम एक-दूसरे परमाणु से उनमें अलगाव है, तो इस प्रकार के बने वलय को 'कीलेट वलय' (Chelate ring) कहते हैं। कीलेटी करण से यौगिकों का स्थायित्व बहुत बढ़ जाता है। पाँच सदस्य वाले कीलेट वलय सबसे अधिक स्थायी होते हैं। चार या छ: सदस्य वाले कीलेट वलय भी सरलता से बन जाते हैं। यह प्रभाव कार्बनिक ऐमिनो-यौगिकों में स्पष्ट रूप से देखा जाता है। मोनोमेथिल ऐमिन कदाचित्‌ ही उपसहसंयोजक-योगिक बनता है, पर एथिलीन डाइऔमिन बड़ी सरलता से उपसहसंयोजक-यौगिक बनता है, जो बहुत स्थायी होता है। सामान्य द्वितीयक ऐमिन कदाचित्‌ ही उपसहसंयोजक-यौगिक बनता है, पर डाइएथिलीन ट्राइऐमिन (HNCHCHNHCHCHNH) बड़ी सरलता से भारी घात्विक आयनों के साथ दोनों नाइट्रोजनों से संयुक्त हो, बहुत स्थायी द्विक्‌ कीलेट वलय बनाता है।\n\nऐल्फा-ऐमिना अम्ल अनेक धातुओं के हाइड्रॉक्साइडों से अधिक क्रिया कर बहुत स्थायी योगिक बनाता है। इनमें अम्ल और ऐमिनो दोनों समूह धातु से संयुक्त होकर, कीलेट वलय बनाते हैं। यदि उपसहसंयोजकता-संख्या बंधुता से दुगुनी है, तो ऐसे यौगिक अनायनित (non-ionic) होते हैं और इन्हें 'आंतर लवण' (Inner salt) कहते हैं। ऐसे आंतर लवण कुछ हाइड्रॉक्सी अम्लों और डाइकीटोनों से भी बनते हैं। ऐसे यौगिक जल में अविलेय होने पर, कार्बनिक विलायकों में विलेय होते हैं। ये भाप में वाष्पशील भी होते हैं। कच्चे चमड़े पर क्रोमियम लवणों से चर्मशोधन में कुछ ऐसी ही क्रिया क्रोमियम लवण और चमड़े के पॉलिपेप्टाइडों के बीच होती है। चर्म का शोधन होना ऐसे ही आंतर लवण बनने के कारण समझा जाता है।\n\nउपसहसंयोजकता-यौगिकों में कई किस्म की समावयवता पाई गई है। इनमें अधिक महत्व की समावयवता निम्नलिखित प्रकार की है:\n\nइसकी आणविक संरचना में सरलतम संरचना के गुणक होते हैं। हेक्सामिन कोबाल्टिक हेक्सानाइट्रो कोबाल्टेड [Co(NH)] [Co(NO)] अनायनित ट्राइनाइट्रो ऐमिन कोबाल्ट [Co(NH) (NO)] का बहुलक है।\n\nनाइट्राइट आयन के नाइट्रोजन और ऑक्सीजन दोनों के परमाणुओं में असाझी इलेक्ट्रॉन होते हैं, अत: ये कोबाल्टिक आयन से दो रीतियों से, एक ऑक्सीजन द्वारा और दूसरा नाइट्रोजन द्वारा, संबद्ध हो सकते हैं। इससे दो समावयव\n\n(1) नाइट्रिटो-पेंटामिन कोबाल्टिक क्लोराइड [Co (NH) ONO] CI और\n\n(2) नाइट्रो-पेंटामिन कोबाल्टिक क्लोराइड [Co (NH) NO] Cl\n\nप्राप्त होते हैं।\n\nइसमें घनात्मक और ऋणात्मक दोनों आयन होते हैं, पर उनका वितरण विभिन्न प्रकार का होता है, जैसे [Co (NH)] [Cr (CN)] और [Cr (NH)] [Co (CN)]\n\nइसमें दोनों के संघटन एक से होते हैं, पर विलयन में ये विभिन्न आयनों में वियोजित होते हैं। कोबाल्टिक ब्रोमोपेंटामिन सल्फेट [Co(NH) Br] SO, सल्फेट आयन के और कोबाल्टिक सल्फेटो पेंटामिन ब्रोमाइड, [Co (HN)SO]Br, ब्रोमीन आयन की अधिक्रिया देते हैं।\n\nयह समावयवता क्रोमिक क्लोराइड के हेक्सा-हाइड्रेट में देखी जाती है। एक समावयव धूसर बैंगनी रंग का और दो हरे रंग के होते हैं। एक से सिल्वर नाइट्रेट विलयन द्वारा क्लोरीन तीनों परमाणु का, दूसरे से केवल दो क्लोरीन परमाणु का और तीसरे से केवल एक क्लोरीन परमाणु का, तत्काल अवक्षेपण होता है। इन तीनों के सूत्र इस प्रकार हैं:\n\n[Cr(HO)] Cl; [Cr (HO)ClHO और [Cr (OH) Cl] Cl HO*\n\nउपसहसंयोजकता बंध सदिश (directional) होते हैं। इसकारण उपसहसंयोजकता समूह केंद्र स्थित होते हैं। प्लैटिनम आयन की चारों संयोजकताएँ (convalences) एक तल पर होती है। अत: इसके यौगिक प्लैटिनम डाइऐमिन डाइक्लोराइड दो रूप में, सिस रूप और ट्रैंस रूप में, प्राप्त हुए हैं।\n\nइन दोनों के रंग, विलेयता और रासायनिक व्यवहार में भिन्नता होती है। ऐसा केवल प्लैटिनम के साथ ही नहीं होता, अन्य धातुओं, जैसे पेलैडियम, निकल, कैडमियम, पारद आदि के साथ भी ऐसा देखा जाता है। यदि उपसहसंयोजकता समूह छह हैं और उनमें दो अन्य चार समूहों से भिन्न हैं, तो उनके भी दो रूप, सिस और ट्रैंस हो सकते हैं। डाइक्लोरो-टेट्रामिन कोबाल्टिक क्लोराइड दो रूपों में पाया गया है। एक का रंग बैंगनी और दूसरे का हरा होता है।\n\nउपसहसंयोजक यौगिक प्रायः जटिल आयन होते हैं। इनमें से अधिकांश के जलीय विलयन आयनित नहीं होते और इस कारण विद्युत-अपघट्य नहीं होते। किन्तु इसके विपरीत, प्लेटिनम के निम्नलिखित उपसहसंयोजक यौगिक जल में वियोजित होकर जटिल आयन उत्पन्न करते हैं।\n\n[Pt(NH)]Cl → [Pt(NH)] + 4 Cl\n\n[Pt(NH)Cl]Cl → [Pt(NH)Cl] + 3 Cl\n\n[Pt(NH)Cl]Cl → [Pt(NH)Cl] + 2 Cl\n\n[Pt(NH)Cl]Cl → [Pt(NH)Cl] + Cl\n\nK[Pt(NH)Cl] → K + [Pt(NH)Cl]\n\nK[PtCl] → 2 K + [PtCl]\n\nउपसहसंयोजक-यौगिक अनेक प्रकार के होते हैं। इनमें से कुछ बड़े उपयोगी सिद्ध हुए हैं। इनका उपयोग उत्तरोत्तर बढ़ रहा है। भारी धातुओं के ऐसे ही संमिश्र साइआनाइड विद्युत लेपन में काम आते हैं। अनेक ऐसे यौगिक महत्व के वर्णक हैं। प्रशीयन ब्ल्यू, हीमोग्लोबिन, क्लोरोफिल आदि ऐसे ही वर्णक हैं। कुछ यौगिक, विशेषत: अंतराल लवण, धातुओं को पहचानने, पृथक्‌ करने तथा उनकी मात्रा निर्धारित करने आदि में काम आते हैं।\n", "id": "487700", "title": "उपसहसंयोजक यौगिक"}
{"url": "https://hi.wikipedia.org/wiki?curid=487711", "text": "बिली कूपर\n\nबिली कूपर (), जिन्हें बिली द ट्रम्पेट () के नाम से भी जाना जाता है, इंग्लैंड के एक क्रिकेट समर्थक हैं। ये सबसे अधिक अंग्रेज़ी क्रिकेट टीम के प्रशंसकों के समूह बार्मी आर्मी के ट्रम्पेट वादक के रूप में प्रसिद्ध हैं।\n\nकूपर ने शिक्षा लंदन के गिल्डहॉल स्कूल ऑफ म्यूज़िक एण्ड ड्रामा से प्राप्त की। इनके पास संगीत स्नातक ऑनर्स डिग्री और रॉयल एकेडमी ऑफ म्यूज़िक से कलाकार डिप्लोमा है। ये वैस्ट एण्ड थिएटर के कार्यक्रमों को ऑर्केस्ट्रा में भी वादन करते हैं।\n\nकूपर बार्मी आर्मी के साथ वर्ष 2004 में जुड़े थे। यह घटना तब कि है जब इंग्लैंड वेस्टइंडीज़ के दौरे पर था। कूपर गलती से अपना ट्रम्पेट बारबाडोस में टैक्सी में ही भूल गए थे। बाद में यह बार्मी आर्मी के किसी सदस्य को मिल गया, जो स्वयं भी उसी मैच को देखने जा रहा था जिसमें कूपर जा रहें थे। जब कूपर ने अपना ट्रम्पेट उस व्यक्ति से माँगा तो उसने इनसे यह साबित करने के लिए कहा कि यह ट्रम्पेट उन्हीं का है ऐसा करने के लिए उसने इनसे उसे बजाने के लिए कहा। कूपर ने तब अमेरिकी फ़िल्म \"द ग्रेट एस्केप\" की विषय धुन बजाई, जिसे सुन कर बार्मी आर्मी के कुछ सदस्यों ने उनका हवाई खर्च उठाने के पेशकश की अगर वे उन सब के साथ इंग्लैंड के दक्षिण अफ़्रीकी दौरे पर शामिल होंगे।\n\nकूपर के कार्यों ने कभी-कभी उन्हें समस्या में भी डाला है। वर्ष 2006 में कूपर को प्रसिद्ध 2006-07 एशेज़ श्रृंखला के दौरान ऑस्ट्रेलियाई धारावाहिक \"नेबर्स\" की अपने ट्रम्पेट द्वारा विषय धुन बजाने के लिए द गेबा से निकालने के पश्चात \"प्रतिबंधित संगीत वाद्ययंत्र\" बजाने के लिए गिरफ्तार कर लिया था। हालांकि 2010 में क्रिकेट ऑस्ट्रेलिया ने कूपर को विशेष छूट दी जिसमें इन्हें द गेबा के अंदर संगीत वाद्ययंत्र ले जाने की अनुमति मिली। ऐसी अनुमति केवल कूपर को ही थी।\n\n", "id": "487711", "title": "बिली कूपर"}
{"url": "https://hi.wikipedia.org/wiki?curid=487713", "text": "राम नारायण शर्मा\n\nराम नारायण शर्मा धनबाद से चुने गये सांसद है।\n\n1971- राम नारायण शर्मा (English; Ram Narain Sharma)\nBio profile लोकसभा सदस्य; पिता; स्वर्गीय श्री सी. एम. शर्मा, . Saraibux, P.O. Garkha, जिला.Saran (छपरा) जन्म;अगस्त 31, 1915, पत्नी; श्रीमती.Bhagmati देवी 1935 (मृतक के बाद से);फिर से शादी, श्रीमती.सुंदर पति देवी, 1959, 4 बेटों.और 3 बेटियों;\nमहासचिव, धनबाद जिला कांग्रेस समिति, \nअध्यक्ष हिंदुस्तान जिंक वर्कर्स यूनियन; उपाध्यक्ष, (i) कोलियरी मजदूर संघ, धनबाद, (ii) भारतीय राष्ट्रीय खदान श्रमिक संघ, धनबाद, (iii) भारतीय राष्ट्रीय आयरन एंड स्टील वर्कर्स फेडरेशन (iv) भारतीय राष्ट्रीय रासायनिक वर्कर्स फेडरेशन और (v) भारतीय राष्ट्रीय व्यापारयूनियन कांग्रेस, बिहार शाखा;\nमहासचिव, i) Fertilizers Factories Workers' Union, Sindri, ii) Loyabad पावर हाउस श्रमिक संघ, Loyabad (iii) Reliance Pottery Workers' Union;\n\nसदस्य, बिहार विधान सभा, 1952-68;\n\nविदेश यात्रा ; I.L.O. की कोयला Pittsburgh में 1949 में समिति की बैठक, अंतरराष्ट्रीय खनिकों महासंघ के वार्षिक सम्मेलन में स्टॉकहोम, 1960 में आयोजित भारतीय खनिकों का प्रतिनिधित्व, डेनमार्क, 1965 में ट्रेड यूनियन संगोष्ठी में भाग लिया।\nस्व ़ रामनारायण शर्मा धनबाद जिले के टुण्डी, जोड़ापोखर तथा दो बार निरसा विधान सभा क्षेत्र से विधायक रहे। 1971 से 1977 तक धनबाद जिले से लोकसभा के सांसद रहे।\nकोयला मजदूरों का निजी खानगी मालिकों द्वारा किये जा रहे शोषण को सबसे पहले लोकसभा में उठाने वाले पूर्व सांसद व विधायक रहे रामनारायण शर्मा को बुधवार को उनकी जयंती पर लोगों ने याद कियाI\nश्री राम नारायण शर्मा, स्वतंत्रता सेनानी तथा धनबाद के प्रसिद्ध पूर्व सांसद 70 में धनबाद के विकास के लिए जिम्मेदार थे। वह एक नेता हैं जो धनबाद शहर में पाश्चात्य खनन तकनीक लाने में इनका विशेष योगदान रहा। पूर्व सांसद एवं मजदूर नेता स्व. राम नारायण शर्मा की 98 वीं जयंती सिंदरी इंटक कार्यालय में मनायी \nधनबाद की उल्लेखनीय व्यक्तित्व थे।\n\nreferences;*\n", "id": "487713", "title": "राम नारायण शर्मा"}
{"url": "https://hi.wikipedia.org/wiki?curid=487716", "text": "संयोजकता\n\nतत्वों की संयोजन शक्ति (combining power) को संयोजकता (Valency) का नाम दिया गया है। संयोजकता का यथार्थ ज्ञान ही समस्त रसायन शास्त्र की नींव है। पिछले वर्षो में द्रव्यों के स्वभाव तथा गुणों का अधिक ज्ञान होने के साथ साथ संयोजकता के ज्ञान में भी वृद्धि हुई है।\n\nदूसरे शब्दों में, संयोजकता एक संख्या है जो यह प्रदर्शित करती है कि जब कोई परमाणु कितने इलेक्ट्रॉन प्राप्त करता है, या खोता है या साझा करता है जब वह अपने ही तत्व के परमाणु से या किसी अन्य तत्व के परमाणु से बन्धन बनाता है।\n\n19वीं शताब्दी के लगभग मध्यकाल में अंग्रेज रसायनज्ञ फ्रैंकलैंड (Frankland) तथा जर्मन रसायनज्ञ कॉल्बे (Kolbe) ने संयोजकता के विषय में अपनी कल्पनाएँ व्यक्त कीं। फ्रैंकलैंड ने प्रदर्शित किया कि अकार्बनिक (inorganic) यौगिकों में प्राय: एक केंद्रीय तत्व अन्य तत्वों के निश्चित तुल्यांकों से संयोग करता है। उदाहरण के लिए, नाइट्रोजन, फ़ॉस्फ़ोरस तथा आर्सेनिक का एक परमाणु हाइड्रोजन तथा क्लोरीन के तीन अथवा पाँच परमाणुओं से संयोग करके यौगिक बनाता है। इस प्रकार ऐसा प्रतीत होता है कि संयुक्त हानेवाले तत्वों की संयोजनशक्ति सदैव अन्य परमाणुओं की निश्चित संख्या से संतुष्ट हो सकती है। अतएव यदि हाइड्रोजन की संयोजकता को इकाई मान लिया जाए, तो किसी तत्व की संयोजकता हाइड्रोजन परमाणुओं की उन संख्याओं के बराबर होगी जिनके साथ उस तत्व का परमाणु संयोग कर सकता है। उदाहरणार्थ, क्लोरीन, ऑक्सीजन परमाणुओं की उन संख्याओं के बराबर होगी जिनके साथ उस तत्व का परमाणु संयोग कर सकता है। उदाहरणार्थ, क्लोरीन, ऑक्सीजन तथा कार्बन का एक परमाणु हाइड्रोजन के क्रमश: एक, दो, तीन तथा चार परमाणुओं से संयोग करता है। इसलिए क्लोरीन, ऑक्सीजन, नाइट्रोजन तथा कार्बन की संयोजकताएँ क्रमश: एक, दो, तीन तथा चार हैं। कुछ तत्व हाइड्रोजन के साथ संयोग नहीं करते। ऐसे तत्वों की संयोजकता, क्लोरीन या ऑक्सीजन की संयोजकता को क्रमश: एक या दो मानकर, निकाली जा सकती है। उदाहरण के लिए थोरियम का एक परमाणु क्लोरीन के चार तथा ऑक्सीजन के दो परमाणुओं से संयोग करता है। अत: थोरियम की संयोजकता चार है।\n\nप्राय: तत्वों की संयोजकता को रेखाओं द्वारा दिखाया जाता है। इन रेखाओं को 'संयोजकता बंधन' (Valency bonds) कहा जा सकता है। \n\nप्रसिद्ध कार्बनिक रसायनज्ञ केकूले (Kekule) के विचार भी फ्रैंकलैंड के विचारों से मिलते जुलते थे। केवल एक बात में दोनों में तीव्र मतभेद था। जैसा उपर्युक्त विवरण से स्पष्ट है, अकार्बनिक यौगिकों में बहुधा एक ही तत्व की संयोजकता विभिन्न यौगिकों में भिन्न हो सकती है। उदाहरण के लिए, PCI3 तथा PCI5 यौगिकों में फ़ॉस्फ़ोरस की संयोजकता क्रमश: तीन तथा पाँच है। इसके विपरीत कार्बनिक यौगिकों में, जो अधिकतर कार्बन, हाइड्रोजन, ऑक्सीजन तथा नाइट्रोजन के संयोग से बने होते हैं, इन तत्वों की संयोजकता स्थिर और सब कार्बनिक यौगिकों में क्रमश: चार, एक, दो तथा तीन, होती है। इनकी संयोजकताओं में साधारणतया कभी अंतर नहीं होता।\n\nसंयोजकता के बारे में स्पष्ट ज्ञान प्राप्त होने से रसायनज्ञों को तत्वों के परमाणुभार निकालने में बहुत सहायता मिली है। किसी भी तत्व का परमाणुभार उसके तुल्यांकी भार और संयोजकता के गुणनफल के बराबर होगा। तत्वों के तुल्यांकी भार प्रयोगों द्वारा सरलता से निकाले जा सकते हैं। उन्नीसवीं शताब्दी के चौथे भाग में, जब रूसी महान्‌ वैज्ञानिक मेंडेलीफ़ (Mandeleef) ने आवर्त सारणी (Periodic Table) का वर्णन किया, तो उन्होंने साथ ही साथ उस सारणी में किसी तत्व की स्थिति और उसकी संयोजकता का संबंध भी सुस्पष्ट किया। तत्वों को उनके परमाणुभार के क्रम से रखने पर, प्रत्येक तत्व अपने से आठवें तत्व के साथ भौतिक तथा रासायनिक गुणों में समानता प्रदर्शित करता है। इस प्रकार निष्क्रिय गैसों के आविष्कार के बाद, वर्तमान आवर्त सारणी नौ समूहों में बँट जाती है। इनमें निष्क्रिय गैसों, जैसे हीलियम, नीअन, आगंन, क्रिप्टन, जीनन तथा रैडन का समूह शून्य समूह कहलाता है, क्योंकि ये तत्व किसी भी अन्य तत्व के प्रति साधारणतया संयोजनशक्ति नहीं प्रदर्शित करते। अगला समूह ऐलकैली या क्षारीय धातुओं (जैसे लीथियम, सोडियम, पोटैशियम आदि) का प्रथम समूह है और इन सबकी संयोजकता भी हाइड्रोजन, क्लोरीन तथा ऑक्सिजन सब के प्रति एक होती है। इसी प्रकार द्वितीय (मैग्नीशियम, कैल्सियम आदि), तृतीय (बोरॉन, ऐल्यूमिनियम आदि) तथा चतुर्थ (कार्बन, सिलिकन आदि) समूह के तत्वों की संयोजकता क्रमश: दो, तीन तथा चार है। पाँचवें (नाइट्रोजन, फ़ॉसफ़ोरस आदि), छठे (सल्फ़र, क्रोमियम आदि), सातवें (फ्लुओरीन, क्लोरीन, ब्रोमीन आदि) समूह के तत्व ऑक्सीजन के प्रति तो क्रमश: पाँच, छह तथा सात संयोजकताएँ प्रदर्शित करते हैं, परंतु हाइड्रोजन तथा क्लोरीन के प्रति इन समूहों के तत्वों की संयोजकताएँ क्रमश: तीन, दो तथा एक हैं।\n\n20वीं शताब्दी के आरंभिक काल में वैज्ञानिक सर जे.जे. टॉमसन तथा नील्स बोर ने प्रयोगों तथा अपनी कल्पनाओं द्वारा परमाणुओं की रचना के बारे में हमारे ज्ञान में वृद्धि की ओर रदरफर्ड ने परमाणुओं के नाभिक (nuclear) रूप की विवेचना की। इसके अनुसार प्रत्येक परमाणु के केंद्र या नाभि में बहुत सूक्ष्म पिंड होता है, जिसपर धनावेश होता है और इसी धनावेश की बराबर संख्या के इलैक्ट्रॉन (electron) केंद्र के चारों ओर परिधियों में चक्कर लगाया करते हैं। अंतिम परिधि के इलेक्ट्रॉनों को 'संयोजन इलेक्ट्रॉन' का नाम दिया गया है, क्योंकि 'संयोजकता के इलेक्ट्रॉन सिद्धांत' के अनुसार, यही इलेक्ट्रॉन तत्व की संयोजनशक्ति निर्धारित करते हैं। उदाहरण के लिए, आवर्त तालिका के प्रथम दो समूहों के परमाणुओं की रचना नीचे दी गई है :\n\nउपर्युक्त सारणी में निष्क्रिय गैसों के परमाणुओं की अंतिम परिधि में (हीलियम को छोड़कर जिसमें 2 इलेक्ट्रॉन होते हैं) 8 इलेक्ट्रॉन होते हैं। ऐसा प्रतीत होता है कि यह विन्यास इतना स्थायी है कि ये स्वयं साधारणतया किसी रासायनिक क्रिया में भाग नहीं लेते और अन्य तत्व भी एक, दो, या तीन इलेक्ट्रॉन खोकर, या बढ़ाकर, इन्हीं के विन्यास को प्राप्त करने की चेष्टा करते हैं। उदाहरण के लिए, सोडियम का परमाणु एक इलेक्ट्रॉन खोकर और फ़्लुओरीन का परमाणु एक इलेक्ट्रॉन की वृद्धि करके सोडियम फ्लोराइड बनाते हैं और इस क्रिया में सोडियम (Na+) तथा फ़्लुओराइड दोनों आयन निष्क्रिय गैस नीऑन का इलेक्ट्रॉन विन्यास प्राप्त कर लेते हैं। इस प्रकार की संयोजकता को विद्युत संयोजकता (electrovalency) कहा जाता है।\n\nविद्युत्संयोजकता से बने यौगिक साधारणतया उच्च गलनांक और क्वथनांकवाले होते है और जल में विलीन होकर आयनित हो जाते हैं। इस प्रकार की विद्युत्संयोजकता की कल्पना सर्वप्रथम जर्मन रसायनज्ञ कॉसेल (Kossel) ने 1916 में की थी। इसके अतिरिक्त अमरीकी रसायनज्ञ ल्यूइस (Lewis) ने कुछ ही मास बाद कल्पना की कि उपर्युक्त विधि के अतिरिक्त कुछ तत्व एक अन्य विधि से भी निष्क्रिय गैसों का इलेक्ट्रॉन विन्यास प्राप्त कर सकते हैं। इस कल्पना के अनुसार संयोग करनेवाले दो परमाणु कभी कभी अपने एक, दो, या तीन इलेक्ट्रॉनों का साझा करके दोनों के दोनों निष्क्रिय गैसों का विन्यास प्राप्त कर लेते हैं। इस प्रकार की संयोजकता को सहसंयोजकता (covalency) का नाम दिया गया है और इसमें बने सहसंयोजक यौगिक साधारणतया निम्न गलनांक तथा क्वथनांक प्रदर्शित करते है और अधिकतर कार्बनिक विलायकों में विलेय होते हैं।\n\nइन दोनों के अतिरिक्त एक अन्य प्रकार की संयोजकता की कल्पना की गई है, जिसमें एक यौगिक या तत्त्व अपने दो खाली इलेक्ट्रॉन किसी दूसरे यौगिक या तत्व को देकर, दोनों में निष्क्रिय गैसों के इलेक्ट्रॉन विन्यास की अवस्था ला देता है। उदाहरण के लिए, अमोनिया अपने दो खाली इलैक्ट्रॉन हाइड्रोजन या बोरॉन क्लोराइड को प्रदान करके, उनको क्रमश: हीलियम तथा नीऑन का इलैक्ट्रॉन विन्यास दे देता है। इस प्रकार की संयोजकता को उपसहसंयोजकता (Coordinate covaiency) कहा गया है, क्योंकि इस प्रकार की संयोजकता की कल्पना उपसहसंयोजक यौगिकों, जैसे हेक्साऐमीन, कोबाल्टी क्लोराइड तथा पोटैशियम फेरोसायनाइड आदि के गुणों को समझने में बहुत सहायक सिद्ध हुई है।\n\nतत्वों की आवर्त सारणी, जो उनके एलेक्ट्रानिक विन्यास पर आधारित है, किसी तत्व के परमाणु मे सबसे बाहरी कक्षा मे उपस्थित इलेक्ट्रानो की संख्या ही उस तत्व की संयोजकता होती हैं। तत्वों की संयोजकता का एक संकेत देती है:\n\n\n\n\n\n\n\n\n\n", "id": "487716", "title": "संयोजकता"}
{"url": "https://hi.wikipedia.org/wiki?curid=487724", "text": "महाब्रह्माण्ड\n\nमहाब्रह्माण्ड (या मेटा ब्रह्मांड) उस काल्पनिक बहु ब्रह्मांड को कहते हैं जिसमें ब्रह्मांडों के समूह का अंदाजा लगाया गया है।\n", "id": "487724", "title": "महाब्रह्माण्ड"}
{"url": "https://hi.wikipedia.org/wiki?curid=487738", "text": "मुँह\n\nमुँह जंतुओं की आहार नली का प्रथम भाग होता है जिसको आहार और लार मिलता है। मुँह के अन्दर की उपकला में श्लेष्म झिल्ली होती है। अपनी मुख्य क्रिया यानि पाचक तंत्र की पहली कड़ी के अतिरिक्त मनुष्यों में मुँह एक और अहम कार्य करता है जो कि है एक दूसरे के साथ वार्तालाप के द्वारा संपर्क करना। हालांकि ध्वनि का मुख्य स्रोत गला होता लेकिन इस ध्वनि को भाषा का रूप जीभ, होंठ, जबड़ा और ऊपरी मुँह का तालु देते हैं। मुँह का अन्दरुनी भाग अमूमन लार की वजह से गीला रहता है और होंठ से मुँह के अन्दर की श्लेष्म झिल्ली त्वचा-जो कि बाकी शरीर को ढँकती है- में परिवर्तित हो जाती है।\nमौखिक क्षिद्र पाचन नली के पहले भाग का प्रतिनिधित्व करता है। इसके अंतर्गत होंठ, मसूड़े, जीभ, दाँत, मुँह का तालु इत्यादि अंग आते हैं।\nमनुष्यों में वार्ता के द्वारा संपर्क स्थापित करना मुँह का खाने के बाद दूसरा सबसे प्रमुख काम होता है। अन्य पशु भी एक दूसरे से संपर्क स्थापित करते हैं लेकिन सिर्फ़ गले से निकली ध्वनियों के द्वारा। मनुष्य एकमात्र ऐसा पशु है जो कि मुँह की मदद से समझ में आने वाली आवाज़ें निकाल सकता है जिसे हम वार्तालाप कहते हैं।\nपुराने काल में जब शब्द संरचना के साथ-साथ भाषा का भी विकास हो रहा था लेकिन लिपि तब तक ईजाद नहीं हुयी थी, मनुष्य ऐतिहासिक, सामाजिक तथा अन्य घटनाओं के बारे में एक दूसरे को यह घटनायें कहानियाँ सुनाने के ज़रिए बताते थे। क्योंकि इस तरीक़े में लेखन क्रिया का अभाव था, इसलिए इसे मौखिक रूप से प्रचार कहा गया।\n", "id": "487738", "title": "मुँह"}
{"url": "https://hi.wikipedia.org/wiki?curid=487745", "text": "मुर्शिद कुली खां\n\nउसके शासन काल में तीन विद्रोह हुए। पहला विद्रोह सीताराम राय, उदय नारायण और गुलाम मुहम्मद ने दूसरा शुजात खां ने तथा तीसरा नजात खां ने किया।\nउसने नए भूराजस्व के जरिए जागिर भूमि के बड़े भाग को खालसा भूमि बना दिया और इजारा व्यवस्था आरंभ की।\n", "id": "487745", "title": "मुर्शिद कुली खां"}
{"url": "https://hi.wikipedia.org/wiki?curid=487748", "text": "वार्तालाप\n\nवार्तालाप या बातचीत मनुष्य द्वारा समाज में परस्पर संपर्क क़ायम करने का एक बहुपक्षीय और स्वाभाविक माध्यम है इस से मनुष्य अपने विचारो का आदान प्रदान करता है। वार्तालाप विश्लेषण () समाजशास्त्र की वह शाखा है जो मानव अंतरक्रिया की बनावट और संगठन का अध्ययन करती है, जिसमें वार्तालाप संपर्क विषय प्रमुख होता है।\n", "id": "487748", "title": "वार्तालाप"}
{"url": "https://hi.wikipedia.org/wiki?curid=487750", "text": "मुख\n\nमुख (face) कई प्राणियों के सिर के सामने वाली ओर पाया जाने वाला भाग है जिसमें कई ज्ञानेन्द्रिय उपस्थित होती हैं, हालांकि हर प्राणी का मुख नहीं होता। स्तनधारियों में आमतौर पर मुख पर नाक, कान, मुँह (जिसमें स्वाद-बोध रखने वाली जिह्वा होती है) और आँखें होती हैं। मानव व अन्य स्तनधारी इनसे अपनी भावनाएँ भी प्रकट करते हैं, तथा इसे एक-दूसरे को पहचानने व मौखिक संचार के लिए भी प्रयोग करते हैं।\n\n", "id": "487750", "title": "मुख"}
{"url": "https://hi.wikipedia.org/wiki?curid=487751", "text": "होंठ\n\nहोंठ या ओंठ मनुष्य तथा कई अन्य जंतुओं के मुँह का बाहरी दिखने वाला भाग होता है। होंठ कोमल, लचीले तथा चलायमान होते हैं और आहार ग्रहण छिद्र (मुँह) का द्वार होते हैं। इसके अलावा वह ध्वनि का उच्चारण करने में मदद भी करते हैं जिसकी वजह से मनुष्य गले से निकली ध्वनि को वार्तालाप में परिवर्तित कर पाने में सक्षम हो सका है। मनुष्यों में होंठ स्पर्श संवेदी अंग होता तथा पुरुष तथा नारी के अंतरंग समय में कामुकता बढ़ाने का काम भी करता है।\nहोंठ दो भागों में विभाजित होता है-ऊपरी होंठ और निचला होंठ। विज्ञान की भाषा में इनको क्रमशः लेबिअम सुपीरिअस ऑरिस तथा लेबिअम इन्फ़ीरिअस ऑरिस भी कहा जाता है। जिस हिस्से में होंठ त्वचा के साथ मिलते हैं उस हिस्से को वर्मिलियन बॉर्डर कहते है। उसी प्रकार होंठों की लाल खाल को वर्मिलियन ज़ोन कहलाता है। यही वर्मिलियन ज़ोन मुँह के अन्दर की श्लेष्मी झिल्ली और शरीर के ऊपर की त्वचा के बीच का परिवर्तन क्षेत्र है। होंठों में न तो बाल होते हैं और न ही पसीने की ग्रन्थियाँ। इसलिए उन्हें पसीने तथा शारीरिक तैल की सुरक्षा नहीं मिल पाती जिससे वह अपनी ऊपरी सतह को चिकना रख सकें, तापमान नियंत्रित कर सकें तथा रोगाणुओं से बच सकें। इसी कारणवश होंठ जल्दी सूख जाते हैं और कट-फट जाते हैं।\nहमारे ज्योतिष शास्त्र भी होंठ को अहमियत दी गई है। ज्योतिषी व्यक्ति के होंठों को देखकर उसके व्यक्तित्व के बारे में जान लेते हैं।\n", "id": "487751", "title": "होंठ"}
{"url": "https://hi.wikipedia.org/wiki?curid=487771", "text": "नालंदा (गैर-सरकारी संगठन)\n\nनालंदा एक गैर सरकारी संगठन है, जोकि वर्ष 1996 से सतत सेवारत है। यह प्रारंभिक शिक्षा के संदर्भ केन्द्र के रूप में उत्तर प्रदेश व झारखंड में कार्यरत है। इसका मुख्य कार्य प्रारंभिक शिक्षा के क्षेत्र में काम कर रही सरकारी व गैर सरकारी संस्थाओं को तकनीकी रूप से मदद करना है। नालंदा अपनी शुरूआत से ही उत्तर प्रदेश में संचालित विभिन्न शैक्षिक कार्यक्रमों से सक्रिय रूप से जुड़ी रही है। इन कार्यक्रमों के अन्तर्गत काम करते हुए नालंदा ने विभिन्न तरह की शिक्षण—अधिगम सामग्री का विकास किया है। शिक्षक—प्रशिक्षण, पाठ्य—सामग्री निर्माण, मदरसों में शैक्षिक सुधार, अनुश्रवण एवं शोध—अध्ययन नालंदा के नियमित क्रियाकलाप हैं। \n\nनालंदा द्वारा प्रारंभिक शिक्षा से जुड़े लोगों से संवाद कायम करने के उद्देश्य से एक त्रैमासिक पत्र 'प्रारंभ शैक्षिक संवाद' का प्रकाशन किया जाता है। इसका मुख्य उद्देश्य प्रारंभिक शिक्षा के विभिन्न पहलुओं से जुड़े विचारों का प्रचार-प्रसार करना है, जिससे वर्तमान शैक्षिक परिदृश्य व शैक्षिक सुधारों पर सोच-विचार करते हुए गुणात्मक शिक्षा पर संवाद किया जा सके। यह पत्र वर्ष 2003 से नियमित रूप से प्रकाशित किया जा रहा है। 'प्रारम्‍भ शैक्षिक संवाद' में प्रकाशित लेखों में से महत्‍वपूर्ण लेखों को चुनकर वर्ष 2004 में पुस्‍तक प्रकाशित हुई थी, जो प्राथमिक शिक्षा से जुड़े हुए विषयों से संबंधित है।\n\nनालंदा गैर सरकारी संगठन के बारे में सूचना\n", "id": "487771", "title": "नालंदा (गैर-सरकारी संगठन)"}
{"url": "https://hi.wikipedia.org/wiki?curid=487787", "text": "गोर्खा राष्ट्रीय मुक्ति मोर्चा\n\nगोर्खा नेशनल लिबरेशन फ्रंट (जीएनएलएफ) (गोर्खा राष्ट्रिय मुक्ति मोर्चा) दार्जिलिंग जिला पश्चिम बंगाल] ], [[भारत]] का एक [[राजनैतिक दल]] है। यह 1980 में [[सुभाष घिसिङ्ग]] द्वारा [[गोर्खालैंड]] भारत के भीतर राज्य मांग के उद्देश्य के साथ बनाया गया था।\n\nघिसिङ्ग नें [[पश्चिम बंगाल]] के उत्तरी क्षेत्रों (दार्जिलिंग, डुवर्स) में 1980 के दशक के दौरान, जीएनएलएफ एक अलग गोर्खालैंड राज्य के निर्माण के लिए एक गहन और अक्सर हिंसक अभियान का नेतृत्व किया, यह आंदोलन 1985-1986 के आसपास अपने चरम पर पहुंच गया। 22 अगस्त 1988, सुभाष घिसिङ्ग नें जीएनएलएफ, \"दार्जिलिंग हिल समझौते\" पर हस्ताक्षर किया और [[दार्जिलिंग गोर्खा पार्वत्य परिषद]] बानाया गया।\n\nजीएनएलएफ 1991 में पश्चिम बंगाल राज्य विधानसभा चुनावों का बहिष्कार किया। [[कलिम्पोङ्ग]] (विधान सभा निर्वाचन क्षेत्र) और कर्सियांग 1996 में विधानसभा चुनाव, 2001, जीएनएलएफ तीन विधानसभा सीटें जीतीं और 2006 में [[दार्जिलिंग]] (विधान सभा निर्वाचन क्षेत्र) से हर एक जीता।\n\nDGHC 2004 में चुनाव होने थे। हालांकि, सरकार ने चुनावों को पकड़ नहीं करने का फैसला किया और बजाय सुभाष Ghisingh के छठी अनुसूची तक DGHC परिषद स्थापित किया गया था की एकमात्र कार्यवाहक पूर्व पार्षदों की DGHC के बीच असंतोष तेजी से बढ़ी है। उनमें से, [[बिमल गुरुंग]], एक बार घीसिंग के विश्वसनीय सहयोगी, जीएनएलएफ से दूर तोड़ने का फैसला किया। के लिए एक जन समर्थन पर सवारी [[प्रशांत तमांग]], [[इंडियन आइडल]] दार्जिलिंग से प्रतियोगी, बिमल जल्दी से जनता के समर्थन पर वह प्रशान्त समर्थन के लिए प्राप्त पूँजीकृत और बिजली की सीट से Ghisingh उखाड़ फेंकने में सक्षम था। घीसिंग निवास बदलाव का फैसला किया [[जलपाईगुड़ी]] और जीएनएलएफ के लिए अपने समर्थन और कार्यकर्ताओं का सबसे खो दिया है [[गोरखा जनमुक्ति मोर्चा]], [बिमल गुरुंग की अध्यक्षता में एक नई पार्टी [.\n\nतीन साल के लिए राजनीतिक सीतनिद्रा में झूठ बोल के बाद, जीएनएलएफ प्रमुख सुभाष Ghisingh घोषणा की कि उनकी पार्टी पश्चिम बंगाल विधान सभा चुनाव 2011 चुनाव लड़ने होगा. सुभाष Ghisingh भारत के 9 पर 8 अप्रैल 2011 विधानसभा चुनाव के आगे \"निर्वासन\" के तीन साल के बाद दार्जिलिंग लौट 2011\" अप्रैल. तीनों जीएनएलएफ दार्जिलिंग, [से प्रकाश दहल [कलिमपॉन्ग (विधान सभा निर्वाचन क्षेत्र) | कलिमपॉन्ग] और Pemu छेत्री [से कुर्सियांग (विधान सभा निर्वाचन क्षेत्र) |. कुर्सियांग] 18 अप्रैल 2011 को आयोजित चुनाव हार < रेफरी नाम = \"IBNLive.com\" />\n", "id": "487787", "title": "गोर्खा राष्ट्रीय मुक्ति मोर्चा"}
{"url": "https://hi.wikipedia.org/wiki?curid=487794", "text": "जगदीश शेट्टार\n\n\"जगदीश शिवप्पा शेट्टार\" (; जन्म: १७ दिसम्बर १९५५) भारत के कर्नाटक राज्य के भूतपूर्व मुख्यमंत्री थे। वे राजनैतिक दल भारतीय जनता पार्टी के सदस्य के रूप में कर्नाटक विधानसभा की हुबली ग्रामीण सीट का प्रतिनिधित्व करते हैं। इससे पहले वह सन् २००८-२००९ के दौरान कर्नाटक विधानसभा के अध्यक्ष थे।\n\nशेट्टार का जन्म १७ दिसम्बर १९५५ को कर्नाटक राज्य के बागलकोट जिले के बादामी तालुके में हुआ था। इनके पिता का नाम श्री एस. एस शेट्टार व माता का नाम श्रीमती बसवनेम्मा था। इनके पिता जनसंघ के वरिष्ठ नेता थे और हुबली-धारवाड़ के पाँच बार महापौर रह चुके हैं। इनके चाचा सदाशिव शेट्टार \nदक्षिण भारत के जनसंघ के प्रभावी नेता थे और वे हुबली शहर से १९६७ में विधायक चुने गए। जगदीश शेट्टार बी. कॉम और एल.एल.बी की डिग्री प्राप्त की है।\nजगदीश शेट्टार ने अपने राजनितिक जीवन की शुरुआत अखिल भारतीय विद्यार्थी परिषद से की और बाद में राष्ट्रीय स्वयंसेवक संघ से जुड़ गए।\n\n१९९० में वे भाजपा के हुबली ग्रामीण इकाई के अध्यक्ष चुने गए और १९९४ में धारवाड़ जिला इकाई के अध्यक्ष चुने गए। १९९४ में वे पहली बार विधायक चुने गए। १९९६ में वे भाजपा के राज्य सचिव और १९९९ में वे कर्नाटक विधानसभा में नेता विपक्ष चुने गए।\n\n२००५ में वे भारतीय जनता पार्टी के प्रदेश अध्यक्ष हुए फिर इसी साल वे भाजपा-जनता दल (सेकुलर) की गठबंधन सरकार में राजस्व मंत्री बने।\n\nभाजपा-जनता दल (सेकुलर) के गठबंधन के टूटने के बाद हुए मध्यावधि चुनाव में भाजपा को पूर्ण बहुमत मिला। वे कर्नाटक विधानसभा के सभापति बने। २००९ में उन्होंने इस पद से इस्तीफा दे दिया और वे ग्रामीण विकास और पंचायती राज मंत्री बने।\n\nडी. वी. सदानंद गौड़ा के इस्तीफे के बाद उन्होंने १२ जुलाई २०१२ को राज्य के इक्कीसवे मुख्यमंत्री के रूप में शपथ ली।\n\n२०१३ के कर्नाटक विधानसभा चुनाव से पहले भारतीय जनता पार्टी ने जगदीश शेट्टार को मुख्यमंत्री पद का उम्मीदवार घोषित कर दिया परन्तु अपनी साफ़ छवि के बावजूद पार्टी के जनाधार वाले नेता बी॰ एस॰ येदियुरप्पा के पार्टी छोड़ने और सरकार पर लगे भ्रष्टाचार के आरोपों के कारण वे भाजपा को जीत नहीं दिला सके।\n\nचुनाव के बाद वे कर्नाटक विधानसभा में नेता विपक्ष चुने गए।\n", "id": "487794", "title": "जगदीश शेट्टार"}
{"url": "https://hi.wikipedia.org/wiki?curid=487796", "text": "आदिबुद्ध\n\nआदिबुद्ध अर्थात्‌ बुद्धों में आदिम। इन्हें पंचध्यानी बुद्धों में आदिम अथवा प्रथम कहा गया है। कुछ लोगों के अनुसार प्रारंभ में रूप, वेदना, संज्ञा, संस्कार और विज्ञान नामक पाँच बौद्ध तत्वों अथवा स्कंधों के मूर्तरूप पंचध्यानी बुद्धों की रचना हुई। बुद्धों के कुलों की कल्पना के साथ कुलेशों की भी कल्पना हुई। आदिबुद्ध संबंधी सिद्धांत के अभ्युदयकाल के संबंध में विभिन्न मत हैं। कुछ के अनुसार 10वीं ईसवी शताब्दी, दूसरे मत के अनुसार सातवीं शताब्दी तथा तीसरे मत के अनुसार प्रथम ईसवी शताब्दी में इस सिद्धांत का अभ्युदय हुआ। इतना निश्चित है कि यह आदिबुद्धसिद्धांत बौद्धों का ईश्वरवादी सिद्धांत मान लिया गया है। लगभग छठी सातवीं ई. शताब्दी में तत्कालीन वज्रयानी आचार्यों ने आस्तिक मतों को एक पूर्ण विकसित अद्वैतवादी दर्शन की ओर अभिमुख होते देखा और उन लोगों ने बहुदेववादी बौद्ध देवमंडल को संस्कृत करने के उद्देश्य से उस समय के पंचस्कंधों के अधिष्ठाता उन ध्यानी बुद्धों के कुलों और कुलेशों का विकास किया जो अपने-अपने कुलों के आदिबुद्ध थे। हिंदू ईश्वरवादी सिद्धांतों से प्रेरणा ग्रहण करते हुए उन लागों ने इन सभी कुलों के भी प्रथम अथवा आदिम बुद्ध की विचारणा के क्रम में आदिबुद्ध अथवा वज्रधरसिद्धांत का विकास किया। आदिबुद्ध को ही वज्रयान का सर्वोच्च देवता स्थिर किया गया और यह माना गया कि पंचध्यानी बुद्धों का उन्हीं से विकास हुआ।\n\nइस सिद्धांत का प्रवर्तन कुछ मतों के अनुसार नालंदा विहार में 10वीं शताब्दी के प्रारंभ में हुआ। दूसरे मतों के अनुसार इसका प्रवर्तन सातवीं शताब्दी में ही मध्यभारत में हुआ। प्रवर्तन के उपरांत इनके स्वरूप की कल्पना की गई, मूर्तियाँ बनीं और पूजाविधान भी स्थिर हुआ। आदिबुद्धसिद्धांत से संबंधित विशेष तंत्र कालचक्रतंत्र है। इसे ही मूल तंत्र माना जाता है जिसमें आदिबुद्धसिद्धांत का प्रवर्तन हुआ। इस दृष्टि से इस तंत्रविशेष का भी समय 10वीं शताब्दी निश्चित हाता है। इस सिद्धांत को सर्वप्रथम कालचक्रयान में ही स्वीकार किया गया। आदिबुद्ध के दूसरे दो प्रसिद्ध नाम हैं वज्रसत्व और वज्रधर। कुछ लोगों के अनुसर वज्रधर की कल्पना आदिबुद्ध के बाद की है अर्थात्‌ वज्रधर का ध्यानी बुद्ध अक्षोभ्य से विकसित बोधिसत्व वज्रपाणि से विकास हुआ। इस प्रकार वज्रसत्व परवर्ती विकास है। प्राय: वज्रधर और वज्रसत्व को एक मान लिया जाता है। आदिबुद्ध इन सभी ध्यानी बुद्धों के जनक हैं और साथ ही तांत्रिक बौद्ध देवमंडल के सर्वोच्च देवता हैं।\n\nआदिबुद्ध की मानवाकृति में अभिव्यक्ति दो रूपों में मिलती है-एकाकी रूप में और युगनद्ध रूप में। एकाकी रूप में आदिबुद्ध प्रभूतभावेन अलंकृत और वज्रपर्यंक आसन में अथवा ध्यानमुद्रा में अभिव्यक्त होते हैं। उनके दोनों पैर एक दूसरे पर आरोपित रहते हैं और दोनों तलवे ऊर्ध्वमुख रहते हैं। उनके दाहिने हाथ में वज्र, बाएँ हाथ में घंटा और शेष दोनों हाथ वक्ष भाग पर एक दूसरे पर वज्रहुँकार मद्रा में स्थित रहते हैं। इस अभिव्यक्ति में वज्र परमतत्व शून्य का और घंटा उस प्रज्ञा का प्रतीक है जिसकी ध्वनि दूर-दूर तक प्रसारित होती है। कभी-कभी ए प्रतीक कमल पर दोनों तरफ दिखाए जाते हैं जिनमें से वज्र दाहिनी ओर और घंटा बाईं ओर प्रदर्शित होता है।\n\nयुगनद्ध मुद्रा में आदिबुद्ध अथवा बज्रधर उपर्युक्त विशेषताओं के अतिरिक्त अपनी उस शक्ति से भी संपरिष्वक्त रहते हैं जिसे प्रज्ञापारमिता कहा जाता है। यह शक्ति आकार में लघुतरे और प्रभूतभावेन अलंकृत होती है। यह दाहिने हाथ में कर्तरी और बाएँ हाथ में कपाल धारण किए रहती हैं। कर्तरी अज्ञान के विनाश का प्रतीक है और कपाल पूर्ण एकता का। युगनद्ध मुद्रा में यह प्रतीकीकृत होता है कि द्वयता और अद्वय में भेद मिथ्या है और दोनों जललवणभावेन विमिश्रित हैं। तिब्बती लामा धर्म में इन्हें प्राय: नीलवर्ण, प्राय: नग्न, बुद्धापुरुप आसन और ध्यानमुद्रा में अंकित किया जाता है।\n\nइस सिद्धांत के तांत्रिक बौद्ध धर्म में पूर्णतया प्रतिष्ठित हो जाने के बाद आदिबुद्ध के विभिन्न पक्षों एवं रूपों के प्रति आस्था रखनेवाले बौद्धों ने अपने को विभिन्न संप्रदायों में विभक्त कर लिया। किसी-किसी ने पंचध्यानी बुद्धों में से ही किसी को आदिबुद्ध मान लिया, किसी ने वज्रसत्व को ही आदिबुद्ध के रूप में स्वीकार कर लिया और किसी ने समंतभद्र या वज्रपाणि जैसे बोधिसत्व को ही आदिबुद्ध की मान्यता दे दी। इस प्रकार आदिबुद्ध मत विभिन्न संप्रदायों में विभक्त हो गया। नेपाल में आज भी बौद्ध आदिबुद्ध से संबंधित विभिन्न संप्रदायों में विभक्त हैं। वहाँ कुछ बौद्ध संप्रदाय वैरोचन अथवा अक्षोभ्य को आदिबुद्ध मानते हैं और कुछ अमिताभ को।\n\nइस आदिबुद्ध के अभ्युदय तथा उनके मत के प्रसारक्षेत्र, मंदिरादि के संबंध में कथाएँ मिलती हैं। इनके अभ्युदय के संबंध में स्वयंभूपुराण के आधार पर कहा जाता है कि आदिबुद्ध स्वयं नेपाल के कालीदह क्षेत्र में सर्वप्रथम एक ज्वाला के रूप में प्रकट हुए और मंजुश्री ने उस ज्वाला की रक्षा के लिए उसपर एक मंदिर का निर्माण कराया। यही प्राचीन मंदिर स्वयंभू चैत्य के रूप में आज भी प्रसिद्ध है। इस प्रकार आदिबुद्ध की एक ऐसी ज्वाला के रूप में पूजा की जाती है जिसे वज्रचार्य नित्य, स्वयंभू और स्वतंत्र मानते हैं।\n", "id": "487796", "title": "आदिबुद्ध"}
{"url": "https://hi.wikipedia.org/wiki?curid=487804", "text": "अलीगढ़ आंदोलन\n\nअलीगढ़ आंदोलन सर सैयद अहमद खाँ के नेतृव में चलाया गया एक प्रमुख इस्लामी आंदोलन है, जो 1857 के विद्रोह के असफलता के बाद मुसलमानों में धार्मिक सुधारों के उद्देश्य से चलाया गया।\nसैयद अहमद खां के विचार में- \"जब तक विचार की स्वतंत्रता विकसित नहीं होती, सभ्य जीवन संभव नहीं है।\" उनका मानना था कि मुसलमानों का धार्मिक और सामाजिक जीवन पाश्चात्य वैज्ञानिक ज्ञान और संस्कृति को अपनाकर ही सुधारा जा सकता है। इसके लिए उन्होनें पश्चिमी ग्रंथों का उर्दू में अनुवाद करवाया।\n\nसैयद अहमद खा ने मुसलमानो में प्रचलित पीरी मुरिदि प्रथा का विरोध किया। इस प्रथा में मुसलमान पीर मुरीद को कोई रहस्यमय बात बता कर स्वम को सूफी संतो के समान मनवाने की कोशिश करते थ। सैयद ने मुसलमानो को दास प्रथा के विरुद्ध जाग्रत किया और इस प्रथा का विरोध किया और मुस्लिम समाज में व्याप्त अन्य बुराइयो का भी विरोध किया।\n", "id": "487804", "title": "अलीगढ़ आंदोलन"}
{"url": "https://hi.wikipedia.org/wiki?curid=487853", "text": "रजा परवेज़ अशरफ़\n\nरजा परवेज़ अशरफ़ (अंग्रेजी: Raja Pervaiz Ashraf, उर्दू: راجا پرویز اشرف जन्म: 26 दिसम्बर 1950) पाकिस्तान के सत्रहवें एवं सम्प्रति वर्तमान प्रधान मन्त्री हैं। इससे पूर्व वे यूसुफ रजा गिलानी की कैबिनेट में मार्च 2008 से फरवरी 2011 तक जल एवं ऊर्जा मन्त्री के रूप में कार्य कर चुके हैं। अशरफ़ पाकिस्तान के रावलपिण्डी शहर से ताल्लुक रखते हैं। वे पाकिस्तान पीपुल्स पार्टी के वरिष्ठ नेता हैं। गिलानी को जब पाकिस्तानी उच्चतम न्यायालय ने प्रधान मन्त्री पद के लिये अयोग्य करार दिया उसके बाद ही उन्होंने 22 जून 2012 को पदभार ग्रहण किया। पाकिस्तान पीपुल्स पार्टी द्वारा उन्हें पाकिस्तान के प्रधान मन्त्री पद के लिये प्रत्याशी बनाया। अशरफ़ ने यह चुनाव नेशनल असेम्बली में 89 के मुकाबले 211 मतों से जीत लिया और पाकिस्तान के प्रधान मन्त्री पद की बागडोर सम्हाली। अशरफ़ पाकिस्तान की राष्ट्रीय विधानसभा में पाकिस्तानी पंजाब के गूजर खान निर्वाचन क्षेत्र का प्रतिनिधित्व करते हैं।\n", "id": "487853", "title": "रजा परवेज़ अशरफ़"}
