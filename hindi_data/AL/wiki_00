{"url": "https://hi.wikipedia.org/wiki?curid=427559", "text": "उत्पलकुमार बसु\n\nउत्पल कुमार बसु (३ अगस्त १९३९) (উৎপলকুমার বসু) बांग्ला सहित्य के भूखी पीढ़ी (हंगरी जनरेशन) आन्दोलन के एक प्रमुख कवि हैं। १९६० तक वह कृत्तिवास गोष्ठी के सदस्य थे। भुखी पीढी आन्दोलन में योगदान के कारण उनके खिलाफ भी कोलकाता पुलिस समन निकाला था। इसके चलते उन्हे योगमाया देवी कालेज के प्राध्यापक के नौकरि से बरखास्त किया गया था। ततपश्चात वह विदेश चले गये एवम दस साल के लिये कविता लिखना त्याग दिया। दस साल बाद कोलकाता लौट कर उन्होने जो कवितायें प्रकाश करने लगे, साहित्य जगत में मानो तहलका मचा दिया। भुखी पीढी आन्दोलन के समय लिखे उनका पोपेर समाधि को सराहा गया है।\n\n\n", "id": "427559", "title": "उत्पलकुमार बसु"}
{"url": "https://hi.wikipedia.org/wiki?curid=427567", "text": "पंडित सुन्दर लाल\n\nछत्तीसगढ़ के कवि एवं समाजसुधारक पंडित सुन्दर लाल शर्मा के लिये संबन्धित लेख देखें।\n\nपंडित सुन्दर लाल (२६ सितम्बर सन १८८५ - 9 मई १९८१) भारत के पत्रकार, इतिहासकार तथा स्वतंत्रता-संग्राम सेनानी थे। वे 'कर्मयोगी' नामक हिन्दी साप्ताहिक पत्र के सम्पादक थे। उनकी महान कृति 'भारत में अंग्रेज़ी राज' है। \n\nपं. सुंदर लाल का जन्म उत्तर प्रदेश के मुजफ्फरनगर जिले की गाँव खतौली के कायस्थ परिवार में २६ सितम्बर सन १८८५ को तोताराम के घर में हुआ था। बचपन से ही देश को पराधीनता की बेड़ियों में जकड़े देख कर उनके दिल में भारत को आजादी दिलाने का जज्बा पैदा हुआ। वह कम आयु में ही परिवार को छोड़ प्रयाग चले गए और प्रयाग को कार्यस्थली बना कर आजादी की लड़ाई में कूद पड़े। पं॰ सुंदरलाल स्वयं एक सशस्त्र क्रांतिकारी के रूप में गदर पार्टी से बनारस में संबद्ध हुए थे। लाला लाजपत राय, अरविन्द घोष, लोकमान्य तिलक के निकट संपर्क उनका हौसला बढ़ता गया और कलम से माध्यम से देशवासियों को आजाद भारत के सपने को साकार करने की हिम्मत दी। उनकी प्रखर लेखनी ने १९१४-१५ में भारत की सरजमीं पर गदर पार्टी के सशस्त्र क्रांति के प्रयास और भारत की आजादी के लिए गदर पार्टी के क्रांतिकारियों के अनुपम बलिदानों का सजीव वर्णन किया है। लाला हरदयाल के साथ पं॰ सुंदरलाल ने समस्त उत्तर भारत का दौरा किया था। १९१४ में शचींद्रनाथ सान्याल और पं॰ सुंदरलाल एक बम परीक्षण में गंभीर रूप से जख्मी हुए थे। वह लार्ड कर्जन की सभा में बम कांड करने वालों में 'पंडित सोमेश्वरानंद' बन कर शामिल हुए थे, सन १९२१ से १९४२ के दौरान वह गाँधी जी के सत्याग्रह में भाग लेकर ८ बार जेल गए।\n\n१८ मार्च १९२८ को प्रकाशित होते ही २२ मार्च को अंग्रेज सरकार द्वारा प्रतिबंधित कर दी गयी। गणेशशंकर 'विद्यार्थी' को पंडित जी से बहुत प्रेरणा मिली थी। अपने अध्ययन एवं लेखन के दौरान गणेश शंकर की भेंट पंडित सुन्दरलाल जी से हुई और उन्होंने उनको हिन्दी में लिखने के लिये प्रोत्साहित किया। पंडित सुन्दर लाल ने ही गणेश शंकर को 'विद्यार्थी' उपनाम दिया जो आगे चलकर उनके नाम में हमेशा-हमेशा के लिये जुड़ गया।\nउनकी पुस्तक 'भारत में अंग्रेज़ी राज' के दो खंडों में सन १६६१ ई. से लेकर १८५७ ई. तक के भारत का इतिहास संकलित है। यह अंग्रेजों की कूटनीति और काले कारनामों का खुला दस्तावेज है, जिसकी प्रामाणिकता सिद्ध करने के लिए लेखक ने अंग्रेज अधिकारियों के स्वयं के लिखे डायरी के पन्नों का शब्दश: उद्धरण दिया है।\n\nपंडित सुंदरलाल पत्रकार, साहित्यकार, स्तंभकार के साथ ही साथ स्वतंत्रता सेनानी थे, वह कर्मयोगी एवं स्वराज्य हिंदी साप्ताहिक पत्र के संपादक भी रहे। उन्होंने ५० से अधिक पुस्तकों की रचना की। स्वाधीनता के उपरांत उन्होंने अपना जीवन सांप्रदायिक सदभाव को समर्पित कर दिया। वह अखिल भारतीय शांति परिषद् के अध्यक्ष एवं भारत-चीन मैत्री संघ के संस्थापक भी रहे। प्रधानमंत्री पं॰ जवाहरलाल नेहरु ने उन्हें अनेक बार शांति मिशनों में विदेश भेजा।\n\nपंडित सुन्दरलाल का निधन ९५ साल की आयु में 9 मई १९८१ को हुआ।\n\n\n", "id": "427567", "title": "पंडित सुन्दर लाल"}
{"url": "https://hi.wikipedia.org/wiki?curid=427571", "text": "माधोपुर\n\nमाधोपुर, भारत के राज्य पंजाब के गुरदासपुर जिले की पठानकोट तहसील में स्थित एक छोटा पर अत्यंत सुन्दर क़स्बा है। यह पंजाब के अंतिम छोर पर स्थित है और यहां से रावी नदी को पार करके जम्मू एवं कश्मीर राज्य प्रारंभ हो जाता है। व्यापारिक, सामरिक और भौगोलिक रूप से इसका महत्व और भी ज्यादा हो जाता है, क्योंकि भारत को जम्मू और कश्मीर से जोड़ने वाला एकमात्र राष्ट्रीय राजमार्ग और भारतीय रेल यहीं से होकर गुज़रती है। इस कारण इसे पंजाब के प्रवेशद्वार के रूप से जाना जाता है। यह क्षेत्र पर्यटन की दृष्टि से एक अच्छा स्थान है। हिमालय की शिवालिक पहाड़ियो और रावी के किनारे किनारे बनी सड़क का नजारा अत्यंत ही मनमोहक है।\nमाधोपुर पहले पहाड़ी राज्यों के शासन के अधीन था। महाराजा रणजीत सिंह ने भी माधोपुर पर शासन किया है इसके परमाण महाराजा रणजीत सिंह के राज्यकाल का महल आज भी यहाँ से ५ किलोमीटर दूर शाहपुर कंडी में स्थित है। अंग्रेजो के काल के गिरिजाघर, परियों का बाग, लाल कोठी, ऊपरी बारी दोआब नहर, निचली बारी दोआब नहर और अन्य कई इमारतें आज भी यहाँ मौजूद है। माधोपुर से जम्मू कश्मीर में प्रवेश करने पर डॉ श्यामा प्रसाद मुखर्जी को 11 मई 1953 को जम्मू और कश्मीर के शेख़ अब्‍दुल्‍ला ने हिरासत में ले लिया था। पंजाब सरकार ने उनकी स्मृति में एक मूर्ती यहाँ स्थापित की है।\n", "id": "427571", "title": "माधोपुर"}
{"url": "https://hi.wikipedia.org/wiki?curid=427592", "text": "ऐन्तलिया तारामंडल\n\nऐन्तलिया (अंग्रेज़ी: Antlia) दक्षिणी आकाश में स्थित एक तारामंडल है। इसके तारे काफ़ी धुंधले हैं और इस तारामंडल को 18वी सदी में एक फ़्रांसिसी खगोलशास्त्री ने घोषित किया था। यूनानी भाषा में \"ऐन्तलिया\" (ἀντλία) शब्द का अर्थ पम्प (pump) होता है और इसके नामकरण के समय के आसपास ही यूरोप में हवाई पम्प का आविष्कार हुआ था। ऐन्तलिया तारामंडल अंतर्राष्ट्रीय खगोलीय संघ द्वारा जारी की गई 88 तारामंडलों की सूची में शामिल है।\n\nऐन्तलिया तारामंडल में कोई भी तीव्र रौशनी वाले तारे नहीं हैं। इसका सब से रोशन तारे का बायर नाम अल्फ़ा ऐन्तलिये (α Antliae) वाला एक नारंगी दानव तारा है। इस तारे की चमक (सापेक्ष कान्तिमान) 4.25 मैग्नीट्यूड है और यह हमसे लगभग 370 प्रकाश-वर्ष की दूरी पर स्थित है। इस तारामंडल के क्षेत्र में दो गैलेक्सियाँ भी नज़र आती हैं -\n\n", "id": "427592", "title": "ऐन्तलिया तारामंडल"}
{"url": "https://hi.wikipedia.org/wiki?curid=427593", "text": "रसहृदयतन्त्र\n\nरसहृदयतन्त्रम् प्राचीन भारतीय रसविद्या का महत्वपूर्ण ग्रंथ है। इसके रचयिता गोविन्द भगवतपाद हैं जो शंकराचार्य के गुरु थे।\n\n", "id": "427593", "title": "रसहृदयतन्त्र"}
{"url": "https://hi.wikipedia.org/wiki?curid=427597", "text": "बासुदेब दाशगुप्ता\n\nबासुदेब दाशगुप्ता (३१ दिसम्बर १९३८---३१ अगस्त २००५) (বাসুদেব দাশগুপ্ত) बांग्ला साहित्य के भूखी पीढ़ी (हंगरी जनरेशन) के एक प्रमुख कहानीकार एवम उपन्यासकार हैं। सन १९६५ में प्रकाशित उनकी कहानी 'रन्धनशाला' को बांग्ला साहित्य की कालजयी रचना माना जाता है। वह पूर्वी बंगाल के मदारिपुर में पैदा हुये एवम पर्टिशन के समय भारत चले आये। अशोक्नगर रिफिउजि कलोनि में घर मिलने प्र वहिं बस गये, बि एड पढें और आजिवन वहिं कल्याण्गढ विद्यामन्दिर में पढाये। बीच में मार्क्सबाद के प्रति आकृष्ट हुये परन्तु क्रमश राजनीति से निर्मोह हो गये। अत्यधिक मादक सेवन एवम पीने के लत के कारण उनका स्वास्थ्य ढल गया और बिमार रहने लगे।\n\n\n\n", "id": "427597", "title": "बासुदेब दाशगुप्ता"}
{"url": "https://hi.wikipedia.org/wiki?curid=427598", "text": "विनय मजुमदार\n\nविनय मजूमदार (१७ सितम्बर १९३४ - ११ दिसम्बर २००६) (বিনয় মজুমদার) बर्मा में पैदा हुए। आधुनिक बांगला साहित्य की 'भूखी पीढ़ी' के वह भी प्रमुख कवियों में रहे हैं। जीवनानंद दास के बाद के बांग्ला साहित्य में उनको सबसे ज्यादा महत्व दिया जाता है। २००५ में उनको हासपाताले लेखा कवितागौच्चो के लिये साहित्य अकादमी पुरस्कार से सम्मानित किया गया था। उस से पहले उन्हें रबीन्द्र पुरस्कार, सुधीन्द्रनाथ दत्ता पुरस्कार एवम कृत्तिवास पुरस्कार दिये गये थे। १९८०-१९९० के बीच वह अपना मानसिक सन्तुलन खो बैठे थे। तब उन्होंने कविता लिखना ही त्याग दिया था। इन्होंने चार बार आत्महत्या की कोशिश भी की। पर वह मित्रों की सहायता से कोलकाता से बाहर ठाकुरनगर गांव जा कर ग्रामीण लोगों के बीच रहने लगे और फिर से लिखना शुरु किया। गणित में माहिर, वह इन्जीनीयरिंग के पण्डित थे। कविता में भी वे गणित का प्रयोग किया करते थे। मजुमदार ने रूसी भाषा की गणित की बहुत सी किताबों के अनुवाद किये थे।\n\n\n", "id": "427598", "title": "विनय मजुमदार"}
{"url": "https://hi.wikipedia.org/wiki?curid=427605", "text": "राष्ट्रीय दृष्टिबाधितार्थ संस्थान\n\nदेहरादून के राजपुर मार्ग पर स्थित यह संस्थान भारत सरकार की दृष्टिबाधितों के लिए स्थापित पहली और एकमात्र राष्ट्रीय स्तर की संस्था है। इसकी स्थापना 19वीं सदी के नब्बे के दशक में विकलांगों के लिए स्थापित चार राष्ट्रीय संस्थाओं की श्रंखला में हुआ जिसमें राष्ट्रीय दृष्टिबाधित संस्था के लिए देहरादून का चयन किया गया। यहाँ दृष्टिबाधित बच्चों के लिए स्कूल, कॉलेज, छात्रावास, ब्रेल पुस्तास्तलय एवं ध्वन्यांकित पुस्तकों का पुस्तकालय भी स्थापित किया गया है। इसके कर्मचारी इसके अन्दर रहते हैं\n", "id": "427605", "title": "राष्ट्रीय दृष्टिबाधितार्थ संस्थान"}
{"url": "https://hi.wikipedia.org/wiki?curid=427617", "text": "भारत में सूचना प्रौद्योगिकी\n\nवर्तमान (२००९) में भारत में सूचना प्रौद्योगिकी का सकल घरेलू उत्पाद में 5.19% हिस्सेदारी है। इसमें लगभग २५ लाख लोग प्रत्यक्ष या परोक्ष रूप से काम कर रहे हैं जिससे यह सर्वाधिक रोजगार प्रदान करने वाले क्षेत्रों में से एक बन गया है। \n\nभारत की वर्तमान तरक्की में आईटी का बहुत बड़ा योगदान है। पिछले पाँच सालों (२००४-२००९) में सकल घरेलू उत्पाद में वृद्धि के बढ़ोतरी के प्रतिशत में 6 प्रतिशत योगदान आईटी का ही है। पिछले 10 सालों में देश में जो रोजगार उपलब्ध हुआ है, उसका 40 प्रतिशत आईटी ने उपलब्ध कराया है। \n\nभौगोलिक सीमाओं को तोड़ते हुए अलग-अलग देशों में उत्पाद उत्पाद इकाइयाँ बनाना, हर देश में उपलब्ध श्रेष्ठ संसाधन का उपयोग करना, विभिन्न देशों से काम करते हुए पूरे 24 घंटे अपने ग्राहक के लिए उपलब्ध रहना और ऐसे डेटा सेंटर बनाना जो कहीं से भी इस्तेमाल किए जा सकें, ये कुछ ऐसे प्रयोग थे जो हमारे लिए काफी कारगर साबित हुए। अब सारी दुनिया इन्हें अपना रही है।\n\n\n[[भारत मे सूचना प्रौद्योगिकी]] का विकास पिछ्ले वर्षो मे बडी तेज़ी से हुआ है। सूचना प्रौद्योगिकी के क्षेत्र मे [[भारत]] में कई बहुराष्ट्रीय कंपनियाँ है। उनमें से प्रमुख हैं - \n\nइस क्षेत्र की प्रमुख भारतीय कम्पनियों के नाम है -\n\n\nभारत के लिए बहुत अच्छी खबर है और बुरी भी। अच्‍छी इसलिए कि भारतीय प्रतिभाओं की नित नई खोज से विकसित सॉफ्टवेयर और कम्पयूटर सेवा उद्योग से भारतीय अर्थव्यवस्था के समृद्घशाली संसाधनों और उनसे आय के स्रोतों में तेजी से बढ़ोत्तरी सामने आ रही है। यह क्षेत्र तीस फीसदी सालाना से भी ज्यादा तेज दर से बढ़ रहा है। इस उद्योग को सन् दो हजार चार में करीब पचीस बिलियन अमेरिकी डालर से अधिक का राजस्व मिला जिसमें करीब सत्रह बीस बिलियन डालर की आय अकेले निर्यात से प्राप्त हुई। भारतीयों को यह सुनकर कितना सुखद लगेगा कि इस उद्योग में एक मिलियन से भी अधिक लोग सीधे रोजगार पा रहे हैं जबकि 2.5 मिलियन से ज्यादा लोग अप्रत्यक्ष रूप से इससे जुड़े हैं। इस प्रकार भारत के सकल घरेलू उत्पाद में इस उद्योग का तीन फीसदी से भी ज्यादा योगदान है जबकि कुल निर्यात का बीस प्रतिशत आईटी उद्योग से आता है। बुरी खबर इसलिए है कि जिन प्रतिभाओं भारत को लाभ उठाना था, वे दूसरों की प्रग‌ति का जरिया बन रही हैं। भारत में जिस तरह से कुछ राजनीतिक दल ‌‌‌‌‌फिर‌‌‌‌ से आरक्षण-आरक्षण की रट लगा रहे हैं, उससे भारतीय प्रतिभाओं का पलायन रोका जाना संभव नहीं हो सकेगा।\n\nएक आर्थिक रिपोर्ट से पता चलता है कि इसका ब्रिटेन जैसे देशों को बहुत फायदा हुआ है। इन फायदों में कंप्यूटर सेवाओं की भारतीय उप महाद्वीप में आउटसोर्सिंग से होने वाली बचत भी शामिल है। भारतीय साफ्टवेयर कंपनियां विदेशों में होने वाले निवेश की अगुआई करती रही हैं। जिससे इनमें ज्यादातर निवेश विलय और अधिग्रहण के जरिए होते हैं। देखा जाए तो भारतीय आईटी उद्योग सही मायने में देश का पहला वैश्विक व्यवसाय बनने की दिशा में बढ रहा है। ब्रिटेन में प्रमुख कंप्यूटर प्रदाता कंपनी के रूप में भारत की टाटा कंसलटेंसी को ही ले लीजिए जिसने इस क्षेत्र में बड़ा नाम कमाया है। सूचना प्रोद्योगिकी के लचीले व्यवसायिक नियमों के कारण आज कई कंपनियां ज्यादा कुशलतापूर्वक अपना काम कर रही हैं। इनमें टाटा ने दुनियां की दस बड़ी कंपनियों में अपने को स्थापित कर लिया है। तीस वर्ष से टाटा कंसलटेंसी भारत और ब्रिटेन के बीच होने वाले व्यवसाय के अनुरूप परिवर्तन की प्रक्रिया अपनाए हुए है।\nपिछले कुछ वर्षों के दौरान भारतीय प्रतिभाओं की भारी मांग ने भारत को एशिया प्रशांत क्षेत्र में सबसे तेज गति से विकास करने वाला सूचना प्रोद्योगिकी बाजार बना दिया है। भारतीय साफ्टवेयर और आईटीईएस उद्योग का पिछले छह वर्ष के दौरान करीब 30 प्रतिशत के सीएजीआर की दर से विकास सामने आया है। उपभोक्ताओं की उभरती आवश्यकताओं का प्रबंधन बेहतर रूप से करने के लिए, बहुउद्देशीय सेवा प्रदायी क्षमताओं के लाभ और कुछ नई सेवाओं की प्रदायगी एक छोर से दूसरे छोर तक करने की भारतीय प्रतिभाओं की क्षमता को स्वीकार करते हुए भारतीय कंपनियां हरित क्षेत्र प्रयासों क्रास-बार्डर एमएण्डए, स्थानीय उद्योगों के साथ भागीदारी और गठबंधन के माध्यम से अपनी सेवाएं बढ़ा रही हैं।\n\nमाइक्रोसाफ्ट, ओरेकल, एसएपी जैसे साफ्टवेयर उत्पादों की बड़ी कंपनियों ने अपने विकास केंद्र भारत में स्थापित किये हैं। सूचना सुरक्षा के क्षेत्र में भारत का रिकार्ड अधिकांश देशों से बेहतर माना जा रहा है। भारत के प्राधिकारी देश में सूचना सुरक्षा के परिवेश को और मजबूत करने पर गहन रूप से बल दे रहे हैं। इस दिशा में किये जा रहे प्रयासों में सूचना प्रोद्योगिकी अधिनियम में संशोधन, समीक्षा, उद्योगों के प्रबंध वर्गों के बीच आपसी संपर्क में वृद्घि के बारे में जागरुकता बढ़ाई जा रही है। भारत की अधिकांश कंपनियों ने आईएसओ, सीएमएम, सिक्स सिगमा जैसे अंतरराष्ट्रीय मानकों के साथ अपनी आंतरिक प्रक्रियाओं और व्यवहारों को पहले ही शामिल कर लिया है, जिस कारण भारत को एक भरोसेमंद सोर्सिंग गंतव्य के रूप में स्थापित करने में सहायता मिली है।\n\nएक अधिकृत रिपोर्ट के अनुसार भारत की बड़ी कंपनियों ने पांच सौ से ज्यादा गुणवत्ता प्रमाण-पत्र प्राप्त किये हैं जो विश्व के किसी भी देश से अधिक हैं। दूर संचार, विद्युत निर्माण कार्य, सुविधा प्रबंध, सूचना प्रोद्योगिकी, परिवहन, खानपान और अन्य सेवाओं सहित वेंडरों पर इसका असर दिखाई देने लगा है। गनीमत है कि सरकार ने अपने न्यूनतम साझा कार्यक्रम में मूलभूत गुणवत्ता सुधार को प्राथमिकता दी है और इस संदर्भ में साधारण जनता के जीवन से जुड़े क्षेत्रों में ई-शासन को बडे़ पैमाने पर बढ़ावा देने का प्रस्ताव किया है। इसके अनुसार एक राष्ट्रीय ई-शासन योजना तैयार की गयी है जिसमें यह विचार मुख्य रूप से प्रस्तुत किया गया है कि इसका उद्देश्य साधारण जनता को सभी सरकारी सेवाएं उसी के इलाके में आजीवन, एकल बिन्दु केन्द्र के माध्यम से उपलब्ध होंगी। साधारण जनता की मूलभूत जरूरतों को पूरा करने के लिए ऐसी सेवाओं के लिए कम लागत पर कुशलता, पारदर्शिता और विश्वसनीयता सुनिश्चित होनी जरूरी है। जिस प्रकार इसके घटक राज्यव्यापी एरिया नेटवर्क सामान्य सेवा केन्द्र, क्षमता निर्माण, इंटरनेट संवर्द्धन, रूट सरवरों की स्थापना, मीडिया लैब एशिया, सूचना सुरक्षा, अनुंसधान एवं विकास में जैसों खबू काम चल रहा है उसके लिए यह बहुत जरूरी है और यह इस बात का प्रमाण कहा जा सकता है कि आईटी के क्षेत्र में भारत ने जो प्रगति की है, उसका संबंध सीधे प्रतिभाओं के उच्च स्तरीय प्रयोग से है।\n\nअमरीका और यूरोप के बाद जापानी कंपनियां भी भारतीय इंजीनियरों को अपनी ओर आकर्षित कर रही हैं। जापान में तो इंजीनियरों की संख्या में भारी कमी है इसलिए जापान ने इसे पूरा करने के लिए भारत और वियतनाम जैसे देशों के इंजीनियरों को अपने यहां शानदार अवसर दिए हैं। जापान की डिजीटल टेक्नॉलाजी के लिए उसे भारी संख्या में इंजीनियरों की आवश्यकता है यह अचरज की बात है कि जापान में तकनीकी विषयों की प्रतिभाओं में अच्छी खासी कमी आई है। विशेषज्ञ मानते हैं कि इसका कारण जापान में अत्यधिक आराम पसंद होना और गुढ़ विषयों की माथापच्ची से बचना है इसलिए यहां के छात्र विज्ञान से किनारा करते पाए गए हैं। जापान में यूं तो भारतीय इंजीनियरों के लिए भाषा की एक बड़ी समस्या है लेकिन पता चला है कि जापान की सरकार ने इस कमी को दूर करने के लिए भी अपने यहां एशियन टेलेंट फंड का निर्माण किया है। जापान सरकार अपने यहां के प्रतिभाओं को प्रोत्साहन देने में कोई कमी नहीं छोड़ती है लेकिन यहां की प्रतिभाओं का जापान तकनीकी क्षेत्र में पलायन नहीं रोक पा रहा है। भारत में मेहनतकश लोगों की कमी नहीं है। यहां की प्रतिभाएं जिस क्षेत्र में जुटती हैं उसमें वह काफी कमाल दिखाती हैं। इसे अमरीका, जापान, ब्रिटेन, रूस जैसे देशों ने माना है। भारत के औद्योगिक राजघराने की अंतरराष्ट्रीय कंपनियों ने भारतीय प्रतिभाओं को काफी आकर्षित किया है। इन कंपनियों ने भारतीय प्रतिभाओं को विदेशों में ही अवसर देने के रास्ते खोल दिए हैं जिससे विदेशी कंपनियों में भारतीय प्रतिभाओं का न केवल महत्व बढ़ गया है अपितु उन्हें दिया जाने वाला पैकेज भी भारी भरकम हो गया है। \n\nइस कारण इस क्षेत्र में प्रतिभाओं का जितना प्रवेश दिखायी पड़ रहा है, उतना भारत की अखिल भारतीय सेवाओं में भी नहीं दिखता है। गुणवत्ता को सर्वोच्च प्राथमिकता दिए जाने के कारण विश्व के दूसरे देशों ने भारतीय आईटी प्रतिभाओं को जो मान्यता दी है, उससे आने वाले समय में भारतीय प्रतिभाओं की और भी ज्यादा आवश्यकता होगी। आने वाले समय में अब दुनिया में केवल प्रतिभाओं की मांग होगी और इसके दूसरे पक्षों को दरकिनार कर दिया जायेगा। यही कारण है कि आज पूरी दुनिया की नजर भारत की तरफ है। भारत के कुछ अशांत क्षेत्रों में विघटनकारी गतिविधियों और आरक्षण जैसी मांगों का भी सूचना प्रौद्योगिकी के विस्तार पर कोई विपरीत असर नहीं दिखायी पड़ता है। विश्व समुदाय मानता है कि भारत में आईटी के क्षेत्र में प्रतिभाओं की अद्भुत खोज हुई है। एक समय बाद भारतीय प्रतिभाएं दुनिया के लिए बड़ी मजबूरी बन जाएंगी, क्‍योंकि भारत के पास यही एक दौलत है, जिसके बूते पर प्रतिभाओं के क्षेत्र में भी सदियों से उसका इकबाल कायम है।\n\n\n[[श्रेणी:सूचना प्रौद्योगिकी]]\n[[श्रेणी:भारत में आधारभूत ढाँचा]]\n[[श्रेणी:भारत की अर्थव्यवस्था]]", "id": "427617", "title": "भारत में सूचना प्रौद्योगिकी"}
{"url": "https://hi.wikipedia.org/wiki?curid=427625", "text": "गतिक परिसर\n\nगतिक परिसर (Dynamic range, संक्षिप्त रूप : DR या DNR) किसी चर राशि के अधिकतम एवं न्यूनतम मानों के अनुपात को कहते हैं जो किसी युक्ति, उपकरण, यंत्र या अंग द्वारा ग्रहण किये जा सकते हैं। इसे या तो अनुपात के रूप में अभिव्यक्त किया जाता है या अनुपात के लघुगणक (डेसीबेल और डबुलिंग्स) द्वारा अभिव्यक्त करते हैं। उदाहरण के लिये मानव के कान एवं नेत्र की गतिक परिसर बहुत अधिक होती है (लगभग १०० डीबी और ९० डीबी क्रमशः)। 'गतिक परिसर' का उपयोग ध्वनि, संगीत, इलेक्ट्रॉनिकी, मापन, फोटोग्राफी आदि में होता है। अधिक गतिक परिसर वाले यंत्र, उपकरण और युक्तियाँ अच्छी मानी जातीं है।\n\nयदि कोई बहुमापी (मल्टीमीटर) कम से कम १ मिलीवोल्ट और अधिक से अधिक १००० वोल्ट का मापन कर सकता है तो कहेंगे कि इसकी गतिक परास १०००००० या १२० डीबी है। यदि कोई इलेक्ट्रानिक तुला कम से कम १ ग्राम तथा अधिक से अधिक १० किलो तौल सकती है तो उसका गतिक परिसर (१० किग्रा / १ ग्राम) = १०००० = ८० डीबी हुआ। इस तुला की विभेदन क्षमता १ ग्राम है। कोई दूसरी तुला १ मिलीग्राम न्यूनतम से लेकर १ ग्राम अधिकतम तौल सकता है तो उसकी विभेदन क्षमता बेहतर है (१ मिलीग्राम) किन्तु उसकी गतिक परिसर कम है (१ ग्राम/१ मिग्रा=१०००=६० डीबी)।\n\nअरैखीयता, संतृप्ति (सैचुरेशन) एवं अन्य कारणों से विभिन्न युक्तियों गतिक परिसर बढ़ाना चुनौतीपूर्ण कार्य है। गतिक परिसर बढ़ाने के लिए विभिन्न क्षेत्रों में अलग-अलग तरीके अपनाए जाते हैं।\n\n", "id": "427625", "title": "गतिक परिसर"}
{"url": "https://hi.wikipedia.org/wiki?curid=427639", "text": "श्री मोरवीनंदन खाटूश्याम जी\n\nऋषि वेद व्यास द्वारा रचित स्कन्द पुराण के अनुसार महाबली भीम एवं हिडिम्बा के पुत्र वीर घटोत्कच के शास्त्रार्थ की प्रतियोगिता जीतने पर इनका विवाह प्रागज्योतिषपुर (वर्तमान आसाम) के राजा दैत्यराज मूर की पुत्री कामकटंककटा से हुआ। कामकटंककटा को \"मोरवी\" नाम से भी जाना जाता है। घटोत्कच व माता मोरवी को एक पुत्ररतन की प्राप्ति हुई जिसके बाल बब्बर शेर की तरह होने के कारण इनका नाम बर्बरीक रखा गया। ये वही वीर बर्बरीक हैं जिन्हें आज लोग खाटू के श्री श्याम, कलयुग के अवतार, श्याम सरकार, तीन बाणधारी, शीश के दानी, खाटू नरेश व अन्य अनगिनत नामों से जानते व मानते हैं।..\n\nबर्बरीक के जन्म के पश्चात् महाबली घटोत्कच इन्हें भगवन श्रीकृष्ण के पास द्वारका ले गए और उन्हें देखते ही श्रीकृष्ण ने वीर बर्बरीक से यु कहा - \"हे पुत्र मोर्वये! पूछो तुम्हे क्या पूछना है, जिस प्रकार मुझे घटोत्कच प्यारा है, उसी प्रकार तुम भी मुझे प्यारे हो...\" तत्पश्चात वीर बर्बरीक ने श्रीकृष्ण से पूछा - \"हे प्रभु! इस जीवन का सर्वोतम उपयोग क्या है।..?\" वीर बर्बरीक के इस निश्चल प्रश्न को सुनते ही श्रीकृष्ण ने कहा - \"हे पुत्र, इस जीवन का सर्वोत्तम उपयोग, परोपकार व निर्बल का साथी बनकर सदैव धर्म का साथ देने से है।.. जिसके लिये तुम्हे बल एवं शक्तियाँ अर्जित करनी पड़ेगी... अतएव तुम महीसागर क्षेत्र (गुप्त क्षेत्र) में नवदुर्गा की आराधना कर शक्तियाँ अर्जन करो..\" श्रीकृष्ण के इस प्रकार कहने पर, बालक वीर बर्बरीक ने भगवान को प्रणाम किया।.. एवं श्रीकृष्ण ने उनके सरल हृदय को देखकर वीर बर्बरीक को \"सुहृदय\" नाम से अलंकृत किया।\n\nतत्पश्चात वीर बर्बरीक ने समस्त अस्त्र-शस्त्र विद्या ज्ञान हासिल कर महीसागर क्षेत्र में ३ वर्ष तक नवदुर्गा की आराधना की, सच्ची निष्ठा एवं तप से प्रसन्न होकर भगवती जगदम्बा ने वीर बर्बरीक के सम्मुख प्रकट होकर तीन बाण एवं कई शक्तियाँ प्रदान की, जिससे तीनो लोको में विजय प्राप्त की जा सकती थी।.. एवं उन्हें \"चण्डील\" नाम से अलंकृत किया।.. तत्पश्चात माँ जगदम्बा ने वीर बर्बरीक को उसी क्षेत्र में अपने परम भक्त विजय नामक एक ब्राह्मण की सिद्धि को सम्पुर्ण करवाने का निर्देश देकर अंतर्ध्यान हो गयी। कुछ समय पश्चात जब विजय ब्राह्मण का आगमन हुआ तो वीर बर्बरीक ने पिंगल-रेपलेंद्र- दुहद्रुहा तथा नौ कोटि मांसभक्षी पलासी राक्षसों के जंगलरूपी समूह को अग्नि की भांति भस्म करके उनके यज्ञ संपूर्ण कराया... विजय नाम के उस ब्राह्मण का यज्ञ संपूर्ण करवाने पर देवता और देवियाँ वीर बर्बरीक से और भी प्रसन्न हुए और प्रकट हो यज्ञ की भस्म स्वरूपी शक्तियां प्रदान की। .. और विजय विप्र और वीर बर्बरीक को आशीर्वाद देकर वहाँ से अंतर्ध्यान हो गयी।\n\nइन्ही वीर बर्बरीक ने पृथ्वी और पाताल के बीच रास्ते में नाग कन्याओं का वरण प्रस्ताव यह कहकर ठुकरा दिया कि उन्होंने आजीवन ब्रह्मचारी रहने का व्रत लिया है।\n\nमहाभारत युद्ध प्रारम्भ होने पर वीर बर्बरीक ने अपनी माता मोरवी के सन्मुख युद्ध में भाग लेने की इच्छा प्रकट की। .. और तब इनकी मोरवी ने इन्हे युद्ध में भाग लेने की आज्ञा इस वचन के साथ दी की तुम युद्ध में हारने वाले पक्ष का साथ निभाओगे... जब वीर बर्बरीक युद्ध में भाग लेने चले तब भगवान श्रीकृष्ण ने महाभारत युद्ध के पहले ही इनको पूर्व जन्म (यक्षराज सुर्यवर्चा) के ब्रह्मा जी द्वारा प्राप्त अल्प श्राप के कारण एवं यह सोचकर कि, यदि वीर बर्बरीक युद्ध में भाग लेंगे तो कौरवों की समाप्ति केवल १८ दिनों में महाभारत युद्ध में नही हो सकती और पांडवो की हार निश्चित रूप हो जायेगी... ऐसा सोचकर श्रीकृष्ण ने वीर बर्बरीक का शिरोच्छेदन कर महाभारत युद्ध से वंचित कर दिया। .. उनके ऐसा करते ही रणभूमि में शोक की लहर दौड़ गयी एवं तत्क्षण रणभूमि में १४ देवियाँ प्रकट हो गयी।.. एवं रणभूमि में प्रकट हुई १४ देवियों ने वीर बर्बरीक के पूर्व जन्म (यक्षराज सुर्यवर्चा) को ब्रह्मा जी द्वारा प्राप्त श्राप का रहस्योंघाटन सभी उपस्थित लोगो के समक्ष इस प्रकार किया।..\nदेवियों ने कहा : \"द्वापरयुग के आरम्भ होने से पूर्व मूर दैत्य के अत्याचारों से व्यथित हो पृथ्वी अपने गौस्वरुप में देव सभा में उपस्थित हो इस प्रकार बोली- “ हे देवगण मैं सभी प्रकार का संताप सहनकरने में सक्षम हूँ... पहाड़, नदी, नाले एवं समस्त मानव जातिका भार मैं सहर्ष सहन करती हुई अपनी दैनिक क्रियाओं का संचालन भली भांति करती रहती हूँ, पर मूर दैत्य के अत्याचारों एवं उसके द्वारा किये जाने वाले अनाचारो से मैं दुखित हूँ... आप लोग इस दुराचारी से मेरी रक्षा करो, मैं आपकी शरणागत हूँ...”\nगौस्वरुपा धरा की करूण पुकार सुनकर सारी देवसभा में एकदम सन्नाटा सा छागया।.. थोड़ी देर के मौन के पश्चात ब्रह्मा जी ने कहा- “अब तो इससे छुटकारा पाने का एक मात्र उपाय यही है, कि हम सभी को भगवान विष्णु की शरण में चलना चाहिए और पृथ्वी के इस संकट निवारण हेतु उनसे प्रार्थना करनी चाहिए...”\nतभी देव सभा में विराजमान यक्षराज सूर्य वर्चा ने अपनी ओजस्वी वाणी में कहा -‘ हे देवगण! मूर दैत्य इतना प्रतापी नहीं जिसका संहार केवल विष्णु जी ही कर सकें, हर एक बात के लिए हमें उन्हें कष्ट नहीं देना चाहिए... आप लोग यदि मुझे आज्ञा दे तो मैं स्वयं अकेला ही उसका वध कर सकता हूँ ...”\n\nइतना सुनते ही ब्रह्मा जी बोले - “नादान! मैं तेरा पराक्रम जानता हूँ, तुमने मिथ्या गर्व के इस देव सभा को चुनौती दी है।.. इसका दंड तुम्हे अवश्य मिलेगा... आपने आप को विष्णु जी से श्रेष्ठ समझने वाले अज्ञानी! तुम इस देव सभा से अभी पृथ्वी पर जा गिरोगे... तुम्हारा जन्म राक्षस योनि में होगा और जब द्वापरयुग के अंतिम चरण में पृथ्वी पर एक भीषण धर्म युद्ध होगा तभी तुम्हारा शिरोछेदन स्वयं भगवान विष्णु द्वारा होगा और तुम सदा के लिए राक्षस बने रहोगे...\"\n\nब्रह्माजी के इस अभिशाप के साथ ही यक्षराज सूर्यवर्चा का मिथ्या गर्व भी चूर चूर हो गया।.. वह तत्काल ब्रह्मा जी के चरणों में गिर पड़ा और विनम्र भाव से बोला - “भगवन! भूलवश निकले इन शब्दों के लिए मुझे क्षमा कर दे... मैं आपकी शरणागत हूँ... त्राहिमाम ! त्राहिमाम ! रक्षा करो प्रभु...”\nयह सुनकर ब्रह्मा जी में करुण भाव उमड़ पड़े... वह बोले - “वत्स ! तुने अभिमान वश देवसभा का अपमान किया है, इसलिए मैं इस अभिशाप को वापस नहीं ले सकता हूँ, हाँ इसमें संसोधन अवश्य कर सकता हूँ, कि स्वयं भगवन श्रीकृष्ण तुम्हारा शिरोच्छेदन अपने सुदर्शन चक्र से करेंगे, देवियों द्वारा तुम्हारे शीश का अभिसिंचन होगा, फलतः तुम्हे कलयुग में देवताओं के समान पूज्य बनने का वरदान पाने सौभाग्य स्वयं श्रीकृष्ण भगवान से प्राप्त होगा... “\n\nतत्पश्चात भगवान श्रीहरि ने भी इस प्रकार यक्षराज सुर्यवार्चा से कहा -\nतत्सतथेती तं प्राह केशवो देवसंसदि ! \nशिरस्ते पूजयिषयन्ति देव्याः पूज्यो भविष्यसि !! (स्कन्द पुराण, कौ. ख. ६६.६५)\n\nभावार्थ : \"उस समय देवताओं की सभा में श्रीहरि ने कहा - हे वीर! ठीक है, तुम्हारे शीश की पूजा होगी और तुम देव रूप में पूजित होकर प्रसिद्धि पाओगे...\"\n\nवहाँ उपस्थित सभी लोगो को इतना वृत्तान्त सुनाकर देवी चण्डिका ने पुनः कहा - \"अपने अभिशाप को वरदान में परिणिति देख यक्षराज सूर्यवर्चा उस देवसभा से अदृश्य हो गए और कालान्तर में इस पृथ्वी लोक में महाबली भीम के पुत्र घटोत्कच एवं मोरवी के संसर्ग से बर्बरीक के रूप में जन्म लिया।.. इसलिए आप सभी को इस बात पर कोई शोक नहीं करना चाहिए और इसमें श्रीकृष्ण का कोई दोष नहीं है।..\"\n\nइत्युक्ते चण्डिका देवी तदा भक्त शिरस्तिव्दम ! \nअभ्युक्ष्य सुधया शीघ्र मजरं चामरं व्याधात !!\nयथा राहू शिरस्त्द्वत तच्छिरः प्रणामम तान !\nउवाच च दिदृक्षामि तदनुमन्यताम !! (स्कन्द पुराण, कौ. ख. ६६.७१,७२)\n\nभावार्थ : \"ऐसा कहने के बाद चण्डिका देवी ने उस भक्त (श्री वीर बर्बरीक) के शीश को जल्दी से अमृत से अभ्युक्ष्य (छिड़क) कर राहू के शीश की तरह अजर और अमर बना दिया... और इस नविन जाग्रत शीश ने उन सबको प्रणाम किया।.. और कहा कि, \"मैं युद्ध देखना चाहता हूँ, आप लोग इसकी स्वीकृति दीजिए...\"\n\nततः कृष्णो वच: प्राह मेघगम्भीरवाक् प्रभु: ! \nयावन्मही स नक्षत्र याव्च्चंद्रदिवाकरौ ! \nतावत्वं सर्वलोकानां वत्स! पूज्यो भविष्यसि !! (स्कन्द पुराण, कौ. ख. ६६.७३,७४) \n\nभावार्थ : ततपश्चात मेघ के समान गम्भीरभाषी प्रभु श्री कृष्ण ने कहा : \" हे वत्स ! जब तक यह पृथ्वी नक्षत्र सहित है और जब तक सूर्य चन्द्रमा है, तब तक तुम सब लोगो के लिए पूजनीय होओगे...\n\nदेवी लोकेषु सर्वेषु देवी वद विचरिष्यसि !\nस्वभक्तानां च लोकेषु देवीनां दास्यसे स्थितिम !! (स्कन्द पुराण, कौ. ख. ६६.७५,७६) \n\nभावार्थ : \"तुम सैदव देवियों के स्थानों में देवियों के समान विचरते रहोगे...और अपने भक्तगणों के समुदाय में कुल देवियो की मर्यादा जैसी है, वैसी ही बनाई रखोगे...\"\n\nबालानां ये भविष्यन्ति वातपित्त क्फोद्बवा: ! \nपिटकास्ता: सूखेनैव शमयिष्यसि पूजनात !! (स्कन्द पुराण, कौ. ख. ६६.७७) \n\nभावार्थ : \"तुम्हारे बालरुपी भक्तों के जो वात पित्त कफ से पिटक रोग होंगे, उनको पूजा पाकर बड़ी सरलता से मिटाओगे...\"\n\nइदं च श्रृंग मारुह्य पश्य युद्धं यथा भवेत ! \nइत्युक्ते वासुदेवन देव्योथाम्बरमा विशन !! (स्कन्द पुराण, कौ. ख. ६६.७८) \n\nभावार्थ : \"और इस पर्वत की चोटी पर चढ़कर जैसे युद्ध होता है, उसे देखो... इस भांति वासुदेव श्री कृष्ण के कहने पर सब देवियाँ आकाश में अन्तर्धान कर गई।..\"\n\nबर्बरीक शिरश्चैव गिरीश्रृंगमबाप तत् ! \nदेहस्य भूमि संस्काराश्चाभवशिरसो नहि ! \nततो युद्धं म्हाद्भुत कुरु पाण्डव सेनयो: !! (स्कन्द पुराण, कौ. ख. ६६.७९,८०) \n\nभावार्थ : \"बर्बरीक जी का शीश पर्वत की चोटी पर पहुँच गया एवं बर्बरीक जी के धड़ को शास्त्रीय विधि से अंतिम संस्कार कर दिया गया पर शीश की नहीं किया गया (क्योकि शीश देव रूप में परिणत हो गया था)... उसके वाद कौरव और पाण्डव सेना में भयंकर युद्ध हुआ।..\"\n\nयोगेश्वर भगवान श्रीकृष्ण ने वीर बर्बरीक के शीश को रणभूमि में प्रकट हुई १४ देवियों (सिद्ध, अम्बिका, कपाली, तारा, भानेश्वरी, चर्ची, एकबीरा, भूताम्बिका, सिद्धि, त्रेपुरा, चंडी, योगेश्वरी, त्रिलोकी, जेत्रा) के द्वारा अमृत से सिंचित करवा कर उस शीश को देवत्व प्रदान करके अजर अमर कर दिया। .. एवं भगवान श्रीकृष्ण ने वीर बर्बरीक के शीश को कलियुग में देव रूप में पूजित होकर भक्तों की मनोकामनाओ को पूर्ण करने का वरदान दिया। .. वीर बर्बरीक ने भगवान श्रीकृष्ण के समक्ष महाभारत के युद्ध देखने की अपनी प्रबल इच्छा को बताया जिसे श्रीकृष्ण ने वीर बर्बरीक के देवत्व प्राप्त शीश को ऊंचे पर्वत पर रखकर पूर्ण की। .. एवं उनके धड़ का अंतिम संस्कार शास्त्रोक्त विधि से सम्पूर्ण करवाया...\n\nमहाभारत युद्ध की समाप्ति पर महाबली श्री भीमसेन को यह अभिमान हो गया कि, यह महाभारत का युद्ध केवल उनके पराक्रम से जीता गया है, तब श्री अर्जुन ने कहा कि, वीर बर्बरीक के शीश से पूछा जाये की उसने इस युद्ध में किसका पराक्रम देखा है।... तब वीर बर्बरीक के शीश ने महाबली श्री भीमसेन का मान मर्दन करते हुए उत्तर दिया की यह युद्ध केवल भगवान श्रीकृष्ण की निति के कारण जीता गया।... और इस युद्ध में केवल भगवान श्रीकृष्ण का सुदर्शन चक्र चलता था, अन्यत्र कुछ भी नहीं था।.. वीर बर्बरीक के द्वारा ऐसा कहते ही समस्त नभ मंडल उद्भाषित हो उठा... एवं उस देव स्वरुप शीश पर पुष्प की वर्षा होने लगी। .. देवताओं की दुदुम्भिया बज उठी... तत्पश्चात भगवान श्रीकृष्ण ने पुनः वीर बर्बरीक के शीश को प्रणाम करते हुए कहा - \"हे वीर बर्बरीक आप कलिकाल में सर्वत्र पूजित होकर अपने सभी भक्तो के अभीष्ट कार्य को पूर्ण करोगे... अतएव आपको इस क्षेत्र का त्याग नहीं करना चाहिये, हम लोगो से जो भी अपराध हो गए हो, उन्हें कृपा कर क्षमा कीजिये\"\n\nइतना सुनते ही पाण्डव सेना में हर्ष की लहर दौड गयी।.. सैनिको ने पवित्र तीर्थो के जल से शीश को पुनः सिंचित किया और अपनी विजय ध्वजाएँ शीश के समीप फहराई... इस दिन सभी ने महाभारत का विजय पर्व धूमधाम से मनाया।\n\nवीरवर मोरवीनंदन श्री बर्बरीक जी का चरित्र स्कन्द पुराण के \"माहेश्वर खंड के अंतर्गत द्वितीय उपखंड 'कौमारिक खंड'\" में सुविस्तार पूर्वक दिया हुआ है। ऋषि वेदव्यास जी ने स्कन्द पुराण में \"माहेश्वर खंड के द्वितीय उपखंड कौमरिका खंड\" के ६६ वें अध्याय के ११५वे एवं ११६वे श्लोक में इनकी स्तुति इस आलौकिक स्त्रोत्र से भी की है।\n\nवीरवर मोरवीनंदन श्री बर्बरीक जी का चरित्र स्कन्द पुराण के \"माहेश्वर खंड के अंतर्गत द्वितीय उपखंड 'कौमारिक खंड'\" में सुविस्तार पूर्वक दिया हुआ है।.. 'कौमारिक खंड' के ५९वे अध्याय से ६६वे अध्याय तक यह दिव्य कथा वर्णित है।..\n\n५९वा अध्याय : घटोत्कचआख्यान वर्णनम\n६०वा अध्याय : मोर्वीघटोत्कच संवाद एवं घटोत्कचद्वारा मोर्व्याबर्बरीकपुत्रोत्पत्ति वर्णनम\n६१वा अध्याय : महाविद्यासाधने गणेश्वरकल्प वर्णनम (बर्बरीकआख्यान वर्णनम)\n६२वा अध्याय : कालिकाया रुद्रविर्भाव वर्णनम\n६३वा अध्याय : बर्बरीकवीरता वर्णनम\n६४वा अध्याय : भीमततपोत्रबर्बरीकसंवाद वर्णनम\n६५वा अध्याय : देवीसत्वन वर्णनम, कलेश्वरी वर्णनम\n६६वा अध्याय : बर्बरीकबल वर्णनम, श्री कृष्णेनबर्बरीकशिरपूजनम कथम, गुप्तक्षेत्रेमहात्म्य वर्णनम\n", "id": "427639", "title": "श्री मोरवीनंदन खाटूश्याम जी"}
{"url": "https://hi.wikipedia.org/wiki?curid=427644", "text": "शक्ति चट्टोपाध्याय\n\nशक्ति चट्टोपाध्याय (जन्म २५ नवम्बर १९३४ - मृत्यु २३ मार्च १९९५) (শক্তি চট্টোপাধ্যায়) बांग्ला साहित्य के भुखी पीढी आन्दोलन के नेता माने जाते हैं, जो सन १९६१ में एक मेनिफेस्टो के जरिये कोलकाता को आश्चर्य चकित कर दिये थे। वह दक्षिण २४ परगणा के जयनगर-मजिलपुर गांव में एक गरीब परिबार में पैदा हुये। प्रेसिडेन्सि कालेज में बि॰ए॰ पढ्ते समय वह कविता लिखना शुरु किये एवम कालेज से गायब होकर चाइबासा अपने प्रिय मित्र समीर रायचौधुरी के घर जा कर बसे। चाइबासा में दो साल के जीवनकाल में उन्होने श्रेष्ठ कवितायें लिखे। उनको जीवनानंद दास के बाद के बांग्ला लिरिक कवियों में प्रधान माना गया है। अपने जीवनकाल में वह ३४ काव्यग्रन्थ प्रकाश किये। शान्तिनिकेतन में आधुनिकता पर पडाते समय १९९५ स्न मे उनका मृत्यु हुया। मरणोपरान्त उनके बहुत सारे अप्रकाशित कवितायों का संकलन उनके मित्र समीर सेनगुप्ता ने सम्पादित किये। सन १९८३ में जेते पारि किन्तु केनो जाबो काव्यग्रन्थ के लिये उनको साहित्य अकादमी पुरस्कार से सम्मानित किय गया था। \n\n\n", "id": "427644", "title": "शक्ति चट्टोपाध्याय"}
{"url": "https://hi.wikipedia.org/wiki?curid=427658", "text": "बहुपत्नी विवाह\n\nएक से अधिक पत्नियां रखने की परम्परा जो कई जातियों, धर्मों और जनजातियों में सामाजिक रूप से मान्यताप्राप्त रिवाज़ है। हिंदू धर्म में बहुपत्नी विवाह धर्मशास्त्र की दृष्टि से मान्य नहीं है।\n", "id": "427658", "title": "बहुपत्नी विवाह"}
{"url": "https://hi.wikipedia.org/wiki?curid=427659", "text": "गैर नृत्य\n\nराजस्थान और गुजरात के ग्रामीण अंचलों में होली के त्यौहार पर किया जाने वाला समूह नृत्य, प्रमुखतः जिसमें पुरुष नर्तक हाथों में लंबे डंडे थाम कर लोक वाद्यों की ताल पर नाचते हैं।\nइन डंडो को रंग से सजाए जाते हैँ| कोई इनको बनाने के लिए गीली लकडी पर ही छाल लपेटकर आग में सेंकते है जिसे अच्छी डिजाइन तैयार हो जाती है| मारवाड अंचल खास कर सिरोही व जालोर में इन डंडो को डीडीएँ तथा नाचने वालो को गैरीएँ कहा जाता है| यह नृत्य होली से शूरु होकर शीतला सप्तमी तक चलता है||", "id": "427659", "title": "गैर नृत्य"}
{"url": "https://hi.wikipedia.org/wiki?curid=427660", "text": "महाजन\n\nमहाजन भारत के प्राचीन वर्ग/वर्ण विभाजन के आधार पर 'वैश्य'। वाणिज्य या व्यवसाय की आय से जीविकोपार्जन करने वाली भारतीय जाति है। \n\n\n ", "id": "427660", "title": "महाजन"}
{"url": "https://hi.wikipedia.org/wiki?curid=427661", "text": "सुनार\n\nसुनार (वैकल्पिक सोनार या स्वर्णकार) भारत और नेपाल के स्वर्णकार समाज से सम्बन्धित जाति है जिनका मुख्य व्यवसाय स्वर्ण धातु से भाँति-भाँति के कलात्मक आभूषण बनाना, खेती करना तथा सात प्रकार के शुद्ध व्यापार करना है। यद्यपि यह समाज मुख्य रूप से हिन्दू को मानने वाला है लेकिन इस जाति का एक विशेष कुलपूजा स्थान है। सुनार अपने पुर्वजो के स्मृति स्थान की कुलपूजा करते है। यह जाति हिन्दूस्तान की मूलनिवासी जाति है। मूलत: ये सभी क्षत्रिय वर्ण में आते हैं इसलिये ये क्षत्रिय सुनार भी कहलाते हैं। आज भी यह समाज इस जाति को क्षत्रिय सुनार कहने में गर्व महसूस करता हैं।\n\n\"सुनार\" शब्द मूलत: संस्कृत भाषा के \"स्वर्णकार\" का अपभ्रंश है जिसका अर्थ है स्वर्ण अथवा सोने की धातु या सोने जैसी फसल का उत्पादन करने वाला। प्रारम्भ में निश्चित ही इस प्रकार की निर्माण कला के कुछ जानकार रहे होंगे जिन्हें वैदिक काल में स्वर्णकार कहा जाता होगा। बाद में पुश्त-दर-पुश्त यह काम करते हुए उनकी एक जाति ही बन गयी जो आम बोलचाल की भाषा में सुनार कहलायी। जैसे-जैसे युग बदला इस जाति के व्यवसाय को अन्य वर्ण के लोगों ने भी अपना लिया और वे भी स्वर्णकार हो गये।\nसुनार शाकाहारी,सुँदर,चरित्रवान,साहसी तथा पूरक शक्ति से सिद्ध होता है। जबकि स्वर्णकार दुर्भाग्यवश किसी अन्य जाति का भी हो सकता है। अन्य जाति का व्यक्ति सुनार जाति मे उसी प्रकार पहचाना जाएगा जैसे हँसो मे कौवा पहचाना जाता है। गुणो से ही जाति की पहचान होती है। जाति से ही गुणो का परिचय मिलता है।\n\nलोकमानस में प्रचलित जनश्रुति के अनुसार सुनार जाति के बारे में एक पौराणिक कथा प्रचलित है कि त्रेता युग में परशुराम ने जब एक-एक करके क्षत्रियों का विनाश करना प्रारम्भ कर दिया तो दो राजपूत भाइयों को एक सारस्वत ब्राह्मण ने बचा लिया और कुछ समय के लिए दोनों को मैढ़ बता दिया जिनमें से एक ने स्वर्ण धातु से आभूषण बनाने का काम सीख लिया और सुनार बन गया और दूसरा भाई खतरे को भाँप कर खत्री बन गया और आपस में रोटी बेटी का सम्बन्ध भी न रखा ताकि किसी को यह बात कानों-कान पता लग सके कि दोनों ही क्षत्रिय हैं।आज इन्हें मैढ़ राजपूत के नाम से भी जाना जाता है क्योंकि ये वही राजपूत है जिन्होंने स्वर्ण आभूषणों का कार्य अपने पुश्तैनी धंधे के रूप में चुना है।\n\nलेकिन आगे चलकर गाँव में रहने वाले कुछ सुनारों ने भी आभूषण बनाने का पुश्तैनी धन्धा छोड़ दिया और वे खेती करने लगे।\n\nरॉबर्ट वान रसेल नामक एक अंग्रेज लेखक के अनुसार सन् 1911 में हिन्दुस्तान के एक प्रान्त मध्य प्रदेश में ही सुनारों की जनसंख्या 96,000 थी और अकेले बरार में 30,000 सुनार रहते थे। सम्पन्न सुनारों की आबादी गाँवों के बजाय शहरों में अधिक थी। .\nअन्य हिन्दू जातियों की तरह सुनारों मे भी वर्ग-भेद पाया जाता है। इनमें अल्ल का रिवाज़ इतना प्राचीन है कि जिसकी कोई थाह नहीं।ये निम्न 3 वर्गों में विभाजित है,जैसे 4,13,और सवा लाख में इनकी प्रमुख अल्लों के नाम भी विचित्र हैं जैसे ग्वारे,भटेल,मदबरिया,महिलबार,नागवंशी,छिबहा, नरबरिया,अखिलहा,जडिया, सड़िया, धेबला पितरिया, बंगरमौआ, पलिया, झंकखर, भड़ेले, कदीमी, नेगपुरिया, सन्तानपुरिया, देखालन्तिया, मुण्डहा, भुइगइयाँ, समुहिया, चिल्लिया, कटारिया, नौबस्तवाल, व शाहपुरिया.सुरजनवार , खजवाणिया.डसाणिया,मायछ.लावट .कड़ैल.दैवाल.ढल्ला.कुकरा.डांवर.मौसूण.जौड़ा . जवडा. माहर. रोडा. बुटण.तित्तवारि.भदलिया. भोमा. अग्रोयाआदि-आदि। अल्ल का अर्थ निकास या जिस स्थान से इनके पुरखे निकल कर आये और दूसरी जगह जाकर बस गये थे आज तक ऐसा माना जाता है। \n", "id": "427661", "title": "सुनार"}
{"url": "https://hi.wikipedia.org/wiki?curid=427662", "text": "सीटस तारामंडल\n\nसीटस (अंग्रेज़ी: Cetus) एक तारामंडल है। सीटस का अर्थ व्हेल मछली होता है।\n\nसीटस तारामंडल में बायर नाम वाले 88 तारे हैं। इनमें से 15 के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के कुछ जाने-माने तारे इस प्रकार हैं -\n\nतारों के अलावा सीटस तारामंडल के क्षेत्र में कुछ आकाशगंगाएँ भी नज़र आती हैं -\n\n", "id": "427662", "title": "सीटस तारामंडल"}
{"url": "https://hi.wikipedia.org/wiki?curid=427665", "text": "चमार\n\nचमार अथवा चर्मकार भारतीय उपमहाद्वीप में पायी जाने वाली जाती समूह है। वर्तमान समय में भारत में यह जाति अनुसूचित जातियों की श्रेणी में आती है। यह जाति अस्पृश्यता की कुप्रथा का शिकार भी रही है। इस जाति के लोग परम्परागत रूप से चमड़े के व्यवसाय से जुड़े रहे हैं। सम्पूर्ण भारत में चमार जाति अनुसूचित जातियों मे अधिक संख्या में पायी जाने वाली जाति है, जिनका मुख्य व्यवसाय, चमडे की वस्‍तु बनाना तथा व्यापार करना है। आजादी के पहले तक इन जाति के लोगों को चमड़े का काम करने लिए विवश किया जाता था। संविधान बनने से पूर्व तक इनको अछूतों की श्रेणी मे रखा जाता था। अंग्रेजों के आने से पहले तक भारत मे चमार जाति के लोगों को उपर बहुत यातनाएं तथा जु़ल्‍म किए गए। आजादी के बाद डॉ० बी० आर० अंबेडकर द्वारा रचित भारत के संविधान मे इनकेे उपर हो रहे ज़ुल्‍मों व यातनाओं को रोकने के लिए इनको अनुसूचित जाति की श्रेणी मे रखा गया तथा सभी तरह के ज़ुल्‍मों तथा यातनाओं को प्रतिबंधित कर दिया गया । इसके बावजूद भी देश मे कुछ जगहों पर इन जातियों तथा अन्‍य अनुसूचित जातियों के साथ यातनाएं आज भी होती हैं। \n\nभारत में सभी सुसंगठित पंचायतों से 150 से अधिक चमार जाति की उपजातियों की पहचान होती है, जिनमे जाटव,कुरील ,संखवार,दोहरे , दुसाध , ततवा, मोची, जाटव (बैरवा), पासी , रैदास , नोनिया , रामदासिया आदि कई जातीय है। चूंकि उनका कार्य उन्हें चमड़े से निर्मित वस्तुओ का व्यापार करने था लेकिन अब शिक्षा के कारण और तीव्र बुद्धि के बल पर इन्होने शासन प्रशासन हर जगह मजबूत स्थिति बनाई है। आज भी भारत में ब्राह्मण के बाद सर्वाधिक अखिल भारतीय सेवाओं में चमार जाति से है , मध्य काल में चमार एक अपवित्र जाति के रूप में पहचान के कलंक से पीड़ित हुये हैं। सामान्यत: उनका निवास हिन्दू जाति के गावों में होता है। प्रत्येक बस्ती का एक मुखिया (प्रधान) होता है और बड़े शहरों में प्रधान की अध्यक्षता में ऐसे एक से अधिक समुदाय होते हैं। आज भी कई लोग चमड़े के व्यापार व अन्य परंपरागत व्यवसाय कराते हैं और बहुत से लोग खेतिहर मजदूर हैं। इस जाति को भारतीय संविधान द्वारा अनुसूचित जाति की श्रेणी में रखा गया है।\n\nइस जाति के लोग सामाजिक होते है। अस्पृश्यता या छुआ छुत नहीं मानते है और अपने धार्मिक अनुष्ठान स्वंम करते है, इस जाति में विधवा को उसी उपजाति के किसी विधुर से पुनर्विवाह की अनुमति है। इस जाति का एक बड़ा हिस्सा भगवान् गौतम बुद्ध और सन्त रविदास की शिक्षा का पालन करता है और उनका उद्देश्य अपनी सामाजिक स्थिति को ऊपर उठाने के लिए अपने रीति-रिवाजों का शुद्धिकरण करना है। डॉ॰ बाबासाहेब आंबेडकर इनके मुख्य आदर्श है।\n\n 2001 की जनगणना के अनुसार, उत्तर प्रदेश में चमारों की लगभग 16 प्रतिशत आबादी शामिल है। पंजाब में 14% और हरियाणा में लगभग 12% जनसंख्या में चमार है।\n\n\n\n", "id": "427665", "title": "चमार"}
{"url": "https://hi.wikipedia.org/wiki?curid=427666", "text": "मॅसिये 77\n\nमॅसिये 77 सीटस तारामंडल के क्षेत्र में नज़र आने वाली एक सर्पिल (स्पाइरल) गैलेक्सी है। यह पृथ्वी से लगभग 4.7 करोड़ प्रकाश-वर्ष की दूरी पर स्थित है। इसका केन्द्रीय हिस्सा एक डंडे के अकार में है इसलिए यह एक डन्डीय सर्पिल गैलेक्सी मानी जाती है। इसका व्यास (डायामीटर) लगभग 1,70,000 प्रकाश-वर्ष है। इस गैलेक्सी से ऍक्स किरणे उत्पन्न होती हुई मिली हैं।\n\n\"मॅसिये 77\" को अंग्रेज़ी में \"Messier 77\" लिखा जाता है।\n\n", "id": "427666", "title": "मॅसिये 77"}
{"url": "https://hi.wikipedia.org/wiki?curid=427668", "text": "2011 विश्व तैराकी चैंपियनशिप\n\nफिना विश्व तैराकी चैंपियनशिप एक अंतरराष्ट्रीय तैराकी प्रतियोगिता है जो कि 16 से 31 जुलाई के बीच चीन के शांगहाई शहर में आयोजित होनी है। 2011 विश्व चैंपियनशिप में फिर से पांच प्रतिस्पर्धाएं सम्मिलित की गई हैं: तैराकी, वाटर पोलो, गोताखोरी, खुले पानी (में तैराकी) और लयबद्ध तैराकी। \n\n24 मार्च 2007 को कतर की राजधानी दोहा में फिना ने शांगहाई को चैंपियनशिप का मेजबान घोषित किया था।\n\nमेजबान देश\n\n18 जुलाई 2011 तक 74 राष्ट्रों के कम से कम एक एथलीट ने चैंपियनशिप के लिये क्वालिफाई कर लिया था। \n\n\n", "id": "427668", "title": "2011 विश्व तैराकी चैंपियनशिप"}
{"url": "https://hi.wikipedia.org/wiki?curid=427669", "text": "वॅस्टा (क्षुद्रग्रह)\n\nवॅस्टा (Vesta), जिसका औपचारिक नाम 4 वॅस्टा है, सौर मंडल के क्षुद्रग्रह घेरे में स्थित एक क्षुद्रग्रह है। इसका व्यास (डायामीटर) लगभग 530 किलोमीटर है और सीरीस बौने ग्रह के बाद यह क्षुद्रग्रह घेरे की दूसरी सब से बड़ी वस्तु है। पूरे क्षुद्रग्रह घेरे की सारी वस्तुओं को अगर मिला लिया जाए तो उसका 9% द्रव्यमान (मास) वॅस्टा में है। यह क्षुद्रग्रह घेरे की सब से रोशन वस्तु भी है।\n\n16 जुलाई 2011 को अमेरिकी अंतरिक्ष अनुसन्धान एजेंसी नासा का डॉन शोध यान वॅस्टा के इर्द-गिर्द कक्षा में आकर उसकी परिक्रमा करने लगा।\n\nवॅस्टा के दक्षिणी गोलार्ध (हॅमीस्फ़ेयर) में रियासिल्विया () नामक एक ५०५ किमी का गहरा प्रहार क्रेटर है और माना जाता है के क़रीब एक अरब साल पूर्व एक बड़ी वस्तु का वॅस्टा के साथ भयंकर टकराव हुआ जो वॅस्टा पर यह घाव छोड़ गया। साथ ही यह भी देखा गया है कि क्षुद्रग्रह घेरे में क्षुद्रग्रहों की एक V-श्रेणी नामक एक श्रेणी है जिनकी अधिकतर कक्षाएँ (ओरबिट) ४ वॅस्टा से मिलती-जुलती हैं। यह देखकर खगोलशास्त्री अनुमान लगाते हैं कि इनमें से अधिकतर इसी प्रहार द्वारा वॅस्टा से ही टूटकर अलग हुए थे और सम्भव है कि यही अधिकांश V-श्रेणी क्षुद्रग्रहों का स्रोत हो।\n\n", "id": "427669", "title": "वॅस्टा (क्षुद्रग्रह)"}
{"url": "https://hi.wikipedia.org/wiki?curid=427674", "text": "पैलस (क्षुद्रग्रह)\n\nपैलस, जिसका औपचारिक नाम 2 पैलस (2 Pallas) है, सौर मंडल के क्षुद्रग्रह घेरे में स्थित एक क्षुद्रग्रह है। इसका व्यास (डायामीटर) 530 से 565 किलोमीटर है, यानि अकार में यह वॅस्टा के बराबर है या उस से थोड़ा बड़ा है। फिर भी वॅस्टा से घनत्व कम होने के कारण इसका द्रव्यमान (मास) वॅस्टा से लगभग 20% कम है। माना जाता है यह सौर मण्डल की सब से बड़ी वस्तु है जिसे उसके अपने गुरुत्वाकर्षण बल ने गोल नहीं कर दिया है। सूरज के इर्द-गिर्द परिक्रमा करते हुए इसकी कक्षा (ऑर्बिट) थोड़ी बेढंगी है, जिस वजह से इसके पास शोध यान भेजने में विशेष कठिनाई है।\n\nअंग्रेज़ी में पैलस को Pallas लिखते हैं।\n\n", "id": "427674", "title": "पैलस (क्षुद्रग्रह)"}
{"url": "https://hi.wikipedia.org/wiki?curid=427698", "text": "कनक चम्पा\n\nकनक चंपा (वैज्ञानिक नाम : Pterospermum acerifolium) माध्यम ऊँचाई का एक वृक्ष है जो भारतीय उपमहाद्वीप में पाया जता है। \n\nमुख्यतः यह भारत और म्यांमार (बर्मा) में पाया जाता है। हिंदी में ही इसके कई नाम हैं - कनक चंपा, मुचकुंद तथा पद्म पुष्प। बंगाली में 'रोसु कुंडा' तथा सिक्किम में इसे 'हाथीपैला' कहते हैं। इसकी लकड़ी लाल रंग की होती है और इसके तख्ते बनते हैं।\nकनक चम्पा के वृक्ष को खुशबू के साथ-साथ खाने की थाली के पेड़ के रूप में जाना जाता है। इसके पत्ते ४० से.मी. तक लम्बे होते हैं। तथा दुगनी चौड़ाई के होते हैं। यह वृक्ष ५० से ७० फिट की ऊँचाई तक बढ़ सकता है। भारत के कुछ भागों में इसके पत्ती का प्रयोग बर्तन की जगह किया जाता है। फूल कलियों के अन्दर बन्द होते हैं। कलियाँ पाँच खण्डों में बटी होती हैं। छिले केले की तरह दिखाई देती हैं।\nप्रत्येक फूल केवल एक रात तक रहता है। मधुर और सुगन्धित होने के कारण चमगादड़ इन फूलों की तरफ आकर्षित होते हैं। पत्ते, छाल चेचक और खुजली की दवा बनाने में इस्तेमाल होते हैं। इसके वृक्ष की लकड़ी से तख्त बनाये जाते हैं। यह वृक्ष पश्चिमी घाट और भारत के पर्णपाती जगलों में पाया जाता है। समुद्री खारा पानी इसके लिए अत्यन्त उपयुक्त होता है।\n\nकर्णिकार पुष्पित होने पर वनश्री की शोभा बढ़ाता है और जिसके पुष्पों एवं मंजरियों को महिलाएँ कर्णाभरण के रूप में प्राचीन काल से उपयोग करती रही हैं। संस्कृत साहित्य में 'कर्णिकार' का बहुत उल्लेख हुआ है। किन्तु मतैक्य नहीं है कि कर्णिकार ठीक-ठीक कौन सा वृक्ष है। कालिदास ने अपने काव्य में अशोक के साथ अनगिन स्थानों पर कर्णिकार का उल्लेख किया है। \n\nब्रांडिस (Brandis) अशोक और अमलतास दोनों को एक ही जाति (Cassia) का सिद्ध करते हैं। प्रसिद्ध है कि यदि कर्णिकार वृक्ष के आगे स्त्रियाँ नृत्य करें तो प्रमुदित होकर वह पुष्पित हो उठता है।\n\nआयुर्वेदीय संहिताओं में कर्णिकार का नाम नहीं मिलता, परंतु निघंटुओं में यह प्राय: आरग्वध (अमलतास) का एक भेद अथवा पर्याय माना गया है। अमरकोष के टीकाकारों ने इसकी लोकसंज्ञा 'कंठचंपा' बतलाई है, जो मुकचंद अथवा कचनार दोनों ही हो सकता है। भावप्रकाश के रचयिता 'पांगारा इति लोके प्रसिद्ध:' कहकर पारिभद्र (फरहद) को कर्णिकार मानते हैं। इस प्रकार विभिन्न मतों के अनुसार चार वृक्ष जातयों-अमलतास, कचनार, मुकचंद और फरहद-को कर्णिकार माना जा सकता है।\n\nकाव्य में कर्णिकार के जिस रूपरंग की ओर संकेत किया गया है उससे ज्ञात होता है कि इसके पुष्पों को 'हेमद्युति' अर्थात् स्वर्णवत् पीतवर्ण होना चाहिए। अमलतास की मंजरियों में पीतवर्ण के सुकोमल पुष्प रहते हैं, जिन्हें कर्णाभरण के रूप में पहन भी सकते हैं। कचनार, पारिभद्र और मुचकंद के पुष्प भी कर्णफूल के सदृश प्रयुक्त होते रहे हैं। संभव है, उपयोगसादृश्य के कारण उन्हें भी 'कर्णिकार' कह दिया गया हो, क्योंकि कहीं-कहीं इसे 'हुतहुताशनदीप्ति' भी कहा गया है। कचनार तथा पारिभद्र के पुष्पों को यह विशेषण दिया जा सकता है। \n\n", "id": "427698", "title": "कनक चम्पा"}
{"url": "https://hi.wikipedia.org/wiki?curid=427699", "text": "समनाम शब्द\n\nऐसे शब्द जिनके वर्तनी और उच्चारण समान होते हैं किन्तु उनके भिन्न-भिन्न अर्थ होते हैं, समनाम --- (homonym) कहलाते हैं।\n\nहिन्दी के कुछ समनाम निम्न प्रकार हैं- \n\nअक्षर --- परमात्मा, अविनाशी, वर्ण, आत्मा, आकाश, जल \nअर्थ --- धन, ऐश्वर्य, हेतु, प्रयोजन, काम, इंद्रियों के विषय \nकर्ण --- कान, कुंती का पुत्र, त्रिभुज मे समकोण के सामने की भुजा \nअज --- बकरा, ब्रह्मा, अग्नि, सुर्य का रथ, अजन्मा, कामदेव, चंद्रमा, जीवात्मा \nकल --- बीता दिन, आने वाला दिन, मशीन, चैन \nकाल --- मृत्यु, समय, अवसर, यम, शनि, शिव, भाग्य \nकाम --- कार्य, धंधा, कामदेव, इच्छा, प्रेम, शुक्र \nअंक --- गोद, चिह्न, गिनती, नाटक का एक भाग \nकर --- हाथ, टैक्स, किरण, हाथी का सुँड, ओला \nपत्र --- चिठ्ठी, पत्ता, समाचार पत्र, पृष्ठ, पंख, वाहन, चंदन \nहरि --- भगवान, सर्प, बंदर, वायु, सूर्य, चंद्रमा, सिंह, अग्नि, हंस \nगुण --- कौशल, स्वभाव, शील, लाभ, प्रभाव, धागा \nदल --- समूह, पक्ष, भाग, सेना, पत्ता, अंश, म्यान \nमधु --- शहद, पुष्परस, चैत्र मास, मद्य \nचरण --- पाँव, श्लोक का एक पद, स्तंभ, गोत्र, आश्रय, चतुर्थांश \nगौ --- पृथ्वी, वाणी, गाय, किरण, आँख, सरस्वती, धरती, माता \nघट --- कम, घडा, देह, पिंड, हृदय, किनारा \nराग --- प्रेम, संगीत की ध्वनि, आकर्षण, कष्ट, ईर्ष्या \nराशि --- समूह, मेष-कर्क आदि राशियां \nतात --- पिता, भ्राता, मित्र, प्यारा, तप्त, प्रशस्ति \nतीर --- बाण, तट, तीर का निशान, सीमा \nद्विज --- विप्र, दाँत, पक्षी, ब्राह्मण, चंद्रमा \nमान --- अभिमान, आदर, मापक, तालिका, विराम \nनिशा --- रात, हल्दी, स्वप्न, मुर्गा, कपूर \nकनक --- सोना, धतुरा, गेहूँ, पलाश, चंपा \nअधर --- होंठ, पाताल, अंतरिक्ष, चंचल, पराजित \nआराम --- सुख, उद्यान, आरोग्य \nपानी --- जल, कांति, मान-मर्यादा, जीवट, दंभ, मुलम्मा \n\n", "id": "427699", "title": "समनाम शब्द"}
{"url": "https://hi.wikipedia.org/wiki?curid=427712", "text": "प्रमात्रा यान्त्रिकी\n\nप्रमात्रा यान्त्रिकी () कुछ वैज्ञानिक सिद्धान्तों का एक समुच्चय है जो परमाणवीय पैमाने पर उर्जा एवं पदार्थ के ज्ञात गुणधर्मों की व्याख्या करते हैं। इसमें उप-परमाणु पैमाने पर जो प्रकाश और उप-परमाण्वीय कणों में तरंग-कण द्विरूप देखा जाता है, उसका गणित आधार सम्मिलित है। क्वाण्टम यान्त्रिकी में उर्जा और पदार्थ के गहरे सम्बन्ध का भी गणित आधार सम्मिलित है।\n\nरॉबर्ट हुक, क्रिस्टियान ह्युजेंस और लिओनहार्ड यूलर जैसे वैज्ञानिकों प्रयोगात्मक टिप्पणियों के आधार पर प्रकाश की एक लहर सिद्धांत का प्रस्ताव किया गया , जब प्रकाश की तरंगी स्वभाव पर वैज्ञानिक जांच जो 17 वीं और 18 वीं शताब्दी में शुरू हुआ। 1803 में, थॉमस यंग, एक अंग्रेजी बहुश्रुत , उनकी \"प्रकाश और रंग की स्वभाव पर\" शीर्षक से एक पेपर में वर्णित है प्रसिद्ध दो छेद प्रयोग का प्रदर्शन। इस प्रयोग ने प्रकाश के तरंग सिद्धांत के सामान्य स्वीकृति में एक प्रमुख भूमिका निभाई है।\n\nअपनी स्थापना के बाद से, कई असहज पहलुओं और क्वांटम यांत्रिकी के परिणामों दार्शनिक वाद-विवाद और व्याख्यावौं को उकसाया है। ऐसे पेहलु जौसे कि संभावना और प्रायिकता वितरण के विषय में मैक्स बौर्न की बुनियादी नियम के रूप में आया। यहां तक कि बुनियादी मुद्दों, समाज और कई प्रमुख वैज्ञानिकों द्वारा सराहना की जा करने के लिए कई दशक लग गऐ। रिचर्ड फेनमैन ने एक बार कहा \"मुझे लगता है मैं सुरक्षित रूप से कह सकता हुं कि कोई भी क्वांटम यांत्रिकी समझता नही है।\" स्टीवन वेनबर्ग के अनुसार, \"मेरी राय में क्वांटम यांत्रिकी की कोई व्याख्या पूरी तरह से संतोषजनक व्याख्या नहीं है।\"\n\nकोपेनहेगन व्याख्या - बडे पैमाने पर डेनमार्क के सैद्धांतिक भौतिक विज्ञानी नील्स बोह्र कि है - आज सबसे व्यापक रूप से भौतिक विज्ञानियों के बीच स्वीकार किया , क्वांटम यांत्रिक कि रीति बनी हुई है, जो इसके निरूपण के कुछ 75 साल बाद हुवा था। इस व्याख्या के अनुसार, क्वांटम यांत्रिकी के संभाव्य प्रकृति समय के साथ एक नियतात्मक सिद्धांत किजगह मे बदल दिया जाएगा ,जो एक अस्थायी सुविधा है।\n\n\n\n\n\n\n", "id": "427712", "title": "प्रमात्रा यान्त्रिकी"}
{"url": "https://hi.wikipedia.org/wiki?curid=427713", "text": "श्रोडिङ्गरके विडाल\n\nश्रोडिङ्गर विडाल एक अस्ट्रियन भौतिकशास्त्रज्ञ अर्विन श्रोडिङ्गर द्वारा १९३५ सालमे रचेवाले एक मानसप्रयोग है।\n", "id": "427713", "title": "श्रोडिङ्गरके विडाल"}
{"url": "https://hi.wikipedia.org/wiki?curid=427718", "text": "मुनस्‍यारी\n\nमुनस्‍यारी एक खूबसूरत पर्वतिय स्थल है। यह उत्‍तराखण्‍ड में जिला पिथौरागढ़ का सीमांत क्षेत्र है जो एक तरफ तिब्‍बत सीमा और दूसरी ओर नेपाल सीमा से लगा हुआ है। मुनस्‍यारी चारो ओर से पर्वतो से घिरा हुआ है। मुनस्‍यारी के सामने विशाल हिमालय पर्वत श्रंखला का विश्‍व प्रसिद्ध पंचचूली पर्वत (हिमालय की पांच चोटियां) जिसे किवदंतियो के अनुसार पांडवों के स्‍वर्गारोहण का प्रतीक माना जाता है, बाई तरफ नन्‍दा देवी और त्रिशूल पर्वत, दाई तरफ डानाधार जो एक खूबसूरत पिकनिक स्‍पॉट भी है और पीछे की ओर खलिया टॉप है।\n\nकाठगोदाम, हल्‍द्वानी रेलवे स्‍टेशन से मुनस्‍यारी की दूरी लगभग 295 किलोमीटर है और नैनीताल से 265 किलोमीटर है। काठगोदाम से मुनस्‍यारी की यात्रा बस अथवा टैक्‍सी के माध्‍यम से की जा सकती है और रास्‍ते में कई खूबसूरत स्‍थल आते हैं। काठगोदाम से चलने पर भीमताल, जो कि नैनीताल से मात्र 10 किलोमीटर है, पड़ता है उसके बाद वर्ष भर ताजे फलों के लिए प्रसिद्ध भवाली है, अल्‍मोड़ा शहर और चितई मंदिर भी रास्‍ते में ही है। अल्‍मोड़ा से आगे प्रस्‍थान करने पर धौलछीना, सेराघाट, गणाई, बेरीनाग और चौकोड़ी है। बेरीनाग और चौकोड़ी अपनी खूबसूरती के लिए काफी प्रसिद्ध है। यहां से आगे चलने पर थल, नाचनी, टिमटिया, क्‍वीटी, डोर, गिरगॉव, रातापानी और कालामुनि आते हैं। कालामुनि पार करने के बाद आता है मुनस्‍यारी, जिसकी खूबसूरती अपने आप में निराली है।\n\nवैसे तो मुनस्‍यारी का मौसम पूरे साल भर खुशनुमा रहता है किन्‍तु अप्रैल से मई और सितम्‍बर से नवम्‍बर तक भ्रमण योग्‍य है। मुनस्‍यारी में वर्ष के चारों ऋतुओं का आनन्‍द लिया जा सकता है। बसंत ऋतु में यहां की छटा देखने लायक होती है। जून और जुलाई में यहां काफी बारिश होती है जिससे कभी-कभी रास्‍ते ब्‍लॉक हो जाते हैं। नवम्‍बर से फरवरी तक बर्फ-बारी का मजा ले सकते है।\n\nमुनस्‍यारी में ठहरने के लिए काफी होटल, लॉज और गेस्‍ट हाउस है। गर्मी के सीजन में यहां के होटल खचाखच भरे रहते है इसलिए इस मौसम में वहां जाने से पहले ठहरने के लिए कमरे की बुकिंग जरूर करा लेना चाहिए क्‍योंकि इस समय में यहां पर देसी और विदेशी पर्यटकों की भीड़ बहुत अधिक बढ़ जाती है। विदेशी पर्यटक यहां खासकर ट्रैकिंग और माउंटेनियरिंग के लिए आते हैं।\n\nलोग पहाड़ी (स्‍थानीय बोली) बोलते है और हिन्‍दी भाषा का प्रयोग भी करते हैं। यहां के अधिकतर लोग कृषि कार्य में लगे हुए है।\n", "id": "427718", "title": "मुनस्‍यारी"}
{"url": "https://hi.wikipedia.org/wiki?curid=427727", "text": "पचंबा\n\nपचंबा या पचम्बा गिरिडीह शहर (झारखंड, भारत) का उत्तर-पश्चिमी हिस्सा है। पहले इसका अस्तित्व गिरिडीह से अलग एक अलग नगरी के रूप में था। लेकिन गिरिडीह शहर के विस्तार से यह गिरिडीह शहर का एक अभिन्न अंग बन चुका है।\nसरकारी भूमि अभिलेखों में इसका नाम जरीडीह है।\nपचंबा का डाक-कूट (पिन कोड) ८१५३१६ है।\nपचंबा का गोशाला कार्तिक माह के मेले के लिए इस क्षेत्र में विख्यात है।\nपचंबा में कुछ पुरातात्विक महत्व के महल हैं।\nपचंबा में दो काली माता की मंदिरें हैं, जिन्हें स्थानीय लोग काली मंडा कहते हैं।\n", "id": "427727", "title": "पचंबा"}
{"url": "https://hi.wikipedia.org/wiki?curid=427737", "text": "डॉन (अंतरिक्ष यान)\n\nडॉन अमेरिकी अंतरिक्ष अनुसन्धान एजेंसी नासा का एक अंतरिक्ष यान है जिसे 27 सितम्बर 2007 को पृथ्वी से राकेट पर छोड़ा गया था और जिसका ध्येय हमारे सौर मंडल के क्षुद्रग्रह घेरे के दो प्रमुख सदस्यों पर शोध करना है। यह सीरीस नाम का बौना ग्रह है और वॅस्टा नाम का क्षुद्रग्रह है। 16 जुलाई 2011 को डॉन यान वॅस्टा पहुँच गया और उसके इर्द-गिर्द कक्षा (ऑर्बिट) में दाख़िल होकर उसकी परिक्रमा करने लगा। यह यान 2012 तक यहीं रहेगा और फिर सीरीस की तरफ़ रवाना हो जाएगा जहाँ यह 2015 में पहुँचेगा. यह पहला यान है जो मानवों ने इन खगोलीय वस्तुओं पर छानबीन करने के लिए वहाँ भेजा है।\n\n", "id": "427737", "title": "डॉन (अंतरिक्ष यान)"}
{"url": "https://hi.wikipedia.org/wiki?curid=427742", "text": "संयुक्त राष्ट्र की समुद्री क़ानून संधि\n\nसंयुक्त राष्ट्र की समुद्री क़ानून संधि एक अंतर्राष्ट्रीय समझौता है जो विश्व के सागरों और महासागरों पर देशों के अधिकार और ज़िम्मेदारियाँ निर्धारित करता है और समुद्री साधनों के प्रयोगों के लिए नियम स्थापित करता है। यह संधि सन् 1982 में तैयार हो गयी लेकिन इसमें एक नियम था के जब तक 60 देशों के नुमाइंदे इसपर हस्ताक्षर नहीं कर देते यह किसी पर लागू नहीं होगी। सन् 1994 में गयाना इसपर दस्तख़त करने वाला साठवा देश बना। सन् 2011 तक 161 देश इसपर हस्ताक्षर कर चुके थे।\n\nअंग्रेज़ी में इस संधि को \"युनाइटिड नेशन्ज़ कन्वॅन्शन ऑन द लॉ ऑफ़ द सी\" (United Nations Convention on the Law of the Sea या UNCLOS) कहते हैं।\n\n\n", "id": "427742", "title": "संयुक्त राष्ट्र की समुद्री क़ानून संधि"}
{"url": "https://hi.wikipedia.org/wiki?curid=427758", "text": "इंटेल का 8085\n\n8085 इंटेल द्वारा विकसित 8-बिट का प्रसिद्ध माइक्रोप्रोसेसर है। यह सन् 1977 में आया था। यह माइक्रोप्रोसेसर बहुत लोकप्रिय हुआ। आज भी बहुत से कॉलेजों में माइक्रोप्रोसेसर की आरम्भिक जानकारी देने के उद्देश्य से इसके बारे मे पढ़ाया जाता है। \nइसका पूर्ववर्ती 8080 माइक्रोप्रोसेसर और यह प्रोसेसर CP/M प्रचालन तंत्र से काम करने वाले कम्प्युटरों में उपयोग किये जाते थे। 8085 का उपयोग बाद में माइक्रोकंट्रोलर की तरह से भी हुआ क्योंकि इसके प्रयोग से कम अवयवों (आईसी आदि) को जोड़कर काम चल जाता था। जिलॉग Z80 नामक प्रोसेसर के आने पर स्थिति में बदलाव हुआ और अब इसका (Z80) उपयोग कम्प्युटरों में होने लगा और 8085 का कम्प्युटरों के लिये उपयोग बहुत कम हो गया। किन्तु अन्य कार्यों के लिये इसका उपयोग बहुत दिनों तक जारी रहा। \n\nकंट्रोलर के रूप में 8085 का जीवनकाल दीर्घ रहा। \n\n\nडेटाशीट\n\nIntel 8085 Simulator for Android.", "id": "427758", "title": "इंटेल का 8085"}
{"url": "https://hi.wikipedia.org/wiki?curid=427791", "text": "पलसदरी\n\nपलसदरी, (पहले पलसधरी; मराठी: पळसदरी), मुंबई उपनगरीय रेल के कर्जत -खोपोली खंड पर स्थित एक लोकप्रिय पर्यटन स्थल और एक रेलवे जंक्शन है। यह कर्जत-लोनावला लाइन पर भी पड़ता है। खोपोली मार्ग पर इससे अगला स्टेशन केलावली है। पलसदरी का नाम \"पलास\" के पेड़ और \"दरी\" यानि \"दर्रा\" (पहाड़ियों के बीच से जाने वाला मार्ग) नामक दो शब्दों के मेल से बना है। यह कर्जत खोपोली राज्य राजमार्ग सं 35 पर स्थित है। पलसदरी में ही प्रसिद्ध पलसदरी बांध स्थित है। पलसदरी में ब्रिटिश राज काल और उससे भी पुराने कई मंदिर उपस्थित हैं। \n\nविशेष रूप से बरसात के मौसम में, मुंबई, पनवेल और नवी मुंबई से बहुत से पर्यटक यहाँ आते हैं। मानसून के दौरान पूरे क्षेत्र के झरने सक्रिय हो जाते हैं और चारों ओर हरियाली छा जाती है। पलसदरी का एक अन्य आकर्षण यहाँ स्थित श्री स्वामी समर्थ महाराज अक्कलकोट का \"मठ\" है जो एक बहुत ही खूबसूरत जगह पर स्थित है।\n\nपलसदरी को इसकी प्राकृतिक सुंदरता और कठिन रास्तों के लिए जाना जाता है। पहाड़ों पर पैदल यात्रा, पर्यटकों में विशेष रूप से लोकप्रिय है। लेकिन पर्यटकों को इन यात्राओं के दौरान यहाँ की कंटीली झाड़ियों से सावधान रहना चाहिए। यह कंटीली झाड़ियां किसी लापरवाह पथिक के लिए खतरनाक साबित हो सकती हैं। पलसदरी में कई स्थान निजी स्वामित्व में हैं और इनसे होकर गुजरना अवैध है। \n", "id": "427791", "title": "पलसदरी"}
{"url": "https://hi.wikipedia.org/wiki?curid=427800", "text": "खंडाला\n\nखंडाला (मराठी: खंडाळा), भारत के राज्य महाराष्ट्र में, पश्चिमी घाट में स्थित एक पर्वतीय स्थल है। यह लोनावला से तीन किलोमीटर और कर्जत से सात किलोमीटर की दूरी पर स्थित है।\n\nखंडाला, भोर घाट के एक छोर (ऊपर) पर स्थित है, जो कि दक्कन के पठार और कोंकण के मैदान के बीच के सड़क संपर्क पर स्थित एक प्रमुख घाट है। इस घाट से भारी सड़क और रेल यातायात गुजरता है। मुंबई और पुणे के बीच की मुख्य कड़ी मुंबई-पुणे एक्सप्रेसवे, खंडाला से ही होकर गुजरता है। \n\nपास के शहरों से आसान पहुंच के कारण, खंडाला हाइकिंग (पैदल यात्रा) करने वाले पर्यटकों के बीच विशेष रूप से लोकप्रिय है। ड्यूक की नाक (ड्यूक्स नोज़) नामक पहाड़ी चोटी से खंडाला और भोर घाट के सुन्दर नज़ारों का आनन्द लिया जा सकता है। \n\nखंडाला का जिक्र फिल्म ग़ुलाम के प्रसिद्ध गाने \" आती क्या खंडाला\" में किया गया है। 1975 की कालजयी फिल्म छोटी सी बात में अशोक कुमार द्वारा अभिनीत चरित्र जो कि सेना से सेवानिवृत एक कर्नल है, खंडाला में रहता है।\n\n", "id": "427800", "title": "खंडाला"}
{"url": "https://hi.wikipedia.org/wiki?curid=427807", "text": "जैती\n\nजैती अथवा जैंती गॉव तहसील मुनस्‍यारी, जिला पिथौरागढ़, उत्‍तराखण्‍ड का एक खूबसूरत गॉव है। इस गॉव की खास विशेषता यह है कि इसके दोनों ओर स्‍वच्‍छ कल-कल कर बहती नदियां है, सामने विशाल हिमालय पर्वत श्रंखला की पंचचूली चोटी और बाई ओर नन्‍दा देवी और त्रिशूल पर्वत है। यह मुनस्‍यारी से 2.5 किलोमीटर की दूरी पर स्‍थित है।", "id": "427807", "title": "जैती"}
{"url": "https://hi.wikipedia.org/wiki?curid=427822", "text": "अपोनिया\n\nअपोनिया एक यूनानी भाषा का शब्द है जिसका हिन्दी समकक्ष शब्द \"हृदयहीनता\" या \"दर्द रहित\" होना होता है। यूनानी दर्शन में प्रचलित एपिक्युरियन मत के अनुसार अपोनिया शारीरिक स्तर पर सुख प्राप्ति की पराकाष्ठा है। \nअन्य हेलिनिस्टिक दर्शन की परम्पराओं की भांति ही, एपिक्युरियन भी यही मानते थे कि मानव जीवन का लक्ष्य प्रसन्नता है। इस लक्ष्य की प्राप्ति आंतरिक शांति में निहित है जो अपोनिया, शारीरिक कष्ट के साथ असम्बध्धता, अटराक्सिया यानी चिंता मुक्ति और मानसिक द्वंदों के निवारण के परिणाम स्वरूप संभव है।\n\nएपिक्युरियन लोगों ने आनंद को दर्द (मानसिक एवं शारीरिक) की अनुपस्तिथि के रूप में पारिभिषित किया था और उनके अनुसार इसलिए आनंद को उस सीमा तक बढ़ाया जा सकता है जब तक उसमें दर्द का समावेश न हो. उसके परे आनंद का विस्तार संभव नहीं और निश्चित ही यह तर्क दिया जा सकता है कि कोई भी अपोनिया की अवस्था के बाहर रहकर आनंद की प्राप्ति नहीं कर पा सकता. एपिक्युरिअस के अनुसार अपोनिया एक स्थिर सा आनंद था, एक ऐसा आनंद जिसे पाने के लिए किसी अभिलाषा का पूरा किया जाना या निवारण किये जाने हेतु उपस्थित दर्द न था। ऐसी अवस्था में पहुँचने के लिए पहले गतिशील सुख की अनुभूति आवश्यक है, एक ऐसा सुख जो किसी अभिलाषा के पूरा होने या किसी दर्द के निवारण से प्राप्त होता है।\n", "id": "427822", "title": "अपोनिया"}
{"url": "https://hi.wikipedia.org/wiki?curid=427823", "text": "लोनावला\n\nलोनावला या लोनावाला (मराठी: लोणावळा), भारतीय राज्य महाराष्ट्र के पुणे जिले में स्थित एक पर्वतीय स्थल और नगर परिषद है। यह दो प्रमुख शहरों पुणे और मुंबई के बीच, पुणे से 64 किमी और मुंबई से 96 किमी की दूरी पर स्थित है। भारत भर में लोनावला इसकी प्रसिद्ध मिठाई चिक्की के लिए प्रसिद्ध है। यह पुणे और मुंबई के बीच के रेलमार्ग पर स्थित एक प्रमुख स्टेशन भी है। पुणे और मुंबई के बीच स्थित दोनों प्रमुख सड़कों, मुम्बई-पुणे द्रुतगति मार्ग और मुंबई-पुणे राजमार्ग पर भी यह पड़ता है। \n\nमानसून के दौरान यह जीवंत हो उठता है, जब चारों ओर हरियाली छा जाती है और सभी सूखे झरने और तालाब पानी से भर जाते हैं।\nशब्द लोनावला, प्राकृत भाषा के दो शब्दों लेन और अवली से मिल कर बना है जहां लेन का अर्थ पत्थरों को काट कर बनाया \"आश्रय स्थल\" है वहीं अवली का अर्थ \"श्रृंखला\" है, इस प्रकार लोनावला का अर्थ लेनों की एक श्रृंखला से है।\nआज का लोनावला कभी यादव वंश का एक भाग था। मुग़लों ने इस स्थान के सामरिक महत्व को देखते हुए इसे एक लंबे समय तक अपने कब्ज़े में बनाए रखा। इस स्थान पर उपस्थित किलों और मावला योद्धाओं ने मराठाओं और पेशवा साम्राज्य के इतिहास में एक महत्वपूर्ण भूमिका निभाई। \n\n1871 में लोनावला और खंडाला नामक दोनों पर्वतीय स्थलों की खोज बॉम्बे प्रेज़ीडेसी के तत्कालीन गवर्नर लॉर्ड एल्फिंस्टोन ने की थी।\n\nलोनावला शहर को मध्य रेलवेज् और एन. एच. 4 मुंबई और पुणे शहरसे जुड़ा हुए है। मुंबई-पुणे के बीच प्रयास करने वाली सारी रेलगाड़ियां लोनावला शटेशन पर रुकती हैं।\n", "id": "427823", "title": "लोनावला"}
{"url": "https://hi.wikipedia.org/wiki?curid=427861", "text": "गत्‍यात्‍मक ज्‍योतिष\n\nभारत के बहुत सारे लोगों को शायद इस बात का ज्ञान भी न हो कि विगत कुछ वर्षों में उनके अपने देश में ज्योतिष की एक नई शाखा का विकास हुआ है, जिसके द्वारा वैज्ञानिक ढंग से की जानेवाली सटीक तिथियुक्त भविष्यवाणी जिज्ञासु बुद्धिजीवियों के मध्य चर्चा का विषय बनी हुई है। सबसे पहले दिल्ली से प्रकाशित होनेवाली पत्रिका ‘बाबाजी’ के 1994-1995-1996 के विभिन्न अंकों में तथा ज्योतिष धाम के कई अंकों में गत्यात्मक ज्योतिष के ज्योतिष के बुद्धिजीवी पाठकवर्ग के सम्मुख मेरे द्वारा ही रखा गया था।\n\nजनसामान्य की जिज्ञासा को देखते हुए 1997 में दिल्ली के एक प्रकाशक ‘अजय बुक सर्विस’ के द्वारा मेरी पुस्तक ‘गत्यात्मक दशा पद्धति: ग्रहों का प्रभाव’ पहले परिचय के रूप में पाठकों को पेश की गयी। इस पुस्तक का प्राक्कथन लिखते हुए रॉची कॉलेज के भूतपूर्व प्राचार्य डॉ विश्वंभर नाथ पांडेयजी ने ‘गत्यात्मक दशा पद्धति’ की प्रशंसा की और असके शीघ्र ही देश-विदेश में चर्चित होने कामना करते हुए हमें जो आशीर्वचन दिया था, वह इस पुस्तक के प्रथम और द्वितीय संस्करण के प्रकाशित होते ही पूर्ण होता दिखाई पड़ा। इस पुस्तक की लोकप्रियता का अनुमान इसी बात से लगाया जा सकता है कि शीघ्र ही 1999 में इस पुस्तक का द्वितीय संस्करण प्रकाशित करवाना पड़ा। पुस्तक के प्रकाशन के पश्चात् हर जगह ‘गत्यात्मक ज्योतिष चर्चा का विषय बना रहा। कादम्बिनी पत्रिका के नवम्बर 1999 के अंक में श्री महेन्द्र महर्षिजी के द्वारा इस सिद्धांत को प्रस्तुत किया गया। जैन टी वी के प्रिया गोल्ड फ्यूचर प्रोग्राम में भी इस पद्धति की चर्चा-परिचर्चा हुई। दिल्ली के बहुत से समाचार-पत्रों में इस पद्धति पर आधारित लेख प्रकाशित होते रहें।\n\nगत्यात्मक ज्योतिष के विकास की चर्चा के आरंभ में ही इसका प्रतिपादन करनेवाले वैज्ञानिक ज्योतिषी श्री विद्यासागर महथा का परिचय आवश्यक होगा, जिनका वैज्ञानिक दृष्टिकोण ही गत्यात्मक ज्योतिष के जन्म का कारण बना। महथाजी का जन्म 15 जुलाई 1939 को झारखंड के बोकारो जिले में स्थित पेटरवार ग्राम में हुआ। एक प्रतिभावान विद्यार्थी कें रूप में मशहूर महथाजी रॉची कॉलेज, रॉची में बी एससी करते हुए अपने एस्‍ट्रॉनामी पेपर के ग्रह नक्षत्रों में इतने रम गए कि ग्रह-नक्षत्रों की चाल और उनका पृथ्वी के जड़-चेतन पर पड़नेवाले प्रभाव को जानने की उत्सुकता ही उनके जीवन का अंतिम लक्ष्य बन गयी। उनके मन को न कोई नौकरी ही भाई और न ही कोई व्यवसाय। इन्‍होने प्रकृति की गोद में बसे अपने पैतृक गॉव में रहकर ही प्रकृति के रहस्यों को ढूंढने का फैसला किया।\n\nग्रह नक्षत्रों की ओर गई उनकी उत्सुकता ने उन्हें ज्योतिष शास्त्र के अध्ययन को प्रेरित किया। गणित विषय की कुशाग्रता और साहित्य पर मजबूत पकड़ के कारण तात्कालीन ज्योतिषीय पत्रिकाओं में इनके लेखों ने धूम मचायी। 1975 में उन्हीं लेखों के आधार पर ‘ज्योतिष-मार्तण्ड’ द्वारा अखिल भारतीय ज्योतिष लेख प्रतियोगिता में इन्हें प्रथम पुरस्कार प्रदान किया गया। उसके बाद तो ज्योतिष-वाचस्पति, ज्योतिष-रतन, ज्योतिष-मनीषी जैसी उपाधियों से अलंकृत किए जाने का सिलसिला ही चल पड़ा। 1997 में भी नाभा में आयोजित सम्मेलन में देश-विदेश के ज्योतिषियों के मध्य इन्हें स्वर्ण-पदक से अलंकृत किया गया।\n\nविभिन्न ज्योतिषियों की भविष्यवाणी में एकरुपता के अभाव के कारणों को ढूंढ़ने के क्रम में इनके वैज्ञानिक मस्तिष्क को ज्योतिष की कुछ कमजोरियॉ दृष्टिगत हुईं। फलित ज्योतिष की पहली कमजोरी ग्रहों के शक्ति-आकलन की थी। ग्रहों के शक्ति निर्धारण से संबंधित सूत्रों की अधिकता भ्रमोत्पादक थी, जिसके कारण ज्योतिषियों को एक निष्कर्ष में पहुंचने में बाधा उपस्थित होती थी। हजारो कुंडलियों का अध्ययन करने के बाद इन्होने ग्रहों की गत्यात्मक शक्ति को ढूंढ निकाला। ग्रह-गति छः प्रकार की होती है-\n\nअपने अध्ययन में इन्होनें पाया कि किसी व्यक्ति के जन्म के समय अतिशीघ्री या शीघ्री ग्रह अपने अपने भावों से संबंधित अनायास सफलता जातक को जीवन में प्रदान करते हैं। जन्म के समय के सामान्य और मंद ग्रह अपने-अपने भावों से संबंधित स्तर जातक को देते हैं। इसके विपरीत वक्री या अतिवक्री ग्रह अपने अपने भावों से संबंधित निराशाजनक वातावरण जातक को प्रदान करते हैं। 1981 में सूर्य और पृथ्वी से किसी ग्रह की कोणिक दूरी से उस ग्रह की गत्यात्मक शक्ति को प्रतिशत में निकाल पाने के सूत्र मिल जाने के बाद उन्होने परंपरागत ज्योतिष को एक कमजोरी से छुटकारा दिलाया।\n\nफलित ज्योतिष की दूसरी कमजोरी दशाकाल-निर्धारण से संबंधित थी। दशाकाल-निर्धारण की पारंपरिक पद्धतियॉ त्रुटिपूर्ण थी। अपने अध्ययनक्रम में उन्होने पाया कि ज्योतिष के प्राचीन ग्रंथों में वर्णित ग्रहों की अवस्था के अनुसार ही मानव-जीवन पर उसका प्रभाव 12-12 वर्षों तक पड़ता है। जन्म से 12 वर्ष की उम्र तक चंद्रमा, 12 से 24 वर्ष की उम्र तक बुध, 24 से 36 वर्ष क उम्र तक मंगल, 36 से 48 वर्ष की उम्र तक शुक्र, 48 से 60 वर्ष की उम्र तक सूर्य, 60 से 72 वर्ष की उम्र तक बृहस्पति, 72 से 84 वर्ष की उम्र तक शनि,84 से 96 वर्ष की उम्र क यूरेनस, 96 से 108 वर्ष क उम्र तक नेपच्यून तथा 108 से 120 वर्ष की उम्र तक प्लूटो का प्रभाव मनुष्य पड़ता है। विभिन्न ग्रहों की एक खास अवधि में निश्चित भूमिका को देखते हुए ही ‘गत्यात्‍मक दशा पद्धति की नींव रखी गयी। अपने दशाकाल में सभी ग्रह अपने गत्यात्मक और स्थैतिक शक्ति के अनुसार ही फल दिया करते हैं।\n\nउपरोक्त दोनो वैज्ञानिक आधार प्राप्त हो जाने के बाद भविष्यवाणी करना काफी सरल होता चला गया। ‘ गत्यात्मक दशा पद्धति ’ में नए-नए अनुभव जुडत़े चले गए और शीघ्र ही ऐसा समय आया, जब किसी व्यक्ति की मात्र जन्मतिथि और जन्मसमय की जानकारी से उसके पूरे जीवन के सुख-दुख और स्तर के उतार-चढ़ाव का लेखाचित्र खींच पाना संभव हो गया। धनात्मक और ऋणात्मक समय की जानकारी के लिए ग्रहों की सापेक्षिक शक्ति का आकलण सहयोगी सिद्ध हुआ। भविष्यवाणियॉ सटीक होती चली गयी और जातक में समाहित विभिन्न संदर्भों की उर्जा और उसके प्रतिफलन काल का अंदाजा लगाना संभव दिखाई पड़ने लगा।\n\nगत्यात्मक दशा पद्धति के अनुसार जन्मकुंडली में किसी भाव में किसी ग्रह की उपस्थिति महत्वपूर्ण नहीं होती, महत्वपूर्ण होती है उसकी गत्यात्मक शक्ति, जिसकी जानकारी के बिना भविष्यवाणी करने में संदेह बना रहता है। गोचर फल की गणना में भी ग्रहो की गत्यात्मक और स्थैतिक शक्ति की जानकारी आवश्यक है। इस जानकारी पश्चात् तिथियुक्त भविष्यवाणियॉ काफी आत्मविश्वास के साथ कर पाने के लिए ‘गत्यात्मक गोचर प्रणाली’ का विकास किया गया।\n\nगत्यात्मक दशा पद्धति एवं गत्यात्मक गोचर प्रणाली के विकास के साथ ही ज्योतिष एक वस्तुपरक विज्ञान बन गया है, जिसके आधार पर सारे प्रश्नों के उत्तर हॉ या नहीं में दिए जा सकते हैं। गत्यात्मक ज्योतिष की जानकारी के पश्चात् समाज में फैली धार्मिक एवं ज्योतिषीय भ्रांतियॉ दूर की जा सकती हैं, साथ ही लोगों को अपने ग्रहों और समय से ताल-मेल बिठाते हुए उचित निर्णय लेने में सहायता मिल सकती है। आनेवाले गत्यात्मक युग में निश्चय ही गत्यात्मक ज्योतिष ज्योतिष के महत्व को सिद्ध करने में कारगर होगा, ऐसा मेरा विश्वास है और कामना भी। लेकिन सरकारी, अर्द्धसरकारी और गैरसरकारी संगठनों के ज्योतिष के प्रति उपेक्षित रवैये तथा उनसे प्राप्त हो सकनेवाली सहयोग की कमी के कारण इस लक्ष्य को प्राप्त करने में कुछ समय लगेगा, इसमें संदेह नहीं है।", "id": "427861", "title": "गत्‍यात्‍मक ज्‍योतिष"}
{"url": "https://hi.wikipedia.org/wiki?curid=427872", "text": "2012 ग्रीष्मकालीन ओलम्पिक\n\n2012 ग्रीष्मकालीन ओलम्पिक (आधिकारिक तौर पर XXX ओलम्पियाड के खेल) यूनाइटेड किंगडम के लन्दन महानगर में 27 जुलाई से 12 अगस्त 2012 के बीच आयोजित होने हैं। लन्दन आधिकारिक तौर पर तीन आधुनिक ओलम्पिक खेलों का आयोजन करने वाला पहला शहर बनेगा।\nइससे पहले लन्दन ने 1908 और 1948 में ओलम्पिक खेलों की मेज़बानी की थी।\n\nखेलों की तैयारी के लिए यथेष्ट पुनर्विकास किया गया तथा इस पूरे प्रयोजन में संधारणीयता को विशेष महत्वता दी गई। इसका मुख्य केन्द्र-बिन्दु और आकर्षण 200 हैक्टेयर में फ़ैला हुआ ओलम्पिक पार्क है, जिसका निर्माण स्ट्रैटफ़ोर्ड में एक पूर्व औद्योगिक स्थल के ऊपर किया गया है। खेलों में पहले से ही उपस्थित कई स्थलों का उपयोग भी किया गया है।\n\n2012 ग्रीष्मकालीन ओलम्पिक के लिए बोली प्रस्तुत करने की समय सीमा 15 जुलाई 2003 तक नौ शहरों ने मेज़बानी के लिए अपनी बोली प्रस्तुत की थी। यह नगर थे: हवाना, इस्तान्बुल, लिपजिग, लन्दन, मैड्रिड, मॉस्को, न्यूयॉर्क, पेरिस और रियो डि जेनेरो।\n\n18 मई 2004 को अन्तर्राष्ट्रीय ओलम्पिक समिति (आईओसी) ने तकनीकी मूल्यांकन के परिणामों के पश्चात शहरों की संख्या पाँच तक कर दी: लन्दन, मैड्रिड, मॉस्को, न्यूयॉर्क नगर और पेरिस।\nलन्दन ओलम्पिक ले लिए दो लोगो तैयार किए गए थे: एक जो बोली प्रक्रिया के लिए प्रयुक्त हुआ था और किनो डिज़ाइन द्वारा तैयार किया गया था और दूसरा जो इन खलों के लिए ब्राण्ड के रूप में तैयार किया गया था। पहला वाला लोगो नीली, पीली, काली, हरी और लाल पट्टियों से वक्रित रिबन था जिसपर \"LONDON 2012\" लिखा हुआ था और रिबन की धारियाँ लन्दन की टॅम्ज़ नदी सी प्रतीत हो रही थी। दूसरा वाला लोगो वोल्फ़ ओलिन्स द्वारा निर्मित था और 4 जून 2012 को अनावृत किया गया था और जिसका मूल्य चार लाख पाउण्ड था। नया लोगो 2012 की संख्या का प्रतिनिधित्व करता है और् ओलम्पिक छल्ले शून्य के भीतर समाहित हैं।\n\nयह पहला ओलम्पिक है जिसमें एक ही मूलभूत लोगो ओलम्पिक और पैरालम्पिक दोनों के लिए प्रयुक्त हुआ है।\n\nओलम्पिक और पैरालम्पिक खेलों के लिए कुल लगभग 4,700 पदक रॉयल मिण्ट द्वारा निर्मित किए गए हैं। इन्हें डेविड वॉट्किन्स (ओलम्पिक के लिए) और लिन चियुंग (पैरालम्पिक के लिए) द्वारा डिज़ाइन किया गया है। प्रत्येक पदक 375-400 ग्राम तक भारी है, इनका व्यास 85 मिमी है और मोटाई 7 मिमी है और सम्बन्धित खेल रिम पर उत्कीर्ण है।\n\nइन खेलों का उद्घाटन समारोह स्थानीय समयानुसार रात्री नौ बजे आरम्भ हुआ था (भारत में 28 जुलाई 2012 को रात 1:30 बजे) और इन खेलों को \"\"द आयल्स ऑफ़ वण्डर\"\" कहा गया। ऑस्कर-विजेता निर्देशक डैनी बोयल उद्घाटन समारोह के कलात्मक निर्देशक और संगीत निर्देशक इलैक्ट्रॉनिक म्यूज़िक डुओ अण्डारवर्ल्ड के रिक स्मिथ और कार्ल हाइड थे।\n\nइन खेलों का शुभारम्भ महारानी एलिज़ाबेथ द्वितीय और एडिनबर्ग के ड्यूक प्रिन्स फ़िलिप द्वारा किया गया।\n\nसीक्रॅट एजण्ट जेम्स बॉण्ड के रूप में डैनियल क्रैग और महारानी एलिज़ाबेथ द्वितीय द्वारा अभिनीत एक लघु चलचित्र को समारोह की टॅलिविज़न कवरेज के दौरान दिखाया किया गया था। सर पॉल मॅक्कार्ट्नी ने समारोह के अन्त में \"हे जूड (\"Hey Jude\")\" नामक गाना प्रदर्शित किया।\n\nइन खेलों का समापन समारोह 12 अगस्त 2012 को किया जाएगा जिसमें लन्दन के महापौर बोरिस जॉन्सन, वर्ष 2016 के ओलम्पिक खेलों के मेज़बान रियो डि जेनेरो के महापौर को ओलम्पिक ध्वज का हस्तान्तरण करेंगे।\n\nइन खेलों में 204 राष्ट्रीय ओलम्पिक समितियों द्वारा भाग लिए जाने की सम्भावना है। इसके अतिरिक नीदरलान्स आन्तिलान ओलम्पिक समिति के खिलाड़ी वैयक्तिक रूप से ओलम्पिक ध्वज तले इन खेलों में भाग लेंगे।\nये समितियाँ निम्नलिखित हैं (कोष्टक में उस देश से भाग लेने वाले खिलाड़ियों की संख्या):\n\n\nइस पदक तालिका में शीर्ष दस देशों को रखा गया है और कोष्टक में आईओसी कोड दिया गया है। पूरी सूची देखने के लिए 2012 ग्रीष्मकालीन ओलम्पिक पदक तालिका देखें। कृपया ध्यान दें कि क्रमांक और स्थान में अन्तर है। क्रमांक केवल एक संख्या है जो क्रमिक रूप से आरम्भ होकर अन्त तक एक-एक कर बढ़ रही है जबकि स्थान इस तालिका में विभिन्न देशों को पदक संख्या के आधार पर दिया गया है। एक से अधिक देश तीनों प्रकार के पदकों का एक सा मेलजोल प्राप्त कर सकते हैं इसलिए ऐसे देशों को एक ही स्थान दिया जाएगा और यह आईओसी कोड के अनुसार क्रमित किए गए हैं।\n\n", "id": "427872", "title": "2012 ग्रीष्मकालीन ओलम्पिक"}
{"url": "https://hi.wikipedia.org/wiki?curid=427875", "text": "सन्दीपन चट्टोपाध्याय\n\nसन्दीपन चट्टोपाध्याय (जन्म १९३३ - मृत्यु २००५) बांग्ला साहित्य के भुखी पीढी आन्दोलन के कहानी-लेखक थे। उनहोने एक मौलिक शैली बनाये जिसे स्मार्ट एवम मेट्रोपलिटन भाषा कहा जाता है। १९६१ में प्रकाशित उनके लिखे कहानी-संकलन \"क्रीतदास क्रीतदासी\" ग्रन्थ बांग्ला साहित्य में एक नया निदर्शन कायम किया। बहुत सारे नवीन कहानीकार इस ग्रन्थ के शैली को नकल करके कहानीयां लिखा क्रते थे। \"आमि ओ वनबिहारि\" ग्रन्थ के लिये उनको साहित्य अकादमी पुरस्कार से सन्मानित किया गया था। वह कोलकाता कारपोरेशन में एसेसर का काम क्रते थे एवम रिटायर करने के पश्चात \"आजकाल\" संवादपत्र से जुडे रहे। अपने साहित्यिक जीवन में उनहोने २१ उपन्यास एवम ७० कहानियां तथा अनगिनत टुकडा-लेख लिखे। बाद में वह बामपन्थी सरकार के समर्थक रहे। १९९५ में उनहें बंकिम पुरस्कार एवम २००२ में साहित्य अकादमी पुरस्कार से नवाजा गया।\n\n", "id": "427875", "title": "सन्दीपन चट्टोपाध्याय"}
{"url": "https://hi.wikipedia.org/wiki?curid=427920", "text": "विशुनगढ़\n\nविशुनगढ़, उ० प्र० के कन्नौज जिले का एक कस्वा है। यहाँ पर एक पुराना किला है। विशुनगढ़ में एक पुलिस थाना है।", "id": "427920", "title": "विशुनगढ़"}
{"url": "https://hi.wikipedia.org/wiki?curid=427940", "text": "ग्रोट रेबर\n\nग्रोट रेबर (22 दिसम्बर 1911 - 20 दिसम्बर 2002) को रेडियो खगोलिकी का पितामह कहा जाता है। वे प्रथम व्यक्ति थे जिन्होंने रेडियो आवृत्तियों पर आकाश के मानचित्रण के लिए एक बड़ा डिश एन्टेना बनाया। उन्होंने अनेक विविक्त (डिक्रीट) रेडियो स्रोतों की खोज की तथा हमारी आकांश गंगा - 'मिल्की वे' से उत्सर्जित होने वाले विभिन्न रेडियो उत्सर्जनों पर आकाशगंगा का मानचित्रण किया। वे एक महान खगोलशास्त्रा तथा रेडियो खगोलिकी के कर्णधार थे। उन्होंने कार्ल जैंस्की के महान खगोलिकी कार्यों को आगे बढ़ाया तथा पहली बार रेडियो आवृत्तियों पर आकाश का सर्वेक्षण किया।\n\nरेबर का जन्म 22 दिसम्बर 1911 को इलिन्वायज के ह्वीटन (शिकागो का उपनगरीय क्षेत्र) स्थान पर हुआ तथा यहीं पर उनका लालन पालन भी हुआ। उन्होंने आर्मर इंस्टीट्यूट ऑफ टेक्नॉलॉजी (जिसका बाद में नाम इलिन्वायज इंस्टीट्यूट ऑफ टेक्नॉलॉजी हो गया) से 1933 में ग्रेजुएशन किया तथा रेडियो इंजीनियरिंग की उपाधि प्राप्त की। वे एक अमैच्योर रेडियो आपरेटर थे तथा 1933 से 1947 के बीच उन्होंने अनेक रेडियो निर्माताओं के लिए कार्य किया।\n\n1933 में जब उन्हें कार्ल जैंस्की के कार्यों के विजाय में मालूम पड़ा तो उन्होंने महसूस किया कि यही वह क्षेत्र था जिसमें वे कार्य करना चाहते थे तथा इसके लिए उन्होंने बेल लैब में आवेदन किया जहाँ पर जैंस्की कार्पार रहे थे। यह काफी निराशा का समय था तथा वहाँ पर उस समय कोई नौकरी उपलब्ध नहीं थी।\n\n1937 के ग्रीजमकाल में रेबर ने अपनी स्वयं की रेडियो दूरबीन बनाने का निर्णय लिया तथा यह कार्य उन्होंने ह्वीटन में अपने आवास के पिछवाड़े करने का सोचा। रेबर की रेडियो दूरबीन काफी उच्च कोटि की थी (जैंस्की की दूरबीन की तुलना में) जिसमें एक परवलय आकार शीट मेटल का दर्पण था जिसका व्यास 9 मीटर का था जो दर्पण से 8 मीटर ऊपर एक रेडियो रिसीवर को फोकस करता था। सम्पूर्ण दर्पण असेम्बली एक झुकावदार स्टैंड पर स्थापित की गई जिससे इसकी प्वाइंटिंग विभिन्न दिशाओं में की जा सकी। इस दूरबीन को 1937 में पूरा किया गया।\n\nरेबर के प्रथम रिसीवर को 3300 मेगाहर्ट्स पर प्रचालित किया गया तथा इससे बाह्य अंतरिक्ष से सिग्नलों का संसूचन किया जा सका। इसी प्रकार 900 मेगाहर्ट्ज पर कार्य करने वाला रिसीवर भी असफल रहा। अन्त में उन्होंने 160 मेगाहर्ट्ज पर रिसीवर बनाया तथा 1938 में इसने सफलतापूर्वक कार्य किया। 1940 में उन्होंने अपना प्रथम प्रोफेशनल प्रकाशन कराया (आस्ट्रोफिजिकल जर्नल में) लेकिन रेबर ने येर्कीज प्रेक्षणशाला में रिसर्च नियुक्ति लेने से मना कर दिया। इसके बाद उन्होंने रेडियो आवृत्ति आकाश मानचित्र बनाने की ओर ध्यान दिया जिसे उन्होंने 1941 में पूरा किया तथा 1943 में इसे और विस्तृत किया। इस अवधि में उन्होंने अपने द्वारा किये गये अनुसंधानों का काफी विवरण प्रकाशित कराया तथा रेडियो खगोलिकी के प्रारंभकर्ता के रूप में उभरे।\n\nइस दौरान उन्होंने खगोलिकी के उन रहस्यों का पर्दाफाश किया जिनका स्पष्टीकरण 1950 तक नहीं दिया जा सका था। अन्तरिक्ष रेडियो उत्सर्जन की मूल संकल्पना यह थी कि उन उत्सर्जनों का कारण 'ब्लैक बाडी रेडियेशन' था जो कि एक प्रकार का प्रकाश था (जिसका रेडियो विकिरण अदृष्टिगोचर स्वरूप था) जो सभी कृष्ण पिन्डों के द्वारा उत्सर्जित किया जाता है। लेकिन रेबर ने यह सिद्ध किया कि इसका उल्टा भी सत्य है और निम्न ऊर्जा वाले रेडियो सिग्नल की पर्याप्त मात्रा उपलब्ध है। 1950 में ही यह बात पता चली कि इस प्रकार के मायनों के लिए 'सिंरोटन विकिरण' उस विकिरण को दिया गया एक सम्बोधन है जो तब पैदा होता है जब आवेशित कणों को एक वक्राकार पथ पर त्वरण प्रदान किया जाता है) का स्पष्टीकरण दिया गया।\n\nरेबर ने अपनी दूरबीन राष्ट्रीय मानक ब्यूरो को बेंच दी तथा इसे स्टर्लिंग (वर्जीनिया) में एक फील्ड स्टेशन में स्थापित किया गया। अन्त में यह दूरबीन पश्चिमी वर्जीनिया की 'एन आर ए ओ' प्रेक्षण शाला (ग्रीन बैंक में) पहुंची तथा रेबर ने उस नई साइट पर इसके पुन स्थापन का मार्गदर्शन किया। रेबर ने जैंस्की की वास्तविक दूरबीन के पुन निर्माण को भी सुपरवाइज किया।\n\nवजा 1951 से रेबर को न्यूयार्क अनुसंधान कार्पोरेशन से काफी अच्छासहयोग प्राप्त हुआ और वे हवाई चले गये। वजा 1950 में वे सक्रिय अध्ययन के क्षेत्र में वापस आना चाहते थे लेकिन यह क्षेत्र अधिकांश रूप से विशाल आकार वाले उपकरणोंसे भरा हुआ था। इसके बदले उनका ध्यान एक अन्य क्षेत्रकी ओर गया जो अधिकतर रूप से तिरस्कृत था तथा वह था मध्यम आवृत्ति वाले 0.5 मेगाहर्ट्स से 3 मेगाहर्ट्स रेंज का ए.एम. ब्राडकास्ट बैंड। 30 मेगाहर्ट्स आवृत्ति से नीचे के सिग्नल पृथ्वी का वायुमंडल की एक आयनीकृत परत, जिसे 'आयनमंडल' कहते हैं, के द्वारा परावर्तित कर दिये जाते हैं। वजा 1954 में रेबर तस्मानिया चले गये जो दक्षिणी आस्टःsलिया के तटवर्ती किनारे पर एक त्रिभुजाकार उपद्वीप था। यहाँ आकर उन्होंने तस्मानिया विश्वविद्यालय में बिल एलिस के साथ कार्य किया। यहाँ पर अत्यधिक ठंडी और लम्बी शरदकाल की रातों में आयनमंडल अनेक घंटों तक सौर विकिरण से बचा रहता था तथा इसके कारण अनेक घंटों तक सौर विकिरण से बचा रहता था तथा इसके कारण रेबर के एन्टेना एरे को काफी लम्बे अर्से तक रेडियो तरंगें मिलती रहती थीं। तस्मानिया में मानव निर्मित रेडियो न्वाशेक स्तर भी काफी कम था जिससे बाह्य अन्तरिक्ष से मध्यम स्तर के सिग्नलों का अभिग्रहण आसानी से हो पाता था।\n\nग्रोट रेबर 'बग बैंग संकल्पना' पर विश्वास नहीं रखते थे बल्कि उनका विश्वास रेड शिप्ट पर था कि रेड शिप्ट परिघटना का कारण निम्न घनत्व वाले कृण द्रव्य (डार्क मैटर) के द्वारा प्रकाश एवं अन्य प्रकार के विद्युत चुम्बकीय विकिरणों का बार बार अवशोजाण एवं पुन उत्सर्जन। यह परिघटनाएँ अन्तरा-गैलेक्टिक दूरियों पर होती हैं तथा इस पर उन्होंने एक शोध पत्र, 'एन्डलेस, बाउन्डलेस, स्टेबुल यूनिवर्स अन्तरहित, सीमारहित, स्थिर ब्रह्माण्ड)\" प्रकाशित किया।\n\n20 दिसम्बर 2002 को (91वें जन्म दिन के 2 दिन पहले) तस्मानिया के उत्तर-पूर्वी होबर्ड में उनकी मृत्यु हो गई। \n\nरेबर को उनके जीवन काल में अनेक आनरेरी डिग्रियाँ और अवार्ड प्रदान किए गये। इनमें से कुछ निम्न हैं :-\n\n\nग्रोट रेबर के सम्मान में अनेक चीजों और संस्थाओं के नाम उनके नाम के साथ रखे गये। इनमें से कुछ नाम हैं क्षुद्र ग्रह 6886 ग्रोट ग्रोट रेबर फाउन्डेशन के टस्टियों के द्वारा ग्रोट रेबर मेडल का प्रारंभ किया गया। \nउनके सम्मान में माउन्ट प्लीजैन्ट रेडियो प्रेक्षण शाला, कैम्ब्रिज (तस्मानिया) में एक म्यूजियम खोला गया।\n\nग्रोट रेबर की मृत्यु के बाद उनकी अस्थियों को विश्व की अनेक प्रेक्षण शालाओं में यादगार के तौर पर रखा गया तथा ये कुछ प्रेक्षण शालाएं हैं- माउन्ट प्लीसैन्ट रेडियो प्रेक्षण शाला एवं ग्रोट रेबर म्यूजियम, पार्कस प्रेक्षणशाला (आस्टलिया), मोलोंगो प्रेक्षणशाला (आस्टलिया), डिंवगेलू रेडियो प्रेक्षणशाला, जाडल बैंक प्रेक्षणशाला, एरिकिबो प्रेक्षणशाला इत्यादि।)\n\n", "id": "427940", "title": "ग्रोट रेबर"}
{"url": "https://hi.wikipedia.org/wiki?curid=427944", "text": "अमात्य राक्षस\n\nअमात्य राक्षस, घननन्द का मंत्री था जो नन्द वंश का अन्तिम शासक था।\n\nअपने गुरु चाणक्य के कुशल मार्गदर्शन में चन्द्रगुप्त मौर्य ने नंद वंश के अंतिम सम्राट घननंद को पराजित कर दिया और मगध का सम्राट बन गया। युद्ध में नंद राज्य के मंत्री और सेनापति या तो मारे गए या बंदी बना लिए गए परन्तु प्रधान अमात्य राक्षस उनके हाथ नहीं आया। अपने स्वामी घननंद के प्रति सेवकभाव रखते हुए वह किसी दूर प्रदेश में जाकर चन्द्रगुप्त मौर्य के विरुद्ध षडयंत्र करने लगा। राक्षस बहुत ही कुशल और योग्य प्रशासक था। उसी के बल पर मगध एक शक्तिशाली राज्य बन चुका था।\n\nचाणक्य जब अपनी कूटनीति और सैनिकबल से राक्षस को पकड़ने में असफल हो गए तो उन्होंने राक्षस के परममित्र सेठ चंदनदास को मृत्युदंड देने की घोषणा कर दी। इस घोषणा को सुनकर राक्षस से रहा नहीं गया और वह उसके प्राण बचने के लिए वधस्थल पर जा पहुंचा और आत्मसमर्पण करके अपने मित्र चंदनदास को मुक्त करने की याचना की।\n\nराक्षस के आने का समाचार सुनकर चन्द्रगुप्त और चाणक्य वहां पहुँच गए। राक्षस ने उनके सामने भी अपना अनुरोध दुहराया।\n\nराक्षस का बुद्धिकौशल, उसकी नीतिकुशलता, प्रशासकीय योग्यता और कूटनीतिक चातुर्य का चाणक्य भी लोहा मानते थे। उन्होंने राक्षस से विनम्रतापूर्वक कहा – “अमात्य, हमारी दृष्टि में आपने मगध राज्य के विरुद्ध षडयंत्र किये हैं पर हम आप जैसे योग्य मंत्री को खोना नहीं चाहते। मगध राज्य की उन्नति के लिए जिस कर्मठता और सेवाभाव से आपने अनीतिक और क्रूर शासक घननंद के लिए कार्य किये हैं उसी प्रकार यदि आप सुयोग्य और नीतिपरक चन्द्रगुप्त के लिए प्रधान अमात्य का पद स्वीकार कर लें तो आपके मित्र के प्राण बच सकते हैं।\n\nअपने मित्र के प्राण की रक्षा के लिए राक्षस के सम्मुख और कोई उपाय नहीं था। मगध राज्य के हित के लिए भी उसे चाणक्य का अनुरोध स्वीकार करना पड़ा. राक्षस द्वारा पद संभालने के बाद चन्द्रगुप्त मौर्य को अपने विराट साम्राज्य में कुशल प्रशासन की स्थापना में कोई कठिनाई नहीं आई।\n\nउपरोक्त कथा विशाखदत्त द्वारा रचित महान नाटक मुद्राराक्षस में वर्णित है।\n", "id": "427944", "title": "अमात्य राक्षस"}
{"url": "https://hi.wikipedia.org/wiki?curid=427945", "text": "मुद्राराक्षस\n\nमुद्राराक्षस संस्कृत का ऐतिहासिक नाटक है जिसके रचयिता विशाखदत्त हैं। इसकी रचना चौथी शताब्दी में हुई थी। इसमें चाणक्य और चन्द्रगुप्त मौर्य संबंधी ख्यात वृत्त के आधार पर चाणक्य की राजनीतिक सफलताओं का अपूर्व विश्लेषण मिलता है। इस कृति की रचना पूर्ववर्ती संस्कृत-नाट्य परंपरा से सर्वथा भिन्न रूप में हुई है- लेखक ने भावुकता, कल्पना आदि के स्थान पर जीवन-संघर्ष के यथार्थ अंकन पर बल दिया है। इस महत्वपूर्ण नाटक को हिंदी में सर्वप्रथम अनूदित करने का श्रेय भारतेंदु हरिश्चंद्र को है। यों उनके बाद कुछ अन्य लेखकों ने भी इस कृति का अनुवाद किया, किंतु जो ख्याति भारतेंदु हरिश्चंद्र के अनुवाद को प्राप्त हुई, वह किसी अन्य को नहीं मिल सकी। \n\nइसमें इतिहास और राजनीति का सुन्दर समन्वय प्रस्तुत किया गया है। इसमें नन्दवंश के नाश, चन्द्रगुप्त के राज्यारोहण, राक्षस के सक्रिय विरोध, चाणक्य की राजनीति विषयक सजगता और अन्ततः राक्षस द्वारा चन्द्रगुप्त के प्रभुत्व की स्वीकृति का उल्लेख हुआ है। इसमें साहित्य और राजनीति के तत्त्वों का मणिकांचन योग मिलता है, जिसका कारण सम्भवतः यह है कि विशाखदत्त का जन्म राजकुल में हुआ था। वे सामन्त बटेश्वरदत्त के पौत्र और महाराज पृथु के पुत्र थे। ‘मुद्राराक्षस’ की कुछ प्रतियों के अनुसार वे महाराज भास्करदत्त के पुत्र थे। इस नाटक के रचना-काल के विषय में तीव्र मतभेद हैं, अधिकांश विद्धान इसे चौथी-पाँचवी शती की रचना मानते हैं, किन्तु कुछ ने इसे सातवीं-आठवीं शती की कृति माना है। संस्कृत की भाँति हिन्दी में भी ‘मुद्राराक्षस’ के कथानक को लोकप्रियता प्राप्त हुई है, जिसका श्रेय भारतेन्दु हरिश्चन्द्र को है।\n\nविशाखदत्त अथवा विशाखदेव का काल-निर्णय अभी नहीं हो पाया है। वैसे, वे भास, कालिदास, हर्ष और भवभूति के परवर्ती नाटककार थे और प्रस्तुत नाटक की रचना अनुमानतः छठी से नवीं शताब्दी के मध्य हुई थी। सामन्त वटेश्वरदत्त के पौत्र और महाराज पृथु अथवा भास्करदत्त के पुत्र होने के नाते उनका राजनीति से प्रत्यक्ष सम्बन्ध था, फलतः ‘मुद्राराक्षस’ का राजनीतिप्रधान नाटक होना आकस्मिक संयोग नहीं है, वरन् इसमें लेखक की रूचि भी प्रतिफलित है। विशाखदत्त की दो अन्य रचनाओं- देवी चन्द्रगुप्तम्, तथा राघवानन्द नाटकम् - का भी उल्लेख मिलता है, किन्तु उनकी प्रसिद्धि का मूलाधार ‘मुद्राराक्षस’ ही है।\n\n‘देवी चन्द्रगुप्तम्’ का उल्लेख रामचन्द्र-गुणचन्द्र ने ‘नाट्यदर्पण’ में, भोज ने ‘श्रृंगारप्रकाश’ में और अभिनवगुप्त ने ‘नाटकशास्त्र’ की टीका में किया है। यह नाटक ध्रुवदेवी और चन्द्रगुप्त द्वितीय के ऐतिहासिक वृत्त पर आधारित है, किन्तु अभी इसके कुछ अंश ही प्राप्त हुए हैं। ‘राघवानन्द नाटकम्’ की रचना राम-चरित्र को लेकर की गई होगी, किन्तु इसके भी एक-दो स्फुट छन्द ही प्राप्त हुए हैं।\n\n‘मुद्राराक्षस’ की रचना पूर्ववर्ती संस्कृत-नाट्यपरम्परा से सर्वथा भिन्न रूप में हुई है। वैसे, विशाखदत्त भारतीय नाटयशास्त्र से सुपरिचित थे और इसी कारण उन्हें ‘मुद्राराक्षस’ में ‘कार्य’ की एकता का निर्वाह करने में अद्भुत सफलता प्राप्त हुई है, यद्यपि घटना-कम की व्यापकता को देखते हुए यह उपलब्धि सन्दिग्ध हो सकती थी। किन्तु पूर्ववर्ती लेखकों द्वारा निर्धारित प्रतिमानों का यथावत् अनुकरण भी उन्हें अभीष्ट नहीं था। इसीलिए उन्होंने भावुकता, कल्पना आदि के आश्रय द्वारा कथानक को अतिरिक्त जीवन-संघर्ष में प्राप्त होने वाली सफलता-असफलता का यथार्थमूलक चित्रण किया है। उन्होंने कथानक को शुद्ध ऐतिहासिक पृष्ठभूमि प्रदान की है, स्वच्छन्दतावादी तत्वों पर उनका बल नहीं रहा है। आभिजात्यवादी दृष्टिकोण न केवल कथा-संयोजन और चरित्र-चत्रिण में दृष्टिगत होता है, अपितु उनकी सुस्पष्ट तथा सशक्त पद-रचना भी इसी प्रवृत्ति की देन है। इस सन्दर्भ में यह भी उल्लेखनीय है कि जिस प्रकार मल्लिनाथ की व्याख्याओं के अभाव में कालिदास के कृतित्व का अनुशीलन अपूर्ण होगा, उसी प्रकार ‘मुद्राराक्षस’ पर ढुंढिराज की टीका भी प्रसिद्ध है।\n\n‘मुद्राराक्षस’ की कथावस्तु प्रख्यात है। इस नाटक के नामकरण का आधार यह घटना है - अपनी मुद्रा को अपने ही विरूद्ध प्रयुक्त होते हुए देखकर राक्षस का स्तब्ध अथवा विवश हो जाना। इसमें चन्द्रगुप्त के राज्यारोहण के उपरान्त चाणक्य द्वारा राक्षस की राजनीतिक चालों को विफल कर देने की कथा को सात अंकों में सुचारू रूप में व्यक्त किया गया है। नाटककार ने चाणक्य औऱ राक्षस की योजना-प्रतियोजनाओं को पूर्ण राजनीतिक वैदग्ध्य के साथ उपस्थापित किया है। उन्होंने नाटकगत घटनाकम के आयोजन में स्वाभाविकता, जिज्ञासा और रोचकता की ओर उपयुक्त ध्यान दिया है। तत्कालीन राजनीतिज्ञों द्वारा राजतंत्र के संचालन के लिए किस प्रकार के उपायों का आश्रय लिया जाता था, इसका नाटक में रोचक विवरण मिलता है। चाणक्य के सहायकों ने रूचि-अरूचि अथवा स्वतन्त्र इच्छा-शक्ति की चिन्ता न करते हुए अपने लिए निर्दिष्ट कार्यों का जिस तत्परता से निर्वाह किया, वह कार्य सम्बन्धी एकता का उत्तम उदाहरण है। घटनाओं की धारावाहिकता इस नाटक का प्रशंसनीय गुण है, क्योंकि षड्यन्त्र-प्रतिषड्यंत्रों की योजना में कहीं भी व्याघात लक्षित नहीं होता। यद्यपि चाणक्य की कुटिल चालों का वर्णन होने से इसका कथानक जटिल है, किन्तु नाटककार ने इसे पूर्वापर क्रम-समन्वित रखने में अद्भुत सफलता प्राप्त की है। इसमें कार्यावस्थाओं, अर्थ-प्रकृतियों सन्धियों और वृत्तियों का नाटयशास्त्रविहित प्रयोग हुआ है।\n\nभारतीय आचार्यों ने नाटक ने कथा-विकास की पांच अवस्थाएँ मानी हैं - प्रारम्भ, प्रयत्न, प्राप्त्याशा, नियताप्ति, फलागम। नाटक का आरम्भ रूचिर और सुनियोजित होना चाहिए, क्योंकि नाटक की परवर्ती घटनाओं की सफलता इसी पर निर्भर करती है। ‘मुद्राराक्षस’ में निपुणक द्वारा चाणक्य को राक्षस की मुद्रा देने तक की कथा ‘प्रारम्भ’ के अन्तर्गत आएगी। ‘प्रयत्न’ अवस्था के अन्तर्गत इन घटनाओं का समावेश किया जा सकता है - चाणक्य द्वारा राक्षस और मलयकेतु में विग्रह कराने की चेष्टा, शकटदास को सूली देने का मिथ्या आयोजन, सिद्धार्थक द्वारा राक्षस का विश्वासपात्र बनकर उसे धोखा देना आदि। ’प्राप्त्याशा’ की योजना के लिए नाटककार ने चन्द्रगुप्त और चाणक्य के छदम विरोध, राक्षस द्वारा कुसुमपुर पर आक्रमण की योजना आदि घटनाओं द्वारा राक्षस का उत्कर्ष वर्णित किया है, किन्तु साथ ही कूटनीतिज्ञ चाणक्य की योजनाओं का भी वर्णन हुआ है। चाणक्य द्वारा राक्षस और मलयकेतु में विग्रह करा देने और राक्षस की योजनाओं को विफल कर देने की घटनाएँ ‘नियताप्ति’ के अन्तर्गत आती है। छठे-सातवें अंकों में ‘फलागम’ की सिद्धि के लिए राक्षस के आत्म- समर्पण की पृष्ठभूमि प्रस्तुत करते हुए उसके द्वारा चन्द्रगुप्त के अमात्य-पद की स्वीकृति का उल्लेख हुआ है। उक्त अवस्थाओं का निरूपण नाटकार ने जितनी और स्वच्छता से किया है, वह प्रशंसनीय है।\n\nकथानक के सम्यक विकास के लिए भारतीय आचार्यों ने कार्यावस्थाओं की भाँति पाँच अर्थ-प्रकृतियाँ भी निर्धारित की हैं - बीज, बिन्दु, पताका, प्रकरी, कार्य। इनमें से 'पताका’ के अन्तर्गत मुख्य प्रासंगिक कथा को प्रस्तुत किया जाता है और ‘प्रकरी’ से अभिप्राय गौण प्रासंगिक कथाओं के समावेश से है। किन्तु, कथानक के सम्यक् विकास के लिए प्रासंगिक कथाओं और आधिकारिक कथा का सन्तुलित निर्वाह आवश्यक है। ‘मुद्राराक्षस’ में चाणक्य द्वारा राक्षस को अपने पक्ष में मिलाने का निश्चय कथावस्तु की ’बीज’ है। जिसकी अभिव्यक्ति प्रथम अंक में चाणक्य की उक्ति में हुई हैः ‘‘जब तक राक्षस नहीं पकड़ा जाता तब तक नन्दों के मारने से क्या और चन्द्रगुप्त को राज्य मिलने से ही क्या ?... इससे उसके पकड़ने में हम लोगों को निरूद्यम रहना अच्छा नहीं।’’ चाणक्य आदि का मलयकेतु के आश्रम में चले जाना बीजन्यास’ अथवा बीज का आरम्भ है। बिन्दु’ के अन्तर्गत इन घटनाओँ की गणना की जा सकती है- निपुणक द्वारा चाणक्य को राक्षस की मुद्रा देना, शकटदास से पत्र लिखवाना, चाणक्य द्वारा चन्दनदास को बन्दी बनाने की आज्ञा देना। नाटक की फल-सिद्धि में सिद्धार्थक और भागुरायण द्वारा किए गए प्रयन्त ‘पताका’ के अन्तर्गत गण्य हैं। ’प्रकरी’ का आयोजन ’मुद्राराक्षस’ के तृतीय अंक के अन्त और चतुर्थ अंक के प्रारम्भ में किया गया है-चाणक्य और चन्द्रगुप्त में मिथ्या कलह और राक्षस तक इसकी सूचना पहुंचना इसका उदाहरण है। राक्षस द्वारा चन्द्रगुप्त का मंत्रित्व स्वीकार करके आत्मसमर्पण कर देना ‘कार्य’ नाम्नी अर्थ-प्रकृति हैः अवस्थाओं के अन्तर्गत इसी को फलागम की संज्ञा दी जाती है। \n\nभारतेन्दु हरिश्चंद्र ने ‘सत्य हरिश्चन्द्रं’ (1875ई०), ‘श्री चन्द्रावली’ (1876), ‘भारत दुर्दशा’ (1876-1880 के मध्य), ‘नीलदेवी’ (1881) आदि मौलिक नाटकों की रचना के अतिरिक्त संस्कृत-नाटकों के अनुवाद की ओर भी ध्यान दिया था। ‘मुद्राराक्षस’ का अनुवाद उन्होंने 1878 ई0 में किया था। इसके पूर्व वे संस्कृत-रचना ‘चौरपंचाशिका’ के बंगला-संस्करण का ‘विद्यासुन्दर’(1868) शीर्षक से, कृष्ण मिश्र के प्रबोधचन्द्रोदय’ के त़ृतीय अंक का ‘पाखंड विडम्बन’ (1872) शीर्षक से और राजशेखर कृत प्राकृत-कृति ‘सट्टक’ का ‘कर्पूर-मंजरी’ (1875-76) शीर्षक से अनुवाद कर चुके थे। इन अनुवादों में उन्होंने भावानुवाद की पद्धित अपनाई है, फलतः इन्हें नाटयरूपान्तर कहना अधिक उपयुक्त होगा। नाटक के प्रस्तावना, भरतवाक्य आदि स्थलों को उन्होंने प्रायः मौलिक रूप में प्रस्तुत किया है। इसी प्रकार शब्दानुवाद की प्रवृत्ति का आश्रम न लेकर चरित्र-व्यंजना में पर्याप्त स्वतन्त्र दृष्टिकोण रखा गया है। यही कारण है कि 'मुद्राराक्षस' में अनुवाद की शुष्कता के स्थान पर मौलिक विचारदृष्टि और भाषा-प्रवाह को प्रायः लक्षित किया जा सकता है। नाटकगत काव्यांश में यह प्रवृत्ति और भी स्पष्ट रूप में लक्षित होती है। प्रस्तुत लेख में अनुवादक की सफलता-असफलता पर विचार न करके भारतेन्दु कृत अनुवाद के आधार पर मुद्राराक्षस का मूल्यांकन किया जाएगा जिसमें विशाखदत्त के कृतित्व की समीक्षा ही विशेषतः अभीष्ट होगी।\n\n", "id": "427945", "title": "मुद्राराक्षस"}
{"url": "https://hi.wikipedia.org/wiki?curid=428032", "text": "दैनिक नवज्योति\n\nराजस्थान के स्वाधीनता सेनानी कप्तान दुर्गाप्रसाद चौधरी द्वारा संस्थापित दैनिक नवज्योति जयपुर, जोधपुर, अजमेर और कोटा, राजस्थान से प्रकाशित होने वाला एक दैनिक हिन्दी समाचार पत्र है। इसका प्रथम संस्करण १९३६ में प्रकाशित हुआ।\n", "id": "428032", "title": "दैनिक नवज्योति"}
{"url": "https://hi.wikipedia.org/wiki?curid=428033", "text": "पीपल खूंट\n\nप्रतापगढ़ जिले का उपखंड, जो पहले बाँसवाड़ा का भाग था।", "id": "428033", "title": "पीपल खूंट"}
{"url": "https://hi.wikipedia.org/wiki?curid=428038", "text": "अरनोद\n\nअरनोद, राजस्थान के प्रतापगढ़ जिले की तहसील एवं एक प्राचीन कस्बा है। यह प्रतापगढ-पिप्लोदा मार्ग पर स्थित है। इसकी सीमा, मध्य प्रदेश के नीमच और मंदसौर जिलों से लगती है।\n", "id": "428038", "title": "अरनोद"}
{"url": "https://hi.wikipedia.org/wiki?curid=428039", "text": "धरियावद\n\nप्रतापगढ़ जिले की तहसील और उपखण्ड अधिकारी मुख्यालय।\nपहले उदयपुर जिले का एक उपखंड था- धरियावद, जो राजस्थान सरकार की अधिसूचना २५ जनवरी २००८ को जिला प्रतापगढ़ का गठन किये जाने से इसका हिस्सा बना . सीतामाता वन अभयारण्य की सीमारेखा से जुड़ा यह छोटा सा धरियावद क़स्बा स्वाधीनता से पूर्व प्रतापगढ़ राज्य का एक प्रमुख ठिकाना था, जिसे महाराणा प्रताप के प्रपौत्र सहसमल सिसोदिया ने सन १६??? में बसाया था।\n", "id": "428039", "title": "धरियावद"}
{"url": "https://hi.wikipedia.org/wiki?curid=428045", "text": "सीतामाता वन्यजीव अभयारण्य\n\nसीतामाता वन्यजीव अभयारण्य ४२२.९५ वर्गकिलोमीटर में फैला है, जो जिला मुख्यालय प्रतापगढ़ से केवल ४० किलोमीटर, उदयपुर से १०० और चित्तौडगढ़ से करीब ६० किलोमीटर दूर है। यह अद्वितीय अभयारण्य प्रतापगढ़ जिले में, राजस्थान के दक्षिण-पश्चिम क्षेत्र में अवस्थित है, जहाँ भारत की तीन पर्वतमालाएं- अरावली, विन्ध्याचल और मालवा का पठार आपस में मिल कर ऊंचे सागवान वनों की उत्तर-पश्चिमी सीमा बनाते हैं। आकर्षक जाखम नदी, जिसका पानी गर्मियों में भी नहीं सूखता, इस वन की जीवन-रेखा है।\n\nयहां की सबसे ज्यादा महत्वपूर्ण वन्यजीव प्रजातियों में उड़न गिलहरी और चौसिंघा (four Horned Antelope) हिरण उल्लेखनीय हैं। यहां स्तनधारी जीवों की ५०, उभयचरों की ४० और पक्षियों की ३०० से ज्यादा प्रजातियां पाई जाती हैं। भारत के कई भागों से कई प्रजातियों के पक्षी प्रजनन के लिए यहां आते हैं। \n\nवृक्षों, घासों, लताओं और झाडियों की बेशुमार प्रजातियां इस अभयारण्य की विशेषता हैं, वहीं अनेकानेक दुर्लभ औषधि वृक्ष और अनगिनत जड़ी-बूटियाँ अनुसंधानकर्ताओं के लिए शोध का विषय हैं। वनों के उजड़ने से अब वन्यजीवों की संख्या में कमी आती जा रही है।\n\nप्रतापगढ़ इतिहास के आरम्भ से ही प्रकृति की नायाब संपदा से धनी क्षेत्र रहा है। इस के उत्तर-पश्चिमी हिस्से में मूल्यवान सागवान के बड़े सघन जंगल थे, इसलिए अंग्रेज़ी शासन के दौर में इस वन-संपदा के व्यवस्थित देखरेख की गरज से एक अलग महकमा-जंगलात, १८२८ ईस्वी में कायम किया गया. यहीं ऐसे स्थान भी हैं जहाँ सूरज की किरण आज तक ज़मीन पर नहीं पडी!\nस्थानीय लोगों की मान्यता है कि त्रेता युग (रामायण काल) में, राम द्वारा बहिष्कृत कर दिए जाने के बाद सीता ने यहीं अवस्थित महर्षि वाल्मीकि के आश्रम में न केवल निवास किया था, बल्कि उसके दोनों पुत्रों- लव और कुश का जन्म भी यहीं वाल्मीकि आश्रम में हुआ था। यहां तक कि सीता अंततः जहाँ भूगर्भ में समा गयी थी, वह स्थल भी इसी अभयारण्य में स्थित है!\nसेंकडों सालों से सीता से प्रतापगढ़ के रिश्तों के सम्बन्ध में इतनी प्रबल लोक-मान्यताओं के चलते यह स्वाभाविक ही था कि अभयारण्य का नामकरण सीता के नाम पर किया जाता.\n\nआज भी यह प्रतापगढ़ का सर्वाधिक महत्वपूर्ण पर्यटक स्थल है- प्रकृति-प्रेमियों के बीच वनस्पतियों और पशु-पक्षियों की विविधता के लिहाज़ से उत्तर भारत के अनोखे अभयारण्य के रूप में लोकप्रिय हो सकने की अनगिनत संभावनाओं से भरपूर, किन्तु अपेक्षित पर्यटक-सुविधाओं के सर्जन और विस्तार के लिए यह सघन वन-क्षेत्र अब भी पर्यटन और वन विभागों की पहल की बाट जोह रहा है! प्रकृति की इस नायाब निधि को क्षरण और मनुष्यों के अनावश्यक हस्तक्षेप से बचाने के लिए इसे राष्ट्रीय उद्यान बनवाने के लिए वर्त्तमान जिला प्रशासन और वन विभाग के संयुक्त प्रयास तेज किये जा रहे हैं।\n", "id": "428045", "title": "सीतामाता वन्यजीव अभयारण्य"}
{"url": "https://hi.wikipedia.org/wiki?curid=428046", "text": "क्षेत्रफल के परिमाण की कोटि\n\nTo help compare sizes of various objects, we list here areas between 100 m² and 1,000 m². \nMost private homes and four bedroom apartments fall in this size range. \"See also\" areas of other orders of magnitude.\n\n", "id": "428046", "title": "क्षेत्रफल के परिमाण की कोटि"}
{"url": "https://hi.wikipedia.org/wiki?curid=428050", "text": "त्रिदिब मित्रा\n\nत्रिदिब मित्रा (३१ दिसम्बर १९४०) बांग्ला साहित्य के भुखी पीढी (हंगरी जेनरेशन) आंदोलन के प्रख्यात कवि थे। वह और उनकि पत्नी आलो मित्रा दोनों मिलकर भुखी पीढी आंदोलन के दो पत्रिकायें चलाया करते थे; अंग्रेजी में \"वेस्ट्पेपर\" एवम बांग्ला में \"उन्मार्ग\"। बचपन में स्कुली परीक्षा के बाद वह एकबार घर से सात महिनें के लिये भाग गये थे। उस दौरान उनहे जो जीवन व्यतीत करना पडा उसका असर उनके और उनके लेखन में दिखायी देते हैं। उनके सम्पादित लघु पत्रिकायों के नाम से ही प्ता चल जाता है कि उनके मनन में क्या प्रभाव रहा होगा। भुखी पीढी अंदोलन में योग देने के पश्चात ही वह यातनामय स्मृति से उभर पाये थे। उनके लेखन में वह क्रोध झलकता है। \nबांग्ला संस्कृती में एक नयी आयाम का अनुप्रवेश घटाया था त्रिदिब मित्रा ने। श्मशान, कबरगाह, बाजर, रेल-स्टेशन, खालसिटोला के मद्यपों के बिच कविता पढने और ग्रन्थों का उन्मोचन करने का जो सिलसिला भुखी पीढी अंदोलन के बाद शुरु हुये, उस प्रक्रिया के जनक थे त्रिदिब मित्रा और आलो मित्रा। वे दोनों के कविता पठन के कार्ञक्रम में काफि भीड हुया करता था, क्यों कि पहलिबार कविता को ले जाया गया था आम आदमि के समाज में। अनिल करनजय के बनाये पोस्टरों को कोलकाता के दिवारों में वही दोनों बेझिझक चिपकया करते थे।\n\nभुखी पीढी ने जो मुखौटा कार्यक्रम शुरु किया था उसको अनजाम भी त्रिदिब और आलो ने दिये। उंचे पद के लोगों के दफतर में वही दोनों मुखौटा पहुंचाया था। जानवर, राक्षस, जोकर इत्यादि के मुखौटा पर लिखा होता था \"कृपया अपना मुखौटा उतारे\"। यह कार्यक्रम के कारण ही प्रधानत: कोलकाता प्रशासन भुखी पीढी के खिलाफ खफा हो गया था।\n\nत्रिदिब देखने मे सुंदर थे एवम इसि कारण उन्हे भुखी पीढी का राजकुमार कहा जाता था।\n\n\n\n", "id": "428050", "title": "त्रिदिब मित्रा"}
{"url": "https://hi.wikipedia.org/wiki?curid=428056", "text": "इगतपुरी\n\nइगतपुरी (), भारत के राज्य महाराष्ट्र के नासिक जिले में स्थित एक पर्वतीय स्थल और नगर परिषद है। यह पश्चिमी घाट पर स्थित है। इगतपुरी रेलवे स्टेशन मुंबई और नासिक रोड नामक रेलवे स्टेशनों के बीच स्थित है। सड़क मार्ग पर यह व्यस्त मुंबई-आगरा राष्ट्रीय राजमार्ग-3 पर मुंबई से 130 किमी और नासिक से 45 किमी की दूरी पर स्थित है। इगतपुरी की औसत ऊँचाई 586 मीटर है।\n\nइगतपुरी अपने बौद्ध ध्यान विपश्यना केन्द्र और वड़ापाव के लिए प्रसिद्ध है। इगतपुरी एक प्रमुख रेलवे स्टेशन है और यहां पर विद्युतधारा में बदलाव के चलते (प्रत्यावर्ती धारा से एकदिष्ट धारा) रेलगाड़ियों के इंजन बदले जाते हैं, साथ ही यहां से चालक और गार्ड भी अपनी पालियां बदलते हैं। इंडियन रेलवे में जितने भी इगतपुरी स्तर के हैं उन सभी स्टशनों में इगतपुरी स्टेशन पर मिलने वाला भोजन सबसे उत्तम है अगर आप घुमक्कड़ प्रवर्ति के हैं तो आप के लिय इगतपुरी से अच्छी जगह कोई नहीं चारो तरफ फैले हुये पहाड़ आपका मन मोह लेते हैं प्रकृति ने अपनी पूरी ताकत लगा कर यहाँ पर अपनी छटा बिखेरी है \nभारत की जनगणना 2001 के अनुसार, इगतपुरी की जनसंख्या 31572 थी। पुरुष और महिलाओं की जनसंख्या क्रमश: 52% और 48% है। इगतपुरी की एक औसत साक्षरता दर 74% है। पुरुष साक्षरता 80% है और महिला साक्षरता 67% है। इगतपुरी की जनसंख्या का 14%, 6 वर्ष से कम उम्र के बच्चों का है।\nमानसून के दौरान इगतपुरी की यात्रा एक स्वर्गिक अनुभव देती है, चारों ओर फैली हरियाली और झरने एक सुन्दर दृश्य प्रस्तुत करते हैं। कसारा और इगतपुरी स्टेशन के बीच का स्थान अत्यंत ही सुन्दर है ट्रैन इन पहाड़ो के बीच इस तरह इठलाती हुई और अपने सबसे मंद गति से चलती हुई बड़ा ही मनोरम दर्शया पर्स्तुत करती है और जब सूरज ढलता है तो पछी अपने घोसले से निकल कर सूरज को सलामी देते प्रतीत होते है \nअक्सर हिन्दी फिल्मों का दृश्यांकन यहां किया जाता है।\n", "id": "428056", "title": "इगतपुरी"}
{"url": "https://hi.wikipedia.org/wiki?curid=428065", "text": "कसारा\n\nकसारा (), भारत के महाराष्ट्र राज्य के ठाणे जिले में स्थित एक कस्बा है। यह मुंबई जाने वाले चार प्रमुख मार्गों, मे से एक व्यस्त मुंबई-नासिक मार्ग पर स्थित है। कसारा मुंबई उपनगरीय रेल का भी एक स्टेशन है और यह मध्य रेल के पूर्वोत्तर खंड का अन्तिम स्टेशन भी है। यह नगर घुमावदार कसारा घाट दर्रे के लिए भी प्रसिद्ध है।\nभारत की जनगणना 2001 के अनुसार कसारा की जनसंख्या 45192 है, जिसमें पुरुष और महिला क्रमश: 51% और 49% हैं। औसत साक्षरता दर 63% है: पुरुष साक्षरता दर 73% और महिला साक्षरता दर 52% है। कसारा की जनसंख्या में 6 वर्ष से छोटे बच्चों का प्रतिशत 15% है।\n\n", "id": "428065", "title": "कसारा"}
{"url": "https://hi.wikipedia.org/wiki?curid=428083", "text": "भारतीय सनदी लेखाकार संस्थान\n\nभारतीय सनदी लेखाकार संस्थान भारत का एक राष्ट्रीय पेशेवर लेखा निकाय है। यह 1 जुलाई 1949 को सनदी लेखाकार अधिनियम 1949 के अंतर्गत निगमित निकाय के रूप में स्थापित किया गया था|\nअपने अस्तित्व के लगभग छह दशकों के दौरान, भारतीय सनदी लेखाकार संस्थान न केवल देश में एक प्रमुख लेखा निकाय के रूप में मान्यता हासिल की है लेकिन यह विश्व स्तर पर भी शिक्षा, व्यावसायिक विकास, उच्च लेखांकन, लेखा परीक्षा और नैतिक मानकों के रखरखाव के क्षेत्र में अपने योगदान के लिए जाना जाता है। ICAI सदस्यता के मामले में American Institute of Certified Public Accountants के बाद दुनिया में दूसरी सबसे बड़ी पेशेवर लेखा संस्थान है। ICAI कंपनियों पर लागु होने वाले लेखा मानको की सिफारिश लेखांकन मानकों की राष्ट्रीय सलाहकार समिति (NACAS) से करती है और अन्य संगठनों पर लागु होने वाले लेखा मानकों का निर्धारण करती है।\n\nकोई भी व्यक्ति निर्धारित परीक्षाओं मे भाग ले कर और तीन साल के व्यावहारिक प्रशिक्षण के दौर से गुजर कर ICAI का सदस्य बन सकता है। सदस्यता की परीक्षा अपने कठोर मानकों के लिए जानी जाती है।\n\nICAI की स्थापना सनदी लेखाकार अधिनियम, १९४९ के तहत ‎ भारत में लेखांकन के पेशे के विनियमन के उद्देश्य से की गयी थी। यह एक चार्टर्ड एकाउंटेंट बनने की योग्यता को निर्धारित करता है, परीक्षा लेता है तथा लेखांकन की प्रेक्टिस करने का लाइसेंस देता है। इसके अलाव यह सरकारी संस्थाओ जैसे की RBI, SEBI, MCA, CAG, IRDA आदि को नीति निर्माण मे सहयोग करता है।\n\n", "id": "428083", "title": "भारतीय सनदी लेखाकार संस्थान"}
{"url": "https://hi.wikipedia.org/wiki?curid=428086", "text": "सनदी लेखाकार अधिनियम 1949\n\nसनदी लेखाकार अधिनियम, 1949 भारत में लेखांकन के पेशे को विनियमित करने के लिए भारत की संसद द्वारा पारित कानून है | यह भारतीय संविधान सभा द्वारा अधिनियमित किया गया था जो की १९४९ में भारत की अनंतिम संसद के रूप में कार्य कर रही थी | इस अधिनियम के तहत भारत में चार्टर्ड एकाउंटेंट्स को शिक्षित, विनियमित और पंजीकृत करने के लिए भारतीय सनदी लेखाकार संस्थान को स्थापित किया गया था|\nhe Institute of Chartered Accountants of India (ICAI) is a statutory body established under the Chartered Accountants Act, 1949 (Act No. XXXVIII of 1949) for the regulation of the profession of Chartered Accountants in India. During its 61 years of existence, ICAI has achieved recognition as a premier accounting body not only in the country but also globally, for its contribution in the fields of education, professional development, maintenance of high accounting, auditing and ethical standards.ICAI now is the second largest accounting body in the whole world. \n", "id": "428086", "title": "सनदी लेखाकार अधिनियम 1949"}
{"url": "https://hi.wikipedia.org/wiki?curid=428087", "text": "फाजिल नगर\n\nफाजिलनगर उत्तर प्रदेश के कुशीनगर जिले का छोटा सा कस्बा है। यह कुशीनगर से २० किमी पूरब में राष्ट्रीय राजमार्ग २८ पर स्थित है। गोरखपुर से इसकी दूरी ७१ किमी (पूर्व दिशा में) है। फाजिल नगर को 'पावापुरी' भी कहा जाता है। कुछ इतिहासकारों का मानना है कि जैन धर्म की वास्तविक 'पावापुरी' यही है (न कि बिहार में स्थित पावापुरी) जहाँ महावीर स्वामी को निर्वाण प्राप्त हुआ था। इसिलिए जैन श्रद्धालुओं ने यहाँ पर एक जैन मन्दिर का निर्माण कराया है। ऐसा विश्वास किया जाता है कि कुशीनगर से वैशाली जाते समय महात्मा बुद्ध यहाँ रुके थे और अपने एक शिष्य के घर भोजन किया था। \n\nपालि त्रिपिटक के अनुसार मल्ल राजाओं की दूसरी राजधानी थी। यहाँ के मन्दिर में अतिसुन्दर 'मनस्तम्भ' और चार सुन्दर मूर्तियाँ हैं। यहाँ दीपावली के अगले दिन एक मेला लगता है। कार्तिक पूर्णिमा को 'निर्वाण महोत्सव' की छटा देखने बहुत से तीर्थयात्री आते हैं।\n\nयहाँ भगवान महावीर पी.जी. कॉलेज एवं अन्य विद्यालय हैं।\n", "id": "428087", "title": "फाजिल नगर"}
{"url": "https://hi.wikipedia.org/wiki?curid=428089", "text": "लेखांकन मानकों की राष्ट्रीय सलाहकार समिति (NACAS)\n\nलेखांकन मानकों की राष्ट्रीय सलाहकार समिति (NACAS) कंपनी अधिनियम, 1956 की धारा 210A के तहत भारत सरकार द्वारा स्थापित संस्थान है | इसका काम केन्द्रीय सरकार को कंपनियों पर लागु होने वाली लेखांकन नीतियों और लेखा मानको पर सलाह देना है |लेखा मानकों को तैयार करने की जिम्मेदारी भारतीय सनदी लेखाकार संस्थान की है |\n", "id": "428089", "title": "लेखांकन मानकों की राष्ट्रीय सलाहकार समिति (NACAS)"}
{"url": "https://hi.wikipedia.org/wiki?curid=428092", "text": "भारतेन्दु नाट्य अकादमी\n\nभारतेन्दु नाट्य अकादमी (Bharatendu Academy of Dramatic Arts) उत्तर प्रदेश का एक स्वायत्तशासी संस्थान है जिसे संस्कृति विभाग से वित्तीय सहायता प्राप्त होती है। यह लखनऊ में स्थित है।\n\nआधुनिक हिन्दी एवं नाट्य लेखन के जनक भारतेन्दु की स्मृति में नाट्य कला के विभिन्न पक्षों पर गहन व्यावसायिक प्रशिक्षण प्रदान करने हेतु ’’भारतेन्दु नाट्य केन्द्र’’ की स्थापना अगस्त 1975 में संस्कृति विभाग, उत्तर प्रदेश शासन द्वारा की गयी। नाट्य विधा में विधिवत, प्रशिक्षण कार्य 5 अप्रैल 1976 से प्रारम्भ हुआ। यह संस्थान 1981 में भारतेन्दु नाट्य अकादमी के नाम से अभिहीत् किया गया एवं द्विवर्षीय डिप्लोमा पाठ्यक्रम प्रारम्भ हुआ।\n\nनाट्य विधा में दो वर्ष के पाठ्यक्रम में अकादमी द्वारा भारतीय एवं नाट्य साहित्य, अभिनय, स्वर – संभाषण, गति संचालन, मूकाभिनय, – अभिनय (इम्प्रोवाइजेशन), रंग–स्थापत्य, रंग शिल्प, परिकल्पना, मंच सज्जा, वेशभूषा, रूप सज्जा, मंच प्रकाश परिकल्पना, निर्देशन एवं प्रस्तुति प्रक्रिया आदि पर सघन प्रशिक्षण प्रदान किया जाता है और इस कार्य में अकादमी के अपने विषय–विषेशज्ञों के अतिरिक्त राष्ट्रीय एवं अन्तर्राष्ट्रीय स्तर के विषेशज्ञों को भी आमंत्रित किया जाता है।\n\nनाट्य विधा में प्रशिक्षण के अतिरिक्त फिल्म एवं टी.वी. रेडियो कार्यक्रम निर्माण एवं प्रक्रिया का सैद्धान्तिक एवं व्यवहारिक प्रशिक्षण भी परिचयात्मक रूप् से वर्ष 1999 से अकादमी के अन्तिम वर्ष के छात्रों को दिया जाता है ताकि मीडिया के विषय में उन्हें जानकारी हो सके।\n\nअकादमी के चार मंजिले भवन, स्टूडियो थियेटर अत्याधुनिक उपकरणों से सुसज्जित प्रेक्षागृह, अध्ययन व अध्यापन के वातावरण को गहन एवं गंभीर बनाने के लिए आधुनिक कक्षायें आडियो–विडियो तथा थियेटर से संबंधित नयी पुस्तकों से पूर्ण पुस्तकालय, कम्प्यूटर, इन्टरनेट की सुविधा तथा छात्रावास की सुविधा भी उपलब्ध है।\n\nउत्तर प्रदेश के दूरदराज़ के क्षेत्रो में नाट्य विधा के प्रचार–प्रसार के लिए अकादमी द्वारा एक व्यावसायिक रंगमण्डल की भी स्थापना की गयी है। रंगमण्डल की प्रस्तुतियां उत्तर प्रदेश के अतिरिक्त देश के विभिन्न शहरों एवं प्रान्तों में भी होती रहती हैं।\n\nनियमित द्विवर्षीय डिप्लोमा पाठ्यक्रम के अतिरिक्त उत्तर प्रदेश के विभिन्न शहरों में नाट्य विधा में प्रशिक्षण प्रदान के लिये कार्यशालाओं का आयोजन भी अकादमी करती रहती है। ही इन कार्यशालाओं से रंग चेतना का संचार होता है।\n\nप्रशिक्षार्थियों तथा अन्य रंग प्रेमियों का साक्षात्कार राष्ट्रीय व अन्तर्राष्ट्रीय रंगकर्म से कराने के उद्देश्य से अकादमी द्वारा समय–समय पर स्वयं तथा राष्ट्रीय स्तर की संस्थाओं के सहयोग से नाट्य समारोहों का आयोजन किया जाता है।\n\nअकादमी द्वारा ‘संवाद’ नाम से एक मासिक श्रृंखला आयोजित की जाती है। इसके अन्तर्गत विभिन्न कलाओ और साहित्य से संबंधित प्रदर्शन तथा दर्शकों से सीधा संवाद किया जाता है। इस कार्यक्रम का प्रबंधन अकादमी के छात्रो द्वारा किया जाता है।\n\nअन्तिम वर्ष के छात्रों को फिल्म व टी.वी. की प्रस्तुति प्रक्रिया सैद्धान्तिक व व्यवहारिक ज्ञान द्वारा मीडिया के प्रति जागरूक किया जाता है।\n\n", "id": "428092", "title": "भारतेन्दु नाट्य अकादमी"}
{"url": "https://hi.wikipedia.org/wiki?curid=428095", "text": "पीपलखूंट\n\nप्रतापगढ़ जिले की तहसील और उपखंड मुख्यालय, जो प्रतापगढ़ के निर्माण से पूर्व बांसवाड़ा का भाग थी।", "id": "428095", "title": "पीपलखूंट"}
{"url": "https://hi.wikipedia.org/wiki?curid=428112", "text": "कूडियाट्टम्\n\nप्राचीन संस्कृत नाटकों का पुरातन केरलीय नाट्य रूप कूडियाट्टम कहलाता है। दो हज़ार वर्ष पुराने कूडियाट्टम को युनेस्को ने 'वैश्विक पुरातन कला' के रूप में स्वीकार किया है। यह मंदिर-कला है जिसे चाक्यार और नंपियार समुदाय के लोग प्रस्तुत करते हैं। साधारणतः कूत्तंपलम नामक मंदिर से जुडे नाट्यगृहों में इस कला का मंचन होता है। कूडियाट्टम प्रस्तुत करने के लिए दीर्घकालीन प्रशिक्षण की आवश्यकता है।\n\nकूडियाट्टम शब्द का अर्थ है - 'संघ नाट्य' अथवा अभिनय अथवा संघटित नाटक या अभिनय। कूडियाट्टम में अभिनय को प्राधान्य दिया जाता है। भारत के नाट्यशास्त्र में अभिनय की चार रीति बताई गयी है - आंगिक, वाचिक, सात्विक और आहार्य। ये चारों रीतियाँ कूडियाट्टम में सम्मिलित रूप में जुडी हैं। कूडियाट्टम में हस्तमुद्राओं का प्रयोग करते हुए विशद अभिनय किया जाता है। इसमें इलकियाट्टम, पकर्न्नाट्टम, इरुन्नाट्टम आदि विशेष अभिनय रीतियाँ भी अपनाई जाती हैं।\n\nकूडियाट्टम में संस्कृत नाटकों की प्रस्तुति होती है, लेकिन पूरा नाटक प्रस्तुत नहीं किया जाता। प्रायः एक अंक का ही अभिनय किया जाता है। अंकों को प्रमुखता दिय्र जाने के कारण प्रायः कूडियाट्टम अंकों के नाम से जाना जाता है। इसी कारण से विच्छिन्नाभिषेकांक, माया सीतांक, शूर्पणखा अंक आदि नाम प्रचलित हो गये। कूडियाट्टम के लिए प्रयुक्त संस्कृत नाटकों के नाम इस प्रकार हैं - भास का 'प्रतिमानाटकम्', 'अभिषेकम्', 'स्वप्नवासवदत्ता', 'प्रतिज्ञायोगंधरायणम्', 'ऊरुभंगम', 'मध्यमव्यायोगम्', 'दूतवाक्यम' आदि। श्रीहर्ष का 'नागानन्द', शक्तिभद्र का 'आश्चर्यचूडामणि', कुलशेखरवर्मन के 'सुभद्राधनंजयम', 'तपती संवरणम्', नीलकंठ का 'कल्याण सौगंधिकम्', महेन्द्रविक्रमन का 'मत्तविलासम', बोधायनन का 'भगवद्दज्जुकीयम'। नाटक का एक पूरा अंक कूडियाट्टम में प्रस्तुत करने के लिए लगभग आठ दिन का समय लगता है। पुराने ज़माने में 41 दिन तक की मंचीय प्रस्तुति हुआ करती थी। किन्तु आज यह प्रथा लुप्त होगई है। कूत्तंपलम (नाट्यगृह) में भद्रदीप के सम्मुख कलाकार नाट्य प्रस्तुति करते हैं। अभिनय करने के संदर्भ में बैठने की आवश्यकता भी पड़ सकती है। इसीलिए दो-एक पीठ भी रखे जाते हैं। जब कलाकार मंच पर प्रवेश करता है तब यवनिका पकडी जाती है। कूडियाट्टम का प्रधान वाद्य मिष़ाव नामक बाजा है। इडक्का, शंख, कुरुम्कुष़ल, कुष़ितालम् आदि दूसरे वाद्यंत्र हैं।\n\nविशेष रूप में निर्मित कूत्तंपलम् कूडियाट्टम की परंपरागत रंगवेदी है। कूत्तंपलम मंदिर के प्रांगण ही निर्मित होता था।\n\nकूत्तंपलम से युक्त मंदिरों के नाम इस तरह हैं -\n\n1. तिरुमान्धाम कुन्नु\n\n2. तिरुवार्प\n\n3. तिरुवालत्तूर (कोटुम्बा)\n\n4. गुरुवायूर\n\n5. आर्पुक्कारा\n\n6. किडन्गूर\n\n7. पेरुवनम्\n\n8. तिरुवेगप्पुरा\n\n9. मूष़िक्कुलम\n\n10. तिरुनक्करा\n\n11. हरिप्पाड\n\n12. चेंगन्नूर\n\n13. इरिंगालक्कुटा\n\n14. तृश्शूर वडक्कुंन्नाथ मंदिर\n\nमाणि माधव चाक्यार्, 'नाट्यकल्पद्रुमम्', \nपी. के. जी. नाम्प्यार, संपादक : डॉ॰ प्रेम लता शर्मा, \nसंगीत नाटक अक्कादेमी, नयी दिल्ली (१९९१)\n\nडॉ॰ पी. के. वेणु, ' संस्कृत रंगमंच और कूटियाट्टम् ',\nकेरल की सांस्कृतिक विरासत, संपादक जी. गोपीनाथन, \nवाणी प्रकाशन नयी दिल्ली (1998).\n", "id": "428112", "title": "कूडियाट्टम्"}
