{"url": "https://hi.wikipedia.org/wiki?curid=473603", "text": "मेंहदीपुर बालाजी\n\nराजस्थान राज्य के दो जिलों (सवाई माधोपुर व दौसा) में विभक्त घाटा मेंहदीपुर स्थान बड़ी लाइन के बाँदीकुई स्टेशन से जो कि दिल्ली, जयपुर, अजमेर, अहमदाबाद लाइन पर है, २४ मील की दूरी पर स्थित है। इसी प्रकार बड़ी लाइन के हिंडोन स्टेशन से भी यहाँ के लिए बसें मिलती हैं। अब तो आगरा, मथुरा, वृंदावन, अलीगढ़ आदि से सीधी बसें जो जयपुर जाती हैं बालाजी के मोड़ पर रूकती हैं। फ्रंटीयर मेल से महावीर जी स्टेशन पर उतर कर भी हिंडोन होकर बस द्वारा बालाजी पहुँचा जा सकता है। हिंडोन सिटी स्टेशन पश्चिम रेलवे की बड़ी लाइन पर बयाना और महावीर जी स्टेशन के बीच दिल्ली, मथुरा, कोटा, रतलाम, बड़ोदरा, मुंबई लाइन पर स्थित है। हिंडोन से सवा घण्टे का समय बालाजी तक बस द्वारा लगता है। यह स्थान दो पहाड़ियों के बीच बसा हुआ बहुत आकर्षक दिखाई पड़ता है। यहाँ की शुद्ध जलवायु और पवित्र वातावरण मन को बहुत आनंद प्रदान करता है। यहाँ नगर-जीवन की रचनाएँ भी देखने को मिलेंगी।\n\nयहाँ तीन देवों की प्रधानता है— श्री बालाजी महाराज, श्री प्रेतराज सरकार और श्री कोतवाल (भैरव)। यह तीन देव यहाँ आज से लगभग १००० वर्ष पूर्व प्रकट हुए थे। इनके प्रकट होने से लेकर अब तक बारह महंत इस स्थान पर सेवा-पूजा कर चुके हैं और अब तक इस स्थान के दो महंत इस समय भी विद्यमान हैं। सर्व श्री गणेशपुरी जी महाराज (भूतपूर्व सेवक) श्री किशोरपुरी जी महाराज (वर्तमान सेवक)। यहाँ के उत्थान का युग श्री गणेशपुरी जी महाराज के समय से प्रारम्भ हुआ और अब दिन-प्रतिदिन बढ़ता ही जा रहा है। प्रधान मंदिर का निर्माण इन्हीं के समय में हुआ। सभी धर्मशालाएँ इन्हीं के समय में बनीं। इस प्रकार इनका सेवाकाल श्री बालाजी घाटा मेंहदीपुर के इतिहास का स्वर्ण युग कहलाएगा।\n\nप्रारम्भ में यहाँ घोर बीहड़ जंगल था। घनी झाड़ियों में द्रोर-चीते, बघेरा आदि जंगली जानवर पड़े रहते थे। चोर-डाकुओं का भी भय था। श्री महंतजी महाराज के पूर्वजों को जिनका नाम अज्ञात है, स्वप्न हुआ और स्वप्न की अवस्था में ही वे उठ कर चल दिये। उन्हें पता नहीं था कि वे कहाँ जा रहे हैं और इसी अवस्था में उन्होंने एक बड़ी विचित्र लीला देखी। एक ओर से हजारों दीपक चलते आ रहे हैं। हाथी-घोड़ों की आवाजें आ रही हैं और एक बहुत बड़ी फौज चली आ रही है। उस फौज ने श्री बालाजी महाराज की मूर्त्ति की तीन प्रदक्षिणाएँ कीं और फौज के प्रधान ने नीचे उतरकर श्री महाराज की मूर्त्ति को साष्टांग प्रणाम किया तथा जिस रास्ते से वे आये थे, उसी रास्ते से चले गये। गोसाँई जी महाराज चकित होकर यह सब देख रहे थे। उन्हें कुछ डर-सा लगा और वे वापस अपने गाँव चले गये, किन्तु नींद नहीं आयी और बार-बार उसी पर विचार करते हुए उनकी जैसे ही आँखें लगी उन्हें स्वप्न में तीन मूर्त्तियाँ, उनके मन्दिर और विशाल वैभव दिखाई पड़ा और उनके कानों में यह आवाज आयी - \"उठो, मेरी सेवा का भार ग्रहण करों। मैं अपनी लीलाओं का विस्तार करूँगा।\" यह बात कौन कह रहा था, कोई दिखाई नहीं पड़ा। गोसाँई जी ने एक बार भी इस पर ध्यान नहीं दिया। अन्त में श्री हनुमान जी महाराज ने इस बार स्वयं उन्हें दर्शन दिये और उन्हें पूजा करने का आदेश दिया।\n\nदूसरे दिन गोसाँई जी महाराज उस मूर्त्ति के पास पहुँचे तो उन्होंने देखा कि चारों ओर से घंटा-घड़ियाल की आवाज आ रही है, किन्तु दिखाई कुछ नहीं दिया। इसके बाद श्री गोसाँई जी ने आस-पास के लोग इकट्ठे किये और उन्हें सारी बातें बतायी। उन लोगों ने मिलकर श्री महाराज की एक छोटी-सी तिवारी बना दी और यदा-कदा भोग प्रसाद की व्यवस्था कर दी। कई एक चमत्कार भी श्री महाराज ने दिखाये, किंतु यह बढ़ती हुई कला कुछ विधर्मियों के शासन-काल में फिर से लुप्त हो गयी। किसी ने श्री महाराज की मूर्त्ति को खोदने का प्रयत्न किया। सैंकड़ों हाथ खोद लेने पर भी जब मूर्त्ति के चरणों का अन्त नहीं आया तो वह हार-मानकर चला गया। वास्तव में इस मूर्त्ति को अलग से किसी कलाकार ने गढ़ कर नहीं बनाया है, अपितु यह तो पर्वत का ही अंग है और यह समूचा पर्वत ही मानों उसका 'कनक भूधराकार' द्रारीर है। इसी मूर्त्ति के चरणों में एक छोटी-सी कुण्डी थी, जिसका जल कभी बीतता ही नहीं था। रहस्य यह है कि महाराज की बायीं ओर छाती के नीचे से एक बारीक जलधारा निरन्तर बहती रहती है जो पर्याप्त चोला चढ़ जाने पर भी बंद नहीं होती।\n\nइस प्रकार तीनों देवों की स्थापना हुई। विक्रमी-सम्वत् १९७९ में श्री महाराज ने अपना चोला बदला। उतारे हुए चोले को गाड़ियों में भरकर श्री गंगा में प्रवाहित करने हेतु बहुत से श्रद्धालु चल दिये। चोले को लेकर जब मंडावर रेलवे स्टेशन पर पहुँचे तो रेलवे अधिकारियों ने चोले को सामान समझकर सामान-शुल्क लेने के लिए उस चोले को तौलना चाहा, किन्तु वे तौलने में असमर्थ रहे। चोला तौलने के क्रम में वजन कभी एक मन बढ़ जाता तो कभी एक मन घट जाता; अन्तत: रेलवे अधिकारी ने हार मान लिया और चोले को सम्मान सहित गंगा जी को समर्पित कर दिया गया। उस समय हवन, ब्राह्मण भोजन एवं धर्म ग्रन्थों का पारायण हुआ और नये चोले में एक नयी ज्योति उत्पन्न हुई, जिसने भारत के कोने-कोने में प्रकाश फैला दिया।\n", "id": "473603", "title": "मेंहदीपुर बालाजी"}
{"url": "https://hi.wikipedia.org/wiki?curid=473623", "text": "विक्टर कोज़िन\n\nतकनीकी विज्ञान के उम्मीदवार (के.टी. पता) 1984 डिजाइन और जहाजों के निर्माण, विक्टर फ़ुटपाथ\nतकनीकी विज्ञान के डॉक्टर (डीटी n) 1994 विरूप्य ठोस यांत्रिकी. वह अमूर नदी 1975, गोर्की पॉलिटेक्निक संस्थान 1983 में स्नातकोत्तर अध्ययन के द्वारा पीछा किया पालीटेक्निक संस्थान में अध्ययन किया। वह जहाज बिल्डर निकोलस शिपयार्ड 1974 पर काम किया। वह 1975 में पर अमुर पॉलिटेक्निक संस्थान (अब राज्य तकनीकी विश्वविद्यालय), जहाँ वह वर्तमान में प्रोफेसर और कुर्सी में काम शुरू कर दिया।\n\nविकसित और लागू बर्फ कवर के विनाश की गूंज विधि, द्विधा गतिवाला होवरक्राफ्ट का एहसास, एक बार कुछ परंपरागत तकनीकों बर्फ तोड़ने वाले, बर्फ तोड़ने संलग्नक, आदि का उपयोग की तुलना में बिजली की खपत को कम करने के लिए अनुमति देता है\n\n- वीए Zuev, वीएम Kozin बर्फ कवर के विनाश के लिए होवरक्राफ्ट का उपयोग. बीजिंग: सुदूर पूर्वी राज्य विश्वविद्यालय की पब्लिशिंग हाउस. 1988 में. - पी 128.\n\n- Kozin वी.एम. Zhyostkaya V.D. बर्फ कवर के साथ लोड के nonstationary आंदोलन. अपतटीय और ध्रुवीय इंजीनियरिंग इंटरनेशनल जर्नल ऑफ. - संयुक्त राज्य अमेरिका. - Voe.9, 4 №, दिसंबर. - पी 1999. 293-297 (ISBN № 1053-5381).\n\n- हार्ड वी डी, वीएम Kozin बर्फ कवर द्विधा गतिवाला होवरक्राफ्ट प्रतिध्वनि विधि के विनाश के अनुसंधान की संभावनाओं. व्लादिवोस्तोक: Dal'nauka. 2003 में. -161 सेक. 5-8044-0384-2 आईऍसबीऍन.\n\nLedorazrushayuschaya वस्तुओं की गति पर flexural - गुरुत्वाकर्षण लहरों की क्षमता. / विक्टर पक्की सड़क सम्पादन और दूसरों - व्लादिवोस्तोक Dal'nauka अपने, 2005 191 - पी. ISBN 5-8044-०५०८ एक्स.", "id": "473623", "title": "विक्टर कोज़िन"}
{"url": "https://hi.wikipedia.org/wiki?curid=473641", "text": "लुकासफ़िल्म\n\nलुकासफ़िल्म लिमेटेड () एक अमरीकी फ़िल्म निर्माता कंपनी है जिसे ज्योर्ज लुकास द्वारा १९७१ में स्थापित किया गया था। यह सैन फ़्रांसिस्को, कैलिफोर्निया में स्थित है। लुकास इस कंपनी के चेयरमेन और सीएओ है और मिशेलिन चाऊ इसकी अध्यक्ष व सीओओ है।\n\nकंपनी मुख्य तौर पर \"स्टार वॉर्स\" फ़िल्मों के निर्माण के लिए जानी जाती है और इसने कई अन्य बॉक्स ऑफिस हीट फ़िल्मों का भी निर्माण किया है जिनमे \"इंडियाना जोन्स\" फ़िल्म श्रंखला और \"अमेरिकन ग्राफिटी\" शामिल है। यह कई नई फ़िल्मों की तकनीकें खोजने व स्थापित करने के लिए अग्रणीय है जिनमे स्पेशल इफेक्ट, ध्वनि, कंप्यूटर एनिमेशन शामिल है।", "id": "473641", "title": "लुकासफ़िल्म"}
{"url": "https://hi.wikipedia.org/wiki?curid=473644", "text": "द्रव्यगुण शास्त्र\n\nद्रव्यगुण आयुर्वेद का मूल विषय है। इसके अन्तर्गत औषधीय पादपों - उनकी पहचान, गुण तथा उपचारात्मक उपयोगों का अध्ययन किया जाता है। इसे आयुर्वेद का 'मैटेरिया मेडिका' कह सकते हैं। इस विज्ञान में भेषजगुण विज्ञान (फर्माकोलॉजी), भेषज-अभिज्ञान (pharmacognosy) तथा पादपों के चिकित्सीय उपयोग शामिल है। इसकी आठ शाखाएं हैं।\n\n'द्रव्यगुण' दो शब्दों से मिलकर बना है - 'द्रव्य' (matter) तथा 'गुण' (properties)। द्रव्य के अन्तर्गत जीवित और निर्जीव दोनो वस्तुएँ आ जाती हैं।\n\nचरक का कहना है कि कुछ भी ऐसा नहीं है जो 'औषधि' न हो। आयुर्वेद का मत है कि किसी औषधि का प्रभाव उसके किसी एक घटक के अकेले के प्रभाव से प्रायः भिन्न होता है। आयुर्वेद में वनस्पतियों के गुणागुणों को पाँच भागों में भाँटा गया है- रस (taste), गुण (properties), वीर्य (biological properties), विपाक (attributes of drug assimilation) और शक्ति (Energy)। औषधियों के कार्य और प्रभाव को जानने के लिये उनके रस, गुण, वीर्य, विपाक, और शक्ति का ज्ञान अति आवश्यक है।\n\nये भी कहा गया है कि-\n\nआयुर्वेद में 600 से भी अधिक औषधीय पादपों को औषध के रूप में उपयोग में लाया जाता है। इन्हें अकेले या दूसरों साथ मिलाकर रोगों से मुक्ति पाया जाता है। औषधीय पादप अलग-अलग तरह के कृषि-जलवायीय क्षेत्रों (जंगल, अनूप, साधारण देश) में पैदा होते हैं। वर्तमान समय में औषधीय पादपों को 'प्राकृतिक औषध' के रूप में प्रयोग करने का चलन बढ़ा है। इस कारण इस विषय का महत्व और भी बढ़ गया है।\n\n\n", "id": "473644", "title": "द्रव्यगुण शास्त्र"}
{"url": "https://hi.wikipedia.org/wiki?curid=473650", "text": "पाँच राजवंश और दस राजशाहियों का काल\n\nपाँच राजवंश और दस राजशाहियाँ () चीन के इतिहास में सन् ९०७ ईसवी से ९७९ ईसवी तक चलने वाला एक दौर था। यह तंग राजवंश के पतन के बाद शुरू हुआ और सोंग राजवंश के उभरने पर ख़त्म हुआ। इस काल में चीन के उत्तर में एक-के-बाद-एक पाँच राजवंश सत्ता में आये। चीन भर में और ख़ासकर दक्षिणी चीन में, १२ से अधिक स्वतन्त्र राज्य स्थापित हो गए। इनमें से इतिहास में १० राज्यों का वर्णन अधिक होता है, इसलिए यह काल 'पाँच राजवंश और दस राजशाहियों' के नाम से जाना जाता है। इसी काल में मंचूरिया-मंगोलिया क्षेत्र में ख़ितानी लोगों का लियाओ राजवंश भी स्थापित हुआ।\n\nउत्तरी चीन में राज करने वाले पाँच राजवंश और उनके सत्ता काल यह थे:\n\nदस राजशाहियाँ इस प्रकार थीं: वू (९०७-९७८ ई), मीन (९०९-९४५ ई), चू (९०७-९५१ ई), दक्षिणी हान (९१७-९७१ ई), पूर्वकालीन शू (९०७-९२५ ई), उत्तरकालीन शू (९३४-९६५ ई), जिंगनान (९२४-९६३ ई), दक्षिणी तांग (९३७-९७५ ई) और उत्तरी हान (९५१-९७९ ई)।\n\nतंग साम्राज्य के अंतिम दिनों में शाही दरबार ने जिएदूशी () नामक क्षेत्रीय सैनिक राज्यपालों के अधिकार बढ़ा दिए। इसी दौरान हुआंग चाओ () नामक एक नेता ने तंग सरकार के विरुद्ध विद्रोह आयोजित किया जिस से साम्राज्य बहुत ही कमज़ोर पड़ गया और राज्यपाल लगभग पूरी तरह आज़ाद हो गए। इसी से पाँच राजवंशों और दस राजशाहियों का काल शुरू हुआ। इस काल में उत्तरी चीन में बहुत भयंकर झगड़े जारी रहे। दक्षिणी चीन में ज़्यादा स्थिरता थी लेकिन वहाँ भी युद्ध होते रहे। सन् ९६० में उत्तरी सोंग राजवंश स्थापित हुआ और उसने चीन को फिर से एक सूत्र में बंधने की ठानी। एक-एक करके उसने राज्यों पर क़ब्ज़ा जमाया और सन् ९७८ तक पूरे चीन को अपने अधीन कर लिया।\n\n", "id": "473650", "title": "पाँच राजवंश और दस राजशाहियों का काल"}
{"url": "https://hi.wikipedia.org/wiki?curid=473653", "text": "जॉन विलियम्स\n\nजॉन टोनर विलियम्स (, जन्म ८ फ़रवरी १९३२) एक अमरीकी संगीतकार है।\n", "id": "473653", "title": "जॉन विलियम्स"}
{"url": "https://hi.wikipedia.org/wiki?curid=473654", "text": "ये रिश्ता क्या कहलाता है\n\nये रिश्ता क्या कहलाता है एक भारतीय हिन्दी धारावाहिक है, जो फिलहाल स्टार प्लस पर प्रसारित किया जा रहा है। इसका पहला प्रसारण 12 जनवरी 2009 को हुआ था। यह धारावाहिक एक परंपरागत विवाह में प्यार को दर्शाता है। इसका निर्माण राजन शाही व \"डायरेक्टर्स कट प्रोडक्शंस\" ने किया है। 13 जनवरी 2012 को इसने सफलता पूर्वक 800 एपिसोड पूरे कर लिए हैं। 5 जून 2017 में इस धारावाहिक ने 2400 एपिसोड पुरे कर लिए है। एपिसोड की गणना के आधार पर यह भारत में प्रसारित होने वाला सबसे लम्बा हिंदी धारावाहिक हैं।\n\nयह कहानी नैतिक और अक्षरा की है, जो उदयपुर में पूरे परिवार के साथ रहते हैं। यह कहानी उनके पति-पत्नी बनने से लेकर एक अच्छे माता-पिता बनने तक की है। इसमें कहानी बीच में 10 वर्ष आगे भी बढ़ जाती है। कुछ समय पश्चात यह कहानी कुछ वर्ष आगे बढ़ती है जब अक्षरा के दोनों बच्चे नक्ष और नायरा बड़े हो जाते है । यहाँ कहानी नक्ष के इर्द गिर्द घूमती है। इसी समय नायरा एक गलत फहमी की वजह से अपना घर छोड़ देती है। इसके बाद कहानी कुछ वर्ष और आगे बढ़ती है और अक्षरा अपनी बेटी को ढूंढ लेती है कुछ समय बाद अक्षरा की मौत हो जाती हैं। और अंततः कहानी अक्षरा की बेटी नायरा के इर्द गिर्द घूमती है एक आदर्श परिवार और पति पत्नी के रिश्तों वाली ये कहानी जारी है\n\nनक्श अभी बच्चा रहता है और परिवार साथ में खुश भी रहता है और कभी कभी दुखी भी रहता है। एक दिन सारा परिवार यात्रा पर जाते हैं। लेकिन इस दौरान गायत्री के साथ दुर्घटना हो जाती है और उसकी मौत हो जाती है। शादी के बाद वे लोग अपना ध्यान बच्चों पर लगाते हैं। दादाजी का दिल का दौरा पड़ने पर मृत्यु हो जाती है और भाभी माँ इसका सारा आरोप अक्षरा पर लगा देती है और उसे घर से बाहर फेंक देती है। \n\nदस साल बाद नक्श और नायरा बड़े हो जाते हैं। अक्षरा, नैतिक, नक्श और नायरा अब कैप टाउन में रहते हैं। नक्श फिर उदयपुर आता है और भाभी माँ के मध्य गलतफहमी को दूर करता है। अक्षरा को माफी मिल जाती है और वो वापस घर आ जाती है। इसके बाद दिखाया जाता है कि सारा परिवार खुशी में है। इसके बाद कहानी नक्श पर केन्द्रित हो जाती है। नक्श को तारा से प्यार हो जाता है। दोनों की शादी भी तय हो जाती है और शादी होने से कुछ ही मिनट पहले तारा शादी से इंकार कर देती है।\n\nसात सालों के बाद, अब इसकी कहानी नायरा पर केन्द्रित रहती है। वो अपनी माँ कक्षरा से नफरत करते रहती है, इस कारण अपने घर से दूर ऋषिकेश में रहती है। नायरा का पता चलने के बाद कहानी नए मोड़ पर आ जाती है। जिसमें कार्तिक को नायरा से प्यार हो जाता है और नायरा को भी कार्तिक अच्छा लगता है, लेकिन उसे अभी तक इसका एहसास नहीं हुए रहता है और वहीं गायु को भी कार्तिक से प्यार हो जाता है। एक दिन नायरा को कार्तिक अपने दिल की बात बताता है, लेकिन नायरा मना कर देती है। लेकिन कुछ ही समय बाद उसे एहसास होता है कि वो भी कार्तिक से प्यार करने लगी है। पर उसे ये भी पता चल जाता है कि गायु भी कार्तिक से प्यार करती है, इस कारण वो अपने प्यार की कुर्बानी दे देती है।\n\nलेकिन बाद में सभी को पता चल जाता है कि कार्तिक केवल नायरा से ही प्यार करता है, तो नायरा और कार्तिक दोनों अपने प्यार का इकरार कर देते हैं। गायु भी इस बात को समझ जाती है कि कार्तिक उससे कभी प्यार नहीं करेगा। कार्तिक अपने परिवार वालों से नफरत करते रहता है, क्योंकि उसे लगता है कि उसकी माँ को उसके पिता और उसकी सौतेली माँ ने हत्या की है। इस कारण शादी की बात नहीं करता है। उसी दौरान अक्षरा के जन्मदिन के समय पार्टी का आयोजन होता है, लेकिन उस समय ये दिखाया जाता है कि अक्षरा की गाड़ी के साथ दुर्घटना होता है, जिसमें अक्षरा की मौत हो जाती है। इसका सारा आरोप कार्तिक के ऊपर आ जाता है, क्योंकि वो वहीं पर अपने गाड़ी के साथ नशे की हालत में पाया जाता है। कार्तिक का परिवार अपने बेटे को बचाने की कोशिश करते हैं। बाद में नायरा को पता चलता है कि कार्तिक बेकसूर है और आरोपी कोई और है। नायरा उस आरोपी को ढूंढ लेती है और कार्तिक को बेकसूर साबित कर देती है।\n\nदोनों परिवार शादी की तैयारी में लग जाते हैं। नायरा को तिलक समारोह के लिए गोयंका निवास में बुलाया जाता है। शादी से पहले कार्तिक को पता चलता है कि अक्षरा को गाड़ी से टक्कर मारने वाली मानसी है, वो ये सच्चाई नायरा को बताने ही वाला रहता है कि उसका चाचा अखिलेश उसे मना लेता है कि वो नायरा को सच्चाई बता देता। लेकिन अखिलेश उसे इतना ही बताता है कि कार्तिक अपनी माँ को याद कर रहा है इस कारण दुखी है। उन दोनों की शादी हो जाती है।\n\nशादी के अगले दिन ही उसे याद आता है कि नायरा ने सुवर्णा से वादा किया था कि वो कार्तिक को गोयंका निवास से दूर रखेगी। इस कारण कार्तिक उसे उसी दिन किसी अलग मकान में ले जाता है। नायरा को ये अच्छा नहीं लगता है। एक दिन नायरा को कुछ लुटेरे जख्मी कर देते हैं, इसके बाद कार्तिक और नायरा वापस गोयंका निवास में लौट जाते हैं। नायरा को पता चल जाता है कि अक्षरा के गाड़ी की दुर्घटना कार्तिक की बहन, मानसी के कारण हुई थी। इसके बाद नायरा को कार्तिक के ऊपर बहुत गुस्सा आ जाता है, लेकिन बाद में उसे समझ आ जाता है कि इसमें कार्तिक की कोई गलती नहीं थी और वो मानसी को भी माफ कर देती है।\n\nकार्तिक के जन्मदिन के दिन उसे पता चलता है कि आदित्य कीर्ति पर अत्याचार कर रहा है और वो इस बात को सभी के सामने लाने का निर्णय कर लेती है।\n\n\nये रिश्ता क्या कहलाता है भारत का एक सर्वाधिक पुरस्कार प्राप्त हिंदी धारावाहिक है। जिसके पुरस्कारों की सूची निम्नानुसार है।\n\nस्टार परिवार पुरस्कार\n\n", "id": "473654", "title": "ये रिश्ता क्या कहलाता है"}
{"url": "https://hi.wikipedia.org/wiki?curid=473657", "text": "सोंग राजवंश\n\nसोंग राजवंश () चीन का एक राजवंश था, जिसका शासनकाल सन् ९६० ईसवी से सन् १२७९ ईसवी तक चला। यह पाँच राजवंश और दस राजशाहियों के दौर के बाद शुरू हुआ और युआन राजवंश के उभरने पर ख़त्म हुआ। सोंग राजवंश के काल में बहुत प्रशासनिक, सैन्य और वैज्ञानिक प्रगति हुई। यह दुनिया की पहली सरकार थी जिसनें काग़ज़ के नोट छपे और प्रथम चीनी सरकार थी जिसने चीन की एक टिकाऊ नौसेना स्थापित की। इसी राजवंश के सत्ताकाल में बारूद का इस्तेमाल सबसे पहले शुरू हुआ और चुम्बक के ज़रिये दिशा बताई जाने लगी।\n\nसोंग राजकाल को दो भागों में बांटा जाता है। उत्तरी सोंग () राजकाल ९६०-११२७ के दौर में चला। इस दौरान चीन के अंदरूनी भाग पर इस राजवंश का नियंत्रण था और इनकी राजधानी बिआनजिंग शहर थी (जो आधुनिक युग में काईफ़ेंग कहलाता है)। इसके काल के बाद उत्तरी चीन का नियंत्रण सोंग राजवंश से छिनकर जुरचेन लोगों के जिन राजवंश (१११५–१२३४) को चला गया। सोंग दरबार यांग्त्से नदी से दक्षिण में चला गया और वहाँ लिनआन में अपनी राजधानी बनाई (जिसे आधुनिक युग में हांगझोऊ कहते हैं)। इस ११२७ से १२७९ तक के काल को दक्षिणी सोंग काल बुलाया जाता है। इस बाद के काल में, उत्तरी चीन को हारने के बावजूद, सोंग साम्राज्य चलता रहा। चीन की अधिकतर कृषि भूमि पर उन्ही का नियंत्रण था। जिन साम्राज्य से रक्षा करने के लिए बारूद का आविष्कार किया गया। १२३४ में मंगोल साम्राज्य ने जिन राजवंश को हराकर उनके इलाक़ों पर क़ब्ज़ा जमा लिया और फिर सोंग साम्राज्य से भिड़ गया। मोंगके ख़ान (मंगोलों का चौथा ख़ागान, यानि सबसे बड़ा ख़ान शासक) सोंग वंश से लड़ता तो रहा लेकिन १२५९ में मर गया। उसके बाद कुबलई ख़ान ने १२७९ में सोंग को हरा दिया। उसने १२७१ में पहले ही अपने-आप को चीन का सम्राट घोषित कर दिया था इसलिए उसके राजवंश, जिसे युआन राजवंश कहा जाता है, की शुरुआत १२७१ ई मानी जाती है।\n\nइतिहासकारों ने प्राचीन जनगणनाओं से ज्ञात किया है कि सोंग साम्राज्य के आरम्भ में चीन कि आबादी लगभग ५ करोड़ थी, जो वही थी जो पहले के हान राजवंश और तंग राजवंश के ज़मानों में हुआ करती थी। लेकिन सोंग काल में मध्य और दक्षिणी चीन में चावल कि पैदावार फैलने से मिंग राजवंश तक यह बढ़कर २० करोड़ हो चुकी थी। इस काल में अर्थव्यवस्था खुली और कलाएँ भी पनपी। कन्फ़्यूशियाई धर्म और बौद्ध धर्म दोनों विकसित हुए।\n\n", "id": "473657", "title": "सोंग राजवंश"}
{"url": "https://hi.wikipedia.org/wiki?curid=473681", "text": "57वे फ़िल्मफ़ेयर पुरस्कार\n\n57वे फ़िल्मफ़ेयर पुरस्कार २९ जनवरी २०१० को फ़िल्म सिटी, मुंबई में २०११ में बनी हिन्दी फ़िल्म-सृष्टी की फ़िल्मों को सम्मानित करने के लिए आयोजित किए गए थे। समारोह की मेज़बानी शाहरुख खान और रणबीर कपूर ने साथ मिलकर की।\n\nपुरस्कार के नामांकनों की घोषणा ११ जनवरी २०१२ को की गई थी। \"ज़िंदगी न मिलेगी दोबारा\" को सर्वाधिक १३ नामांकन प्राप्त हुए। इसके पीछे \"रॉकस्टार\" को नौ और \"देली बेली\" को सात नामांकन प्राप्त हुए. \"ज़िंदगी न मिलेगी दोबारा\" ने सात श्रेणियों में बाज़ी मारी और सर्वाधिक पुरस्कार जितने वाली २०११ की फ़िल्म बन गई। इस समारोह का प्रसारण १९ फ़रवरी २०१२ को जनता के सामने टेलिविज़न पर प्रसारित किया गया।\n\nरणबीर कपूर को \"रॉकस्टार\" में जनार्धन/जोर्डन की भूमिका के लिए अपना पहला सर्वश्रेष्ठ अभिनेता का पुरस्कार व दूसरा सर्वश्रेष्ठ अभिनेता (क्रिटिक्स) पुरस्कार प्राप्त हुआ। विद्या बालन को \"द डर्टी पिक्चर\" में सिल्क/रेशमा की भूमिका के लिए अपना पांचवा फ़िल्मफ़ेयर व दूसरा सर्वश्रेष्ठ अभिनेत्री का पुरस्कार प्राप्त हुआ।\n", "id": "473681", "title": "57वे फ़िल्मफ़ेयर पुरस्कार"}
{"url": "https://hi.wikipedia.org/wiki?curid=473699", "text": "देली बेली\n\nदेली बेली () २०११ में बनी भारतीय फ़िल्म है जिसे अंग्रेज़ी व हिन्दी दोनों में चित्रित किया गया है।\n\n\n", "id": "473699", "title": "देली बेली"}
{"url": "https://hi.wikipedia.org/wiki?curid=473706", "text": "तंत्रिका विज्ञान\n\nतंत्रिका विज्ञान (Neuroscience) तन्त्रिका तन्त्र के वैज्ञानिक अध्ययन को कहते हैं। पारम्परिक रूप से यह जीवविज्ञान की शाखा माना जाता था लेकिन अब रसायन शास्त्र, संज्ञान शास्त्र, कम्प्यूटर विज्ञान, अभियान्त्रिकी, भाषाविज्ञान, गणित, आयुर्विज्ञान, आनुवंशिकी और अन्य सम्बन्धित विषयों (जैसे कि दर्शनशास्त्र, भौतिकी और मनोविज्ञान) के अंतर्विषयक सहयोग द्वारा परिभाषित है। तंत्रिका जीवविज्ञान (neurobiology) और तंत्रिका विज्ञान (neuroscience) को अक्सर एक ही अर्थ वाला माना जाता है हालाँकि यह सम्भव है कि भविष्य में जीवों से बाहर भी तंत्रिका व्यवस्था बनाई जा सके और उस सन्दर्भ में इन दोनों नामों में अंतर होगा।\n\n", "id": "473706", "title": "तंत्रिका विज्ञान"}
{"url": "https://hi.wikipedia.org/wiki?curid=473713", "text": "तंत्रिकार्ति\n\nतंत्रिकार्ति या तंत्रिकाशूल या स्नायुशूल (Neuralgia) का अर्थ है किसी संवेदी तंत्रिका के विभाग में वेदना (दर्द) होना। इससे तंत्रिकामूल या तंत्रिकाप्रकांड में क्षति, प्रदाह या क्षोभ होना लक्षित होता है। वेदना जलन, भोंकने, काटने, फटने तथा उत्स्फोटक जैसी हो सती है, या झुलझुली, जड़ता या मीठे दर्द का रूप भी ले सकती है। विशेष अंगों के तंत्रिकाशूल का रोगी कभी कभी अपंग भी हो जाता है।\n\nत्रिधारा तंत्रिकाशूल, या समूचे या आधे चेहरे, (मुख्यत: जबड़े और जीभ में) इस प्रकार का दर्द प्राय: हुआ करता है। इसमें रोगी को असह्य यातना हाती है और दिन में कई बार बहुत ही वेदना के दौरे हुआ करते हैं। इस पीड़ा का आरंभ ठंढे पानी से मुँह धोने पर, या खाना चबाते समय मुँह के किसी विशेष बिंदु (trigger point) के स्पर्श से, बात करने से या बिना किसी प्रत्यक्ष कारण के ही, हो जाता है। यह पीड़ा जलन या भोंकने जैसी होती है।\n\nगृध्रसी में कमर के पीछे से लेकर नितंब के पृष्ठ भाग और जांघ से लेकर पैर की एड़ी तक दर्द होता है। यह दर्द इतना तीब्र हो सकता है कि रोगी खड़ा न हो सके और चल फिर न से। ऐसी अवस्था में पैरों के नीचे तकिया लगाकर लेटे रहना पड़ता है। जब ऐसा ही दर्द हाथ की उँगलियों, हथेली या बाँह में होता है तब उसे 'बाहुक तंत्रिकाशूल' कहते हैं।\n\nकुछ वर्ष पुराने मधुमेह (diabetes mellitus) में बहुधा शरीर के सभी अंगों में, विशेषकर टाँगों और पैरों में, झुनझुनी के साथ तीब्र जलनवाला दर्द होता है। यह दर्द इतना तीव्र होता है कि रोगी ठीक से सो या चल फिर नहीं सकता। बहुधा इसका उपचार भी अति कठिन होता है।\n\n\n", "id": "473713", "title": "तंत्रिकार्ति"}
{"url": "https://hi.wikipedia.org/wiki?curid=473714", "text": "तंत्रिकाशोथ\n\nकिसी तंत्रिका के प्रदाह या विघटन को तंत्रिकाशोथ (Neuritis) कहते हैं।\n\nतंत्रिकाशोथ एक तंत्रिका की अथवा अनेक तंत्रिकाओं की हा सकती है। एक तंत्रिका को अर्ति के कारणों में (1) चोट, (2) अर्बुद या सूजी हुई गिल्टी का दबाब, (3) सूत्रिकार्ति, जिसमें तंत्रिका आवरण भी शामल होता है, (4) जीवाणुविष, तथा (5) कट जाने पर विघटन इत्यादि होते हैं। ठंढ लगना (बेल्स पाल्सी Bells palse), जिसमें आधे चेहरे को लकवा मार जाता है) प्रवर्तक कारण है। कौन सी तंत्रिका में आर्ति है, इसके आधार पर लक्षण प्रकट होते हैं। इस व्याधि में तंत्रिकापथ पर जलन और छेदन की पीड़ा, दबाने से बढ़नेवाला दर्द आदि होते हैं।\n\nबहुतंत्रिकाशोथ - इसके कारण हैं: (1) रासायनिक पदार्थ - शराब, संखिया, सीस, पारा, ईथर, बार्बिटोन आदि, (2) जीवाणु विष- डिपथीरिया, मोतीझरा, फ्लू, सुजाक, उपदंश, मलेरिया, कुष्ट, क्षय। आदि, (3) विटामिनहीनता- बेरी बेरी, (4) रोग- मधुमेह, गठिया, रक्ताल्पता, कैंसर तथा (5) तीव्रतंत्रिकाशोथ - अज्ञात विष या जीवाणु जन्य। यह रोग विशेषकर युवावस्था में होता है और ठंढ लगने से उभरता है।\n\nरोग का आरंभ धीरे धीरे होता है। थकावट और पैरों में कमजोरी, चलने में लड़खड़ाहट, पैरों में दर्द, शून्यता, चुनचुननाहट, पोषणहीनता के चिह्न, पेशियों का संकुचन, पैर या कलाई का लकवा तथा मानसिक लक्षण प्रकट हो सकते हैं। रोगी अपाहिज हो जाता है। भिन्न कारणों से उत्पन्न तंत्रिकाशोथ के लक्षण भी भिन्न होते हैं। उदाहरण के लिये संखिया के विष के प्रभाव से पैरों की कमजोरी, सीस के विष के प्रभाव से अंगुलियों और कलाइयां का लकवा, मधुमेह में पैरों में दुर्बलता तथा पोषण व्रण, डिपथीरिया में कोमल तालु का लकवा, शराब के विषैले प्रभाव से पैरों का सुन्न होना, हाथ पैर की ऐंठन, हिलने डुलने में दर्द, स्पर्शवेदना आदि लक्षण होते हैं।\n\nयह कठिन रोग है। कारण ज्ञात होने पर उसकी तदनुसार चिकित्सा की जाती है। कष्टदायक लक्षणों की शांति का उपाय किया जाता है, यथा सेंक, हल्की मालिश, विद्युत्तेजन, पीड़ानाशक औषधि आदि। विटामिन बी 1 का उपयाग लाभदायक हो सकता है। पेशियों का संकुचन रोकना चाहिए।\n\n\n", "id": "473714", "title": "तंत्रिकाशोथ"}
{"url": "https://hi.wikipedia.org/wiki?curid=473719", "text": "हिन्द-आर्य भाषाओं में श्वा विलोपन\n\nश्वा विलोपन वह प्रतिक्रिया है जिसमें हिन्दी, कश्मीरी, पंजाबी, गुजराती, मराठी, बंगाली, मैथिली और बहुत-सी अन्य आधुनिक हिन्द-आर्य भाषाओँ में सही उच्चारण के लिए उनकी लिपियों के व्यंजनों में निहित श्वा की ध्वनि (जो कि हिन्दी में 'अ' है) को त्यागना अनिवार्य है। यह विलोपन करना उन भाषाओँ के मातृभाषियों के द्वारा समझे जाने के लिए और बोलने वाले का लहजा सही प्रतीत होने के लिए बहुत ज़रूरी है। इस श्वा विलोपन के बिना वाचक या तो स्पष्ट ग़ैर-मातृभाषी लगता है या फिर उसे समझने में ही कठिनाई हो सकती है। श्वा विलोपन कम्पयूटर द्वारा लिखित सामाग्री को पढ़ने में (मसलन नेत्रहीन लोगों की सुविधा के लिए) और भाषाओँ को सीखने वालों के लिए चुनौती होती है क्योंकि इन भाषाओँ की लिपियाँ अक्सर यह स्पष्ट नहीं करती कि श्वा कहाँ रखना चाहिए और कहाँ त्यागना चाहिए।\n\nआधुनिक हिन्दी को लिखने के लिए देवनागरी लिपि का प्रयोग किया जाता है, जिसमें औपचारिक रूप से हर व्यंजन के अंत में अगर हलंत न लगा हो तो 'अ' कि ध्वनि जोड़ी जाती है। लेकिन हिन्दी के सही उच्चारण के लिए हिन्दी का 'श्वा विलोपन नियम' कहता है कि शब्दों के अंत में और कुछ और परिस्थितियों में अक्सर यह श्वा हटा दिया जाता है। इसे कभी-कभी इस प्रकार से लिखा जाता है: 'अ -> ø | स्वर व्यंजन _व्यंजन स्वर'। इसका अर्थ है कि अगर लिपि के अनुसार किसी स्वर के उपरान्त आने वाले व्यंजन के बाद श्वा ('अ' ध्वनि) आता है और उसके बाद एक व्यंजन आता है जिसके पीछे भी एक स्वर लगा हो, तो उस बीच के श्वा को त्याग दिया जाता है। मसलन 'अजगर' शब्द को देखा जाए तो यह 'अ+ज्+अ+ग्+अ+र्+अ' है लेकिन शब्द के अंत वाला 'अ' और 'अ+ज्' और 'ग्+अ' के बीच का 'अ' दोनों हटा दिए जाते हैं, जिस से 'अजगर' शब्द का साधारण बोलचाल में सही हिन्दी उच्चारण 'अज्गर्' है। अक्सर यह बात अंग्रेजी में लिप्यान्तरण करने में स्पष्ट हो जाती है। 'पटना' शहर को देखा जाए तो लिपि के अनुसार यह 'प्+अ+ट्+अ+न्+आ' है, जो अंग्रेजी में 'patanā' लिखा जाएगा ('ā' दीर्घ 'आ' की ध्वनि है)। लेकिन श्वा विलोपन नियम बीच का श्वा हटा देता है, इसलिए वास्तव में सही उच्चारण 'प्+अ+ट्+न्+आ' है, यानी 'pat.nā'। उसी तरह 'उत्तर प्रदेश' को अगर औपचारिक लिपि के अनुसार देखा जाए तो यह 'uttara pradesha' होना चाहिए, लेकिन श्वा विलोपन की वजह से यह 'uttar pradesh' बन जाता है।\n\nध्यान दीजिये कि श्वा विलोपन के कारण कुछ अक्षरों के गुटों का उच्चारण उनकी शब्द में परीस्थिती के अनुसार बदल जाता है। 'सरल' का उच्चारण 'स्+अ+र्+अ+ल्' (सरल् 'saral') है जिसमें अंत का श्वा विलोपित है। लेकिन 'सरला' में नियमानुसार बीच के 'र' का 'अ' हटा दिया जाता है, यानी 'स्+अ+र्+ल्' (सर्ला 'sar.lā')। उसी तरह 'पालक' (पालक् pālak) और 'पालकी' (पाल्की 'pāl.ki') में बीच के 'ल' का श्वा पहले तो रखा जाता है लेकिन दुसरे शब्द से हटा दिया जाता है। उसी तरह 'दिल की धड़कने' में 'धड़कने' का सही उच्चारण 'धड़्कने' (dhad.kane) है, यानि 'ड़' का श्वा हटाया गया। लेकिन 'दिल धड़कने लगा' में 'धड़कने' का सही उच्चारण 'धड़क्ने' (dhadak.ne) है, यानि इस दफ़ा 'ड़' का श्वा रखा गया लेकिन 'क' का श्वा हटाया गया। हिन्दी के मातृभाषी इन शब्दों को बिना सोचे आराम से सही उच्चारित करते हैं, लेकिन ग़ैर-मातिभाषियों और कम्पयूटरों के लिए यह कठिनाई पैदा करते हैं। अक्सर उनके ग़लत उच्चारण से उनकी बोली 'अजीब' और 'सुनने वाले के लिए समझनें में कठिन' लगती है।\n\n", "id": "473719", "title": "हिन्द-आर्य भाषाओं में श्वा विलोपन"}
{"url": "https://hi.wikipedia.org/wiki?curid=473725", "text": "लक्ष्मणगढ़\n\nसीकर के राव राजा लक्ष्मण सिंह ने 1805 ई. में लक्ष्मणगढ़ किले का निर्माण करवाया था और उसने 1864 ई. में इसके चारों ओर वर्तमान लक्ष्मणगढ़ शहर की स्थापना की थी।\n\nवर्तमान में यहाँ लोकसभा सदस्य भारतीय जनता पार्टी से स्वामी सुमेधानंद जी, विधानसभा सदस्य कांग्रेस से गोविन्द सिंह डोटासरा एवं नगरपालिका अध्यक्ष चांदनी शर्मा हैं\n\nक़स्बानुमा लक्ष्मणगढ़ शहर सीकर ज़िला मुख्यालय से लगभग 24 किमी दूरी पर स्थित है। जयपुर, दिल्ली, अजमेर, कोटा और बीकानेर से यह सड़क मार्ग से सीधे जुड़ा हुआ है। जयपुर यहां से क़रीब 160 किलोमीटर है, जबकि राजधानी दिल्ली क़रीब 235 किलोमीटर की दूरी पर स्थित है। राष्ट्रीय राजमार्ग 11 मार्ग पर स्थित लक्ष्मणगढ़ मीटर गेज रेल लाइन से जुड़ा हुआ थ लेकिन वर्तमान में ब्रोडगज का कार्य चालु है।\n\nलक्ष्मणगढ़ का किला, चार चौक हवेली, राधिका मुरली मनोहर मंदिर, चेतराम संगनीरिया हवेली, राठी परिवार हवेली, श्योनारायण कयल हवेली और डाकनियों का मंदिर श्रद्वानाथ जी का आश्रम दर्शनीय आकर्षण हैं।\n\nशेखावाटी के राजपूत किलों एवं हवेलियों में बनी सुंदर फ्रेस्को पेंटिंग्स दुनिया भर में प्रसिद्ध हैं। इसी के चलते शेखावाटी अंचल को राजस्थान के ओपन आर्ट गैलरी की संज्ञा दी जाती है। 1830 से 1930 के दौरान व्यापारियों ने अपनी सफलता और समृद्धि को प्रमाणित करने के उद्देश्य से सुंदर एवं आकर्षक चित्रों से युक्त हवेलियों का निर्माण कराया। इनमें चार चौक हवेली, चेतराम संगनीरिया हवेली, राठी परिवार हवेली, श्योनारायण कयल हवेली, श्रद्धा नाथ जी का आश्रम आदि प्रमुख हैं। हवेलियों के रंग शानों-शौकत के प्रतीक बने। समय गुजरा तो परंपरा बन गए और अब तो विरासत का रूप धारण कर चुके हैं। कलाकारों की कल्पना जितना उड़ान भर सकती थी, वह सब इन हवेलियों की दीवारों पर आज देखने को मिलता है\n\nचांदनी होटल\n\nसभी प्रमुख हिंदू और मुस्लिम त्योहारों को मनाते हैं। प्रमुख हिंदू त्यौहारों में से कुछ हैं : होली, दीपावली, मकर संक्रांति, रक्षाबंधन, सावन, तीज और गौगा, सहकर्मी, गणगौर आदि।\n\n जीणमाता \n दानवदलन वीर हनुमान मंदिर\n", "id": "473725", "title": "लक्ष्मणगढ़"}
{"url": "https://hi.wikipedia.org/wiki?curid=473739", "text": "इण्टरनैश्नल कन्वेंशन सॅण्टर (यरूशलम)\n\nअंतर्राष्ट्रीय सम्मेलन केंद्र (हिब्रू מרכז הקונגרסים הבינלאומי, Merkaz HaKongresim HaBeinLeumi) के, आमतौर पर Binyenei HaUma (हिब्रू: בנייני האומה राष्ट्र की, रोशनी भवन) के रूप में जाना जाता है, एक कॉन्सर्ट हॉल और Giv'at राम में पारंपरिक केंद्र यरूशलेम, इसराइल. यह मध्य पूर्व में सबसे बड़ा सम्मेलन केंद्र है\n", "id": "473739", "title": "इण्टरनैश्नल कन्वेंशन सॅण्टर (यरूशलम)"}
{"url": "https://hi.wikipedia.org/wiki?curid=473740", "text": "इसराइल व्यापार मेलों और कन्वेंशन सेंटर\n\nइसराइल व्यापार मेलों और कन्वेंशन सेंटर (Israel Trade Fairs & Convention Center) Rokach बोलवर्ड में उत्तरी तेल अवीव, इसराइल, तेल अवीव विश्वविद्यालय के रेलवे स्टेशन के निकट में स्थित है। 1932 में स्थापित, 2 मिलियन आगंतुकों और के बीच में 45 से 60 प्रमुख घटनाओं सालाना मेजबान. यह 10 विभिन्न हॉल और शोरूम और एक बड़े आउटडोर जगह है।\n\n", "id": "473740", "title": "इसराइल व्यापार मेलों और कन्वेंशन सेंटर"}
{"url": "https://hi.wikipedia.org/wiki?curid=473748", "text": "गरम मसाला\n\nभारत में मसालों का ज़ायका क्षेत्र के अनुसार बदलता रहता है इसीलिए पंजाबी गरम मसाले, कश्मीरी गरम मसाले, केरलाई गरम मसाले आदि नामों से मसाले बनते हैं। इनमें क्षेत्र को निवासियों के स्वाद व पसंद के अनुसार घटकों में परिवर्तन होता रहता है। इलायची, काली मिर्च, जीरा, दालचीनी व लवंग सभी मसालों में शामिल होतो हैं। बाकी घटक क्षेत्रवार या पसंद के अनुसार मिलाए जाते हैं, जैसे, पंजाबी गरम मसाले में धनिया, तेजपत्ता, सोंठ भी मिलाए जाते हैं। इसी प्रकार कश्मीरी गरम मसाले में घटकों की संख्या अधिक होती है जिससे व्यंजन में खुशबू आती है और ज़ायके में अंतर होता है। यहाँ चारों किस्म के मसालों का तुलनात्मक चार्ट दिया जा रहा है -\nघटकों की मात्राएँ इस बात पर निर्भर करेंगी कि हमें कितनी मात्रा में मसाला चाहिए। आमतौर पर २०० या २५० ग्राम की कुल मात्र के आधार पर घटकों की मात्रा निर्धारित की जाती है।\n", "id": "473748", "title": "गरम मसाला"}
{"url": "https://hi.wikipedia.org/wiki?curid=473750", "text": "शकील बदायूँनी\n\nशकील बदायूँनी : (उर्दू: شکیل بدایونی) (जन्म : 03 अगस्त 1916 - निधन: 20 अप्रैल 1970) - शकील बदायूनी का जन्म स्थान उत्तर प्रदेश का शहर बदायूँ है। यह एक उर्दू के शायर और साहित्यकार थे। लैकिन इन्होंने बालीवुड में गीत रचनाकार के रूप में नाम कमाया।\n\nआपने 1955 में फिल्म \"रुख़साना\" के लिये गाने लिखे थे। \nविविध \n", "id": "473750", "title": "शकील बदायूँनी"}
{"url": "https://hi.wikipedia.org/wiki?curid=473754", "text": "चयापचय के रोग\n\nचयापचयन या उपापचयन (metabolism) जीवन का प्रधान लक्षण तथा क्रिया है। प्रत्येक जीवित पदार्थ में प्रत्येक क्षण उपापचयन घटना घटती रहती है। 'चय' का अर्थ है एकत्र करना और 'अपचय' का अर्थ व्यय करना, बाँटना या बिखेरना है। चय क्रिया से ऊर्जा की उत्पत्ति और संग्रह होता है। इस ऊर्जा का पेशियों की क्रिया के, अथवा शारीरिक ताप के, रूप में व्यय होना अपचय है।\n\nजो कुछ आहार हम करते हैं - प्रोटीन, कारबोहाइड्रेट, वसा- उस सबका अत्यंत सूक्ष्म रूप में पाचन होकर शरीर की वस्तु को, जिसमें ऊर्जा एकत्र रहती है, फिर से बनाना चय है। ये परिवर्तन अनेक गूढ़ रासायनिक क्रियाओं के फल होते हैं, जिनके लिये ऑक्सीजन आवश्यक होता है। रक्त फुफ्फुसों में वायु से ऑक्सीजन लेकर प्रत्येक ऊतक तथा शरीर की कोशिका को पहुँचाता है। इन्हीं क्रियाओं से जहाँ एक ओर एक वस्तु बनती है वहाँ दूसरी ओर दूसरी वस्तु का भंजन होकर ऐसे अंतिम पदार्थ बन जाते हैं जिनका शरीर से फुफ्फुस, वृक्क, आंत्र तथा चर्म द्वारा त्याग होता है। प्रोटीन के पाचन से अंतिम पदार्थ ऐमिनो अम्ल बनते हैं, जिनके पुनर्विन्यास से शरीर में उपस्थित प्रोटीन बनता है। कुछ ऐमिनो अम्लां का भंजन भी होता है, जिससे यूरिया और यूरिक अम्ल बनकर मूत्र द्वारा शरीर से निकल जाते हैं। कार्बोहाइड्रेट के पाचन से ग्लूकोज़ बनकर पेशियों में काम आता है और अंत को जल और कार्बन डाइआक्साइड के रूप में मूत्र, स्वेद तथा श्वास द्वारा बाहर निकल जाता है। ग्लूकोज़ ग्लाइकोजन के रूप में यकृत में एकत्र भी हो जाता है। ग्लूकोज़ ग्लाइकोजन के रूप में यकृत में एकत्र भी हो जाता है। वसा के कण शरीर में विस्तृत जालक-अंत: कला-तंत्र (Reticulo endothelial system) में एकत्र रहते हैं तथा विभाजित होकर जल और कार्बन डाइआक्सइड के रूप में शरीर से पृथक्‌ होते हैं। जल, खनिज लवण, एंजाइम (enzyme) तथा हारमोन उन सब गूढ़ रासयनिक प्रक्रियाओं के ठीक ठीक संचालन में विशेष सहायक होते हैं जिनके ये परिवर्तन परिणाम हैं।\n\nप्राय: प्रत्येक रोग का चयापचयन से संबंध है। रुग्ण अवस्था में चयापचय में परिवर्तन हो जाता है तथा इस परिवर्तन का परिणाम रोग होता है, किंतु कुछ रोग विशेषकर चयापचय की किसी रासायनिक क्रिया के विकृत हो जाने से उत्पन्न होते हैं। ये तीन प्रकार से होते हैं : \n\n(1) यकृत, प्लीहा, अस्थिमज्जा, लसीका ग्रंथियों आदि की रक्तवाहिकाओं की अंत: कला में वसा के समान वस्तुओं से लेसिथिन, किरेटिन और कोलेस्टरोल का एकत्र हो जाना, (2) यकृत में ग्लाइकोजन का अतिमात्रा में संग्रह हो जाना, जिससे यकृत का आकार बढ़ जाता है तथा (3) वे रोग जो प्रोटीन के चयापचय के किसी जन्मजात विकार से उत्पन्न होते हैं, जैसे गठिया। इस रोग में प्रोटीन के अपचय से उत्पन्न हुए यूरिक अम्ल के कण संधियों में एकत्र हो जाते हैं। सिस्टिनमेह (Cystinuria), पोरफाइरिनमेह (Porphyrinuria) तथा ऐल्केप्टोनमेह (Alkaptonuria) नामक असाधारण राग भी इसी कारण उत्पन्न होते हैं।\n\nअधिकता से स्थूलता उत्पन्न होती है। वसा की अधिक मात्रा शरीर में एकत्र होने से अनेक रोग हो सकते हैं। आहार की न्यूनता अथवा अनुपयुक्तता (प्रोटीन, विटामिन या खनिज लवणों की कमी) से दुर्बलता होती है। खनिज लवणों या विटामिनों की कमी से शरीर को बहुत क्षति पहुँच सकती है।\n\nप्रत्येक के स्त्राव में अधिकता या कमी हो जाने पर शारीरिक प्रक्रियाओं के विकृत हो जाने के कारण रोग उत्पन्न होते हैं। अवटुका ग्रंथि से नेत्रोंत्संधी गलगंड, मिक्सोडीमा या वामनता उत्पन्न होती है। अग्न्याशय की लेंगरहेंस द्वीपिका के स्त्राव, इंसुलिन, की कमी से मधुमेह या डायाबीटीज़ (Diabetes) और अधिकता से शरीर में शर्कर्ह्राास उत्पन्न होता है। अधिवृक्क ग्रंथि (Suprarenal gland) के स्त्राव की अधिकता से वह दशा उत्पन्न होती है जो कशिंग का लक्षणपुंज (Cushing syndrome) कही जाती है और कमी से ऐडिसन का रोग हो जाता है। अधिवृक्क का अंतस्थ भाग ऐड्रिनेलिन उत्पन्न करता है, जिसकी न्यूनाधिकता से भयंकर परिणाम हो सकते हैं। पीयूषिका ग्रंथि अपने 17 या 18 स्त्रावों द्वारा शरीर की अधिशोषक है। उसका मृत्यु और जीवन से संबंध है। प्रजनन ग्रंथियां पुरुष में अंड और स्त्री में डिंब हारमोन बनाती हैं। पुरुष में पुरुषत्व के लक्षण और स्त्री में स्त्रीत्व उत्पन्न करनेवाले ये ही स्त्राव हैं। डिंब ग्रंथि के एक स्त्राव से गर्भ की वृद्धि होती है। इन स्रावों के घट बढ़ जाने से विपरीत परिणाम होते हैं।\n\n", "id": "473754", "title": "चयापचय के रोग"}
{"url": "https://hi.wikipedia.org/wiki?curid=473758", "text": "ड्रैकन्कुलस रुगणता\n\nड्रैकन्कुलस रुगणता (Dracunculiasis या /drəˌkʌŋkjəˈlaɪ.əsɪs/), को 'गिनिया कृमि रोग' भी कहते हैं। \n\n", "id": "473758", "title": "ड्रैकन्कुलस रुगणता"}
{"url": "https://hi.wikipedia.org/wiki?curid=473759", "text": "लियाओ राजवंश\n\nलियाओ राजवंश () जिसे ख़ितानी साम्राज्य () भी कहा जाता है पूर्वी एशिया का एक साम्राज्य था जो मंगोलिया, कज़ाख़स्तान के कुछ भागों, रूस के सुदूर पूर्वी भागों और उत्तरी चीन पर विस्तृत था। इसकी स्थापना चीन में तंग राजवंश के पतन के दौरान ख़ितानी लोगों के महान ख़ान अबाओजी ने की थी। यह साम्राज्य ९०७ ईसवी से ११२५ ईसवी तक चला।\n\nसन् ११२५ ई में जुरचेन लोगों के जिन राजवंश (१११५–१२३४) ने लियाओ राजवंश का नाश कर दिया। फिर भी इसके कुछ लोग बचकर निकल गए और येलु दाशी नामक नेता के नेतृत्व में उन्होंने कारा-ख़ितान ख़ानत की नीव रखी। यह ख़ानत ११२५ ईसवी से १२२० ईसवी तक चली और इसका प्रभाव मध्य एशिया से ईरान तक फैला हुआ था। १२२० ईसवी में चंगेज़ ख़ान की मंगोल फ़ौज ने इसे ध्वस्त कर दिया।\n\n", "id": "473759", "title": "लियाओ राजवंश"}
{"url": "https://hi.wikipedia.org/wiki?curid=473763", "text": "जिन राजवंश (१११५–१२३४)\n\nजिन राजवंश (), जिसे जुरचेन राजवंश भी कहा जाता है, जुरचेन लोगों के वानयान () परिवार द्वारा स्थापित एक राजवंश था जिसने उत्तरी चीन और उसके कुछ पड़ोसी इलाक़ों पर सन् १११५ ईसवी से १२३४ ईसवी तक शासन किया। यह जुरचेन लोग उन्ही मान्छु लोगों के पूर्वज थे जिन्होनें ५०० वर्षों बाद चीन पर चिंग राजवंश के रूप में राज किया। ध्यान दीजिये की इस जिन राजवंश से पहले एक और जिन राजवंश आया था जिनका इस वंश से कोई सम्बन्ध नहीं है।\n\nजिन राजवंश की स्थापना उत्तरी मंचूरिया में बसने वाले जुरचेन लोगों के एक क़बीले के वानयान अगुदा () नामक मुखिया ने की थी। उनका पहला मुक़ाबले उत्तरी चीन पर राज कर रहे ख़ितानी लोगों के लियाओ राजवंश से हुआ। लियाओ वंश का मंचूरिया और मंगोलिया के कुछ भाग पर सदियों से क़ब्ज़ा था। सन् ११२१ में जुरचेनों ने लियाओ के दक्षिण में स्थित सोंग राजवंश से संधि करके इकठ्ठे लियाओ पर हमला करने का फ़ैसला किया। सोंग फ़ौजें तो असफल रहीं लेकिन जुरचेन लियाओ को मध्य एशिया की तरफ़ खदेड़ने में कामयाब रहे। ११२५ में अगुदा का देहांत होने पर जुरचेनों ने सोंग के साथ संधि तोड़कर उनके इलाक़ों पर भी हमला कर दिया। ९ जनवरी ११२७ में उन्होंने काईफ़ेंग शहर (जो उत्तरी सोंग राजवंश की राजधानी थी) पर क़ब्ज़ा कर के उसे जला डाला। सोंग परिवार भागकर यान्गत्से नदी के पार जाकर टिक गया और वहां उन्होंने एक नए दक्षिणी सोंग राजवंश के नाम से अपना शासन जारी रखा। समय के साथ जुरचेन लोग चीनी संस्कृति में ढलते गए और लगभग ३० लाख जुरचेन उत्तरी चीन में आ बसे। इनके अधीन ३ करोड़ चीनी नागरिक थे। ११९१ तक इन्होने अपनी नसल शुद्ध रखने के लिए जुरचेनों और हान चीनी लोगों के बीच शादियाँ वर्जित रखी। उसके बाद दोनों गुटों में शादियाँ होने लगी और जुरचेन धीरे-धीरे चीनी सभ्यता का हिस्सा बनने लगे।\n\n१३वीं सदी के शुरआत से ही उत्तर में स्थित मंगोल लोग जिन साम्राज्य को तंग करने लगे। १२११ में चंगेज़ ख़ान की मंगोल फ़ौज के ५०,००० घुड़सवारों ने जिन साम्राज्य पर हमला कर दिया और इस क्षेत्र के बाग़ी ख़ितानी लोगों और जुरचेनों को अपने साथ शामिल कर लिया। पहले तो उन्होंने जिन राज्य की पश्चिमी राजधानी दातोंग () जीती। १२१२ में उन्होंने जिन राज्य की पूर्वी राजधानी को लूटा और १२१३ में उनकी केन्द्रीय राजधानी झोंगदू (, आधुनिक बीजिंग शहर) को घेर लिया। जिन राजवंश जैसे-तैसे मंगोलों के साथ संधि कर के केन्द्रीय राजधानी पर तो बने रहे लेकिन कुछ ही महीनों में अपनी सरकार दक्षिणी राजधानी काईफ़ेंग शहर में ले गए। १२१६ में जिन साम्राज्य के कुछ सलाहकारों ने उन्हें दक्षिण में स्थित सोंग राजवंश पर हमला करने की ख़राब राय दी। युद्ध शुरू तो हुआ लेकिन १२१९ में उन्हें हार मिली। अब जिन राज्य उत्तर से मंगोलों और दक्षिण में सोंग के साथ दो-तरफ़ा लड़ाई में फँस गया। १२३२ में मंगोल सम्राट चंगेज़ ख़ान के पुत्र ओगताई ख़ान ने सोंग वंश की मदद के साथ जिन साम्राज्य पर हमला किया। १२३३ में उनकी फ़ौजें जिन राजधानी में घुस गई। १२३४ में जिन राजवंश के सम्राट आईज़ोंग ने आत्महत्या कर ली और जिन साम्राज्य का अंत हो गया। जिन राज्य का मंगोलों और सोंग में बटवारा होना था लेकिन वे समझौता न कर सके और उनमें आगे इसपर आपसी युद्ध हो गया।\n\n", "id": "473763", "title": "जिन राजवंश (१११५–१२३४)"}
{"url": "https://hi.wikipedia.org/wiki?curid=473766", "text": "हो॰ वे॰ शेषाद्री\n\nहोन्गासान्द्रा वेण्कटरमइया शेषाद्री (अंग्रेजी: Hongasandra Venkataramaiah Sheshadri, कन्नड: ಹ. ವ. ಸೇಶದ್ರಿ, जन्म: 1926 - मृत्यु: 2005) एक भारतीय लेखक व समाजसेवी थे। उनका जन्म बंगलौर में हुआ था। बंगलौर विश्वविद्यालय से रसायन शास्त्र में स्नातकोत्तर उपाधि लेने के बाद वे राष्ट्रीय स्वयंसेवक संघ के सिद्धान्तों से प्रभावित हुए और अपना पूरा जीवन संघ की विचारधारा के संवर्धन हेतु समर्पित कर दिया।\n\nशेषाद्री जी ने सन् 1946 में वतौर एक प्रचारक के संघ का कार्य कर्नाटक से प्रारम्भ किया। संघ कार्य विस्तार में महत्वपूर्ण भूमिका निभाते हुए वे सन् 1987 में इसके सरकार्यवाह बने। उन्हें उनकी कृति तोरबेरालू पर कर्नाटक राज्य साहित्य अकादमी से सन् 1982 में सम्मानित किया गया। उन्होंने 'विक्रम', 'उत्थान', 'आर्गनाइजर' व पाञ्चजन्य सरीखे पत्र-पत्रिकाओं में लेख भी लिखे। उन्होंने सीताराम गोयल व के॰आर॰ मलकानी जैसे दिग्गज लेखकों की आलोचना करके उन्हें 'आर्गनाइजर' सरीखे पत्रों से बाहर का रास्ता दिखा दिया। सीताराम गोयल ने उनकी पुस्तक \"The Tragic Story of Partition\" की सराहना की। बाद में पूर्व प्रधानमन्त्री श्री अटल बिहारी वाजपेयी ने भी उनके इस कार्य की प्रशंसा की। शेषाद्री जी संघ के वरिष्ठतम और अत्यधिक सम्मानित नेताओं में थे जिन्होंने हजारों स्वयंसेवकों को प्रेरित किया। देश और देशवासियों की सेवा करते हुए उन्होंने सन् 2005 में अन्तिम साँस ली। उनकी अन्त्येष्ठि में भारी संख्या में लोग सम्मिलित हुए।\n\n\n", "id": "473766", "title": "हो॰ वे॰ शेषाद्री"}
{"url": "https://hi.wikipedia.org/wiki?curid=473798", "text": "इप्सस का युद्ध\n\nइप्सस का युद्ध 'राजाओ का युद्ध' कहलाता है जो सिकंदर के मरने के बाद उसके उत्तराधिकारियों में 301 ई. पू. में हुआ था। सिकंदर के कोई संतान न थी इसलिए उसका विशाल साम्राज्य बाबुल में उसके मरते ही उसके सेनापतियों में बँट गया और उनमें जब तक बराबर युद्ध चलता रहा जब तक अंतिगोनस का नाश नहीं हो गया। इसी बीच सीरिया के सेल्यूकस ने भारत के चंद्रगुप्त से हारकर संधि में उससे अपने चार प्रांतों के बदले 500 हाथी पाए थे। उन्हीं हाथियों का इस युद्ध में उसने उपयोग किया। अंतिगोनस के बेटे देमेत्रियस ने जब थेसाली में कसांदर को जा घेरा तब कसांदर ने अपनी प्रतिभा का एक अद्भुत चमत्कार दिखाया। अपने पास बहुत थोड़ी संख्या में सेना रख उसने अपने मित्र राजा लेसीमाख़स को लघु एशिया पर हमला करने को भेजा और सेल्यूकस को बाबुल की ओर से अंतिगोनस पर पीछे से हमला करने के लिए संवाद भेजा। उसकी चाल चल गई। देमेत्रियस को ग्रीस छोड़ पिता की मदद को दौड़ना पड़ा और पिता पुत्र की सेनाएँ लेसीमीख़स और सेल्यूकस की सेनाओं से फ्रीगिया में इप्सस के मैदान में गुथ गईं। अंतिगोनस के पास 70 हजार पैदल, 10 हजार घुड़सवार और 75 हाथी थे। उधर सेल्यूकस के पास 64 हजार पैदल, 10 हजार 5 सौ घुड़सवार और 480 हाथी थे। इस युद्ध में हाथियों ने जीत का पासा पलट दिया वरना देमेत्रियस का हमला शत्रुओं की सँभाल का न था। पहली और आखिरी बार पश्चिमी एशिया की लड़ाई में हाथियों का इस्तेमाल इतना लाभकर सिद्ध हुआ। परिणाम यह हुआ कि साम्राज्य टुकड़ों में बँट गया और पूर्व का भाग सेल्यूकस के हाथ आया। ग्रीक साम्राज्य का केंद्रीकरण न हो सका। उस केंद्रीकरण का स्वप्न देखनेवाला अंतिगोनस इप्सस के युद्ध में ही मारा गया।\n\n", "id": "473798", "title": "इप्सस का युद्ध"}
{"url": "https://hi.wikipedia.org/wiki?curid=473804", "text": "रिलायंस इंटरटेनमेंट\n\nरिलायंस इंटरटेनमेंट (पहले रिलायंस बिग इंटरटेनमेंट के नाम से जाने जाती थी) रिलायंस अनिल धीरूभाई अंबानी समूह की सह कंपनी है जो उसके मिडिया और मनोरंजन व्यवसाय को संभालती है।\n\nइसका मुख्य व्यवसाय फ़िल्में, संगीत, खेल, वीडियो गेम, इन्टरनेट व मोबाइल प्रवेशद्वार और और नए उभरते डिजिटल प्लेटफोर्म वितरण को बढ़ावा देना है जिसमें डिजिटल सिनेमा, डीटीएच और मोबाइल टीवी शामिल है।\n\nरिलायंस इंटरटेनमेंट (पूर्व में रिलायंस बिग मनोरंजन के रूप में जाना जाता है) रिलायंस अनिल धीरूभाई अंबानी इसके मीडिया और मनोरंजन व्यवसाय, सामग्री और वितरण प्लेटफार्मों भर में हैंडलिंग समूह का एक प्रभाग है।\n\nसिनेमा, संगीत, स्पोर्ट्स, गेमिंग, इंटरनेट & मोबाइल वितरण में प्रत्यक्ष अवसर के लिए उभरते डिजिटल वितरण प्लेटफार्मों भर में अग्रणी पोर्टल, भर में मुख्य सामग्री की पहल कर रहे हैं: डिजिटल सिनेमा, IPTV, डीटीएच और मोबाइल टीवी।\n\nसामग्री [छुपाने के]\n1 सहायक\n1.1 वर्तमान\n1.2 पूर्व\n2 इतिहास\n3 संदर्भ\n4 बाहरी लिंक\nसहायक [संपादित करें]\nवर्तमान [संपादित करें]\nकथाकार होल्डिंग कं, LLC [1] (भागीदारों Amblin) (निवेशक, 20%)\nAmblin मनोरंजन - परिवार के अनुकूल लेबल\nDreamWorks चित्र - परिपक्व लेबल\nAmblin टीवी - टेलीविजन प्रभाग\nकथाकार वितरण कं., एलएलसी - कॉपीराइट धारक\nबड़ी एनिमेशन - (Airtight जानकारी मीडिया)\nबड़ा घर मनोरंजन - होम वीडियो प्रभाग\nबड़े संगीत - रिकॉर्ड लेबल प्रभाग\nबिग स्टार मनोरंजन पुरस्कार\nCodemasters (60.41 के स्वामित्व वाले %)\nकूद खेलों (विरोधाभास स्टूडियो)\nIM वैश्विक\nलावा भालू फिल्मों\nRiverstone चित्र\nरिलायंस बिग तस्वीरें - फिल्म उत्पादन & वितरण प्रभाग\nरिलायंस प्रसारण नेटवर्क लिमिटेड\nबड़े प्रसारण - प्रभाग प्रसारण टी वी\nबिग सीबीएस - सामान्य मनोरंजन चैनल प्रभाग\nबड़ा डिजिटल - डिजिटल सामग्री विकास, इंटरनेट रेडियो और नई मीडिया प्रभाग\nबिग 92.7 एफएम - रेडियो प्रभाग\nजीना बड़ा है-घटनाओं और BTL Activations प्रभाग\nबड़े निर्माण - टी वी उत्पादन विभाग\nबड़ी सड़क - घर विज्ञापन श्रेणी से बाहर\nबिग टीवी - घर उपग्रह टीवी प्रभाग प्रत्यक्ष\nरिलायंस खेल - मोबाइल गेम डेवलपमेंट Studio\nरिलायंस मीडिया वर्क्स लिमिटेड\nबड़ा एन डी स्टूडियो\nबिग सिनर्जी - गैर कल्पना टीवी उत्पादन विभाग\nरिलायंस MediaWorks (पूर्व Lowry डिजिटल)\nरिलायंस मीडिया स्टूडियो - Filmcity मुंबई काम करता है\nTalenthouse\nपूर्व [संपादित करें]\nIM वैश्विक - 2016 [2] में भागीदार तांग मीडिया के लिए बेच दिया\nइतिहास [संपादित करें]\n\nयह आलेख बेहतर गद्य का उपयोग कर प्रस्तुत किया जा सकता है एक सूची प्रारूप में है। आप इस आलेख में कनवर्ट करके गद्य के लिए, यदि उपयुक्त मदद कर सकते हैं। मदद संपादन उपलब्ध है। (जनवरी 2016)\nरिलायंस भारत में काफी हद तक अप्रयुक्त वीडियो किराये बाजार में BIGFlix शुरू करने से forayed. [3]\nकंपनी टीवी चैनल लॉन्च करने की योजना है। [4]\n15 जुलाई, 2009 पर, रिलायंस और स्टीवन स्पीलबर्ग 825 करोड़ डॉलर के धन के साथ एक संयुक्त उद्यम की घोषणा की। [5]\nबिग 92.7 एफएम पर विचार वहाँ रहने वाले जनसंख्या के 8% भारतीय है सिंगापुर में एक रेडियो स्टेशन शुरू किया। [6]\nअप्रैल 5, 2010 पर, रिलायंस Codemasters में एक 50% हिस्सेदारी हासिल कर ली। [7]\nमई 28, 2010 पर, कंपनी बॉलीवुड पार से अधिक रिलीज पतंग के साथ हॉलीवुड बॉक्स ऑफिस बाजार में पहले कभी भी प्राप्त किया है।\nरिलायंस निर्देशक स्टीवन स्पीलबर्ग की फिल्म युद्ध घोड़ा है, जो दुनिया भर में क्रिसमस दिवस पर 2011 में रिलीज़ किया गया था सह उत्पादन। कई अन्य परियोजनाओं के निदेशक से भी कंपनी के एक निर्माता के रूप में है। [8]\nजनवरी 2012 में यह घोषणा की गई थी कि रिलायंस ड्रीमवर्क्स सिनेमा 11 ऑस्कर नामांकन हुई हैं। [9]\nनवंबर 2014 में, कंपनी जल्दी 2015 में DreamWorks स्टूडियो की उत्तरी अमेरिकी और यूरोपीय मोबाइल खेल स्टूडियो की अधिग्रहण प्रक्रिया शुरू करने के लिए योजनाओं की घोषणा की", "id": "473804", "title": "रिलायंस इंटरटेनमेंट"}
{"url": "https://hi.wikipedia.org/wiki?curid=473817", "text": "७ खून माफ़\n\n७ खून माफ़ (या \"सात खून माफ़\") २०११ में बनी हिन्दी फ़िल्म है जिसका निर्देशन विशाल भरद्वाज द्वारा किया गया है। फ़िल्म में प्रियंका चोपड़ा मुख्य भूमिका में है।\n\n\n", "id": "473817", "title": "७ खून माफ़"}
{"url": "https://hi.wikipedia.org/wiki?curid=473839", "text": "ध्रुवीय कक्षा\n\nएक ध्रुवीय कक्षा (polar orbit), वह कक्षा है जिसमें एक कृत्रिम उपग्रह किसी पिंड की प्रत्येक परिक्रमा पर एक पूरे चक्कर में उसके दोनों ध्रुवों के ऊपर या लगभग ऊपर से गुजरता है | इस कारण भूमध्यरेखा से इसका झुकाव ९० डिग्री (या इससे बहुत करीब) होता है | सामान्यतः यह पिंड पृथ्वी जैसा या संभवतः सूर्य के जैसा होता है | ध्रुवीय भू-समकालिक कक्षा (geosynchronous orbit) के विशेष मामले को छोड़कर, ध्रुवीय कक्षा में उपग्रह अपने प्रत्येक चक्कर में भूमध्यरेखा के ऊपर एक भिन्न देशांतर पर से गुजरता है | \n\nध्रुवीय कक्षाओं का उपयोग अक्सर पृथ्वी के मानचित्रण, पृथ्वी प्रेक्षण और टोही उपग्रहों के साथ ही साथ कुछ मौसम उपग्रहों के लिए भी लिए किया जाता है | इरिडियम उपग्रह समूह भी दूरसंचार सेवाएं उपलब्ध कराने के लिए एक ध्रुवीय कक्षा का उपयोग करता है | इस कक्षा के लिए नुकसान यह है कि पृथ्वी की सतह पर कोई एक स्थान ऐसा नहीं है जहां से इस ध्रुवीय कक्षा के उपग्रह से लगातार संपर्क किया जा सकता हो | \n\nनिकट-ध्रुवीय कक्षा उपग्रहों के लिए एक सूर्य-समकालिक कक्षा का चयन करना महज सामान्य बात है: जिसका अर्थ है कि एक के बाद एक कक्षीय गुजारें के दिन पर एक ही स्थानीय समय होता है | वायुमंडलीय तापमान के सुदूर संवेदन जैसे अनुप्रयोगों के लिए यह विशेष रूप से महत्वपूर्ण हो सकता है | परिक्रमा करते हुए उपग्रह द्वारा स्थानीय समय के साथ सामंजस्य आवश्यक है जिसमें समय के साथ परिवर्तन हो सकता है | किसी दिए गए गुजारें पर एक ही स्थानीय समय रखने के लिए, कक्षा के लिए यह वांछनीय है कि वह जितनी संभव हो छोटी से छोटी हो, कहने का तात्पर्य है जितनी संभव हो सके निम्न हो | हालांकि, कुछ सौ किलोमीटर की बहुत निम्न कक्षाओं में तेजी से वायुमंडल से अवरोध के कारण क्षय होगा | प्रयोग में लाइ जाने वाली सामान्य उंचाई लगभग १००० कि॰मी॰ है, यह लगभग १०० मिनटों की एक कक्षीय अवधि निर्मित करती है |सूर्य के तरफ की आधी कक्षा में तो केवल 50 मिनट लगते हैं, इस दौरान दिन के स्थानीय समय में बहुत भिन्नता नहीं होती है | \n\nजैसे जैसे पृथ्वी वर्ष के दौरान सूर्य के चारों ओर घूमती जाती है वैसे वैसे सूर्य-समकालिक कक्षा बनाए रखने के लिए, उपग्रह की कक्षा को ठीक उसी समान दर पर अयन करना चाहिए | सीधे ध्रुवों के ऊपर से गुजरने वाले उपग्रहों के लिए, यह नहीं होगा | लेकिन पृथ्वी के भूमध्यरेखीय उभार के कारण, एक मामूली कोण पर झुकी कक्षा बलाघूर्ण के अधीन अयनांश का कारण बनती है, यह पता चला है कि ध्रुव से लगभग ८ डिग्री का एक कोण एक १०० मिनट की कक्षा में वांछित अयनांश निर्मित करता है |\n", "id": "473839", "title": "ध्रुवीय कक्षा"}
{"url": "https://hi.wikipedia.org/wiki?curid=473854", "text": "युआन राजवंश\n\nयुआन राजवंश () सन् १२७१ ईसवी से सन् १३६८ ईसवी तक चलने वाला एक राजवंश था जिसके साम्राज्य में आधुनिक चीन का लगभग पूरा हिस्सा, सारे मंगोलिया का भूक्षेत्र और कुछ आसपास के इलाक़े शामिल थे। इसकी स्थापना मंगोल नेता कुबलई ख़ान ने की थी, जो चंगेज़ ख़ान का पोता भी था। इस साम्राज्य को मंगोल साम्राज्य का एक विभाग और चीन का एक राजवंश दोनों समझा जाता है। युआन राजवंश के ज़माने में पूरा चीन पर एक विदेशी जाति ने लम्बे अरसे तक राज किया। चीनी इतिहास के नज़रिए से युआन राजवंश सोंग राजवंश के पतन के बाद और मिंग राजवंश के उभरने से पहले आया। चीन का सम्राट होने के साथ-साथ कुबलई ख़ान ने स्वयं को पूर्ण मंगोल साम्राज्य का ख़ागान (सबसे बड़ा ख़ान शासक) भी घोषित कर दिया था। ख़ागान होने से सारे अन्य मंगोल ख़ानतों, यानि कि चग़ताई ख़ानत, इलख़ानत और सुनहरा उर्दू, पर वह अपना अधिपत्य जतला रहा था, लेकिन उसे अपना सरताज केवल इलख़ानी साम्राज्य ने ही माना और वे भी वास्तव में स्वतन्त्र रूप से ही शासन करते रहे। बाद के युआन सम्राटों को तीनों ने अपना सम्राट क़बूल तो किया लेकिन अपने-अपने इलाक़ों पर वह बिना किसी हस्तक्षेप के अलग विकसित होते रहे।\n\n", "id": "473854", "title": "युआन राजवंश"}
{"url": "https://hi.wikipedia.org/wiki?curid=473856", "text": "तेल अविव\n\nतेल अवीव, आधिकारिक तौर पर तेल-अवीव-याफ़ो (), \n404,400 की आबादी के साथ इज़राइल में दूसरा सबसे अधिक आबादी वाला शहर है। इसका क्षेत्रफल 52 वर्ग किमी (20 वर्ग मील) है। शहर केंद्रीय पश्चिम इज़राइल में इज़राइल भूमध्य सागर तट पर स्थित है। 2010 में गुश दान नाम से जाने जाने वाले 3,325,700 की जनसंख्या वाले तेल अवीव मेट्रोपोलिटन एरिया का सबसे बड़ा और सबसे अधिक आबादी वाला शहर था। शहर तेल-अवीव-याफ़ो नगरपालिका द्वारा शासित है, जिसके वर्तमान अध्यक्ष रॉन हुल्दाई हैं। तेल अवीव के निवासियों को तेल अवीविम के रूप में जाना जाता है।\nतेल अवीव 1909 में जफ़ा के यहूदी समुदाय (‎‎) द्वारा स्थापित किया गया था प्राचीन बंदरगाह शहर के सरहद पर। तेल अवीव के विकास जल्द ही जफ़ा, जो समय में एक अरब जनसंख्या बहुमत से आगे निकल गईं तेल अवीव और जफा एक ही नगर पालिका में 1950 में विलय कर दिया गया इजरायल के राज्य की स्थापना के बाद दो साल. तेल अवीव व्हाइट सिटी, 2003 में एक यूनेस्को विश्व विरासत स्थल नामित है, दुनिया के बॉहॉस इमारतों का सबसे बड़ा एकाग्रता शामिल हैं\nतेल अवीव एक वैश्विक शहर है, बर्लिन और सैन फ्रांसिस्को जैसे शहरों के साथ - साथ \"शहर सोता कभी नहीं\" के रूप में जाना जाता है, यह एक लोकप्रिय अंतरराष्ट्रीय पर्यटन स्थल है यह अपनी 24 घंटे की संस्कृति के लिए प्रसिद्ध है, समुद्र तटों, सलाखों, रेस्तरां, कैफे, पार्क, शॉपिंग, महानगरीय जीवन शैली और पुरानी जफा और Neve Tzedek के रूप में इस तरह के ऐतिहासिक पड़ोस तेल अवीव में एक आर्थिक केंद्र, तेल अवीव स्टॉक एक्सचेंज के लिए घर, कॉर्पोरेट कार्यालयों और है अनुसंधान और विकास केन्द्रों यह देश की वित्तीय राजधानी है और एक प्रमुख प्रदर्शन कला और व्यापार केंद्र है। मध्य पूर्व में तेल अवीव की दूसरी सबसे बड़ी अर्थव्यवस्था है और दुनिया में 19 सबसे महंगा शहर है। \n2010 में, नाइट फ्रैंक के विश्व शहर सर्वेक्षण यह 34 विश्व स्तर तेल अवीव तीसरे \"2011 के लिए सबसे शहर (केवल न्यूयॉर्क शहर और टंगेर के पीछे) लोनली प्लैनेट द्वारा मध्य पूर्व में तीसरी सबसे अच्छा नाम दिया गया है और स्थान पर रहीं + यात्रा आराम पत्रिका (केवल केप टाउन और यरूशलेम के पीछे), अफ्रीका और नौवीं सबसे अच्छा दुनिया में नेशनल ज्योग्राफिक द्वारा समुद्र तट शहर कई सर्वेक्षणों में तेल अवीव से एक के रूप में स्थान दिया गया है दुनिया में शीर्ष LGBT गन्तव्य स्थानो\n", "id": "473856", "title": "तेल अविव"}
{"url": "https://hi.wikipedia.org/wiki?curid=473862", "text": "अट्टीपट कृष्णस्वामी रामानुजन\n\nअट्टीपट कृष्णस्वामी रामानुजन () () (१६ मार्च १९२९ - १३ जुलाई १९९३) एक कवि, निबंधकार, शोधकर्ता, अनुवादक, भाषाविद्, नाटककार और लोककथाओं के विशेषज्ञ थे। उन्होंने तमिल, कन्नड़ और अंग्रेज़ी में कवितायें लिखी है जिन्होंने न केवल भारत में बल्कि अमेरिका में भी प्रभाव बनाया और आज भी बहुचर्चित कविताओं में से एक हैं। यद्यपि वह भारतीय थे और उनके अधिकांश काम भारत से संबंधित थे परन्तु उन्होंने अपने जीवन का दूसरा भाग, अपने मृत्यु तक अमेरिका में ही बिताया। \n\nविपुल निबंधकार और कवि, रामानुजन ने अनगिनत शैक्षिक और साहित्यिक पत्रिकाओं के लिए योगदान दिया। उन्होंने अपने कार्यों के द्वारा पूर्वी और पश्चिमी संस्कृतियों को पारस्परिक रूप से सुबोध्य बनाने की कोशिश की। उन्हें यह कहते हुए पाया गया है कि - \"मैं भारत-अमेरिका में एक संबंधक (हायफेन) हूँ\"। शैक्षिक और साहित्यिक टिप्पणीकारों ने रामानुजन की प्रतिभा, मानवता और विनम्रता को काफी सराहा है। उन्होंने अपने कन्नड़ और तमिल कविताओ के श्रमसाध्य अनुवादों में प्राचीन साहित्य की भव्यता और बारीकियों को दर्शाया है जिनमे तमिल साहित्य तो करीब २००० वर्ष पुराने थे। \n\nए. के. रामानुजन का जन्म १६ मार्च, १९२९ में मैसूर शहर के एक ब्राह्मिण परिवार में हुआ था। उनके पिता का नाम अट्टीपट असूरी कृष्णस्वामी था। वे मैसूर विश्वविद्यालय में गणित के प्राध्यापक एवं एक खगोलशास्त्री थे। रामानुजन की मां अपने समय के एक रूढ़िवादी ब्राह्मिण महिला थी और घर को संभालती थी। रामानुजन के पिता की मृत्यु १९४९ में हो गयी - जब वे (रामानुजन) बीस वर्ष के थे। \n\nउनका पालन त्रिभाषी वातावरण में हुआ। वे अपने पिता से अंग्रेजी, अपनी माता से तमिल और बाहर शहर के लोगो से कन्नड़ में वार्तालाप करते थे। शिक्षा अपने ब्रह्म परवरिश के एक बुनियादी आवश्यकता थी। रामानुजन का बौद्धिक जीवन के प्रति जो समर्पण था वह उनके पिता के कारण ही पैदा हुआ था। उनके पिता का अध्ययन कक्ष अंग्रेजी, तमिल तथा संस्कृत की पुस्तकों से लदा रहता था। कभी कभी रात के खाने के वक्त, जब उनके पिता उनकी माता को पश्चिमी संस्कृति के शेक्सपियर जैसे कालजयी कृतियों के अनुवाद सुनाते थे तब वह भी उन्हें गौर से सुना करते थे। \n\nअपने युवा वर्षों में उन्हें अपने पिता के ज्योतिषी तथा खगोल विज्ञानं दोनों में विश्वास देख काफी उलझन में पद जाते थे : उन्हें तर्कसंगत और तर्कहीन का इस तरह का मिश्रण काफी विचित्र लगता था। मजे की बात है, रामानुजन ने अपनी पहली कलात्मक प्रयास के रूप में जादू चुना। अपनी किशोरावस्था में, उन्होंने पड़ोस दर्जी से, इलास्टिक बैंड से युक्त छुपा जेब वाला एक कोट तैयार करवाया जिसमें उन्होंने खरगोश और फूलों के गुलदस्ते छुपा कर रख लिया। सर की टोपी, जादुई छड़ी और अन्य चीजों से लैस वे स्थानीय विद्यालयों, महिलाओं के समूहों तथा सामाजिक क्लबों में जादू का प्रदर्शन करते थे। एक जादूगर होने की इच्छा शायद उन्होंने अपने पिता की तर्कहीन में विश्वास से प्राप्त की थी।\n\nए. के. रामानुजन ने अपनी प्रथ्मिक शिक्षा मल्लप्पा उच्च विद्यालय से प्राप्त की थी। उन्होंने बी.ए. और एम.ए. की डिग्रियाँ मैसूर के महाराजा महाविद्यालय (मैसूर विश्वविद्यालय) से प्राप्त की थी। उन्होंने अपने कॉलेज के प्रथम वर्ष में विज्ञान को अपना ऑनर्स पर उनके पिता को यह मंज़ूर न था। उनके पिता का यह मानना था की \"रामानुजन का दिमाग गणित में नहीं लग सकता\"। उन्होंने ज़बरदस्ती ऑनर्स विज्ञान से बदलकर अंग्रेजी साहित्य करवा दिया। अंततः रमन ने १९४९ में अपनी बी.ए. की डिग्री हासिल की और उसी वर्ष केरल में अंग्रेजी के अध्यापक बन गए। कुछ समय बाद वे धारावर, कर्नाटक में पढ़ाने लगे। उन शुरुआती दिनों में भी उनकी एक शानदार व्याख्याता के रूप में एक स्थानीय प्रतिष्ठा कायम हो गयी। लोग मीलों दूर से उनसे पढने आने लगे।\n\n१९५७ में भाषा विज्ञान में उनकी नयी रुच जागृत हुई। उन्होंने पुणे के देच्कां कॉलेज में एक प्रोग्राम में दाखिला लिया, जिसे रॉकफेलर फाउंडेशन () ने वित्तपोषित किया था और वहां से डिप्लोमा लिया। १९५८ में, वह एक फुलब्राइट अनुदान () पर अमरीका गए ताकि इंडियाना विश्वविद्यालय () में भाषा विज्ञान में उन्नत अध्ययन कर सके। १९६३ में उन्होंने इंडियाना विश्वविद्यालय से पि एच.डी. ली।\n", "id": "473862", "title": "अट्टीपट कृष्णस्वामी रामानुजन"}
{"url": "https://hi.wikipedia.org/wiki?curid=473863", "text": "यंग एडल्ट\n\nयंग एडल्ट () २०११ में बनी अमरीकी हास्य फ़िल्म है जिसका निर्देशन जेसन रिटमैन द्वारा किया गया है। फ़िल्म में चार्लीज़ थेरॉन मुख्य भूमिका में है।\n\n", "id": "473863", "title": "यंग एडल्ट"}
{"url": "https://hi.wikipedia.org/wiki?curid=473868", "text": "हैनकॉक\n\nहैनकॉक () २००८ में बनी हास्य एक्शन सुपरहीरो फ़िल्म है जिसका निर्देशन पिटर बर्ग ने किया है व विल स्मिथ, जेसन बेटमैन और चार्लीज़ थेरॉन मुख्य भूमिका में है।\n\n", "id": "473868", "title": "हैनकॉक"}
{"url": "https://hi.wikipedia.org/wiki?curid=473873", "text": "मार्वेल कॉमिक्स\n\nमार्वेल वर्ल्डवाइड, इंक () या साधारणतः मार्वल कॉमिक्स एक अमरीकी कंपनी है जो कॉमिक्स पुस्तकें प्रकाशित करती है। २००९ में द वाल्ट डिज़्नी कंपनी ने मार्वल इंटरटेनमेंट को खरीद लिया जो मार्वल वर्ल्डवाइड की मातृ कंपनी है।\n\nमार्वेल की शुरुआत १९३९ में टाइमली पब्लिकेशंस के नाम से हुई और शुतुआत १९५० में यह एटलस कॉमिक्स बन गई। मार्वल के आधुनिक युग की शुरुआत १९६१ में हुई और आगे चलकर इसने \"फैंटास्टिक फोर\" व स्टेन ली, जैक किर्बी और स्टीव डीटको द्वारा बनाए गए अन्य सुपरहीरो के शीर्षकों वाले कॉमिक्स जारी किए।\n\nमार्वल में स्पाइडर-मैन, द एक्स मैन, आयरन मैन, द हल्क, द फैंटास्टिक फोर, थॉर, कैप्टन अमेरिका जैसे सुपरहीरो व डॉक्टर डूम, ग्रीन गोब्लिन, मैगनेटो, गलैकटस और रेड स्कल जैसे खलनायक शामिल है। इसके अधिकतर पात्र एक काल्पनिक विश्व मार्वल ब्रह्मांड में वास्तविक शहरों जैसे न्यूयॉर्क, लॉस ऐन्जेलिस और शिकागो में स्थित है।\n", "id": "473873", "title": "मार्वेल कॉमिक्स"}
{"url": "https://hi.wikipedia.org/wiki?curid=473878", "text": "मॉनमाउथ\n\nमॉनमाथ (, ) दक्षिण-पूर्वी वेल्स में स्थित एक परंपरागत काउंटी नगर है। यह इंग्लैंड की सीमा से 2 मील (3.2 किमी) दूर मोंनो व वेया नामक नदियों के संगम पर स्थित है। यह नगर कार्डिफ से 36 मील (58 किमी) उत्तर-पूर्व में तथा लंदन से 127 मील (204 किमी) पश्चिम में स्थित है। यह मॉनमाउथशायर स्थानीय प्राधिकरण तथा मॉनमाथ संसदीय निर्वाचन क्षेत्र के अंतर्गत आता है। 2001 की जनगणना के अनुसार इसकी जनसंख्या 8,877 थी।\n\nशहर एक छोटे रोमन किले ब्लेस्टियम का स्थल था। इसकी स्थापना नॉर्मन लोगों के द्वारा सन 1067 में निर्मित एक किले के निर्माण के पश्चात की गयी थी। इसका मध्ययुगीन पत्थर के द्वारों वाला पुल आज पूरे ग्रेट ब्रिटेन में शेष बचा अपनी तरह का एकमात्र पुल है। यह किला बाद में लैंकास्टर शाही घराने के अधीन आ गया और 1387 में राजा हेनरी पंचम का जन्मस्थान बना। सन् 1536 में यह मॉनमाथशायर का काउंटी नगर बन गया।\n\nवाइ घाटी के मध्य स्थित मॉनमाथ का विकास उत्तरोत्तर में एक पर्यटन केन्द्र तथा एक प्रमुख व्यापार बाज़ार नगर के रूप में हुआ। मॉनमाथ आज खरीदारी और सेवा का प्रमुख केंद्र है, तथा इसके आसपास के ग्रामीण इलाकों के लिए शैक्षिक और सांस्कृतिक गतिविधियों का प्रमुख केन्द्र है। यह नगर ए40 सड़क के माध्यम से न्यूपोर्ट में एम4 मोटरवे से व रॉस-वेया में एम50 से जुड़ा हुआ है।\n\n", "id": "473878", "title": "मॉनमाउथ"}
{"url": "https://hi.wikipedia.org/wiki?curid=473884", "text": "वेल्श भाषा\n\nवेल्श मूल रूप से वेल्स में बोले जाने वाली, केल्टिक भाषाओं की ब्रिथोनिक शाखा की सदस्य है।\n", "id": "473884", "title": "वेल्श भाषा"}
{"url": "https://hi.wikipedia.org/wiki?curid=473893", "text": "देवेन्द्र सत्यार्थी\n\nदेवेन्द्र सत्यार्थी (28 मई 1908) हिंदी, उर्दू और पंजाबी भाषाओं के विद्वान तथा साहित्यकार हैं। उनका मूल नाम देवइंडर बत्ता है। श्री सत्यार्थी लोकगीत अध्ययन के प्रणेताओं मे से रहे हैं। उन्होंने देश के कोने-कोने की यात्रा कर वहां के लोकजीवन, गीतों और परंपराओं को आत्मसात किया और उन्हें पुस्तकों और वार्ताओं में संग्रहीत कर दिया जिसके लिये वे 'लोकयात्री' के रूप में जाने जाते हैं।\n\nदेवेन्द्र सत्यार्थी ने लोकगीतों का संग्रह करने हेतु देश के विभिन्न क्षेत्रें की यात्रायें की थीं तथा इन स्थानों के संस्मरणों को भावात्मक शैली में उन्होंने लिखा है। \"क्या गोरी क्या साँवली\" तथा \"रेखाएँ बोल उठीं\" सत्यार्थी के संस्मरणों के अपने ढंग के संग्रह हैं।\n\nश्री सत्यार्थी का जन्म 28 मई 1908 को पटियाला के कई सौ साल पुराने भदौड़ ग्राम (जिला संगरूर) में जन्म। 1977 में भारत सरकार द्वारा पद्मश्री से सम्मानित। \n\nहिन्दी में लोकयान 'धरती गाती है' का प्रकाशन हुआ 1948 में। 'बेला फूले आधी रात'-1949, 'बाजत आवे ढोल'-1950, 'चित्रों में लोटियां'-1951 में प्रकाशित हुईं।\n\nहिन्दी में आपके संग्रह हैं : 'चट्टान से पूछ लो' (1949), 'चाय का रंग' (1949), 'नए धान से पहले'(1950), 'सड़क नहीं बंदूक' (1950)। उपन्यासों में 'रथ के पहिए' (1950), 'कठपुतली, (1951), 'दूध गाछ' (1954), 'ब्रह्‌मपुत्र' (1955), 'कथा कहो, उर्वशी' (1956) और 'तेरी कसम सतलुज' (1989) प्रमुख हैं। \n\nआत्मकथात्मक लेखन हिन्दी में : 'चांद-सूरज के वीरन' (1954), 'नीलयक्षिणी' (1986) और 'सफरनामा पाकिस्तान' (1989) हैं।\n\nनिबंध व रेखाचित्र : 'हिन्दीः एक युग, एक प्रतीक' (1949),' रेखाएं बोल उठीं (1949), 'क्या गोरी क्या सांवरी' (1950), 'कला के हस्ताक्षर' (1955) विविध महत्वपूर्ण ग्रंथों का संपादन भी आपने किया। \n", "id": "473893", "title": "देवेन्द्र सत्यार्थी"}
{"url": "https://hi.wikipedia.org/wiki?curid=473900", "text": "सुनहरा उर्दू\n\nसुनहरा उर्दू या सुनहरा झुण्ड () एक मंगोल ख़ानत थी जो १३वीं सदी में मंगोल साम्राज्य के पश्चिमोत्तरी क्षेत्र में शुरू हुई थी और जिसे इतिहासकार मंगोल साम्राज्य का हिस्सा मानते हैं। इसे किपचक ख़ानत और जोची का उलुस भी कहा जाता था। यह ख़ानत १२४० के दशक में स्थापित हुई और सन् १५०२ तक चली। यह अपने बाद के काल में तुर्की प्रभाव में आकर एक तुर्की-मंगोल साम्राज्य बन चला था। इस साम्राज्य की नीव जोची ख़ान के पुत्र (और चंगेज़ ख़ान के पोते) बातु ख़ान ने रखी थी। अपने चरम पर इस ख़ानत में पूर्वी यूरोप का अधिकतर भाग और पूर्व में साइबेरिया में काफ़ी दूर तक का इलाक़ा शामिल था। दक्षिण में यह कृष्ण सागर के तट और कॉकस क्षेत्र तक विस्तृत थी। इसकी दक्षिण सीमाएँ इलख़ानी साम्राज्य नाम की एक अन्य मंगोल ख़ानत से लगती थीं।\n\nबातु ख़ान के बाद यह ख़ानत सौ साल तक पनपती रही। १३१२ से १३४१ तक राज करने वाले उज़बेग ख़ान ने इस्लाम में धर्म परिवर्तन कर लिया। १३५९ में ख़ानत में अंदरूनी लड़ाईयां भड़क उठी लेकिन १३८१ में तोख़्तामिश ने फिर से इसे संगठित किया। १३९६ में तैमूर के हमले के बाद यह छोटी तातार ख़ानतों में खंडित हो गई। १४३३ तक इसका नाम सिर्फ़ 'महान उर्दू' बन गया और इसके क्षेत्र में बहुत सी तुर्की-भाषी ख़ानतें उभर आई। उत्तर में अधीन मुस्कोवी (रूसी) राज्य ने इन दरारों का फ़ायदा उठाकर अपने आप को १४८० में एक युद्ध के बाद आज़ाद करा लिया। सुनहरे उर्दू का बचा-कुचा अंश १५०२ में ख़त्म हो गया।\n\nइस साम्राज्य का नाम 'सुनहरा' क्यों पड़ा इसपर इतिहासकारों में मतभेद है लेकिन 'पीला' रंग पुरानी तुर्की और मंगोल भाषाओँ में 'केन्द्रीय' के लिए भी एक शब्द होता था। यश भी संभव है कि 'सुनहरा' शब्द इस ख़ानत की धनवान स्थिति को देखते हुए लगाया गया हो। 'उर्दू' शब्द मंगोल भाषा में 'महल', 'खेमे' या 'मुख्यालय' के लिए एक शब्द हुआ करता था। तुर्की भाषाओँ में इस से मिलता-जुलता 'ओर्ता' शब्द था जिसका मतलब 'तरफ़', 'विभाग' या 'दिशा' होता था। कहा जाता है कि बातु ख़ान का तम्बू सुनहरे रंग का होता था इसलिए यह भी संभव है कि ख़ानत का नाम उसी से पड़ा हो।\n\n", "id": "473900", "title": "सुनहरा उर्दू"}
{"url": "https://hi.wikipedia.org/wiki?curid=473903", "text": "बातु ख़ान\n\nबातु ख़ान (; जन्म: १२०७ ई अनुमानित; देहांत: १२५५ ई) एक मंगोल शासक था और सुनहरा उर्दू नामक साम्राज्य का संस्थापक था जो मंगोल साम्राज्य के अधीन एक ख़ानत थी। बातु ख़ान जोची ख़ान का पुत्र और मंगोल साम्राज्य के संस्थापक चंगेज़ ख़ान का पोता था। 'बातु' या 'बात' शब्द का अर्थ मंगोल भाषा में 'कड़ा' या 'दृढ़' होता है। उसके द्वारा शुरू किये गए साम्राज्य का रूस, पूर्वी यूरोप और कॉकस के बड़े भाग पर लम्बे अरसे तक राज रहा। चंगेज़ ख़ान के पुत्रों कि मृत्य के बाद बातु ख़ान ही उस साम्राज्य का सबसे आदरणीय राजकुंवर बना और उसे 'आग़ा' (अर्थ: बड़े भाईसाहब) के नाम से जाना जाता था।\n\n", "id": "473903", "title": "बातु ख़ान"}
{"url": "https://hi.wikipedia.org/wiki?curid=473904", "text": "कर अपवंचन\n\nव्यक्तियों, व्यापारिक संस्थानों, ट्रस्टों एवं अन्य समूहों द्वारा अवैध तरीके अपनाकर या गलत सूचना देकर या सही सूचना छिपाकर, कर बचाना (या कम कर अदा करना) कर अपवंचन (Tax evasion) कहलाता है।\n\n", "id": "473904", "title": "कर अपवंचन"}
{"url": "https://hi.wikipedia.org/wiki?curid=473905", "text": "रेड प्लैनेट\n\nरेड प्लैनेट () २००० में बनी अमरीकी काल्पनिक विज्ञान पर आधारित फ़िल्म है जिसका निर्देशन एंथोनी होफमैन द्वारा किया गया है और इसमें वाल किल्मर, कैरी-एन्नी मॉस, टॉम साइज़मोर मुख्य भूमिका में है। इसे १० नवम्बर २००० को रिलीज़ किया गया था।\n", "id": "473905", "title": "रेड प्लैनेट"}
{"url": "https://hi.wikipedia.org/wiki?curid=473910", "text": "कैरी-एन्नी मॉस\n\nकैरी-एन्नी मॉस (, जन्म २१ अगस्त १९६७) एक कनेडियाई अभिनेत्री है जो \"द मेट्रिक्स\" तिकड़ी में अपने ट्रिनिटी के पात्र के लिए जानी जाती है। उन्होंने \"मेमेंटो\", \"चोकोलेट\", \"फ़ीडो\" और \"अन्थिन्केबल\" में भी भूमिकाएं निभाई है।\n", "id": "473910", "title": "कैरी-एन्नी मॉस"}
{"url": "https://hi.wikipedia.org/wiki?curid=473913", "text": "कियानू रीव्स\n\nकियानू चार्ल्स रीव्स (, जन्म २ सितंबर १९६४) एक कनेडियाई अभिनेता है। वह \"बिल एंड टेड'स एक्सिलंट एडवेंचर्स\", \"स्पीड\", \"पॉइंट ब्रेक\" और काल्पनिक विज्ञान पर आधारित फ़िल्म शृंखला \"द मेट्रिक्स\" में भूमिका अदा करने के लिए लोकप्रिय है।\n", "id": "473913", "title": "कियानू रीव्स"}
{"url": "https://hi.wikipedia.org/wiki?curid=473915", "text": "लॉरेंस फिशबर्न\n\nलॉरेंस जॉन फिशबर्न III (, जन्म ३० जुलाई १९६१) एक अमरीकी फ़िल्म व रंगमंच अभिनेता, लेखक, निर्देशक व निर्माता है। वे \"द मेट्रिक्स\" में मॉर्फियस की भूमिका के लिए जाने जाते हैं। अन्य भूमिकाओं में \"पी-वी'ज़ प्लेहाउस\" में काउबॉय कर्टिस और टीना टर्नर की जीवनी पर बनी \"वाट्स लव गॉट टू डू विथ ईट\" में इके टर्नर शामिल है। वह पहले अफ़्रीकी अमरीकी अभिनेता है जिन्होंने ऑलिवर पार्कर की १९९५ में बनी शेक्सपियर के नाटक पर आधारित फ़िल्म में ऑथेलो की भूमिका साकरी है।\n\nफिश्बर्न ने \"एक नाटक में सर्वश्रेष्ठ अभिनेता\" का टोनी पुरस्कार \"टू ट्रेन्स रनिंग\" में अपनी भूमिका के लिए जीता है व ड्रामा सिरीज़ गेस्ट ऐक्टर का एमी पुरस्कार \"ट्रिबेका\" में अपनी भूमिका के लिए जीता है।\n\n", "id": "473915", "title": "लॉरेंस फिशबर्न"}
{"url": "https://hi.wikipedia.org/wiki?curid=473932", "text": "तोशिबा\n\nतोशिबा कार्पोरेशन (, ) एक जापानी मल्टीनैशनल कंपनी है जिसका मुख्यालय टोक्यो, जापान में स्थित है। यह कंपनी डेस्कटॉप, सर्वर, लैपटॉप, नेटबुक, पेरिफेरल्स, डिजिटल सामग्री, इलेक्ट्रोनिक सामग्री और हिस्से, सामाजिक इन्फ्रास्ट्रक्चर, घरेलु सामान, टेलिविज़न के निर्माण में अग्रणीय कंपनियों में से एक है।\n\n२०१० में तोशिबा विश्व की पांचवी सबसे बड़ी कंप्यूटर निर्माता कंपनियों में से एक बन गई (हैवलेट-पैकर्ड, डेल, एसर व लेनोवो के पीछे)। उसी वर्ष यह सेमीकंडक्टरों के उत्पादन में विश्व की चौथी सबसे बड़ी कंपनी बन गई (इंटेल कार्पोरेशन, सैमसंग इलेक्ट्रोनिक्स व टेक्सास इंस्ट्रुमेंट्स के पीछे)।\n", "id": "473932", "title": "तोशिबा"}
{"url": "https://hi.wikipedia.org/wiki?curid=473937", "text": "प्रेम मन्दिर\n\nप्रेम मंदिर भारत में उत्तर प्रदेश राज्य के मथुरा जिले के समीप वृंदावन में स्थित है। इसका निर्माण जगद्गुरु कृपालु महाराज द्वारा भगवान कृष्ण और राधा के मन्दिर के रूप में करवाया गया है। प्रेम मन्दिर का लोकार्पण १७ फरवरी को किया गया था। इस मन्दिर के निर्माण में ११ वर्ष का समय और लगभग १०० करोड़ रुपए की धन राशि लगी है। इसमें इटैलियन करारा संगमरमर का प्रयोग किया गया है और इसे राजस्थान और उत्तरप्रदेश के एक हजार शिल्पकारों ने तैयार किया है। इस मन्दिर का शिलान्यास १४ जनवरी २००१ को कृपालुजी महाराज द्वारा किया गया था। ग्यारह वर्ष के बाद तैयार हुआ यह भव्य प्रेम मन्दिर सफेद इटालियन करारा संगमरमर से तराशा गया है। मन्दिर दिल्ली – आगरा – कोलकाता के राष्ट्रीय राजमार्ग २ पर छटीकरा से लगभग ३ किलोमीटर दूर वृंदावन की ओर भक्तिवेदान्त स्वामी मार्ग पर स्थित है। यह मन्दिर प्राचीन भारतीय शिल्पकला के पुनर्जागरण का एक नमूना है। \n\nसम्पूर्ण मन्दिर ५४ एकड़ में बना है तथा इसकी ऊँचाई १२५ फुट, लम्बाई १२२ फुट तथा चौड़ाई ११५ फुट है। इसमें फव्वारे, राधा-कृष्ण की मनोहर झाँकियाँ, श्री गोवर्धन लीला, कालिया नाग दमन लीला, झूलन लीला की झाँकियाँ उद्यानों के बीच सजायी गयी है। यह मन्दिर वास्तुकला के माध्यम से दिव्य प्रेम को साकार करता है। सभी वर्ण, जाति, देश के लोगों के लिये खुले मन्दिर के लिए द्वार सभी दिशाओं में खुलते है। मुख्य प्रवेश द्वारों पर आठ मयूरों के नक्काशीदार तोरण हैं तथा पूरे मन्दिर की बाहरी दीवारों पर राधा-कृष्ण की लीलाओं को शिल्पांकित किया गया है। इसी प्रकार मन्दिर की भीतरी दीवारों पर राधाकृष्ण और कृपालुजी महाराज की विविध झाँकियों का भी अंकन हुआ है। मन्दिर में कुल 94 स्तम्भ हैं जो राधा-कृष्ण की विभिन्न लीलाओं से सजाये गये हैं। अधिकांश स्तम्भों पर गोपियों की मूर्तियाँ अंकित हैं, जो सजीव जान पड़ती है। मन्दिर के गर्भगृह के बाहर और अन्दर प्राचीन भारतीय वास्तुशिल्प की उत्कृष्ट पच्चीकारी और नक्काशी की गयी है तथा संगमरमर की शिलाओं पर राधा गोविन्द गीत सरल भाषा में लिखे गये हैं। मंदिर परिसर में गोवर्धन पर्वत की सजीव झाँकी बनायी गयी है।\n\n", "id": "473937", "title": "प्रेम मन्दिर"}
{"url": "https://hi.wikipedia.org/wiki?curid=473946", "text": "मॉनमाउथ किला\n\nमॉनमाउथ किला () एक किला है जो मॉनमाउथ में स्तिथ काउंटी गाँव मॉनमाउथशायर में है और और वेल्स के दक्षिण पूर्व में है। यह पहले श्रेणी की ईमारत है और एक ऐतिहासिक धरोहर भी।\n\nमॉनमाउथ किला मॉनमाउथ के बीचोंबीच मॉननाऊ नदी के निकट स्थित एक पहाड़ी पर है और दुकानों व मुख्य रास्तों व चौराहे के पीछे है। किसी ज़माने में एक महत्वपूर्ण सीमावर्ती किला व इंगलैंड के हेनरी ५ का जन्म स्थान रहा यह किला अंग्रेज़ी गृह युद्ध तक खड़ा रहा जब यह क्षतिग्रस्त हो गया और तिन बार हस्तांतरण के पश्च्यात इसे तोड़ दिया गया ताकि इसकी पुनः किलेबंदी ना की जा सके। १६४७ में आधे गिरने के बाद इस जगह को ग्रेट कासल हाउस द्वारा पुनः उपयोग व निर्माण किया गया जो रॉयल मॉनमाउथशायर रॉयल इंजीनियर्स का मुख्यालय व संग्रहालय बन गया।\n\nनॉर्मन विजय के तुरंत बाद विलियम द कॉन्करर ने अपने तिन भरोसेमंद व्यक्तियों, ह्यूग डी'अवरान्चेस, रोजर डी मोंटगोमेरी और विलियम फिट्जओसबर्न, को चेस्टर, श्रीउस्बरी और हेरेफोर्ड का मुखिया बना दिया। यह सल्तनतें रक्षकों व सेनानियों को सहायता प्रदान करती थी और वेल्स पर नॉर्मन हमले के लिए आधार प्रदान करती थी। अगली चार शताब्दियों तक नॉर्मन लॉर्डों ने डी और सवर्ण के बिच कई छोटी छोटी मार्चर लॉर्डशिप स्थापित कर दी। सैन्य साहसियों ने वेल्स पर नॉर्मन्डी व अन्य स्थानों से चढाई की, वेल्स के एक हिस्से को लुटा, व इस किले को बेहतर बना कर अपने समर्थकों को भूमि प्रदान की।\n\nविलियम फिट्जओसबर्न ने मॉनमाउथ किले की स्थापना १०६६ से १०६९ के बिच की व अपने चेपस्टोव स्थित अन्य किलों की भाँती इसे बनवाया। यह ऊंचाई पर स्थित होने के कारण मॉननाऊ व वेई नदी पर ध्यान रखने में सक्षम था। यह मुख्यतः मिटटी और लकड़ी से बनी गोलाकार इमारत थी जिसे डोमसडे पुस्तक में शामिल किया गया था। शुरुआत में मॉनमाउथ वेल्श मार्चेस में एक आम सीमावर्ती किला था जिसका मुखिया मार्चर लोर्ड था व अपने आसपास के ग्रोसमोंट किला, स्केनफर्थ किला, वाईट किला व ऐबर्गावेनी किले की तरह हैसियत रखता था। इस लकड़ी के किले में ११५० से पहले पत्थर का काम किया गया। इसका टावर चेपस्टोव किले के सामान है जो फिट्जओसबर्न के लिए वेई नदी के अंत में सुदूर दक्षिण में बनी थी।\n\nकुछ छोटे समय तक सिमोन डी मोंटफोर्ट, लिसेस्टर के छठे अर्ल, के अधीन रहने के बाद मॉनमाउथ किला एडमंड क्राउचबैक, लैंकस्टर के अर्ल व हेनरी ३ के बेटे के हाथों में १२६७ में चला गया। उन्होंने इस किले को पुनः निर्मित किया व हॉल को बना कर इसे इस स्थान के मुख्य आवास के रूप में तब्दील कर दिया। इसे ग्रोसमोंट के हेनरी, लैंकेस्टर के पहले ड्यूक, ने और सुधारा। उनके समय में ऊँचे टावर के ऊपरी भाग में बड़ी खिड़कियाँ लगाईं गई व नई छत भी शामिल की गई। जैसे जैसे किले के पास शहर बसना शुरू हुआ वैसे वैसे किले के बचाव के लिए शहर के इर्द-गिर्द दीवार व पुल का निर्माण १३वि शताब्दी के अंत में किया गया।\n\n", "id": "473946", "title": "मॉनमाउथ किला"}
{"url": "https://hi.wikipedia.org/wiki?curid=473963", "text": "बृहस्पति का वायुमंडल\n\nबृहस्पति का वायुमंडल सौरमंडल में सबसे बड़ा ग्रहीय वायुमंडल है। एक मोटे सौर अनुपात में यह मुख्य रूप से आणविक हाइड्रोजन और हीलियम से बना है; अन्य रासायनिक यौगिकों की केवल छोटी मात्रा मौजूद हैं, जिसमें मीथेन, अमोनिया, हाइड्रोजन सल्फाइड और जल शामिल हैं। हालांकि, ऐसा माना जाता है कि पानी वायुमंडल की गहराई में मौजूद है, इसके सीधे मापन की संभावना बहुत कम है। बृहस्पति के वायुमंडल में ऑक्सीजन, नाइट्रोजन, सल्फर और अक्रिय गैस की प्रचुरता लगभग तीन कारक के सौर मूल्यों से अधिक है\n\nबृहस्पति के वायुमंडल में एक स्पष्ट न्यूनतम सीमा का अभाव है और ग्रह के अंदरूनी तरल पदार्थ में धीरे-धीरे परिवर्तन होता है। निम्नतम से लेकर उच्चत्तर, वायुमंडलीय परतें क्रमशः क्षोभ मंडल, समताप मंडल, तापमंडल और बहिर्मंडल हैं। प्रत्येक परत की विशेषता तापमान ढलान है। निम्नतम परत यानि क्षोभ मंडल, बादलों और कुंहरों की एक जटिल प्रणाली है, जो अमोनिया, अमोनियम हाइड्रोसल्फाइड और पानी की परतों से बना है। बृहस्पति के सतह पर दिखाई देने वाले अमोनिया के ऊपरी बादल भूमध्यरेखा के समानांतर एक दर्जन क्षेत्रीय धारीयों में एकीकृत हुए है और यह शक्तिशाली आंचलिक वायुमंडलीय प्रवाहों (वायु) से घिरे हुए है। रंग में एकांतर धारियाँ: गहरी धारीयों को पट्टियां कहा जाता है, जबकि हल्की धारीयों को क्षेत्र कहा जाता है। क्षेत्र, जो पट्टियों से ठन्डे होते है, उमड़ने के अनुरूप होते है, जबकि पट्टियाँ उतरती हवा की निशानी है | क्षेत्रों के हल्के रंग का परिणाम अमोनिया बर्फ से माना जाता है, जबकि पट्टियाँ स्वयं को गहरे से गहरा रंग किससे देती है यह निश्चितता के साथ नहीं ज्ञात हुआ है। धारीदार संरचना और प्रवाहों की उत्पत्तियों की अच्छी समझ नहीं हैं, हालांकि दो मॉडल मौजूद हैं : उथला मॉडल मानता है कि वे सतही घटना है जो एक स्थिर आंतरिक भाग ढंकती है, गहरे मॉडल में, धारियाँ और प्रवाहें बृहस्पति के आणविक हाइड्रोजन के आवरण में गहरी परिसंचरण की महज सतही अभिव्यक्तियां है, जो अनेकों लठ्ठों में एकत्रित हुए है। \n\nबृहस्पति वायुमंडल, एक विस्तृत श्रृंखला की सक्रिय घटना सहित धारी अस्थिरता, भेंवर (चक्रवात और प्रतिचक्रवात) तूफान और बिजली प्रदर्शित करता है। भेंवर बड़े लाल, सफेद या भूरे रंग के धब्बों (अंडो) के रूप में खुद को प्रकट करते हैं। सबसे बड़े दो लाल धब्बे ग्रेट रेड स्पॉट (GRS) और ओवल बीए हैं। ये दोनों और ​​अन्य अधिकतर बड़े धब्बे प्रतिचक्रवातीय है। छोटे चक्रवात सफेद हो जाते हैं। भेंवर गहराई के साथ अपेक्षाकृत उथले संरचनाओं के माने जाते है, कई सौ किलोमीटर से अधिक नहीं। दक्षिणी गोलार्द्ध में स्थित GRS, सौरमंडल में सबसे बड़ा ज्ञात भंवर है। यह कई पृथ्वीयों को निगल गया है और कम से कम तीन सौ सालों के लिए अस्तित्व में हो सकता है। GRS के दक्षिण में स्थित ओवल बीए, GRS की एक तिहाई आकार का एक लाल धब्बा है जो सन् २००० में तीन सफेद अंडो के विलय से बना था। \n\nबृहस्पति पर शक्तिशाली तूफान है और यह वायुमंडल में नम संवहन का एक परिणाम हैं जो पानी के वाष्पीकरण और संघनन से जुड़ा हुआ है। वे हवा के मजबूत उर्ध्व गति के स्थल रहे हैं, जो उज्ज्वल और घने बादलों की रचना का नेतृत्व करते है। तूफ़ान मुख्यतः पट्टी क्षेत्रों में बनते है। बृहस्पति पर बिजली की गरज, पृथ्वी पर की तुलना में अधिक शक्तिशाली हैं। हालांकि, बिजली की गतिविधि का औसत स्तर पृथ्वी पर की तुलना में कम होता है। \n", "id": "473963", "title": "बृहस्पति का वायुमंडल"}
{"url": "https://hi.wikipedia.org/wiki?curid=473968", "text": "युलीसेस\n\nयूलिसिस (Ulysses) एक रोबोटिक अंतरिक्ष यान है जिसे नासा और यूरोपीय अंतरिक्ष एजेंसी (इसा) के एक संयुक्त उद्यम के रूप में सूर्य का अध्ययन करने के लिए डिजाइन किया गया था। अंतरिक्ष यान को नजदीकी सौर दूरी के लिए अपनी लंबी और अप्रत्यक्ष प्रक्षेपवक्र की वजह से मूलतः ओडीसियस (Odysseus) नामित किया गया था। यह यूलिसिस नाम, जो ओडीसियस का लेटिन अनुवाद है, इसा के अनुरोध पर दिया गया था। मूल रूप से इसे अंतरिक्ष शटल चैलेंजर पर सवार होकर मई १९८६ में प्रक्षेपण के लिए निर्धारित किया गया था। चैलेंजर को खोने के कारण, डिस्कवरी (मिशन STS-41) पर सवारी हेतू, यूलिसिस का प्रक्षेपण ६ अक्टूबर १९९० तक विलंबित हो गया | इस अंतरिक्ष यान का मिशन सभी अक्षांशों पर सूर्य का अध्ययन करने के लिए था। इसके लिए एक बड़े कक्षीय तल स्थानांतरण की आवश्यकता होती है | शटल की वेग परिवर्तन सीमाओं के कारण, तल स्थानांतरण के लिए वेग परिवर्तन की आवश्यकता को इंजिन जलाने के बजाय, बृहस्पति के साथ एक मुठभेड़ का उपयोग करके पूरा किया गया | एक बृहस्पति मुठभेड़ की जरूरत का अर्थ है, यूलिसिस सौर बैटरियों द्वारा संचालित नहीं हो सकता था, बजाय इसे एक रेडियो आइसोटोप थर्मोइलेक्ट्रिक जनरेटर (RTG) द्वारा संचालित किया गया था।\n", "id": "473968", "title": "युलीसेस"}
{"url": "https://hi.wikipedia.org/wiki?curid=473988", "text": "प्रकाशक\n\nप्रकाशक प्रकाशन प्रक्रिया का वह सशक्त अंग है जिसके द्वारा साहित्य या सूचना को जनता के समक्ष प्रस्तुत किया जाता है। कुछ समर्थ लेखक स्वयं ही अपनी पुस्तकों के प्रकाशक भी होते हैं।\n", "id": "473988", "title": "प्रकाशक"}
{"url": "https://hi.wikipedia.org/wiki?curid=473989", "text": "मातृभूमि (फ़िल्म)\n\nमातृभूमि २००३ में बनी भारतीय फ़िल्म है जिसका निर्देशन मनीष झा द्वारा किया गया है। फ़िल्म महिला शिशु हत्या व घटती महिलाओं की संख्या के मुद्दे पर प्रकाश डालती है। फ़िल्म कुछ असली घटनाओं, जैसे महिलाओं की गिरती संख्या व भारत के कुछ भागों में पत्नी खरीदने की प्रथा को उजागर करती है। इसमें एक ऐसे भविष्य के भारतीय गाँव को दर्शाया गया है जिसमें केवल पुरुष ही है क्योंकि वर्षों से चली महिला शिशु हत्या के चलते अब गाँव में एक भी लड़की या महिला ज़िंदा नहीं है।\n\nफ़िल्म को बेहद सराहा गया है और २००३ में कई फ़िल्म समारोहों में प्रदर्शित किया गया जिनमे २००३ वेनिस फ़िल्म समारोह शामिल है जहां इसे आलोचक सप्ताह में दिखाया गया औरर बाद में फिपेसकी पुरस्कार से सम्मानित किया गया।\n\nफ़िल्म की शुरुआत बिहार के एक पिछड़े गाँव में होती है जहां जन्मी लड़की शिशु को उसके पिता सार्वजनिक समारोह में दूध में डुबो कर मार देते है इस उम्मीद में की उनकी अगली संतान लड़का होगी। कई साल बाद २०५० में इस प्रथा के चलते गाँव में केवल पुरुष ही बच गए है। महिलाओं की अनुपस्थिति के चलते अब परेशान पुरुष अश्लील फ़िल्में, लड़कियों की पोशाख पहन कर नृत्य करना व अन्य कार्यों से अपना गुज़ारा करते है। यह दिखाया जाता है की वह पत्नी पाने के लिए मानवी तस्करी की किसी भी हद्द तक जाने के लिए तैयार होते है।\n\nएक रइस पिता रामचरण अपने पाँच बेटों के लिए कलकी नाम की एक जवान लड़की ढूंड निकालता है जो गाँव से कुछ ही दूर रहती है और उसे उसके पिता से खरीद लेता है। उसकी शादी पांचो बेटो से करवा दी जाती है। सप्ताह की हर रात उसे एक बेटे के साथ गुज़ारनी पड़ती है और यहाँ तक की उसका ससुर भी उसके साथ हर हफ्ते एक रात बिताता है। सभी बेटों में केवल सबसे छोटा बेटा ही उसे सम्मान व प्यार से संभालता है।\n\nजब जलन के चलते छोटे बेटे को उसके भाई मार देते है और एक घरेलु नौकर की मदद से भाग निकलने की योजना खतरनाक ढंग से बर्बाद हो जाती है, कलकी अंतर-जातीय झगडो व बदले का एक मोहरा बन जाती है। उसे गाय के तबेले में खूंटे से बाँध कर रात पर रात सामूहिक बलात्कार किया जाता है। फ़िल्म का अंत एक उम्मीद पर होता है जब वह एक लड़की का गर्भधारण करती है और गाँव के पुरुष उसकी और उसकी होने वाली बेटी के हक के लिए एक दूसरे की जान लेते रहते है।\n", "id": "473989", "title": "मातृभूमि (फ़िल्म)"}
{"url": "https://hi.wikipedia.org/wiki?curid=473992", "text": "लारा क्रॉफ्ट: टॉम्ब रेडर\n\nलारा क्रॉफ्ट: टॉम्ब रेडर () २००१ में बनी रोमांचक फ़िल्म है जो \"टॉम्ब रेडर\" गेम पर आधारित है। इसका अगला भाग \"\" २००३ में रिलीज़ किया गया था। द्वारा निर्देशित और लारा क्रॉफ्ट के रूप में एंजेलिना जोली द्वारा अभिनीत इस फिल्म (चलचित्र) को १५ जून २००१ में अमेरिका के सिनेमा घरो में रिलीज़ किया गया था। फिल्म एक व्यावसायिक सफलता थी। १६ जून २०१० तक इस फिल्म ने दुनिया भर में सबसे ज्यादा कमाने वाली वीडियो गेम से रूपांतरित फिल्म का ख़िताब रखा। फिर यह ख़िताब प्रिंस ऑफ़ परसिया: सेंड्स ऑफ़ टाइम ने छीन लिया। फिल्म को नकारात्मक आलोचकों का सामना करना पड़ा पर जोली के अभिनय की तारीफ की गयी। \n", "id": "473992", "title": "लारा क्रॉफ्ट: टॉम्ब रेडर"}
{"url": "https://hi.wikipedia.org/wiki?curid=474005", "text": "द मेट्रिक्स: पाथ ऑफ़ नियो\n\nद मेट्रिक्स: पाथ ऑफ़ नियो () द मेट्रिक्स शृंखला पर आधारित तीसरा वीडियो गेम है जिसे शाइनी इंटरटेनमेंट द्वारा विक्सित किया गया है। खिलाड़ी नियो के नज़रिए से खेलता है व फ़िल्म से जुड़े कई दृश्यों में हिस्सा लेता है। इसे ४ अक्टूबर २००५ को उत्तरी अमेरिका में रिलीज़ किया गया था।\n", "id": "474005", "title": "द मेट्रिक्स: पाथ ऑफ़ नियो"}
{"url": "https://hi.wikipedia.org/wiki?curid=474008", "text": "क्रायसिस\n\nक्रायसिस () काल्पनिक विज्ञान पर आधारित प्रथम-व्यक्ति शूटर गेम है जिसका विकास क्रायटेक (फ्रैंकफर्ट, जर्मनी) द्वारा व प्रकाशन इलेट्रानिक आर्ट्स व माइक्रोसॉफ्ट विंडोज़ द्वारा नवंबर २००७ में किया गया है। यह इस नाम की खेल तिकड़ी का पहला गेम है। एक अलग गेम \"क्रायसिस वॉरहेड\" को १२ सितंबर २००८ को रिलीज़ किया गया था और यह \"क्रायसिस\" की घटनाओं को एक अलग दृष्टिकोण से दिखाता है। \"क्रायसिस\", \"क्रायसिस वॉरहेड\" और एक मल्टीप्लेयर एक्सपांशन पैक \"क्रायसिस वॉर्स\" को \"क्रायसिस मैक्ज़िमम एडिशन\" के अंतर्गत एक साथ ५ मई २००९ को रिलीज़ किया गया। \"क्रायसिस\" को अपने ग्राफिकल डिज़ाइन के लिए काफ़ी सराहा गया है (जो काफ़ी उच्च हार्डवेयर आवश्यकताओं का उपयोग करता है)।\n\n", "id": "474008", "title": "क्रायसिस"}
{"url": "https://hi.wikipedia.org/wiki?curid=474015", "text": "फ़ार क्राई\n\nफ़ार क्राई () एक प्रथम-व्यक्ति शूटर गेम है जिसे क्रायटेक स्टूडियोज़ द्वारा विक्सित व माइक्रोसॉफ्ट विंडोज़ द्वारा २३ मार्च २००४ को प्रकाशित किया गया है। \"फ़ार क्राई\" की रिलीज़ के शुरूआती चार महीनों में ही ७३०,००० प्रतियाँ बिक गई थी। इसे आलोचकों द्वारा काफ़ी सराहा गया है। इसकी कई अगली कड़िय, नई कड़ियाँ व एक फ़िल्म बनाई जा चुकी है।\n", "id": "474015", "title": "फ़ार क्राई"}
{"url": "https://hi.wikipedia.org/wiki?curid=474018", "text": "नीड़ फॉर स्पीड: मोस्ट वांटेड\n\nनीड़ फॉर स्पीड: मोस्ट वांटेड ( या संक्षेप में एनएफ़एस: एमडब्ल्यू ) एक रेसिंग वीडियो गेम है जिसका विकास इए कनाडा व प्रकाशन इलेक्ट्रॉनिक आर्ट्स द्वारा किया गया है। यह \"नीड़ फॉर स्पीड\" शृंखला का नौवां खेल है। गेम में स्ट्रीट रेसिंग पर आधारित गेमप्ले है जिसमें \"नीड़ फॉर स्पीड: अंडरग्राउंड\" शृंखला के कुछ बदलाव करने के तरीके शामिल किए गए है। इस गेम की अगली कड़ी \"\" है जो इसकी कहानी आगे ले जाती है और इसके भी आगे \"\" है जिसमें रॉकपोर्ट व पाल्मोंट दोनों शहर धमिल किया गए है जिसके आधार पर यह \"मोस्ट वांटेड\" व \"कार्बन\" दोनों का अगला भाग बन जाता है।\n\n", "id": "474018", "title": "नीड़ फॉर स्पीड: मोस्ट वांटेड"}
{"url": "https://hi.wikipedia.org/wiki?curid=474020", "text": "वामपन्थी राजनीति\n\nवामपंथी राजनीति (left-wing politics या leftist politics) राजनीति में उस पक्ष या विचारधारा को कहते हैं जो समाज को बदलकर उसमें अधिक आर्थिक बराबारी लाना चाहते हैं। इस विचारधारा में समाज के उन लोगों के लिए सहानुभूति जतलाई जाती है जो किसी भी कारण से अन्य लोगों की तुलना में पिछड़ गए हों या शक्तिहीन हों। राजनीति के सन्दर्भ में 'बाएँ' और 'दाएँ' शब्दों का प्रयोग फ़्रान्सीसी क्रान्ति के दौरान शुरू हुआ। फ़्रांस में क्रान्ति से पूर्व की एस्तात झ़ेनेराल () नामक संसद में सम्राट को हटाकर गणतंत्र लाना चाहने वाले और धर्मनिरपेक्षता चाहने वाले अक्सर बाई तरफ़ बैठते थे। आधुनिक काल में समाजवाद (सोशलिज़म) और साम्यवाद (कम्युनिजम) से सम्बंधित विचारधाराओं को बाईं राजनीति में डाला जाता है।\n\n", "id": "474020", "title": "वामपन्थी राजनीति"}
{"url": "https://hi.wikipedia.org/wiki?curid=474021", "text": "दक्षिणपन्थी राजनीति\n\nराजनीति में दक्षिणपंथी राजनीति (right-wing politics या rightist politics ) उस पक्ष या विचारधारा को कहते हैं जो सामाजिक स्तरीकरण या सामाजिक असमता को अपरिहार्य, प्राकृतिक, सामान्य या आवश्यक मानते हैं। वामपंथी विचारकों का मत है कि दक्षिणपंथी लोग समाज पारम्परिक व्यवस्था को कायम रखना चाहते हैं। आम तौर से इस पक्ष के समर्थक समाज की ऐतिहासिक भाषा, जातियता, अर्थ-व्यवस्था और धार्मिक पहचान को बानाए रखने की चेष्टा करते हैं। पारम्परिक समाजों में अक्सर लोगों में वर्गीकरण और श्रेणीकरण होता है और दाईं राजनीति में प्राकृतिक नियम की दलील देकर ऐसे वर्गीकरणों को जारी रखने का समर्थन किया जाता है। राजनीति के सन्दर्भ में 'बाएँ' और 'दाएँ' शब्दों का प्रयोग फ़्रान्सीसी क्रान्ति के दौरान शुरू हुआ। फ़्रांस में क्रान्ति से पूर्व की एस्तात झ़ेनेराल () नामक संसद में सम्राट को हटाकर गणतंत्र लाना चाहने वाले और धर्मनिरपेक्षता चाहने वाले अक्सर बाई तरफ़ बैठते थे। आधुनिक काल में पूँजीवाद से सम्बंधित विचारधाराओं को अक्सर दाईं राजनीति में डाला जाता है।\n\n", "id": "474021", "title": "दक्षिणपन्थी राजनीति"}
{"url": "https://hi.wikipedia.org/wiki?curid=474035", "text": "क्राइमियाई ख़ानत\n\nक्राइमियाई ख़ानत () एक ख़ानत थी जिसपर सन् १४४१ से १७८३ ईसवी तक क्राइमियाई तातार लोगों का राज रहा था। इसके ख़ान शासक तोक़ा तैमूर के वंशज थे जो स्वयं जोची ख़ान का तेहरावाँ पुत्र और मंगोल साम्राज्य के संस्थापक चंगेज़ ख़ान का पोता था। सुनहरा उर्दू नामक ख़ानत के अंत होने पर जितनी भी तातार ख़ानतें उभरीं उनमें से क्राइमियाई ख़ानत ही सबसे दीर्घायु थी। इसका राज आधुनिक युक्रेन के क्राइमिया प्रायद्वीप और उसके कुछ पड़ोसी इलाक़ों पर था। जब तुर्की से उभरकर इस पूरे क्षेत्र में उसमानी साम्राज्य शक्तिशाली बना तो क्राइमियाई ख़ानत उसके अधीन एक राज्य बन गया और उसके द्वारा सुरक्षित रखा जाने लगा। उसमानी सुल्तान क्राइमियाई ख़ानों के साथ अधीन राजाओं जैसा बर्ताव कम और दोस्त जैसा बर्ताव ज़्यादा करते थे। १८वीं सदी में रूसी साम्राज्य के उभरने पर इसकी ज़मीनों पर रूस ने क़ब्ज़ा कर लिया और ख़ानत का अंत हो गया।\n\n", "id": "474035", "title": "क्राइमियाई ख़ानत"}
{"url": "https://hi.wikipedia.org/wiki?curid=474043", "text": "कोशिकांग\n\nजिस प्रकार शरीर के विभिन्न अंग भिन्न-भिन्न कार्य करते हैं, उसी प्रकार कोशिका के अन्दर स्थित संरचनाएँ विशिष्ट कार्य करती हैं। अतः इन संरचनाओं को कोशिकांग कहते हैं। उदाहरण के लिये, माइटोकांड्रिया या सूत्रकणिका कोशिका का 'शक्तिगृह' (power house) कहलाता है क्योंकि इसी में कोशिका की अधिकांश रासायनिक ऊर्जा उत्पन्न होती है।\n\n", "id": "474043", "title": "कोशिकांग"}
{"url": "https://hi.wikipedia.org/wiki?curid=474052", "text": "समसूत्रण\n\nसमसूत्री कोशिका विभाजन या समसूत्रण (Mitosis) साधारण कोशिका विभाजन है। इसकी सम्पूर्ण प्रक्रिया दो चरणों में पूरी होती है, प्रथम चरण में कोशिका के केन्द्रक का विभाजन होता है। इस प्रक्रिया को केन्द्रक-विभाजन (कैरियोकाइनेसिस) कहते हैं। विभाजन के द्वितीय चरण में कोशिका-द्रव्य का विभाजन होता है। इस प्रक्रिया को कोशिका-द्रव्य विभाजन कहते हैं। विभाजन के अन्त में मातृकोशिका, पुत्री-कोशिका में बदल जाती है।\n\nकोशिका के प्रत्येक विभाजन के पूर्व उसके केंद्रक का विभाजन होता है। केंद्रकविभाजन रीति के अनुसार होनेवाली सुतथ्य घटना है, जिसे कई अवस्थाओं में विभाजित किया जा सकता है। ये अवस्थाएँ निम्नलिखित हैं : \n\n(1) पूर्वावस्था (Prophase), \n\n(2) मध्यावस्था (Metaphase), \n\n(3) पश्चावस्था (Anaphase) तथा \n\nइसमें केंद्रक के भीतर पतले पतले सूत्र दिखाई पड़ते हैं, जिनको केंद्रकसूत्र कहते हैं। ये केंद्रकसूत्र क्रमश: सर्पिलीकरण (spiralization) के कारण छोटे और मोटे हो जाते हैं। मध्यावस्था आते समय तक ये पूर्वावस्था की अपेक्षा कई गुने छोटे और मोटे हो जाते हैं। मध्यावस्था आने तक कोशिका के भीतर कुछ और महत्वपूर्ण परिवर्तन होते हैं। केंद्रक का आवरण नष्ट हो जाता है और उसकी जगह एक तर्कुवत्‌ उपकरण (spindle apparatus) उत्पन्न होता है। अधिकांश प्राणियों की उन कोशिकाओं में, जिनमें विभाजन की क्षमता बनी रहती है, एक विशेष उपकरण होता है जिस सेंट्रोसोम (Centrosomo) कहते हैं और जिसके मध्य में एक कणिका होती हैं, जिसे ताराकेंद्र (Centriole) कहते हैं।\n\nपूर्वावस्था में ही ताराकेंद्र का विभाजन हो जाता है और एक से दो ताराकेंद्र एक दूसरे को प्रतिकर्षित (repel) करते हैं। इसके कारण ये एक दूसरे से दूर होते जाते हैं और सेंट्रोसोम दो भागों में विभाजित हो जाता है। दोनों सेंट्रोसोम एक दूसरे से अधिक से अधिक दूरी पर व्यासाभिमुख (diametrically opposite) स्थापित हो जाते हैं। प्रत्येक सेंट्रोसोम के चारों ओर कोशिकाद्रव्य की पतली पतली रेखाएँ बन जाती हैं, जिनको ताराकिरण (Astral rays) कहते हैं। दोनों ओर से ताराकिरणें आकर केंद्रकावरण पर आघात करती हैं। इसक समय तक पूर्वावस्था अपनी परिसमाप्ति तक पहुँच जती है और, जैसा ऊपर कहा जा चुका है, केंद्रकावरण नष्ट हो जाता है। अब एक सेंट्रोसोम से लेकर दूसरे तक तर्कु का प्रसार होता है। सेंट्रोसोम और उसकी ताराकिरण को सेंटर कहते हैं। तर्कु दो प्रकार के तर्कुतंतुओं (Spindle Fibres) का बना होता है। एक तो वे तंतु होते हैं जो एक सेंटर से दूसरे सेंटर तक फैले होते हैं और जिनको सतत तंतु (Continuous Fibres) कहते हैं। दूसरे वे तंतु होते हैं, जिनका एक सिरा किसी केंद्रकसूत्र से सटा होता है और दूसरा दोनों में से किसी एक सेंटर से।\n\nमध्यावस्था पर केंद्रकसूत्र तर्कु की मध्यरेखा के समतल पर एकत्रित हो जाते हैं। इस समतल को मध्यावस्था फलक (Metaphase plate) कहते हैं। मध्यावस्था में प्रत्येक केंद्रकसूत्र अविभाजित ही प्रतीत होता है परंतु इसमें संदेह नहीं कि इस अवस्था के बहुत पहले से ही प्रत्येक केंद्रकसूत्र दो भागों में विभाजित रहता है। वस्तुत: विभाजन की क्रिया के पूर्व ही अंतराल अवस्था (Interphase) में केंद्रक में प्रत्येक केंद्रकसूत्र अपने सदृश एक दूसरा प्रतिवलित (replicate) बना लेता है और ये दोनों सूत्र एक दूसरे के इतने समीप होते हैं कि देखने में एक ही ज्ञात होते हैं। प्रत्येक केंद्रकसूत्र में एक विशेष स्थान होता है जहाँ तर्कु का केंद्रकसूत्रीय तंतु (chromosomal fibre) जुड़ा होता है! इसको सेंटोंमियर (Centromere) कहते हैं। किसी किसी जंतु में केंद्रकसूत्र मध्यावस्था फलक के बाह्य भाग में ही पाए जाते हैं, परंतु अन्य जंतुओं में बाह्य भाग और आंतरिक भाग दोनों में पाए जाते हैं। \n\nपश्चावस्था में प्रत्येक केंद्रकसूत्र के दोनों भाग एक दूसरे से पृथक्‌ होने लगते हैं और इस अवस्था के अंत काल तक अभिमुखकेंद्र तक पहुँच जाते हैं।\n\nइसके पश्चात्‌ अंत्यावस्था आरंभ होती है। इस अवस्था में केंद्रकसूत्रों के दोनों समूहों और केंद्रों के चारों ओर केंद्रावरण उतपन्न होते हैं। इस प्रकार एक केंद्रक से दो केंद्रक उत्पन्न होते हैं। जिस समतल पर मध्यावस्था फलक स्थापित था उस स्थान पर एक आवरण बन जाता है, जिसके कारण वह कोशिका दो कोशिकाओं में विभाजित हो जाती है। केंद्रक का विभाजन इसी विधि से होता है। यह बात उपर्युक्त कथन से स्पष्ट है कि इस प्रकार केंद्रकगुणन में और केंद्रकसूत्रों की संख्या में कोई अंतर नहीं होता। केंद्रक विभाजन को समसूत्रण (Mitosis) कहते हैं।\n\nप्राणिजीवन तथा प्राणिप्रजनन के हेतु केंद्रक सूत्रों का बड़ा महत्व हैं, क्योंकि ये आनुवंशिक पदार्थ से बने होते हैं। भिन्न भिन्न जाति के जंतुओं की कोशिकाओं में केंद्रकसूत्र भिन्न भिन्न संख्याओं में पाए जाते हैं, परंतु किसी भी एक जाति के लिये केंद्रकसूत्रों की संख्या नियत होती है और साधारण अवस्था में इस संख्या में कोई विभिन्नता नहीं होती, जैसे मनुष्य के शरीर की प्रत्येक कोशिका में 46 केंद्रकसूत्र होते हैं।\n\n", "id": "474052", "title": "समसूत्रण"}
{"url": "https://hi.wikipedia.org/wiki?curid=474057", "text": "मॉनमाउथशायर (ऐतिहासिक)\n\nमॉनमाउथशायर (, या जिसे काउंटी ऑफ़ मॉनमाउथ (, ) भी कहते हैं) वेल्स के तेरह प्राचीन काउंटियों में से एक व पूर्व प्रशासनिक काउंटी है।\n\nयह वर्तमान में मॉनमाउथशायर, ब्लेनाऊ ग्वेंट, टोरफेन और न्यूपोर्ट के मुख्य भागों व केर्फिली और कार्डिफ़ के कुछ भागों को निर्देशित करता है जो रायमी नदी के पूर्व में स्थित है।\n\nकाउंटी का पूर्वी भाग मुख्यतः कृषिजन्य है और पश्चिमी भाग पहाडियों से घिरा है जिनमे खनिज संसाधन बड़ी मात्रा में है। इसके चलते यह भाग कोयला खनन व इस्पात कार्य के लिए १८वि शताब्दी से २०वि शाताब्ती तक रोज़गार का बड़ा साधन रहा है।\n\nमॉनमाउथशायर को १६वि से २०वि शताब्दी तक वेल्स का भाग मानने में कठिनाई थी क्योंकि कुछ इसे इंग्लैण्ड का हिस्सा मानते थे।\n\n\"काउंटी या शायर ऑफ़ मॉनमाउथ\" का निर्माण वेल्श मार्चेस के कुछ भागों को मिलकर वेल्स के कानूनों के अधिनियम १५३५ के अंतर्गत किया गया था। अधिनियम के अनुसार मॉनमाउथ को \"शायर या काउंटी ऑफ़ मॉनमाउथ का मुख्य शहर\" घोषित किया गया और यह आदेश दिया गया की शेरिफ की काउंटी या शायर न्यायलय मॉनमाउथ और न्यूपोर्ट में बारी-बारी आयोजित किया जाए।\n\nइसकी ऐतिहासिक सीमाएं पूर्व में वेई नदी, जो इसे ग्लोसस्तरशायर से अलग करती है, व रायामी नदी है, जो इसे ग्लामोर्गनशायर से अलग करती व इसके दक्षिण में ब्रिस्टॉल नहर है। उत्तर पूर्व में हेयरफ़ोर्डशायर व उत्तर में ब्रेकनॉकशायर के साथ इसकी सीमाएं साफ़ नहीं थी। वेल्श बिकनोर का ग्राम मॉनमाउथशायर का मुख्य अंग था जो ग्लोसस्टरशायर और हेयरफ़ोर्डशायर के बिच स्थित था। यह भाग मॉनमाउथशायर का हिस्सा माना जाता था पर अंततः इसे काउंटीज़ अधिनियम १८४४ के तहत हेयरफ़ोर्डशायर का हिस्सा घोषित कर दिया गया।\n\n", "id": "474057", "title": "मॉनमाउथशायर (ऐतिहासिक)"}
{"url": "https://hi.wikipedia.org/wiki?curid=474059", "text": "अर्धसूत्रण\n\nअर्धसूत्रण (Meiosis) एक विशेष प्रकार का कोशिका विभाजन है जो यूकैरिओट प्राणियों (eukaryotes) में लैंगिग जनन के लिये आवश्यक है। अर्धसूत्रण द्वारा युग्मक (gametes or spores) कोशिकाएँ पैदा होतीं हैं। सभी जन्तुओं तथा भूमि पर उगने वाले पौधों सहित अधिकांश जीवधारियों में युग्मकों को अण्ड कोशिका तथा शुक्राणु कोशिका कहते हैं।\n\nयद्यपि अर्धसूत्री कोशिका विभाजन की प्रक्रिया और समसूत्री कोशिका विभाजन की प्रक्रिया में बहुत कुछ समानताएँ हैं, किन्तु अर्धसूत्री विभाजन, समसूत्री विभाजन से दो महत्वपूर्ण पक्षों में अलग है-\n\n\n\nजिन प्राणियों में द्विलैंगिक प्रजनन की क्रिया प्रचलित है (और अधिकांश जंतुओं में यही क्रिया पाई जाती है), उनमें प्राणिजीवन एक संसेचित अंडे से आरंभ होता है। संसेचन की प्रक्रिया में अंडे के केंद्रक और शुक्राणु के केंद्रक का सायुज्य होता है और युग्मज (zygote) बनता है। 'सायुज्य' का अर्थ यह है कि आनुवांशिक पदार्थ युग्मज में द्विगुण हो गया, क्योंकि यह पदार्थ एक मात्रा में अंडे में था और एक मात्रा में शुक्राणु में। यह स्पष्ट है कि आनुवांशिक पदार्थ प्रत्येक पीढ़ी में द्विगुण नहीं होगा।\n\nसंसेचनविधि में आनुवंशिक पदार्थ में अनिवार्य द्विगुणन की क्रिया इस प्रकार होती है कि लैंगिक कोशिकाओं का परिपक्वताविभाजन (maturation division) के समय गुणसूत्रों की संख्या आधी हो जाती है। \n\nअर्धसूत्रण की पूर्वावस्था साधारण समसूत्रण की पूर्वावस्था की अपेक्षा अधिक समय तक स्थिर रहती है और कई उपावस्थाओं में विभाजित की जा सकती हैं। ये उपावस्थाएँ निम्नलिखित हैं : \n(1) लेप्टोटीन (Leptotene), (2) ज़ाइगोटीन (Zygotene), \n\n(3) पैकिटीन (Pacytene), (4) डिप्लोटीन (Diplotene) तथा (5) डायाकिनीसिस (Diakinesis)।\n\nलेप्टोटीन अवस्था में केंद्रक लंबे और पतले गुणसूत्रों से भरा पाया जाता है। इन सूत्रों पर कहीं कही कणिकाएँ पाई जाती हैं, जिनको क्रोमोमियर (Chromomere) कहते हैं। क्रोमोमियरों के बीच के गुणसूत्रों के भागों को इंटर क्रोमोमेरिके फ़ाइब्रिली (interchromomeric fibrillae) कहते हैं। इंट्रोक्रोमोमेरिक फाइब्रिली की अपेक्षा क्रोमोमियर में अभिरंजित होने की अधिक क्षमता होती है। \n\nज़ाइगोटीन उपावस्था में गुणसूत्रों का युग्मन होता है। लैंगिक गुणसूत्रों के अतिरिक्त जीव के केंद्रक में गुणसूत्रों के दो एकात्मक कुलक होते हैं। एक कुलक में कई गुणसूत्र होते हैं, जो साधारणत: एक दूसरे से भिन्न होते हैं। इसका अर्थ यह है कि प्रत्येक प्रकार के दो गुणसूत्र होते हैं। जैसा ऊपर कहा जा चुका है, युग्मांशु उपवस्था में गुणसूत्रों का युग्मन होता है। युग्मन की क्रिया क्रमहीन रूप में नहीं होती, वरन्‌ बहुत क्रमबद्ध होती है। यह क्रिया केवल समान गुणसूत्रों के बीच होती है। प्रत्येक गुणसूत्र अपने समान सूत्र के साथ एक सिरे से दूसरे सिरे तक जुड़ जाता है और जुड़े हुए सूत्रों के क्रोमोमियर केवल अपने समान क्रोमोमियर से ही जुड़ते हैं। ज़ाइगोटीन अवस्था के अंत तक युग्मन की क्रिया पूर्ण हो जाती है। साथी गुणसूत्र एक दूसरे के इतने अधिक समीप होते हैं कि वे एक प्रतीत होते है। गुणसूत्रों के ऐसे जोड़ों को द्विसंयोजक कहा जाता है।\n\nपैकिटीन उपावस्था में प्रत्येक द्विसंयोजक के युग्मित सूत्र एक दूसरे के इतने समीप होते हैं कि पूर्ण द्विसंयोजक देखने में एक सूत्र प्रतीत होता है। पैकिटीन समय में सर्पित संघनन (spiral condensation) के कारण द्विसंयोजक छोटे होने लगते हैं और डिप्लोटीन तथा डायाकिनीसिस समय में द्विसंयोजक और भी छोटे हो जाते हैं। \n\nडिप्लोटीन उपावस्था में एक द्विसंयोजक के दोनों सूत्रों में से प्रत्येक सूत्र दो दो सूत्रों में विभाजित हो जाता है। इसका फल यह होता है कि प्रत्येक द्विसंयोजक दो जोड़ी युग्मित सूत्रों से बना पाया जाता है। एक गुणसूत्र के विभाजन से उत्पन्न दो सूत्रों को अर्धसूत्र (Chromatid) कहते हैं। डिप्लोटीन अवस्था में ये युग्मित सूत्र एक दूसरे से पृथक्‌ हो जाते हैं, किंतु कुछ स्थानों पर ये एक दूसरे से अलग नही हो पाते। इसका कारण यह है कि प्रत्येक पक्ष का एक अर्धसूत्र जगह जगह पर टूट जाता है और फिर अभिमुख पक्ष के टूटे हुए एक अर्धसूत्र के दोनों खंडों से इसके खंड जुट जाते हैं। डिप्लोटीन अवस्था में युगल अर्धसूत्र (sister chromatid) एक दूसरे से सटे होते हैं और अभिमुख युगल अर्धसूत्रों से स्पष्टत: दूर होते हैं, परंतु जगह जगह पर उपर्युक्त घटना के कारण एक अर्धसूत्र अपने युगल अर्धसूत्र का साथ छोड़कर अभिमुख पक्ष के अर्धसूत्र के साथ सटा प्रतीत होता हैं। ऐसी संरचनाओं को किऐज़मेटा (Chiasmata) कहते हैं। \n\nसूत्रों के अधिक मोटे ओर छोटे होने के कारण डायाकिनिसिस में अर्धसूत्रों का पारस्परिक संबंध सुगमता से नहीं देखा जा सकता और मध्यावस्था (Metaphase) में तो गुणसूत्रों का भूयिष्ठ संघनन हो जाता हैं, जिससे किऐज्म़ेटा की उपस्थित का अनुमान किया जा सकता हैं।\n\nयद्यपि अर्धसूत्रण की पूर्वावस्था (Prophase) से पहले ही प्रत्येक गुणसूत्र का विभाजन हो जाता है, तथापि इनके सेंट्रोमियर का विभाजन मध्यावस्था तक भी नहीं होता। इस कारण विभाजित हो जाने के पर भी प्रत्येक गुणसूत्र की निजता बनी रहती है। \n\nपश्चावस्था मे प्रत्येक गुणसूत्र अपने साथी से अलग हो जाता है, अर्थात्‌ प्रत्येक द्विसंयोजक के दोनों गुणसूत्रों का विघटन (dissociation) हो जाता है और युग्मित गुणसूत्रों में से कि सी ध्रुव (Pole) की ओर जाता है और दूसरा उसके विरुद्ध ध्रुव की ओर। इस वर्णन से यह स्पष्ट है कि प्रत्येक ध्रुव पर गुणसूत्र अपनी आधी संख्या में ही पहुँचते हैं।\n\nअंतराल अवस्था बहुत ही अल्पकालीन होती है और कुछ जंतुओं में तो होती ही नहीं।\n\nअंतराल अवस्था का अंत होने पर फिर पूर्वावस्था का प्रारंभ होता है। मध्यावस्था, उसके पश्चात्‌ तथा अंत्यावस्था का क्रम वैसा ही होता है जैसा साधारण समसूत्रण में। यह ऊपर कहा जा चुका है कि अर्धसूत्रण में एक के बाद एक, दो बार, कोशिकाविभाजन होता है। इस प्रकार दोनों कोशिकाविभाजन की अवस्थाओं का पृथक्‌ पृथक्‌ निर्दिष्ट करने के लिये उनका मध्यावस्था-1, मध्यावस्था-2, अंत्यावस्था-1, अंत्यावस्था-2 इत्यादि कहते हैं।\n\nयह ऊपर कहा जा चुका है कि पूर्वावस्था से ही प्रत्येक गुणसूत्र दो अर्धसूत्रों में विभाजित हो जाता है, परंतु उसका संट्रोमियर अविभाजित ही रहता है। इसलिये मध्यावस्था-2 पर गुणसूत्र सेंट्रोमियर को छोड़कर पूर्णरूप से विभाजित होता है। पश्चावस्था का प्रारंभ होने पर सेंट्रोमियर दो भागों में विभाजित हो जाता है, जिसके फलस्वरूप गुणसूत्र के दोनों भाग एक दूसरे से मुक्त हो जाते हैं और अभिमुख ध्रुव की ओर जा सकते हैं।\n\nलैंगिक गुणसूत्र विशेष गुणसूत्र होते हैं, जो एक लिंग में युग्मित होते हैं परंतु दूसरे में नही; जैसे ड्रोसॉफ़िला मेलानोगैस्टर (Drosophila melanogaster) में साधारण गुणसूत्रों के तीन जोड़े होते हैं, जिनको आलिंग सूत्र (Autosome) कहते हैं और दो लैंगिक गुणसूत्र होते हैं। मादा में दोनों लैंगिक गुणसूत्र एक समान होते हैं। इन्हें य-गुणसूत्र (X-chromosome) कहते हैं। नर में भी दो लिंग गुणसूत्र होते हैं। एक य-गुणसूत्र होता है, जो हर मादा य-गुणसूत्र के समान होता है, परंतु दूसरा य-गुणसूत्र से भिन्न होता है। इसे र-गुणसूत्र (Y-chromosome) कहते हैं।\n\nमादा में अर्धसूत्रण के अंत में प्रत्येक कोशिका में चार गुणसूत्र होते हैं-तीन आलिंगसूत्र और एक य-गुणसूत्र। प्रत्येक ऊसाइट (Oocyte) दो बार विभाजित होता है। इससे चार कोशिकाएँ उत्पन्न होती हैं। इनमें से तीन ध्रुवीय पिंड (Polar Bodies) होती है, जिनका शीघ्र ही नाश हो जाता है और एक परिपक्व अंडाणु (Ovum) होता हैं।\n\nमादा की भाँति नर में प्रत्येक शुक्रकोशिका (Spermatocyte) दो बार विभाजित होती है, जिससे चार स्परमाटिड (Spermatid) उत्पन्न होते हैं।\n\nये स्परमाटिड दो भाँति के होते है। एक में तीन आलिंग सूत्र और एक य-गुणसूत्र होता है और दूसरे में तीन आलिंग सूत्र और एक र-गुणसूत्र होता है। यह स्पष्ट है कि स्परमाटिड दो प्रकार के होते हैं, परंतु अंडाणु एक ही प्रकार का। प्रत्येक स्परमाटिड क्रमश: लंबा और पतला हो जाता है। इसको स्परमातोज़ोऑन (Spermatozoon) कहते हैं। संसेचन में एक स्परमाटोज़ोऑन का सिर एक अंडाणु में प्रवेश करता है। संसेचित अंडाणु को युग्मज (Zygote) कहते हैं और चूँकि शुक्राणु दो प्रकार के होते है, अत: युग्मज भी दो प्रकार के होते हैं।\n\nएक श्रेणी का युग्मज मादा होता है और दूसरी श्रेणी का नर।\n\nऐसा भी होता है कि मादा में दो य-गुणसूत्र हों और नर में केवल एक य-गुणसूत्र। ऐसी दशा में लिंगनिर्णय (sex determination) उसी भाँति होता है जैसे भाँति होता है जैसे ड्रोसॉफिला मेलानो-गैस्टर में। नर के शरीर में दो प्रकार के शुक्राणु उत्पन्न होते हैं-एक में आलिंग सूत्र के अतिरिक्त य-गुणसूत्र होता है और दूसरे में य-गुणसूत्र होता ही नहीं। ऐसे भी जंतु हैं जिनके नर में परस्पर भिन्न कई य-गुणसूत्र होते हैं। अर्धसूत्रण के अंत पर दो प्रकार के स्परमाटिड बनते है। एक प्रकार के स्परमाटिड में आलिंगसूत्र के अतिरिक्त य1, य2, य3 इत्यादि गुणसूत्र होते हैं और दूसरे में केवल र-गुणसूत्र और आलिंगसूत्र।\n\n== इन्हें भी देख\n", "id": "474059", "title": "अर्धसूत्रण"}
{"url": "https://hi.wikipedia.org/wiki?curid=474073", "text": "युग्मज\n\nदो युग्मक कोशिकाएँ (gamete cells) लैंगिक प्रजनन के द्वारा संयुक्त होकर जिस कोशिका का निर्माण करतीं हैं उसे युग्मज या युग्मनज या गैमीट (zygote) या जाइकोसाइट (zygocyte) कहते हैं। बहुकोशिकीय प्राणियों में युग्मज ही भ्रूण का आदिरूप है। एककोशीय प्राणियों में युग्मज स्वयं विभक्त होकर नयी संताने उत्पन्न करता है जो प्रायः अर्धसूत्री विभाजन की प्रक्रिया द्वारा सम्पन्न होता है।\n", "id": "474073", "title": "युग्मज"}
{"url": "https://hi.wikipedia.org/wiki?curid=474091", "text": "मॉनमाउथशायर\n\nमॉनमाउथशायर (, ) वेल्स के दक्षिण पूर्व में स्तिथ एक काउंटी है। इसका नाम एतिकासिक मॉनमाउथशायर (ऐतिहासिक) से लिया गया है जिसका ६०% पूर्वी भाग इसके अधीन है। इसका सबसे बड़ा शहर एबर्गावेनी है। मॉनमाउथशायर में कई किले भी है।\n\n", "id": "474091", "title": "मॉनमाउथशायर"}
{"url": "https://hi.wikipedia.org/wiki?curid=474092", "text": "मॉनमाउथ क्रिकेट क्लब\n\nमॉनमाउथ क्रिकेट क्लब () चिप्नहम स्पोर्ट्स ग्राउंड, मॉनमाउथ, वेल्स, में आधारित क्रिकेट क्लब है।\n\nमॉनमाउथ में क्रिकेट क्लब वर्ष 1838 से है। क्लब ने तीन बार (2003, 2004, 2005) हियरफोर्डशायर मार्चस् लीग एण्ड कप में जीत दर्ज की, तथा इसके पश्चात वॉस्टरशायर काउंटी लीग में प्रगति के बाद, क्लब ने वहाँ डिवीजन 2 में पदोन्नति होने में सफलता प्राप्त की। वे चार साल तक लीग में बने रहे और 2010 में डिवीजन 1 में संवर्धन के करीब आ गए।\n\nवर्ष 2011 में क्लब को किंग्स हेड होटल (जे डी वेदरस्पून) ने प्रायोजित किया। वहाँ दीवार पर क्लब की फ्रेम में लगी कमीज़ और नोटिसबोर्ड है, तथा क्लब अपनी मासिक बैठकों को पब में आयोजित करता है।\n", "id": "474092", "title": "मॉनमाउथ क्रिकेट क्लब"}
{"url": "https://hi.wikipedia.org/wiki?curid=474132", "text": "एबर्गावेनी\n\nएबर्गावेनी (, ) जिसका अर्थ है \"गावेनी नदी का मुह\", मॉनमाउथशायर, वेल्स का एक बाज़ार शहर है। यह मॉनमाउथ से १५ मिल (२४ किलोमीटर) पश्चिम में ए४० और ए४६५ सड़क पर स्थित है व अंग्रेज़ी सीमा से ६ मिल (१० किलोमीटर) दूर है। मूलतः रोमन किले, \"गोबानियम\" की जगह पर मध्ययुगीन दीवारों वाला शहर बन गया जो वेल्श मार्चेस के भीतर था। शहर में मध्ययुगीन पत्थर के किले के अवशेष है जो नॉर्मन द्वारा वेल्स पर विजय के पश्च्यात बनाया गया था।\n\nऐबर्गावेनी को \"गेटवे टू वेल्स\" भी कहा जाता है। यह दो नदियों के मुहाने, गावेनी व उस्क नदी पर स्थित है और ब्लोरेंगे (५५९ मीटर) और शुगर लोफ़ (५९६ मीटर) पर्वतों से घिरा हुआ है और साथ ही साथ इसके इर्द-गोर्ड पाँच पहाड़ियां: यस्ग्रिड फावर, यस्ग्रिड फ़ाच, डेरी, र्होलबेन और मिनीड लान्वेनार्थ है। यह पास ही स्थित ब्लैक पर्वतों और ब्रेकोन बीकंस नैशनल पार्क के लिए रास्ता मुहैया करता है।\n\nगोबनियम एक रोमन किला था जो उस्क नदी के साथ चलने वाले मार्ग की रक्षा करता था जो \"बुर्रियम\" और आगे चलकर \"इस्का ऑगस्ता\" को दक्षिण में ये गैर, ब्रेकोन और मध्य वेल्स से जोड़ता था। यह किला स्थानीय ब्रिटिश लौह युगीन जाती सिलुरेस के बिच शांती कायम करने के लिए भी महत्वपूर्ण था। इस किले की दीवारों के अवशेष किले के पश्चिम में १९६० में नए पोस्ट ऑफिस व टेलीफोन एक्सचेंज की नीव खोदते वक्त पाए गए।\n\nइसका नाम ब्रिथोनिक शब्द \"गोबानिया\" से लिया गया है जिसका अर्थ है \"लोहारों की नदी\" और यह शहर के रोमन आगमन से पहले के लोहा पिघलाने के महत्व को दर्शाता है। यह नाम आधुनिक वेल्श शब्द \"गोफ़\" (लोहार) से जुड़ा है और इसी तरह वेल्श लोहार \"गोफानॉन\" की दन्तकथा से सामंजस्य रखता है। नदी आगे चलकर वेल्श भाषा में \"गाफेनी\" बन गई और शहर का नाम एबर्गावेनी, जिसका अर्थ है \"गवेनी (\"गाफेनी\") का मुह (वेल्श:\"एबर\")\"।\n\nएबर्गावेनी का फैलाव एक शहर के रूप में नॉर्मन काल में एबर्गावेनी के लॉर्डों के संरक्षण में हुआ। इसके पहले बैरोन हमेलिन डी बालून थे जो बलोन से के रहने वाले थे, एक छोटा गाँव व एक किला मरीन-एन्जोऊ जिसे \"गेटवे टू मैने\" कहा जाता है और जो ली मैंस के पास, वर्त्तमान में फ्रांस का सार्दे डिपार्टमेंटे है। उन्होंने ११वि शताब्दी के अंत में बेनेडिक्टिन प्रायोरी का निर्माण किया जिसे आज प्रायोरी चर्च ऑफ़ सेंट मेरी कहा जाता है। प्रायोरी पहले सेंट विन्सेंट अब्बाए के बेनेडिक्टाइन फाउन्डेशन के अंतर्गत थी। इसे बादमें विलियम डी ब्राओस ने किले व गाँव के फायदे के दसवे हिस्से से खरीद लिया।\n\nअपनी भोगोलिक स्थिति के कारण १२वि से १३वि शताब्दी के बिच वेल्श मार्चेस में यह शहर हमेशा सीमावर्ती युद्धों व शक्ति संघर्षों का हिस्सा बना रहा। ११७५ में एबर्गावेनी किला स्थानीय वेल्श सरदारों के हत्याकांड का साक्षीदार रहा जिन्हें बिलियम डी ब्राओस ने मरवा दिया था।\n\n", "id": "474132", "title": "एबर्गावेनी"}
{"url": "https://hi.wikipedia.org/wiki?curid=474134", "text": "द्विखण्डन\n\nजीवविज्ञान में किसी कोशिका का दो भागों में विभाजित होकर दो नयी कोशिकाओं का निर्माण करना द्विखण्डन (binary fission) कहलाता है।\n\nजीवाणु और आद्यजीवाणुओं (bacteria and archaebacteria) को अकेन्द्रिक (prokaryotes) कहते हैं। इनका द्विखंडन एक प्रकार का अलैंगिक प्रजनन तथा कोशिका विभाजन है। इसके अलावा कुछ सुकेन्द्रिक प्राणियों (eukaryotic organisms) के कुछ कोशिकांग भी द्विखण्डित ही होते हैं। \n\nद्विखण्डी विभाजन तर्कुओं (spindles) के निर्माण के बिना ही होता है। सबसे पहले एक DNA अणु प्रतिगुणित होता है। उसके बाद ये प्रतिगुणित डीएनए कोशिका-झिल्ली अलग-अलग भागों से संयुक्त हो जाते हैं। जब कोशिका विभक्त होने लगती है तो प्रतिगुणित गुणसूत्र (Chromosome) तथा मूल गुणसूत्र बंट जाते हैं। इस प्रकार के अलैंगिक प्रजनन का परिणाम यह होता है कि सभी कोशिकाएँ अनुवांशिकता की दृष्टि से समान होती हैं, अर्थात सबमें एक ही अनुवांशिक पदार्थ होता है। \n\n", "id": "474134", "title": "द्विखण्डन"}
{"url": "https://hi.wikipedia.org/wiki?curid=474135", "text": "चेप्स्टो\n\nचेप्स्टो (, ) मॉनमाउथशायर, वेल्स का एक शहर है जिसकी सीमा ग्लोसेस्टरशायर, इंग्लैण्ड से जुडी हुई है। यह वेई नदी के मुहाने स्थित है जहां ये नदी सेवर्ण नदी में मिलती है। यह न्यूपोर्ट से पूर्व में १४ मिल (२३ किलोमीटर) और लंदन से ११० मिल (१८० किलोमीटर) है।\n\nचेप्स्टो मुख्यतः अपने किले के लिए लोकप्रिय है जो पत्थर से बना ब्रेटन का सबसे पुराना बचा हुआ किला है और चेप्स्टो रेसकोर्स जो वेल्श ग्रैंड नैशनल का आयोजन करता है। यह शहर वेई के पश्चिमी किनारे पर है। वेई के पूर्वी किनारे पर जुड़े गाँव टूटशील और सेडबरी इंग्लैण्ड में बसे है।\n\n", "id": "474135", "title": "चेप्स्टो"}
{"url": "https://hi.wikipedia.org/wiki?curid=474137", "text": "प्रतिरक्षा विज्ञान\n\nप्रतिरक्षाविज्ञान (Immunology) जीवचिकित्सा विज्ञान की एक शाखा है जिसमें सभी प्राणियों के सभी प्रतिरक्षा तंत्रों का अध्ययन किया जाता है। रूसी जीवविज्ञानी इल्या इलिच मेखनिकोव ने प्रतिरक्षा विज्ञान पर अध्ययन को बढ़ाया और उन्हें इस कार्य के लिए १९०८ में नोबेल पुरस्कार प्राप्त हुआ। प्रतिरक्षा विज्ञान की चिकित्सा के कई विषयों में विशेष रूप से अंग प्रत्यारोपण, ऑन्कोलॉजी, वायरोलॉजी, बैक्टीरियोलॉजी, पैरासिटोलॉजी, मनोचिकित्सा, और त्वचाविज्ञान के क्षेत्र में अनुप्रयोग हैं। प्रतिरक्षा प्रणाली के कई घटक आमतौर पर प्रकृति में सेलुलर होते हैं और किसी विशिष्ट अंग से जुड़े नहीं होते हैं; बल्कि पूरे शरीर में स्थित विभिन्न ऊतकों में एम्बेडेड या परिसंचारी होते हैं।\n\n\n", "id": "474137", "title": "प्रतिरक्षा विज्ञान"}
{"url": "https://hi.wikipedia.org/wiki?curid=474144", "text": "बंगलौर-मैसूर द्रुतगति मार्ग\n\nबंगलौर-मैसूर द्रुतगति मार्ग १११ किलोमीटर लम्बा चार से छह लेन का एक निजी टोल-टैक्स युक्त द्रुतगति मार्ग है जो भारत के कर्णाटक राज्य के दो प्रमुख नगरों बंगलौर और मैसूर को जोड़ता है। इसका निर्माण नन्दी इन्फ़्रास्ट्रक्चर कॉरिडोर ऐण्टरप्राइज़ेस द्वारा किया जा रहा है जो इसे \"बिल्ड\" (निर्माण)-\"ओन\" (स्वामित्व)-\"ऑपरेट\" (सञ्चालन)-\"ट्रान्स्फ़र\" (हस्तान्तरण) आधार पर बनाया जा रहा है।\n\n१९९५ में मैसाचुसेट्स के तत्कालीन राज्यपाल विलियम वेल्ड द्वारा प्रायोजित भारत में अपने व्यापार मिशन के संयोजन में एक ज्ञापन सहमति पर हस्ताक्षर किए थे। हस्ताक्षर करने वाली पार्टियाँ थीं कन्सोर्टियम सदस्य, भारतीय अधिकारी, कर्णाटक के तत्कालीन मुख्यमन्त्री देवीगौड़ा और अमेरिकी अधिकारी। इस ज्ञापन पर हस्ताक्षर होने के बाद इस परियोजना का मार्ग प्रशस्त हुआ। कन्सोर्टियम नन्दी इन्फ़्रास्ट्रक्चर कॉरिडोर ऐण्टरप्राइज़ेस में कल्यानी ग्रुप ऑफ़ कम्पनीज़, वीएचबी इण्टरनैश्नल लिमिटॅड और एसएबी इण्टरनैश्नल लिमिटॅड हैं जिनके द्वारा बंगलौर-मैसूर द्रुतगति मार्ग का निर्माण किया जाना है।\n\nयह परियोजना योजना बनाए जाने के समय से ही विवादों में है। इस परियोजना को कुछ समय के लिए निलम्बित कर दिया गया जब कर्णाटक में जनता दल के देवीगौड़ा और जन कुमारास्वामी की सरकार सत्ता में आई। देवीगौड़ा का आरोप था कि यह देश की सबसे बड़ी धोखाधड़ी है जिसे रोका जाना चाहिए।\n\nदक्षिण बंगलौर में यातायात जाम की समस्या बहुत गम्भीर है और इसका एक प्रमुख कारण है वे वाहन जो दक्षिण बंगलौर से होते हुए मैसूर और अन्य नगरों को जाते हैं। इस द्रुतगति मार्ग की कल्पना इसी उम्मीद में की गई थी कि इस जाम की समस्या से बंगलौर को निजात मिल सके।\n\n", "id": "474144", "title": "बंगलौर-मैसूर द्रुतगति मार्ग"}
