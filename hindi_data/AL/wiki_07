{"url": "https://hi.wikipedia.org/wiki?curid=432445", "text": "त्रिकोण तारामंडल\n\nत्रिकोण या ट्राऐंगुलम (अंग्रेज़ी: Triangulum) खगोलीय गोले के उत्तरी भाग में स्थित एक छोटा-सा तारामंडल है जो अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में शामिल है। दूसरी शताब्दी ईसवी में टॉलमी ने जिन ४८ तारामंडलों की सूची बनाई थी यह उनमें भी शामिल था। इसका नाम इसके तीन सबसे रोशन तारों से आता है जिनको कालपनिक लकीरों से जोड़ने से एक पतला सा समद्विबाहु (आसोसिलीज़) त्रिकोण बनता है।\n\nत्रिकोण तारामंडल में १५ तारे हैं जिन्हें बायर नाम दिए जा चुके हैं। इनमें से एक के इर्द-गिर्द ग़ैर-सौरीय ग्रह परिक्रमा करता हुआ पाया गया है। इस तारामंडल का सब से रोशन तारा बेटा ट्राऐंगुलाए (β Trianguli) नाम का एक सफ़ेद दानव तारा है जिसका एक धुंधला-सा साथी तारा भी है। इसका दूसरा सब से रोशन तारा अल्फ़ा ट्राऐंगुलाए (α Trianguli) नामक सफ़ेद-पीला महादानव तारा है और इसका भी एक नज़दीकी साथी तारा है। त्रिकोण तारामंडल का तीसरा सब से रोशन तारा ६ ट्राऐंगुलाए (6 Trianguli) है जो मध्यम-शक्ति की दूरबीन से देखने पर एक दोहरा तारा (एक पीला और एक नीला) ज्ञात होता है। वास्तव में इसके दोनों तारे स्वयं द्वितारे हैं।\n\nतारों के अलावा, त्रिकोण तारामंडल के क्षेत्र में कुछ अन्य दिलचस्प खगोलीय वस्तुएँ भी हैं, जिनमें ट्राऐन्गुलम गैलेक्सी शामिल है। यह सर्पिल (स्पाइरल) गैलेक्सी पृथ्वी से लगभग ३० लाख प्रकाश-वर्ष दूर है और आकाशगंगा (हमारी गैलेक्सी) के साथ स्थानीय समूह का हिस्सा है। इस तारामंडल में कई अन्य गैलेक्सियाँ भी दिखती हैं।\n\n", "id": "432445", "title": "त्रिकोण तारामंडल"}
{"url": "https://hi.wikipedia.org/wiki?curid=432447", "text": "देवेन शर्मा\n\nदेवेन शर्मा (अँग्रेजी: Deven Sharma) अमेरिका की अन्तर्राष्ट्रीय रेटिँग एजेन्सी स्टैण्डर्ड एण्ड पुअर्स के अध्यक्ष रह चुके हैँ। इसी एजेन्सी ने 6 अगस्त 2011 को अमेरिकी साख की रेटिँग AAA से घटा कर AA+ कर दी थी। जिसके बाद अमरीकी अधिकारियों ने एजेंसी की कड़ी आलोचना की थी। अमेरिका की क्रेटिड रेटिंग घटाए जाने को लेकर शर्मा चर्चा में आए थे। उसके बाद शर्मा ने अपने पद से इस्तीफ़ा दे दिया है। एस एण्ड पी ने शर्मा की जगह सिटी बैंक के चीफ ऑपरेटिंग ऑफिसर डगलस पीटरसन को नया प्रेसिडेंट बनाने का ऐलान किया था जिन्होने 12 सितंबर 2011 को अपनी जिम्मेदारी सँभाला। शर्मा 2006 में कायर्कारी वाइस प्रेसिडेंट के तौर पर स्टैंडर्ड एंड पुअर्स में आए थे। इससे पहले, वह मैकग्रा-हिल कंपनीज में कार्यकारी उपाध्यक्ष (वैश्विक रणनीति) थे। शर्मा मूल रूप से झारखण्ड के निवासी हैँ।\n", "id": "432447", "title": "देवेन शर्मा"}
{"url": "https://hi.wikipedia.org/wiki?curid=432448", "text": "वेदी तारामंडल\n\nवेदी या ऍअरा (अंग्रेज़ी: Ara) खगोलीय गोले के दक्षिणी भाग में वॄश्चिक और दक्षिण त्रिकोण तारामंडल के बीच स्थित एक तारामंडल है जो अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में शामिल है। दूसरी शताब्दी ईसवी में टॉलमी ने जिन ४८ तारामंडलों की सूची बनाई थी यह उनमें भी शामिल था। इसके कुछ मुख्य रोशन तारों को कालपनिक लकीरों से जोड़ने पर एक पूजा की वेदी का चित्र बनता है जिसपर इसका नाम पड़ा है।\n\nवेदी तारामंडल में १७ तारे हैं जिन्हें बायर नाम दिए जा चुके हैं। इनमें से ७ के इर्द-गिर्द ग़ैर-सौरीय ग्रह परिक्रमा करते हुए पाए गए हैं। इस तारामंडल के कुछ मुख्य तारे और अन्य वस्तुएँ इस प्रकार हैं:\n\n", "id": "432448", "title": "वेदी तारामंडल"}
{"url": "https://hi.wikipedia.org/wiki?curid=432451", "text": "हॉटडाक डोट नेट\n\nहॉटडाक डोट नेट भारत की एक निःशुल्क ईमेल सेवा है। \n\nhttp://www.hotdak.net\n", "id": "432451", "title": "हॉटडाक डोट नेट"}
{"url": "https://hi.wikipedia.org/wiki?curid=432452", "text": "दक्षिण त्रिकोण तारामंडल\n\nदक्षिण त्रिकोण या ट्राऐंगुलम ऑस्ट्रेली (अंग्रेज़ी: Triangulum Australe) खगोलीय गोले के दक्षिणी भाग में स्थित एक छोटा-सा तारामंडल है। इसकी परिभाषा लगभग ४०० वर्ष पूर्व दो डच नाविकों ने की थी, जिन्होनें पृथ्वी के दक्षिणी गोलार्ध (हेमिसफ़्येअर) से नज़र आने वाले १० अन्य तारामंडलों की भी परिभाषा की। इस तारामंडल के तीन सब से रोशन तारे अगर कालपनिक लकीरों से जोड़े जाएँ तो एक समभुजा (इक्विलैटरल) त्रिकोण बनता है। इसे स्पष्ट रूप से त्रिकोण तारामंडल से भिन्न बताने के लिए इसे \"दक्षिण त्रिकोण\" का नाम दिया गया।\n\nदक्षिण त्रिकोण तारामंडल में १० तारें हैं जिन्हें बायर नाम दिए जा चुके हैं, जिनमें से एक के इर्द-गिर्द एक ग़ैर-सौरीय ग्रह परिक्रमा करता हुआ पाया गया है। इस तारामंडल में ऍनजीसी ६०२५ (NGC 6025) नाम का लगभग ३० तारों का एक खुला तारागुच्छ भी है।\n\n", "id": "432452", "title": "दक्षिण त्रिकोण तारामंडल"}
{"url": "https://hi.wikipedia.org/wiki?curid=432461", "text": "ऐन्नियुस क्विंतुस\n\nऐन्नियुस क्विंतुस (ई.पू. 239–169) को 'रोमन कविता का जनक' कहा जाता है। इनका जन्म इटली के दक्षिणपूर्व में कलाब्रिया प्रदेश के रूपदियाए नामक स्थान में हुआ था। ग्रीक, ऑस्कन और लातीनी, तीनों भाषाओं का अच्छा ज्ञाता होने के कारण ऐन्नियुस कहा करता था कि मुझे तीन हृदय प्राप्त है। युवावस्था में वह सेना में सैंचरियन (शताध्यक्ष) पद पर पहुँच गया था। कातो नामक जननायक इसको रोम ले गया। रोम में निवास आरंभ करने के थोड़े समय पश्चात्‌ ऐन्नियुस ने काव्यरचना आरंभ की। यहाँ उसका रोम के प्रभावशाली नेताओं से परिचय हुआ। यह मार्कुस के साथ ईतोलिया के अभियान में भी गया था जिसका वर्णन उसने अपने नाटकों में किया है। इसकी मृत्यु गठिया रोग से ई. र्पू. 169 में हुई।\nइसकी रचनाओं की संख्या बहुत अधिक थी। किंतु इस समय तो उसकी विभिन्न रचनाओं में से कुछ पंक्तियाँ ही अवशिष्ट रह गई हैं जिनकी संख्या 1,000 से कुछ ही अधिक होगी। इन रचनाओं में से एक महाकाव्य में, जिसका नाम 'अनालैस' है, उसने रोम का इतिहास लिखा है। ऐन्नियुस के नाटकों में से 22 दु:खांत नाटकों, दो सुखांत नाटकों तथा एक ऐतिहासिक नाटक के उद्धरण मिलते हैं। इसकी अन्य रचनाओं की भी कुछ पंक्तियाँ अवशिष्ट है। पश्चात्‌कालीन कवियों पर उसकी रचनाओं का अत्यधिक प्रभाव पड़ा है। वह लातीनी का आदिकवि था तथा उसने ग्रीक काव्य और नाटक के प्रभाव को लातीनी भाषा में अवतीर्ण किया। इस्कीलस, सोफ़ोक्लीस तथा यूरीपिदेस की नाटयशैली की प्रतिध्वनि उसके नाटकों में स्पष्टतया सुनी जा सकती है। पर उसने अपने तीनों हृदयों की भावुकता की संपत्ति को एकमात्र हृदय (लातीनी) में उँडेलकर भावी साहित्यिकों का मार्ग प्रशस्त किया। इसी कारण सिसरो और क्विंतीलियन जैसे महान्‌ लेखकों ने उसकी प्रशंसा की एवं नुक्रितियुस, वर्जिल एवं ओविद उसके ऋणी हैं। कहते हैं, वह अत्यंत मिलनसार और प्रसन्नचित व्यक्ति था।\n\n", "id": "432461", "title": "ऐन्नियुस क्विंतुस"}
{"url": "https://hi.wikipedia.org/wiki?curid=432462", "text": "छेनी तारामंडल\n\nछेनी या सीलम (अंग्रेज़ी: Caelum) खगोलीय गोले के दक्षिणी भाग में स्थित एक धुंधला-सा तारामंडल है। इसकी परिभाषा १८वी सदी में फ़्रांसिसी खगोलशास्त्री निकोला लूई द लाकाई (Nicolas Louis de Lacaille) ने की थी। इसका नाम एक तराशने के औज़ार पर रखा गया है जिसे हिंदी में \"छेनी\", लातिनी में \"सीलम\" और अंग्रेज़ी में चिज़ल (chisel) कहते हैं।\n\nछेनी तारामंडल में ८ तारें हैं जिन्हें बायर नाम दिए जा चुके हैं, जिनमें से अगस्त २०११ तक किसी के भी इर्द-गिर्द कोई ग़ैर-सौरीय ग्रह परिक्रमा करता हुआ नहीं पाया गया था। इस तारामंडल में कोई भी तारा ४ खगोलीय मैग्नीट्यूड से अधिक चमक नहीं रखता। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। छेनी तारामंडल का सब से रोशन तारा अल्फ़ा सिलाइ (α Caeli) नाम का एक दोहरा तारा है। इस तारामंडल में एक अन्य तारा गामा सिलाइ (γ Caeli) नामक तारा भी है जिसको शक्तिशाली दूरबीन से देखने पर ज्ञात होता है के यह वास्तव में एक दोहरे तारे और एक द्वितारे का जोड़ा है (यानि कुल मिलकर चार ज्ञात तारे हैं)। इस तारामंडल में कुछ आकाशगंगाएँ भी हैं लेकिन वे केवल शक्तिशाली दूरबीनों से ही नज़र आती हैं।\n\n", "id": "432462", "title": "छेनी तारामंडल"}
{"url": "https://hi.wikipedia.org/wiki?curid=432463", "text": "गुरू(सिख धर्म)\n\nगुरू (पंजाबी:ਗੁਰੂ) एक सर्व उतम शक्ति है जो हर जीव आत्मा में ज्ञान भरती है। गुरू, संस्कृत शब्द है जिस का अर्थ है अँधेरे से रौशनी की तरफ लेकर जाने वाला।\n\nसिख धर्म में गुरू अक्षर \"शब्द\" के लिए इस्तेमाल हुआ है। \"शब्द\" निरंकार दवारा प्रगट किया हुआ, उसका हुक्म/शक्ति है। \"शब्द\" को धुर की वाणी भी कहा गया है। यह वाणी सत पुरषों दवारा बिना कानो से सुनी जाती है और हृदये में प्रगट होती है। बाबा नानक व अन्य भक्तों ने इसी को अपना गुरू माना है। इसी द्वारा निरंकार का ज्ञान होता है। इसी को आसी ग्रंथ में सब से ऊपर माना गया है :\n\"\"श्री गुरू सब ऊपर\"\" - भट गयंद \n\nइसको बीज मन्त्र भी कहा जाता है। \nआदि ग्रंथ में गुरू और गुरु दोनों शब्दों में भेद रखा गया है।\n\nजो सिर्फ मनुष्य जाती को ज्ञान दे, उसे \"गुरु\" कहा है, लेकिन जो हर जीव चाहे जानवर, मनुष्य, पेड़, पोधे आदिक में ज्ञान भरे उसके लिए \"गुरू\" शब्द का इस्तेमाल किया है। आम भाषा में यह शब्द अदल बदल लिए जाते हैं। लेकिन गुरमत विचार में इसकी भिन्नता साफ़ समझाई है। यही नहीं गुर, गुरदेव, सतगुर, सतगुरु, सतगुरू शब्दों को भी लोग एकसार मानते हैं।\n", "id": "432463", "title": "गुरू(सिख धर्म)"}
{"url": "https://hi.wikipedia.org/wiki?curid=432464", "text": "मरिया गीताना ऐन्येसी\n\nमरिया गीताना ऐन्येसी (Maria Gaetana Agnesi) (1718-1799), इटली की गणितज्ञ, भाषाविद् और दार्शनिक, गणित के प्रोफ़ेसर की लड़की थी। इसका जन्म 16 मई 1718, को मिलान (इटली) में हुआ। वह 14 वर्ष की आयु में ही दार्शनिक विषयों पर नवीन विचार विद्वानों के संमुख उपस्थित किया करती थी। वह आरंभ से भिक्षुणी (नन) हो जाना चाहती थी, परंतु अन्य संबंधियों ने उसे रोक रखा। 20 वर्ष की आयु होने पर वह दुनिया से अलग होकर अपने घर में एकांतवास करके, अपना सारा समय गणित के अध्ययन में लगाने लगी।\n\nचलन कलन में एक वक्र 'ऐन्येसी की लुब्धिका' (विच ऑव ऐन्येसी) कहलाता है। कहा जाता है, ऐन्येसी (फ्रेंच उच्चारण आन्येसी) एक समीकरण पर विचार करते-करते सो गई। रात्रि में, निद्रावस्था में ही, उसने कागज पर, स्वच्छतापूर्वक इस समीकरण के निरूपित वक्र को अंकित कर लिया। प्रात: काल उठने पर उसके आश्चर्य का ठिकाना न रहा जब उसने देखा कि कागज पर ठीक हल पहले से ही लिखा रखा है। 1752 ई में, 14वें पोप बेनेडिक्ट ने मिलान के विश्वविद्यालय में अपने स्थान पर ऐन्येसी की नियुक्ति कर दी। पिता के देहांत के बाद वह मिलान के ही एक संघ में संमिलित होकर भिक्षुणी हो गई। उसका निधन 1799 में हुआ।\n\nउसका लिखा प्रधान ग्रंथ 'इंस्तितुत्सी अनालितिके अद उज़ो देला गिओवेंतू इतालियाना' (Institu ioni analitiche uso dlla gioventu itlaliana) हैं, जो मिलान में 1748 में दो जिल्दों में छपा। इसका अंग्रेजी अनुवाद 1801 में छपा (अनुवादक जॉन कॉलसन)।\n\nनिम्नलिखित समीकरण अन्येसी की लुब्धिका का एक उदाहरण है-\n\nजिसमे \"a\" कोई अशून्य चर है।\n\n\n", "id": "432464", "title": "मरिया गीताना ऐन्येसी"}
{"url": "https://hi.wikipedia.org/wiki?curid=432465", "text": "जिराफ़ तारामंडल\n\nजिराफ़ या कमॅलपार्डलिस (अंग्रेज़ी: Camelopardalis) खगोलीय गोले के उत्तरी भाग में स्थित एक अकार में बड़ा लेकिन धुंधला-सा तारामंडल है। इसकी परिभाषा सन् १६१२ या १६१३ में पॅट्रस प्लैंकियस (Petrus Plancius) नामक डच खगोलशास्त्री ने की थी। इसका अंग्रेज़ी नाम दो हिस्सों का बना है: कैमल (यानि ऊँट) और लेपर्ड (यानि धब्बों वाला तेंदुआ)। लातिनी में कैमलेपर्ड का मतलब था \"वह ऊँट जिसपर तेंदुएँ जैसे धब्बे हों\", यानि की जिराफ़।\n\nजिराफ़ तारामंडल में ३६ तारें हैं जिन्हें बायर नाम दिए जा चुके हैं, जिनमें से अगस्त २०११ तक ४ के इर्द-गिर्द ग़ैर-सौरीय ग्रह परिक्रमा करते हुए पाए गए थे। इस तारामंडल में कोई भी तारा ४ खगोलीय मैग्नीट्यूड से अधिक चमक नहीं रखता। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इसका सब से रोशन तारा बेटा कमॅलपार्डलिस (β Camelopardalis) है, जो ४.०३ की चमक (सापेक्ष कान्तिमान) रखता है और वास्तव में एक दोहरा तारा है। सन् २०११ में इसी तारामंडल के क्षेत्र में एक महानोवा (सुपरनोवा) मिला था। इसमें पृथ्वी से १.१ करोड़ प्रकाश-वर्ष दूर स्थित ऍनजीसी २४०३ (NGC 2403) नामक एक सर्पिल (स्पाइरल) आकाशगंगा भी स्थित है।\n\n१९७७ में अमेरिकी अंतरिक्ष अनुसंधान संस्था नासा द्वारा छोड़ा गया वॉयेजर प्रथम यान इसी तारामंडल की दिशा में बढ़ रहा है। वर्तमान से लगभग ४०,००० सालों बाद यह जिराफ़ तारामंडल के ग्लीज़ ४४५ तारे से लगभग १.६ प्रकाश वर्ष की दूरी से गुज़रेगा। इस काल में यह तारा स्वयं भी हमारी ओर तेज़ गति से आ रहा है और जब वॉयेजर प्रथम इस के पास से निकलेगा उस समय यह तारा हमारे सूरज से लगभग ३.४५ प्रकाश वर्षों की दूरी पर होगा। इतने पास होने के बावजूद भी इस तारे की चमक पृथ्वी की सतह से बिना दूरबीन के देखे जाने के लिए पार्याप्त नहीं होगी। तब तक यान की बैट्रियाँ भी मृत हो चुकी होंगी और इस से कोई भी संकेत या चित्र पृथ्वी पर नहीं पहुँचेगा।\n\n", "id": "432465", "title": "जिराफ़ तारामंडल"}
{"url": "https://hi.wikipedia.org/wiki?curid=432474", "text": "छोटी चोंच वाला एकिडना\n\nछोटी चोंच वाला एकिडना (लातिनी में Tachyglossus aculeatus) ऑस्ट्रेलियाई महाद्वीप में पाया जाने वाला एक अत्यन्त ही विचित्र जीव है। प्लैटिपस की तरह ही यह अनोखा स्तनपायी जीव अपना वंश आगे बढ़ाने के लिए अण्डे तो देता है, परन्तु शिशु-एकिडना के पैदा होने पर मानव की ही तरह माता एकिडना अपने शिशु को दुग्धपान कराती है। मोनोट्रीम नाम के प्राचीन स्तनपायी समूह के मात्र दो ही सदस्य आज के युग में बचे हुए हैं - एकिडना और प्लैटिपस। \n\nएकिडना पूरे ऑस्ट्रेलिया और तस्मानिया भर में पाए जाते हैं। हालांकि यह आसानी से दिखाई नहीं पड़ते हैं, फ़िर भी इन्हें सामान्यत: लुप्तप्रायः नहीं माना जाता है। एकिडना कई प्रकार के प्राकृतिक स्थलों पर पाए जाते हैं, ख़ासकर जहां पर चीटियों और दीमकों की बहुतायत हो। मरूस्थलों और पहाड़ियों की चोटियों पर भी यह पाए जा सकते हैं, जहां यह प्रकृति के भीषण रूप से अपनी सुरक्षा के लिए खोहों व दरारों में शरण या शीतकालीन सुषुप्तावस्था की सहायता ले लेते हैं।\n\nधीमी गति से चलने वाले इस जीव का सिर बल्ब की भांति गोल और उभरा हुआ होता है और नाक के स्थान पर भोजन इकट्ठा करने के लिए एक लम्बा थूथन होता है। इसकी चिपचिपी जीभ थूथन के बाहर १७ सेमी तक लम्बी जा सकती है। एकिडना के मुख में दांत नहीं होते हैं और यह चीटियों और दीमकों के आहार पर ही अपना पूरा जीवन व्यतीत करता है। अपने लम्बे थूथन और आगे के शक्तिशाली पंजों की सहायता से एकिडना दीमकों के बिलों को तहस-नहस कर बौखलाई हुई दीमकों को चट कर जाता है। एकिडना का पूरा शरीर तीखे कांटों से घिरा होता है, जिनके बीच की त्वचा में नर्म बाल होते हैं। इसलिए चीटियों या दीमकों के दंश से इसको किसी भी प्रकार का भय नहीं होता है। किसी अन्य प्र्रकार के ख़तरे का अहसास होने पर यह अपने कांटों को तीखा कर एक गोले के रूप में घूम कर अपने नर्म उदर को बचाने का प्र्रयत्न करता है, या फ़िर अपने उदर को मिट्टी में खोद कर छिपा लेता है जिससे कि केवल कांटे ही आक्रमणकारी को नज़र आएं। नर एकिडना के पृष्ठपद पर एक कांटेदार हड्डी होती है, परन्तु इसमें विष नहीं होता है।\n\nसामान्यत: एकिडना एकांतप्र्रिय जीव होते हैं, परन्तु जुलाई से अगस्त के बीच में अपने जनन-काल के समय अपने शरीर से यह ऐसी तीखी गंध छोड़ते हैं जिससे कि विपरीत लिंग के सदस्यों को इनकी उपस्थिति का पता चल जाए। इस दौरान किसी एक मादा के पीछे कई सारे नर एकिडना एक `ट्रेन' बना कर तब तक पीछा करते रहते हैं जब तक कि मादा सहवास के लिए तैयार न हो जाए। नर के साथ सहवास के लगभग दो सप्ताह बाद एक मुलायम कवच वाला अण्डा मादा एकिडना की पेट की थैली में स्वयं जमा हो जाता है। ऐसी थैली ऑस्ट्रेलिया में पाए जाने वाले लगभग सभी स्तनपाइयों, जैसे कि कंगारू और कोआला पशुओं के उदरभाग में भी पाई जाती है। दस दिनों के बाद माता एकिडना की थैली में अण्डे से शिशु-एकिडना का जन्म होता है। जन्म के समय शिशु-एकिडना की त्वचा पर कोई भी बाल या कांटे नहीं होते हैं। माता एकिडना के चूचुक नहीं होते हैं, इसलिए शिशु-एकिडना अपना मुख थैली में विशेष प्रकार के बालों से चिपका लेता है। माता कि दुग्ध-ग्र्रन्थियों से रिसने वाला दूध इन बालों से हो कर शिशु के मुख में लगातार पहुंचता रहता है।\nशिशु-एकिडना अत्यंत तीव्र गति से विकसित होता है - अपने जीवन के पहले ४५ दिनों में इसका भार जन्म के समय के भार से पांच सौ गुना तक बढ़ सकता है। इस वय में इसके शरीर पर कांटे भी उत्पन्न हो जाते हैं, जिनके कारण माता को इसे अपनी थैली में लेकर विचरण करने में असुविधा महसूस होने लगती है। इस कारण माता अपने शिशु को किसी चट्टान की दरार या खोह में छिपा देती है और प्रत्येक पांच-छह दिनों में दुग्ध-पान कराने के लिए लौट कर आती रहती है। यह कार्यक्रम करीब छह महीनों तक चलता रहता है।\nडिंगो (ऑस्ट्रेलिया में पाए जाने वाले जंगली कुत्ते) और सियार एकिडना के प्र्राकृतिक भक्षक शत्रु होते हैं। एक सरकारी प्र्रयोजन के तहत दक्षिण ऑस्ट्रेलिया का कंगारू द्वीप भक्षक पशुओं से मुक्त कर दिया गया है, इसलिए इस द्वीप पर एकिडनाओं और अन्य पशुओं की भरमार पाई जाती है।\n\nऑस्ट्रेलिया में जंगलों में एकिडना आसानी से दिखाई नहीं पड़ते हैं क्योंकि यह बड़े भीरू और शर्मीले किस्म के जीव होते हैं। दीमकों के टीलों के पास खुदाई करने पर यह दिखाई पड़ सकते हैं। इनका मल चमकीली पर्त से ढकी लम्बी गोलियों के समान होता है, जिनमें चीटियों के अधपचे अवशेष दिखाई पड़ते हैं। इसकी सहायता से भी एकिडना के निवास स्थान का ज्ञान हो सकता है।\n\n", "id": "432474", "title": "छोटी चोंच वाला एकिडना"}
{"url": "https://hi.wikipedia.org/wiki?curid=432478", "text": "श्री माता वैष्णो देवी विश्वविद्यालय\n\nश्री माता वैष्णो देवी विश्वविद्यालय जम्मू और कश्मीर के कटरा के निकट स्थित विश्वविद्यालय है। यह विश्वविद्यालय माता वैष्णो देवी के मन्दिर के निकट स्थित होने के कारण ही इसका नाम श्री माता वैष्णो देवी रखा गया। यह जम्मू हवाई अड्डे से 41 किमी की दूरी पर स्थित है। तथा कटरा से लगभग 14 किमी दूर जम्मू उधमपुर राजमार्ग पर स्थित है। \n", "id": "432478", "title": "श्री माता वैष्णो देवी विश्वविद्यालय"}
{"url": "https://hi.wikipedia.org/wiki?curid=432483", "text": "प्रौद्योगिकी सूचना, पूर्वानुमान एवं मूल्यांकन परिषद (टाइफैक)\n\nप्रौद्योगिकी सूचना, पूर्वानुमान एवं मूल्यांकन परिषद (Technology Information, Forecasting and Assessment Council (TIFAC / टाइफैक)) भारत का एक स्वायत्तशासी संगठन है जिसे विज्ञान और प्रौद्योगिकी विभाग के अन्तर्गत 1988 में स्थापित किया गया था। इसके कार्यों में प्रौद्योगिकी के क्षेत्र में दूरदृष्टि, प्रौद्योगिकी प्रक्षेप-पथों (ट्रेजेक्ट्रीज) के मूल्यांकन और राष्ट्रीय महत्व के चुने हुए प्रौद्योगिकी क्षेत्रों में नेटवर्क कार्यों द्वारा प्रौद्योगिकी नवप्रवर्तन को सहायता प्रदान करना शामिल था।\n\n1993 से टाइफैक ने विभिन्न संभावनाशील प्रौद्योगिकी क्षेत्रों में देश के लिए एक प्रौद्योगिकी दृष्टि तैयार करने का प्रमुख कार्य प्रारम्भ किया है। प्रौद्योगिकी परिदृश्य 2020 कार्यों के परिणाम स्वरूप 17 दस्तावेजों का सेट तैयार हुआ है जिसमें 16 प्रोद्योगिकीय क्षेत्रों और एक सेवाओं पर केन्द्रित है। यह प्रयास अनूठा और अग्रणी कार्य है जिसमें शिक्षा क्षेत्र, उद्योगों और सरकार के 5000 से अधिक वैज्ञानिक, प्रौद्योगिकीविद और कारपोरेट प्रबंधक जुड़े हैं। \n\n", "id": "432483", "title": "प्रौद्योगिकी सूचना, पूर्वानुमान एवं मूल्यांकन परिषद (टाइफैक)"}
{"url": "https://hi.wikipedia.org/wiki?curid=432487", "text": "कोर\n\nकिसी सड़क के संदर्भ में एक कोर वह किनारा होता है जहाँ एक उठा हुआ पैदलपथ/फुटपाथ, सड़क माध्यिका या सड़क स्कंध किसी बिना उठी हुई सड़क या बिना उठे हुये रास्ते से मिलता है। \n\nआमतौर पर किसी कोर को कंक्रीट, डामर, या लंबे पत्थर (कोराश्म या उपांताश्म: अक्सर ग्रेनाइट) से बनाया जाता है। कोर दो उद्देश्यों की पूर्ति करता है: पहला यह सड़क से उचित जल निकासी के लिए एक नाली मुहैया कराता है और दूसरा यह किसी वाहन चालक को स्कंध, माध्यिका या पैदलपथ पर चढ़ने से रोक कर, उसे और पैदल यात्रियों को सुरक्षा प्रदान करता है।\n", "id": "432487", "title": "कोर"}
{"url": "https://hi.wikipedia.org/wiki?curid=432491", "text": "प्रौद्योगिकी विकास बोर्ड (भारत)\n\nभारत सरकार ने स्वदेशी प्रौद्योगिकी के विकास और वाणिज्यीकरण का संवर्धन करने तथा व्यापक प्रयोग के लिए आयातित प्रौद्योगिक को अनुकूल बनाने के लिए प्रौद्योगिकी विकास बोर्ड अधिनियम 1995 के अन्तर्गत सितम्बर, 1996 में एक सांविधिक निकाय के रूप में प्रौद्योगिकी विकास बोर्ड (Technology Development Board / टी डी बी) का गठन किया इस बोर्ड में 11 बोर्ड सदस्य हैं। सरकार ने मार्च 2000 में बोर्ड का पुनर्गठन किया।\n\nस्वदेशी अनुसंधान के परणाम को वाणिज्यीकृत्त करने के एकल उद्देश्य से सरकारी ढांचे के भीतर टी डी बी अपनी तरह का पहला संगठन है।\n\n", "id": "432491", "title": "प्रौद्योगिकी विकास बोर्ड (भारत)"}
{"url": "https://hi.wikipedia.org/wiki?curid=432494", "text": "माध्यिका (सड़क)\n\nविभाजित राजमार्गों / महामार्गों या सड़कों, पर माध्यिका वह क्षेत्र होता है जो यातायात की विपरीत लेनों (वीथियों) को अलग करता है। सामान्य शब्दों में माध्यिका किसी सड़क को बीच से, दो भागों में विभाजित करती है और इस दोनों भागों में यातायात की दिशा एक दूसरे से विपरीत होती है। इस क्षेत्र को यदि पक्का ना बनाया जाये तो यह अक्सर एक हरित पट्टी के रूप में विकसित किया जाता है और इसमें विभिन्न झाड़ियां और पेड़ लगाये जाते हैं। \n\nजहाँ यातायात अधिक हो या सुरक्षा एक अहम मुद्दा हो, वहाँ माध्यिका में अक्सर एक जर्सी अवरोध भी उपस्थित होता है।\n", "id": "432494", "title": "माध्यिका (सड़क)"}
{"url": "https://hi.wikipedia.org/wiki?curid=432496", "text": "सूक्ष्म, लघु एवं मध्यम उद्योग\n\nसूक्ष्म, लघु एवं मध्यम उद्योग (Micro, Small and medium enterprises) वे उद्योग हैं जिनमें काम करने वालों की संख्या एक सीमा से कम होती है तथा उनका वार्षिक उत्पादन (turnover) भी एक सीमा के अन्दर रहता है। किसी भी देश के विकास में इनका महत्वपूर्ण स्थान है।\n\n\n", "id": "432496", "title": "सूक्ष्म, लघु एवं मध्यम उद्योग"}
{"url": "https://hi.wikipedia.org/wiki?curid=432498", "text": "केन्‍द्रीय इलेक्‍ट्रोनिकी अभियांत्रिकी अनुसंधान संस्‍थान (सीरी)\n\nकेन्‍द्रीय इलेक्‍ट्रोनिकी अभियांत्रिकी अनुसंधान संस्‍थान (Central Electronics Engineering Research Institute / सीरी), पिलानी, वैज्ञानिक तथा औद्योगिक अनुसंधान परिषद की एक संघटक प्रयोगशाला है जिसकी स्थापना सन् 1953 में हुई थी। वास्तविक अनुसंधान एवं विकास कार्य वर्ष 1958 के अंतिम भाग से आरंभ हुआ। यह संस्थान मुख्यत: अर्धचालक युक्तियों, इलेक्ट्रोनिक प्रणालियों और इलेक्ट्रोनिक नलिकाओं के क्षेत्र में शोध् एवं विकास में कार्यरत है। अनेक परियोजनाओं के कार्यान्वयन में आरंभ से ही आधारभूत सुविधाएँ, विशिष्‍ट जनशक्ति एवं विशेषज्ञता के विकास पर विशेष ध्यान दिया जाता रहा है।\n\nपिलानी में मुख्यालय के साथ-साथ चेन्‍नै में इसका क्षेत्रीय केन्द्र है जो कि सी.एस.आई.आर काम्‍प्‍लेक्स के परिसर में कार्यरत है। इस क्षेत्रीय केन्द्र में मुख्यत: कागज एवं खाद्य पदार्थ प्रक्रमण सम्बन्धी शोध एवं विकास कार्य चल रहा है।\n\n\nसीएसआईआर-सीरी के प्रमुख अनुसंधान और विकास कार्यक्रमों को तीन प्रमुख क्षेत्रों में वर्गीकृत किया जा सकता है: माइक्रोवेव ट्यूब्स, सेमीकंडक्टर युक्तियां और इलेक्ट्रॉनिक प्रणालियाँ। माइक्रोवेव ट्यूब्स के क्षेत्र में ध्यान मुख्यत: संचार ट्यूब्स और औद्योगिक ट्यूब्स पर है। सेमीकंडक्टर युक्तियों के क्षेत्र में आईसी डिजाइन, पावर इलेक्ट्रॉनिकी, युक्ति प्रसंस्करण, माइक्रोवेव उपकरणों, संकर सूक्ष्म परिपथ (हाइब्रिड माइक्रोसर्किट्स), फोटोनिक्स और प्रकाश इलेक्ट्रॉनिकी उपकरणों और सेमीकंडक्टर सामग्री पर परियोजनाएं सक्रिय रूप से जारी है। इलेक्ट्रॉनिक प्रणालियों के क्षेत्र में आंकिक प्रणालियाँ, कृषि इलेक्ट्रॉनिकी, भाषण प्रौद्योगिकी, औद्योगिक इलेक्ट्रॉनिकी, इंस्ट्रूमेंटेशन प्रणालियों और संचार अभियांत्रिकी पर अनुसंधान एवं विकास कार्य केंद्रित है।\n\n", "id": "432498", "title": "केन्‍द्रीय इलेक्‍ट्रोनिकी अभियांत्रिकी अनुसंधान संस्‍थान (सीरी)"}
{"url": "https://hi.wikipedia.org/wiki?curid=432501", "text": "कृष्ण बलराम मंदिर, वृन्दावन\n\nवृन्दावन में स्थित यह इस्कॉन मंदिर \"अंग्रेजों का मन्दिर\" के नाम से भी जाना जाता है। इस्कॉन (ISKCON - International Society for Krishna Consciousness) - कृष्ण जागरण के लिये अंतर्राष्ट्रीय संस्था का छोटा नाम है जिसकी स्थापना स्वामी प्रभुपाद जी ने की थी। \n\nकेसरिया वस्त्रों में हरे रामा–हरे कृष्णा की धुन में तमाम विदेशी महिला–पुरुष यहाँ देखे जाते हैं और उन्हीं की उपस्थिति की वज़ह से इस मंदिर को अंग्रजों के मन्दिर का नाम मिला। इसमें राधा कृष्ण की भव्य एवं काफी सुन्दर मूर्तियाँ हैं।\n", "id": "432501", "title": "कृष्ण बलराम मंदिर, वृन्दावन"}
{"url": "https://hi.wikipedia.org/wiki?curid=432505", "text": "लोक कार्यक्रम और ग्रामीण प्रौद्योगिकी विकास परिषद\n\nलोक कार्यक्रम और ग्रामीण प्रौद्योगिकी विकास परिषद (Council for Advancement of People's Action and Rural Technology (CAPART / कपार्ट)) भारत की एक स्वायत्त संस्था है जो सोसायटीज रजिस्ट्रेशन अधिनियम १८६० के अन्तर्गत पंजीकृत है। यह भारत सरकार के ग्रामीण विकास मंत्रालय के अन्तर्गत काम काम करता है। सम्प्रति यह ग्रामीण भारत में लगभग १२००० स्वयंसेवी संस्थाओं को सहायता करते हुए ग्रामीण विकास का सबसे बड़ा प्रोमोटर है। \n\nइसकी स्थापना सन १९८६ में 'काउंसिल फॉर ऐडवांसमेंट ऑफ रूरल टेक्नॉलोजी' और ' 'पीपल्स ऐक्शन फॉर डेवेलपमेंट (इंडिया)' को मिलाकर की गयी। \n\nयह आर्थिक तथा प्राकृतिक सहयोग द्वारा विकास योजनाओं को पूर्ण रूप से फैलाने तथा बड़े पैमाने पर सुचारू रूप से चलाने वाले स्‍वयंसेवी क्षेत्र के संगठनों को सहयोग प्रदान करता है। कपार्ट भारत सरकार द्वारा बड़े पैमाने पर धनराशि प्राप्‍त करता है। इसे ग्रामीण विकास कार्यक्रमों के लिए स्‍वयंसेवी क्षेत्र के संगठनों को चलाने के लिए अंतरराष्‍ट्रीय दाताओं का सहयोग भी मिलता है।\n\nकपार्ट ग्रामीण क्षेत्रों में कार्यप्रणाली के सुधार का उद्देश्‍य लेकर कार्यरत है, विशेषतया समाज के दलित तथा सामाजिक रूप से पिछड़े वर्गों के लिए कार्यरत है। अत: गरीबी रेखा के स्‍तर से नीचे वाले लोगों, अनुसूचित जाति तथा जन‍जाति के लोगों, बंधुआ मज़दूरों, अपंगों, बच्‍चों तथा स्त्रियों को प्रमुखता देना कपार्ट का प्रमुख उद्देश्‍य है।\n\n\n\n\n\n\n\n\n\n\n\n\n\n\n\n\n\n\n\n\n\n\n", "id": "432505", "title": "लोक कार्यक्रम और ग्रामीण प्रौद्योगिकी विकास परिषद"}
{"url": "https://hi.wikipedia.org/wiki?curid=432508", "text": "द्वारिकाधीश मंदिर\n\nद्वारिकाधीश मंदिर भारत के गुजरात राज्य के द्वारिका में स्थित श्री कृष्ण का प्रमुख मंदिर है। हिन्दुओं के पवित्र चार धाम में से यह एक धाम है जो पश्चिम दिशा में स्थित है। \n", "id": "432508", "title": "द्वारिकाधीश मंदिर"}
{"url": "https://hi.wikipedia.org/wiki?curid=432514", "text": "गैसीकरण\n\nगैसीकरण (Gasification) वह प्रक्रिया है जिसमें जैविक पदार्थों या जीवाश्म आधारित कार्बनयुक्त पदार्थों को कार्बन मोनोऑक्साइड, हाइड्रोजन, कार्बन डाईऑक्साइड और मिथेन में बदला जाता है। इस प्रक्रिया में पदार्थ को उच्च ताप (>700 °C) पर ले जाकर, बिना ज्वलन के, नियंत्रित मात्रा में ऑक्सीजन और/या जलवाष्प से क्रिया करायी जाती है। प्राप्त गैस का मिश्रण प्रोड्युसर गैस या 'सिंथेटिक गैस' कहलाती है जो स्वयं एक ईंधन है। इसका महत्व इस बात में है कि यह नवीकरणीय ऊर्जा प्राप्ति का एक स्रोत है। \n\nगैसीकरण का लाभ यह है कि सिंथेटिक गैस को उपयोग में लाना मूल पदार्थ को उपयोग में लाने की अपेक्षा अधिक दक्ष (efficient) है क्योंकि इसे अधिक ताप पर भी जलाया जा सकता है या ईंधन सेल में भी जलाया जा सकता है। इस गैस को सीधे गैस इंजनों में भी जलाया जा सकता है। इस गैस को फिशर-ट्रॉप्स प्रक्रिया (Fischer-Tropsch process) द्वारा मेथेनॉल और हाइड्रोजन में बदला जा सकता है। गैसीकरण के लिये ऐसे पदार्थ का भी उपयोग किया जा सकता है जो अन्यथा कचड़ा समझकर फेंक दिया जाता है।\n\nइस समय जीवाश्म ईंधन का गैसीकरण औद्योगिक पैमाने बहुतायत में हो रहा है जिससे बिजली पैदा की जाती है।\n\nयह सर्व विदित है कि ऊर्जा की मांग समाज में बढ़ती जा रही है और जीवाश्‍म ईंधन की उपलब्‍धता कम हो रही है। ऊर्जा परिवर्तन की क्षमता को बढ़ाने और ऊर्जा के वैकल्पिक स्रोत खोजने पर भी बल दिया जा रहा है। ऐसा ही एक ऊर्जा विकल्‍प बायोमास ऊर्जा है। बायोमास लंबे समय से समाज की ऊर्जा संबंधी आवश्‍यकताओं को पूरा करता आया है और कई विकासशील देशों में ऊर्जा आवश्‍यकताओं की पूर्ति में सर्वाधिक भाग बायोमास ऊर्जा का है। बायोमास की ज्‍वलनशीलता ऊर्जा उत्‍पादन का रास्‍ता है और इसका खाना पकाने से लेकर विद्युत उत्‍पादन तक विभिन्‍न प्रकार से उपयोग किया जाता है। \n\nऊर्जा उत्‍पादन के लिए बायोमास का अन्‍य उपयोग गैसीकरण है। गैसीकरण में उष्‍मा रासायनिक परिवर्तन द्वारा ठोस बायोमास को उत्‍पादन गैस जिसे उत्‍पादित गैस कहा जाता है में परिवर्तित किया जाता है जिसका उपयोग अंत: दहन इंजन अथवा परिणामत: उपयोग किए जाने वाले ऊष्‍मीय यंत्र में किया जा सकता है। भारतीय विज्ञान संस्थान में दो दशकों से अधिक के शोध और विकास के परिणामस्‍वरूप अत्‍याधुनिक आईआईएससी बायोमास गैसीफिकेशन सिस्‍टम विकसित हुआ है। इस प्रौद्योगिकी में स्‍वच्‍छ विकास तंत्रों के माध्‍यम से ग्रीन हाउस गैसों और कार्बन का उत्‍सर्जन कम होता है। वर्तमान में देश और विदेश दोनों स्‍थानों पर विद्युत उत्‍पादन और ऊष्‍मीय उपयोग हेतु विभिन्‍न स्‍थानों पर इस डिजाइन के 40 से भी अधिक गैसीफिकेशन सिस्‍टम कार्य कर रहे हैं। इनमें से कुछ परियोजनाओं में उपयोग का प्रतिशत काफी अधिक है जिसके निवेशकों को काफी अधिक लाभ प्राप्‍त हुए है।\n\n\n", "id": "432514", "title": "गैसीकरण"}
{"url": "https://hi.wikipedia.org/wiki?curid=432543", "text": "जन्क फूद पर स्कूलो मे रोक\n\nजन्क फूड पर स्कूलो मे रोक के कई मायने है। आप लोग यह भि जानते होन्गे कि आजकल बच्चो मे मोटापे कि समस्या सुरसा के मुह कि तरह् बढ् \nरही है। इसकी सबसे बडी वजह स्कूलो और घर मे परोसे जाने वाला जन्क फूड है। इसके उपर लगायी गयी रोक की वजह जान ने के लिये हमे पहले इसके बारे मे जानना होगा। जंक फूड आमतौर पर विश्व भर में चिप्स, कैंडी जैसे अल्पाहार को कहा जाता है। बर्गर, पिज्जा जैसे तले-भुने फास्ट फूड को भी जंक फूड की संज्ञा दी जाती है तो कुछ समुदाय जाइरो, तको, फिश और चिप्स जैसे शास्त्रीय भोजनों को जंक फूड मानते हैं। इस श्रेणी में क्या-क्या आता है, ये कई बार सामाजिक दर्जे पर भी निर्भर करता है। उच्चवर्ग के लिए जंक फूड की सूची काफी लंबी होती है तो मध्यम वर्ग कई खाद्य पदार्थो को इससे बाहर रखते हैं। कुछ हद तक यह सही भी है, खासकर शास्त्रीय भोजन के मामले में। सदियों से पारंपरिक विधि से तैयार होने वाले ये खाद्य पदार्थ पोषक तत्वों से भरपूर होते हैं।\n\nजंक फूड शब्द का इस्तेमाल सबसे पहले १९७२ में किया गया था। इसका उद्देश्य था ज्यादा कैलोरी और कम पोषक तत्वों वाले खाद्य पदार्थो की तरफ लोगों का ध्यान आकृष्ट करना। समय के साथ लोगों की इसमें रुचि बढ़ी लेकिन खाद्यान्न उत्पादन करने वालों पर खास असर नजर नहीं आया जो धीरे-धीरे इनकी किस्में बढ़ाते रहे। इसकी वजह जंक फूड का रखरखाव काफी आसान होना है। जंक फूड का प्रयोग हानिकारक नहीं है, बशर्ते खानपान में संतुलित आहार की कोई कमी न हो। आलू के चिप्स खा लेने में कोई बुराई नहीं, लेकिन पूरी तरह जंक फूड पर निर्भर होने से गंभीर स्वास्थ्य समस्याएं उत्पन्न हो सकती हैं। फिर भी, जंक फूड बच्चों को काफी लुभाता है, इसे देखते हुए कई देशों में इनके विज्ञापनों पर नियंत्रण और निगरानी की व्यवस्था भी की गई है।\n\nविश्व मे जन्क फूड पर रोक की वजह्\nसंजय गांधी स्नातकोत्तर अनुसंधान संस्थान के एंडोक्राइनोलॉजी विभाग के प्रोफेसर डॉ॰ सुशील गुप्ता के अनुसार जंक फूड आने से पिछले दस सालों में मोटापे से ग्रस्त रोगियों की संख्या काफी बढ़ी है। इनमें केवल बच्चे ही नहीं बल्कि युवा वर्ग भी शामिल है।[1] इसी संस्थान के गैस्ट्रोएंट्रोलाजी विभाग के प्रोफेसर जी. चौधरी कहते हैं कि, जंक फूड में अत्यधिक कार्बोहाइड्रेट, वसा और शर्करा होती है। इसमें अधिकतर तलकर बनाए जाने वाले व्यंजनों में पिज्जा, बर्गर, फ्रैंकी, चिप्स, चॉकलेट, पेटीज मुख्य रूप से शामिल हैं। वीएलसीसी की आहर विशेषज्ञ पल्लवी केअन अनुसार बर्गर में १५०-२००, पिज्जा में ३००, शीतल पेय में २०० और पेस्ट्री, केक में करीब १२० किलो कैलोरी होती है जो आजकल लोगों पर मोटापे के रूप में हावी हो रहा है। यह भी कहा गया है कि गर्भावस्था में गलत खानपान से आने वाले बच्चे को आजीवन मोटापे, हाई कोलेस्ट्रॉल व ब्लड शुगर का खतरा हो सकता है।\nजंक फूड के सेवन और मोटापा से महिलाओं में हारमोन की कमी हो जाती है जिससे वे बांझपन की शिकार हो सकती हैं। [3] ०\n\nभारत मे जन्क फूड पर रोक की वजह्\nभारत सरकार ने २००९ मे जन्क फूड और उससे हो रहे दुषप्रभावो के बारे मे सर्वे करवाया तो पता चला कि अमूमन सभी स्कूलो मे हाई कोलेस्ट्राल व हाई शुगर वाले खाद्य पदार्थ परोसे जा रहे है, तो त्तकालीन शिक्शा मन्त्री श्री कपिल सिब्बयल ने कैबिनेट के पास स्कूलो मे बिक रहे जन्क फूड पर रोक लगाने का प्रस्ताव भेजा तो उसे बहुमत से पारित कर दिया गया। कुच्ह लोगो ने इस्क विरोध किया लेकिन जब उन्हे ज्न्क फूड के नुकसान समझाये गये तो वे भी मान गये।", "id": "432543", "title": "जन्क फूद पर स्कूलो मे रोक"}
{"url": "https://hi.wikipedia.org/wiki?curid=432547", "text": "विश्वकद्रु तारामंडल\n\nविश्वकद्रु या कैनीज़ विनैटिसाए (अंग्रेज़ी: Canes Venatici) खगोलीय गोले के उत्तरी भाग में स्थित एक छोटा-सा तारामंडल है। इसकी परिभाषा १७वी सदी में योहानॅस हॅवॅलियस (Johannes Hevelius) नामक जर्मन खगोलशास्त्री ने की थी। अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है। इस तारामंडल के तारे धुंधले होने से दूसरी शताब्दी ईसवी में टॉलमी ने अपनी ४८ तारामंडलों की सूची में इसे अलग स्थान देने के बजाए इसे आकाश में इसके पड़ोस में स्थित सप्तर्षि तारामंडल का ही भाग बना डाला था।\n\nलातिनी भाषा में \"कैनीज़ विनैटिसाए\" का अर्थ \"शिकारी कुत्ता\" होता है और इसका कालपनिक चित्रण कभी-कभी ग्वाला तारामंडल के ग्वाले के साथ खड़े कुत्ते के रूप में होता है। संस्कृत में और प्राचीन भारतीय कथाओं में \"विश्वकद्रु\" का अर्थ भी \"शिकारी कुत्ता\" था।\n\nविश्वकद्रु तारामंडल में २१ तारें हैं जिन्हें बायर नाम दिए जा चुके हैं, जिनमें से अगस्त २०११ तक एक के इर्द-गिर्द ग़ैर-सौरीय ग्रह परिक्रमा करता हुआ पाया गया था। इस तारामंडल में कोई भी तारा २ खगोलीय मैग्नीट्यूड से अधिक चमक नहीं रखता। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इसका सब से रोशन तारा पृथ्वी से ११० प्रकाश-वर्ष दूर स्थित कोर करोली (Cor Caroli, बायर नाम: α Canum Venaticorum) है, जो वास्तव में एक द्वितारा है जिनकी चमक (सापेक्ष कान्तिमान) मिलकर २.८१ मैग्नीट्यूड है। इस द्वितारे का अधिक रोशन वाला तारा अपने वातावरण में असाधारण (अधिक) मात्राओं में सिलिकन, पारे और युरोपियम के तत्वों की उपस्थिति रखता है और इस तारे का चुम्बकीय क्षेत्र भी काफ़ी शक्तिशाली है (पृथ्वी से ५००० गुना अधिक)।\n\nइसी तारामंडल में ला सुपरबा (La Superba) नामक परिवर्ती कार्बन तारा है (यानि जिसकी बनावट में कार्बन अधिक है)। ऐसे तारों में बहुत अधिक लालिमा देखी जाती है और ला सुपरबा भी अपने गहरे लाल रंग के लिए मशहूर है। तारों के अलावा, इस तारामंडल में पाँच दिलचस्प मॅसिये वस्तुएँ भी देखी गई हैं, जिनमें से चार तो सर्पिल (स्पाइरल) आकाशगंगाएँ हैं और एक गोल तारागुच्छ है।\n\n", "id": "432547", "title": "विश्वकद्रु तारामंडल"}
{"url": "https://hi.wikipedia.org/wiki?curid=432553", "text": "परकार तारामंडल\n\nपरकार या सरसिनस (अंग्रेज़ी: Circinus) खगोलीय गोले के दक्षिणी भाग में स्थित एक छोटा-सा तारामंडल है। इसकी परिभाषा १८वी सदी में की गई थी। अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है।\n\nलातिनी भाषा में \"सरसिनस\" का अर्थ \"कम्पास\" (compass) होता है, यानि वह यंत्र जिस से काग़ज़ पर वृत्त (चक्र) बनाए जाते हैं और जिसे हिंदी में \"परकार\" बुलाया जाता है।\n\nपरकार तारामंडल में ९ तारें हैं जिन्हें बायर नाम दिए जा चुके हैं, जिनमें से अगस्त २०११ तक एक के इर्द-गिर्द ग़ैर-सौरीय ग्रह परिक्रमा करता हुआ पाया गया था। इस तारामंडल के सब से रोशन तारे, अल्फ़ा सरसिनाए (α Cir) और बेटा सरसिनाए (β Cir), दोनों द्वितारे हैं।\n\n", "id": "432553", "title": "परकार तारामंडल"}
{"url": "https://hi.wikipedia.org/wiki?curid=432581", "text": "भारत के इमारती लकड़ी वाले वृक्ष\n\nभारत में 150 से भी अधिक इमारती लकड़ी वाले वृक्षों की जातियाँ पायी जाती हैं। नीचे इनकी कुछ प्रमुख जातियों की सूची दी गयी है-\n\n", "id": "432581", "title": "भारत के इमारती लकड़ी वाले वृक्ष"}
{"url": "https://hi.wikipedia.org/wiki?curid=432583", "text": "काजल अग्रवाल\n\nकाजल अग्रवाल (जन्म: 19 जून, 1985) एक भारतीय फ़िल्म अभिनेत्री है, जों अधिकतर तेलगू फ़िल्मों में कार्य कर चुकी है। वे तमिल और हिन्दी सिनेमा में भी पदार्पण कर चुकी हैं। इन्होंने अपने अभिनय की शुरुआत एक हिन्दी फिल्म क्यों! हो गया ना... से शुरू की। जिसमें इन्होंने अमिताभ बच्चन, ऐश्वर्या राय और विवेक ओबेरॉय के साथ अभिनय किया था। यह फिल्म 11 अगस्त 2004 को प्रदर्शित हुई थी। इसके बाद ही यह तेलुगू फिल्मों में भी काम करने लगीं।\n\nकाजल ने पहली बार अभिनय वर्ष 2004 में क्यों! हो गया ना... नामक एक हिन्दी फिल्म में दीया की बहन के रूप में एक छोटा सा किरदार निभाकर किया था। इस फिल्म में इनके साथ अमिताभ बच्चन, ऐश्वर्या राय और विवेक ओबेरॉय भी थे। उसके बाद तमिल फिल्म निर्देशक भरतराजा के \"बोम्मलत्तम\" में अर्जुन सरजा के साथ अभिनय किया था। यह फिल्म तय समय से काफी देर में 2008 में सिनेमाघरों में प्रदर्शित हुई थी।\n\nकाजल ने पहली बार तेलुगू फिल्म में अभिनय 2007 में तेजा की फिल्म \"लक्ष्मी कल्याणम\" में कल्याण राम के साथ मुख्य किरदार के रूप में कार्य किया था। लेकिन यह फिल्म कमाई करने में असमर्थ रही। इसके अगले वर्ष में कृष्णा वाम्सि के द्वारा निर्देशित फिल्म चन्दामामा में यह दिखाई दी। यह फिल्म अच्छे समीक्षा के साथ ही इनका पहला सफल फिल्म बना। वर्ष 2008 में इनका पहला तमिल फिल्म भी प्रदर्शित हुआ था। जिसमें यह सह-कलाकार भरत के साथ दिखाई दी। इसी वर्ष इनके दो और तमिल फिल्म भी प्रदर्शित हुए थे। यह फिल्म वेंकट प्रभु के हास्य और रोमांच वाले थे, जिसमें \"सरोजा\" और \"बोम्मलत्तम\" है। यह दोनों ही फिल्म सफल रहे, लेकिन काजल के अभिनय के सफर को और आगे पहुँचाने में असफल रहे, क्योंकि दोनों ही फिल्मों में उनका किरदार बहुत ही थोड़े समय के लिए था। इसके बाद प्रदर्शित हुए तेलुगू फिल्म ने बहुत अच्छी कमाई की लेकिन समीक्षा में सकारात्मक प्रतिक्रिया नहीं मिला।\n\nकाजल जी के चार फिल्म 2009 में प्रदर्शित हुए थे। काजल जी ने इस वर्ष पहले तमिल भाषा के \"मोधि विलयडू\" नामक फिल्म में विनय राय के साथ किया, लेकिन यह फिल्म कमाई करने में बुरी तरह से विफल हो गया। उसके बाद इन्होंने एक बहुत बड़े लागत में बने तेलुगू भाषा के ऐतिहासिक नाट्य फिल्म \"मगधीरा\" में राम चरण तेजा के साथ काम किया।\n\nतेलुगू फिल्मों में सर्वश्रेष्ठ अभिनेत्री के श्रेणी में फिल्मफेयर पुरस्कार के लिए इन्हें नामित किया गया था। \"मगधीरा\" अधिक कमाई करने में पूरी तरह से सफल हुआ। इसने कई फिल्मों को पीछे छोड़ दिया। यह तेलुगू भाषा का अब तक का सबसे अधिक कमाई करने वाले फिल्मों में सबसे ऊपर आ गया। इस फिल्म की सफलता ने काजल को तेलुगू सिनेमा के मुख्य कलाकारों के स्थान पर पहुँचा दिया। यह फिल्म तमिल भाषा में \"मावीरन\" नाम से 2011 में प्रदर्शित हुआ और यह भी कमाई करने में सफल रहा। इसे भी काफी सकारात्मक प्रतिक्रिया ही मिला।\n\n2013 में काजल ने राम चरण तेजा के साथ और फिल्म में काम करना शुरू किया। इसके प्रदर्शन के बाद इसे काफी अच्छे प्रतिक्रिया मिले और ये कमाई करने में भी सफल रहा। इसके बाद काजल ने एक हिन्दी फिल्म स्पेशल 26 में काम करना शुरू किया। इसका निर्देशन नीरज पांडे ने किया है। ये फिल्म भी कमाई करने में सफल रहा। इसके बाद काजल ने श्रीणु वैट्ला के फिल्म \"बादशाह\" में काम किया। ये फिल्म में कमाई करने में सफल रहा। यह 2013 में एक और फिल्म में काम किया लेकिन यह फिल्म को बहुत लोगों ने नापसंद किया।\n", "id": "432583", "title": "काजल अग्रवाल"}
{"url": "https://hi.wikipedia.org/wiki?curid=432599", "text": "अझ़दहा\n\nअझ़दहा, अज़दहा, या ड्रैगन एक काल्पनिक जीव है जिसमें सर्प की प्रकृति के बहुत से तत्व थे और कुछ संस्कृतियों में उड़ने और मुंह से आग उगलने की क्षमता भी थी। यह दुनिया की कई संस्कृतियों के मिथकों में पाया जाता है। कभी-कभी इस जीव को अजगर भी बुलाया जाता है, हालांकि यह थोड़ा सा ग़लत है क्योंकि \"अजगर\" उस सर्प का हिंदी नाम है जिसे अंग्रेज़ी में \"पायथन\" (python) कहते हैं।\n\nअझ़दहा में \"झ़\" का उच्चारण \"ज़\" और \"झ\" दोनों से भिन्न है और यह हिंदी-उर्दू के बहुत कम शब्दों में से है जिसमें यह ध्वनि पाई जाती है। वैसे तो यह शब्द फ़ारसी से उत्पन्न हुआ समझा जाता है लेकिन इसकी संस्कृत में भी गहरी सजातीय जड़े हैं जो संस्कृत और कश्मीरी समेत उत्तर भारत की सभी भाषाओँ की पूर्वज प्राचीन आदिम हिन्द-ईरानी भाषा तक पहुँचती हैं। संस्कृत का \"अहि\" शब्द भिन्न रूपों में बहुत सी हिन्द-ईरानी भाषाओँ में पाया जाता है और \"अझ़ि\" या \"अज़ि\" इसी का रूप है। अहि/अझ़ि/अज़ि का अर्थ होता है \"सर्प\" और यह \"अहिरावण\" जैसे शब्दों में मिलता है। \"दहाक\" का अर्थ \"काटना\" या \"डंक मारना\" होता है।\n\nअंग्रेज़ी में इसी कालपनिक जीव को \"ड्रैगन\" (Dragon) कहते हैं जो यूनानी भाषा के द्राकोन (δράκων) शब्द से आया है, जिसका अर्थ है \"एक बड़े आकार का सर्प, विशेषकर जल में रहने वाले सर्प।\"\n\nप्राचीन वैदिक धर्म में वृत्र (जिसका अर्थ है \"ढकने वाला\") एक असुर भी था और एक नाग भी। माना जाता है कि यह संभवतः एक अझ़दहा के ही जैसा जीव था। यह इन्द्र का शत्रु और सूखे (जल की कमी) का प्रतीक था। इसे वेदों में \"अहि\" (यानि सर्प) भी कहा गया है और कुछ वर्णनों में इसके तीन सर दर्शाए गए हैं।\n\nआधुनिक भारतीय साहित्य में भी अझ़दहा को कभी ख़तरे और कभी साहस के प्रतीक के रूप में प्रयोग किया गया है। हरिवंश राय बच्चन ने अपने \"दो चट्टानें\" नाम के संग्रह की प्रसिद्ध कविता \"सूर समर करनी करहिं\" में अझ़दहा को एक ज़ुल्म ढाने वाला और सच्चाई के तर्क के प्रति बहरा पात्र दिखाया है जिस से केवल बल के प्रयोग से बात की जा सकती है:\n\nभारत के कुछ भागों में अझ़दहा से सम्बन्धित हिन्दू व बौद्ध धार्मिक आस्थाएँ भी हैं। मसलन मणिपुर राज्य में पाखंगबा एक प्रकार के दिव्य-प्राणी (देवता) हैं जिनका स्वरूप अझ़दहा जैसा है।\n\nयूरोपीय अझ़दहे अक्सर परों वाले होते हैं और क्रोधित होकर अपने मुँह से आग के गोले फेंक सकते हैं। इनका शरीर एक भीमकाय सांप की तरह होता है और आगे छिपकली की तरह दो टाँगे होती हैं। बिना टांगों वाले अझ़दहे को वायवर्न (wyvern) कहा जाता है। प्राचीन कथाओं में अक्सर अझ़दहों को ग़ुफाओं में रहने वाला जीव बताया जाता है। प्राचीन अंग्रेज़ी भाषा की बियोवुल्फ़ (Beowulf) नामक कविता में ऐसे ही अझ़दहों का वर्णन है। कभी-कभी इन्हें किसी बड़े ख़ज़ाने की रखवाली करते हुए भी बताया जाता है।\n\nचीनी अझ़दहे, जिन्हें \"लॉन्ग\" (龍) कहा जाता है, मनुष्यों का रूप धारण कर सकते हैं और उन्हें कृपालु जीवों के रूप में दर्शाया जाता है। पाँच नाखूनों के पंजे वाले अझ़दहे को चीनी सम्राटों का चिह्न माना जाता था। कला के क्षेत्र में चीनी संस्कृति में अझ़दहों का बहुत प्रयोग होता है।\n\n", "id": "432599", "title": "अझ़दहा"}
{"url": "https://hi.wikipedia.org/wiki?curid=432609", "text": "कबूतर तारामंडल\n\nकबूतर या कोलम्बा (अंग्रेज़ी: Columba) खगोलीय गोले पर महाश्वान और ख़रगोश तारामंडलों के दक्षिण में स्थित एक छोटा और धुंधला-सा तारामंडल है। इसकी परिभाषा सन् १५९२ में पॅट्रस प्लैंकियस (Petrus Plancius) नामक डच खगोलशास्त्री ने की थी। अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है।\n\nकबूतर तारामंडल में १८ तारें हैं जिन्हें बायर नाम दिए जा चुके हैं, जिनमें से अगस्त २०११ तक किसी के भी इर्द-गिर्द कोई ग़ैर-सौरीय ग्रह परिक्रमा करता हुआ नहीं पाया गया था। इस तारामंडल में केवल एक तारा ३ खगोलीय मैग्नीट्यूड से अधिक चमक रखता है। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इस तारामंडल में पाए जाने वाली कुछ मुख्य वस्तुएँ इस प्रकार हैं:\n\n", "id": "432609", "title": "कबूतर तारामंडल"}
{"url": "https://hi.wikipedia.org/wiki?curid=432641", "text": "फ्लेमिंगो लिनेर्स\n\nफ्लेमिंगो लिनेर्स एक नौका ऑपरेटर है। कंपनी मुख्य रूप से कोलंबो - तूतीकोरिन नौका सेवा है कि भारत और श्रीलंका की सरकारों द्वारा पुनरारंभ किया गया था संचालित होता है और यह भी भारत और कोलंबो में यात्री टर्मिनल पर शुल्क मुक्त दुकानें संचालित. इसका प्राथमिक पोत स्कोटिया राजकुमार है।\n", "id": "432641", "title": "फ्लेमिंगो लिनेर्स"}
{"url": "https://hi.wikipedia.org/wiki?curid=432654", "text": "कर्मशाला\n\nउस कमरे या मकान को कर्मशाला (वर्कशाप) कहते हैं जिसमें किसी सामान का निर्माण करने या ठीक करने (रिपेयर) की जगह एवं औजार हों। औद्योगीकरण के पूर्व कर्मशाला ही निर्माण की प्रमुख जगह हुआ करती थी।\n\n\n", "id": "432654", "title": "कर्मशाला"}
{"url": "https://hi.wikipedia.org/wiki?curid=432657", "text": "विनिर्माण\n\nमशीनों, औजारों और श्रम का उपयोग करके सामान बनाने की क्रिया को विनिर्माण (Manufacturing) कहते हैं। विनिर्मित सामान स्वयं प्रयोग के लिये हो सकते हैं, या बेचने के लिये। विनिर्माण के अन्तर्गत हस्तकला से लेकर उच्च तकनीकी तक बहुत सी मानवी गतिविधियाँ आ जाती हैं किन्तु इस शब्द का उपयोग प्रायः औद्योगिक उत्पादन के अर्थ में किया जाता है जिसमें कच्चा माल बड़े पैमाने पर तैयार माल में बदला जाता है। विनिर्माण से तैयार माल उपभोक्ताओं द्वारा उपयोग किया जा सकता है या इसका प्रयोग अधिक जटिल वस्तुओं के विनिर्माण में किया जा सकता है। \n\nनिम्नलिखित आंकड़े विश्वबैंक द्वारा उपलब्ध कराये गये हैं। इसमें विनिर्मित वस्तुओं का कुल मूल्य अमेरिकी डॉलर में दिया गया है। \n\n\n", "id": "432657", "title": "विनिर्माण"}
{"url": "https://hi.wikipedia.org/wiki?curid=432674", "text": "असेम्बली लाइन\n\nसमानुक्रम उत्पादन या असेंबली लाइन (assembly line) विनिर्माण की एक प्रक्रिया है जिसमें उत्पाद पर लगने वाले अवयव (पार्ट्स) एक पूर्वनिर्धारित क्रम में लगाये जाते हैं। पार्ट्स को लगाने का क्रम अच्छी तरह से विचार करके तय किया जाता है ताकि अधिकाधिक सुविधा हो, न्यूनतम समय लगे, ऊर्जा की बचत हो।\n\n", "id": "432674", "title": "असेम्बली लाइन"}
{"url": "https://hi.wikipedia.org/wiki?curid=432685", "text": "नोएडा इंस्टीट्यूट ऑफ इंजीनियरिंग और प्रौद्योगिकी\n\nयह एक आत्म संस्थान वित्तपोषित है जो 2001 में इस क्षेत्र में अग्रणी शैक्षिक समाज के बारे में, सिटी शैक्षिक और सामाजिक कल्याण सोसायटी (CESWS) <रेफरी नाम = \"द्वारा स्थापित किया गया था NIET के बारे में] </ ref> संस्थान द्वारा निर्धारित सभी मापदंडों में excels एआईसीटीई और महामाया तकनीकी विश्वविद्यालय नोएडा सभी संस्थान द्वारा पाठ्यक्रमों की पेशकश [[एआईसीटीई] दो और] द्वारा अनुमोदित कर रहे हैं। विभागों का राष्ट्रीय प्रत्यायन बोर्ड (एनबीए) द्वारा मान्यता प्राप्त किया गया है।\n[[चित्र:Noida_Institute_of_Engineering_and_Technology(NIET)-Entrance_of_Institute.jpg|left|thumb||NIET]]\n\n[[चित्र:Noida_Institute_of_Engineering_and_Technology(NIET)-Office.jpg|right|thumb]]\n[[चित्र:Niet pic.jpg|thumb||NIET कैंपस]]\nनोएडा इंस्टीट्यूट ऑफ इंजीनियरिंग एंड टेक्नोलॉजी में स्थित है [[ग्रेटर नोएडा]] औरहरे - भरे ambiance सभी around.The संस्थान एक पुस्तकालय है जिसमें से अधिक पर कब्जा है और exams.It 1200 से अधिक computers.The संस्थान प्रदान करता है के साथ परिसरों भर में 6 अलग कंप्यूटर प्रयोगशालाओं के दौरान 24 घंटे खुला हैनोएडा, ग्रेटर नोएडा, गाजियाबाद और Delhi.NIET के कुछ हिस्से के सभी भागों के लिए परिवहन सुविधा एक बहुत अच्छा स्थान रिकॉर्ड रखती है\n\nबी टेक (बैचलर ऑफ टेक्नोलॉजी) पाठ्यक्रम की पेशकश कर रहे हैं:\n\n[[चित्र:niet chandrasen.jpg|thumb|right|Chandrasen Hostel(Boys Hostel)]]\nसंस्थान दोनों लड़कियों और लड़कों को जो वाईफ़ाई गड़बड़ facility.The छात्रावास के साथ सक्षम है के लिए एक छात्रावास परिसर दौर-the-घड़ी सुरक्षा व्यवस्था प्रदान करता है।\n\nसंस्थान 2010 में और 2011 में 56 कंपनियों (जून) के बारे में 120 भर्ती कंपनियों पर एक बहुत अच्छा स्थान रिकॉर्ड रखती है", "id": "432685", "title": "नोएडा इंस्टीट्यूट ऑफ इंजीनियरिंग और प्रौद्योगिकी"}
{"url": "https://hi.wikipedia.org/wiki?curid=432694", "text": "फ़रमान\n\nफ़रमान राजा या बादशाह द्वारा जारी की जाने वाली प्राचीन राजाज्ञा का प्रकार है, जो लिखित रूप में जारी की जाती थी।", "id": "432694", "title": "फ़रमान"}
{"url": "https://hi.wikipedia.org/wiki?curid=432695", "text": "जुमातुल विदा\n\nजुमातुल विदा (अरबी में: جمعۃ الوداع, उच्चारण: \"जुमुअतुल वदाअ\",शाब्दिक अर्थ: \"छूटने या छोड़कर जाने वाला जुमे का दिन\") मुस्लिम पवित्र महीने रमज़ान के अंतिम जुमे के दिन को कहते हैं। यूँ तो रमज़ान का पूरा महीना रोज़ों के कारण अपना महत्व रखता है और जुमे के दिन का विशेष रूप से दोपहर के समय नमाज़ के कारण अपना महत्व है, चूँकि सप्ताह का यह दिन इस पवित्र महीने के अन्त में आ रहा होता है, इसलिए लोग इसे अति-महत्वपूर्ण मानते हैं।\nरमज़ान के आख़िरी जुमे के मौक़े पर मस्जिदों में दोपहर को जुमातुल विदा की नमाज़ अदा की जाती है। इस विशेष नमाज़ से पहले मस्जिदों के पेश इमाम जुमातुल-विदा का ख़ुत़्बा पढ़ते हैं और नमाज़ के बाद अमन और ख़ुशहाली की दुआएँ माँगी जाती हैं। भारत में अधिकतर दरगाहों से जुड़ी कई एक मस्जिदें हैं, इसलिए लोग वहाँ पर भी नमाज़ पढ़ते हैं। \n", "id": "432695", "title": "जुमातुल विदा"}
{"url": "https://hi.wikipedia.org/wiki?curid=432702", "text": "मुंशी सदासुखलाल\n\nमुंशी सदासुखलाल (1746 - 1824) हिन्दी लेखक थे। खड़ी बोली के प्रारंभिक गद्यलेखकों में उनका ऐतिहासिक महत्व है। फारसी एवं उर्दू के लेखक और कवि होते हुए भी इन्होंने तत्कालीन शिष्ट लोगों के व्यवहार की भाषा को अपने गद्य-लेखन-कार्य के लिए अपनाया। इस भाषा में संस्कृत के तत्सम शब्दों का प्रयोग करके भाषा के जिस रूप को इन्होंने उपस्थित किया, उसमें खड़ी बोली के भावी साहित्यिक रूप का आभास मिलता है। अंग्रेजों के प्रभाव से मुक्त इन्होंने उस गद्य परंपरा का अनुसरण किया जो रामप्रसाद 'निरंजनी' तथा दौलतराम से चली आ रही थी।\n\nदिल्ली निवासी मुंशी सदासुखलाल सरल स्वभाव के हरिभक्त थे। सन्‌ 1793 के लगभग ये कंपनी सरकार की नौकरी में चुनार के तहसीलदार थे। बाद में नौकरी छोड़कर प्रयाग निवासी हो गए और अपना समय कथा वार्ता एवं हरिचर्चा में व्यतीत करने लगे। आपने श्रीमद्भागवद् का अनुवाद 'सुखसागर' नाम से किया। अपनी रचना 'मुतख़बुत्तवारीख' में अपना जीवनवृतांत लिखा है।\n\nखड़ी बोली का यह रूप 'भाखा' नाम से संबोधित किया जाता था। इसके प्रति इनका अगाध स्नेह था। इसीलिए फारसी मिश्रित गद्य की प्रतिष्ठा होते हुए देख इन्होंने खेद प्रकट करते हुए लिखा था 'रस्मोरिवाज भाखा का दुनिया से उठ गया'। लल्लू लाल तथा सदल मिश्र ने अंग्रेजों की अधीनता में फोर्ट विलियम कालेज में गद्यरचना की। इनकी तथा मुंशी इंशाउल्ला खाँ की स्वतंत्र रूप से 'स्वांत:सुखाय' गद्यरचना थी। इन चारों प्रारंभिक गद्यलेखकों की भाषा का तुलनात्मक अध्ययन करने पर हम देखते हैं कि लल्लूलाल की भाषा में ब्रजभाषा के रूपों की भरमार है। पद्यमय वाक्यविन्यास और तुकबंदियाँ होने के कारण वह व्यवहारानुकूल और संबद्ध विचारों को व्यक्त करने में यथेष्ट सक्षम नहीं है। यद्यपि मुंशी इंशाउल्ला खाँ ने 'हिंदवी छुट किसी बोली का पुट न रहे' के अपने कथनानुसार हिंदी के अतिरिक्त किसी भाषा का पुट न रखने का निश्चय किया था, फिर भी अपने लेखनकौशल के प्रदर्शन की धुन में चुलबुली भाषा में उर्दू के ढंग का वाक्यविन्यास रखने और सानुप्रास विराम की छटा दिखाने के लोभ का वे त्याग न कर सके। अत: इन चारों प्रारंभिक गद्यलेखकों में व्यवहारानुकूल गद्य लिखने का प्रयास सदासुखलाल तथा सदल मिश्र में ही दृष्टिगोचर होता है। परंतु इन दोनों गद्यलेखकों में कुछ ऐसे दोष रह गए थे जिनसे इनकी गद्यपरंपरा का आगे अनुसरण न किया जा सका तथा इनका गद्य, गद्य साहित्य के इतिहास में ऐतिहासिक उल्लेख मात्र करने के लिए रह गया।\n\nमुंशी सदासुखलाल की भाषा शिष्ट होते हुए भी पंडिताऊपन लिए हुए थी। उसमें 'जो है सो है' 'निज रूप में लय हूजिये' 'बहुत जाधा चूक हुई' स्वभाव करके दैत्य कहाए', 'उन्हीं लोगों से बन आवे है' जैसे रूपों का बाहुल्य है। इसी प्रकार सदल मिश्र की भाषा में पूर्वीपन है।\n\n", "id": "432702", "title": "मुंशी सदासुखलाल"}
{"url": "https://hi.wikipedia.org/wiki?curid=432704", "text": "श्री हिन्दी साहित्य समिति, भरतपुर\n\nश्री हिन्दी साहित्य समिति, भरतपुर की स्थापना सन १९१२ में हुई थी। प्रथम अध्यक्ष ओंकार सिंह परमार व प्रथम मंत्री अधिकारी जगन्नाथ दास विद्यारत्न निर्वाचित हुए।\n\nश्री हिंदी साहित्य समिति, भरतपुर की स्थापना हिंदी भाषा एवं देवनागरी लिपि के उन्नयन, हिंदी साहित्य एवं भारतीय संस्कृति के संरक्षण एवं विकास तथा हिंदी के प्राचीन ग्रंथो की खोजकर उन्हें संग्रहित करने तथा उन्हें सुरक्षित रखने के प्रमुख उद्देश्य से की गई। इन उद्देश्यो को दृष्टिगत रखते हुए समिति अपने जन्म के प्रारंभ से ही एक पुस्तकालय तथा एक वाचनालय का नियमित संचालन कर रही है।\n\nभारतवर्ष के इतिहास में भरतपुर का नाम सूरजमल एवं जवाहर सिंह जैसे दुर्जेय वीरो के लिए ही नही अपितु सोमनाथ एवं सूदन जैसे उच्चकोटि के कवियों के लिए भी चिरचर्चित रहा है। भरतपुर का दुर्जेय दुर्ग, जहाँ पर लार्डलेक की सेना को चार बार पराजय का मुख देखना पड़ा, अजेय लोहागढ़ के नाम से सुविख्यात है। अंग्रेजों के साथ भीषण युद्ध में अपनी अप्रतिम वीरता प्रदर्शित करने के कारण ही भरतपुर में यह उक्ति विख्यात हो गई –\n\nऐसा वीरभाव सम्पन्न भरतपुर राजस्थान राज्य के ३३ जिलों में से एक है। यह राजस्थान का 'पूर्वी सिंहद्वार' कहलाता है। यही पर श्रावण शुक्ला १ संवत १९६९, १३ अगस्त १९१२ को श्री हिंदी साहित्य समिति भरतपुर की स्थापना हुई। इसके प्रथम अध्यक्ष श्री ओंकार सिंह परमार तथा प्रथम मंत्री श्री अधिकारी जगन्नाथ दास विद्यारत्न निर्वाचित हुए।\n\nतब से अब तक हुए आयोजनों में देश की अनेक विभूतियां समिति आईं। इनमें सरोजनी नायडू, कवि रविन्द्र नाथ टैगोर, मदन मोहन मालवीय, राजर्षि पुरुषोत्तम दास टंडन, मोरारजी देसाई, जयप्रकाश नारायण, हरिभाऊ उपाध्याय, जैनेंद्र कुमार, मुराई नोविस्ता जापान, अली अहमद नाटककार पाकिस्तान, सेठ गोविंददास, सत्य भक्त, कमलारत्नम, वियोगी हरि, काका कालेलकर, रूस के हिन्दी विद्वान डॉ॰ बारान्निकोब, डॉ॰ सम्पूर्णानंद, मोहनलाल सुखाडिय़ा, हरिवंशराय बच्चन, डॉ॰ राममनोहर लोहिया आदि। इसके अलावा समिति को सुविख्यात दार्शनिक डॉ॰ रामानंद तिवारी, डॉ॰ गुरुदत्त सोलंकी और डॉ॰ रामगोपाल शर्मा आदि का सानिध्य प्राप्त रहा।\n\n", "id": "432704", "title": "श्री हिन्दी साहित्य समिति, भरतपुर"}
{"url": "https://hi.wikipedia.org/wiki?curid=432717", "text": "जर्सी अवरोध\n\nकंक्रीट अवरोध या जर्सी अवरोध, प्रमापीय कंक्रीट से निर्मित, व्यापक रूप से प्रयोग होने वाले यातायात अवरोध हैं, जिनका प्रयोग यातायात को, विभिन्न लेनों में निर्देशित करने, रोकने या फिर मार्ग परिवर्तन के लिए किया जाता है।\n\nइस अवरोध को संयुक्त राज्य अमेरिका के न्यू जर्सी, स्थित स्टीवेंस प्रौद्योगिकी संस्थान द्वारा, राजमार्ग की विभिन्न लेनों में भेद करने के लिए विकसित किया गया था इसी कारण इसका नाम जर्सी अवरोध पड़ा है। उनके द्वारा विकसित अवरोध कंक्रीट से बना था जिसकी ऊँचाई 90 से 150 सेमी थी और एक अवरोध का वजन एक टन (1000 किग्रा) के लगभग था।\n\nइन अवरोधों का प्रयोग मुख्यत: दो कारणों से किया जाता है पहला, विपरीत दिशा से आते वाहन यदि अनियंत्रित होकर सामने की टक्कर मारें तो दोनों के बीच स्थित अवरोध अपने विशेष \"उत्तल\" डिज़ाइन के कारण उन्हें वापस उनकी यातायात लेन में ढकेल देता है क्योंकि इस अवस्था में सबसे पहले लचीले टायर इनके संपर्क में आते हैं और वाहन एक दूसरे के ऊपर चढ़ने से बच जाते है जिसके कारण वाहन और सवारों दोनों को ही अधिक नुकसान नहीं होता है।\n\nदूसरा कारण; यह राजमार्ग निर्माण के समय यातायात के मार्ग को परिवर्तित करने और पैदल यात्रियों को सुरक्षा देने में भी काम आता है। इसके अतिरिक्त इन अवरोधों को आजकल आतंक की घटनाओं का सामना करने में एक सुरक्षा आवरण के रूप में भी प्रयोग किया जा रहा है। \n\nआजकल इन अवरोधों को प्लास्टिक से भी बनाया जाता है जो बीच से खोखले होते हैं और इनके बीच रेत और पानी भरकर इन्हें भारी बनाया जाता है। इन प्लास्टिक अवरोधों को उन स्थानों पर प्रयोग किया जाता है जहां यातायात को अस्थायी रूप से निर्देशित करने की आवश्यकता होती है जैसे टोल ब्रिज। अमेरिका में इन्हें के-रेल भी कहा जाता है।\n", "id": "432717", "title": "जर्सी अवरोध"}
{"url": "https://hi.wikipedia.org/wiki?curid=432721", "text": "तीन फेज विद्युत शक्ति\n\nतीन फेजी विद्युत शक्ति (Three-phase electric power) वर्तमान समय में प्रत्यावर्ती धारा के उत्पादन, संचारण तथा वितरण एवं उपयोग की सबसे लोकप्रिय विधि है। यह एक प्रकार की बहुफेजी प्रणाली (polyphase system) है। तीन फेजी शक्ति के अनेक लाभ हैं। इसका प्रचलन और पैटेन्ट सर्वप्रथम निकोला टेसला द्वारा सन १८८७-१८८८ में किया गया था।\n\nतीन फेज प्रणाली में तीन तार होते हैं जिनमें से बहने वाली प्रत्यावर्ती धाराएं सामान कला (फेज) में न होकर परस्पर १२० डिग्री कलांतर पर होती हैं। ये तीनों एक ही आवृत्ति हैं। कलांतर से मतलब यह है कि ये धाराएं अलग-अलग समय पर अपने अधिकतम मान वाले बिंदु पर होती हैं, एक ही समय पर नहीं। अर्थात यदि पहली धारा का अधिकतम बिंदु 0 (शून्य) समय पर आता है तो दूसरी का T/3 पर और तीसरी का 2T/3 समय पर; जहां प्रत्यावर्ती धारा का आवर्तकाल है। (आवर्तकाल = १ / आवृत्ति) \n\nतीन फेजी प्रणाली में एक चौथा तार भी हो सकता है जिसे न्यूट्रल (neutral) तार कहते हैं।\n\n\n\n\nउपरोक्त सभी गुण ३, ६, ९, १२ (आदि) फेज वाले सभी प्रणालियों में भी संभव हैं जिनमें तीन फेज सबसे सरल है। \n\nअधिकांश घरेलू लोड एकफेजी होते हैं (जैसे बल्ब, कपड़ा प्रेस करने की इस्तरी, हीटर आदि)। अधिकांश देशों में तीन फेजी शक्ति घरों में नहीं जाती बल्कि कोई एक फेज और न्यूट्रल (तथा अर्थ) ही घरों में आता है। (दूसरा फेज, दूसरे घरों में भेजा जाता है)\n\nतीन फेजों के लिए प्रायः तीन अलग-अलग रंगों के तारों (केबल) का प्रयोग किया जाता है। भारत में लाला, पीला और नीला रंग इन तीन फेजों के प्रतीक हैं। न्यूट्रल को काले रंग से तथा अर्थ को हलके हरे रंग के तार से लिया जाता है। \n\nतीन फेज वाली किसी राशि (वोल्टता, धारा आदि) के तीनों फेजों को निम्नलिखित रूप नें निरुपित कर सकते हैं-\n\nयदि G_1 = G_2 = G_3 = G तो प्रणाली को 'संतुलित' (balanced) कहा जता है, अन्यथा 'असंतुलित' (unbalanced)।\n\n", "id": "432721", "title": "तीन फेज विद्युत शक्ति"}
{"url": "https://hi.wikipedia.org/wiki?curid=432726", "text": "ढोलका\n\nढोलका , भारतीय राज्य गुजरात के अहमदाबाद जिले में स्थित एक नगर और नगरपालिका है। इसकी औसत ऊँचाई है। ढोलका को भारत की सबसे पुरानी नगरपालिका माना जाता है।\n\nhttp://dholkanagarpalika.com/\n", "id": "432726", "title": "ढोलका"}
{"url": "https://hi.wikipedia.org/wiki?curid=432729", "text": "बगोदरा\n\nबगोदरा (गुजराती: બગોદરા), भारत के राज्य गुजरात के अहमदाबाद जिले के बावला तालुका में स्थित एक गांव है। बगोदरा अपने तालुक नगर बावला से 27.59 किमी की दूरी पर स्थित है। बगोदरा की दूरी अहमदाबाद शहर से 60.04 किमी और गुजरात की राजधानी गांधीनगर से 80 किमी है।\n\nबावला तालुका में इस गांव के समीप स्थित अन्य गाँव हैं: अदरोदा, बल्दाना, भायला, चियादा, देवढोलेरा, धनवदा, ढेढल, दुर्गी, गंगद, हसननगर, जुवल रूपवती, आदि।\n", "id": "432729", "title": "बगोदरा"}
{"url": "https://hi.wikipedia.org/wiki?curid=432731", "text": "भाल प्रदेश\n\nभाल प्रदेश, भारतीय राज्य गुजरात, के दो जिलों भावनगर (गुजराती : ભાવનગર) और अहमदाबाद (गुजराती: અમદાવાદ) की राजनीतिक सीमाओं में फैला क्षेत्र है। भाल नाम संभवत: संस्कृत शब्द भाल (गुजराती: ભાલ; हिन्दी: भाल) से जिसका अर्थ माथा होता है, से उत्पन्न हुआ है। इस क्षेत्र को यह नाम शायद इसलिए दिया गया है क्योंकि लगभग यह पूरा क्षेत्र समतल है और, इसकी मिट्टी में किसी भी प्रकार के पत्थर, कंकड़ या बजरी का आभाव है। \n", "id": "432731", "title": "भाल प्रदेश"}
{"url": "https://hi.wikipedia.org/wiki?curid=432737", "text": "इंजीनियरी सेवा परीक्षा\n\nइंजीनियरी सेवा परीक्षा संघ लोक सेवा आयोग द्वारा आयोजित होती है। इसके माध्यम से विभिन्न सरकारी संस्थाओं (जैसे भारतीय रेल, बीएसएनएल आदि) में इंजीनियरों की भर्ती होती है।\n\n", "id": "432737", "title": "इंजीनियरी सेवा परीक्षा"}
{"url": "https://hi.wikipedia.org/wiki?curid=432743", "text": "केंद्रीय विद्युत प्राधिकरण (भारत)\n\nकेन्द्रीय विद्युत प्राधिकरण (Central Electricity Authority of India / के.वि.प्रा) भारत का विद्युत अधिनियम, 2003 की धारा 70 द्वारा प्रतिस्थापित निरसित विद्युत (आपूर्ति) अधिनियम, 1948 की धारा 3(1) के अधीन मूल रूप से गठित एक सांविधिक संगठन है। इसकी स्थापना वर्ष 1951 में अंशकालिक निकाय के रूप में की गई थी और वर्ष 1975 में इसे पूर्णकालिक निकाय बनाया गया। \n\nकेन्द्रीय विद्युत प्राधिकरण के कार्य एवं कर्तव्य विद्युत अधिनियम 2003 की धारा 73 के अधीन वर्णित है। इसके अतिरिक्त केन्द्रीय विद्युत प्राधिकरण को अधिनियम की धाराओं 3, 7, 8, 53, 55 और 177 के अधीन भी कई अन्य कार्यों का निर्वहन करना होता है।\n\n\n\n\n\n\n\n", "id": "432743", "title": "केंद्रीय विद्युत प्राधिकरण (भारत)"}
{"url": "https://hi.wikipedia.org/wiki?curid=432744", "text": "केंद्रीय भवन अनुसंधान संस्‍थान, रुड़की\n\nकेंद्रीय भवन अनुसंधान संस्‍थान (Central Building Research Institute (CBRI)) की स्‍थापना भारत में भवन-निर्माण विज्ञान तथा प्रौद्योगिकी के उत्‍पादन, दोहन तथा बढावा देने के उद्देश्‍य से की गई थी।\n\nयह संस्‍थान अपने आरंभ काल 1947 से ही भवन-निर्माण तथा निर्माण सामग्री उद्योगों में निर्माण सामग्रियों, ग्रामीण तथा शहरी आवास, ऊर्जा संरक्षण, दक्षता, अग्नि जोखिमों, संरचनात्‍मक तथा नींव समस्‍याओं व आपदा न्‍यूनीकरण से संबंधित समस्‍याओं के यथासमय, समुचित तथा मितव्‍ययी समाधान ढूंढने में सहायता करता रहा है।\n\nसंस्‍थान ने अंतराष्‍ट्रीय निकायों जैसे - सी आई बी, नीदरलैंड, टी डब्‍ल्‍यू ए एस, इटली, बी आर ई, इंग्‍लैड, ए एस टी एम, यू एस ए, सी एस आई आर ओ, आस्‍ट्रेलिया, आर आई एल ई एम, फ्रांस, बी आर एस, कनाडा तथा यू एन सी एच एस नैरोबी, केन्‍या से संपर्क बनाए रखा है।\n\nसंस्‍थान राष्‍ट्रीय स्‍तर पर भी बी एम टी पी सी, हडको, विज्ञान तथा प्रौद्योगिकी विभाग, शहरी विकास मंत्रालय, ग्रामीण क्षेत्र मंत्रालय, राज्‍य सरकारों के आवास बोर्डों तथा सोसाइटियों, इंजीनियरी तथा शैक्षणिक संस्‍थाओं, निर्माण तथा निर्माण सामग्री उद्योगों से भी निकट संपर्क में रहा है।\n\nदेश में भवन निर्माण विज्ञान के सभी क्षेत्रों में आने वाली समस्‍याओं के समाधान के लिए अनुप्रयुक्‍त तथा मूल अनुसंधान का कार्य करना:\n\n\nभवन तथा आवास के सभी पहलुओं पर अनुसंधान एवं विकास करना तथा भवन निर्माण उद्योग की आपदा न्‍यूनीकरण सहित सभी प्रकार के भवनों में मितव्‍ययिता, सुखदता, कार्यात्‍मक दक्षता, गति, निर्माण में उत्‍पादकता, पर्यावरण बचाव तथा ऊर्जा संरक्षण व नियोजन, अभिकल्‍पन, नींवों, सामग्रियों तथा निर्माण में आने वाली समस्‍याओं के समाधान में सहायता करना।\n\nसी बी आर आई का कार्य भवन-निर्माण, हैबिटाट नियोजन सहित भवन निर्माण सामग्रियां, निर्माण प्रोद्योगिकी, अग्नि इंजीनियरी तथा आपदा न्‍यूनीकरण संरचना के प्राय सभी क्षेत्रों के समाधान उपलब्‍ध कराने के लिए विश्‍व स्‍तर का ज्ञान आधार तैयार करना है।\n\n", "id": "432744", "title": "केंद्रीय भवन अनुसंधान संस्‍थान, रुड़की"}
{"url": "https://hi.wikipedia.org/wiki?curid=432745", "text": "शंकर दयाल सिंह\n\nशंकर दयाल सिंह (२७ दिसम्बर,१९३७ - २७ नवम्बर १९९५) भारत के राजनेता तथा हिन्दी साहित्यकार थे। वे राजनीति व साहित्य दोनों क्षेत्रों में समान रूप से लोकप्रिय थे। उनकी असाधारण हिन्दी सेवा के लिये उन्हें सदैव स्मरण किया जाता रहेगा। उनके सदाबहार बहुआयामी व्यक्तित्व में ऊर्जा और आनन्द का अजस्र स्रोत छिपा हुआ था। उनका अधिकांश जीवन यात्राओं में ही बीता और यह भी एक विचित्र संयोग ही है कि उनकी मृत्यु यात्रा के दौरान उस समय हुई जब वे अपने निवास स्थान पटना से भारतीय संसद के शीतकालीन अधिवेशन में अपनी भागीदारी सुनिश्चित करने दिल्ली आ रहे थे। नई-दिल्ली रेलवे स्टेशन पर २७ नवम्बर १९९५ की सुबह ट्रेन से कहकहे लगाते हुए शंकर दयाल सिंह तो नहीं उतरे, अपितु बोझिल मन से उनके परिजनों ने उनके शव को उतारा।\n\nबिहार के औरंगाबाद जिले के भवानीपुर गाँव में २७ दिसम्बर १९३७ को प्रसिद्ध स्वतन्त्रता सेनानी, साहित्यकार व बिहार विधान परिषद के सदस्य स्व० कामताप्रसाद सिंह के यहाँ जन्मे बालक के माता-पिता ने अपने आराध्य देव शंकर की दया का प्रसाद समझ कर उसका नाम शंकर दयाल रखा जो जाति सूचक शब्द के संयोग से शंकर दयाल सिंह हो गया। छोटी उम्र में ही माता का साया सिर से उठ गया अत: दादी ने उनका पालन पोषण किया। बनारस हिन्दू विश्वविद्यालय से स्नातक (बी०ए०) तथा पटना विश्वविद्यालय से स्नातकोत्तर (एम०ए०) की उपाधि (डिग्री) लेने के पश्चात १९६६ में वह अखिल भारतीय कांग्रेस कमेटी के सदस्य बने और १९७१ में सांसद चुने गये। एक पाँव राजनीति के दलदल में सनता रहा तो दूसरा साहित्य के कमल की पांखुरियों को कुरेद-कुरेद कर उसका सौरभ लुटाता रहा। श्रीमती कानन बाला जैसी सुशीला प्राध्यापिका पत्नी, दो पुत्र - रंजन व राजेश तथा एक पुत्री - रश्मि; और क्या चाहिये सब कुछ तो उन्हें अपने जीते जी मिल गया था तिस पर मृत्यु भी मिली तो इतनी नीरव, इतनी शान्त कि शरीर को एक पल का भी कष्ट नहीं होने दिया। २७ नवम्बर १९९५ की भोर में पटना से नई दिल्ली जाते हुए रेल यात्रा में टूण्डला रेलवे स्टेशन पर हृदय गति रुक जाने के कारण उनका प्राणान्त हो गया।\n\nसमाचार भारती के निदेशक पद से प्रारम्भ हुई शंकर दयाल सिंह की जीवन-यात्रा संसदीय राजभाषा समिति, दिल्ली पब्लिक लाइब्रेरी, भारतीय रेल परामर्श समिति, भारतीय अनुवाद परिषद, केन्द्रीय हिन्दी सलाहकार समिति जैसे अनेक पडावों को पार करती हुई देश-विदेश की यात्राओं का भी आनन्द लेती रही और अपने सहयात्रियों के साथ उन्मुक्त ठहाके लगाकर उनका रक्तवर्धन भी करती रही। और अन्त में उनकी यह यात्रा रेलवे के वातानुकूलित शयनयान में गहरी नींद सोते हुए २७ नवम्बर १९९५ को उस समय समाप्त हो गयी जब उनके जन्म दिन की षष्टिपूर्ति में मात्र एक मास शेष रह गया था। यदि २७ दिसम्बर १९९५ के बाद भी उनकी यात्रा जारी रहती तो वे अपना ५८वाँ जन्म-दिन उन्हीं ठहाकों के बीच मनाते जिसके लिये वे अपने मित्रों के बीच जाने जाते थे। उनकी एक विशेषता यह भी रही कि उन्होंने जीवन पर्यन्त भारतीय जीवन मूल्यों की रक्षा के साथ-साथ भारतीय संस्कृति का पोषण किया भले ही इसके लिये उन्हें कई बार उलझना भी पडा किन्तु अपने विशिष्ट व्यवहार के कारण वे उन तमाम वाधाओं पर एक अपराजेय योद्धा की तरह विजय पाते रहे।\n\nशंकर दयाल सिंह लोकसभा व राज्यसभा दोनों के सदस्य रहे किन्तु चूँकि मूलत: वे एक साहित्यकार थे अत: राजनीति में होने वाले दाव पेंच उन्हें रास नहीं आते थे और वे उसकी तेज धूप से बचने के लिये बहुधा साहित्य का छाता तान लिया करते थे। कहने का तात्पर्य यह है कि वे अपने लेखों में उन सबकी बखिया उधेड कर रख देते थे जो उनके शुद्ध अन्त:करण को नीति विरुद्ध लगते थे। जैसे सरकार की ग्रामोत्थान के प्रति तटस्थता का भाव उन्हें सालता था तो वह संसद की चर्चाओं में तो अपनी बात रखते ही थे विविध पत्र-पत्रिकाओं में लेख भी लिखते थे जिन्हें पढकर विरोधी-पक्ष खुश और सत्ता-पक्ष (कांग्रेस), जिसके वे स्वयं सांसद हुआ करते थे, नाखुश रहता था। देखा जाये तो राजनीति में, आज जहाँ प्रत्येक पार्टी ने केवल चाटुकारों की चण्डाल-चौकडी का मजमा जमा कर रक्खा है जिसके कारण राजनीति के तालाब में स्वच्छ जल की जगह कीचड ही कीचड नजर आ रही है; वहाँ के प्रदूषित वातावरण में शंकरदयाल सिंह सरीखे कमल की कमी वास्तव में खलती है। उन्होंने लगभग २५ लेख राजनीतिक उठापटक को लेकर ही लिखे जो तत्कालीन समाचारों की सुर्खियाँ तो बने ही, पुस्तकाकार रूप में पुस्तकालयों में उपलब्ध भी हैं।\n\nजीवन को धूप-छाँव का खेल मानने वाले शंकर दयाल सिंह का यह मानना एक दम सही था कि जिस प्रकार प्रकृति अपना संतुलन अपने आप कर लेती है उसी प्रकार राजनीति में काम करने वाले प्रत्येक व्यक्ति को साहित्यकार होना पहली योग्यता का मापदण्ड होना चाहिये। वे अपने से पूर्ववर्ती सभी दिग्गज राजनीतिक व्यक्तियों का उदाहरण प्राय: दिया करते थे और बताते थे कि वे सभी दिग्गज लोग साहित्यकार पहले थे बाद में राजनीतिकार या कुछ भी; जिसके कारण उनके जीवन में निरन्तर सन्तुलन बना रहा और वे देश के साथ कभी धोखा नहीं कर पाये। आज जिसे देखो वही राजनीति को व्यवसाय की तरह समझता है सेवा की तरह नहीं; यही कारण है कि सर्वत्र अशान्ति का साम्राज्य है। हालात यह हैं कि आजकल राजनीति की धूप में नेताओं के पाँव कम, जनता के अधिक झुलस रहे हैं। उन्हीं के शब्दों में - \"मैंने स्वयं राजनीति से आसव ग्रहण कर उसकी मस्ती साहित्य में बिखेरी है। अनुभव वहाँ से लिये, अनुभूति यहाँ से। मरण वहाँ से वरण किया जीवन यहाँ से। वहाँ की धूप में जब-जब झुलसा, छाँव के लिये इस ओर भागा। लेकिन यह सही है कि धूप-छाँव का आनन्द लेता रहा, आँख-मिचौनी खेलता रहा।\"\n\nभारतवर्ष को स्वतन्त्रता के पश्चात यदि कोई एक नीति एकजुट रख सकती थी तो वह केवल एक भाषागत राष्ट्रीय-नीति ही रख सकती थी किन्तु हमारे देश के कर्णधारों ने इस ओर कोई विशेष ध्यान नहीं दिया अपितु एक के बजाय अनेक भाषाओं के भँवर-जाल में उलझाकर डूब मरने के लिये विवश कर दिया है। जब भारतीय स्वतंत्रता संग्राम अथवा हमारी आजादी का युद्ध एक भाषा हिन्दी के माध्यम से लडा गया, उसमें किसी भी प्रान्त-भाषा-भाषी ने यह अडंगा नहीं लगाया कि पहले उनकी भाषा सीखो तभी वे एकजुट होकर तुम्हारा साथ देंगे अन्यथा नहीं देंगे। इस तरह यदि करते तो क्या कभी १९४७ में हिन्दुस्तान आजाद हो सकता था? कदापि नहीं। राष्ट्रभाषा तो एक ही हो सकती है अनेक तो नहीं हो सकतीं। यदि राष्ट्र-भाषायें एक के स्थान पर १५ या २० कर दी जायेंगी तो निश्चित मानिये प्रान्तीयता का भाव प्रत्येक के मन में पैदा होगा और उसका दुष्परिणाम यह होगा कि यह राष्ट्र विखण्डन की ओर अग्रसर होगा, एकता की ओर नहीं।\n\nशंकर दयाल सिंह चूँकि सांसद भी रहे और संसदीय कार्य-समितियों में उनकी पैठ भी बराबर बनी रही अतएव उन्हें सरकारी संसाधनों के सहारे विभिन्न देशों व स्थानों की यात्रायें करने का सुख भी उपलब्ध हुआ। परन्तु उन्होंने वह सुख अकेले न उठाकर अपने साहित्यिक मित्रों को भी उपलब्ध कराया तथा लेखों के माध्यम से अपने पाठकों को भी पहुँचाया। सोवियत संघ की राजधानी मास्को से लेकर सूरीनाम और त्रिनिदाद तक की महत्वपूर्ण यात्राओं के वृतान्त पढकर हमें यह लगता ही नहीं कि शंकर दयाल सिंह हमारे बीच नहीं हैं। अपितु कभी-कभी तो ऐसा आभास-सा होता है जैसे वह हमारे इर्द-गिर्द घूमते हुए लट्टू की भाँति गतिमान इस भूमण्डल के चक्कर अभी भी लगा रहे हैं। पारिजात प्रकाशन, पटना से प्रथम बार सन् १९९२ में प्रकाशित पुस्तक राजनीति की धूप : साहित्य की छाँव में दिये गये उनकी यायावरी (घुमक्कडी वृत्ति) के अनुभव बडे ही रोचक हैं।\n\nसन १९७७ से 'सोशलिस्ट भारत' में उनके लेख प्रकशित होने प्रारम्भ हुए जो सन १९९२ तक अनवरत रूप से छपते ही रहे ऐसा उल्लेख उनकी बहुचर्चित पुस्तक राजनीति की धूप : साहित्य की छाँव में मिलता है। इसी उल्लेख के आगे दी गयी शंकर दयाल सिंह की प्रकाशित पुस्तकों की सूची इस प्रकार है:\n\nराष्ट्रभाषा हिन्दी के लिये शंकर दयाल सिंह ने आजीवन आग्रह भी किया, युद्ध भी लडा और यदा-कदा आहत भी हुए। इस सबके बावजूद उन्हें सन् १९९३ में हिन्दी सेवा के लिये अनन्तगोपाल शेवडे हिन्दी सम्मान तथा सन् १९९५ में गाडगिल राष्ट्रीय सम्मान से नवाजा गया परन्तु इससे वे मानसिक रूप से पूर्णत: सन्तुष्ट कभी नहीं हुए। निस्सन्देह शंकर दयाल सिंह पुरस्कार या सम्मान पाकर अपनी बोलती बन्द रखने वालों की श्रेणी के व्यक्ति नहीं, अपितु और अधिक प्रखरता से मुखर होने वालों की श्रेणी के व्यक्ति थे। यही कारण था कि प्रतिष्ठित लेखक के रूप में केन्द्र सरकार ने भले ही कोई पुरस्कार या सम्मान न दिया हो, जिसके वे वास्तविक रूप से अधिकारी थे; परन्तु पूरे भारतवर्ष से कई संस्थाओं, संगठनों व राज्य-सरकारों से उन्हें अनेकों पुरस्कार प्राप्त हुए।\n\n\n\n", "id": "432745", "title": "शंकर दयाल सिंह"}
{"url": "https://hi.wikipedia.org/wiki?curid=432751", "text": "विष्णुपुर (पश्चिम बंगाल)\n\nविष्णुपुर भारत के पश्चिम बंगाल प्रदेश का एक एक प्रसिद्ध शहर है। कभी मल्ल राजाओं की राजधानी रहा बांकुड़ा (पश्चिम बंगाल) का विष्णुपुर शहर टेराकोटा के मंदिरों, बालूचरी साड़ियों व पीतल की सजावटी वस्तुओं के अलावा हर साल दिसंबर के आखिरी सप्ताह में लगने वाले मेले के लिए भी मशहूर है। यह मेला कला व संस्कृति का अनोखा संगम है। यहां दूर-दूर से अपना हुनर दिखाने कलाकार आते हैं तो उनकी कला के पारखी पर्यटक भी आते हैं। साल के आखिरी सप्ताह के दौरान पूरा शहर उत्सव के रंगों में रंग जाता है। मल्ल राजाओं के नाम पर इसे 'मल्लभूमि' भी कहा जाता था। यहां लगभग एक हजार वर्षों तक इन राजाओं का शासन रहा। उस दौरान विष्णुपुर में टेराकोटा व हस्तकला को तो बढ़ावा मिला ही, भारतीय शास्त्रीय संगीत का विष्णुपुर घराना भी काफी फला-फूला। वैष्णव धर्म के अनुयायी इन मल्ल राजाओं ने 17वीं व 18वीं सदी में जो मशहूर टेराकोटा मंदिर बनवाए थे, वे आज भी शान से सिर उठाए खड़े हैं। यहां के मंदिर बंगाल की वास्तुकला की जीती-जागती मिसाल हैं।\n\nपश्चिम बंगाल की राजधानी कोलकाता से कोई दो सौ किमी दूर बसा यह शहर राज्य के प्रमुख पर्यटनस्थलों में शामिल है। खासकर मेले के दौरान तो यहां काफी भीड़ जुटती है। मल्ल राजा वीर हंबीर और उनके उत्तराधिकारियों- राजा रघुनाथ सिंघा व वीर सिंघा ने विष्णुपुर को तत्कालीन बंगाल का प्रमुख सांस्कृतिक केंद्र बनाने में अहम भूमिका निभाई थी। शहर के ज्यादातर मंदिर भी उसी दौरान बनवाए गए।\n\nयहां स्थित रासमंच पिरामिड की शक्ल में ईंटों से बना सबसे पुराना मंदिर है। 16वीं सदी में राजा वीर हंबीरा ने इसका निर्माण कराया था। उस समय रास उत्सव के दौरान पूरे शहर की मूर्तियां इसी मंदिर में लाकर रख दी जाती थीं और दूर-दूर से लोग इनको देखने के लिए उमड़ पड़ते थे। इस मंदिर में टेराकोटा की सजावट की गई है जो आज भी पर्यटकों को लुभाती है। इसकी दीवारों पर रामायण, महाभारत व पुराणों के श्लोक खुदाई के जरिए लिखे गए हैं। इसी तरह 17वीं सदी में राजा रघुनाथ सिंघा के बनवाए जोरबंगला मंदिर में भी टेराकोटा की खुदाई की गई है। शहर में इस तरह के इतने मंदिर हैं कि इसे मंदिरों का शहर भी कहा जा सकता है।\n\nटेराकोटा विष्णुपुर की पहचान है। यहां इससे बने बर्तनों के अलावा सजावट की चीजें भी मिलती हैं। मेले में तो एक सिरे से यही दुकानें नजर आती हैं। इसके अलावा पीतल के बने सामान भी यहां खूब बनते व बिकते हैं। इन चीजों के अलावा यहां बनी बालूचरी साड़ियां देश ही नहीं बल्कि पूरी दुनिया में मशहूर हैं। इन साड़ियों पर महाभारत व रामायण के दृश्यों के अलावा कई अन्य दृश्य कढ़ाई के जरिए उकेरे जाते हैं। बालूचरी साड़ियां किसी परिचय की मोहताज नहीं हैं। देश ही नहीं बल्कि विदेशों में भी इन साड़ियों ने अपनी अलग पहचान कायम की है।\n", "id": "432751", "title": "विष्णुपुर (पश्चिम बंगाल)"}
{"url": "https://hi.wikipedia.org/wiki?curid=432754", "text": "बालूचरी साड़ी\n\nबालूचरी साड़ियां पश्चिम बंगाल के विष्णुपुर व मुर्शिदाबाद में बनती हैं। सन् १९६५ से बनारस में भी बालूचरी साड़ियों का निर्माण होने लगा। ये भारत ही नहीं बल्कि पूरे विश्व में मशहूर हैं। इन साड़ियों पर महाभारत व रामायण के दृश्यों के अलावा कई अन्य दृश्य कढ़ाई के जरिए उकेरे जाते हैं। देश ही नहीं बल्कि विदेशों में भी इन साड़ियों ने अपनी अलग पहचान कायम की है। एक बालूचरी साड़ी बनाने में कम से कम एक सप्ताह का वक्त लगता है। दो लोग मिल कर इसे बनाते हैं।\n\nपश्चिम बंगाल के मुर्शिदाबाद जिले के बालूचर गांव में शुरूआत करने वाली बालूचरी साड़ियों ने बीती दो सदियों के दौरान एक लंबा सफर तय किया है। नवाब मुर्शीद अली खान 18वीं सदी में बालूचरी साड़ी की कला को ढाका से मुर्शिदाबाद ले आए थे। उन्होंने इसे काफी बढ़ावा दिया। बाद में गंगा नदी की बाढ़ में बालूचर गांव के डूब जाने के बाद यह कला बांकुड़ा जिले के विष्णुपुर पहुंची। अब विष्णुपुर व बालूचरी एक-दूसरे के पर्याय बन गए हैं। पहले विष्णुपुर में मल्ल राजाओं का शासन था। उस दौरान यह कला अपने निखार पर थी। मल्ल राजाओं ने इलाके में टेराकोटा कला को काफी बढ़ावा दिया था। वहां टेराकोटा के मंदिर हर गली में बिखरे पड़े हैं। बालूचरी साड़ियों पर भी इन मंदिरों का असर साफ नजर आता है। इन साड़ियों की खासियत यह है कि इन पर पौराणिक गाथाएं बुनी होती हैं। कहीं द्रौपदी के विवाह का प्रसंग है तो कहीं राधा-कृष्ण के प्रेम का। महाभारत के युध्द के दौरान अर्जुन को गीता का उपदेश देते हुए भगवान कृष्ण की तस्वीर भी इन साड़ियों पर नजर आती है। पूर्व में मुगल व युरोपियन पल्लू (आँचल) में चौंहसिया (चौकोर) व बीच में कलगा लगाकर सजाया जाता था। इस साड़ी की बुनाई में कम से कम तीन व्यक्तियों को लगना पड़ता था क्योंकि इसमें तीन तरह के डिज़ाइन बेल, बादशाह, बूटा एक साथ चलते हैं तथा इस साड़ी को तैयार होने में लगभग एक महीना लग जाता है।\n\nलेकिन रेशम के बारीक धागों से इन कहानियों को साड़ी पर उकेरना कोई आसान नहीं है। दो मजदूर मिल कर एक सप्ताह में एक साड़ी तैयार करते हैं। काम की बारीकी के हिसाब से उस साड़ी की कीमत एक से दस हजार रुपए तक होती है। लेकिन बुनकरों या कलाकारों को इसका फायदा नहीं मिल पाता।\n\nबुनाई के बाद साड़ियों पर चमक लाने के लिए उनकी पालिश की जाती है। किसी जमाने में यह साड़ियां बंगाल के रईस या जमीदार घरानों की महिलाएं ही पहनतीं थी। अब भी शादी-ब्याह के मौकों पर यह साड़ी पहनी जाती है। \n\nविष्णुपुर में अगस्त में एक सांप उत्सव भी आयोजित किया जाता है। कोलकाता से विष्णुपुर पहुंचने के लिए कई ट्रेनें और बसें चलती हैं जो लगभग चार घंटे में पर्यटकों को यहां पहुंचा देती हैं। विष्णुपुर मेले के दौरान पांच दिनों तक सांस्कृतिक कार्यक्रम भी आयोजित किए जाते हैं। यहां मेले के प्रति पर्यटकों की बढ़ती दिलचस्पी को ध्यान में रखते हुए कई नए होटल बन गए हैं। इसलिए रहने की कोई दिक्कत नहीं है।\n", "id": "432754", "title": "बालूचरी साड़ी"}
{"url": "https://hi.wikipedia.org/wiki?curid=432755", "text": "चौराहा (1994 फ़िल्म)\n\nचौराहा 1994 में बनी हिन्दी भाषा की फिल्म है।\n", "id": "432755", "title": "चौराहा (1994 फ़िल्म)"}
{"url": "https://hi.wikipedia.org/wiki?curid=432756", "text": "ज़ख्मों का हिसाब (1993 फ़िल्म)\n\nज़ख्मों का हिसाब 1993 में बनी हिन्दी भाषा की फिल्म है।\n", "id": "432756", "title": "ज़ख्मों का हिसाब (1993 फ़िल्म)"}
{"url": "https://hi.wikipedia.org/wiki?curid=432757", "text": "मुकाबला (1993 फ़िल्म)\n\nमुकाबला 1993 में बनी हिन्दी भाषा की फिल्म है।\n", "id": "432757", "title": "मुकाबला (1993 फ़िल्म)"}
{"url": "https://hi.wikipedia.org/wiki?curid=432758", "text": "जीने दो (1990 फ़िल्म)\n\nजीने दो 1990 में बनी हिन्दी भाषा की फिल्म है।\n", "id": "432758", "title": "जीने दो (1990 फ़िल्म)"}
{"url": "https://hi.wikipedia.org/wiki?curid=432759", "text": "सोनम\n\nसोनम हिन्दी फ़िल्मों की एक अभिनेत्री हैं। \n", "id": "432759", "title": "सोनम"}
{"url": "https://hi.wikipedia.org/wiki?curid=432760", "text": "हार जीत (1990 फ़िल्म)\n\nहार जीत 1990 में बनी हिन्दी भाषा की फिल्म है।\n", "id": "432760", "title": "हार जीत (1990 फ़िल्म)"}
{"url": "https://hi.wikipedia.org/wiki?curid=432761", "text": "हमारा खानदान (1988 फ़िल्म)\n\nहमारा खानदान 1988 में बनी हिन्दी भाषा की फिल्म है।\n", "id": "432761", "title": "हमारा खानदान (1988 फ़िल्म)"}
{"url": "https://hi.wikipedia.org/wiki?curid=432762", "text": "टेराकोटा\n\nटैराकोटा (इतालवी भाषा : \"पकी मिट्टी\") एक सेरामिक है। इससे बर्तन, पाइप, सतह के अलंकरण जो कि इमारतोइं में होते हैं, आदि किये जाते हैं। \nराजस्थान में टेराकोटा का मुख्य केंद्र मोलेला गांव हैष।इसके अलावा अलवर का कागजी टेराकोटा प्रसिद्ध है।\n\nटैराकोटा का रंग लाल और भूरा के बीच होता है।\n\n\n", "id": "432762", "title": "टेराकोटा"}
{"url": "https://hi.wikipedia.org/wiki?curid=432763", "text": "नसीब अपना अपना (1986 फ़िल्म)\n\nनसीब अपना अपना 1986 में बनी हिन्दी भाषा की फिल्म है।\n", "id": "432763", "title": "नसीब अपना अपना (1986 फ़िल्म)"}
{"url": "https://hi.wikipedia.org/wiki?curid=432764", "text": "फासले (1985 फ़िल्म)\n\nफासले 1985 में बनी हिन्दी भाषा की फिल्म है।\n", "id": "432764", "title": "फासले (1985 फ़िल्म)"}
{"url": "https://hi.wikipedia.org/wiki?curid=432765", "text": "बिखरे मोती (1971 फ़िल्म)\n\nबिखरे मोती 1971 में बनी हिन्दी भाषा की फिल्म है।\n", "id": "432765", "title": "बिखरे मोती (1971 फ़िल्म)"}
{"url": "https://hi.wikipedia.org/wiki?curid=432772", "text": "एक्रिलामाइड\n\nएक्रिलामाइड (Acrylamide) या 'एक्रिल एमाइड' (acrylic amide) एक रासायनिक यौगिक है जिसका रासायनिक सूत्र C3H5NO. इसका IUPAC नाम prop-2-enamide है। यह गंधहीन क्रिस्टलीय पदार्थ है जो जल, एथेनॉल, ईथर और क्लोरोफॉर्म में घुलनशील है।\n\nएक्रिलामाइड तमाम तरह के भोजनों में उनके पकाए जाने के दौरान प्राकृतिक रूप से उत्‍पन्‍न होता है जिसमें कॉफी, चॉकलेट, बादाम, फ्रेंच फ्राइज़, क्रैकर्स, आलू के चिप्‍स, अनाज, ब्रेड और यहां तक कि कुछ फल और सब्जियां भी शामिल हैं। एक्रिलामाइड भोजन में तब से मौजूद है जब से इंसानों ने भोजन पकाना शुरू किया, किन्‍तु अप्रैल 2002 तक, जब स्‍वीडिश वैज्ञानिकों के एक समूह ने शोध प्रस्‍तुत किया जिसमें कुछ बेक्‍ड एवं फ्राइड फूड्स में यौगिक के दर्शनीय स्‍तरों का पता लगाया गया था, भोजन में इसके होने की जानकारी नहीं थी। स्‍वीडिश अध्‍ययन से पूर्व, एक्रिलामाइड के लिए भोजन का विश्‍लेषण नहीं किया गया क्‍योंकि इसे न तो संघटक के रूप में प्रयोग किया जाता था और न ही भोजन के अवयव के रूप में इसकी जानकारी थी। \n\n", "id": "432772", "title": "एक्रिलामाइड"}
{"url": "https://hi.wikipedia.org/wiki?curid=432774", "text": "स्वरोजगार\n\nस्वरोजगार (self-employment) का अर्थ है स्वयं अपने लिये रोजगार का सृजन करना और दूसरे की नौकरी न करना।\n\n", "id": "432774", "title": "स्वरोजगार"}
{"url": "https://hi.wikipedia.org/wiki?curid=432779", "text": "मुरलीधर चन्द्रकान्त भंडारे\n\nमुरलीधर चंद्रकांत भंडारे महाराष्ट्र से एक वरिष्ठ भारतीय राष्ट्रीय कांग्रेस नेता और १९८०-१९८२, १९८२-१९८८ और १९८८-१९९४ के दौरान तीन पदों के लिए पूर्व १९८० से १९९४ तक राज्यसभा सदस्य है।\n\nवह भारत के उच्चतम न्यायालय के वरिष्ठ अधिवक्ता के रूप में प्रथाओं और दो ​​शब्दों के लिए सुप्रीम कोर्ट बार एसोसिएशन के अध्यक्ष थे।\n\nवह १९ अगस्त २००७ को उड़ीसा के राज्यपाल नियुक्त किया गया था और २१ अगस्त को शपथ ली। \n", "id": "432779", "title": "मुरलीधर चन्द्रकान्त भंडारे"}
{"url": "https://hi.wikipedia.org/wiki?curid=432780", "text": "बेनाम (1974 फ़िल्म)\n\nबेनाम 1974 में बनी हिन्दी भाषा की फिल्म है।\n", "id": "432780", "title": "बेनाम (1974 फ़िल्म)"}
{"url": "https://hi.wikipedia.org/wiki?curid=432781", "text": "शुभा खोटे\n\nशुभा खोटे हिन्दी फ़िल्मों की एक अभिनेत्री हैं। \n", "id": "432781", "title": "शुभा खोटे"}
{"url": "https://hi.wikipedia.org/wiki?curid=432782", "text": "मैं इन्तकाम लूँगी (1982 फ़िल्म)\n\nमैं इन्तकाम लूँगी 1982 में बनी हिन्दी भाषा की फिल्म है।\n", "id": "432782", "title": "मैं इन्तकाम लूँगी (1982 फ़िल्म)"}
{"url": "https://hi.wikipedia.org/wiki?curid=432783", "text": "ज़माना (1985 फ़िल्म)\n\nज़माना 1985 में बनी हिन्दी भाषा की फिल्म है।\n\n", "id": "432783", "title": "ज़माना (1985 फ़िल्म)"}
{"url": "https://hi.wikipedia.org/wiki?curid=432784", "text": "काँच की गुड़िया (1961 फ़िल्म)\n\nकाँच की गुड़िया 1961 में बनी हिन्दी भाषा की फिल्म है।\n", "id": "432784", "title": "काँच की गुड़िया (1961 फ़िल्म)"}
{"url": "https://hi.wikipedia.org/wiki?curid=432785", "text": "मोहब्बत (1985 फ़िल्म)\n\nमोहब्बत 1985 में बनी हिन्दी भाषा की फिल्म है।\n", "id": "432785", "title": "मोहब्बत (1985 फ़िल्म)"}
{"url": "https://hi.wikipedia.org/wiki?curid=432786", "text": "ज़मीर (2005 फ़िल्म)\n\nज़मीर 2005 में बनी हिन्दी भाषा की फिल्म है।\n", "id": "432786", "title": "ज़मीर (2005 फ़िल्म)"}
{"url": "https://hi.wikipedia.org/wiki?curid=432787", "text": "जुनून (1992 फ़िल्म)\n\nजुनून 1992 में बनी हिन्दी भाषा की फिल्म है।\n", "id": "432787", "title": "जुनून (1992 फ़िल्म)"}
{"url": "https://hi.wikipedia.org/wiki?curid=432788", "text": "सुरक्षा (1995 फ़िल्म)\n\nसुरक्षा 1995 में बनी हिन्दी भाषा की फिल्म है।\n", "id": "432788", "title": "सुरक्षा (1995 फ़िल्म)"}
{"url": "https://hi.wikipedia.org/wiki?curid=432789", "text": "छोटे सरकार (1996 फ़िल्म)\n\nछोटे सरकार 1996 में बनी हिन्दी भाषा की फिल्म है।\n", "id": "432789", "title": "छोटे सरकार (1996 फ़िल्म)"}
{"url": "https://hi.wikipedia.org/wiki?curid=432790", "text": "राम और श्याम (1996 फ़िल्म)\n\nराम और श्याम 1996 में बनी हिन्दी भाषा की फिल्म है।\n", "id": "432790", "title": "राम और श्याम (1996 फ़िल्म)"}
{"url": "https://hi.wikipedia.org/wiki?curid=432791", "text": "सुर (2002 फ़िल्म)\n\nसुर 2002 में बनी हिन्दी भाषा की फिल्म है।\n", "id": "432791", "title": "सुर (2002 फ़िल्म)"}
{"url": "https://hi.wikipedia.org/wiki?curid=432792", "text": "संगदिल सनम (1994 फ़िल्म)\n\nसंगदिल सनम 1994 में बनी हिन्दी भाषा की फिल्म है।\n", "id": "432792", "title": "संगदिल सनम (1994 फ़िल्म)"}
{"url": "https://hi.wikipedia.org/wiki?curid=432793", "text": "एलेक्स पेटीफर\n\nअलेक्जेंडर रिचर्ड \"एलेक्स पेटीफर\" (जन्म अप्रैल 10, 1990) एक अंग्रेजी अभिनेता और मॉडल हैं। यह 2006 की फिल्म \"स्टॉर्मब्रेकर\" में अपनी एलेक्स राइडर की मुख्य भूमिका से पहले स्कूल नाटकों और टेलीविजन पर अभिनय कर चुके थे। इस फिल्म में अपनी भूमिका के लिए पेटीफर यंग आर्टिस्ट अवार्ड और एम्पायर अवार्ड के लिए नामांकित हुए थे। पेटीफर को 2011 की अपनी दो फिल्मों \"आई एम नंबर फोर\", एक विज्ञान गल्प एक्शन रोमांच फिल्म और एलेक्स फ्लिन की पुस्तक पर आधारित \"बीस्टली\" के लिए काफी सराहना मिली।\n\n", "id": "432793", "title": "एलेक्स पेटीफर"}
{"url": "https://hi.wikipedia.org/wiki?curid=432799", "text": "बिन्तुरोंग\n\nबिन्तुरोंग, जिसे भालूबिल्ली, एशियाई भालूबिल्ली या पालावान भालूबिल्ली भी कहते हैं, विवराइडे (Viverridae) परिवार का एक स्तनधारी जानवर है। इसके \"भालूबिल्ली\" बुलाए जाने के बावजूद यह न तो बिल्ली है और न ही भालू। इसका नाम (\"बिन्तुरोंग\") एक विलुप्त हो चुकी मलेशियाई भाषा से आया है और इस शब्द का अर्थ अज्ञात है। यह पशु वनों की ऊंची शाखों में रहना पसंद करता है और पूर्वोत्तर भारत के जंगलों में पाया जाता है। भारत से बाहर यह बंगलादेश, भूटान, बर्मा, कम्बोडिया, इंडोनीशिया, लाओस, मलेशिया, चीन, फ़िलीपीन्स, थाईलैंड और वियतनाम में मिलता है।\n\nयह एक निशाचरी जानवर है और रात को सक्रीय रहता है। बिन्तुरोंग अधिकतर फल खाते हैं, लेकिन अंडे, टहनियाँ, पत्ते, छोटे जानवर और चिड़ियाँ सभी इसकी ख़ुराक में सम्मिलित हैं। इसके प्राकृतिक वास-क्षेत्र में वनों के कट जाने से इसकी संख्या बहुत घाट गई है। अगर इसका पीछा करा जाए और इसे लगे की भागने का कोई उपाय नहीं है, तो बिन्तुरोंग बहुत ख़ुँख़ार तरह से लड़ सकता है। साधारण स्थितियों में यह हलकी हँसने जैसी आवाज़ करता है लेकिन क्रोध या डर में ऊँची और पतली चीखें निकालता है। चिड़ियाघरों में इसकी आयु २०-२५ साल तक देखी गई है।\n\nअंग्रेज़ी में इसे \"binturong\" लिखा जाता है और \"bearcat\" (बेयरकैट) भी बुलाया जाता है। इंडोनेशिया के रियाउ क्षेत्र में इसे \"तेन्तुरुन\" (tenturun) कहा जाता है। भारत में असमिया भाषा में इसे \"योउंग\" और बर्मा में इसे \"म्योउक-क्या\" (अर्थ: बंदर-शेर) कहा जाता है।\n\n", "id": "432799", "title": "बिन्तुरोंग"}
{"url": "https://hi.wikipedia.org/wiki?curid=432801", "text": "कस्तूरी बिलाव\n\nगंधमार्जार या गंधबिलाव या कस्तूरी बिलाव (Civet) एक छोटा स्तनधारी जानवर होता है। इसका अकार कुछ-कुछ बिल्ली से मिलता है, जिस वजह से इसे \"बिलाव\" का नाम मिला है, हालाँकि यह बिल्ली की नस्ल का प्राणी नहीं है। इस से एक विशेष प्रकार की गंध आती है इसलिए इसके नाम में \"कस्तूरी\" शब्द जोड़ा जाता है। यह एशिया और अफ़्रीका के उष्णकटिबंध (ट्रॉपिकल) क्षेत्रों में पाया जाता है। कस्तूरी बिलाव अपनी अधिकतर समय पेड़ों की टहनियों में ही गुज़ारना पसंद करते हैं। \n\nगंधमार्जार मांसभक्षी, स्तनपोषी जीवों के विवेरिडी कुल (Family Viverridae) के जीव हैं। इनकी कई जातियाँ संसार में फैली हैं।\n\nये बिल्ली के पद के जीव हैं। इनके पैर छोटे और मुंह लंबा होता है। ये जीव पेड़ पर सरलता से चढ़ लेते है और रात में ही बाहर निकलते हैं। इन प्राणियों के दुम के नीचे एक गंधग्रंथि रहती है, जिससे गाढ़ा, गंधपूर्ण, पीला पदार्थ निकलता है। इसे व्यापारी लोग मुश्क या कस्तूरी में मिलाकर बेचते हैं। इसमें से सिवेटोन (Civetone) नामक कीटोन निकाला गया है। सुगंधित द्रव्यों के निर्माण में इसकी गंध प्रयुक्त होती है।\n\nइनकी वैसी तो कई जातियाँ हैं जिनमें एक भारत का प्रसिद्ध कस्तूरी मृग (The Zibeth, Viverra zibetha) है, जो आस्ट्रेलिया से भारत और चीन तक फैला हुआ है। कद लगभग तीन फुट लंबा और 10 इंच ऊँचा होता है। रंग स्लेटी, जिसपर काली चित्तियाँ रहती हैं। दूसरा अफ्रीका का कस्तूरी मृग (African civet, Civette des civetta) है, जो इससे बड़ा ऊँचा तथा इससे गाढ़े रंग का और बड़े बालोवाला होता है। इसे लोग पालतू करके मुश्क निकालते हैं।\n\nवैसे तो कस्तूरी बिलाव का शरीर बिल्ली जैसा होता है लेकिन इसका मुख कुछ-कुछ कुत्ते की भाँति आगे से खिंचा हुआ होता है। इनमें एक ग्रंथि होती है जिस से वह अपनी कस्तूरी जैसी महक पैदा करते हैं। ऐतिहासिक रूप से कस्तूरी बिलावों को मारकर उनकी ग्रंथि निकल ली जाती थी और उसका प्रयोग इत्तर बनाने के लिए किया जाता था। आधुनिक युग में जीवित पशु से ही बिना ग्रंथि निकले इस गंध के रसायन इकट्ठे किये जाते हैं।\n\nकस्तूरी बिलाव को अंग्रेज़ी में \"सिवॅट\" (civet) और मराठी में \"उदमांजर\" कहा जाता है।\n\n", "id": "432801", "title": "कस्तूरी बिलाव"}
{"url": "https://hi.wikipedia.org/wiki?curid=432809", "text": "लोक-विधि\n\nलोक-विधि (common law / कॉमन लॉ ) या 'साधारण कानून' ऐसे कानून को बोला जाता है जो संसदीय और विधान सभाओं में बनने के बजाए न्यायाधीशों द्वारा अदालतों में फ़ैसले सुना कर बनाया जाता है। साधारण कानून के अनुसार चलने वाली न्यायिक प्रणालियों में न्यायालयों में लड़े जा रहे मुक़द्दमों में अदालत उस से मिलते-जुलते पहले लड़े गए मुक़द्दमों के निर्णयों को ध्यान में रखती है और उनके अनुसार फ़ैसला सुनती है। भूतकाल में सुनाए गए सभी न्यायिक फ़ैसले मिलकर साधारण कानून बनाते हैं। जब भी कोई नया मसला किसी न्यायलय में सुनवाई के लिए आता है तो न्यायाधीश तय करते हैं कि ऐसा प्रश्न पहले देखा गया है कि नहीं। अगर देखा गया है, तो अदालत पर अनिवार्य है कि उस से मिलता-जुलता फ़ैसला सुनाए। अगर नहीं देखा गया है, तो इसमें सुनाया गया निर्णय आने वाले ऐसे मामलों के लिए भी निर्णायक कानून का रूप धारण कर लेता है।\n\nसाधारण कानून प्रणालियाँ पहले ब्रिटेन में मध्यकाल में उत्पन्न हुई, लेकिन फिर भूतपूर्व ब्रिटिश साम्राज्य में सम्मिलित बहुत से देशों में फैल गई। आधुनिक युग में अमेरिका, भारत, मलेशिया, सिंगापुर, पाकिस्तान, श्रीलंका, कनाडा, ऑस्ट्रेलिया, दक्षिण अफ़्रीका, आयरलैंड, न्यु ज़ीलैंड, घाना और बांग्लादेश में साधारण कानून व्यवस्था का प्रयोग होता है।\n\n", "id": "432809", "title": "लोक-विधि"}
{"url": "https://hi.wikipedia.org/wiki?curid=432819", "text": "भूमि अधिग्रहण अधिनियम, १८९४\n\nभूमि अधिग्रहण अधिनियम, १८९४ (The Land Acquisition Act of 1894) भारत और पाकिस्तान दोनों का एक कानून है जिसका उपयोग करके सरकारें निजी भूमि का अधिग्रहण कर सकतीं हैं। इसके लिये सरकार द्वारा भूमि मालिकों को क्षतिपूर्ति (मुआवजा) देना आवश्यक है।\n\nभूमि अधिग्रहण को सरकार की एक ऐसी गतिविधि के रूप में परिभाषित किया जा सकता है जिसके द्वारा यह भूमि के स्‍वामियों से भूमि का अधिग्रहण करती है, ताकि किसी सार्वजनिक प्रयोजन या किसी कंपनी के लिए इसका उपयोग किया जा सके। यह अधिग्रहण स्‍वामियों को मुआवज़े के भुगतान या भूमि में रुचि रखने वाले व्‍यक्तियों के भुगतान के अधीन होता है। आमतौर पर सरकार द्वारा भूमि का अधिग्रहण अनिवार्य प्रकार का नहीं होता है,ना ही भूमि के बंटवारे के अनिच्‍छुक स्‍वामी पर ध्‍यान दिए बिना ऐसा किया जाता है।\n\nसंपत्ति की मांग और अधिग्रहण समवर्ती सूची में आता है, जिसका अर्थ है केन्‍द्र और राज्‍य सरकारें इस मामले में कानून बना सकती हैं। ऐसे अनेक स्‍थानीय और विशिष्‍ट कानून है जो अपने अधीन भूमि के अधिग्रहण प्रदान करते हैं किन्‍तु भूमि के अधिग्रहण से संबंधित मुख्‍य कानून भूमि अधिग्रहण अधिनियम, 1894 है।\n\nयह अधिनियम सरकार को सार्वजनिक प्रयोजनों के लिए भूमि के अधिग्रहण का प्राधिकरण प्रदान करता है जैसे कि योजनाबद्ध विकास, शहर या ग्रामीण योजना के लिए प्रावधान, गरीबों या भूमिहीनों के लिए आवासीय प्रयोजन हेतु प्रावधान या किसी शिक्षा, आवास या स्‍वास्‍थ्‍य योजना के लिए सरकार को भूमि की आवश्‍यकता। इससे उपयुक्‍त मूल्‍य पर भूमि के अधिग्रहण में रूकावट आती है, जिससे लागत में विपरीत प्रभाव पड़ता है।\n\nइसे सार्वजनिक प्रयोजनों के लिए शहरी भूमि के पर्याप्‍त भण्‍डार के निर्माण हेतु लागू किया गया था, जैसे कि कम आय वाले आवास, सड़कों को चौड़ा बनाना, उद्यानों तथा अन्‍य सुविधाओं का विकास। इस भूमि को प्रारूपिक तौर पर सरकार द्वारा बाजार मूल्‍य के अनुसार भूमि के स्‍वामियों को मुआवज़े के भुगतान के माध्‍यम से अधिग्रहण किया जाता है।\n\nइस अधिनियम का उद्देश्‍य सार्वजनिक प्रयोजनों तथा उन कंपनियों के लिए भूमि के अधिग्रहण से संबंधित कानूनों को संशोधित करना है साथ ही उस मुआवज़े का निर्धारण करना भी है, जो भूमि अधिग्रहण के मामलों में करने की आवश्‍यकता होती है। इसे लागू करने से बताया जाता है कि अभिव्‍यक्‍त भूमि में वे लाभ शामिल हैं जो भूमि से उत्‍पन्‍न होते हैं और वे वस्‍तुएं जो मिट्टी के साथ जुड़ी हुई हैं या भूमि पर मजबूती से स्‍थायी रूप से जुड़ी हुई हैं।\n\nइसके अलावा यदि लिए गए मुआवज़े को किसी विरोध के तहत दिया गया है, बजाए इसके कि इसे प्राप्‍त करने वाले को इसके प्रभावी होने के अनुसार पाने की पात्रता है, तो मामले को मुआवज़े की अपेक्षित राशि के निर्धारण हेतु न्‍यायालय में भेजा जाता है।\n\nग्रामीण विकास मंत्रालय भूमि अधिग्रहण अधिनियम, 1894 को प्रशासित करने वाली नोडल संघ सरकार होने के नाते समय समय पर कथित अधिनियम के विभिन्‍न प्रावधानों के संशोधन हेतु प्रस्‍तावों का प्रसंसाधन करता है।\n\nपुन: इस अधिनियम में सार्वजनिक प्रस्‍तावों को भी विनिर्दिष्‍ट किया जाता है जो राज्‍य की ओर से भूमि के इस अधिग्रहण के लिए प्राधिकृत हैं। इसमें कलेक्‍टर, उपायुक्‍त तथा अन्‍य कोई अधिकारी शामिल हैं, जिन्‍हें कानून के प्राधिकार के तहत उपयुक्‍त सरकार द्वारा विशेष रूप से नियुक्‍त किया जाता है। कलेक्‍टर द्वारा घोषणा तैयार की जाती है और इसकी प्रतियां प्रशासनिक विभागों तथा अन्‍य सभी संबंधित पक्षकारों को भेजी जाती है। तब इस घोषणा की आवश्‍यकता इसी रूप में जारी अधिसूचना के मामले में प्रकाशित की जाती है। कलेक्‍टर द्वारा अधिनिर्णय जारी किए जाते हैं, जिसमें कोई आपत्ति दर्ज कराने के लिए कम से कम 15 दिन का समय दिया जाता है।\n\nसभी राज्‍य विधायी प्रस्‍तावों में संपत्ति के अधिग्रहण या मांग के विषय पर कोई अधिनियम या अन्‍य कोई राज्‍य विधान, जिसका प्रभाव भूमि के अधिग्रहण और मांग पर है, में शामिल हैं, इनकी जांच राष्‍ट्रपति की स्‍वीकृति पाने के प्रयोजन हेतु धारा 200 (विधयेक के मामले में) या संविधान की धारा 213 (1) के प्रावधान के तहत भूमि संसाधन विभाग द्वारा की जाती है। इस प्रभाग द्वारा समवर्ती होने के प्रयोजन हेतु भूमि अधिग्रहण अधिनियम, 1894 में संशोधन के लिए राज्‍य सरकारों के सभी प्रस्‍तावों की जांच भी की जाती है, जैसा कि संविधान की धारा 254 की उपधारा (2) के अधीन आवश्‍यक है।\n\n==भूमि अधिगऋहण अधिनियम २०१५\n\n", "id": "432819", "title": "भूमि अधिग्रहण अधिनियम, १८९४"}
{"url": "https://hi.wikipedia.org/wiki?curid=432824", "text": "हाका\n\nहाका दक्षिण प्रशांत महासागर में स्थित द्वीपों का एक पारम्परिक नाच है। न्यू ज़ीलैंड के रग्बी के खिलाड़ी अपने मुक़ाबलों से पहले इसके माओरी रूप का प्रदर्शन करते हैं, जिस से यह विश्व भर में पहचाना जाने लगा है। इसे एक समूह में आक्रामक मुद्राओं में पैर पटककर और चिल्लाकर नाचा जाता है। इसके साथ सामूहिक रूप से कुछ परम्परागत गाने गए जाते हैं, जिनमें \"का माते\" सब से प्रसिद्ध है।\n\nहाका कई मौकों पर प्रदर्शित किये जाते थे। कभी मनोरंजन के लिए, कभी अथिथियों के स्वागत के लिए और कभी युद्ध के आरम्भ से पहले आक्रामक मनोस्थिति पैदा करने के लिए और शत्रु को धमकाने के लिए। हालाँकि पुरुषों द्वारा करे गए युद्ध हाका न्यू ज़ीलैंड की रग्बी टीम की वजह से प्रसिद्ध हो गए हैं, कुछ हाका स्त्रियों और बच्चों द्वारा भी किये जाते हैं।\n\n\"का माते\" (Ka Mate) मृत्यु के मुँह से जीवन लेने पर आधारित गाना है। १९वी सदी में इसे एक माओरी युद्ध नेता ने बनाया था। वह दुश्मनों के चंगुल से निकल भागा था और एक बालों वाले मित्र नेता ने उसकी मदद की थी।\n\n\n", "id": "432824", "title": "हाका"}
{"url": "https://hi.wikipedia.org/wiki?curid=432829", "text": "बांटू भाषा परिवार\n\nबांटू भाषाएँ (Bantu languages) नाइजर-कांगो भाषा परिवार की एक उपशाखा है जिसमें अफ़्रीका के महाद्वीप के दक्षिणी भाग में बोले जाने वाली लगभग २५० भाषाएँ हैं। यह सारी कैमरुन देश के पूर्व और दक्षिण में बोली जाती हैं। इस भाषा परिवार में स्वाहिली भाषा भी आती है जो आठ राष्ट्रों में ८ करोड़ से ज़्यादा लोग बोलते हैं। इस परिवार की अन्य भाषाओँ में शोना भाषा (१.४ करोड़ मातृभाषी), ज़ूलू भाषा (१ करोड़) और कोसा भाषा भी शामिल हैं। माना जाता है कि आज से २५००-३००० वर्ष पूर्व नाइजीरिया या कैमरून के इलाक़े में आदिम-बांटू भाषा बोली जाती थी। इसे बोलने वाले हज़ारों सालों में उप-सहारा अफ़्रीका में फैलकर बस गए और आदिम-बांटू की बहुत सी संतान भाषाएँ ही अब परिवार की भिन्न-भिन्न सदस्य हैं।\n\n", "id": "432829", "title": "बांटू भाषा परिवार"}
{"url": "https://hi.wikipedia.org/wiki?curid=432837", "text": "मानववाद\n\nमानववाद या मनुष्यवाद (ह्यूमनिज़्म / humanism) दर्शनशास्त्र में उस विचारधारा को कहते हैं जो मनुष्यों के मूल्यों और उन से सम्बंधित मसलों पर ध्यान देती है। अक्सर मानववाद में धार्मिक दृष्टिकोणों और अलौकिक विचार-पद्धतियों को हीन समझा जाता है और तर्कशक्ति, न्यायिक सिद्धांतों और आचारनीति (ऍथ़िक्स) पर ज़ोर होता है। मानववाद की एक \"धार्मिक मानववाद\" नाम की शाखा भी है जो धार्मिक विचारों को मानववाद में जगह देने का प्रयत्न करती है।\n\nमानववाद भिन्न रूपों में विश्व की हर प्रमुख सभ्यता में पाया गया है। भारत में १००० ईसापूर्व में चार्वाक दर्शन की विचारधारा में धार्मिक विचारों से हटकर मनुष्यों के विवेक और तर्कशक्ति पर ज़ोर दिया गया। चीन, प्राचीन यूनान और अन्य संस्कृतियों में भी मानववादी मिलते हैं। आधुनिक युग में कार्ल सेगन जैसे कई वैज्ञानिक मानववाद से जुड़े हुए रहे हैं।\n\nमानववाद की अवधारणा का प्रारंभिक रूप से उस विचारधारा से संबंध है जिसकी दृष्टि व्यक्ति की स्वायत्तता पर केद्रित है। मानववाद शब्द के कई अर्थ है। सामान्यतः यह एक सिद्धांत है जिसके अनुसार “मानव मानवीय कर्म का अंतिम प्रस्थान बिन्दु और संदर्भ बिंदु है।” (तजवेतन टोडोराव)। मानववाद शब्द पहली बार संभवतः फ्रासीसी विचारक मोंटेन के लेखन में आया है जहाँ उसने अपने चिंतन को धर्मशास्त्रियों के चिंतन के विपरीत प्रस्तुत किया। मानववाद, यूरोप में पुनर्जागरण एवं ज्ञानोदय का परिणाम था और इसकी पूर्ण अभिव्यक्ति अमरिकी और फ्रांसीसी क्रांतियों के दौरान हुई।\n\nऑक्सफोर्ड डिक्शनरी ने मानवावाद को इस प्रकार परिभाषित किया हैः \n\nमानववादी, मानव की क्षमता में विश्वास रखते हैं। उनका कहना है कि मानव में बहुत सामर्थ्य है और यदि उसे विकास का अवसर मिले और उसका पूर्ण विकास हो जाए तो मानव बहुत ऊंचा उठ सकता है। मानववादियों का मानव की अच्छी प्रकृति में विश्वास है। आंबेडकर, गांधी, रसल और टॉलस्टाय बीसवीं सदी के महान मानववादी थे। अपने प्रारंभिक लेखन में मार्क्स भी मानववादी था। मार्क्स की प्रारंभिक कृतियों में 'इकोनॉमिक एंड फिलास्फिकल मैन्यूस्क्रिप्ट्स' (1842) सम्मिलित है जो 1848 में प्रकाशित कम्युनिस्ट मैनीफेस्टो से पूर्व लिखी गई थी। एम.एन राय भी मानववादी थे। उनकी वैचारिक यात्रा लंबी थी। उसने अपनी यात्रा मार्क्सवाद से प्रारंभ की और उग्र मानववाद पर समाप्त की।\n\nमध्ययुग में, मानव को, ईश्वर के अधीन बना दिया गया था। उसकी पहुंच प्रकृति के गुप्त रहस्यों तक थी परंतु अंतिम विश्लेषण में पूर्णतः ईश्वर के प्रति समर्पित थे। इस परिप्रेक्ष्य में पुनर्जागरण और ज्ञानोदय से बदलाव आया। मनुष्य इस सृष्टि को केन्द्र बन गया। अब उसका स्वतंत्रता से इच्छा करना और स्वयं अपना स्वामी बनना संभव होने लगा था उसके पास परंपराओं और ईश्वर के आदेशों के स्थान पर अपने और अपने साथियों के लिए जीवन चुनने की स्वतंत्रता थी। इसका अभिप्रायः यह था कि अब उसके पास अपना घर और अपना व्यवसाय चुनने की स्वतंत्रता थी। धार्मिक ग्रंथ व परंपराएं अब उसके लिए गौण थी यद्यपि धर्म अभी भी अपनी भूमिका निभाता रहा; तथापि महत्वपूर्ण परिवर्तन यह हुआ कि मनुष्य को सत्य और सत्य, ठीक और गलत, न्याय और अन्याय तथा अच्छे और बुरे में भेद करने का विवेकपूर्ण अधिकार मिल गया।\n\nमानववादी चिंतन में मनुष्य अपने निजी जीवन में स्वतंत्र होता है। वह न केवल अद्वितीय है, अपितु भिन्न भी है जो कभी दूसरा नहीं हो सकता। नैतिक जीवन के नियम निर्धारण के लिए उसने अंतनिर्हित प्राकृतिक अधिकार भी प्राप्त किए। बाद में इसके साथ एक अन्य पक्ष और जुड़ा जब मानव ने सार्वजनिक क्षेत्र में भी स्वतंत्रता का दावा किया और राजनीतिक शासन चुनने के अपने अधिकार पर बल दिया। इस प्रकार लोकतंत्र, सरकार का एकमात्र वैध रूप बन गया। यह आंदोलन 18वीं शताब्दी के अंतिम वर्षों में, अमरिकी और फ्रांसीसी क्रांतियों के दौरान, पूरे जोर पर था। दोनों क्रांतिया इस विचार से प्रेरित थी कि कोई भी सत्ता/शक्ति, भले ही वह परंपरा,परिवार अथवा राज्य हो, मनुष्य की इच्छा से श्रेष्ठतर नहीं हो सकती।\n\n", "id": "432837", "title": "मानववाद"}
{"url": "https://hi.wikipedia.org/wiki?curid=432845", "text": "अंतरराष्ट्रीय गणितीय ओलंपियाड\n\nअंतरराष्ट्रीय गणितीय ओलंपियाड () (IMO – आइएमओ) एक पूर्व-कॉलेजिएट छात्रों के लिए वार्षिक छह-प्रशन, 42-बिंदु गणितीय ओलंपियाड हैं, जो की अन्तर्राष्ट्रीय विज्ञान ओलम्पियाड में सबसे पुराना हैं। प्रथम आइएमओ 1959 में रोमानिया में आयोजित किया गया था। इसके पश्चात से इसे, 1980 में छोड़कर, सालाना आयोजित किया गया। आइएमओ में लगभग 100 देशों की टीम भाग लेती हैं, प्रत्येक टीम में अधिकाधिक छह छात्र, एक टीम नेता, उप नेता व प्रेक्षक होता है। \n", "id": "432845", "title": "अंतरराष्ट्रीय गणितीय ओलंपियाड"}
{"url": "https://hi.wikipedia.org/wiki?curid=432852", "text": "संस्कृत दिवस\n\nभारत में प्रतिवर्ष श्रावणी पूर्णिमा के पावन अवसर को संस्कृत दिवस के रूप में मनाया जाता है। श्रावणी पूर्णिमा अर्थात् रक्षा बन्धन ऋषियों के स्मरण तथा पूजा और समर्पण का पर्व माना जाता है। ऋषि ही संस्कृत साहित्य के आदि स्रोत हैं इसलिए श्रावणी पूर्णिमा को ऋषि पर्व और संस्कृत दिवस के रूप में मनाया जाता है। राज्य तथा जिला स्तरों पर संस्कृत दिवस आयोजित किए जाते हैं। इस अवसर पर संस्कृत कवि सम्मेलन, लेखक गोष्ठी, छात्रों की भाषण तथा श्लोकोच्चारण प्रतियोगिता आदि का आयोजन किया जाता है, जिसके माध्यम से संस्कृत के विद्यार्थियों, कवियों तथा लेखकों को उचित मंच प्राप्त होता है।\n\nसन् 1969 में भारत सरकार के शिक्षा मंत्रालय के आदेश से केन्द्रीय तथा राज्य स्तर पर संस्कृत दिवस मनाने का निर्देश जारी किया गया था। तब से संपूर्ण भारत में संस्कृत दिवस श्रावण पूर्णिमा के दिन मनाया जाता है। इस दिन को इसीलिए चुना गया था कि इसी दिन प्राचीन भारत में शिक्षण सत्र शुरू होता था। इसी दिन वेद पाठ का आरंभ होता था तथा इसी दिन छात्र शास्त्रों के अध्ययन का प्रारंभ किया करते थे। पौष माह की पूर्णिमा से श्रावण माह की पूर्णिमा तक अध्ययन बन्द हो जाता था। प्राचीन काल में फिर से श्रावण पूर्णिमा से पौष पूर्णिमा तक अध्ययन चलता था, इसीलिए इस दिन को संस्कृत दिवस के रूप से मनाया जाता है। आजकल देश में ही नहीं, विदेश में भी संस्कृत उत्सव बड़े उत्साह के साथ मनाया जाता है। इसमें केन्द्र तथा राज्य सरकारों का भी योगदान उल्लेखनीय है।\n\n", "id": "432852", "title": "संस्कृत दिवस"}
{"url": "https://hi.wikipedia.org/wiki?curid=432856", "text": "निष्पादन कलाएँ\n\nनिष्पादन कलाएँ (performing arts) वे कलाएँ हैं जिनमें कलाकर अपनी ही शरीर, मुखमंडल, भाव-भंगिमा आदि का प्रयोग कर कला का प्रदर्शन करते है।दृश्य कला में निश्पादन कला के विपरीत कलाकार अपनी कला का उपयोग कर भौतिक वस्तुऍँ बनाते है, जैसे कि एक चित्र या शिल्प।निश्पादन कला के अन्तर्गत कई कलाऍँ मौजूद है, इन सब में साम्यता यह है कि इन्हें प्रत्यक्ष रूप से दर्शकों के सामने प्रदर्शित किया जा सकता है।\n\nनिष्पादन कला के अन्तर्गत मूल रूप से नृत्य, संगीत, रंगमंच, और संबन्धित कलायें आती है। और जादू, मैम, कठपुतली, सर्कस, गान, और भाषण देना आदि इस कला के दूसरे रूप है। निष्पादन कला का प्रदर्शन करने वालों को कलाकार कहते है। यह कलाकार नायक, विदूशक, नर्तक, जादूगर, संगीतकार, गायक, आदि है। \nनिष्पादन कला के कलाकार वह भी है जो इस कला को परदे के पीछे से सहारा देते है, जैसे कि लिरिसिस्ट, और रंगमंच् सूत्रधार। \nकलाकार अपने आवरण से पहचान पाते है और इसमे सिमट जाते है। कलाकार अपने पहनावे, रंगमंच के आवरण, रोशनी, शब्द आदि से आदत पड जाते है।\n\nरंगमंच निश्पादन कला की वह शाखा है जहाँ कहानियों को दर्शकों के साम्मने प्रदर्शित किया जाता है। प्रदर्शन संभाषण,इशारों, संगीत, नृत्य आदि के द्वारा किया जाता है। साधारण रूप से रंगमंच द्वारा प्रदर्शन में मूल रूप से संवाद को अधिक महत्त्व दिया जाता है। रंगमंच एकांकी, संगीतसभा, नृत्य, इन्द्रजाल, जादू, मूककला, शास्त्रीय नृत्य, स्टांड अप कामेडी, आदि रूप में प्रदर्शित किया जाता है। \n\nप्रदर्शन के रूप में किसी संगीत के अनुसार हाथो, मुख और पैरों का एक विशिश्ट रूप में हिलाना, घुमाना नृत्य कहलाता है। इस हाथो-पैरों के हिलाने की चेष्टा में एक प्रकार का संदेश रहता है। बातों द्वारा संवाद न कर पाने के विशय अनेक नृत्य द्वारा समझायें जा सकते है - जैसे कि हवा में झूमती हुई एक वृक्ष। नृत्यकला नृत्य या नाछने की विधि को एक रूप देने को कहते है। ऐसे नृत्यकला की रचना करने वाले व्यक्ति को नृत्य निर्देशक कहते है। नाचने की कला कई विशयों से प्रभावित होती है, जैसे कि, किसी प्रदेश में प्रचलित नृत्य उस प्रदेश की राजनैतिक, सामाजिक एवं लोकप्रियता पर आधारित होती है। आजकल खेल कूद, स्केटिंग, तैराकी, कुश्ती जैसे भिन्न भिन्न रूपो में भी नृत्य दिखायी देता है। \n\nमनुष्य अपनी वाणी द्वारा गाकर कला प्रदर्शन कर सकता है। सुर, लय एवं ताल में गाने की विधि कला है। यह सीख कर ही प्राप्त हो सकती है। पीढी दर पीढी कई परिवार भारत में संगीत द्वारा जीवनी चलाते है। इस कला प्रदर्शन को कई प्रदेशों में दैवी भावना भी दी जाती है। \nरंगमंच वैदिक काल से ही भारत में प्रचलित था। इस कला प्रदर्शन में दिनचर्या में की जाने वाले काम मौजूद थे, जैसे कि खानपान, पूजापाठ आदि। संगीत और नृत्य भी इस वैदिक कालीन रंगकला में मौजूद थे।हरप्पा-मोहेंजोदडो के कई जनजातियों के लोग इस कला में ऐसे प्रदर्शन करते थे जिनमें जानवरों की तरह वे अभिनय करते। भेड-बकरी, भैन्स, हिरण, बन्दर आदि का शिकार करने वाले शिकारी के रूप में यह नाटक हुआ करते थे। भरतमुनि एक प्राचीन भारतीय लेखक थे जिन्होने भरतशास्त्र की रचना की। यह नृत्य पर लिखी गई पहली पुस्तक मानी जाती है। नाट्य शास्त्र हमे बताता है कि किस तरह से निष्पादन कलाओं का प्रदर्शन किया जाना चाहिये। \nरामायण और महाभारत भारत में प्रदर्शित सर्वप्रथम नाटकों में से है। कलाकार इन दोनो एपिक्स में बहुत रुचि रख्ते थे और आज भी कलाकार इन कथाओं का प्रदर्शन करते है। \nभासमहाकवि जैसे कई लेखको ने रामायण और महाभारत पर आधारित कई एकांकी और नाटकों की रचना की। \nकालिदास, भवभूति, हर्षवर्धन और कई मध्य कालीन भारतीय लेखकों ने कई ऐसे नाटक लिखे जो आज भी रंगमंचो पर प्रदर्शित होते है। \nदक्षिण भारत देश में कई रूप के निश्पादन कलाएँ देखे जा सकते है जैसे केरल में कथकली, चाक्कियार कूत्तु, आदि। \n\nआधुनिक काल में भारत में कई संगीत के प्रकार उपलब्ध है। दुनिया के पश्चिम भाग में प्रचलित पाँप, राँक, मेटल, आदि आज भारत की युवा में प्रसिद्ध है। लेकिन प्राचीन काल से आती हुई शास्त्रीय संगीत जिसे उत्तर भारत में हिन्दुस्तानी और दक्षिण भारत में कर्णाटिक संगीत कहते है आज भी लोकप्रिय है। \nआधुनिक कर्णाटक संगीत सभा को कच्चेरी कहते है। यह साधारण रूप से तीन घंटो तक चलता है। और कई गीत गाएँ जाते है। प्रत्येक कर्णाटिक गीत एक राग में बनाया जाता है। अतः एक गाना किसी भी गायक द्वारा एक ही तरह से गाया जाता है। हर एक रचना राग एवं ताल में पहले से ही लिख दिया जाता है जोकि बदला नहीं जा सकता। गायक की प्रतिभा से गाने को और सुधार कर सुरों को अलग अलग गाकर खूबसूरत बनाया जा सकता है। \nकच्चेरी वर्णम या एक शुरुवाती मुखडे से शुरू की जाती है। वर्णम में केवल सुर गाये जाते है। यह दर्शकों के सावधानी को खींचने के लिये गाया जाता है। वर्णम के बाद मुख्य संकीर्तन गाये जाते है। प्रत्येक कीर्तन से पहले उस के राग का आरोहण क्रम और अवरोहण क्रम गाया जाता है। \nविविध संगीत वाद्यों से राग को बार बार गायक बदल बदल कर एक नये अन्दाज में गाकर सुनाता है। इस के बाद राग के एक एक उपभाग को परखते हुए रागालापनम नाम की विधि गायक और संगीत वादक प्रदर्शित करते है। फिर गायक अपने अन्दाज में गाने की अनोखी विधि प्रदर्शित करते है। इस समय दर्शकों में से जिन लोगों को संगीत का पूर्वज्ञान हो, वे राग के सुरों का चयन कर आनन्द लेते है। ऐसे दर्शक रसिक कह लाते है। मुख्य कीर्तन के बाद संबन्धित छोटे और कम सुरो वाले गीत गाए जाते है। फिर दर्शको के अनुरोध पर कुछ छोटे गीत या मुखडे गाए जाते है। अंत में मङळम गाया जाता है। मंगळम के गाने के साथ कच्चेरी का समापन होता है।\n\nयह एक प्रवृत्ति किया गया है एक नहीं कर सकते हैं और भरतनाट्यम प्रशिक्षण और के माध्यम से ही \"सामग्री\" पेश प्रदर्शन और \"समकालीन\" भरतनाट्यम की बदल माध्यम के मार्ग की है कि उपेक्षा नहीं करता है। इस संदर्भ में, 'बदल मध्यम' भेजी जा करने के लिए संदेश को बदल सकते हैं, जो आंदोलनों, अभिव्यक्ति, सामान, वेशभूषा, संगीत, आदि में बदलाव शामिल कर सकते हैं। कलाकार या कोरियोग्राफर समकालीन चिंताओं-यह \"नृत्य व्यक्त करने के लिए हैं और प्रभावित करने के लिए नहीं करने के लिए\", कहा जाता है कि सूट करने के लिए अतीत की परंपरा के बीच संतुलन बनाए रखने के लिए प्रयास करता है\nयह तथ्यात्मक रूप से भरतनाट्यम की प्रारंभिक मील के पत्थर सीधे \"देवदासियों\" ने प्रदर्शन किया नृत्य के साथ जुड़े थे कि गले लगा लिया गया है। नृत्य का यह रूप में बाद में भी भरतनाट्यम को कला के रूप में नाम दिया जो रुक्मिणी देवी अरुंडेल ने \"पुनर्जीवित किया और महिमा\" किया गया था। इस विकास अच्छी तरह अवधारणा \"भरतनाट्यम की कंनटेंपोरैजिंग \" के साथ इकुएतटड जा सकता है। इसे बदलने की मांग को पूरा करने के लिए आदि वेशभूषा, संगीत, सामान, प्रस्तुतियों, की तरह अलग अलग रूप में आकार ले लिया है, और भी जनता के आकर्षण का फायदा हुआ।\n\nइस माध्यम से, \" जुगलबंदी 'के विचार एक झलक के लायक है। जुगलबंदी आम तौर पर प्रदर्शन कला में दो या दो से अधिक अलग शैलियों का सहयोग करने के लिए संदर्भित करता है, \"माया रावण\" और \"कृष्णा\" (प्रदर्शन) में प्रसिद्ध प्रदर्शन कलाकार, शोभना, एक \" जुगलबंदी \" अनुमान है। अपने संगीत के लिए सम्मान के साथ, सहायक निष्पादन संग पारंपरिक लाइव पश्चिमी धड़कन के साथ कर्नाटक लय के एक संलयन द्वारा बदल दिया गया था। कोरियोग्राफी के बारे में, शास्त्रीय नृत्य आंदोलनों जुगलबंदी अर्ध शास्त्रीय रूप में जाना जाता नृत्य की बोलचाल की भाषा में कहा जाता शैली, को खत्म विभिन्न नृत्य रूपों. इस प्रकार से तकनीकों का एक संयोजन शामिल करने के लिए शैली थे।\nअब के रूप में यह संपूर्ण सामयिक भरतनाट्यम माता-पिता नृत्य रूप छायांकित किया गया है कि हद तक, यह के माता-पिता-शास्त्रीय भरतनाट्यम मजबूत करने के लिए काउंटर हिस्सा बनने के लिए विकसित किया जा रहा है। शिक्षण भरतनाट्यम के नए शैलियों जिससे शास्त्रीय नृत्य के पारंपरिक सार को समृद्ध बनाने से निम्नलिखित पीढ़ियों नाकाम विकसित होगा। क़ीमती और बाधा उत्पन्न नहीं कर रहे हैं कंनटेंपोरैजिंग या के रूप में लंबे समय के शास्त्रीय नृत्य के पारंपरिक सीमाओं के रूप में के लिए किसी भी शास्त्रीय नृत्य स्टाईलैजिंग में कोई बुराई नहीं है। इसलिए, यह भरतनाट्यम अपने सामयिक रूप में, प्रधानमंत्री टाइम्स जीवित रहने के लिए शास्त्रीय रूप सहायता करेगा कि माना जा सकता है।\nव्यक्तिगत धारणा पर निर्भर करता है, यह अच्छी तरह से आध्यात्मिक, जबकि कुछ अन्य लोगों के लिए, सौंदर्य अनुभवों पार और संभवतः कुछ करने के लिए अपील लग सकता है जो एक व्यक्तिपरक घटना वास्तव में है। भरतनाट्यम का उद्देश्य, अन्य धर्मनिरपेक्ष नृत्य रूपों की तरह, सहना और आम दर्शकों को प्यारी हो जाएगा कि एक दृश्य अनुभव करने के लिए जिस तरह से भुगतान करने के लिए हैं।\n", "id": "432856", "title": "निष्पादन कलाएँ"}
{"url": "https://hi.wikipedia.org/wiki?curid=432877", "text": "बलोच लोग\n\nबलोच, बलौच या बलूच दक्षिणपश्चिमी पाकिस्तान के बलोचिस्तान प्रान्त और ईरान के सिस्तान व बलूचेस्तान प्रान्त में बसने वाली एक जाति है। यह बलोच भाषा बोलते हैं, जो ईरानी भाषा परिवार की एक सदस्य है और जिसमें अति-प्राचीन अवस्ताई भाषा की झलक मिलती है (जो स्वयं वैदिक संस्कृत की बड़ी क़रीबी भाषा मानी जाती है। बलोच लोग क़बीलों में संगठित हैं। वे पहाड़ी और रेगिस्तानी क्षेत्रों में रहते हैं और आसपास के समुदायों से बिलकुल भिन्न पहचान बनाए हुए हैं। एक ब्राहुई नामक समुदाय भी बलोच माना जाता है, हालांकि यह एक द्रविड़ भाषा परिवार की ब्राहुई नाम की भाषा बोलते हैं।\n\nसन् २००९ में बलोच लोगों की कुल जनसंख्या ९० लाख पर अनुमानित की गई थी। इसमें से लगभग ६०% पाकिस्तान के बलोचिस्तान प्रान्त में और २५% ईरान के सिस्तान व बलूचेस्तान प्रान्त में रहते हैं। पाकिस्तान के सिंध और पंजाब प्रान्त के दक्षिणी भाग में भी बहुत से बलोच रहते हैं। अफ़्ग़ानिस्तान, तुर्कमेनिस्तान, ओमान, बहरीन, कुवैत और अफ़्रीका के कुछ भागों में भी बलोच मिलते हैं। बलोच लोग अधिकतर सुन्नी इस्लाम के अनुयायी होते हैं। ईरान में शियाओं की बहुतायत है, इसलिए वहाँ इनकी एक अलग धार्मिक पहचान है।\n\nबलोचों के कुछ मुख्य क़बीले इस प्रकार हैं:\n\nबलोच पुरुष शलवार कमीज़ पहनते हैं और बलोच टोपी की भी विशेष पहचान है। बलोच स्त्रियाँ खुले चोग़े और लेहंगे पहनती हैं, जिसपर अक्सर शीशे के टुकड़े लगे होते हैं। औरतें अपना सर एक \"सरिग\" नाम के वस्त्र से ढकती हैं। इनमें ज़ेवर बहुत लोकप्रीय हैं, ख़ासकर कान में पहनने वाले \"दोर\" नाम के भारी झुमके जिनको सोने की पतली ज़ंजीरों से सर पर बाँधा जाता है ताकि भार से कानों को नुक़सान न पहुँचे। वे अपने चोग़ों को सामने से बंद करने के लिए एक \"तसनी\" नाम के सोने के ज़ेवर का भी प्रयोग करतीं हैं।\n\nबलोच लोगों में धार्मिक कट्टरवाद बहुत कम मिलता है और राष्ट्रीयता की भावना काफी प्रबल है। बलोचिस्तान के ईरानी और पाकिस्तानी दोनों हिस्सों में अलगाववादी विद्रोह समय-समय पर होते रहे हैं। ईरान में शिया-सुन्नी अलगाव को लेकर उनमें भिन्नता की भावना है। गाना-बजाना बलोचों की संस्कृति में बहुत महत्वपूर्ण है और इसमें ढोल का प्रयोग बहुत होता है (इसे बलोचिस्तान में दोहोल कहा जाता है)।\n\n\n", "id": "432877", "title": "बलोच लोग"}
{"url": "https://hi.wikipedia.org/wiki?curid=432891", "text": "रामदेव (बहुविकल्पी)\n\n", "id": "432891", "title": "रामदेव (बहुविकल्पी)"}
{"url": "https://hi.wikipedia.org/wiki?curid=432899", "text": "यालू नदी\n\nयालू नदी (चीनी: 鸭绿江) या अमनोक नदी (कोरियाई: 압록강) उत्तर कोरिया और चीन की अंतर्राष्ट्रीय सीमा पर स्थित एक नदी है। \"यालू\" नाम मान्छु भाषा से लिया गया है जिसमें इसका अर्थ \"सरहद\" होता है। यह दरिया चंगबाई पर्वत शृंखला के लगभग २,५०० मीटर ऊँचे बएकदू पर्वत से उत्पन्न होता है और फिर कुछ मरोड़ों के साथ दक्षिण-पश्चिम की तरफ़ बहता हुआ कोरिया की खाड़ी में जा मिलता है। इसकी लम्बाई ७९० किमी है और इसे ३०,००० वर्ग किमी के जलसम्भर क्षेत्र से पानी मिलता है। इसपर नावी यातायात कठिन है क्योंकि बहुत से स्थानों पर इसकी गहराई काफी कम है।\n\nयालू नदी ऐतिहासिक महत्ता रखती है क्योंकि इसी के किनारे कोरिया का प्राचीन गोगुरयेओ राज्य उभरा था। इसी गोगुरयेओ राज्य का नाम आगे बदलकर गोरेयो बना, जिस से कोरिया का नाम \"कोरिया\" पड़ा। बहुत से पुराने क़िले इस दरिया के किनारे पर खड़े हुए हैं। यालू नदी का युद्धों में भी महत्त्व रहा है। १८९४-९५ के चीनी-जापानी युद्ध और १९०४ के रूसी-जापानी युद्ध में यालू पर भारी जंग हुई थी। अमेरिका के कोरियाई युद्ध की भी शुरुआत चीनी सेना ने १९५० में यालू को पार कर के की थी। १९९० के दशक से बहुत से उत्तर कोरियाई शरणार्थी यालू पार कर के चीन में घुसने लगे हैं।\n\nयालू नदी में बहुत से छोटे रेतीले द्वीप हैं। इनको लेकर चीन और उत्तर कोरिया ने मिलकर १९७२-१९७५ के काल में एक मुआइना किया और ६१ ऐसे द्वीप पाए गए। इनमें से ४८ उत्तर कोरिया को मिले और १३ चीन को। सन् १९९० में चीन और उत्तर कोरिया ने दूसरा ऐसा निरीक्षण और समझौता करने की कोशिश की लेकिन यह काम आपसी विवादों की वजह से रुक गया। चीन की तरफ़ भी जो यालू नदी का क्षेत्र है वहाँ भी कोरियाई नस्ल के लोग बसते हैं और बहुत से कोरियाई लोगों में भावना है की यह क्षेत्र चीन का नहीं बल्कि कोरिया का होना चाहिए। फिर भी सरकारी स्तर पर चीन और उत्तर कोरिया में तालमेल होने से इन दोनों देशों के बीच में आजतक यह मसला नहीं बना है।\n\n", "id": "432899", "title": "यालू नदी"}
{"url": "https://hi.wikipedia.org/wiki?curid=432907", "text": "तूमन नदी\n\nतूमन नदी या तूमेन नदी एक ५२१ किमी लम्बी नदी है जो उत्तर कोरिया की रूस और चीन के साथ सीमाओं पर बहती है। यह चंगबाई पर्वत शृंखला के लगभग २,५०० मीटर ऊँचे बएकदू पर्वत से उत्पन्न होकर पूर्वी सागर (जापान सागर) की ओर बहकर उसमें मिल जाती है। इसका नाम मंगोल भाषा से लिया गया है, जिसमें इसका अर्थ \"दस हज़ार\" निकलता है। उत्तर कोरिया और चीन दोनों ने इसके किनारे बहुत से कारख़ाने बनाए हुए हैं, जिन से इस का पानी बहुत प्रदूषित रहता है। फिर भी यह एक पर्यटक स्थल है और चीन ने इसके किनारे कुछ टहलने-योग्य पर्यटक स्थल बनाए हैं जहाँ से लोग नदी के पार झाँक कर उत्तर कोरिया देख सकते हैं।\n\nतूमन नदी काफ़ी कम गहराई रखती है और इसे तैर कर पार करना आसान है। १९९० के दशक से उत्तर कोरिया की आर्थिक स्थित ख़राब रही है और वहाँ पर भुखमरी की ख़बरें भी आती रहती हैं। बहुत से उत्तर कोरियाई शरणार्थी तैर कर तूमन नदी पार करके चीन पहुँचने की कोशिश करते हैं। तूमन से दक्षिण में स्थित यालू नदी भी चीन और उत्तर कोरिया की सरहद पर है लेकिन उसे पार करना ज़्यादा कठिन है।\n\n", "id": "432907", "title": "तूमन नदी"}
