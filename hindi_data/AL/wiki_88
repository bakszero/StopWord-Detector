{"url": "https://hi.wikipedia.org/wiki?curid=500827", "text": "ठट्टा\n\nठट्टा या ठठ्ठा () पाकिस्तान के सिंध प्रान्त में कराची से 98 किमी पूर्व में स्थित एक ऐतिहासिक शहर है। यहाँ एक 'मकली क़ब्रिस्तान' () नामक मशहूर समाधि-क्षेत्र है जहाँ बहुत से शानदार मक़बरे हैं और जो एक विश्व धरोहर स्थल के रूप में मान्य है। यहाँ की शाहजहान मस्जिद भी विश्व-प्रसिद्ध है। ठट्टा पुराने ज़माने में सिन्धी राजपूतों का गढ़ रहा है और यह 95 वर्षों तक सम्माँ राजवंश के काल में सिंध की राजधानी भी रहा। ठट्टा का इलाक़ा बहुत शुष्क है लेकिन इसके पास मानवकृत कीनझर झील है जो पाकिस्तान का दूसरा सबसे बड़ा मीठे पानी का सरोवर है।\n\nसिन्धी लोगों में ठट्टा अपने विशेष शरबत के लिए मशहूर है जिसे गुलाब के पानी, बादाम और असली चांदी के वर्क के साथ बनाया जाता है।\n\n", "id": "500827", "title": "ठट्टा"}
{"url": "https://hi.wikipedia.org/wiki?curid=500849", "text": "भारतीय कृषि सांख्यिकी अनुसंधान संस्थान\n\nभारतीय कृषि सांख्यिकी अनुसंधान संस्थान (Indian Agricultural Statistics Research Institute / IASRI) भारतीय कृषि अनुसंधान परिषद के अधीन एक संस्था है। यह कृषि प्रयोगों के लिए नई तकनीकों के विकास एवं कृषि से सम्बन्धित आंकड़ों के विश्लेषण का कार्य करती है। यह नई दिल्ली में भारतीय कृषि अनुसंधान संस्थान के प्रांगण में स्थित है। यह पशुओं एवं पादपों के प्रजनन से सम्बन्धित सांख्यिकीय तकनीकों में विशेषज्ञता रखती है।\n\n1930 - भारतीय कृषि अनुसंधान परिषद के तहत सांख्यिकीय अनुभाग का सृजन\n\n1940 - डॉ॰ पी.वी. सुखात्मे की नियुक्ति के बाद से अनुभाग की गतिविधियों में तेजी आई\n\n1945 - कृषि सांख्यिकी के क्षेत्र में अनुसंधान और प्रशिक्षण केन्द्र के रूप में सांख्यिकीय अनुभाग\n1949 - भा.कृ.अ.प. के सांख्यिकीय स्कंध के रूप में पुनःनामकरण\n\n1955 - सांख्यिकीय स्कंध अपने वर्तमान परिसर में स्थानान्तरित हुआ\n\n1959 - कृषि सांख्यिकी अनुसंधान संस्थान (आई.ए.आर.एस.) के रूप में पुनर्निमित हुआ\n\n1970 - भारतीय कृषि अनुसंधान परिषद प्रणाली में इसे निदेशक की अगुआई में पूर्ण संस्थान का\n\n1985-86 - कृषि में कम्प्यूटर अनुप्रयोग में एम.एस-सी. डिग्री का नया पाठ्यक्रम शुरू किया गया\n\n1993-94 - कृषि में कम्प्यूटर अनुप्रयोग में दी जाने वाली एम.एससी. डिग्री को एम.एससी. (कम्प्यूटर\n\n1995 - भा.कृ.अ.प. के शिक्षा प्रभाग द्वारा कृषि सांख्यिकी एवं कम्प्यूटर अनुपयोग में उच्च अध्ययन\n\n1998 - संस्थान के चार प्रभागों का नाम बदलकर प्रतिदर्श सर्वेक्षण, परीक्षण अभिकल्पना, जैवमिति\n\n2004 - कृषि शिक्षा पर राष्ट्रीय सूचना-तंत्र (निसेजनेट) परियोजना आरम्भ की गयी \n\n2006 - कृषि अनुसंधान में सांख्यिकी एवं सूचना पर अन्तरराष्ट्रीय सम्मेलन का आयोजन\n\n2007 - कृषि जैवसूचना प्रयोगशाला (ए.बी.एल.) की स्थापना\n\n\n", "id": "500849", "title": "भारतीय कृषि सांख्यिकी अनुसंधान संस्थान"}
{"url": "https://hi.wikipedia.org/wiki?curid=500854", "text": "यूरोपा सड़क\n\nयूरोपा सड़क, या यूरोपा रोड (), ब्रिटिश शासित प्रवासी प्रदेश जिब्राल्टर में स्थित एक मुख्य सड़क है। यह ट्रफ़ैलगर कब्रिस्तान और ट्रफ़ैलगर सड़क के नजदीक से शुरू होती है और जिब्राल्टर के मध्य को इसके दक्षिणी सिरे पर स्थित यूरोपा पॉईंट के साथ जोड़ती है। अपने शुरुआती और अंतिम बिंदुओं के बीच यह जिब्राल्टर के कई महत्वपूर्ण स्थलों के पास से गुजरती है जैसे द रॉक होटल, जिब्राल्टर बोटेनिक गार्डन्स और इब्राहीम-अल-इब्राहिम मस्जिद।\n\nयूरोपा पॉईंट पर भी जिब्राल्टर के कई महत्वपूर्ण स्थल हैं: डिपार्टमेंट ऑफ़ एड्युकेशन एण्ड ट्रेनिंग के अन्तर्गत आने वाले जिब्राल्टर ट्रेनिंग सेंटर और ब्लीक हाउस ट्रेनिंग इंस्टिट्यूट तथा जिब्राल्टर टूरिस्ट बोर्ड का सूचना केंद्र।\n", "id": "500854", "title": "यूरोपा सड़क"}
{"url": "https://hi.wikipedia.org/wiki?curid=500864", "text": "लैंडपोर्ट\n\nलैंडपोर्ट () ब्रिटिश शासित प्रवासी प्रदेश जिब्राल्टर में स्थित एक दरवाज़ा है। भूतकाल में एक समय यह जिब्राल्टर की किलेबंदी में जमीन द्वारा प्रवेश करने का एकमात्र प्रवेश द्वार था इसलिए इस पर सैनिकों द्वारा अत्याधिक पहरा दिया जाता था। 1704 में जिब्राल्टर पर ब्रिटेन के कब्जे के पश्चात ब्रिटिश सेना द्वारा इस दरवाज़े की सुरक्षा कई स्तर तक बढ़ा दी गई थी जिस के तहत बीस बन्दूको से दरवाज़े की सुरक्षा, नहर का प्रयोग, बारूदी सुरंग आदि शामिल थे।\n\nवर्ष 1704 में इतिहास में पहली बार ब्रिटेन ने इबेरियाई प्रायद्वीप के एकदम दक्षिण छोर पर स्थित जिब्राल्टर पर से स्पेन का कब्जा हटा कर अपने सम्राज्य के अंतर्गत ले लिया था। क्षेत्र पर अपना शासन बनाए रखने के लिए ब्रिटीश सेना लैंडपोर्ट दरवाज़े को बीस बन्दूको से रक्षित्र करती थी चूँकि सामरिक महत्व वाला यह दरवाज़ा उस समय जिब्राल्टर की किलेबंदी में जमीन द्वारा प्रवेश करने का एकमात्र जरिया था। \n\nदरवाज़ा इसके पश्चात जलप्लावन द्वारा सुरक्षित किया जाता था। यह जलप्लावन एक 600 फीट लंबी और 180 फुट चौड़ी नहर थी। यह समुन्द्र के पानी से पाँच फुट तक की गहराई तक भरी जाती थी। दरवाज़े और दूसरे छोर के बीच अन्य बाधाएँ भी लगाई गई थी जैसे शेवाल डे फ्राइज़ और धातु के बने घेरे। इन बाधाओं में से एक लैंडपोर्ट डिच भी थी जो एक खाई थी जिसको बनाने के पीछे का उद्देश्य किलेबंदी को उत्तरी दिशा की तरफ़ से सुरक्षा उपलब्ध कराना था। लैंडपोर्ट डिच के सुरक्षा साधनों में नोकदार लकडियों की मोर्चाबन्दी और बारूदी थल सुरंगे शामिल थीं। इन बारूदी सुरंगों में किसी भी हमले के दौरान विस्फोट हो सकता था। इन सुरशा साधनों को पार करने के लिए एक चलसेतु था जिसे रात के समय ऊपर खीच लिया जाता था। तंबाकू तस्कर इस समय घात लगा कर बैठते थे जिससे मौका मिलने पर वे दरवाज़े से दुबक कर बहार निकल सकें और तटस्थ मैदान पार कर के रात-रात में ही स्पेन की सीमा में प्रवेश कर सकें।\n", "id": "500864", "title": "लैंडपोर्ट"}
{"url": "https://hi.wikipedia.org/wiki?curid=500880", "text": "नन्स वैल\n\nनन्स वैल () ब्रिटिश प्रवासी शासित प्रदेश जिब्राल्टर में स्थित एक प्राचीन भूमिगत जलाशय है। यह यूरोपा पॉईंट के नजदीक मौजूद है और ऐसा माना जाता है कि यह मूरिश काल का है। यह उन चुनिन्दा साक्ष्यों में से एक है जो जिब्राल्टर में कृत्रिम जल की आपूर्ति को साबित करते हैं। ऐसी मान्यता है कि इस कुंड का यह नाम शिराइन ऑफ़ आर लेडी ऑफ़ यूरोप में रहने वाली ननो से व्युत्पन्न है। अठारहवी शताब्दी में नन्स वैल मिलिट्री को जल की आपूर्ति करता था। उन्नीसवी शताब्दी के शुरुआत में यह पड़ोस में निर्मित मद्यनिर्माणशाला को जल मुहैया कराता था। वर्ष 1988 में रॉयल इंजीनियर्स ने इसकी वर्तमान मुख्य इमारत का निर्माण किया था जो देखने में कैसल जैसी लगती है। 2010-2011 में नन्स वैल विवाद का केंद्र बन गया था जब इस स्थल के नवीनीकरण का कार्य चल रहा था।\n\nनन्स वैल इबेरियाई प्रायद्वीप के एकदम दक्षिण छोर पर स्थित ब्रिटिश प्रवासी शासित प्रदेश जिब्राल्टर में स्थित एक प्राचीन भूमिगत जलाशय है। यह यूरोपा पॉईंट में स्थित है जो जिब्राल्टर का दक्षिणी सिरा है और जहाँ यूरोपा सड़क समाप्त होती है। यह कुंड यूरोपा न्यू सड़क पर यूरोपा फ्लैट्स के समीप, केटली वे टनल के दक्षिणी प्रवेशद्वार के आगे तथा इब्राहीम-अल-इब्राहीम मस्जिद के पास उसके दक्षिण में स्थित है। इस संरचना की पूर्व दिशा में जलाशय में प्रवेश करने के लिए सीढ़ियाँ हैं जो भूमिगत तल पर बने दरवाजे तक जाती हैं। जलाशय में दो विशाल भूमिगत मेहराबदार चैम्बर हैं जिनमें जमीनी पानी निकासित किया जाता था। नन्स वैल मूरिश काल के समय में स्थापित हुआ माना जाता है तथा उन चुनिन्दा साक्ष्यों में से एक है जो जिब्राल्टर में कृत्रिम जल की आपूर्ति को साबित करते हैं।\nऐसी मान्यता है कि इस कुंड का नाम शिराइन ऑफ़ आर लेडी ऑफ़ यूरोप का पहले ध्यान रखने वाली नन्स से उद्भव हुआ है। यह तीर्थ यूरोपा पॉईंट में ही स्थित एक अन्य एतिहासिक स्थल है। नन्स वैल यूरोपा पॉईंट लाइटहाउस की सामीप्य में भी आता है। \n\nवर्ष 1753 में जिब्राल्टर के राज्यपाल हम्फ्री ब्लैंड ने जलाशय के चैम्बर्स की सफ़ाई के आदेश दिए। इसके पश्चात इस जलाशय से मिलिट्री के लिए पानी की आपूर्ति करी जाने लगी। नन्स वैल का वर्णन \nब्रिटिश अधिकारी और सैन्य इतिहासकार जॉन ड्रिंकवॉटर बेथ्यून के जर्नल के दूसरे संस्करण में किया गया था। इस जर्नल \"अ हिस्ट्री ऑफ़ द लेटर सीज ऑफ़ जिब्राल्टर\" में जिब्राल्टर की घेराबंदी के इतिहास का वर्णन है तथा यह 1786 में प्रकाशित हुआ था। जिस कथन में इसका जिक्र हुआ वह है: \"टुवर्ड्स यूरोपा अड्वान्स इज़ अ मूरिश बाथ, कॉल्ड बाए द गैरीसनस, द नन्स वैल। इट इज़ सन्क ऐट फीट डीप इन द रॉक, इज़ 72 फीट लॉन्ग, एण्ड 42 फीट ब्रॉड, एण्ड, टू प्रिज़र्व द वॉटर, हॅज़ एन आर्चड रूफ़, स्पोर्टिड बाय पिलर्स\"।\n\n", "id": "500880", "title": "नन्स वैल"}
{"url": "https://hi.wikipedia.org/wiki?curid=500901", "text": "शाह जलाल अन्तर्राष्ट्रीय विमानक्षेत्र\n\nयह विमानक्षेत्र में बना है और देश के लगभग 66% अन्तर्राष्ट्रीय एवं अन्तर्देशीय आगमन एवं प्रस्थान यहां से ही संपन्न होते हैं। इसके बाद देश का दूसरा बड़ा विमानक्षेत्र है शाह अमानत अन्तर्राष्ट्रीय विमानक्षेत्र जो चिट्टागौंग में स्थ्ति है यात्री संख्या का 21% भाग वहन करता है। ढाका विमानक्षेत्र से वार्षिक लगभग ४० लाख अन्तर्राष्ट्रीय एवं २० लाख अन्तर्देशीय यात्री तथा १,५०,००० टन माल यातायात संपन्न होता है। इस विमानक्षेत्र की यात्री क्षमता ८० लाख यात्री वार्षिक है, और सी.ए.ए.बी (CAAB) द्वारा यहां के लिये २०२६ तक के लिये पर्याप्तअनुमानित की गई है। वर्तमान में यहां से २६ वायुसेवाएं विश्व के १९ देशों के ३४ शहरों को अन्तर्राष्ट्रीय एवं अन्तर्देशीय गंतव्यों को जोड़ती हैं। इनके अलावा ७ माल एवं कार्गो वायुसेवाएं भी यहां से संचालित होती हैं। यहां की दैनिक यातायात गतिविधि मात्रा १९० है।\n\nयहां की राजकीय वायुसेवा बिमान बांग्लादेश एयरलाइंस यहां से यूरोप एवं एशिया के २० गंतव्यों को उड़ानें उपलब्ध कराती है।\n\n", "id": "500901", "title": "शाह जलाल अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500903", "text": "स्वालबार्ड\n\nस्वालबार्ड (नॉर्वेजियाई: Svalbard) आर्कटिक महासागर में स्थित एक द्वीप समूह है जो नोर्वे का उत्तरतम इलाक़ा भी है। यह यूरोप की मुख्यभूमि से क़रीब 400 मील दूर नोर्वे और उत्तरी ध्रुव के बीच स्थित है। स्पिट्स्बर्गन () इस समूह का सबसे बड़ा द्वीप है और नोर्डआउस्ट्लैंडेट​ () और एडगेओया () इसके दूसरे और तीसरे सबसे बड़े द्वीप हैं।\n\nसन् १९२० की स्वालबार्ड संधि के तहत इन द्वीपों को कुछ शर्तों के साथ नोर्वे का हिस्सा घोषित कर दिया गया था। सन्धि के अनुसार यहाँ पर नोर्वे सैनिक बल नहीं रख सकता और संधि के अन्य भागीदारियों को (जिनमें ब्रिटेन, जापान, अमेरिका, आदि शामिल हैं) यहाँ पर व्यापारिक काम और कोयले की खाने चलाने की छूट भी दी गई। यहाँ पर नोर्वे और रूस खनिज निकालने का काम करते हैं। इसके अलावा यहाँ आर्कटिक क्षेत्र पर वैज्ञानिक अनुसंधान भी किया जाता है। यहाँ के स्वालबार्ड अंतर्राष्ट्रीय बीज कोष में दुनिया भर के वनस्पति व वृक्षों के बीच सुरक्षित हैं ताकि उनके विश्व से खो जाने की स्थिति में उन नस्लों को पुनर्जीवित किया जा सके। द्वीपसमूह का दो-तिहाई इलाक़ा ७ राष्ट्रीय उद्यानों और २३ प्राकृतिक संरक्षित क्षेत्रों में सुरक्षित कर दिया गया है। यहाँ ध्रुवीय भालू, रेनडियर और कुछ समुद्री स्तनधारी मिलते हैं। ६०% क्षेत्रफल पर हिमानियाँ (ग्लेशियर) बिछी हुई हैं।\n\n", "id": "500903", "title": "स्वालबार्ड"}
{"url": "https://hi.wikipedia.org/wiki?curid=500940", "text": "रतलाम सेव\n\nमध्य प्रदेश के एक प्रमुख शहर रतलाम की प्रसिद्धि का एक प्रमुख कारण इस शहर के अलग अलग तरह के नमकीन जैसे समोसा, कचोरी, पोहे और फलाहारी नमकीन है। नमकीन की इन श्रेणियो में सेव का अपना प्रमुख स्थान है। \nमुख्य रूप से बेसन एवं मसालों से निर्मित इस नमकीन खाद्य की बिक्री सम्पूर्ण शहर एवम भारत के अलग अलग प्रदेशो में दूर दूर तक होती हे। सेव के प्रकारों में मुख्य रूप से लोंग, लहसून एवं काली मिर्च से बनी सेव बहुतायात से बिकती हे।\n\nसेव बनाने में मुख्य रूप से मूंगफली के तेल का उपयोग किया जाता हे। \n", "id": "500940", "title": "रतलाम सेव"}
{"url": "https://hi.wikipedia.org/wiki?curid=500943", "text": "आरएएफ जिब्राल्टर\n\nआरएएफ जिब्राल्टर (), पहले नॉर्थ फ्रंट () के नाम से भा जाना जाता था, ब्रिटिश वायुसेना रॉयल एयर फ़ोर्स का ब्रिटिश प्रवासी शासित प्रदेश जिब्राल्टर में स्थित स्टेशन है। निवर्तमान समय में कोई सैन्य हवाईजहाज़ यहाँ तैनात नहीं है परन्तु जहाज यहाँ नियमित रूप से दौरा करते रहते हैं। इसे ब्रिटिश एयरफ़ोर्स जिब्राल्टर प्रशासित करती है तथा स्टेशन प्रदेश के नागरिक हवाईअड्डे की तरह भी काम करता है। नागरिक हवाईअड्डे का नाम जिब्राल्टर इंटरनेशनल एयरपोर्ट है तथा इसके यात्री टर्मिनल की इमारत और एप्रन सुविधाएँ हवाई पट्टी के उत्तर में स्थित हैं जबकि आरएएफ़ जिब्राल्टर के एप्रन और गाड़ी-अड्डा हवाई पट्टी ए दक्षिण में स्थित हैं।\n\nआरएएफ जिब्राल्टर जिब्राल्टर प्रायद्वीप के उत्तरी सिरे पर स्थित है। यह स्पेन की सीमा और रॉक ऑफ़ जिब्राल्टर (जिब्राल्टर की चट्टान) के बीच में स्थित है। इसकी 6000 फीट लंबी हवाई पट्टी है जो पूर्व से पश्चिम की तरफ़ जाती है, तथा इसका एक-तिहाई हिस्सा पश्चिमी दिशा में समुन्द्र के ऊपर कृत्रिम जमीन के ऊपर बना हुआ है। यह इस बात के लिए विशेष है कि चार लेन की नागरिक सड़क इसकी हवाई पट्टी को दो भागो में बाटती है। यह सड़क स्पेन तक जाने का मुख्य मार्ग है। इसके ठीक उत्तर में निषिद्ध स्पेनिश हवाई क्षेत्र है तथा केवल एक-चौथाई मील दूर 1360 फीट ऊची चट्टान है जिसके परिणामस्वरूप पायलटों के लिए इस हवाई पट्टी पर अपने हवाई वाहन का ठीक से उतारना मुश्किल होता है। \n\nआरएएफ़ जिब्राल्टर की मुख्य भूमिका हवाई पट्टी को संचालित करना तथा यहाँ पर तैनात सभी आरएएफ़ कार्मिको को प्रशासनिक सहायता प्रदान करना है। हवाई क्षेत्र यूनाईटेड किंगडम के हवाई जहाजों के लिए फोरवर्ड ऑपरेटिंग अड्डे की भूमिका अदा करता है तथा भूमध्य सागर के पश्चिमी सिरे पर स्थित इसकी विशेष स्थिति के कारण सामरिक रूप से यह बहुत ही महत्वपूर्ण हवाईअड्डा है जिसका\nनाटो द्वारा भूमध्य और इबेरियाई प्रायद्वीपीय क्षेत्र में अपने अभ्यासों में काफ़ी प्रयोग होता है।\n\nप्रथम विश्व युद्ध के दौरान जिब्राल्टर में रॉयल नेवल एयर सर्विस ने अपने जलविमानों के लिए एक अड्डा खोला था। \n\nहवाईअड्डा द्वितीय विश्व युद्ध के दौरान स्थापित किया गया था। इस महायुद्ध के समय जिब्राल्टर ब्रिटेन के लिए एक महत्वपूर्ण नौसेना का अड्डा था। 1939 में बन कर तैयार हुए इस अड्डे का शुरुआती उद्देश्य रॉयल नेवी के बेड़े की वायु शाखा के लिए हवाईअड्डा उप्लब्ध कराना था। हालांकि हवाई पट्टी का बाद में बे ऑफ़ जिब्राल्टर में से भूमि अधिग्रहण द्वारा विस्तार कर दिया गया था। इस कृत्रिम भूमि विस्तार में रॉक ऑफ़ जिब्राल्टर में सैन्य सुरंगों को बनाते वक्त विस्फोट द्वारा निकली चट्टानों का उपयोग किया गया। हवाई पट्टी के इस अंतिम मुख्य विस्तार के परिणामस्वरूप जिब्राल्टर में बड़े हवाई जहाज भी उतर सकते थे। उस समय हवाई पट्टी जिब्राल्टर के अश्व दौड़ ट्रैक से पूरी तरह से अभिलोपित हो गई थी। आरएएफ़ नॉर्थ फ्रंट 1942 में खुला तथा इसी समय के आसपास आरएएफ़ न्यू कैम्प भी स्थापित हुआ। \n\nहवाई पट्टी ने ऑपरेशन टोर्च के दौरान एक अहम भूमिका निभाई। द्वितीय विश्व युद्ध के दौरान हुए इस ऑपरेशन में एंग्लो-अमरीकी सेनाओं ने आपस में मिलकर फ़्रांसीसी उत्तरी अफ़्रीका पर आकर्मण किया था जिसमें फ़्रांसीसी औपनिवेशिक साम्राज्य द्वारा कब्जें में किए हुए वर्तमान समय के अल्जीरिया, ट्यूनिशिया और मोरोक्को शामिल थे।\n\nवर्ष 1966 में स्टेशन को आधिकारिक तौर पर इसके वर्तमान आरएएफ़ जिब्राल्टर का शीर्षक प्राप्त हुआ।\n\n", "id": "500943", "title": "आरएएफ जिब्राल्टर"}
{"url": "https://hi.wikipedia.org/wiki?curid=500947", "text": "अफानासी निकितिन\n\n(रुसीः Афанасий Никитин) - एक रुसी व्यापारी था जिसने 15 शताबदी में भारत में सफर किया था। वह लेखक के रूप में भी मशहूर है - उसका पुस्तक \"तीन समुद्र पार का सफरनामा\" यह भारत के इतिहास का अहम सूत्र है।\n1466 में निकीतिन व्यापारी सफर में गया। वोल्गा नदी से होकर उसने ईरान पहुंचा। फिर अरब सागर से होकर वह बहमनी सल्तनत में गया। वहाँ कई सालों रहने के बाद वह घर में लैटकर 1472 में मर गया। अब रुस में अफनासिय निकीतिन हिन्दी-रुसी की दोस्ती का संस्थापक माना जाता है।\n1957 में निकीतिन की जीवनी के अधार पर रुस और भारत में फ़िल्म बनाई गई थी जिसमें पृथ्वीराज कपूर हिस्सा लिए थे।\n\n", "id": "500947", "title": "अफानासी निकितिन"}
{"url": "https://hi.wikipedia.org/wiki?curid=500955", "text": "लसबेला ज़िला\n\nलसबेला या लस बेला () पाकिस्तान के बलोचिस्तान प्रान्त का एक तटवर्ती ज़िला है। इसे सिन्धी लहजे में लस बेलो कहते हैं। यह ३० जून १९५४ को उस समय के कलात विभाग के अन्दर एक अलग ज़िले के रूप में गठित किया गया था। इस ज़िले में ९ तहसीलें और २१ संघीय काउंसिल​ आती हैं।\n\nलसबेला में बलोच लोगों और सिन्धी लोगों का एक मिश्रण रहता है। यहाँ पर सिंधियों का जामोट () समुदाय भारी संख्या में है। जामोट एक राजपूत समुदाय है जो स्वयं को सम्माँ राजवंश का वंशज समझता है। लगभग सभी लोग मुस्लिम हैं हालांकि एक छोटा हिन्दू समुदाय भी मौजूद है। यहाँ के सिन्धी एक 'लासी' नामक सिन्धी उपभाषा बोलते हैं जो मानक सिन्धी भाषा से थोड़ी अलग है।\n\nमध्य पूर्व और भारतीय उपमहाद्वीप के बीच यदि मकरान का तटीय रास्ता अपनाया जाए तो लसबेला उसपर पड़ता है। सिकंदर महान जब पश्चिमोत्तर भारत पर क़ब्ज़ा करने के बाद बैबिलोन लौट रहा था तो लसबेला से गुज़रा था। ७११ ईसवी में उमय्यद ख़िलाफ़त का सिपहसालार मुहम्मद बिन क़ासिम भी सिंध पर हमला करने के लिए लसबेला से निकला था। भारत की आज़ादी और विभाजन से पहले लस बेला ब्रिटिश राज के प्रशासन में एक अलग रियासत हुआ करती थी जिसका शासक जामोट समुदाय का था और 'जाम' की उपाधि रखता था। स्वतंत्रता के बाद १९५४-१९५५ में इसका पाकिस्तान में विलय कर दिया गया। आज भी लसबेला से चंद किलोमीटर दूर लगभग सौ क़ब्रों का एक समाधिक्षेत्र है जहाँ लसबेला के पुराने शाही परिवारों के सदस्य दफ़्न हैं।\n\n", "id": "500955", "title": "लसबेला ज़िला"}
{"url": "https://hi.wikipedia.org/wiki?curid=500958", "text": "ताइवान ताओयुआन अन्तर्राष्ट्रीय विमानक्षेत्र\n\nताइवान ताओयुआन इन्टरनेशनल एयरपोर्ट (), ताइवान का स्थित सबसे बड़ा अन्तर्राष्ट्रीय विमानक्षेत्र है। यह दाओयुआन टाउनशिप, ताओयुआन काउण्टी, ताईवान में स्थापित है। यह ताईवान के नियमित अन्तर्राष्ट्रीय उड़ानों वाले विमानक्षेत्रों में से एक और यहां का व्यस्ततम प्रवेश मार्ग है। यह चाइना एयरलाइंस एवं ईवीए एयर का प्रधान अन्तर्राष्ट्रीय हब है।\n\nयह विमानक्षेत्र व्यापारिक प्रचालन हेतु १९७९ में आरंभ हुआ था और तब से यह मेनलैण्ड चीन तथा एशिया के शेष भागों के गंतव्यों के लिये एक महत्त्वपूर्ण ट्रांस-शिपमेंट केन्द्र, यात्री हब है। यह विमानक्षेत्र पहले चियाम्ग काइ-शेक अन्तर्राष्ट्रीय विमानक्षेत्र (CKS अन्तर्राष्ट्रीय विमानक्षेत्र) कहलाता था और २००६ में इसे वर्तमाण नाम मिला।\n\nताइवान ताओयुआन अन्तर्राष्ट्रीय विमानक्षेत्र ताईपेई राजधानी शहर एवं उत्तरी ताईवान को सेवा देने वाले दो विमानक्षेत्रों में से एक है। दूसरा ताईपेई सोंगशान विमानक्षेत्र, ताईपेई शहर के बीच में बना है और १९७९ तक मुख्य विमानक्षेत्र का उद्देश्य हल करता था। अब वहां से मुख्यतः चार्टर्ड उडआनें ही चलती हैं, जिनमें से अधिकांश चीन मेनलैण्ड को या से आती जाती हैं।\n\nताईवान ताओयुआन में वर्ष २०१० में कुल 25,114,418 यात्री आवागमन संपन्न हुआ था।. यह विश्व का १५वाँ व्यस्ततम माल यातायात हब तथा अन्तर्राष्ट्रीय यात्री मात्रा के अनुसार १३वाँ व्यस्ततम विमानक्षेत्र है।\n\n", "id": "500958", "title": "ताइवान ताओयुआन अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500963", "text": "गुवांगज़ोउ बाइयुन अन्तर्राष्ट्रीय विमानक्षेत्र\n\nगुवांगज़ोऊ बाइयुन अन्तर्राष्ट्रीय विमानक्षेत्र चीन के गुआंगडोंग प्रान्त की राजधानी, गुवांगज़ोऊ का विमानक्षेत्र है। यहाम के दोनों विमानक्षेत्र कूट पुराने विमानक्षेत्र के नाम से हैं, एवं IATA कूट गुवांगज़ोऊ's के पूर्व रोमनीकरण \"कैन्टन\" पर है। यह विमानक्षेत्र चाइना सदर्न एयरलाइंस का प्रमुख हब है एवं शेनज़ेन एयरलाइंस तथा हाइनान एयरलाइंस का फ़ोकस सिटी है।\n\nवर्ष 2011 में, गुवांगज़ोऊ बाइयुन अन्तर्राष्ट्रीय विमानक्षेत्र यात्री ट्रैफ़िक के अनुसार चआइना का द्वितीय व्यस्ततम एवं विश्व का १९वाँ व्यस्ततम विमानक्षेत्र रहा जिसने 45,040,340 यात्री वहन किये। कार्गो ट्रैफ़िक के आंकड़ों के अनुसार यह तृतीय व्यस्ततम चीनी विमानक्षेत्र एवं विश्व का २१वाँ व्यस्ततम विमानक्षेत्र रहा। गुवांगज़ोऊ विमानक्षेत्र चीन में ट्रैफ़िक के अनुसार द्वितीय व्यस्ततम विमानक्षेत्र रहा।\n\n", "id": "500963", "title": "गुवांगज़ोउ बाइयुन अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500970", "text": "मानज़ाई\n\nमानज़ाई () जापान की मनोरंजन संस्कृति में व्यंग्य-प्रदर्शन की एक पारंपरिक शैली है। इसमें आमतौर पर दो कलाकार भाग लेते हैं। एक 'त्सुक्कोमी' () कहलाता है और उसका काम सीधा बात करना होता है और दूसरा 'बोके' () कहलाता है और वह मसख़री करता है। यह भारत व पाकिस्तान की उस्ताद-जमूरा व्यंग्य शैली से काफ़ी मिलता है।\n\nप्रदर्शन में त्सुक्कोमी कोई समझदारी की सीधी बात कहता है तो बोके उसे बुद्धिहीनता से या जानबूझकर ग़लत समझता है और व्यंग्यपूर्ण बात करता है या दोहरे (अश्लील) अर्थ वाली चीज़े कहता है। त्सुक्कोमी उसे डांटता-फटकारता रहता है। अक्सर नाराज़ होकर वह उसे एक पारंपरिक जापानी काग़ज़ के पंखे से सर पर मारता है। मानज़ाई का ओसाका क्षेत्र के साथ विशेष सम्बन्ध रहा है। द्वितीय विश्वयुद्ध के बाद इसकी लोकप्रियता में कुछ कमी आई थी।\n\n", "id": "500970", "title": "मानज़ाई"}
{"url": "https://hi.wikipedia.org/wiki?curid=500972", "text": "पुरेपेचा लोग\n\nपुरेपेचा (), जिन्हें तारास्काई () भी कहते हैं, पश्चिमोत्तरी मेक्सिको के मिचोआकान राज्य की एक आदिवासी जनजाति है। उत्तर और मध्य अमेरिका में यूरोपीयों के आने से पहले मिचोआकान इलाक़े में मुख्यतः पुरेपेचा लोग ही रहते थे। आज भी इस राज्य में स्पेनी भाषा के अतिरिक्त लगभग 2 लाख लोग पारंपरिक पुरेपेचा भाषा बोलते-समझते हैं। इनके कुछ रीति-रिवाज भी जीवित हैं, मसलन हर साल फ़रवरी प्रथम को यह अपना 'जिम्बानी उएख़ुरीना' () नामक नववर्ष मानते हैं जिसमें इनकी पारंपरिक और कैथोलिक धर्म की प्रथाओं का मिश्रण होता है।\n\n", "id": "500972", "title": "पुरेपेचा लोग"}
{"url": "https://hi.wikipedia.org/wiki?curid=500973", "text": "पारो विमानक्षेत्र\n\nपारो विमानक्षेत्र भूटान का एकमात्र अन्तर्राष्ट्रीय विमानक्षेत्र है। यह पारो से पारो छू नदी के तट पर ऊंचाई पर एक गहन घाटी में स्थित है।\n\nनिकटवर्ती पर्वत शिखरों की ऊंचाई से घिरा हुआ यह विमानक्षेत्र विश्व के चुनौती भरे विमानक्षेत्रों में से एक है। अक्तूबर २००९ तक प्राप्त आक्ड़ों के अनुसार विश्व में मात्र ८ विमानचालकों को इस विमानक्षेत्र में अवतरण करने का प्रमाणन प्राप्त है। पारो विमानक्षेत्र पर उड़ानों को केवल दृश्य मौसम स्थितियों में ही अवतरण संभव है, अतः यहां सूर्योदय से सूर्यास्त तक ही उड़ान समय का प्रतिबंध लागु है।\n\nदेश के दो अन्य विमानक्षेत्रों में बथपलाथंग, बमथंग जिला एवं याँगफ़ुला विमानक्षेत्र, त्राशिगंग जिले में स्थित हैं।\n\n", "id": "500973", "title": "पारो विमानक्षेत्र"}
{"url": "https://hi.wikipedia.org/wiki?curid=500975", "text": "बोले अन्तर्राष्ट्रीय विमानक्षेत्र\n\nअदिस अबाबा बोले अन्तर्राष्ट्रीय विमानक्षेत्र इथियोपिया के शहर अदिस अबाबा खा अन्तर्राष्ट्रीय विमानक्षेत्र है। यह विमानक्षेत्र बोले क्षेत्र में अदिस अबाबा शहर से नगर केन्द्र से दक्षिण-पूर्व दिशा में एवं डेब्रे-ज़ेविट से उत्तर में स्थित है। इसका पूर्व नाम हैल सेलासी अन्तर्राष्ट्रीय विमानक्षेत्र था और यह देश की ध्वजवाहिका वायुसेवा इथियोपियन एयरलाइंस का प्रमुख हब है। यह वायुसेवा देश के गंतव्यों सहित अफ़्रीका के अनेक शहरों एवं एशिया, यूरोप एवं उत्तरी अमरीका को निर्बाध वायुसेवाएं प्रदान करती है। बोले अन्तर्राष्ट्रीय विमानक्षेत्र को कई वायुसेवाओं द्वारा अफ़्रीका के लिये प्रवेशद्वार के रूप में देखा गया है। अतः यह एस महाद्वीप के अन्य भागों को इथियोपियन एयरलाइंस के अफ़्रीकी नेटवर्क द्वारा जोड़ने वाला महत्त्वपूर्ण विमानक्षेत्र है। यह कई स्थानीय चार्टर उड़ानों के लिये हब का उद्देश्य भी हल करता है। यह अफ़्रीका महाद्वीप के कुछ गिने हुए विमानचालक प्रशिक्षण केन्द्रों में से एक है। \n\nबोले अन्तर्राष्ट्रीय विमानक्षेत्र अफ़्रीका के व्यस्ततम विमानक्षेत्रों में से एक है जहां की अंकित यात्री मात्रा २००९ में 3,497,847 थी। इस बढ़ते हुए यात्री ट्रैफ़िक के समय में बोले विमानक्षेत्र क्षेत्रफ़ल के अनुसार अफ़्रीका का तृतीय बड़ा विमानक्षेत्र है। कार्गो ट्रैफ़िक के अनुसार २००१ तक यह अफ़्रीका का तीसरा बड़ा विमानक्षेत्र था जहां 2,420,997 टन कार्गो का पंजीकरण हुआ था। यह विमानक्षेत्र एयरबस ए३८० अवतरण सक्षम है।\n", "id": "500975", "title": "बोले अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500988", "text": "फल्मिनिक अम्ल\n\nफल्मिनिक अम्ल (Fulminic Acid) सायेनिक अम्ल का समावयवी है। इनका सूत्र HON=C है। \n\nफल्मिनिक अम्ल असंयुक्त अवस्था में शुद्ध प्राप्त नहीं है। इसका ईथरीय विलियन, इसके सोडियम लवण के जलीय विलयन को सल्फ्यूरिक अम्ल अथवा ऑक्सैलिक अम्ल से अम्लीय बनाकर, ईथर से निष्कर्ष द्वारा प्राप्त किया जाता है। ईथरीय विलयन के ०° सें. पर आसवन करने से वह आसुत ईथर के साथ निकल जाता है। इससे यह ज्ञात होता है कि असंयुक्त फ़ल्मिनिक अम्ल साधारण ताप पर गैस या भाप की अवस्था में रहता है। जलीय तथा ईथरीय विलयनों में इस अम्ल का बहुलकीकरण भिन्न पदार्थों में सुगमता से हो जाता है। फ़ल्मिनिक अम्ल की गंध बहुत कुछ हाइड्रोसायनिक अम्ल के समान होती है। यह अम्ल एवं इसके लवण बहुत विषैले होते हैं।\n\nफ़ल्मिनिक अम्ल के लवण व्यापारिक दृष्टि से महत्व के हैं। इसका पारद लवण (Hg(ONC) 2HO) प्रारंभिक विस्फोटक एवं अन्य विस्फोटकों के बनाने में प्रयुक्त होता है। पारद का फ़ल्मिनेट आघात, घर्षण और ताप के प्रति अति संवेदी है, अत: उसकी जगह लेड ऐज़ाइड को विस्फोटक के रूप में उपयोग करने की प्रवृत्त बढ़ रही है। रजत का फल्मिनिक लवण पारद लवण से भी अधिक विस्फोटक होता है।\n\nपारद फ़ल्मिनेट का विस्फोट १८७° से २००° सें. पर होता है। उसके विस्फोटक से कार्बन मोनॉक्साइड, नाइट्रोजन और पारद का वाष्प बनता है। यह प्रारंभक विस्फोटक के रूप में दोनों प्रकार के, अर्थात् प्रणोदक (propellant) और विभंगक (blasting or fracturing), विस्फोटकों का विस्फोटन करने के लिए उपयोग में लाया जाता है। यह आघात से, जैसे एक बंदूक के करतूस में, या ताप पहुंचाने से, जैसे विद्युत् संचालित विस्फोटक से, या दाहक फ्यूज से दागा जा सकता है। इसका विस्फोटक इतना प्रचंड होता है कि इसकी तीव्रता को घटाने के लिए पारद फ़ल्मिनेट में पोटैशियम क्लोरेट या ऐंटीमनी सल्फाइड मिश्रित करते हैं।\n\nपारद फ़ल्मिनेट की आधुनिक निर्माणपद्धति और हॉवर्ड ने जिस क्रिया से उसे सर्वप्रथम १८०० ई. में पाया था, इनमें विशेष भेद नहीं है। शवाल्ये (Chevalier) और चांडेलॉन (Chandelon), दोनों की निर्माणपद्धतियों में समान अभिक्रियाएँ होती हैं। पारद का नाइट्रिक अम्ल में बनाया हुआ विलयन, उच्च या साधारण ताप पर, ऐल्कोहॉल के अधिक आयतन में मिलाया जाता है। अभिक्रिया समाप्त होने पर मिश्रण को ठंडा करने के उपरांत पारद फ़ल्मिनेट छान लिया जाता है और जब तक अम्लीय अशुद्धि दूर नहीं होती, पानी से धोया जाता है। धोए हुए फ़ल्मिनेट को सन की थैलियों में पानी की सतह के नीचे संग्रहीत करते हैं। इस अवस्था में इसका रखना-उठाना निरापद है। शुद्ध पारद फ़ल्मिनेट के क्रिस्टल शुभ्र, रेशम की तरह चमकीले और सुई के आकार के होते हैं। ठंढे पानी में इनके विलयन बनाने की क्षमता अति सीमित होती है (१०० घन सेंमी. पानी में ०.०७ ग्राम)। उबलते हुए पानी में १ भाग फ़ल्मिनेट १३० भाग जल में विलेय है। फ़ल्मिनेट का स्वाद धात्विक तथा इसका आपेक्षिक घनत्व ४.४२ है। फ़ल्मिनेट एक अति विषैला पदार्थ है।\n", "id": "500988", "title": "फल्मिनिक अम्ल"}
{"url": "https://hi.wikipedia.org/wiki?curid=500989", "text": "फूल (मिश्रधातु)\n\nफूल वंग (टिन्) और सीस (लेड) की मिश्रधातु है, पर इसमें कभी-कभी ताँबा या पीतल भी मिला रहता है। यह धातु उजली औ स्वच्छ चाँदी के रंग की हीती है और इसमें रखने से दही या और खट्टी चाजें नहीं बिगड़ती। भारत, चीन, मिस्र और यूनान आदि देशों को 'फूल' और कस्कुट आदि धातुओं ज्ञान बहुत प्राचीन काल से है और प्राचीन खंडहरों की खुदाई में इनके पात्र, हथियार और मूर्तियाँ पाई गई हैं।\n\nपाश्चात्य देशों में फूल से मिलती जुलती मिश्रधातु को प्यूटर (Pewter) कहते हैं। एक समय फूल के पात्रों का उपयोग प्रतिष्ठासूचक समझा जाता था और इनका निर्माण अनेक देशों और नगरों में होता था। भारत में फूल का अस्तित्व पीतल से पुराना है। यहाँ इसका उत्पादन व्यापक रूप से होता था, पर आज स्टेनलेस स्टील के बनने के कारण इसका उत्पादन बहुत कम हो गया है और दिन प्रतिदिन कम हो रहा है। गाँवों में भी फूल के बरतनों का विशेष प्रचलन है और भारत के अनेक राज्यों, जैसे उत्तर प्रदेश, मध्य प्रदेश, बिहार और बंगाल में इसका उत्पादन होता है।\n\nअच्छा फूल 'बेधा' कहलाता है। साधारण फूल में चार भाग ताँबा और एक भाग टिन होता है पर बेधा फूल में ७३ भाग ताँबा और २७ भाग टिन होता है और कुछ चाँदी भी पड़ती है। यह धातु बहुत खरी होती है और आघात लगने पर चट से टूट जाती है। इसके लोटे, कटोरे, गिलास, आबखोरे आदि बनते हैं। फूल काँसे से बहुत मिलता जुलता है पर काँसे से इसमें यह भेद है काँसे में ताँबे के साथ जस्ते का मेल रहता है और उसमें खट्टी चीजें बिगड़ जाती है।\n\nफूल में ८० प्रतिशत ताँबा और २० प्रतिशत टिन रहता है। धातुओं की विभिन्न मात्राओं के कारण इनके रंग और अन्य गुणों में विभिन्नता पाई जाती है। नीली आभा लिए यह सफेद होता है। प्राचीन काल में गिरजाघरों के घंटे इसी के बनते थे। बाद में अन्य सामान भी बनने लगे। १७वीं और १८वीं शताब्दी में तो इसका उपयोग बहुत व्यापक हो गया था और उस समय या उसके पूर्व के बने अनेक सादे या सुंदर चित्रित प्याले, कलश, गिलास, सुराही, शमादान, मदिराचषक, थाल इत्यादि पाए गए हैं।\n\nफूल में ८० प्रतिशत सीसा और २० प्रतिशत टिन रहता है। इनकी मात्रा में विभिन्नता के कारण फूल के रंग में विभिन्नता होती है। इन धातुओं को मिलाकर, ग्रैफाइट की मूषा में गलाकर मिश्रधातु बनाते हैं, जिसे पिंडक (ingot) के रूप में ढाला जाता है। पिंडक को बेलन मिल (रोलिंग मिल) में रखकर वृत्ताकार बनाते हैं, जिसकी परिधि ८ इंच से ४८ इंच तक की होती है। सल्फ्यूरिक अम्ल के विलयन के साथ उपचारित कर उसकी सफाई करते हैं। पिंडों को काट-काटकर कारीगर सामानों का निर्माण करता है। इसके लिए हाथ का प्रेस या स्वचालित प्रेस प्रयुक्त होता है। हाथ के औजारों से इसपर कार्य होता है। चादरों को पीट-पाटकर आवश्यक रूप देते हैं। इस प्रकार बने अपरिष्कृत पात्र को हाथ से, या चरख (हाथ से खींची जानेवाली खराद) से, खुरचकर सुंदर बनाते हैं। खुरचने का औजार उच्चगति इस्पात का बना होता है। साँचा ढलाई से भी फूल के बरतन बनते हैं। इसके लिए साँचा, फर्मा और पैटर्न प्रयुक्त होते हैं। ऐसे बने बरतन भारी होते हैं और छिलाई, ढलाई में कच्चे माल की अधिक हानि होती है। जहाँ बेलन मिल (रोलिंग मिल) नहीं है वहाँ ढलाई के अतिरिक्त अन्य कोई चारा नहीं है।\n\nकसकुट, ताँबें और जस्ते की मिश्रधातु है। कसकुट के सामान भी वैसे ही बनते हैं, जैसे फूल और पीतल के।\n", "id": "500989", "title": "फूल (मिश्रधातु)"}
{"url": "https://hi.wikipedia.org/wiki?curid=500992", "text": "अजयराज\n\nअजयराज शाकंभरी (साँभर) के अग्निकुलीय चौहानवंश के प्रारंभिक नरेशों में से था। राज्य विस्तार के लिए तो अजयराज विशेष प्रसिद्ध नहीं है, पर उसकी ख्याति अजमेर के निर्माण के कारण काफी है। 1113 ई. में अपने नाम पर उसने 'अजयमेरु' का विशाल नगर निर्मित कराया और उसे सुंदर महलों और मंदिरों से भर दिया। तभी से चौहान राजा साँभर और अजमेर दोनों के अधिपति माने जाने लगे। उसी आधार से उठकर बाद में उन्होंने गहडवालों से दिल्ली छीन ली थी।\nइन्होंने जैन धर्म को संरक्षण दिया | अजयराज की कुछ मुद्राओं पर पत्नी सोमलवती का नाम मिलता है |\nअजयराज के बाद इसके पुत्र अर्णोराज ने 1133 ई. में गद्दी संभाली |\n", "id": "500992", "title": "अजयराज"}
{"url": "https://hi.wikipedia.org/wiki?curid=500993", "text": "अद्वयवज्र\n\nअद्वयवज्र तांत्रिक, बौद्ध सिद्ध, आचार्य और टीकाकार थे। इनके अन्य नाम हैं: अवधूतिपा, मैत्रिपा। इनका पूर्व नाम दामोदर था। ये जन्म से ब्राह्मण थे। कुछ लोग इनको रामपाल प्रथम का समकालीन मानते हैं और कुछ लोग इनका समय १०वीं शती का पूर्वार्ध मानते हैं। कुछ सूत्रों के अनुसार इन्हें पूर्वी बंगाल का निवासी क्षत्रिय कहा गया है। विशेषकर इनका महत्व इसलिए हैं कि इन्होंने तिब्बत में बौद्ध धर्म का प्रचार एवं प्रसार करने वाले एवं असंख्य भारतीय बौद्ध ग्रंथों के तिब्बती में अनुवादक सिद्धाचार्य अतिश दीपंकर श्रीज्ञान को दीक्षा दी, साधनाओं में प्रवृत्त किया और विद्या प्रदान की।\n\nइनके शिष्यों में बोधिभद्र (नालंदा महाविहार के प्रधान) का विशेष स्थान है जिन्होंने दीपंकर श्रीज्ञान को आचार्य अद्वयवज्र के समक्ष राजगृह में प्रस्तुत किया था। कहा जाता है, अद्वयवज्र भी भोट देश गए थे और बहुत से ग्रंथों का भोटिया में अनुवाद करने के बाद तीन सौ तोले सोने के साथ भारत लौटे थे। इनके गुरु के संबंध में कई व्यक्तियों के नाम लिए जाते हैं-शवरिपा, नागार्जुन, आचार्य हुंकार अथवा बोधिज्ञान, विरूपा आदि। इन्होंने शवरिपा से दीक्षा लेने के लिए तत्कालीन प्रसिद्ध तांत्रिक पीठ श्रीपर्वत की यात्रा की और महामुद्रा की साधना की। दूसरे स्रोतों से इनकी छह वाराहियों की साधना की सूचना मिलती है। इनके शिष्यों में दीपंकर श्रीज्ञान का सर्वश्रेष्ठ स्थान है। अन्य शिष्य कहे जाते हैं-सौरिपा, कमरिपा, चैलुकपा, बोधिभद्र, सहजवज्र, दिवाकरचंद्र, रामपाल, वज्रपाणि, मारिपा, ललितगुप्त अथवा ललितवज्र आदि। इनके समकालीन सिद्धों में प्रमुख हैं- कालपा, शवर, नागार्जुन, राहुलपाल, शीलरक्षित, धर्मरक्षित, धर्मकीर्ति, शांतिपा, नारोपा, डोंबीपा आदि।\n\nतैंजुर में इनकी निम्नलिखित रचनाएँ तिब्बती में अनूदित रूप में मिलती हैं-अबोधबोधक, गुरुमैत्रीगीतिका, चतुर्मुखोपदेश, चित्तमात्रदृष्टि, दोहानिधितत्वोपदेश, वज्रगीतिका। इन्होंने आदिसिद्ध सरह अथवा सरोरुहवज्रवाद के दोहाकोष की संस्कृत टीका भी लिखी है। इनकी संस्कृत रचनाओं का एक संग्रह अद्वयवज्रसंग्रह नाम से बड़ौदा से प्रकाशित है जिससे वज्रयान एवं सहजयान के सिद्धांत एवं साधना पर अच्छा प्रकाश पड़ता है। विभिन्न स्रोतों से यह ज्ञात होता है कि इन्होंने अपने प्रिय शिष्य दीपंकर श्रीज्ञान को माध्यमिक दर्शन, तांत्रिक साधना और विशेषकर डाकिनी साधना की शिक्षा दी थी। अधिकांश विद्वानों ने इनका समय १०वीं ईस्वी शताब्दी का उत्तरार्ध और ११वीं शताब्दी का पूर्वार्ध माना है।\n", "id": "500993", "title": "अद्वयवज्र"}
{"url": "https://hi.wikipedia.org/wiki?curid=500995", "text": "अन्यथानुपपत्ति\n\nअन्यथानुपपत्ति का अर्थ है - 'किसी अत्यायश्यक कारण के बिना'। किसी तथ्य के अनेक कारण होते हैं किंतु उनमें से कोई एक कारण सर्वप्रधान होता है। अन्य कारणों के रहते हुए भी इस प्रधान कारण के बिना कार्य की उत्पति संभव नहीं होती। इस प्रधान कारण के अभाव में जब कार्य की उत्पति असंभव होती है तब उस कार्य को असाधारण कारण के बिना 'अन्यथानुपपत्ति' कहा जाता है।\n", "id": "500995", "title": "अन्यथानुपपत्ति"}
{"url": "https://hi.wikipedia.org/wiki?curid=500996", "text": "अपराजित वर्मन्\n\nअपराजितवर्मन् (८८० ई - ८९७ ई) अंतिम पल्लव राजा था। इस पल्लव राजा ने पल्लवों की विचलित कुललक्ष्मी को कुछ काल तक अचल रखा। वह ८७६ ई. के लगभग गद्दी पर बैठा और ८९५ ई. के लगभग उसकी मृत्यु हुई। उसने पांडयराज वरबुण द्वितीय को परास्त किया, परंतु चोडो की सर्वग्रासी शक्ति ने पल्लवों को जीतकर तोंडमंडलम् पर अधिकार कर लिया और पल्लवों के स्वतंत्र शासन का अंत हो गया।\n", "id": "500996", "title": "अपराजित वर्मन्"}
{"url": "https://hi.wikipedia.org/wiki?curid=500997", "text": "अमर\n\nअमर अथवा अमरचंद नाम के कई व्यक्तियों के उल्लेख प्राप्य हैं-\n\n(१) परिमल नामक संस्कृत व्याकरण के रचयिता।\n\n(२) वायड़गच्छीय जिनदत्त सूरि के शिष्य। इन्होंने कलाकलाप, काव्य-कल्पलता-वृत्ति, छंदोरत्नावली, बालभारत आदि संस्कृत ग्रंथों का प्रणयन किया।\n\n(३) विवेकविलास के रचयिता। ईसा की १३वीं शताब्दी में यह विद्यमान थे।\n", "id": "500997", "title": "अमर"}
{"url": "https://hi.wikipedia.org/wiki?curid=500999", "text": "अरियाद्ने\n\nअरियाद्ने यूनान की पौराणिक कथाओं में क्रीत के राजा मिनोस् और सूर्य की पुत्री पासीफ़ाए की कन्या। 'अरियाद्ने' (अथवा अरियाग्ने) का अर्थ 'अत्यंत पूज्य' है।\n\nजब थेसियस् और उसके साथी वार्षिक बलि के रूप में क्रीत पहुँचे और नगर में उनकी यात्रा निकली तब राजकन्या अरियाद्ने थेसियस् के रूप पर मुग्ध हो गई। उसने भूल-भुलइयों में रहनेवाले मिनोतोर (मिनोस् के नर वृषभ) को मारने और वहाँ से डोरी के सहारे निकल आने में थेसियस् की सहायता की। इसके उपरांत वह थेसियस् के साथ भाग आई। एथेंस लौटते समय थेसियस् ने या तो नाक्सौस् द्वीप में उसकी हत्या कर दी, अथवा उसका परित्याग कर दिया। इसके उपरांत दियोनीसस् ने उसके साथ विवाह किया और उसके अनेक पुत्र उत्पन्न हुए।\n\nकुछ आलोचक इसकी कथा को शीतकाल की (सुप्त या मृत) और वसंतकाल की (जाग्रत) प्रकृति का रूपक मानते हैं।\n\n", "id": "500999", "title": "अरियाद्ने"}
{"url": "https://hi.wikipedia.org/wiki?curid=501001", "text": "वीतेस्लव नेज़्वल\n\nवीतेस्लव नेज़्वल (Viteslav Nezval, १९००-१९५८) आधुनिक चेक कवियों में मुख्य। \n\nनेज़्वल का काव्य संबंधी विकास बहुत ही जटिल रहा। उनकी सभी कविताओं में आशावाद और श्रमिक वर्ग के ऐतिहासिक संदेश की प्रबल झलक मिलती है। 'रात के संगीत' के संग्रह में कवि की सबसे अच्छी प्रारंभिक कविताएँ, जैसे 'एडिसन', 'चमत्कारपूर्ण जादूगर' आदि पाई जाती हैं। दूसरे महायुद्ध के उपरांत नेज़्पल ने नई कविताएँ लिखीं। उस काल की उनकी शांतिवादी श्रमिक वर्ग विषयक कविताएँ चेक प्रगतिशील काव्य के महत्वपूर्ण उदाहरण हैं। उनकी उत्तर युद्धकालीन कविता की पराकोटि 'शांतिगान' है जिसमें अंतरराष्ट्रीय शांति की शक्ति में अपना अटूट विश्वास अभिव्यक्त किया गया है। नेज़्वल को अंतरराष्ट्रीय शांति पदक मिला है। अन्य कवितासंग्रह पुल, 'मातृभूमि से' आदि है।\n", "id": "501001", "title": "वीतेस्लव नेज़्वल"}
{"url": "https://hi.wikipedia.org/wiki?curid=501003", "text": "वैष्णवदास रसजानि\n\nवैष्णवदास रसजानि नाभा जी कृत भक्तमाल की टीका 'भक्तिरसबोधिनी' के कर्ता प्रियादास जी के पौत्र थे, जिन्होंने इन्हें 'रसजानि' की उपाधि दी। इनके गुरु श्रीहरिजीवन जी थे। इन्होंने श्रीमद्भागवत के बारहों स्कंधों का पद्यानुवाद किया है। भागवतमाहात्म्य के अनुवाद में रचनाकाल सं. १८०२ दिया है। जयदेव के गीतगोविंद का पद्यानुवाद सं. १८१४ में पूर्ण हुआ। इनका समय संवत् १७७० से सं. १८३० के लगभग है।\n", "id": "501003", "title": "वैष्णवदास रसजानि"}
{"url": "https://hi.wikipedia.org/wiki?curid=501004", "text": "वैस्पाज़िअन्\n\n\"मोटे अक्षर'वैस्पाज़िअन्\"' (१८ नवम्बर ०९ - २९ जून ७९ ; शासनकाल : ७०-७९)) रोमन साम्राज्य का अत्यंत प्रभावशाली सम्राट था। वह बहादुर सैनिक, कुशल शासक, तथा चरित्रवान, ईमानदार, हँसमुख, मिलनसार और उदार व्यक्ति था। उसके समय में रोमन साम्राज्य का पहला सुप्रसिद्ध इतिहास लिखा गया। अपने सरल और मितव्ययी जीवन से उसने रोमन सामंतों और जनता के जीवन में बड़ा सुधार किया और सादगी से रहना सिखाया।\n\nउसका पूरा नाम टाइटस फ्लैवियस वैस्पाज़िअन था। उसका जन्म मामूली साहूकार के घर में हुआ था और उसका जीवन बहादुर सैनिक के रूप में शुरू हुआ। इसी हैसियत से वह जर्मनी, इंग्लैंड, अफ्रीका, यूनान और मिस्र गया। बड़ा यश पैदा किया। १ जुलाई ६९ ई. को मिस्र में रोमन सेनाओं ने उसको सम्राट् घोषित किया। अन्य स्थानों की सेनाओं ने भी उसके प्रति वफादारी की शपथ ली। उनके द्वारा ही वह रोमन साम्राज्य का शासक बनाया गया। उसने शीघ्र ही शासन सुधार की घोषणा करके अपने को लोकप्रिय बना लिया। गाल प्रदेश के विद्रोह को दबाकर जर्मन सीमाओं को सुरक्षित बनाया। जेरूसलम में भी रोमन साम्राज्य की स्थिति को सुरक्षित बनाया। जैनूस के मंदिर को बंद करके अपने शासन काल के ९ वर्ष में वहाँ रोमन आधिपत्य कायम रखा। ७८ ई. में इंग्लैंण्ड के वेल्स और आंग्लेसी द्वीप में रोमन साम्राज्य का विस्तार किया।\n\nसन् ७० में उसने रोम में प्रवेश किया। वह घरेलू युद्ध में आग की भेंट हो चुका था। उसका पुनर्निमाण कर उसको सुंदर एवं वैभवशाली बनाया। उसका सबसे बड़ा काम सिनेट के सहयोग से रोमन साम्राज्य की आर्थिक स्थिति सुदृढ़ बनाना, सेनाओं का पुनर्गठन कर उसमें फैली हुई अनैतिकता को दूर करना, साम्राज्य के अंतर्गत प्रदेशों को उन्नत बनाना और पिछड़े हुए प्रदेशों में रोमन संस्कृति का प्रसार करना था।\n\nएक रोमन सरदार की लड़की प्लेविया डामाटिला से उसका विवाह हुआ। उसके दो पुत्र हुए और दोनों रोमन साम्राज्य के सम्राट हुए।\n", "id": "501004", "title": "वैस्पाज़िअन्"}
{"url": "https://hi.wikipedia.org/wiki?curid=501009", "text": "देवराज यज्वा\n\nदेवराज यज्वा निघंटु के व्याख्याकार। इनके भाष्य का वास्तविक नाम 'निघंटुनिर्वचन' है जो तत्कालीन निघंटु ग्रंथ के स्वरूप को परिचित कराने की दृष्टि से भी महत्वपूर्ण है। प्राचीन उपलब्ध निघंटु के निर्वचनकार होने के नाते देवराज यज्वा का नाम उल्लेखनीय है।\n\nवेद के सामान्यत: कठिन शब्दों के संकलन को 'निघंटु' कहा जाता है। निघंटु ग्रंथों की परंपरा अत्यंत प्राचीन काल से प्रचलित प्रतीत होती है। वर्तमान उपलब्ध निघंटु यास्क के भाष्यरूप निरुक्त का ही आधार है। इस निघंटु के लेखक के विषय में पर्याप्त मतभेद है। कुछ लोग यास्क को ही निघंटुकार मानते हैं, किंतु यास्क वास्तव में निघंटु के व्याख्याकार हैं, रचयिता नहीं। वर्तमान उपलब्ध निघंटु तीन कांडों में विभक्त है - नैघंटुक कांड, नैगमकांड तथा दैवतकांड।\n\nदेवराज यज्वा यज्ञेश्वर के पुत्र थे। कहा जाता है इनके पितामह का नाम भी देवराज यज्वा था। इनका नाम दक्षिण भारत में प्रचलित नामों जैसा है, जो इनके दक्षिणी होने की सूचना देता है। इनका निश्चित समय क्या है, कहना कठिन है। ये सायण से प्राचीन हैं अथवा अर्वाचीन, इस विषय में भी मतभेद है। कुछ विद्वान् इन्हें सायण से परवर्ती ठहराते हैं। इसके विपरीत कुछ प्रमाण इन्हें सायण से पूर्ववर्ती सिद्ध करते हैं। सायणाचार्य ने ऋग्वेद की एक ऋचा (१-६२-३) की व्याख्या में 'निघंटु भाष्य' की कतिपय पंक्तियाँ उद्धृत की हैं, जो कुछ पाठांतर के साथ देवराज यज्वा के भाष्य में भी उपलब्ध होती हैं। यह 'निघंटुभाष्य' देवराजयज्वा का ही भाष्य प्रतीत होता है।\n\nइनके भाष्य का वास्तविक नाम 'निघंटुनिर्वचन' है, जिसमें इन्होंने निघंटु के अन्य कांडों की अपेक्षा, नैघंटुक कांड पर ही विस्तृत निर्वचन किया है। वे स्वयं कहते हैं- 'विचारयति देवराजो नैघंटुक कांडनिर्वचनम्'। देवराज यज्वा ने अपने भाष्य की भूमिका में अमरकोश के टीकाकार क्षीरस्वामी तथा निघंटु के अन्य व्याख्याकारों अनंताचार्य आदि का संकेत किया है। इसके अतिरिक्त जो उन्होंने अपनी भाष्य भूमिका में तत्कालीन निघंटु की प्राप्त विभिन्न पांडुलिपियों के संबंध में सामान्य विवरण प्रस्तुत किया है, वह अत्यंत उपादेय है।\n\nदेवराज यज्वा निघंटु के शुद्ध संस्करण प्रस्तुत करने में भी प्रयत्नशील दिखाई देते हैं, जैसा कि उनकी निम्नलिखित पंक्तियों से विदित होता है-\n\nदेवराज यज्वा ने अपनी व्याख्या में निघंटु के प्रत्येक शब्द की व्याख्या की है। ये प्राय: अपने पूर्ववर्ती स्कंदस्वामी, माधव आदि भाष्यकारों के पाठों को प्रस्तुत करते हैं विशेषत: जहाँ उनसे उनका मतभेद होता है।\n", "id": "501009", "title": "देवराज यज्वा"}
{"url": "https://hi.wikipedia.org/wiki?curid=501011", "text": "दोलोत्सव\n\nदोलोत्सव (अपभ्रंश : डोलोत्सव) मुख्यत: वैष्णव संप्रदाय के मंदिरों में मनाया जानेवाला प्रमुख उत्सव है जिसमें श्रीकृष्ण की मूर्ति हिंडोले में रखकर उपवनादि में उत्सवार्थ ले जाते हैं। यों तो समस्त भारत में इस उत्सव का प्रचलन है किंतु वृंदावन तथा बंगाल में यह विशेष समारोह से मनाया जात है। बंगाल में इसे 'दोलयात्रा' कहते हैं।\n\nआजकल यह उत्सव प्रतिपदा से युक्त फाल्गुन शुक्ला पूर्णिमा तथा चैत्र शुक्ला द्वादशी को मनाया जाता है। जैसा नाम से ही स्पष्ट है, इसमें दोल या हिंडोल (झूला) की प्रमुखता है। श्री गोपालभट्ट गोस्वामी विरचित 'श्री हरिभक्ति विलास' नामक निबंधग्रंथ के अनुसार चैत्र शुक्ला द्वादशी को वैष्णवों को आमंत्रित कर गीत-वाद्य-संकीर्तन-सहित विविध उपचारों से भगवान श्री कृष्ण या विष्णु का पूजन करके प्रणामपूर्वक उन्हें दोलारूढ़ कराके झुलाने का विधान है। इस प्रकार दिन व्यतीत होने पर वैष्णवों सहित रात्रि जागरण करे। चैत्र शुक्ला तृतीया तथा उत्तराफाल्गुनी से युक्त फाल्गुनी पूर्णिमा को भी यह उत्सव करना चाहिए।\n\nपद्मपुराण के पाताल खंड में भी दोलोत्सव या दोलयात्रा का विशद वर्णन है:\n\nउक्त पौराणिक वर्णन से यह स्पष्ट है कि यह उत्सव अति प्राचीन काल से प्राय: समस्त भारत में प्रचलित था। पहले यह उत्सव फाल्गुन तथा चैत्र मास में अनेक दिनों तक होता था। कालांतर में यह संक्षिप्त होता गया। अब यह केवल दो दिनों का रह गया है- फाल्गुन शुक्ला पूर्णिमा तथा चैत्र शुक्ला द्वादशी। इस उत्सव को वसंतोत्सव का अंग माना जा सकता है। पद्मपुराण (पाताल खंड), गरुड़ पुराण, दोलयात्रातत्व तथा श्रीहरिभक्तिविलास में इस उत्सव के विशद विवेचन तथा मतमतांतर उपलब्ध हैं।\n\nतिरुमला में भी दोलोत्सव या 'दोलसेवा' की जाती है।\n", "id": "501011", "title": "दोलोत्सव"}
{"url": "https://hi.wikipedia.org/wiki?curid=501012", "text": "जनार्दन प्रसाद झा 'द्विज'\n\nजनार्दन प्रसाद झा 'द्विज' (१९०४ - ५ मई १९६४) हिन्दी कवि, कथाकार तथा शिक्षक थे। ये कहानी लेखकों की अगली पंक्ति में थे व इनकी गणना हिन्दी के छायावाद काल के भावुक कवियों में की जाती है। विद्यार्थी जीवन में ही इन्होंने कहानी और पद्यरचना आरंभ कर दी थी जब कि ये विद्यालय के एक आदर्श छात्र थे। स्वभाव में गंभीर, प्रकृत्या शांत, प्रत्युत्पन्नमति, हँसमुख व्यक्ति थे जिन्होंने सदा सरल जीवन ही जिया। ये प्रतिभाशाली विचारक, निर्भय आलोचक, एवं स्पष्ट वक्ता थे तथा उन्होंनें हिंदीहित को अपने जीवन में सर्वोपरि रखा।\n\nश्री जनार्दन प्रसाद झा का जन्म बिहार राज्य के भागलपुर जिलांर्तगत रामपुर डीह नामक ग्राम में १९०५ में हुआ था। इनके पिता पं॰ उचित लाला झा माध्यमिक स्कूल में अध्यापक थे। द्विज जी की प्रारंभिक शिक्षा अपने गाँव में हुई। गांधी जी के राष्ट्रीय आंदोलन से प्रभावित होकर झा जी शिक्षा के लिए काशी चले आए। महामना मालवीय जी की प्रेरणा तथा पं॰ रामनारायण मिश्र के संपर्क में आकर सेंट्रल हिंदू स्कूल से प्रथम श्रेणी में ऐडमिशन परीक्षा में उत्तीर्ण हुए और हिंदू विश्वविद्यालय में प्रविष्ट हुए। यहीं से उन्होंने अंग्रेजी और हिंदी से प्रथम श्रेणी में कला स्नातकोत्तर की डिग्री प्राप्त की। प्रसाद जी तथा प्रेमचंद्र जी से इनकी घनिष्टता थी। कविता और कहानी कला में इन दोनों का प्रभाव झा जी की कृतियों पर पड़ा। मुंशी प्रेमचंद ने इनकी कई स्थाणों पर भूरि-भूरि प्रशंसा की है व झा जी के १९३५ में पुरस्कार का अनुमोदन भी करवाया।\n\nद्विज जी का कार्यक्षेत्र बिहार राज्य रहा। काशी से शिक्षण समाप्त कर देवधर हिंदी विद्यापीठ में रजिस्ट्रार हुए। वहाँ से थोड़े ही दिनों में हिंदी विभागाध्यक्ष हो कर छपरा के राजेंद्र कालेज में चले गए। फिर औरंगाबाद, गया के सच्चिदानंद कालेज के प्रधानाचार्य हुए। पूर्णिया में डिग्री कालेज खुलने पर वहाँ प्रधानाचार्य का पद ग्रहण किया और अंत समय ५ मई १९६४ तक वहीं रहे। द्विज पहले ऐसे लेखक थे जिन्होंने प्रेमचंद के जीवन काल में ही उनपर पुस्तक लिखी थी।\n\nअनुभूति, अंतर्ध्वअंतर्ध्वनि असंगृहीत स्फुटरचनाएँ।\n\nकिसलय, माका, मृदुदल, मधुमयी \n\nइनके अतिरिक्त कुछ पत्रिकाओं में प्रकाशित कहानियॉ जिनका अभी संकलन नहीं हुआ है।\n\nचरित्ररेखा; अनेक महत्वपूर्ण भाषण, निबंध भी जिनका अभी संकलन नहीं हुआ है।\n", "id": "501012", "title": "जनार्दन प्रसाद झा 'द्विज'"}
{"url": "https://hi.wikipedia.org/wiki?curid=501020", "text": "जिब्राल्टर सिटी हॉल\n\nजिब्राल्टर सिटी हॉल (), या जिब्राल्टर नगर ग्रह, ब्रिटिश प्रवासी शासित प्रदेश जिब्राल्टर का पुराना नगर ग्रह (सिटी हॉल) है। शहर के केंद्र में स्थित सिटी हॉल जॉन मैकिन्टौश स्क्वयर के पश्चिमी सिरे पर है। इसका निर्माण पुर्तगाली यहूदी मूल के समृद्ध व्यापारी एरन कार्डोज़ो ने वर्ष 1819 में करवाया था जब वह अपने परिवार के साथ जिब्राल्टर में आके बस गया था। \nकुछ वर्षों तक इस इमारत में क्लब हाउस होटल था। 1874 एक स्पेनी मूल के व्यापारी और बैंकर पाब्लो एंटोनियो लॅरियोस की सम्पत्ति बनने के पश्चात इस इमारत की पुनः बहाली हुई तथा 1922 में लॅरियोस के पुत्र ने यह इमारत जिब्राल्टर औपनिवेशिक अधिकारियों को डाक घर बनाने के लिए बेच दी। परन्तु अंततः यह नगर परिषद की गद्दी बन गई। यह अब जिब्राल्टर के महापौर का आधिकारिक निवास स्थान है।\n\nवर्ष 1819 में बनी सिटी हॉल की इमारत पहले एक निजी मॅनसन थी। उस समय इसका स्वामित्व एरन कार्डोज़ो के पास था जो कि पुर्तगाली यहूदी मूल का समृद्ध व्यापारी था तथा अपने परिवार के साथ जिब्राल्टर में आके बस गया था। यह जिब्राल्टर में बना या देखा गया सबसे विशाल निजी मॅनसन था। यह तीन माले की इमारत जॉन मैकिन्टौश स्क्वयर की सभी इमारतों में सबसे भव्य थी। \n\nकार्डोज़ो के अपने मॅनसन बनाने से पहले यहाँ एक पुराना चिकित्सालय और ला सेंटा मिज़रीकोर्डीया (अंग्रेज़ी: द होली मर्सी; हिन्दी: पवित्र दया) रोमन कैथोलिक चैपल था तथा बाद में एक कारागृह। चूँकि कार्डोज़ो प्रोटेस्टैंट सम्प्रदाय का अनुयायी नहीं था इसलिए उसे जिब्राल्टर में कानूनी रूप से जमीन खरीदने की अनुमति नहीं थी। हालांकि वह ब्रिटेन की नौसेना के प्रसिद्ध सिपहसालार होरेशियो नेलसन का घनिष्ठ मित्र था तथा युद्ध के दौरान उसने अपना बेड़ा सेना को युद्ध में उपयोग करने के लिए उप्लब्ध कराया था इसलिए उसे आखिरकार जिब्राल्टर में एक जगह अपने घर के निर्माण के लिए दे दी गई। यह जगह अलामीडा (जॉनमैकिन्टौश स्क्वयर के पुराने कई नामों में से एक) में थी तथा उसके सामने शर्त रखी गई थी कि यह नया घर पूरे चौक पर एक आभूषण की तरह होना चाहिए। इस भवन के निर्माण में कुल चालीसा हजार पाउण्ड की धनराशि लगी थी। \n\nवर्ष 1834 में कार्डोज़ो की मृत्यु के पश्चात यह भवन जॉन एन्सालडो को होटल खोलने के लिए पट्टे पर (लीज़) दे दी गई। इस होटल का नाम था क्लब हाउस होटल। 1874 में इस भवन को धनी व्यापारी और बैंकर पाब्लो एंटोनियो लॅरियोस ने खरीद लिया। जिब्राल्टर में जन्मा लॅरियोस मूल रूप से स्पेनी थी। उसने इस इमारत की पूरी तरह से बहाली कराई। वर्ष 1922 में उसके बेटे पाब्लो लॅरियोस, मार्क्विस ऑफ़ मार्ज़ेलस (जो पैतालीस वर्ष तक रॉयल कैल्पा हंट का मास्टर रहा था), ने यह भवन जिब्राल्टर औपनिवेशिक अधिकारियों को डाक घर बनाने के लिए बेच दी। हालांकि यह अंततः नव निर्मित जिब्राल्टर सिटी काउंसिल (जिब्राल्टर नगर परिषद) की गद्दी बन गया। 1926 से यहाँ पर से नगर परिषद गिब्राल्टर की टेलीफोन सेवा को संचालित करती थी। बाद में इस प्रयोजन के लिए भवन की सबसे ऊपरी मंजिल में स्वत: संचालित विनिमय सेवा को भी लगाया गया था। इसके पश्चात इमारत का विस्तार किया गया जिसके अंतर्गत इसमें एक नई मंजिल जोड़ी गई तथा उत्तर में एक नई शाखा जोड़ी गई। इस पूरे कार्य में इमारत की समरूपता को संशोधित किया गया। निवर्तमान समय में यह जिब्राल्टर के महापौर का आधिकारिक निवास स्थान है।\n\n\n\n", "id": "501020", "title": "जिब्राल्टर सिटी हॉल"}
{"url": "https://hi.wikipedia.org/wiki?curid=501024", "text": "अद दाख़िलीया मुहाफ़ज़ाह\n\nअद दाख़िलीया मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n", "id": "501024", "title": "अद दाख़िलीया मुहाफ़ज़ाह"}
{"url": "https://hi.wikipedia.org/wiki?curid=501028", "text": "अज़ ज़ाहिराह मुहाफ़ज़ाह\n\nअज़ ज़ाहिराह मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n'ज़ाहिराह' को अरबी लिपि में '' लिखा जाता है जिसका पहला अक्षर \" (जो 'ज़ोए' कहलाता है) भारतीय उपमहाद्वीप, अफ़ग़ानिस्तान और ईरान में 'ज़' का उच्चारण रखता है, जबकि अरब देशों में इसका उच्चारण 'द' या 'ध' से मिलता-जुलता किया जाता है। इसलिए इस क्षेत्र और प्रान्त के नाम को - 'ज़ाहिराह', 'दाहिराह' और 'धाहिराह' - तीनों उच्चारणों के साथ पाया जाता है।\n\nइस मुहाफ़ज़ाह की सरहदें सउदी अरब और संयुक्त अरब अमीरात के साथ लगती हैं। यह एक शुष्क मैदानों और पहाड़ों का क्षेत्र है। इसके सबसे मशहूर आकर्षण 'बात की समाधियाँ' () हैं। बात () में २००० से ३००० ईसापूर्व की हफ़ीत और उम्म अन-नार संस्कृतियों ने पहाड़ों की चोटियों पर पत्थरों को समेटकर मक़बरे बनाए थे। यहाँ लगभग हर पहाड़ पर एक समाधि कड़ी है और यूनेस्को ने इसे एक विश्व धरोहर स्थल घोषित कर दिया है।\n\n", "id": "501028", "title": "अज़ ज़ाहिराह मुहाफ़ज़ाह"}
{"url": "https://hi.wikipedia.org/wiki?curid=501030", "text": "अल वुस्ता मुहाफ़ज़ाह (ओमान)\n\nअल वुस्ता मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n", "id": "501030", "title": "अल वुस्ता मुहाफ़ज़ाह (ओमान)"}
{"url": "https://hi.wikipedia.org/wiki?curid=501032", "text": "अल बातिनाह क्षेत्र\n\nअल बातिनाह क्षेत्र () ओमान का एक मिन्तक़ाह (उच्च-स्तरीय प्रशासनिक क्षेत्र) हुआ करता था जिसे २८ अक्टूबर २०११ में दो भागों में विभाजित कर दिया गया, जिन्हें 'मुहाफ़ज़ाह' का दर्जा दिया गया - 'अल बातिनाह उत्तर मुहाफ़ज़ाह' और 'अल बातिनाह दक्षिण मुहाफ़ज़ाह'। यह इलाका अल-हजर पहाड़ों और ओमान की खाड़ी के बीच में स्थित है और इसका बड़ा भाग एक उपजाऊ मैदान है। ओमान की अधिकतर आबादी इसी क्षेत्र में बसती है।\n\n", "id": "501032", "title": "अल बातिनाह क्षेत्र"}
{"url": "https://hi.wikipedia.org/wiki?curid=501035", "text": "अश शरक़ीया क्षेत्र (ओमान)\n\nअश शरक़ीया क्षेत्र () ओमान का एक मिन्तक़ाह (उच्च-स्तरीय प्रशासनिक क्षेत्र) हुआ करता था जिसे २८ अक्टूबर २०११ में दो भागों में विभाजित कर दिया गया, जिन्हें 'मुहाफ़ज़ाह' का दर्जा दिया गया - 'अश शरक़ीया उत्तर मुहाफ़ज़ाह' और 'अश शरक़ीया दक्षिण मुहाफ़ज़ाह'। यह इलाक़ा ओमान के पूर्वोत्तर में है (अरबी भाषा में 'शरक़ीया' का मतलब 'पूर्वी' होता है) और अरब सागर के साथ इसका तट है। यहाँ के तटवर्ती समुदाय बहुत काल से मछली पकड़ने का काम करते आये हैं। ओमान का सबसे बड़ा द्वीप, मसीराह द्वीप, भी इसी प्रशासनिक क्षेत्र का हिस्सा है।\n\nअश शरक़ीया के समुद्री किनारे पर बहुत से सैलानी आते हैं। इसके रास अल-हद्द () और रास अल-ग़ैमा () तट विशेष रूप से दिलचस्प हैं क्योंकि इनके बीच के ४२ किमी के तट पर हरे समुद्री कछुए अंडे देने के लिए आते हैं। यहाँ हर वर्ष लगभग १३,००० कछुए अपने अंडे देते हैं। हर कछुआ 80 से 100 अंडे देता है।\n\n", "id": "501035", "title": "अश शरक़ीया क्षेत्र (ओमान)"}
{"url": "https://hi.wikipedia.org/wiki?curid=501038", "text": "अल बुरैमी मुहाफ़ज़ाह\n\nअल बुरैमी मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n", "id": "501038", "title": "अल बुरैमी मुहाफ़ज़ाह"}
{"url": "https://hi.wikipedia.org/wiki?curid=501040", "text": "ज़ोफ़ार मुहाफ़ज़ाह\n\nज़ोफ़ार मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n'ज़ोफ़ार' को अरबी लिपि में '' लिखा जाता है जिसका पहला अक्षर \" (जो 'ज़ोए' कहलाता है) भारतीय उपमहाद्वीप, अफ़ग़ानिस्तान और ईरान में 'ज़' का उच्चारण रखता है, जबकि अरब देशों में इसका उच्चारण 'द' या 'ध' से मिलता-जुलता किया जाता है। इसलिए इस क्षेत्र और प्रान्त के नाम को - 'ज़ोफ़ार', 'दोफ़ार' और 'धोफ़ार' - तीनों उच्चारणों के साथ पाया जाता है।\n\n", "id": "501040", "title": "ज़ोफ़ार मुहाफ़ज़ाह"}
{"url": "https://hi.wikipedia.org/wiki?curid=501042", "text": "मुसन्दम मुहाफ़ज़ाह\n\nमुसन्दम मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n", "id": "501042", "title": "मुसन्दम मुहाफ़ज़ाह"}
{"url": "https://hi.wikipedia.org/wiki?curid=501044", "text": "चेलना\n\nचेलना प्राचीन भारतीय सम्राट् बिंबिसार की पत्नी थी। वह वैशाली के राजा बेटक की पुत्री थी। बिंबिसार ने अपनी वृद्धावस्था में मुग्ध होकर इसे ब्याहा था। बिंबिसार बौद्ध धर्मावलंबी था और चलना जैन धर्मावलंबी। कहा जाता है कि चेलना ने बुद्धिचातुर्य से बिंबिसार को जैनधर्म स्वीकार करने को बाध्य कर दिया था।\n", "id": "501044", "title": "चेलना"}
{"url": "https://hi.wikipedia.org/wiki?curid=501045", "text": "मस्क़त मुहाफ़ज़ाह\n\nमस्क़त मुहाफ़ज़ाह () ओमान का एक मुहाफ़ज़ाह (उच्च-स्तरीय प्रशासनिक विभाग) है।\n\n", "id": "501045", "title": "मस्क़त मुहाफ़ज़ाह"}
{"url": "https://hi.wikipedia.org/wiki?curid=501049", "text": "मृगावती\n\nमृगावती से निम्नलिखित का बोध होता है-\n\n\nजैन साहित्य में इस कथा की चर्चा है ही ; महायान बौद्ध पिटक में भी सुधन मनोहरा की कथा के रूप में इसकी चर्चा है।\n\n", "id": "501049", "title": "मृगावती"}
{"url": "https://hi.wikipedia.org/wiki?curid=501054", "text": "चोड\n\nचोड आंध्रप्रदेश का एक राजपरिवार था जिसने आंध्र प्रदेश के कुछ भागों पर १२वीं शताब्दी में शासन किया। वे चोलों और पश्चिमी चालुक्यों के जागीरदार थे। उनका राज्य वर्तमान गुंटूर जिले के वेलानाडु क्षेत्र में था।\n", "id": "501054", "title": "चोड"}
{"url": "https://hi.wikipedia.org/wiki?curid=501059", "text": "शालभंजिका\n\nशालभंजिका स्त्री की मूर्ति जिसमें स्त्री का विशेष शैली में चित्रण हो, जैसे किसी वृक्ष के नीचे उसकी एक डाली को पकड़े स्त्री की मूर्ति। 'शालभंजिका' का शाब्दिक अर्थ है - 'शाल वृक्ष की डाली को तोड़ती हुई'। \n\nइन्हें 'मदनिका' और 'शिलाबालिका' भी कहते हैं।\n\nशालभंजिका पत्थरों से बनी एक महिला की दुर्लभ व विशिष्ट संरचना है, जो त्रिभंग मुद्रा में खड़ी है। ऐसा कहा जाता है कि ग्यारसपुर में पाई गई यह मूर्तियां 8वीं से 9वीं शताब्दी के बीच की है। इस उत्कृष्ट मूर्ति के बारे में कहा जाता है कि यह जंगल की देवी की है।\nशालभंजिका शब्द की उत्पत्ति संस्कृत से हुई है, जिसका अर्थ होता है ‘साल वृक्ष की टेहनी को तोड़ना।’ फिलहाल शालभंजिका को ग्वालियर के पुरातात्विक संग्रहालय में सुरक्षित रखा गया है। इस मूर्ति की खूबसूरती बेजोड़ हैं। जंगल की देवी समझी जाने वाली यह महिला अपने शरीर को तीन तरह से मोड़कर दुर्लभ अवस्था में है। शरीर में इतने खिचाव के बावजूद भी उनके चेहरे पर सुंदर भाव दिखाई देते हैं।\nकुछ आलोचक कहते हैं कि शालभंजिका का बौद्ध धर्म से घनिष्ठ संबंध है। इस मत का आधार यह है कि रानी माया ने इस मुद्रा में गौतम बुद्ध को एक अशोक वृक्ष के नीचे जन्म दिया था। कुछ आलोचकों का यह भी कहना है कि शालभंजिका एक पुरानी देवी है, जिसका संबंध प्रजनन से है। शालभंजिका का छोटा रूप हिंडोला तोरण पर भी देखा जा सकता है।", "id": "501059", "title": "शालभंजिका"}
{"url": "https://hi.wikipedia.org/wiki?curid=501075", "text": "दोहद\n\nदोहद शब्द का अर्थ 'गर्भवती की इच्छा' है। संभवत: यह संस्कृत 'दौहृद' शब्द का प्राकृत रूप है जो संस्कृत में गृहीत अन्य प्राकृत शब्दों के समान स्वीकृत हो गया है। याज्ञवल्क्य स्मृति के अनुसार गर्भिणी स्त्री का यह प्रिय आचरण है जिसे अवश्य पूरा करना चाहिए। यदि गभिणी स्त्री की इस प्रकार की आकांक्षाएँ पूर्ण न की जाएँ, उन्हें गर्भावस्था में जिन वस्तुओं की इच्छा होती है वे न दी जाएँ तो गर्भविकृति, मरण एवं अन्यान्य दोष होते हैं। सुश्रुत (शरीरस्थान) में 'दोहद' का विषयविवेचन इस प्रकार है - स्त्रियों के गर्भवती होने से चौथे महीने में गर्भ के अंग प्रत्यंग और चैतन्य शक्ति का विकास होता है तथा चेतना का आधार हृदय भी इसी महीने में उत्पन्न होता है। इसी समय इंद्रियों को कुछ न कुछ विषयभोग करने की इच्छा होती है। इसे अभिलाषपूरण अर्थात् ईपिसत वस्तु देना कहते हैं। इस काल में स्त्रियों का देह दो हृदयवाला अर्थात् एक अपना और दूसरा गर्भस्थ संतान का होता है। अत: इस तात्कालिक अभिलाषा को 'दोहद' कहते हैं। उनकी यह अभिलाषा अगर पूर्ण न की जाए तो गर्भस्थ संतान कुब्ज, कूणि, खंज, जड़, वामन, विकृताक्ष, अथवा अंध होती है तथा अन्यान्य गर्भपीड़ा की आशकों बनी रहती है। ईप्सित दोहद की पूर्ति होने पर गर्भिणी की संतान बलवान्, गुणवान् एवं दीर्घजीवी होती है। नहीं तो गर्भ के विषय में अथवा स्वयं गर्भिणी के लिए डर बना रहता है। विभिन्न इंद्रियों और वस्तुओं के आधार पर दोहद का विवेचन करते हुए कहा है कि गर्भिणी की जिस इंद्रिय की अभिलाषा पूरी नहीं होती, भावी संतान को भी अपने जीवन में उसी इंद्रिय की पीड़ा उत्पन्न होती है। गर्भिणी को यदि राजदर्शन की इच्छा हो तो संतान सुंदर और अलंकारप्रिय; आश्रयदर्शन की इच्छा हो तो धर्मशील और संयतात्मा; देवप्रतिमादर्शन की इच्छा हो तो संतान देवतुल्य; सर्पादि व्यालजातीय जंतु देखने की इच्छा हो तो हिंसांशील; गोह का मांस खाने की इच्छा हो तो शूर, रक्ताक्ष और लोमश अर्थात् अधिक रोएँवाला; हरिण का मांस खाने की इच्छा हो तो बनचर; वाराह का मांस खाने की इच्छा हो तो बनचर; वाराह का मांस खाने की इच्छा हो तो निहाल और शूर, सृप का मांस खाने की इच्छा हो तो उद्विग्न तथा तीतर का मांस खाने की इच्छा हो तो संतान भीरु होती है। इनके अतिरिक्त यदि अन्य जंतु का मांस खाने की इच्छा हो, तो वह जंतु जिस स्वभाव और आचरण का होगा, संतान भी उसी स्वभाव और आचरण की होगी, अत: गर्भिणी की अभिलाषा को अवश्य ही पूरा करना चाहिए।\n\nसाहित्य में एक प्राचीन विश्वास, कविसमय या कविप्रसिद्धि के रूप में इसका उल्लेख मिलता है जहाँ वृक्ष के साथ प्रयुक्त होकर यह शब्द 'पुष्पोद्गम' अर्थ देता है। शब्दार्णव के अनुसार कुशल व्यक्तियों द्वारा तरु, गुल्म, लता आदि में जिन द्रव्यों और क्रियाओं से अकाल में ही पुष्पोद्गम कराया जाता है, उसे दोहद कहते हैं। शब्द कल्पद्रुमकार ने भी इसे 'पुष्पोद्गमकोषधम्' पुष्पों को उत्पन्न करनेवाली औषधि कहा है। मेघदूत, रघुवंश और नैषधीय चरित में इसी अर्थ में इस शब्द का प्रयोग हुआ है। संस्कृत के काव्यों और मूर्ति तथा चित्रशिल्पों में स्त्रियों के पदाघात से अशोक वृक्ष के पुष्पित होने की बहुत चर्चा है। इसके बाद बकुल वृक्ष के दोहद का उल्लेख है। बकुल स्त्रियों की मुखमदिरा से सिंचकर पुष्पित होता है। कालिदास के ग्रंथों में अशोक और बकुल इन दो वृक्षों के दोहद का उल्लेख मिलता है।\n\nसाहित्यदर्पणकार विश्वनाथ ने संभवत: सर्वप्रथम कविसमय के अंतर्गत वृक्षदोहद का उल्लेख किया है। केशव मिश्र ने भी अपने ग्रंथ 'अलंकारशेखर' में अशोक और बकुल के दोहद को कविसमय के अंतर्गत स्वीकार किया है। प्रसिद्ध टीकाकार मल्लिनाथ भी वृक्षदोहद को 'कविसमयगते सत्कवीनां प्रबंधे' का उल्लेख करते हुए 'कविसमय' या 'कविप्रसिद्धि' के रूप में स्वीकार करते हैं। परंतु काव्यमीमांसा या उसके अनुयायी ग्रंथों में 'कविसमय' के अंतर्गत वृक्षदोहद संबंधी चर्चा नहीं मिलती। फिर भी काव्य मीमांसा से कुछ वृक्ष, जैसे अशोक, बकुल, तिलक ओर कुरबक संबंधी प्रसिद्धियों का समर्थन होता है। संस्कृत साहित्य में वृक्षदोहद संबंधी प्रसिद्धियों में अधिकतर इन चार वृक्षों का ही उल्लेख मिलता है।\n\nमेघदूत के श्लोक 'रक्ताशोकश्चलकिसलय:' से पता चलता है कि अशोक पर पदाघात बाएँ चरणद्वारा किया जाता था। 'एक: सख्यास्तव सह मया वामपादाभिलाषी कांक्षत्यन्यो बदन मदिरा दोहदच्छद्मनास्या:' इस श्लोक की टीका में मल्लिनाथ ने अनेक वृक्षों के दोहद का उल्लेख किया है जिसके अनुसार सुंदर स्त्री के स्पर्श से प्रियंगु, मुखमदिरा से मौलसिरी, चरणाघात से अशोक, दृष्टिपात से तिलक, आलिंगन से मृदुवाणी से मंदरा, हँसी से पटु, फूँक मारने से चंपा कुरबक, मधुर गान से आम और नाचने से कचनार इत्यादि वृक्ष फूलते हैं।\n\nभारतीय साहित्य और मूर्ति तथा चित्रशिल्प में कविसमय, कविप्रसिद्धि या प्राचीन विश्वास के रूप में उल्लिखित वृक्षदोहद का संबंध कुछ विद्वान् यक्षों से जोड़ते हैं जो उर्वरता तथा वृष्टि के देवता थे। वैदिक देवता वरुण का संबंध भी गंधर्वों, यक्षों, असुरों और नागों से रहा है। यद्यपि यक्षों नागों के देवता कुबेर, सोम अप्सरस् और अधिदेवता वरुण दिक्पाल के रूप में ब्राह्मण ग्रंथों में स्वीकृत हो चुके थे पर बाद के साहित्य में यक्ष और यक्षिणी अपदेवता समझे जाने लगे थे। तांत्रिक परंपरा में यक्षिणी की सिद्धि के द्वारा भी असमय में अनेक प्रकार के आश्वर्य कृत्यों का होना स्वीकृत है। कर्पूरमंजरी में भैरवानंद योगी, पृथ्वीराजरासो में अमरसिंह सेवरा आदि इसी बल पर अनेक प्रकार के असंभव और आश्चर्यजनक कृत्य करने में पूर्णत: क्षम थे। जल और वृक्षों का अधिपतित्व, जो यक्षों का पुराना पद था, रामायण और महाभारत में भी स्वीकृत है। महाभारत में ऐसी अनेक कथाएँ आती हैं जिनमें संतानार्थिनी स्त्रियाँ वृक्षों के उपदेवता यक्षों के पास संतान की कामना से जाती थीं। भरहुत, साँची, मथुरा आदि में संतानार्थिनी स्त्रियों के इस प्रकार वृक्ष के पस जाकर यक्षों से वर प्राप्त करने की मूर्तियाँ बहुत अधिक पाई जाती हैं। इससे प्रतीत होता है कि वस्तुत: यक्ष और यक्षिणी मूल रूप से उर्वरता के ही देव थे और जिस प्रकार वृक्षदेवता स्त्रियों में दोहसंचार करते थे उसी प्रकार सुंदरी स्त्रियों की अधिष्ठात्री यक्षिणियाँ भी स्त्री-अंग-संस्पर्श से वृक्षों में दोहद संचार करती थीं। अशोक वृक्ष में दोहसंचार करती हुई स्त्रियों की मूर्तियाँ भारतीय शिल्पकला में अत्यंत परिचित हैं।\n\nभारतीय आर्यों ने उत्तर की इन जातियों को उनके समग्र गुणों के साथ अपने में इस प्रकार मिला लिया कि वे एकमेक हो गईं। बृहत्कथामंजरी, कथासरित्सागर आदि में उदयन और उसे पुत्र नरवर्मा की कथाओं से ज्ञात होता है कि वह समय इन जातियों के एकीकरण का रहा होगा। साहित्य में प्राचीन विश्वास, कविसमय, कविप्रसिद्धि आदि के रूप में वृक्षदोहद का उल्लेख संभवत: इसी एकीकरण की ओर इंगित करता है।\n\nयात्रा के समय दिशा, वार और तिथि के कारण उत्पन्न दोषों की शांति के लिए खाए या पीए जानेवाले पदार्थ। मुहूर्तचिंतामणि में इसका विवरण प्राप्त होता है जो इस प्रकार है :\n\nपूर्व की ओर जाने में कोई दोष हो, जो उसकी शांति घी खाने से होती है; पश्चिम जाने में कोई दोष हो, तो मछली खाने से; दक्षिण जाने में तिल की खीर खाने से और उत्तर की ओर जाने में कोई दोष हो, तो वह दूध पीने से शांत हो जाता है। नारद के मतानुसार पूर्व की ओर जाने में घृतान्न, पश्चिम में मत्स्यान्न, उत्तर में घृत और दक्षिण में खीर खाकर जाने से शुभ होता है।\n\nरविवार को घी, सोमवार को दूध, मंगल को गुड़, बुध को तिल, वृहस्पति को दही, शुक्र को जौ और शनिवार को उड़द खाने से यात्रा संबंधी वारदोष की शांति होती है।\n\nप्रतिपद् में मदार का पत्ता, द्वितीया में चावल का धोया हुआ पानी, तृतीया में घी, चतुर्थी में यवागु, पंचमी में हविष्य, षष्ठी में सुवर्णप्रक्षालित जल, सप्तमी में अपूप, अष्टमी में बीजपूरक, नवमी में जल, दशमी में स्त्रीगवीमूत्र, एकादशी में यवान्न, द्वादशी में पायस, त्रयोदशी में ईख का गुड़, चतुर्दशी में रक्त, पूर्णिमा और अमावस्या में मूँग का भात खाकर जाने से शुभ होता है।\n", "id": "501075", "title": "दोहद"}
{"url": "https://hi.wikipedia.org/wiki?curid=501112", "text": "वेलीकी नोव्गोरोड\n\nवेलीकी नोव्गोरोड (रूस में Великий Новгород) - यह रूस के उत्तर-पश्चिमी इलाके में एक शहर है। यह नोव्गोरोड ओब्लास्ट की राजधानी है। नोव्गोरोड में 220 000 लोग रहते हैं।\n\nनोव्गोरोड रूस के सबसे पुराने शहरों में से है। उसका पहला उल्लेख 859 साल में मिलता है। 9-11 शताब्दियों में वह रूस का प्रमुख शहर था (कीव के साथ)। मध्यकाल में नोव्गोरोड रूस में व्यापार का मुख्य केन्द्र बन गया। नोव्गोरोड युरोपीय व्यापारियों को मोम, समूर और शहद बेचता था। 12 शताब्दी में प्राचीन रूसी राज्य खत्म हो गया और नोव्गोरोड स्वतंत्र गणराज्य की राजधानी बन गया। नोव्गोरोड गणराज्य मंगोल आक्रमण स् प्रभावित नहीं था इसलिए शहर में प्राचीन रूस के वात्सुकला की बहुत रचनाएँ सुरक्षित हो गई। 1478 साल में नोव्गोरोड रूस के द्वारा पकड़ा गया है। 18 शताब्दी में सेंट पीटर्सबर्ग की स्थापने के बाद नोव्गोरोड की व्यापार का पतन शुरू होता है। \n", "id": "501112", "title": "वेलीकी नोव्गोरोड"}
{"url": "https://hi.wikipedia.org/wiki?curid=501117", "text": "अबोर की पहाड़ियाँ\n\nअबोर की पहाड़ियाँ हिमालय पर्वत के अंश हैं जो असम की उत्तरी सीमा पर पश्चिम में सिओम नदी तथा पूर्व में डिबंग के बीच फैली हुई हैं। यहाँ पर अबोर (जिसका अर्थ आसमी भाषा में 'असभ्य' होता है) जाति निवास करती है। भूमि प्राय: घने जंगलों से ढकी है जिनके बीच से होकर नदियाँ बहती हैं। अबोर लोग दो समूहों में विभाजित किए जा सकते हैं-\n\n", "id": "501117", "title": "अबोर की पहाड़ियाँ"}
{"url": "https://hi.wikipedia.org/wiki?curid=501122", "text": "काव्यादर्श\n\nकाव्यादर्श अलंकारशास्त्राचार्य दंडी (६ठी - ७वीं शती ई.) द्वारा रचित संस्कृत काव्यशास्त्र संबंधी प्रसिद्ध ग्रंथ है।\n\nकाव्यादर्श के प्रथम परिच्छेद में काव्य के तीन भेद किए गए हैं– (१) गद्य, (२) पद्य तथा (३) मिश्र।। गद्य पुन: 'आख्यायिका' और 'कथा' शीर्षक दो उपभेदों में विभाजित है। परंतु उक्त दोनों के लक्षणों में किसी मौलिक अंतर का निर्देश नहीं किया गया है। कृतिकार ने संस्कृत गद्य साहित्य की भी चार कोटियाँ मानी हैं– 'संस्कृत', 'प्राकृत', 'अपभ्रंश' तथा 'मिश्र'। 'वैदर्भी' और 'गौड़ी' नामक दो शैलियों तथा १० गुणों का परिचय भी इसी परिच्छेद में है। रचयिता ने अनुप्रास के भेद गिनाकर उनमें से प्रत्येक के लक्षण एवं उदाहरण भी दिए हैं। 'श्रुत', 'प्रतिभा' तथा 'अभियोग' को दंडी ने कवि मात्र के तीन नियामक गुण माने हैं। \n\nद्वितीय परिच्छेद में अलंकार की परिभाषा, लक्षण और उद्देश्य देने के उपरांत स्वभावोक्ति, उपमा, रूपक, दीपक, आवृत्ति, आक्षेप, अर्थातरन्यास, व्यतिरेक, विभावना, समासोक्ति, अतिशयोक्ति, उत्प्रेक्षा, हेतु, सूक्ष्म, लेश, क्रम (यथासंख्य), प्रेयस्, रसवत्, ऊर्जस्वी, पर्यायोक्त, समाहित, उदात्त, अप्ह्रति, श्लेष, विशेषोक्ति, तुल्ययोगिता, विरोध, अप्रस्तुतप्रशंसा, व्याजस्तुति, निदर्शन, सहोक्ति, परिवृत्ति, आशी, संसृष्टि (संकीर्ण) तथा भाविक इत्यादि ३५ अलंकारों के लक्षण, भेद एवं उदाहरण प्रस्तुत किए गए हैं। \n\nतृतीय परिच्छेद में 'यमक' का सांगोपांग विवेचन है। साथ ही, चित्रकाव्य, गोमूत्रिका, अर्धभ्रम, सर्वताभेद्र, स्वरनियम, स्थाननियम, वर्णनियम तथा प्रहेलिका इत्यादि के लक्षण एवं उदाहरण भी दे दिए गए हैं। ग्रंथा के अन्त में काव्यदोषों का परिचय है।\n\nडॉ॰ एस.के. बेलतलकर द्वारा संपादित एवं १९२४ ई. में पूना से प्रकाशित काव्यादर्श के संस्करण में तीन परिच्छेद और कुल ६६० छंद हैं जबकि रंगाचार्य रेड्डी शास्त्री द्वारा संपादित और मद्रास से १९१० ई. में प्रकाशित काव्यादर्श के संस्करण में चार परिच्छेद और ६६३ छंद हैं। वस्तुत: मूल ग्रंथ में जो तीन ही परिच्छेद हैं, किंतु रंगाचार्य रेड्डी ने तृतीय परिच्छेद को दो भागों में विभक्त करके उक्त ग्रंथ को चार परिच्छेदों में प्रस्तुत कर दिया है।\n\n\n", "id": "501122", "title": "काव्यादर्श"}
{"url": "https://hi.wikipedia.org/wiki?curid=501123", "text": "हेल्सिंकी अन्तर्राष्ट्रीय विमानक्षेत्र\n\nहेल्सिंकी विमानक्षेत्र या हेल्सिंकी-वान्ता विमानक्षेत्र (, ) फ़िनलैंड की राजधानी हेल्सिंकी स्थित यहां का प्रमुख विमानक्षेत्र है। यह वान्ता, फ़िनलैण्ड, में लगभग टिक्कुरिला के पश्चिम में, वान्ता के मध्य और हेल्सिंकी नगर केन्द्र के मध्य से उत्तर में स्थित है। मूलतः हेलसिंकी में आयोजित हुए १९५२ ग्रीष्मकालीन ऑलंपिक खेलों के लिये बने इस विमानक्षेत्र ने २०११ में 14,865,871 यात्रियों को आवागमन उपलब्ध किया और नॉर्डिक राष्ट्रों का चौथा सबसे बड़ा विमानक्षेत्र है। यहां २०,००० कर्मचारी कार्यरत हैं एवं १५०० कंपनियां विमानक्षेत्र के सांचालन में संलग्न हैं।\n\nयह विमानक्षेत्र फ़ाइनेविया, एक राजकीय एन्टर्प्राइज़ जो फ़िनलैंड के सभी विमानक्षेत्रों का संचालन करता है, द्वारा संचालित होता है। IATAके १९९९ के एक सर्वेक्षण में हेल्सिंकी विमानक्षेत्र को विश्व का सर्वश्रेष्ठ विमानक्षेत्र चुना गया था। २००६ में AETRA द्वारा आयोजित एक वैश्विक विमानक्षेत्र संतुष्टि सर्वेक्षण में इसे विश्व के सर्वश्रेष्ठ विमानक्षेत्रों में से एक का स्तर मिला।\n\n", "id": "501123", "title": "हेल्सिंकी अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501126", "text": "हजर पहाड़\n\nहजर पहाड़ () पूर्वोत्तरी ओमान और पूर्वी संयुक्त अरब अमीरात में स्थित पहाड़ों की एक शृंखला है जो पूर्वी अरब प्रायद्वीप की सबसे ऊँची शृंखला भी है। यह पहाड़ियाँ ओमान के तटवर्ती मैदान को अन्दर के रेगिस्तानी पठार से अलग करती हैं। हजर पहाड़ शृंखला ओमान की खाड़ी के समुद्र से लगभग ५०-१०० किमी दूर खड़े हैं।\n\nहजर पहाड़ उत्तर में मुसन्दम प्रायद्वीप में शुरू होते हैं। यहाँ से पश्चिमी हजर उपशृंखला (जिसे हजर अल-ग़रबी भी कहते हैं) दक्षिणपूर्व की ओर चलती है। शुरू में यह तट के पास हैं और आगे जाकर समुद्र से दूर ज़मीन के अन्दर होते चले जाते हैं। हजर के मध्य भाग में जबल अख़्दर​ (, अर्थ: हरा पहाड़) का क्षेत्र है जो २,९८० मीटर (९,८३४ फ़ुट) ऊँचा खड़ा है और ओमान का सबसे ऊँचा और जंगली इलाक़ा माना जाता है। जबल अख़्दर और उस से ज़रा छोटी जबल नख़्ल​ () शृंखला, के पूर्व में समैल वादी है और उस से भी आगे पूर्व में पूर्वी हजर उपशृंखला (हजर अश-शरक़ी) है जो तट के बहुत पास है और सूर के शहर तक जाते हैं। कुल मिलाकर यह पहाड़ियाँ ५०० किमी तक चलती हैं।\n\nहजर पहाड़ियों से उत्तर और पूर्व के तटवर्ती मैदानी इलाक़े को अल बातिनाह क्षेत्र कहा जाता है, जिसका मतलब 'पेट' है। इन पहाड़ों के दुसरे पार स्थित धरती को अज़ ज़ाहिराह, यानि 'पीठ' कहते हैं।\n\n", "id": "501126", "title": "हजर पहाड़"}
{"url": "https://hi.wikipedia.org/wiki?curid=501135", "text": "टोरोंटो पियरसन अन्तर्राष्ट्रीय विमानक्षेत्र\n\nटोरोंटो पियरसन अन्तर्राष्ट्रीय विमानक्षेत्र (जिसे लेस्टर बी.पियरसन अन्तर्राष्ट्रीय विमानक्षेत्र या मात्र पियरसन विमानक्षेत्र भी कहा जाता है) कनाडा के टोरोंटो, ऑन्टैरियो सहित यहां के महानगरीय क्षेत्र; एवं गोल्डन हॉर्सशू जहां 87 लाख लोग बसते हैं (कनाडा की जनसंख्या का लगभग 25%) को सेवा देने वाला अन्तर्राष्ट्रीय विमानक्षेत्र है। यह विमानक्षेत्र डाउनटाउन टोरोन्टो से उत्तर पश्चिम में स्थित है और विमानक्षेत्र की अधिकांश भूमि मिसिसागुआ क्षेत्र में आती है। इस विमानक्षेत्र का नाम कनाडा के भूतपूर्व प्रधानमंत्री एवं नोबल शांति पुरस्कार विजेता लेस्टर बॉवल्स पियरसन के नाम पर रखा गया है।\n\nपियरसन कनाडा का व्यस्ततम विमानक्षेत्र है। वर्ष २०११ में यहां से ३.३४ करोड़ यात्री, और 428,477 विमान आवागमन संपन्न हुए थे। वर्तमान में यह कुल यात्री संख्या अनुसार विश्व का ३८वाँ व्यस्ततम विमानक्षेत्र, अन्तर्राष्ट्रीय यात्री संख्या अनुसार २३वां व्यस्ततम एवं विमान यातायात अनुसार १८वाँ व्यस्ततम विमानक्षेत्र है। २००६ में इसे यू.के आधारितइन्स्टिट्यूट ऑफ ट्रांस्पोर्ट मैनेजमेंट द्वारा सर्वश्रेष्ठ वैश्विक विमानक्षेत्र चुना गया था।.\n\n\nAirports in Ontario]]\n", "id": "501135", "title": "टोरोंटो पियरसन अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501151", "text": "बगदाद विमानक्षेत्र\n\nबगदाद अन्तर्राष्ट्रीय विमानक्षेत्र , मूलतः सद्दाम अन्तर्राष्ट्रीय विमानक्षेत्र , (), ईराक का सबसे बड़ा विमानक्षेत्र है। यह बगदाद डाउनटाउन के उपनगरीय क्षेत्र में डाउनटाउन से लगभग बगदाद गवर्नेट में स्थित है। यह ईराकी वायुसेवा ईराकी एयरवेज़ का गृह आधार है। इसे प्रायः आद्याक्षरों में BIAP, कहा जाता है, हालांकि BIAP इसका आधिकारिक विमानक्षेत्र कूट नहीं है।\n\n", "id": "501151", "title": "बगदाद विमानक्षेत्र"}
{"url": "https://hi.wikipedia.org/wiki?curid=501152", "text": "बसरा अन्तर्राष्ट्रीय विमानक्षेत्र\n\nबसरा अन्तर्राष्ट्रीय विमानक्षेत्र ईराक का दूसरा बड़ा अन्तर्राष्ट्रीय विमानक्षेत्र है। यह यहां के दक्षिणी शहर बसरा में स्थित है। \n\nइस विमानक्षेत्र का निर्माण १९८० के दशक में हुआ था और बाद में ईराकी सरकार के स्टेट ऑर्गनाईज़ेशन फ़ॉर रोड्स एण्ड ब्रिजेज़ (SORB) इसका विकास ईराक के एकमात्र पत्तन के रूप में किया गया। मान्यता के अन्सुआर इस विमानक्षेत्र को केवल अति महत्त्वपूर्ण व्यक्तियों के प्रयोग हेतु ही बनाया गया था।\n", "id": "501152", "title": "बसरा अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501153", "text": "ब्रसल्स अन्तर्राष्ट्रीय विमानक्षेत्र\n\nब्रसल्स विमानक्षेत्र (जिसे \"\"/\"/ब्रसल-ज़ैवेन्टम\" (ब्रसल्स नॅशनल) भी कहते हैं) ब्रसल्स का अन्तर्राष्ट्रीय विमानक्षेत्र है। यह ब्रसल्स शहर केन्द्र से उत्तर-पूर्व दिशा में बेल्जियम में स्थित है। यह विमानक्षेत्र आंशिक रूप से ज़ैवेन्टम में तथा आंशिक रूप से मैकेलेन के डीजेम, क्षेत्र में स्थित है। हालांकि दोनों क्षेत्र ही बेल्जियम के फ़्लेमिश क्षेत्र में ही आते हैं।\n\nब्रसल विमानक्षेत्र में 54 संपर्क द्वार, एवं कुल 109 द्वार हैं। यहां लगभग 260 कंपनियों में सीधे तौर पर 20,000 लोग कार्यरत हैं।\n\n", "id": "501153", "title": "ब्रसल्स अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501154", "text": "एयरपोर्ट्स काउन्सिल इन्टरनेशनल\n\nएयरपोर्ट्स काउन्सिल इन्टरनेशनल (अंग्रेज़ी: \"Airports Council International (ACI)\") (हिन्दी अनुवाद: अन्तर्राष्ट्रीय विमानक्षेत्र परिषद) विश्व के विमानक्षेत्रों का एक अलाभार्थी वैश्विक व्यापार संघ है। इसमें ५८० सदस्य हैं जो विश्व के १७९ देशों एवं क्षेत्रों में १६५० विमानक्षेत्र चला रहे हैं। एसीआई प्राथमिक तौर पर सदस्य विमानक्षेत्र के हितों का प्रतिनिधित्व करती है एवं विमानक्षेत्र प्रबंधन एवं संचालन में व्यावसायिक मानकों के उत्थान के उद्देश्य हेतु कार्यरत है। इसका मुख्य उद्देश्य एक सुरक्षित एवं वातावरण उत्तरदायी वायु यातायात प्रणाली को जन-जन के लिये उपलब्ध कराना है। \n\nपरिषद का प्रशासन एसीआई गवर्निंग बोर्ड के पास है। एसीआई विश्व मुख्यालय जेनेवा, स्विट्ज़रलैंड में स्थित था, किन्तु बाद में २०१० की जनरल असेम्बली के बाद इसे स्थानांतरित कर मॉन्ट्रियल, कनाडा में स्थापित किया गया। इसमें अन्तर्राष्ट्रीय नागर विमानन संगठन (ICAO) ब्यूरो भी शामिल है और एसीआई एयर ट्रांस्पोर्ट ऍक्शन समूह (ATAG) का सदस्य है।\n\n2009 में, विश्वव्यापी विमानक्षेत्रों द्वारा 4.8 अरब आगमन एवं प्रस्थान करते यात्रियों को वायु सुविधा मिली, 7.98 करोड़ मीट्रिक टन कार्गो एवं 7.41 करोड़ विमान आवागमन संपन्न हुए। एसीआई के नियमित सदस्य विश्व के यात्री ट्रौफ़िक के ९६ प्रतिशत के भागीदार हैं। ये सदस्य इसके अलावा व्यापारिक वायु सेवा देने वाले एक या अधिक नागरिक विमानक्षेत्र के स्वामी या संचालक भी हैं।\n\n\n", "id": "501154", "title": "एयरपोर्ट्स काउन्सिल इन्टरनेशनल"}
{"url": "https://hi.wikipedia.org/wiki?curid=501173", "text": "सिकरम पर्वत\n\nसिकरम पर्वत () या सिकाराम पर्वत () अफ़ग़ानिस्तान​-पाकिस्तान की सरहद पर स्थित एक पहाड़ है जो हिन्दू कुश पर्वतमाला की सफ़ेद कोह (स्पीन ग़र) शाखा का सबसे ऊँचा पर्वत भी है। यह काबुल नदी और ख़ैबर दर्रे से दक्षिण में स्थित है।\n\n", "id": "501173", "title": "सिकरम पर्वत"}
{"url": "https://hi.wikipedia.org/wiki?curid=501216", "text": "संविदा\n\nसम्विदा (contract) के पर्यायवाची शब्द दायित्व, समय, प्रतिज्ञान, पट्टा, इजारा, व्यवस्था, पण, ठीका या ठेका, शर्तनामा तथा समझौता हैं। कानूनी क्षेत्र में यह शब्द संविदा के अर्थ में ही प्रयुक्त होता है। कुछ विद्वानों के मत से इसके अंतर्गत केवल वे ही समझौते लिए जा सकते हैं जो कानूनन लागू किए जा सकते हों। सर्वमान्य न होते हुए भी परिभाषा में यह एक सुधार है। विभिन्न देशों के अपने-अपने कानून होते हैं, जो वहाँ के निवासियों के पारस्परिक दायित्व निश्चित करते हैं। भारत में भी \"भारतीय संविदा अधिनियम\" बन गया है। इसके पहले व्यक्तियों के पारस्परिक बर्ताव तथा दायित्व उनके रीति-रिवाज, रूढ़ियों या धार्मिक मान्यताओं के आधार पर नियंत्रित होते थे।\n\nदो या अधिक व्यक्तियों, या पक्षों, के बीच ऐसा ऐच्छिक समझौता जिसके अनुसार किसी पक्ष द्वारा प्रतिज्ञात कृत्य, व्यवहार, या क्रिया निषेध के बदले में दूसरे पक्ष पर कुछ देने, करने, सहने, या किसी विशिष्ट प्रकार का व्यवहार करने का दायित्व हो और जो उन पक्षों के बीच तद्विषयक कानूनी संबंध स्थापित करने के उद्देश्य से किया गया हो, \"ठीके\" का रूप लेता है। इस प्रकार कोई सामाजिक निमंत्रण (यथा भोज आदि के लिए) स्वीकार कर लेने पर सामान्यतः कोई कानूनी जिम्मेदारी नहीं आती, अत: वह ठीका नहीं माना जाता।\n\nकानून के अनुसार कानूनन लागू किए जा सकने योग्य कोई भी समझौता ठीका है। कानूनन वही समझौता लागू किया जा सकता है, जो ठीके की अर्हता रखने वाले पक्षों के मध्य, उनकी स्वतंत्र सहमति के फलस्वरूप, विधिसंमत उद्देश्य से, विधिसंमत व्यवहार के लिए किया गया हो और स्पष्ट रूप से रद्द न घोषित किया गया हो। इसके साथ किसी अन्य विशेष कानून का प्रतिबंध भी लागू होगा, जिसके अनुसार ठीका लिखित, मुद्रांकित, गवाहों की स्याही से युक्त तथा पंजीकरण के तत्कालीन कानून के अंतर्गत पंजीकृत होना चाहिए।\n\nठीके में कम-से-कम दो पक्ष होते हैं, एक समझौते का प्रस्ताव करने वाला और दूसरा उसे स्वीकृत करनेवाला। \"प्रस्ताव\" तथा \"स्वीकृति\" मिलाकर \"समझौता\" होता है, जो कानूनन लागू किए जा सकने योग्य होने पर \"ठीका\" होता है। प्रत्येक व्यक्ति जो व्यस्क हो (भारत में व्यस्कता की उम्र 18 वर्ष मानी गई है, जो अदालत या अन्य किसी परिनियत निकाय की संरक्षकता में रहने वाले व्यक्ति के लिए 21 वर्ष है), अविक्षिप्त मस्तिष्कवाला हो (अर्थात् समझौता करते समय उसे समझ सकता हो, अपने हितों पर उसके प्रभाव का अनुमान लगा सकता हो और उचित निर्णय कर सकता हो) तथा उस पर लागू होने वाले किसी अन्य कानून द्वारा ठीका करने के लिए अयोग्य न घोषित किया गया हो, ऐसे समझौते में भाग ले सकता है। स्वतंत्र सहमति का यह अर्थ है कि वह (1) दबाव, (2) अनुचित प्रभाव, (3) धोखा, (4) अनृत प्रस्तुतीकरण या (5) भूल के कारण न हुई हो। इन सबकी परिभाषाएँ कानून में दी गई हैं।\n\nपक्षों के वास्तविक अभिप्रायों का ही, जहाँ तक संभव हो, क्रियान्वित किया जाना कानून का उद्देश्य है। अत: किसी भी पक्ष के अवयस्क या विक्षिप्त होने से ठीका रद्द माना जाता है। कभी-कभी विक्षिप्त हो जाने वाले व्यक्ति द्वारा अविक्षिप्त अवस्था में किया हुआ ठीका रद्द नहीं समझा जाता। धोखे या अनृत प्रस्तुतीकरण द्वारा यदि किसी पक्ष की सहमति प्राप्त की गई हो, तो वह पक्ष, यदि ठीक समझे, ठीके को पूरा करवा सकता है और उन सब माँगों को पेश कर सकता है जिनका वह अधिकारी होता, यदि प्रस्तुतीकरण ठीक होता; किंतु अपनी सामान्य बुद्धि से वास्तविकता को जान सकने की स्थिति में होते हुए सहमति देने वाला पक्ष ठीके को रद्द नहीं करवा सकता। इसी भाँति केवल असाधारण भूलें, जो सक्रिय रूप से ठीके की कुछ शर्तों पर नहीं वरन् उसके मूल पर आघात करती हैं, ठीका रद्द किए जा सकने का कारण हो सकती हैं।\n\nठीके में अंतर्निहित उद्देश्य या व्यवहार का विधिसंमत होना अनिवार्य है, अर्थात वह कानून से निषिद्ध न हो, किसी कानून के अभिप्राय पर घातक प्रभाव न डाले, धोखेबाजी से भरा न हो, दूसरे को प्रत्यक्ष या परोक्ष रूप से शारीरिक या सांपत्तिक क्षति न पहुँचाए, अथवा अदालत द्वारा नैतिकता या नीति का विरोधी न माना जाता हो, अन्यथा ठीका अवैधानिक और रद्द समझा जाता है। उद्देश्य या व्यवहार आंशिक रूप से अवैधानिक होने पर भी सारा ठीका रद्द माना जाता है।\n\nठीका पूर्ण करने के दो ढंग हैं : भाग लेने वाले पक्षों द्वारा ठीका समाप्त करने का आपसी समझौता कर लिया जाए, या नियमों और प्रतिबंधों के अनुसार उसके उद्देश्य और व्यवहार पूरे कर लिए जाएँ। ठीके का दायित्व लेनेवाले व्यक्तियों की मृत्यु के उपरांत भी उनके प्रतिनिधियों पर उसे पूरा करने का दायित्व रहता है, यदि उस ठीके का कोई अन्यथा अभिप्राय न प्रतीत होता हो। जैसे किसी निश्चित तिथि तक किसी सामग्री के संभरण के ठीके में दोनों पक्षों में से किसी की मृत्यु के पश्चात्, उसका प्रतिनिधि ठीका पूरा करने के लिए बाध्य होगा; किंतु कोई चित्र बना देने के ठीके में एक की मृत्यु के उपरांत उसका प्रतिनिधि न स्वयं बाध्य है, न दूसरे को बाध्य कर सकता है।\n\nनियमों और प्रतिबंधों के अनुसार ठीका पूरा न होने पर वह भंग हुआ माना जाता है। ऐसी स्थिति में क्षतिग्रस्त पक्ष समय भंग (व्यवस्थातिक्रमण) करने वाले पक्ष से उचित हर्जाना प्राप्त करने का अधिकारी होता है; किंतु यदि क्षतिपूर्ति की राशि या हर्जाना स्वरूप अन्य किसी शर्त का स्पष्ट उल्लेख नहीं है, तो किसी अप्रत्यक्ष अथवा दूरव्यापी क्षति के लिए हर्जाना देय नहीं है। कभी-कभी प्रस्ताव की स्वीकृति के साथ-साथ कुछ धरोहर (साई या बयाना) दिया जाता है, जो समझौता करने के लिए प्रस्तुत पक्षों के सत्याशय का सूचक होता है। यह राशि ठीके के फलस्वरूप होने वाले भुगतान का अंश नहीं, किंतु ठीके के क्रियान्वित न होने पर हर्जाने का अंश अवश्य बन जाती है।\n\nइंजीनियरी निर्माण के कार्य अधिकतर ठीके पर ही कराए जाते हैं, क्योंकि ऐसा करने से कार्य की लागत निश्चित हो जाती है और उसमें अधिक हेरफेर होने की संभावना नहीं रहती। कार्य को निश्चित विशेषताओं के अनुसार संपन्न कराने के लिए यह नितांत आवश्यक है कि उसकी देखरेख के जिम्मेदार इंजीनियर और उसके अधीन कर्मचारी पूरी ईमानदारी बरतें और अपने वैयक्तिक लाभ के लिए ठीकेदार को किसी प्रकार भी हीन द्रव्य न लगाने दें और कारीगरी भी न बिगड़ने दें। ये ठीके भी दो प्रकार के होते हैं। एक में ठीकेदार कार्य के लिए सारे द्रव्य स्वत: लगाता है और दूसरे में कार्य का मालिक द्रव्यों का प्रबंध करता है और ठीकेदार केवल कुशल और अकुशल कारीगर और मजदूर ही लगाता है। \n\n\n", "id": "501216", "title": "संविदा"}
{"url": "https://hi.wikipedia.org/wiki?curid=501217", "text": "भारतीय संविदा प्रविधि\n\nभारतीय संविदा कानून (Indian contract law) भारत के अन्दर होने वाली संविदाओं का नियमन करता है। भारत का मुख्य संविदा कानून भारतीय संविदा अधिनियम, १८७२ है। \n\n", "id": "501217", "title": "भारतीय संविदा प्रविधि"}
{"url": "https://hi.wikipedia.org/wiki?curid=501219", "text": "संविदा प्रविधि\n\nसंविदा कानून (Contract laws) व्‍यापारी कानून का आधार है क्‍योंकि व्‍यापार, वाणिज्‍य एवं उद्योग में लगे लोगों का अधिकांश लेन-देन संविदाओं पर आधारित होता है। सभी देशों के अपने-अपने संविदा कानून हैं। \n\n\n\n", "id": "501219", "title": "संविदा प्रविधि"}
{"url": "https://hi.wikipedia.org/wiki?curid=501221", "text": "भारतीय संविदा अधिनियम १८७२\n\nभारतीय संविदा अधिनियम, १८७२ (Indian Contract Act, 1872) भारत का मुख्य संविदा कानून है। यह अधिनियम भारत में अंग्रेजी शासन के समय पारित हुआ था। यह 'इंग्लिश कॉमन ला' पर आधारित है।\n\nयह अधिनियम संविदाओं के निर्माण, निष्‍पादन और प्रवर्तनीयता से संबंधित सामान्‍य सिद्धांतों तथा क्षतिपूर्ति एवं गारंटी, जमानत और गिरवी, तथा अभिकरण (एजेंसी) जैसी विशेष प्रकार की संविदाओं से संबंधित नियम निर्धारित करता है। यद्यपि भागीदारी अधिनियम; माल बिक्री अधिनियम; परक्राम्‍य लिखत अधिनियम और कम्‍पनी अधिनियम, तकनीकी दृ‍ष्टि से संविदा कानून के भाग हैं, फिर भी इन्‍हें पृथक अधिनियमनों में शामिल किया गया है।\n\nभारतीय संविदा अधिनियम, 1872 के अनुसार, \"संविदा\" कानून द्वारा प्रवर्तनीय करार है। कानून द्वारा प्रवर्तित न किए जा सकने वाले करार संविदाएं नहीं होते। ‘’करार’’ से अभिप्राय है एक दूसरे के प्रतिफल का ध्‍यान रखते हुए दिया जाने वाला आश्‍वासन। और आश्‍वासन त‍ब दिया जाता है जब कोई प्रस्‍ताव स्‍वीकारा जाता है। इसका निहितार्थ यह है कि करार एक स्‍वीकृत प्रस्‍ताव है। दूसरे शब्‍दों में, करार में ‘’पेशकश’’ और इसकी ‘’स्‍वीकृति’’ निहित होती है।\n\nव्यापारिक सन्नियम में उन अधिनियमों को सम्मिलित किया जाता है जो व्यवसाय एवं वाणिज्यिक क्रियाओं के नियमन एवं नियन्त्रण के लिए बनाये जाते हैं। व्यापारिक या व्यावसायिक सन्नियम के अन्तर्गत वे राजनियम आते हैं जो व्यापारियों, बैंकर्स \nतथा व्यवसायियों के साधारण व्यवहारों से सम्बन्धित हैं और जो सम्पित्त के अधिकारों एवं वाणिज्य में संलग्न व्यिक्तयों से सम्बन्ध रखते हैं। भारतीय अनुबन्ध अधिनियम, व्यावसायिक सन्नियम की एक महत्वपूर्ण शाखा है, क्योंकि अधिकांश व्यापारिक व्यवहार \nचाहे वे साधारण व्यक्तियों द्वारा किये जायें या व्यवसायियों द्वारा किये जायें, 'अनुबन्धों’ पर ही आधारित होते हैं। भारतीय अनुबन्ध अधिनियम 25 अप्रैल, 1872 को पारित किया गया था और 1 सितम्बर 1872 से लागू हुआ था।\n\nभारतीय अनुबन्ध अधिनियम को दो भागों में बांटा जा सकता है। इसमें प्रथम भाग में धारा 1 से 75 तक है जो अनुबन्ध के सामान्य सिद्धान्तों से सम्बिन्धत हैं और सभी प्रकार के अनुबन्धों पर लागू होती हैं। द्वितीय भाग में धारा 76 से 266 तक है जो विशिष्ट प्रकार के अनुबन्धों जैसे वस्तु विक्रय, क्षतिपूर्ति एवं गारण्टी, निक्षेप, गिरवी, एजेन्सी तथा साझेदारी से सम्बिन्धत हैं। 1930 में वस्तु विक्रय से सम्बिन्धत धाराओं को निरस्त करके पृथक से वस्तु विक्रय अधिनियम बनाया गया है। इसी प्रकार 1932 में साझेदारी अनुबन्धों से सम्बिन्धत धाराओं को इस अधिनियम में से निरस्त कर दिया गया और पृथक साझेदारी अधिनियम बनाया गया।\n\n\n", "id": "501221", "title": "भारतीय संविदा अधिनियम १८७२"}
{"url": "https://hi.wikipedia.org/wiki?curid=501239", "text": "भारतीय कपास निगम लिमिटेड\n\nभारतीय कपास निगम लिमिटेड (Cotton corporation of India ltd) भारत सरकार की संस्था है जो कपास के क्रय, व्यापार एवं निर्यात से सम्बन्धित कार्यों का निष्पादन करने के लिए हैं।\n\nसीसीआई की स्थापना 31 जुलाई 1970 को कंपनीज़ अधिनियम 1956 के अधीन पंजीकृत एक सरकारी कंपनी के रूप में हुई। अपनी स्थापना की आरंभिक अवधि में निगम को सार्वजनिक क्षेत्र की एक एजेन्सी के रूप में वस्त्रोद्योग के विभिन घटकों के बीच कपास के समान संवितरण की जिम्मेदारी सौंपी गयी तथा कपास के आयात के सरणीकरण के लिए एक साधन के रूप में भी जिम्मेदारी सौंपी गयी।\n\nकपास परिदृश्य में परिवर्तन के साथ, निगम की भूमिका और कार्य-कलापों की समय-समय पर समीक्षा भी की गयी और उसमें संशोधन किया गया। वस्त्र मंत्रालय, भारत सरकार द्वारा वर्ष 1985 के नीति निदेशों के अनुसार जब कभी कपास के मूल्य (सीड कॉटन) समर्थन स्तर पर पहुँचने लगे, तब निगम को भारत सरकार की नोडल एजेन्सी के रूप में समर्थन मूल्य कार्य करने के लिए नामित किया गया है।\n\nवर्ष 1985 की वस्त्र नीति के अनुसार निगम की विनिर्दिष्ट भूमिका संक्षेप में नीचे दिये अनुसार हैं:\n\n\nभारत सरकार की नोडल एजेन्सी के रूप में, निगम अपने आप को समर्थन मूल्य कार्य संचालन की स्थितियों का सामना करने के लिए तैयार रखता है। जब कभी कपास के मूल्य, न्यूनतम समर्थन मूल्य (एमएसपी) के स्तर तक पहुँच जाते हैं, तब कपास की खरीद न्यूनतम समर्थन मूल्य कार्य के अधीन बिना किसी मात्रात्मक सीमा के, कपास की खरीद की जाती है। इन न्यूनतम समर्थन मूल्य कार्यों के अंतर्गत कपास किसान अपनी कपास उपज सीसीआई को बेच सकते हैं और निगम इस तरह की कपास की खरीद तब तक जारी रखेगा, जब तक कपास मूल्य न्यूनतम समर्थन मूल्य पर बने रहते हैं।\n\n", "id": "501239", "title": "भारतीय कपास निगम लिमिटेड"}
{"url": "https://hi.wikipedia.org/wiki?curid=501244", "text": "जादुई यथार्थवाद\n\nजादुई यथार्थवाद सौंदर्य या फिक्शन की एक शैली है जिस में असली दुनिया के साथ जादुई तत्वों का मिश्रण होता है। हालाँकि यह सबसे अधिक एक साहित्यिक शैली के रूप में प्रयोग किया जाता है, जादुई यथार्थवाद फिल्म और दृश्य कला के लिए भी लागू होता है।\n", "id": "501244", "title": "जादुई यथार्थवाद"}
{"url": "https://hi.wikipedia.org/wiki?curid=501245", "text": "ओमान की खाड़ी\n\nओमान की खाड़ी (), जिसे अरबी में ख़लीज उमान () और फ़ारसी में ख़लीज-ए-मकरान () कहते हैं, अरब सागर और होरमुज़ जलसन्धि के बीच स्थित एक जलडमरू है। यह होरमुज़ जलसन्धि के पार फ़ारस की खाड़ी से जुड़ता है। हालांकि इसे खाड़ी बुलाया जाता है, भौगोलिक रूप से यह वास्तव में एक जलडमरू है। इसके उत्तर में ईरान और पाकिस्तान का मकरान क्षेत्र है जबकि इसके दक्षिण में संयुक्त अरब अमीरात और ओमान स्थित हैं। फ़ारस की खाड़ी की तुलना में इसकी गहराई काफी अधिक है।\n\n", "id": "501245", "title": "ओमान की खाड़ी"}
{"url": "https://hi.wikipedia.org/wiki?curid=501263", "text": "रंग सूचक\n\nरंग सूचक () एक सरल संख्या होती है जिस से किसी वस्तु का रंग बताया जाता है। खगोलशास्त्र में किसी तारे के रंग और उसके तापमाप में गहरा सम्बन्ध होता है, इसलिए उसमें किसी तारे के रंग सूचक से उसके तापमान का पता चलता है।\n\nकिसी वस्तु का रंग सूचक मापने के लिए उसे दो अलग प्रकाश-फ़िल्टरों से देखकर उसकी चमक (जिसे खगोलशास्त्र में खगोलीय मैग्निट्यूड में बताया जाता है) मापी जाती है। कुछ फ़िल्टर इस प्रकार हैं:\n\nइनके आधार पर U–B, B–V और V–R जसी रंग सूचक परिभाषित हैं। तारे के लिए रंग सूचक जितना छोटा हो, तारा उतना ही नीला और उतना ही अधिक गर्म होता है। किसी तारे का रंग सूचक अगर बड़ा है, तारा उतना ही लाल और उतना ही ठंडा होता है।\n\nहमारे सूरज का B–V रंग सूचक 0.656 ± 0.005 है और यह पीले-से रंग का है, जबकि राजन्य तारे का B–V रंग सूचक –0.03 है, जिसका अर्थ है की यह नीले-से रंग का है। यदि राजन्य तारे के B और V फ़िल्टरों से मापे गए मैग्निट्यूड को देखा जाए तो इसका B मैग्निट्यूड 0.09 है जबकि इसका V मैग्निट्यूड 0.12 है, यानि B–V = –0.03 है। ध्यान रहे कि मैग्निट्यूड एक ऐसा उल्टा माप है जो जितना ज़्यादा हो चमक उतनी ही कम होती है।\n\n", "id": "501263", "title": "रंग सूचक"}
{"url": "https://hi.wikipedia.org/wiki?curid=501267", "text": "खगोलमिति\n\nखगोलमिति () खगोलशास्त्र की उस शाखा को कहते हैं जिसमें तारों और अन्य खगोलीय वस्तुओं के स्थान, वेग और अन्य पहलुओं को बारीक़ी से मापा जाता है।\n\n", "id": "501267", "title": "खगोलमिति"}
{"url": "https://hi.wikipedia.org/wiki?curid=501286", "text": "वुल्फ़ ३५९ तारा\n\nवुल्फ़ ३५९ () सिंह तारामंडल में क्रांतिवृत्त के पास स्थित एक लाल बौना तारा है। यह हमसे ७.८ प्रकाश वर्ष की दूरी पर है और पृथ्वी से इसका औसत सापेक्ष कांतिमान (यानि चमक का मैग्निट्यूड) १३.५ है। इसके केवल एक बड़ी दूरबीन से ही देखा जा सकता है। मित्र तारे के तीन तारों वाले मंडल और बारनर्ड के तारे के बाद यह पृथ्वी का तीसरा सबसे नज़दीकी पड़ोसी तारा है।\n\nवुल्फ़ ३५९ सभी ज्ञात तारों में सबसे कम रोशनी और सबसे कम द्रव्यमान (मास) वाले तारों में है। इसका सतही तापमान केवल २,८०० केल्विन है, जिसमें बहुत से रसायन बनकर स्थाई रह सकते हैं। जब इसके वर्णक्रम (स्पेक्ट्रम) का अध्ययन किया जाता है तो उससे इसके वातावरण में पानी और टाईटेनियम डायोक्साइड​ की मौजूदगी का पता चलता है। इसका चुम्बकीय क्षेत्र हमारे सूरज से अधिक शक्तिशाली है। यह एक धधकने वाला तारा है जिसमें अचानक कुछ मिनटों के लिए चमक बढ़ जाती है। इन हादसों के दौरान यह तारा तीखे ऍक्स प्रकाश और गामा प्रकाश का विकिरण (रेडियेशन) छोड़ता है जिसे अंतरिक्ष-स्थित दूरबीनों से देखा जा चुका है। यह एक कम आयु वाला तारा है और इसकी उम्र एक अरब वर्षों से कम अनुमानित की गई है। इसका कोई साथी तारा नहीं मिला है और न ही इसके इर्द-गिर्द कोई ग़ैर-सौरीय ग्रह या मलबा चक्र परिक्रमा करता हुआ मिला है।\n\n", "id": "501286", "title": "वुल्फ़ ३५९ तारा"}
{"url": "https://hi.wikipedia.org/wiki?curid=501294", "text": "किसान कन्या\n\nकिसान कन्‍या भारत की पहली स्‍वदेश निर्मित रंगीन फिल्‍म थी\n", "id": "501294", "title": "किसान कन्या"}
{"url": "https://hi.wikipedia.org/wiki?curid=501296", "text": "लालांड २११८५ तारा\n\nलालांड २११८५ () सप्तर्षि तारामंडल में स्थित एक लाल बौना तारा है। यह हमसे ८.३१ प्रकाश वर्ष की दूरी पर है और पृथ्वी से इसका औसत सापेक्ष कांतिमान (यानि चमक का मैग्निट्यूड) ७.५२ है। इसके केवल दूरबीन से ही देखा जा सकता है। मित्र तारे के तीन तारों वाले मंडल, बारनर्ड के तारे और वुल्फ़ ३५९ तारे के बाद यह पृथ्वी का चौथा सबसे नज़दीकी पड़ोसी तारा है। खगोलशास्त्रीय अध्ययनों में इसे बीडी+३६ २१४७ (), ग्लीज़ ४११ () और एचडी ९५७३५ () के नामों से भी जाना जाता है।\n\n१९५१ से ही इस तारे के इर्द-गिर्द ग़ैर-सौरीय ग्रहों की उपस्थिति का दावा किया जाता रहा है लेकिन यह अब तक प्रमाणित नहीं हो पाया है। अध्ययन के अनुसार इसका ग्रहीय मंडल होना संभव है लेकिन उसमें कोई भी ग्रह बृहस्पति से बड़ा नहीं हो सकता।\n\n", "id": "501296", "title": "लालांड २११८५ तारा"}
{"url": "https://hi.wikipedia.org/wiki?curid=501301", "text": "इल्बर्ट विधेयक\n\nइल्बर्ट विधेयक () भारत में सन् १८८३ में ब्रिटिश राज के दौरान वाइसराय रिपन द्वारा सुझाया गया एक कानून था जिसके अंतर्गत ज़िले-स्तर के भारतीय न्यायाधीशों को ब्रिटिश मुल्ज़िमों पर न्यायिक आदेश जारी करने का अधिकार दिया जाना था। उस समय से पहले भारतीयों को ब्रिटिश अपराधियों से सम्बंधित मुक़द्दमे सुनने का हक़ नहीं था। इस विधेयक का नाम कोर्टनी इल्बेर्ट () पर रखा गया जो वाइसराय की भारत परिषद् के क़ानूनी सलाहकार थे।\n\nइस से पहले दो ऐसे विधेयकों पर चर्चा हुई थी और यह विधेयक उनका मिश्रित रूप था। इस विधेयक का उस समय भारत में मौजूद ब्रिटिश समुदाय ने ज़ोर-शोर से विरोध किया जिस से अंग्रेज़ों और भारतीयों में नसली तनाव बढ़ा। १८८४ में इसे तोड़मोड़ कर कमज़ोर किया गया और फिर यह पारित हुआ। इस विवाद से पैदा हुआ आपसी द्वेष का वातावरण अगले ही वर्ष (१८८५ में) भारतीय राष्ट्रीय कांग्रेस बन जाने का एक बड़ा कारण माना जाता है।\n\n", "id": "501301", "title": "इल्बर्ट विधेयक"}
{"url": "https://hi.wikipedia.org/wiki?curid=501338", "text": "राजकुमार विलियम, कैम्ब्रिज के ड्यूक\n\nराजुमार विलियम, कैम्ब्रिज के ड्यूक () (विलियम आर्थर फ़िलिप लुई (अंग्रेज़ी: \"William Arthur Philip Louis\"); जन्म: 21 जून 1982), चार्ल्स, वेल्स के युवराज और दिवंगत डायना के बड़े पुत्र तथा एलिज़ाबेथ द्वितीय और राजकुमार फ़िलिप, एडिनबर्ग के ड्यूक, के तीसरे ज्येष्ठ पोते हैं। ये सोलह स्वतंत्र सार्वभौम राज्यों की राजगद्दी की उत्तराधिकारियों की पंक्ति में अपने पिता के पश्चात दूसरे स्थान पर हैं। ये सोलह राज्य कॉमनवैल्थ रॅलम (हिन्दी: राष्ट्रमंडल क्षेत्र) के नाम से जाने जाते हैं: यूनाईटेड किंगडम, कनाडा, ऑस्ट्रेलिया, न्यूजीलैंड, जमैका, बारबाडोस, बहामास, ग्रेनेडा, पापुआ न्यू गिनी, सोलोमन द्वीप, तुवालू, सेंट लूसिया, सन्त विन्सेण्ट और ग्रेनाडाइन्स, बेलीज़, अण्टीगुआ और बारबूडा और सेंट किट्स और नेविस।\n\nराजकुमार विलियम यूनाईटेड किंगडम के चार अलग-अलग विद्यालयों में पढ़े थे तथा इन्होंने अपनी कॉलेज डिग्री यूनिवर्सिटी ऑफ़ सेंट एंड्रूज से प्राप्त करी। इन्होंने अंतराल वर्ष चिली, बेलीज़ तथा अफ़्रीकी राष्ट्रों में रह कर बिताया। अफ़्रीका में इन्होंने ज्यादातर समय कीनिया में बिताया जहाँ यह कई बार रहे तथा छुट्टियाँ मनाई। राजकुमार विलियम कीनियाई और तंजानियाई विश्विद्यालयों में स्वाहिली भाषा की शिक्षा भी प्राप्त कर चुके हैं। 2006 में ये अपने छोटे भाई राजकुमार हैरी के साथ ब्लूज एण्ड रॉयल्स रेजिमेंट ऑफ़ हाउसहोल्ड कैवेलरी में लेफ्टिनेंट के पद पर नियुक्त किए गए। 2009 में इनका तबादला रॉयल एयर फ़ोर्स में हो गया जहाँ इन्हें फ्लाईट लेफ्टिनेंट के पद पर पदोन्नत कर दिया गया। इस पद पर रहते हुए इन्होंने सर्च एण्ड रेस्क्यू फ़ोर्स में पूर्णकालिक पायलट बनने के लिए हैलीकॉप्टर उड़ाने का प्रिशिक्षण प्राप्त किया। वर्ष 2010 में इन्होंने अपना समान्य तथा विशेष-प्रकार हैलीकॉप्टर प्रशिक्षण पूरा किया और वेल्स के आरएएफ वैली स्टेशन में न॰ 22 स्क्वाड्रन आरएएफ में शामिल हो कर वैस्टलैंड सी किंग हेलिकॉप्टर में सह-पायलट की भूमिका निभाते हुए खोज और बचाव दल में कार्य करने लगे। \n\nराजकुमार विलियम ने 29 अप्रैल 2011 में अपनी लम्बे समय की प्रेमिका कैथरीन मिडलटन से वैस्टमिनस्टर एबी में विवाह किया। अपने विवाह से थोड़े समय पहले ही राजकुमार विलियम को ड्यूक ऑफ़ कैम्ब्रिज, अर्ल ऑफ़ स्ट्रैथिर्न और बैरन कैरिकफर्ग्स बना दिया गया था।\n", "id": "501338", "title": "राजकुमार विलियम, कैम्ब्रिज के ड्यूक"}
{"url": "https://hi.wikipedia.org/wiki?curid=501373", "text": "आर्काइव लेखकोष\n\narXiv जिसे आर्काइव उच्चारित करते हैं गणित, भौतिकी, रसायनिकी, खगोलिकी, संगणिकी (कम्प्यूटर साइंस), मात्रात्मक (कवॉन्टीटेटिव​) जीवविज्ञान, सांख्यिकी (स्टैटिसटिक्स​) और मात्रात्मक वित्त (फ़ाइनैन्स​) के शोबों में वैज्ञानिक लेखों का एक कोष है जिसे इन्टरनेट पर खोजा और पढ़ा जा सकता है। सन् १९९१ में इसकी स्थापना हुई और यह तेज़ी से बढ़ने लगा। वर्तमान में बहुत से विद्वान किसी नई खोज या सोच पर लेख लिखने के बाद स्वयं ही उसे 'आर्काइव-कोष' पर डाल देते हैं। अक्तूबर ३, २००८ तक इसमें ५ लाख से अधिक लेख थे। २०१२ तक इसमें हर महीने ७,००० से अधिक नए लेख जोड़े जा रहे थे।\n\n", "id": "501373", "title": "आर्काइव लेखकोष"}
{"url": "https://hi.wikipedia.org/wiki?curid=501382", "text": "मिस पूजा\n\nमिस्स पूजा (पंजाबी: ਮਿੱਸ ਪੂਜਾ) पंजाबी भाषा की गायक है।\n", "id": "501382", "title": "मिस पूजा"}
{"url": "https://hi.wikipedia.org/wiki?curid=501387", "text": "चीनी साम्यवादी पार्टी का महासचिव\n\nचीनी साम्यवादी पार्टी का महासचिव () जनवादी गणतंत्र चीन की साम्यवादी (कोम्युनिस्ट) पार्टी का सर्वोच्च अध्यक्ष और वास्तविकता में चीन का राष्ट्रीय राजनैतिक नेता होता है। 15 नवम्बर 2012 को शी जिनपिंग को महासचिव नियुक्त किया गया।\n\n", "id": "501387", "title": "चीनी साम्यवादी पार्टी का महासचिव"}
{"url": "https://hi.wikipedia.org/wiki?curid=501391", "text": "शी जिनपिंग\n\nऒ\n\nशी जिनपिंग(दर माधरचोद) (习近平, Xi Jinping, जन्म 15 जून 1953) जनवादी गणतंत्र चीन के सर्वोच्च नेता हैं जो चीन के उपराष्ट्रपति, चीनी साम्यवादी पार्टी के महासचिव, केन्द्रीय सैनिक समिति के अध्यक्ष और केन्द्रीय पार्टी विद्यालय के अध्यक्ष हैं। उन्हें 15 नवम्बर 2012 में चीनी साम्यवादी (कोम्युनिस्ट) पार्टी का महासचिव घोषित किया गया। चीनी नामों की प्रथानुसार इनके पारिवारिक नाम उनका पहला नाम 'शी' है और 'जिनपिंग' उनका व्यक्तिगत नाम है, इसलिए उन्हें साधारणतः अपने पहले नाम 'शी' से बुलाया जाता है।\n\nशी जिनपिंग चीनी साम्यवादी पार्टी के एक पुराने नेता शी झोंगशुन​ (, 1913-2002) के पुत्र हैं। साम्यवादी पार्टी के अपने आरंभिक दौर में उन्होंने फ़ूज्यान प्रान्त में काम किया। उसके बाद उन्हें पड़ोस के झेजियांग प्रान्त का पार्टी नेता नियुक्त किया गया। इसके उपरांत शंघाई में चेन लियांगयू के भ्रष्टाचार के आरोपों पर सेवा से निकाले जाने पर उन्हें उस महत्वपूर्व क्षेत्र का पार्टी प्रमुख बनाया गया। शी भ्रष्टाचार पर अपने कड़े रुख़ और राजनैतिक व आर्थिक व्यवस्था में सुधार लाने के लिए दो टूक बाते करने के लिए जाने जाते हैं। उन्हें चीनी साम्यवादी पार्टी के नेतृत्व की पांचवी पीढ़ी का प्रधान कहा जाता है।\n\n\n", "id": "501391", "title": "शी जिनपिंग"}
{"url": "https://hi.wikipedia.org/wiki?curid=501394", "text": "प्रमात्रा क्षेत्र सिद्धान्त\n\nक्वांटम क्षेत्र सिद्धान्त (QFT) या प्रमात्रा क्षेत्र सिद्धांत, क्वांटम यांत्रिकी के निर्माण के लिए एक सैद्धांतिक ढांचा प्रदान करता है जिसमें क्वांटम यांत्रिक प्रणालियों को अनंत स्वतंत्रता की डिग्री प्रदर्शित किया जाता है। प्रमात्रा क्षेत्र सिद्धान्त में कणों को आधारभूत भौतिक क्षेत्र की उत्तेजित अवस्था के रूप में काम में लिया जाता है अतः इसे क्षेत्र क्वांटा कहते हैं।\n\nउदाहरण के लिए प्रमात्रा विद्युतगतिकी में एक इलेक्ट्रॉन क्षेत्र एवं एक फोटोन क्षेत्र होते हैं; प्रमात्रा क्रोमोगतिकी में प्रत्येक क्वार्क के लिए एक क्षेत्र निर्धारित होता है और संघनित पदार्थ में परमाणवीय विस्थापन क्षेत्र से फोटोन कण की उत्पति होती है। एडवर्ड विटेन प्रमात्रा क्षेत्र सिद्धान्त को भौतिकी के \"अब तक\" के सबसे कठिन सिद्धान्तों में से एक मानते हैं।\n\nचूँकि क्वांटम क्षेत्र सिद्धान्त क्वांटम यांत्रिकी के साथ विशिष्ट आपेक्षिकता के मिलन का अनिवार्य परिणाम है। ऐतिहासिक रूप इसे इसका आरम्भ विद्युत्-चुम्बकीय क्षेत्र के क्वांटीकरण से आरम्भ हुआ।\n\nक्षेत्र का प्रारम्भिक विकास , , पाउली, हाइजनबर्ग, द्वारा किया गया। इसका १९५० में के दशक में क्वांटम विद्युत चुम्बकीकी के विकास के साथ सम्पन्न हुआ।\n\nआमान सिध्दान्त कण भौतिकी के मानक प्रतिमान में सन्निहित बलों के एकीकरण का सूत्रबद्ध प्रमात्रिकरण है।\n\nचिरसम्मत क्षेत्र सिध्दांत दिक्-काल के अध्ययन क्षेत्र में परिभाषित फलन है दो परिघटनाएं जो जो कि चिरसम्मत सिद्धान्त द्वारा वर्णित की जा सकती हैं वो हैं न्यूटन का सार्वत्रिक गुरुत्वाकर्षण का सिद्धान्त g(x, \"t\") (यहाँ g, x और t का सतत् फलन है) और चिरसम्मत विद्युत-चुम्बकत्व जिसे विद्युत क्षेत्र E(x, \"t\") और चुम्बकीय क्षेत्र B(x, \"t\") से वर्णित किया जा सकता है। क्योंकि ये क्षेत्र समष्टि के प्रत्येक बिन्दु पर सिद्धान्तन विशिष्ट मान रख सकते हैं, इनकी स्वतंत्रता की विमा अनन्त होती है। \n\nक्वांटम क्षेत्र सिद्धान्त में अक्सर चिरसम्मत सिद्धान्त के लाग्रांजियन सूत्रों का उपयोग होता है। ये सूत्र किसी क्षेत्र के प्रभाव में कण की गति का अध्ययन करने के लिए चिरसम्मत यांत्रिकी में उपयोग होने वाले लाग्रांजियन सूत्रों के अनुरूप हैं। चिरसम्मत क्षत्र सिद्धान्त में इन्हें लाग्रांजियन घनत्व, formula_1, जो कि क्षेत्र φ(x,\"t\") और इसके प्रथम अवकलज (∂φ/∂\"t\" and ∇φ) का फलन है पर आयलर-लाग्रांजियन क्षेत्र सिद्धान्त समीकरण लागू की जाती है। निर्देशांक बिन्दुओं को (\"t\", x) = (\"x\", \"x\", \"x\", \"x\") = \"x\" लिखने पर, आयलर-लाग्रांजियन गति की समीकरण\nजहाँ आइनस्टाइन पद्धति के अनुसार μ चर के सापेक्ष इन्हे जोड़ा जाता है।\n\nइस समीकरण को हल करने पर हमें क्षेत्र की \"गति की समीकरण\" प्राप्त होती हैं। उदाहरण के लिए लाग्रांजियन घनत्व से आरम्भ करने पर \nइस पर आयलर-लाग्रांजियन समीकरण लागू करने पर हमें गति की समीकरण प्राप्त होती है-\n\nक्वांटम यांत्रिकी में कण (इलेक्ट्रोन या प्रोटोन) को एक समिश्र तरंग फलन, ψ(\"x\", \"t\") द्वारा निरुपित किया जाता है जिसका समय के साथ परिवर्तन का अध्ययन श्रोडिंगर समीकरण द्वारा दिया जाता है \n", "id": "501394", "title": "प्रमात्रा क्षेत्र सिद्धान्त"}
{"url": "https://hi.wikipedia.org/wiki?curid=501409", "text": "हिन्दू मेला\n\nहिन्दु मेला एक सामाजिक-सांस्कृतिक संस्था थी जिसकी स्थापना 1867 में गणेन्द्रनाथ ठाकुर ने द्विजेन्द्र नाथ ठाकुर, राजनारायण बसु और नवगोपाल मित्र के साथ मिलकर की थी। इसे 'चैत्र मेला' भी कहते थे क्योंकि इसकी स्थापना चैत्र संक्रान्ति (बंगाली वर्ष का अन्तिम दिन) के दिन हुई थी। गगेन्द्रनाथ ठाकुर इसके संस्थापक सचिव थे। हिन्दु मेला ने बंगाल के पढे लिखे वर्ग में देश के लिये सोचने, उसके प्रति देशवासियों को तैयार करने की कोशिश की।\n\nयह किसी धार्मिक उद्देश्य की पूर्ति के लिए नहीं बनी थी। यह देशभक्ति का विकास और स्वदेशी उद्योगों को बढ़ावा देने का कार्य करती थी। इसका उद्देश्य भारत की सभ्यता की कीर्ति को पुनर्जीवित करना, देशवासियों को जागृत करना, राष्ट्रभाषा का विकास करना, उनके विचारों को उन्नत बनाना था ताकि अंग्रेजों द्वारा किये जा रहे सांस्कृतिक उपनिवेशीकरण का प्रतिकार किया जा सके। \n\nयह मेला प्रतिवर्ष चैत्र संक्रान्ति को आयोजित किया जाता था। इसमें देशभक्ति के गीत, कविताएँ और व्याख्यान होते थे। इसमें भारत के राजनीतिक, सामाजिक, आर्थिक और धार्मिक दशा की विस्तृत समीक्षा की जाती थी। स्वदेशी कला, स्वदेशी हस्तशिल्प, स्वदेशी व्यायाम और पहलवानी की प्रदर्शनी लगती थी। इसमें अखिल भारतीयता का भी ध्यान रखा जाता था तथा बनारस, जयपुर, लखनऊ, पटना और कश्मीर आदि की कलात्मक वस्तुएं, हस्तशिल्प आदि का प्रदर्शन न्ही किया जाता था।\n\n'लज्जय भारत-यश गाइबो की कोरे?' नामक गाना इसमें कई बार गाया गया। इसके रचयिता गगेन्द्रनाथ थे। \n\n१८९० के दशक में इस संस्था का प्रभाव कम हो गया किन्तु इसने स्वदेशी आन्दोलन के लिए जमीन तैयार कर दी थी।\n\n", "id": "501409", "title": "हिन्दू मेला"}
{"url": "https://hi.wikipedia.org/wiki?curid=501413", "text": "नवगोपाल मित्र\n\nनवगोपाल मित्र (1840–1894) भारतीय नाटककार, कवि, निबन्धकार तथा देशभक्त थे। हिन्दू राष्ट्रीयता के संस्थापकों में उनका महत्वपूर्ण स्थान है। ऋषि राजनारायण बसु आदि के साथ मिलकर उन्होने हिन्दू मेले की स्थापना की थी। उन्होने नेशनल प्रेस, नेशनल पेपर, नेशनल सोसायटी, नेशनल थिएटर, नेशनल जिम्नेजियम (राष्ट्रीय व्यायामशाला), नेशनल सर्कस आदि की स्थापना की जिनसे उनका नाम ही 'नेशनल मित्र' पड़ गया।\n\n", "id": "501413", "title": "नवगोपाल मित्र"}
{"url": "https://hi.wikipedia.org/wiki?curid=501420", "text": "अबन्धता\n\nअबन्धन या स्वेच्छा व्यापार (Laissez Faire) ऐसी आर्थिक नीति या व्यवस्था को कहते है जिसमें निजी संस्थाओं के बीच लेन-देन को करमुक्त तथा अन्य सरकारी प्रतिबन्धों से मुक्त रखा जाता है। सरकारी नियम केवल इतने होते हैं ताकि चोरी और जबरजस्ती हड़पने के विरुद्ध सम्पत्ति सम्बन्धी अधिकारों की रक्षा हो सके। लैसेफेयर (Laissez Faire) फ्रेंच भाषा का वांक्यांश है जिसका अर्थ 'करने दो' (अर्थात्, जैसा चाहें वैसा करने दो) होता है। विद्वानों का विचार है कि 'स्वेच्छा व्यापार' वाला राज्य कभी भी अस्तित्व में नहीं रहा है।\n\nअबन्धन सिद्धांत का प्रतिपादन रूढ़िवादी अर्थशास्त्रियों द्वारा किया गया था। उनका विश्वास था कि यदि राजव्यवस्था ने जनता के आर्थिक निर्णय और अभिरुचियों में हस्तक्षेप किया, तो व्यक्ति अपने इच्छानुसार वस्तुओं की मात्रा और गुण का उत्पादन न कर सकेंगे, फलत: कल्याण अधिकतम न हो पाएगा। इसलिए अर्थशास्त्रियों ने प्रशासन को रक्षा तथा देश में शांतिस्थापना आदि प्रारंभिक कर्तव्यों तक ही सीमित रखना चाहा और राज्य की नीति ऐसी निर्धारित की कि राज्याधिकारी समाज के आर्थिक जीवन में हस्तक्षेप न कर सकें।\n\nइस सिद्धांत ने काफी समय तक आर्थिक व्यवस्था पर अपना प्रभाव बनाए रखा। किंतु समय परिवर्तन के साथ इसकी कार्यविधि में अनेक दोष पाए गए। प्रथम तो यह देखा गया कि आर्थिक व्यवस्था सरकार द्वारा पथप्रदर्शन के अभाव में किसी नीति अथवा दिशाविशेष का अनुसरण नहीं करती जिसके कारण इसमें अनेक सामाजिक और आर्थिक कमजोरियाँ आ जाती हैं। आयविभाजन में विषमता आ जाती है तथा देश के उत्पत्तिसाधनों का पूर्णत: प्रयोग नहीं हो पाता। द्वितीय, अनियंत्रित बाजार अर्थव्यवस्था के कारण प्रजातंत्रीय राज्य की सामजिक आवश्यकताएँ पूरी नहीं हो सकतीं। तृतीय, स्वेच्छा व्यापार के अंतर्गत देश के निर्यात व्यापार को प्रोत्साहन नहीं मिलता, अधिक उन्नत देशों की औद्योगिक स्पर्धा के कारण देश के निर्यात उद्योग विकसित नहीं हो पाते। चतुर्थ, इस प्रकार की आर्थिक व्यवस्था के अंतर्गत आर्थिक शोषण बढ़ता जाता है तथा श्रमिक वर्ग आर्थिक, सामाजिक एवं राजनीतिक विषम का शिकार बना रहता है। अंत में यह सिद्धांत यद्यपि व्यक्तिगत स्वतंत्रता प्रदान करता है तथापि सामाजिक स्वतंत्रता से संबंध नहीं रख पाता।\n\nआज के राजनीतिक तथा आर्थिक विचारक स्वेच्छा व्यापार के सिद्धांत को व्यक्तिगत अर्थव्यवस्था में उतना ही अपूर्ण मानते हैं जितना नियोजित अर्थव्यवस्था को स्वेच्छा व्यापार के अंश के बिना। आर्थर लैविस (W. Arthur Lewis) के अनुसार शत प्रतिशत मार्गनिर्धारण उतना ही असंभव है जितना शत प्रतिशत स्वेच्छा व्यापार। आधुनिक काल में सभी देशों की अर्थव्यवस्थाओं में, आर्थिक नियोजन में स्वेच्छा व्यापार के सिद्धांतों का आंशिक समावेश अवश्य होता है।\n", "id": "501420", "title": "अबन्धता"}
{"url": "https://hi.wikipedia.org/wiki?curid=501422", "text": "राजनारायण बसु\n\nराजनारायण बसु (1826 – 1899) बांग्ला लेखक एवं बंगाली पुनर्जागरण के चिन्तक थे। उनका जन्म २४ परगना स्थित बोरल में हुआ था। \n\nराजनारायण बसु ने कठोपनिषद, केनोपनिषद, मुण्डकोपनिषद तथा श्वेताश्वेतर उपनिषद उपनिषदों का अंग्रेजी में अनुवाद किया। उनके कुछ उल्लेखनीय ग्रन्थ हैं:\n\n", "id": "501422", "title": "राजनारायण बसु"}
{"url": "https://hi.wikipedia.org/wiki?curid=501424", "text": "आदि ग्रन्थ\n\nआदि ग्रन्थ या आद ग्रन्थ सिख धर्म से सम्बंधित धार्मिक लिखाईयों का एक संकलन है जिसे पाँचवे सिख गुरु श्री गुरु अर्जन देव जी ने सन् १६०४ में पूरा करा। दसवें सिख गुरु श्री गुरु गोविन्द सिंह जी ने इसमें १७०४ से १७०६ काल में और शबद जोड़े और इसे अपने बाद सिख धर्म का अनंत गुरु बताया। इसके बाद इसका नाम श्री गुरु ग्रन्थ साहिब पड़ा।\n\n", "id": "501424", "title": "आदि ग्रन्थ"}
{"url": "https://hi.wikipedia.org/wiki?curid=501438", "text": "युद्धविराम\n\nयुद्धविराम या अवहार या जंगबंदी () किसी युद्ध में जूझ रहे पक्षों में आपसी समझौते से लड़ाई रोक देने को कहते हैं। जंग की यह रुकावट स्थाई या अस्थाई रूप से की गई हो सकती है। अक्सर युद्धविराम पक्षों में किसी औपचारिक संधि का हिस्सा होते है लेकिन यह अनौपचारिक रूप से बिना किसी समझौते पर हस्ताक्षर करे भी हो सकते हैं।\n\nअक्सर दो पक्षों में कुछ देर युद्ध चलने के बाद दोनों इस स्थिति में पहुँच जाते हैं जिसमें किसी की भी पूर्ण विजय होना असंभव लगता है लेकिन वे पूर्ण रूप से आपसी समझौता करने को तैयार भी नहीं होते। ऐसे में दोनों में अक्सर युद्धविराम हो जाता है और उनकी सेनाएँ जहाँ भिड़ रही होती हैं वही उनकी वास्तविक आपसी सरहद बन जाती है, हालांकि इसे एक या दोनों पक्ष मान्य सीमा मानने को राज़ी नहीं होते। ऐसी सीमाओं को 'युद्धविराम रेखा' (, सीज़फ़ायर लाइन) कहा जाता है। मसलन उत्तर कोरिया और दक्षिण कोरिया का युद्ध औपचारिक रूप से कभी ख़त्म नहीं हुआ है लेकिन १९५३ में उनके बीच एक युद्धविराम रेखा बन गई और वही उनकी आपसी सरहद के रूप में अस्तित्व में है। १९६५ के युद्ध के बाद भारत और पाकिस्तान की कश्मीर क्षेत्र की सरहद को भी युद्धविराम रेखा कहा जाता था लेकिन १९७१ के युद्ध के बाद हुए शिमला समझौते के बाद उसे नियंत्रण रेखा कहा जाने लगा।\n", "id": "501438", "title": "युद्धविराम"}
{"url": "https://hi.wikipedia.org/wiki?curid=501447", "text": "गुलिया\n\n=गुलिया=\nगुलिया एक जाट गोत्र है।\nअंगूठाकार|गुलिया ट्रैब\nभीमसिंह दाहिया वरदक के लेखन के बारे में लिखते हैं कि करीब १२९ में बरामारेगा द्वारा भगवान बुध्द के स्तुपा के स्थापाना के समय सम्बनध रखती है, यह स्कीओन के कामा गुलिया को भी याद दिलाती है। बर्ड दाहिया के अनुसार प्रिथ्वीराज चौहान के शासनकाल में बदली गाँव के रोहतक क्षेत्र तक राजा बद्रा सुन द्वारा शासन किया जाता था। कुछ समय बाद दो व्यक्ति सैयद सरकार, नासिर हुसैन मसहादे और अताउल्ला मसाहादे काबूल से बाल्दी भीरा सैयद के नेर्त्त्वा में हारियाणा को नष्ट करने आये और बद्रा सेन को मारकर नये शासन प्राप्त किये। \n११९२ में ताराई की युध्द में मोहम्मद घोरी ने प्रिथ्वीराज को मारकर युध्द में विजयी बना। उस युध्द के दौरान सात ब्रह्मीण सैनिक वहाँ से भागकर दक्षिण बल्दी के मंदिर में शरण लिया। वे इन्द्रगड के उदय चन्द के पुत्र थे। उनका नाम आउसर, रहल, असल, महल और चहल था। वे मदिरा को पानी समझकर पी लिये और ब्र्ह्मीण के शुध्द्ता को नष्ट कर दिये। वहीं से वे अपने पास वाले घडे़ पर धागा बाँधना शुरु किया। तभी से ये ब्र्ह्मीण लोग गुलिया के नाम से जाने गये जो बाद में बल्दी के निकट रहने लगे। उनका प्रारंभिक इतिहास इस तरह बहुत ही अविश्वसनीय और जटिल रह रहा है।\n\nराम स्वरूप ने जून लिखते हैं कि गुलिया कबीले के चारण कुछ इस कबीले की उत्पत्ति के बारे में अविश्वसनीय लिखा है।ऐसा लगता है कि वह एक लंबे समय के बाद घटना ने लिखा है जब तथ्यों भूल गया था। लेकिन वहाँ एक और कहानी है जो प्रामाणिक है। दोनों संस्करणों नीचे दिए गए हैं। \nचारण, पृथ्वी राज चौहान, बादली, रोहतक के एक गांव के शासन के दौरान के मुताबिक राजा बद्रा सेन दो सैयाद् सरदारों, नासिर हुसैन मशादे और अता-उल्ला मशादे का शासन था काबुल से की, नेतृत्व में बादली के लिए आया था बीर सैयद हुसैन हरियाणा को नष्ट करने के लिए और वे बद्रा सेन वे टिलर के रूप में रोरास् और कालाल्स् नियोजित हत्या के बाद शासक बन गये।1192 में मोहम्मद गोरी त्राओरि और पृथ्वी राज की लड़ाई में विजयी मारा गया था। सात ब्राह्मण सैनिकों क्षेत्र से भाग गया और एक तालाब तीन मील की दूरी पर बादली के दक्षिण के निकट एक मंदिर में छिप गए। वे इन्देर्ग्राह् का उदय चंद ब्राह्मण के पुत्र थे। उनके नाम थे औसर्, दौसर्, राहल्, अशाल्, महल और चहल आदि वे पानी के रूप में शराब समझ लिया है और इसे पिया। ब्राह्मण के रूप में उनकी पवित्रता इस प्रकार प्रदूषित हो गया था। वे एक गोल उनके पवित्र धागे डाल दिया। इसलिए वे गुलिया जाट कहा जाता था और वे मोहम्मदन्स के किरायेदारों के रूप में बादली में बस गए। लेकिन कहानी के बाद मैदान पर मुमकिन नहीं है। सबसे पहले 1192 से पहले, पृथ्वी राज मोहम्मदन्स् के समय कभी नहीं वहाँ शासन किया। दूसरे, जब वे युद्ध के मैदान से भाग गए वे सीधे इन्देर्ग्राह् को चला सकता है। तीसरा उनके नाम डकैतों के उन लोगों की तरह बात करने और उनके पिता उद्य् चंद के नाम करने के लिए कोई सादृश्य भालू। चौथे, शराब इतनी आसानी से पानी के लिए गलत नहीं किया जाना चाहिए। शराब का कोई मालिक उन्हें गोल, (मिट्टी के बर्तन) में उनके पवित्र धागे डालने के अपने शराब को खराब करने की अनुमति होगी।\n\nअन्य कहानी है कि, बद्रा सेन पृथ्वी राज की सेना में एक अधिकारी था। बादली परगना उसकी संपत्ति थी। उन्होंने इन्देर्ग्राह् की एक धूलिया परिवार के थे। चौहान नियम, भद्रा, अजमेर, इन्देर्ग्रह् आदि सगूओे पहले गोर् जाटों की राजधानियों थे। पृथ्वी राज की मौत के बाद देश में अराजकता थी। खोखर जाटों मुल्तान के पास मोहम्मद गोरी वध किया। एक औरत बोद्ली नामित किया गया था। गांव उसके सम्मान में बादली नामित किया गया था। संत सारंग देव की समाधि (मंदिर) अभी भी बादली में मौजूद है और व्यापक रूप से पूजा की जाती है।ये गुलिया जाटों बहुत उत्साही थे। जब तैमूर दिल्ली, एक गुलिया युवाओं, नाम के नरसंहार की निगरानी कर रहा था, हर्वीर् गुलिया उसे पर हमला किया। वहाँ बादली के पास गुलियास् के 24 गांवों और दो अन्य गांवों वहाँ से थोड़ा दूर हैं। वहा जमुना पार से अधिक गांव हैं।भीम सिंह दहिया हमें बताता है: अब अंतरराष्ट्रीय क्षेत्र के लिए आ रहा है। यहां यह उल्लेखनीय है कि जाटों के कुछ गुटों आज भी गलत् कहा जाता है। गुलिया गुटों तथाकथित कर रहे हैं। वे ग्रीक लेखकों की गलतीन्स के साथ कुछ कनेक्शन, यूरोप के इतिहास का सेल्ट है? यह एक बात है जो आगे अनुसंधान के लिए कहता है।भीम सिंह दहिया शालिवाहन शक है, जो वग्रमगीरा एक स्तूप जो कामदेव गुलिया के वंशज के रूप में दिखाया गया है में भगवान बुद्ध के अवशेष की स्थापना से संबंधित है के वर्ष 51 से काबुल के पास वार्दक् के एक शिलालेख के बारे में उल्लेख किया गया है। यहाँ यह जाटों के कबीले के नाम गुलिया के साथ संबंधित है। वार्दक् जाट कबीले के इतिहास के साथ जुड़ा हुआ है।\nगुलिया कबीले के चारण, पृथ्वी राज चौहान, बादली, रोहतक के एक गांव के शासन के दौरान के मुताबिक राजा बद्रा सेन दो साईयाद् सरदारों, नासिर हुसैन मशादे और अता-उल्ला मशादे का शासन था तहत बादली के लिए काबुल से आया बीर सैयद हुसैन के नेतृत्व में हरियाणा को नष्ट करने के लिए और वे बद्रा सेन वे टिलर के रूप में रोरास् और कालास् नियोजित हत्या के बाद शासक बन गये।1192 में मोहम्मद गोरी तराई और पृथ्वी राज की लड़ाई में विजयी मारा गया था। सात ब्राह्मण सैनिकों क्षेत्र से भाग गया और एक तालाब तीन मील की दूरी पर बादली के दक्षिण के निकट एक मंदिर में छिप गए। वे इङेर्ग्राह् का उदय चंद ब्राह्मण के पुत्र थे। उनके नाम थे औसर्, दौसर्, राहल्, अशाल्, महल और चहल आदि वे पानी के रूप में शराब समझ लिया है और इसे पिया। ब्राह्मण के रूप में उनकी पवित्रता इस प्रकार प्रदूषित हो गया था। वे एक गोल (मिट्टी का एक अंडाकार पोत) में उनके पवित्र धागे डाल दिया। इसलिए वे गुलिया जाट कहा जाता था और वे मुसलमान के किरायेदारों के रूप में बादली में बस गए। गुलिया कबीले के चारण इस कबीले के मूल के बारे में अविश्वसनीय कहानी ऊपर लिखा गया है।\nअन्य कहानी है कि, बद्रा सेन पृथ्वी राज की सेना में एक अधिकारी था। बादली परगना उसकी संपत्ति थी। उन्होंने इङेर्ग्राह् की एक धूलिया परिवार के थे। चौहान नियम, भद्रा, अजमेर,इङेर्ग्राह् आदि से पहले गोरा जाटों की राजधानियों थे। पृथ्वी राज की मौत के बाद देश में अराजकता थी। खोखर जाटों मुल्तान के पास मोहम्मद गोरी वध किया। एक औरत बओद्लि नामित किया गया था। गांव उसके सम्मान में बादली नामित किया गया था। संत सारंग देव की समाधि (मंदिर) अभी भी बादली में मौजूद है और व्यापक रूप से पूजा की जाती है।ये गुलिया जाटों बहुत उत्साही थे। जब तैमूर दिल्ली, एक गुलिया युवाओं, नाम के नरसंहार की निगरानी कर रहा था,हर्वीर् गुलिया उसे पर हमला किया।\n\nगुलिया खाप दिल्ली, उत्तर प्रदेश और हरियाणा के लगभग 24 गांव हैं। जाट गोत्र गुलिया, राठी और दलाल है। बादली सिर गांव है।\nhttps://www.jatland.com/home/Gulia", "id": "501447", "title": "गुलिया"}
