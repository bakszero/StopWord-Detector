{"url": "https://hi.wikipedia.org/wiki?curid=504651", "text": "अरुषा\n\nअरुषा उत्तरी तंजानिया के अरुषा क्षेत्र का राजधानी शहर है। २००७ की जनगणना अनुसार यहाँ की अनुमानित जनसंख्या 1,288,088, जिसमें शेष अरुषा जिले के 516,000 लोग भी सम्मिलित हैं। अरुषा नगर अफ़्रीका के कुछ प्रसिद्ध दृश्यों एवं राष्ट्रीय उद्यानों से घिरा हुआ है। ग्रेट रिफ़्ट घाटी के पूर्वी शाखा के पूर्वी सिरे पर स्थित माउण्ट मेरु पर्वत की तलहटी में बसे अरुषा शहर में समशीतोष्ण जलवायु रहती है। नगर के निकट ही सरेन्गेती, न्गोरोंगोरो क्रेटर, मन्यारा झील, ओल्दुवई गॉर्ज, ऐरंगिर राष्ट्रीय उद्यान, एवं किलिमंजारो पर्वत तथा माउण्ट मेरु पर अरुषा राष्ट्रीय उद्यान स्थित हैं। इसलिए ही यह अपने जंगल सफ़ारी केलिए जग भर प्रसिद्ध है। भूमध्य रेखा के नज़दीक़ होने के बावजूद यहाँ का मौसम इसकी ऊँचाई के कारण वर्ष भर सुहाना बना रहता है।\n\nअरुषा एक प्रधान अन्तर्राष्ट्रीय राजनयिक केन्द्र भी है। इसे पूर्वी अफ़्रीकी समुदाय (ईस्ट अफ़्रीकन कमिटी) द्वारा अघोषित राजधानी के रूप में देखा जाता रहा है। १९९४ से नगर ने रवांडा के अन्तर्राष्ट्रीय अपराध न्यायालय (इन्टरनेशनल क्रिमिनल ट्राइब्युनल फ़ॉर रवाण्डा) की भी मेजबानी करता आ रहा है। यह एक बहुसंस्कृतीय शहर है जिसमें मिश्रित पृष्ठभूमि वाली तंजानियाई आबादी का बाहुल्य होने के साथ साथ ही अरब-तंजानियी एवं भारतीय-तंजानियाई आबादी के अलावा लघुसंख्या में श्वेत यूरोपियाई एवं श्वेत अमरीकी अल्पसंख्यक जनसंख्या हैं। अरुषा की धार्मिक अनुपातों में कैथोलिक, एंग्लिकन, यहूदी, मुसलमान एवं हिन्दु हैं। \n\nइस नगर की स्थापना जर्मन उपनिवेशवादियों ने १९०० में की थी, जब यह क्षेत्र जर्मन ईस्ट अफ़्रीका का भाग हुआ करता था। एक दुर्ग या गढ़ रूपी कस्बे के रूप में इसका नाम यहां की एक स्थानीय जनजाति वा-अरुषा के नाम पर रखा गया था। वा-अरुषा को मासई लोग लारुसा भी बोलते हैं।\n\nजर्मन सैन्य दुर्ग, \"बोमा\", जिसमें मैक्सिम मशीन गन स्थापित थी; वर्ष १९०१ में पूर्ण हुआ था। यहाँ के पहले कमाण्डर पहले लेफ़्टिनेंट जॉर्ज कुस्टर थे, जिन्हें लोग रोषपूर्वक स्वाहिली भाषा में \"ब्वाना फ़िसी\" अर्थात \"श्रीमान भेड़िया\" बुलाते थे। १९०३ के बाद अरुषा जल्द ही एक महत्त्वपूर्ण व्यापार केन्द्र में बदल गया, जहाँ लगभग दो दर्जन से अधिक भारतीय एवं अरबी दुकानें बन गयं जहाम वर्तमान बोमा रोड है।\n\n१९६० के दशक में एक फ़िल्म \"हटारी!\" मोमेल्ला में फ़िल्मायी गयी जिसमें जॉन वायन ने भी भूमिका की थी।\n\nअरुषा आधुनिक तंजानिया के इतिहास में महत्त्वपूर्ण स्थान रखता है। १९६१ में टंगान्यिका की स्वतंत्रता के आधिकारिक दस्तावेज संयुक्त राजशाही द्वारा यहीं हस्ताक्षर किये गए थे। इसके अलावा अरुषा घोषणा भी १९६७ में यहीं हस्ताक्षर की गयी थी।\n\n१९९४ में संयुक्त राष्ट्र सुरक्षा परिषद ने अपने प्रस्ताव-९५५ द्वारा ८ नवम्बर १९९४ को तय किया कि अरुषा इन्टरनेशनल क्रिमिनल ट्राइब्युनल फ़ॉर रवाण्डा की मेज़बानी करेगा। अरुषा में ट्राइब्युनल की स्थापना एवं इससे जुड़े विदेशी कर्मचारियों एवं अधिकारियों के बसने से यहाँ की स्थानीय अर्थ-व्यवस्था पर भी पभाव पड़ा, जिसके कारण यहां के निवासियों की जीवनयापन लागत में निरंतर बढ़ोत्तरी होती गयी। २०१४ में ट्राइब्युनल के बंद किये जाने के कारण कर्मचारी संख्या घटने लगी है। किन्तु सं.रा.सुरक्षा परिषद के प्रस्ताव १९६६ द्वारा स्थापना किये गए इन्टरनेशनल रेज़िडुअल मैकेनिज़्म फ़ॉर क्रिमिनल ट्राईब्युनल्स की एक शाखा अरुषा में जारी रहेगी। यह शाखा १ जुलाई २०१२ को खोली गयी है। \n\n१ जुलाई २००६ को अरुषा को तंजानिया सरकार द्वारा आधिकारिक रूप से एक शहर घोषित कर दिया गया था। \n\nअरुषा अकॉर्ड्स अरुषा नगर में ही ४ अगस्त १९९३ को रवांडाई सिविल युद्ध के प्रतिस्पर्धी गुटों द्वारा अरुषा में ही हस्ताक्षर किये गए थे।\n\nनगर का प्राथमिक उद्योग सेवा क्षेत्र है। नगर में ढेरों छोटे-बड़े व्यवसाय, बैंक, खुदरा एवं व्यापारिक उद्यम हैं। इसी कारण से यह अरुषा क्षेत्र की वित्तीय एवं सांस्कृतिक राजधानी बन गया है। अरुषा नगर इस क्षेत्र का सबसे बड़ा उत्पादन केन्द्र है जहाँ मद्य उत्पादन, टायर उत्पादन के साथ-साथ कृषि-वन उत्पाद प्रोसेसिंग तथा बड़े स्तर पर औषध निर्माणियां स्थित हैं। \n\nअरुषा की अर्थ-व्यवस्था को एक बड़ा योगदान पर्यटन उद्योग का भी है, जिसके कारण यह तंजानिया का दूसरा सर्वाधिक लाभ प्रदाता बन गया है। इनमें यहाँ के निकटवर्ती अफ़्रीका के कुछ सबसे बड़े राष्ट्रीय उद्यानों एवं क्रीड़ा रिज़र्वों का ही हाथ है, जिनमे से कुछ प्रमुख हैं – सेरेंगेटी राष्ट्रीय उद्यान, किलिमंजारो राष्ट्रीय उद्यान, न्गोरोंगोरो संरक्षित क्षेत्र। अरुषा में व निकटवर्ती क्षेत्रों में कई वृत्तचित्र एवं फ़ीचर फ़िल्में फ़िल्मायी गयी हैं, जिनमें १९६२ की हॉवार्ड हॉक्स की \"हटारी\" भी एक है।\n\nअरुषा नगर में ईस्ट अफ़्रीकी समिति का मुख्यालय तो है ही, साथ ही यह इन्टरनेशनल क्रिमिनल ट्राइब्युनल फ़ॉर रवांडा एवं मानवाधिकार पर अफ़्रीकी न्यायालय (अफ़्रीकन कोर्ट ऑन ह्यूमन एव्ण्ड पीपल्स राइट्स) की भी मेज़बानी करता है। \n\nयह नगर प्रसिद्ध अरुषा इन्टरनेशनल कॉन्फ़रेन्स सेंटर के अलावा कई अन्तर्राष्ट्रीय बैठकों की मेज़बानी भी करता आया है।\n\nभूमध्य रेखा से समीपता होने पर भी, अरुषा के माउण्ट मेरु पर्वत की दक्षिणी ढलान के कारण यहां की समुद्र तल से ऊंचाई यहाँ के तापमान क्को अपेक्षाकृत कम एवं आर्द्रता को बढ़ाये रखती है। वर्ष के अधिकांश समय यहाँ ठंडी शुष्क बयार बहती है। तापमान १३ से ३० अंश के बीच बना रहता है और औसत तापमान २५º होता है। यहां अलग-अलग आर्द्र एवं शुष्क ऋतुएं होती हैं और हिंद महासागर से कुछ सौल मील पूर्व से चलती हुई पूर्ववर्ती हवाएं आती हैं। लगभग पूरे शहर में ही उत्तरावर्ती चढ़ाई एवं दक्षिणवर्ती ढ़लान मिलती है। \n\n\n", "id": "504651", "title": "अरुषा"}
{"url": "https://hi.wikipedia.org/wiki?curid=504666", "text": "कायोटी\n\nकायोटी (), जिसे अमेरीकी सियार () और झाड़ भेड़िया () भी कहते हैं, उत्तर अमेरिका और मध्य अमेरिका में विस्तृत एक लोमड़ी-जैसी जाति है। यह दक्षिण में पनामा से लेकर उत्तर में अलास्का व कनाडा तक पाई जाती है। अमेरिकी प्राकृतिक मंडल में इसका वही स्थान है जो यूरेशिया में सियार (लोमड़ी) का है। मानव सभ्यता के फैलाव के साथ जहाँ लोमड़ी और भेड़ियों का निवास स्थल सिकुड़ा है उसके विपरीत कायोटी ने जंगली रहने के बावजूद मानवों के साथ जीना सीख लिया है और अक्सर यह शहरी क्षेत्रों में भी बच्चे पैदा कर लेते हैं।\n\n", "id": "504666", "title": "कायोटी"}
{"url": "https://hi.wikipedia.org/wiki?curid=504677", "text": "पियेर सिमों लाप्लास\n\nपियेर सिमों लाप्लास (Pierre Simon Laplace, १७४९ ई. - १८२७ ई.) फ्रांसीसी गणितज्ञ, भौतिकशास्त्री तथा खगोलविद थे। लाप्लास का जन्म २८ मार्च १७४९ ई., को एक दरिद्र किसान के परिवार में हुआ। इनकी शिक्षा धनी पड़ोसियों की सहायता से हुई। \n\nइन्होंने खगोलविज्ञान एवं गणित की अनेक शाखाओं पर महत्वपूर्ण आविष्कार किए। खगोलविज्ञान पर इनकी तीन प्रसिद्ध पुस्तकों, 'मेंवार प्रेजाते पार दिवेर सवँ' (Memoirs presentes par divers savans), 'एक्स्पोजिस्यों द्यु सिस्तैम द्यु मौद' (Exposition du systeme du monde) और 'मेकानिक सेलैस्त' (Mecanique Celeste) में से प्रथम में 'सौर समुदाय के स्थायित्व के नियम' का प्रमाण एवं गुरुत्वाकर्षण के नियम से सौर समुदाय की संपूर्ण गतियों की व्याख्या, द्वितीय में इनकी तारामंडल संबंधी कल्पना और तृतीय में सौर समुदाय द्वारा प्रस्तुत यांत्रिक निर्मेय का पूर्ण हल दिया है। इन्होंने संभाव्यता के अध्ययन में आंशिक अवकल समीकरणों का और लघुतम वर्गों की विधि में संभाव्यता का प्रयोग किया। संभाव्यता पर लिखित इनके शोधपत्रों का संग्रह इनकी पुस्तक 'थेओरी अनालितिक दे प्रोबाविलिते' (Theorie analytique des probabilites, १८१२ ई.) में है। यंत्रविज्ञान में इन्होंने किसी दीर्घवृत्तज के तल पर, अथवा तल के बाहर स्थित किसी कण पर, उसके आकर्षण के निर्मेय का पूर्ण हल प्रदान किया। इसमें इन्होंने 'लाप्लास के गुणक' एवं 'विभव फलन' का प्रचुर उपयोग किया और सिद्ध किया कि विभव फलन लाप्लास समीकरण को संतुष्ट करता है। भौतिकी में इन्होंने गैसों में ध्वनिवेग पर न्यूटन के सूत्र का शोधन किया। ज्वार भाटे के सिद्धांत पर महत्वपूर्ण अन्वेषण किए और वायुदाब मापक से ऊँचाई मापने का सूत्र ज्ञात किया। ५ मार्च १८२७ ई. को इनका देहांत हो गया।\n\n", "id": "504677", "title": "पियेर सिमों लाप्लास"}
{"url": "https://hi.wikipedia.org/wiki?curid=504680", "text": "लिलि\n\nलिलि (Lily या Lilium) लिलिएसी कुल (Liliaceae), का जीनस है, जिसके १०० स्पीशीज़ हैं। इसके पौधे कठोर, अर्धकठोर तथा कंदीय शाक होते हैं। लिलि के कीपाकार फूल अपनी सुंदरता सुगंध एवं आकृति के कारण विख्यात हैं। फूलों की पंखुड़ियों में बाहर की ओर भूरी, या गुलाबी वर्णरेखाएँ रहती हैं और अंदर की ओर पीली अथवा श्वेत आभा रहती है। इसका तना कई फुट ऊँचा होता है और इसमें अंतस्थ फूल, या अंतस्थ फूलगुच्छ लगता है। \n\nयह वंश उत्तरी शीतोष्ण क्षेत्र का देशज है और इसका प्रवर्धन, बीज, शाल्कीकंद, पत्र प्रकलिकाओं (bulbils) तथा भूस्तरी द्वारा होता है। टाइगर लिलि, मैडोना लिलि, चीनी लिलि, जापानी लिलि, श्वेत ऐस्टर लिलि, प्याज, लहसुन तथा शतावरी (Asparagus) इसके मुख्य सदस्य हैं। केवल लिलियन वंश के पौधे ही लिलि कहे जाने चाहिए, पर अन्य पौधे भी लिलि कहे जाते हैं जो लिलि हैं नहीं, जैसे वाटर लिलि तथा लिलि ऑव वैली इत्यादि।\n\nगहरी, बलुई दोमट तथा उचित तरह सिंचित मिट्टी में लिलि उत्तम रूप से उगती है। अधिकांश लिलियों के कंद विलंबित वर्षा के बाद छह इंच गहरी मिट्टी में लगाए जाते हैं। मोज़ेइक (mosaic) तथा बॉट्रिटिस ब्लाइट (botrytis blight) नामक बीमारियाँ लिलि के लिए घातक होती हैं। \n\n", "id": "504680", "title": "लिलि"}
{"url": "https://hi.wikipedia.org/wiki?curid=504700", "text": "हेनरिश हारा\n\n\"हेनरिश हारा\" (1912-2006) एक आस्ट्रियाई पर्वतारोही और लेखक थे जिनको तिब्बत में बिताए 7 सालों के लिये जाना जाता है। उस समय नंगा पर्वत को सबसे मुश्किल पर्वत समझा जाता था। इसकी चढ़ाई करते समय उन्हें ब्रिटिश सरकार द्वारा पकड़ लिया गया क्योंकि द्वितीय विश्वयुद्ध शुरु हो चुका था और जर्मनी (और उसके कब्जे वाला ऑस्ट्रिया) ब्रिटेन के विरुद्ध लड़ रहे थे। वहाँ से तिब्बत भागने के बाद वो 7 सालों तक तिब्बत में रहा - इस दौरान वहाँ पर उनकी मुलाकात और संपर्क चौदहवें दलाई लामा से भी हुआ जो उस समय किशोरवय थे ।\n", "id": "504700", "title": "हेनरिश हारा"}
{"url": "https://hi.wikipedia.org/wiki?curid=504719", "text": "भारत में संगीत-शिक्षण\n\n१८ वीं शताब्दी में घराने एक प्रकार से औपचारिक संगीत-शिक्षा के केन्द्र थे परन्तु ब्रिटिश शासनकाल का आविर्भाव होने पर घरानों की रूपरेखा कुछ शिथिल होने लगी क्योंकि पाश्चात्य संस्कृति के व्यवस्थापक कला की अपेक्षा वैज्ञानिक प्रगति को अधिक मान्यता देते थे और आध्यात्म की अपेक्षा इस संस्कृति में भौतिकवाद प्रबल था।\n\nभारतीय संस्कृति की आध्यात्मिक पृष्ठभूमि के अन्तर्गत कला को जो पवित्रता एवं आस्था का स्थान प्राप्त था तथा जिसे कुछ मुसलमान शासकों ने भी प्रश्रय दिया और संगीत को मनोरंजन का उपकरण मानते हुए भी इसके साधना पक्ष को विस्मृत न करते हुए संगीतज्ञों तथा शास्त्रकारों को राज्य अथवा रियासतों की ओर से सहायता दे कर संगीत के विकासात्मक पक्ष को विस्मृत नहीं किया। परन्तु ब्रिटिश राज्य के व्यस्थापकों ने संगीत कला के प्रति भौतिकवादी दृष्टिकोण अपना कर उसे यद्यपि व्यक्तित्व के विकास का अंग माना परन्तु यह दृष्टिकोण आध्यात्मिकता के धरातल पर स्थित न था। उन्होंने अन्य विषयों के समान ही एक विषय के रूप में ही इसे स्वीकार किया, परन्तु वैज्ञानिक प्रगति की प्रभावशीलता के कारण यह विषय अन्य पाठ्य विषयों के बीच लगभग उपेक्षित ही रहा।\n\nसंगीत के पुनरुत्थान की दृष्टि से इस समय में घरानों की अन्तिम कड़ी के रूप में पं. भारतखण्डे एवं पं. विष्णु दिगम्बर पलुस्कर यह दो ऐसे महान संगीतज्ञ हुए जिन्होंने संगीत के पुनरुद्धार के लिए परिश्रम किए और संगीत के आध्यात्मिक धरातल को सुदृढ़ रखते हुए ही उसको सर्वजन सुलभ बनाने में महत्त्वपूर्ण योगदान दिया। \n\nपं. भातखण्डे जी स्वयं एक शिक्षित व्यक्ति थे जिन्होंने प्रमुख रूप से 'विधि' (law) शिक्षा ग्रहण की थी परन्तु संगीत में विशेष रूचि रखने के कारण उन्होंने संगीत के ग्रन्थों का अध्ययन तथा विशद विश्लेषण करके संगीत को वर्तमान स्थिति के अनुकूल बनाने की दृष्टि से संगीत के कुछ मान्य सिद्धान्तों एवं क्रियात्मक प्रयोगों में परिवर्तन व परिवर्द्धन किए। 'संगीत शास्त्र' (१-४) 'संगीत पद्धतियों का तुलनात्मक अध्ययन', 'उत्तररभारतीय संगीत का इतिहास', 'श्री मल्लक्ष्य संगीतम्', 'क्रमिक पुस्तक मालिका' (१-६) आदि ग्रन्थ लिखकर संगीत को विद्यार्थियों के लिए सुलभ बनाने का प्रयत्न किया। अनेकानेक संगीतज्ञों से मिलकर प्राचीन बन्दिशें एकत्रित करने तथा सरल स्वरलिपि पद्धति का निर्माण कर उन बन्दिशें के संरक्षण प्रदान किया। आप ही ने रागों को दस थाटों में वर्गीकृत करने का सफल प्रयास किया। \n\nइसी प्रकार पं॰ विष्णु दिगम्बर पलुस्कर ने भिन्न-भिन्न स्थानों का भ्रमण करके संगीत का प्रचार एवं प्रसार करते हुए समाज में पुन: संगीत के प्रति सम्मानीय भाव स्थापित किया जो सम्भवत: मध्यकाल एवं उत्तर मध्यकाल की राजनीतिक परिस्थितियों के कारण लुप्त हो चुका था और संगीत साधारण जनता के लिए केवल मात्र विलासिता का उपकरण ही रह गया था। पं॰ विष्णु दिगम्बर ने भी 'संगीत बाल प्रकाश', 'संगीत बाल बोध' आदि पुस्तकें लिखकर विद्यार्थियों के लिए संगीत सामग्री को उपलब्ध कराया तथा स्वतंत्र रूप से एक स्वरलिपि पद्धति का निर्माण करके उसके माध्यम से स्वर व लय के सूक्ष्म विभाजनों को सांकेतिक चिन्हों द्वारा इंगित करने तथा प्राप्त बन्दिशों को संरक्षण प्रदान करने का कार्य किया। इसके अतिरिक्त इन दोनों महान विभूतियों के प्रयत्नों से अनेक संगीत विद्यालय स्थापित किए गए।\n\n१८ वीं शताब्दी का अन्त तथा बीसवीं शताब्दी के प्रारम्भ भारतीय संगीत के पुनरुत्थान का काल माना जाता है। इस समय वह कला जो सभ्य समाज से बहिष्कृत व तिरस्कृत होकर राजा महाराजाओं की विलासपूर्ण मनोरंजन का साधन बन कर रह गई थी। अनुकूल धार्मिक, सामाजिक, राजनैतिक एवं सांस्कृतिक वातावरण से एक अपूर्व चेतना का कारण बनी जिसका सर्वश्रेष्ठ उदाहरण बड़ौदा में स्वर्गीय मौलाबख्श विस्से खां द्वारा १८८६ ई. में प्रस्थापित सर्वप्रथम संगीत विद्यालय था जो बाद में 'बड़ौदा स्टेट म्यूजिक स्कूल' के नाम जाना गया। यह विद्यालय बड़ौदा रियासत की ओर से प्रदान की गई आर्थिक सहायता से संचालित किया जाता था।\n\nसन् १९०१ में लाहौर में की गई 'गान्धर्व महाविद्यालय' की स्थापना संगीत शिक्षा के क्षेत्र में एक क्रान्तिकारी परीक्षण था जिसमें प्राचीन गुरुकुल प्रणाली तथा आधुनिक संस्थागत शिक्षण प्रणाली का अदभुत समन्वय था। इस विद्यालय में निश्चित समय पर आकर सीखने वाले जिज्ञासुओं के अतिरिक्त कुछ ऐसे भी विद्यार्थी थे जो आश्रमवासियों के रूप में रह कर गुरु के साइनध्य में दीर्घकाल तक संगीत की साधना करते थे।\n\nवास्तव में पं विष्णु दिगम्बर पलुस्कर के समक्ष एक और भारतीय संगीत आध्यात्मिकता थी तो दूसरी ओर तत्कालीन ब्रिटिश सरकार द्वारा स्थापित ईसाई मिशनरी संस्थाओं के रूप में चलाए गए कालेज आदि की व्यवस्था थी जिसमें शिक्षा प्रदान करना एक मानवीय लक्ष्य (mission) था तथा सेवा-भाव की प्रधानता थी, अत: पांच मई १९०१ को लाहौर में 'गान्धर्व महाविद्यालय' की स्थापना इसी उद्देश्य से की गई कि जिस में सात्विक वृत्ति से युक्त संगीत के कलाकार विशुद्ध भारतीय संगीत का शिक्षण मानवीय सेवा भावना (missionary) के उद्देश्य से करे। इसके लिए सुव्यवस्थित अभ्यास क्रम तथा सुसंस्कृति निर्व्यसनी एवं चरित्रवान, कुशल संगीत शिक्षकों का प्रबन्ध भारत के बड़े-बड़े शहरों में स्थापित गान्धर्व महाविद्यालय की अनेक शाखाओं के लिए किया गया। इन शिक्षकों को 'उपदेशक' की संज्ञा दी गई। १९०८ में गान्धर्व महाविद्यालय का ही एक केन्द्र बम्बई में खोला गया। प्रयोगात्मक रूप में यहां विद्यार्थियों के भोजन-वस्त्रादि का प्रबन्ध विद्यालय की ओर से किया। विद्यालय की साफ-सफाई, भोजन प्रबन्ध, सामग्री संचय आदि सभी व्यवस्थाओं का भार विद्यार्थियों पर डाला गया और एक प्रकार से विद्यालयीन वातावरण को गुरूकुल वातावरण के समकक्ष बनाने का प्रयत्न किया गया। अनुशासन, संयम, नियमबद्धता तथा क्रम को विशेष महत्त्व देते हुए एवं धार्मिक संस्कारों की शिक्षा से अनुप्राणित संगीत शिक्षा प्रदान करना ही उसका प्रमुख लक्ष्य माना गया।\n\nसंगीत शिक्षा को सामाजिक संरक्षण प्रदान करने की दृष्टि से यह विद्यालय समाज की धन-राशि पर ही आश्रित था। स्वयं संगीत कार्यक्रम आयोजित करके जो धन जनता से प्राप्त होता था उसे ही पुन: विद्यालय स्तर पर खर्च कर दिया जाता था क्योंकि पंडित जी का उद्देश्य धन अर्जित करना नहीं वरन् संगीत विद्या को अन्य विद्याओं के समान समाज में एक प्रतिष्ठित स्थान दिलवाना था। फलस्वरूप उसके नियमन के लिए तथा संगीत शिक्षा को विधिवत बनाने के लिए पाठ्यक्रम, पाठ्यपुस्तकों, स्वरलिपि तथा परीक्षा के उपरान्त कुछ उपाधि वितरण का उपक्रम कर के संगीत शिक्षा को एक विशिष्ट आकार प्रदान करने का प्रयास किया।\n\nधीरे-धीरे पूना, नागपुर, बम्बई तथा अन्य अनेक स्थानों पर गान्धर्व महाविद्यालय की अनेक शाखाएं स्थापित हो गई। इन शाखाओं में प्रबन्ध की एकरूपता स्थापित करने की दृष्टि से दिसम्बर १९३१ ई. में 'अखिल भारतीय गान्धर्व महाविद्यालय मण्डल' की स्थापना पं नारायण मोरेश्वर खरे एवं पं॰ शंकरराव व्यास के नेतृत्व में की गई जिसके संचालन एवं संगठन की व्यवस्था में पण्डित ओंकार नाथ ठाकुर, पं वामन राव पाध्ये, प्रो। देवधर, आदि (पं. विष्णु दिगम्बर पलुस्कर के अनेक शिष्य) ने अपने महत्त्वपूर्ण योगदान से मण्डल के संचालन में निरन्तर वृद्धि की। इस संस्था के माध्यम से संगीत के शिक्षाकार्य, संगठनात्मक कार्य, कलाकारों एवं विद्वानों की सामाजिक प्रतिष्ठा का कार्य, कलाकारों एवं विद्वानों की सामाजिक प्रतिष्ठा का कार्य, शिक्षकों, एवं कलाकारों की सामाजिक समस्याओं के समाधान खोजने का कार्य, संगीत की साहित्यिक सुदृढ़ता का कार्य, संशोधनात्मक कार्य तथा जनसाधारण में शास्त्रीय संगीत के प्रति अभिरुचि उत्पन्न करने आदि कार्य अत्यन्त सुचारु रूप से किया गया। यद्यपि विष्णु दिगम्बर जी ग्वालियर घराने के अनुयायी थे परन्तु उनके द्वार आ प्रस्थापित 'गान्धर्व महाविद्यालय' विशिष्ट गायकी की परम्परा का विस्तार करने वाली या ग्वालियर घराने की ही गायकी का आग्रह करने वाली संस्था के रूप में स्थापित नहीं की गई थी बल्कि इसका उद्देश्य केवल मात्र संगीतकारों को संगीत क्षेत्र में कार्य प्रवृत करना, संगीतकारों से संगीत शिक्षण कार्य में लाभ उठाना, तथा संगीतकारों के लिए समाज में प्रतिष्ठा स्थापित करना और उन सब कार्यो से संगीत को अन्य कलाओं तथा विद्याओं के समान स्तर पर सामाजिक रूप से ग्राह्य बनाना था। अत: संगीत के प्रति आस्था रखने वाला जिज्ञासु किसी भी घराने या किसी भी सम्प्रदाय का अनुयायी क्यों न हो, इस संस्था में संगीत सीखने का अधिकारी हो सकता था। इस प्रकार विष्णु दिगम्बर जी के घराना परम्परा से संगीत की शिक्षा ग्रहण करके संस्थागत शिक्षण के रूप में संगीत शिक्षा के प्रचार एवं प्रसार के कार्य में महान योगदान दिया।\n\nगान्धर्व महाविद्यालय मंडल की सफलता का अनुमान इस बात से लगाया जा सकता है कि प्रारम्भिक से लेकर विशारद, अलंकार एवं आचार्य स्तर की परीक्षा तक गान्धर्व महाविद्यालय के लगभग ४५० केन्द्रों की ओर से लगभग तीस हजार परीक्षार्थी प्रतिवर्ष परीक्षा देते हैं। इस सम्पूर्ण व्यवस्था में लगभग दो हजार से अधिक संगीत शिक्षक कार्यरत हैं। मण्डल के प्रकाशन विभाग द्वारा संगीतोपयोगी पुस्तकों का प्रकाशन तथा 'संगीतकला विहार' पत्रिका का प्रकाशन विशेष रूप से उल्लेखनीय है।\n\nमण्डल की ओर से त्रैवार्षिक अखिल भारतीय संगीत शिक्षक सम्मेलन का आयोजन, संगीत शिक्षकों की समस्याओं, विचार विनिमय, मार्ग दर्शन, संगीत शिक्षा की गतिमानता, शास्त्र और क्रिया में एकसूत्रता आदि लाने की दृष्टि से अत्यन्त उपयोगी सिद्ध हुआ है।\n\nपं. विष्णु दिगम्बर जी के शिष्यों में पं॰ विनायक राव पटवर्धन ने 'नाट्यसंगीत प्रकाश', 'राग विज्ञान' (१-७) 'बाल-संगीत'(२३) 'माझे गुरु चरित्र' आदि कई पुस्तकें संगीत के शैक्षणिक दृष्टिकोण से लिखी और १९५२ ई. में 'विष्णु दिगम्बर संगीत विद्यालय' की स्थापना की। पं॰ विष्णु दिगम्बर पलुस्कर के पुत्र पं॰ दत्तोत्रेय विष्णु पलुस्कर को भी आपने संगीत की शिक्षा प्रदान की।\n\nपं. ओंकार नाथ ठाकुर ने 'प्रणवभारती' तथा संगीतांजली' (१-६) नामक पुस्तकें लिखकर संगीत की सेवा की। पं॰ वी। आर। देवधर ने बम्बई में 'स्कूल ऑफ इण्डियन म्यूजिक' नामक संस्था की स्थापना जिसका उद्घाटन पं॰ विष्णु दिगम्बर जी ने १३ नवम्बर १९२५ को अपने करकमलों से किया। गान्धर्व महाविद्यालय के आधार पर ही इस संस्था में भी रविवार को एक घण्टे के लिए नि:शुल्क शिक्षण प्रारम्भ किया गया। संगीत के प्रचार और प्रसार की दृष्टि से विद्यालय की ओर से गुणी कलाकारों को आमन्त्रित कर जलसे आयोजित करने का कार्य भी किया गया। संस्था के संचालन में आर्थिक कठिनाईयों के कारण शिष्यों ने समाज के घनिष्ठ वर्ग से धन इकट्ठा करना आरम्भ किया। इस प्रयास को व्यवस्थित रूप देने की दृष्टि से श्री मोतीराम पैंजी ने 'बाम्बे म्यूजिक सर्कल' नामक संस्था की स्थापना की जिस के प्रत्येक सदस्य से प्रतिमास एक रुपया चन्दे के रूप में लिया जाता था और प्रत्येक माह एक जलसे का आयोजन किया जाता था। संस्था में विविध जलसों और सांगीतिक कार्यक्रमों से प्रभावित होकर सिनेकृष्ण कंपनी के संचालक ने १९३१ में बम्बई में \"स्कूल ऑफ इण्डियन म्यूजिक\" का पहला चित्रपट (वृत च इत्र) तैयार किया।\n\nइस प्रकार संगीत के क्षेत्र में पं॰ विष्णु दिगम्बर जी ने जहां संगीत के क्रियात्मक पक्ष को समाज में प्रवाहित करने का सफल एवं सतत प्रयास किया वहां संगीत शिक्षण के शास्त्र पक्ष में पं॰ भातखण्डे का योगदान अपूर्व एवं अलौकिक रहा। १९०९-१९१० से भातखण्डे जी के ग्रन्थों का सृजन काल आरम्भ होता है। उन्होंने सर्वप्रथम 'श्रीमल्लक्ष्य संगीतम', नामक ग्रन्थ संस्कृत भाषा में लिखा और 'चतुर' उपनाम से प्रकाशित कराया, तत्पश्चात १९१० ई. में 'हिन्दुस्तानी संगीत पद्धति' नामक ग्रन्थ अपने निजि काम 'विष्णु शर्मा' के नाम से प्रकाशित कराया। रागों के दस थाटों में विभाजन करते हुए रागों के प्रत्यक्ष उदाहरण देकर उसके स्वरुप, तथा चलन भेद स्पष्ट करने वाली तालबद्ध सरगमों का संग्रह करके 'स्वर मालिका' नामक पुस्तक को प्रकाशित कराया। इसी काल में श्री गणपति बुवा भीलवड़ीकर से ४०० गीत प्राप्त किए। इन्होंने दक्षिण के पं॰ रामामात्यकृत 'स्वरमेल क्लानिधि' का अनुवाद किया तत्पश्चात 'संगीत परिजात' राग विबोध, 'संगीत सारामृतोद्धार' की श्रुति स्वर चर्चा पर टिप्पणी देकर उन्हें प्रकाशित कराया। १९११ ई. में 'अष्टोत्तर शतताल लक्षणम' शीर्षक के ताल शास्त्र पर संस्कृत भाषा में तथा 'संगीत रत्नाकर' एवं 'संगीत दर्पण' के स्वराध्यायों के मूल पाठ सहित गुजराती में भाषान्तर तथा प्रकाशन कराया। अप्पा तुलसीकृत 'राग कल्पद्रुमांकुर' 'राग चन्द्रिकासार' तथा पुण्डरीक विट्ठल के 'सद्रागचन्द्रोदय' का भी प्रकाशन कराया।\n\n१९१४ में 'हिन्दुस्तानी संगीत पद्धति' का द्वितीय भाग, पुण्डरीक विट्ठल कृत 'रागमाला', 'राग मंजरी', अप्पा तुलसी कृत 'अभिनव ताल मंजरी', तथा 'रागलक्षणम्' का प्रकाशन कराने के साथ-साथ शारदा संगीत मण्डल के तत्वाधान में संगीत की शिक्षा का कार्य भी प्रारम्भ किया।\n\n१९१५-१६ ई. में बड़ौदा में आयोजित अखिल भारतीय संगीत समारोह के सचिव पद से अंग्रेजी में वक्तव्य दिया जो कि बाद में ध्ध्ध् के नाम से प्रकाशित हुआ। सन् १९१७ में बड़ौदा एवं ग्वालियर के नरेशों से भेंट होने पर दोनों स्थानों पर संगीत विद्यालय खोलने के उद्देश्य से आपने चुने हुए संगीतज्ञों को प्रशिक्षण दिया। ई. १९१८ में ग्वालियर में 'माधव संगीत विद्यालय' की स्थापना की गई यहां के विद्यालय का कार्य राजा भैया पूंछ वाले को सौंपा गया। इसी वर्ष 'क्रमिक पुस्तक मालिका' के प्रथम भाग तथा भावभट्ट द्वारा रचित 'अनूप संगीत रत्नाकर' तथा 'संगीत अनुपांकुश' का प्रकाशन भी कराया। १९२० ई. में बड़ौदा में संगीत विद्यालय की स्थापना की। १९२० ई. में ग्वालियर एवं बड़ौदा के विद्यालयों में पाठ्यक्रम निर्धारण हेतु पाठ्य पुस्तकों की योजना बना कर १९२१ ई. में 'क्रमिक पुस्तक मालिका' के द्वितीय भाग, संस्कृत भाषा के स्वरचित 'अभिनव राग मंजरी' तथा भावभट्ट विरचित 'अनूप संगीत विलास' का प्रकाशन कराया। १९२२ ई. हरिद्वार में एक सेमिनार का आयोजन करके भाषा एवं राग शुद्धि की दृष्टि से सर्वमान्य पाठ विरचित किए। इसी वर्ष 'क्रमिक पुस्तक मालिका' का तृतीय भाग प्रकाशित कराया।\n\n१९२३ में 'माधव संगीत विद्यालय' में स्नातकीय स्तर की परीक्षा का संचालन कराया तथा 'क्रमिक पुस्तक मालिका' का चतुर्थ भाग भी प्रकाशित कराया। १९२५-२६ ई. में अखिल भारतीय संगीत परिषद् के चतुर्थ अधिवेशन को आयोजित किया तथा 'मैरिस कालिज ऑफ म्युजिक' की स्थापना लखनऊ में की जो भातखण्डे संगीत विश्वविद्यालय के नाम से विख्यात है। ई. १९२७ में 'राग दर्पण' का प्रकाशन करने के उपरान्त १९२८ ई. में लखनऊ के विद्यालय की व्यवस्था अपने शिष्य श्री कृष्ण नारायण रातंजनकर को सौंप दी। १९२९ ई. से १९३९ ई. के मध्य 'क्रमिक पुस्तक मालिका' के पांचवें व छठे भाग का लेखन कार्य किया। १९३२ ई. में ग्वालियर व लखनऊ के विद्यालयों में परीक्षाओं का संचालन किया तथा 'हिन्दुस्तानी संगीत पद्धति' का चतुर्थ भाग प्रकाशित कराया। यह सभी पुस्तकें संगीत के विद्यालयों के संगीत के पाठ्यक्रम में अत्यन्त उपयोगी सिद्ध हुई।\n\n", "id": "504719", "title": "भारत में संगीत-शिक्षण"}
{"url": "https://hi.wikipedia.org/wiki?curid=504721", "text": "फ्लिपकार्ट\n\nफ्लिपकार्ट (Flipkart) भारत की एक ई-कॉमर्स कम्पनी है। इसका मुख्यालय बंगलौर में स्थित है। इसकी स्थापना सन् 2007 में भारतीय प्रौद्योगिकी संस्थान दिल्ली के स्नातक सचिन बंसल और बिनी बंसल द्वारा की गई थी। मूलतः पुस्तकों की ऑनलाइन खरीद-बिक्री लिए बनी यह वेबसाइट अब अपने ग्राहकों को इलेक्ट्रॉनिक उपकरण और अन्य वस्तुएं खरीदने का विकल्प भी देती है। फ्लिपकार्ट पर क्रेडिट कार्ड, डेबिट कार्ड, नेट बैंकिंग, ई-गिफ्ट वाउचर और सुपुर्दगी पर नकद अदायगी (\"कैश ऑन डिलीवरी\") के ज़रिये भुगतान किया जा सकता है।\n\nफ्लिपकार्ड ने अपने उत्पाद 'डिजिफ्लिप' (DigiFlip) नाम से बेचना शुरू किया है जिसमें कैमरा-बैग, पेन-ड्राइव,कम्प्यूटर तथा हेडफोन के सामान आदि हैं।\n\n\n", "id": "504721", "title": "फ्लिपकार्ट"}
{"url": "https://hi.wikipedia.org/wiki?curid=504723", "text": "ग्रिम की परी कथाएँ\n\nबच्चों की और घरेलू कथाएँ () जर्मन लोक कथाओं का एक संग्रह है जो ग्रिम भाइयों - जैकब और विल्हेल्म के द्वारा १८१२ में प्रकाशित किया गया था। आज इस संग्रह को ग्रिम की परी कथाएँ के नाम से जाना जाता है ()। \n\nइन कथाओं के कुल सात संपादन प्रकाशित हुए -\nकुल १७० कथाएँ\n\nग्रीम बंधुओ द्वारा ८६ कथाओं का प्रथम अंक सं १८१२ ईस्वी में प्रकाशित किया गया .दूसरा अंक सं १८१५ ईसवी में प्रकाशित किया गया जिसमे ७० कथाएं थीं इसका दूसरा संस्करण १८१९ में दो भागो में तथा तीसरा संस्करण १८२२ में प्रकाशित हुआ जिसमे १७० अथाओं का समावेश था .सातवे संस्करण में कुल 211 कथाएं थीं\n\nप्रथम संस्करण की कथों को बाल -कथा के तौर पर प्रस्तुत करने पार उनकी आलोचना हुई ,जन्हे बाद में परिवर्तित और परिवर्धित किया गया .", "id": "504723", "title": "ग्रिम की परी कथाएँ"}
{"url": "https://hi.wikipedia.org/wiki?curid=504725", "text": "डूरण्ड रेखा\n\nअफगानिस्तान और पाकिस्तान के बीच २४३० किमी॰ लम्बी अन्तराष्ट्रीय सीमा का नाम डूरण्ड रेखा (Durand Line ; पश्तो : د ډیورنډ کرښه‎) है। यह 'रेखा' १८९६ में एक समझौते के द्वारा स्वीकार की गयी थी। यह रेखा पश्तून जनजातीय क्षेत्र से होकर दक्षिण में बलोचिस्तान से बीच से होकर गुजरती है। इस प्रकार यह रेखा पश्तूनों और बलूचों को दो देशों में बाँटते हुए निकलती है। भूराजनैतिक तथा भूरणनीति की दृष्टि से डूरण्ड रेखा को विश्व की सबसे खतरनाक सीमा माना जाता है। अफगानिस्तन इस सीमा को अस्वीकार करता रहा है।\n\nअफ़्गानिस्तान चारों ओर से जमीन से घिरा हुआ है और इसकी सबसे बड़ी सीमा पूर्व की ओर पाकिस्तान से लगी है, इसे डूरण्ड रेखा कहते हैं। यह 1893 में हिंदुकुश में स्थापित सीमा है, जो अफगानिस्तान और ब्रिटिश भारत के जनजातीय क्षेत्रों से उनके प्रभाव वाले क्षेत्रों को रेखांकित करती हुयी गुजरती थी। आधुनिक काल में यह अफगानिस्तान और पाकिस्तान के बीच की सीमा रेखा है। \n\nइस रेखा का नाम सर मार्टिमेर डूरण्ड के नाम पर रखा गया है जिन्होने अफगानिस्तान के अमीर अब्दुर रहमान खाँ को इसे सीमा रेखा मानने पर राजी किया था।\n\n1849 मे पंजाब पर कब्जा कर लेने के बाद ब्रिटिश सेना ने बेतरतीबी से निर्धारित सिक्ख सीमा को सिंधु नदी के पश्चिम की तरफ खिसका दिया, जिससे उनके और अफगानों के बीच एक ऐसे क्षेत्र की पट्टी रह गयी, जिसमें बिभिन्न पश्तो (पख्तून) कबीले रहते थे। प्रशासन और रक्षा के सवाल पर यह क्षेत्र हमेशा एक समस्या बना रहा। कुछ ब्रिटिश, जो टिककर रहने में यकीन रखते थे, सिंधु घाटी में बस जाना चाहते थे, कुछ आधुनिक विचारों वाले लोग काबूल से गजनी के रास्ते कंधार चले जाना चाहते थे। दूसरे भारत-अफगान युद्ध (1878-80) से आधुनिक सोच वालों का पलड़ा हल्का हो गया और जनजातीय क्षेत्र में विभिन्न वर्गों का प्रभाव लगभग बराबर सा हो गया। ब्रिटेन ने अनेक जनजातीय युद्ध झेलकर डूरण्ड रेखा तक अप्रत्यक्ष साशन द्वारा अपना अधिकार फैला लिया। अफगानों ने अपनी तरफ के क्षेत्रों में कोई बदलाव नहीं किया। 20 वीं शताब्दी के मध्य में रेखा के दोनों ओर के इलाकों में पख्तूनों का स्वाधीनता आंदोलन छिड़ गया और स्वतंत्र पख्तूनिस्तान की स्थापना हो गयी। 1980 में डूरण्ड रेखा के आसपास के इलाकों में लगभग 75 लाख पख्तून रह रहे थे।\n\nकेन्द्रीय तथा उत्तरपूर्व की दिशा में पर्वतमालाएँ हैं जो उत्तरपूर्व में ताजिकिस्ताऩ स्थित हिन्दूकुश पर्वतों का विस्तार हैं। अक्सर तापमान का दैनिक अन्तरण अधिक होता है।\n\nसीमा रेखा\n", "id": "504725", "title": "डूरण्ड रेखा"}
{"url": "https://hi.wikipedia.org/wiki?curid=504733", "text": "अकादमी फ्रंसेज\n\nफ्रांसीसी अकादमी (फ्रांसीसी में: L'Académie française ; फ्रांसीसी उच्चारण : ​[la.ka.de.mi fʁɑ̃'sɛz]), फ्रांसीसी भाषा से सम्बन्धित मुद्दों को तय करने वाली विद्वानों की सभा है। इसकी स्थापना 1635 में कार्डिनल रिचेल्यु (Cardinal Richelieu) ने किया था जो लुई तेरहवें का मुख्यमंत्री था। \n\n\n", "id": "504733", "title": "अकादमी फ्रंसेज"}
{"url": "https://hi.wikipedia.org/wiki?curid=504739", "text": "रूसी भाषा संस्थान\n\nरूसी विज्ञान अकादमी का वीवी विनोग्रादोव रूसी भाषा संस्थान (रूसी: Институт русского языка имени В. В. Виноградова РАН) रूसी भाषा का नियामक संस्थान (रेगुलेटर) है। यह रूसी विज्ञान अकादमी का एक भाग है तथा मास्को में स्थित है। इसकी स्थापना वर्ष १९४४ में हुई थी।\n\n\n", "id": "504739", "title": "रूसी भाषा संस्थान"}
{"url": "https://hi.wikipedia.org/wiki?curid=504740", "text": "भाषा संस्थानों की सूची\n\nयहाँ भाषा-नियामक संस्थानों की सूची दी गई है जो मानक भाषाओं का नियमन करतीं हैं। इन्हें प्रायः 'भाषा अकादमी' कहा जाता है। भाषा अकादमियाँ भाषाई शुद्धता (linguistic purism) के उद्देश्य से काम करतीं हैं तथा भाषा से सम्बन्धित नीतियाँ बनाती एवं प्रकाशित करतीं हैं। \n\nThe auxiliary language Interlingua has no regulating body, as its vocabulary, grammar, and orthography are viewed as a product of ongoing social forces. In theory, Interlingua therefore evolves independent from any human regulator. Interlingua's vocabulary is verified and recorded by dynamically applying certain general principles to an existing set of natural languages and their etymologies.\n\nLanguages such as Esperanto and Ido have been \"constructed\" (or planned) by a person or small group, before being adopted and developed by communities of users. Bodies such as the Akademio de Esperanto look at questions of usage in the light of the original goals and principles of the language.\n\n", "id": "504740", "title": "भाषा संस्थानों की सूची"}
{"url": "https://hi.wikipedia.org/wiki?curid=504753", "text": "एजिटेटर्स\n\n१६४७ ई. में ब्रिटिश पार्लियामेंट के दीर्घ सत्र ने सेना के एक हिस्से को बरखास्त करने और एक हिस्से को आयरलैंड भेजने का प्रस्ताव किया। सैनिकों ने, जो पूरा वेतन न मिलने के कारण असंतुष्ट थे, क्षुब्ध होकर, प्रस्ताव अस्वीकार कर दिया। अपने दृष्टिकोण और शिकायतों को प्रस्तुत करने के लिए उन्होंने अपने जो प्रतिनिधि चुने वे एजिटेटर्स (आंदोलक) कहलाए। अस्थायी समझौते के बाद पार्लियामेंट ने सेनाभंग का निश्यच कर लिया। सैनिकों ने तीव्र विरोध किया, तथा एक दस्ते ने विद्रोह भी कर दिया, जिससे निर्णय का परित्याग करना पड़ा। इसी रीति के कारण क्रामवेल की तानाशाही संभव हो सकी। चार्ल्स प्रथम के बंदी होने पर सेना, पार्लियामेंट तथा बंदी राजा की तीनतरफा वार्ता चलती रही। सेना एक ओर चार्ल्स प्रथम से पराङ्मुख होती गई, दूसरी ओर पार्लियामेंट से भी मनमुटाव बढ़ता गया। अंतत: चार्ल्स प्रथम के प्राणदंड के बाद सैनिकों ने लंदन जाकर पार्लियामेंट सदन पर घेरा डाल कुछ सदस्यों को बंदी बनाया, कुछ को निकाल दिया। क्रामवेल के काल से यह आंदोलन शिथिल हो गया; यद्यपि लेवेलरों (Levellers) ने उसके मंतव्यों का अनुगमन किया।\n", "id": "504753", "title": "एजिटेटर्स"}
{"url": "https://hi.wikipedia.org/wiki?curid=504755", "text": "एलिस\n\nएलिस प्राचीन काल में ग्रीस के एलिस जिले का प्रधान नगर था। यह पेन्यूस नदी के दक्षिण में कलसकोपी की पहाड़ी पर बसा हुआ है। इसे आक्ज़ीलस ने बसाया था जो ऐतोलियन प्रवासियों का नेता था। उसकी एक बहुत बड़ी मूर्ति नगर के बीच बाजार में थी। इस नगर में ओलिंपिक-देवता ज़्यूस के उपवन और मंदिर थे। पास ही विस्तृत मैदान में ओलिंपिक खेलकूद प्रतियोगिताएँ होती थीं। यहाँ प्रतियोगियों का एक मास तक प्रशिक्षण होता था। सबसे बड़े राष्ट्रीय उत्सवों की पवित्रता के कारण यह नगर चिरकाल तक आक्रमणों से सुरक्षित रहा। यहाँ कई भव्य मंदिर थे। इनमें प्रसिद्ध अक्रापोलिस अथीना के मंदिर में सोने और हाथीदाँत की फेइडिया की विशाल मूर्ति थी। इस नगर के उत्तर की उर्वर भूमि अपने घोड़ों के लिए विख्यात थी। सन् ३०९ ई.पू. में स्पार्टा के राजा अगीस ने इसे अधिकृत कर लिया था।\n\n", "id": "504755", "title": "एलिस"}
{"url": "https://hi.wikipedia.org/wiki?curid=504784", "text": "नेपाली साहित्य\n\nनेपाली साहित्य नेपाली भाषा का साहित्य है। यह साहित्य नेपाल, सिक्किम, दार्जिलिंग, भूटान, उत्तराखण्ड,असम आदि स्थानौं में प्रमुखतः लिखे जाते है। इस साहित्य में ज्यादातार पहाडी खस ब्राह्मण अर्थात बाहुन जाति के हैं । आदिकवि भानुभक्त आचार्य, महाकवि लक्ष्मी प्रसाद देवकोटा, कविशिरोमणि लेखनाथ पौड्याल, राष्ट्रकवि माधव प्रसाद घिमिरे, मोतीराम भट्ट, हास्यकार भैरव अर्याल, आदि श्रेष्ठतम नेपाली साहित्यकार बाहुन (पहाडी ब्राह्मण) समुदाय के थे ।\n\nभारत का पड़ोसी देश होने के नाते नेपाल में भी भारत से चली खुलेपन की ताज़ी हवा बराबर पहुँचती रही है और उसके साहित्य पर भी समय-समय पर विभिन्न वादों और साहित्यिक आंदोलनों का पराभूत प्रभाव रहा है। हिन्दी कविता की तरह नेपाली कविता में भी छायावाद,रहस्यवाद, प्रगतिवाद और प्रयोगवाद की तमाम विशेषताएँ मिलती है। प्रकृति, सौन्दर्य, शृंगार और नारी-मन की सुकोमल अभिव्यक्ति के साथ ही जीवन-संघर्ष की आधुनिकतम समस्याओं को वाणी देने में भी नेपाली कवि किसी से पीछे नहीं रहे हैं। आज नेपाली कविता में समय-सापेक्षता, सामाजर्थिक दबाब तथा जीवन का व्यर्थता बोध आदि प्रबरीतियों को जो प्रमुखता मिली हुयी है, वह उसकी इसी शानदार विरासत का प्रतिफल है।\n\nनेपाली साहित्य सैकडौं वर्ष तक मौखिक और लोकगीतके रूप में ही अस्तित्व में रहा। यद्यपि भानुभक्त आचार्य से पहले कोई प्रकाशन लिखित रूप में उपलब्ध नहीं है।\n\nइन्हें नेपाल का आदिकवि कहा जाता है। नेपाली भाषा में रामायण की रचना भानुभक्त का एक महत्वपूर्ण योगदान है।\n\nनेपाली साहित्य में आधुनिक युग की शुरुआत सन 1913 ई. से मानी गयी है, जब राजनीतिक क्षेत्र में राणा-प्रधान मंत्रियों के अत्याचार पूर्ण शासन के खिलाफ संपूर्ण नेपाल में विद्रोह शुरू हो गया था। सामाजिक क्षेत्र में भी सुधार की आवाज़ उठाई जाने लगी थी। यह जन आकांक्षाओं का ही दबाव था कि नेपाली-साहित्य में भी इसके चलते बदलाव आया और वह जन आकांक्षाओं की संवाहक बनी। इसी समय माधवी, सुंदरी, चन्द्र, चन्द्रिका, शारदा आदि कई पत्र-पत्रिकाओं का प्रकाशन प्रारंभ हुआ, जिनमें नवयुग की वाणी को मुक्त कंठ से मुखर होने का सु अवसर प्राप्त हुआ।\n\nउन्नीसवीं शताब्दी के पहले पचासे के आसपास भानुभक्त आचार्य के आगमन के पश्चात नेपाली साहित्य मे विकास की जो सुगबुगाहट शुरू हुयी, वह उत्तर मध्यकाल के नेपाली कवियों -मोतिराम भट्ट, गोपी नाथ लोहनी, मरिचमन सिंह, होम नाथ खटोवाड़ा आदि की रचनाओं से पुस्त होती हुयी आधुनिक काल में लक्ष्मी प्रसाद देवकोटा, लेखनाथ पोडयाल, बाल कृष्ण सम, केदार मान व्यथित आदि की कृतियों में परवान चढ़ी। और वर्तमान समय में वह मोहन कोइराला, अनिरुद्ध गौतम, अविनाश श्रेष्ठ, विमल निगा आदि समकालीन नेपाली कवियों की रचनाओं में नए क्षितिजों की ओर उड़ान भरने की तैयारी में हैं। \n\nहालांकि नेपाली साहित्य की विकास यात्रा मे सर्वाधिक योगदान देने वालों में बड़े सम्मान के साथ पारिजात का नाम लिया जाता है। पारिजात की पहली कविता 1959 में, धार्त द्वारा प्रकाशित किया गया था। आकांक्षा, पारिजात की कविता और बाइसलु वर्तमान सहित उनके तीन कविता संग्रह प्रकाशित है। उनकी पहली लघु कहानी मैले नजनमाएको चोरो थी। वे नेपाल में एक सशक्त उपन्यासकार के रूप में जानी जाती है। उन्होने दस उपन्यास लिखे, जीनामे से सिरीस को फूल सर्वाधिक लोकप्रिय रचनाओं में से एक है। उन्हें 1965 में इसी उपन्यास के लिए मदन पुरस्कार से सम्मानित किया गया था। इसके अलावा उन्हें सर्वश्रेष्ठ पाण्डुलिपि पुरस्कार, गंडकी बसुन्ब्धारा पुरस्कार आदि से भी अलंकृत किया गया। सिरीस को फूल उनके द्वारा नेपाली साहित्य के महत्वपूर्ण सृजन में से एक माना जाता है।\n\nफकत ढाई-तीन सौ वर्षों की संक्षिप्त साहित्यिक विरासत के बावजूद समकालीन नेपाली साहित्य आज अत्याधुनिकता के जिस सोपान पर खड़ी है, उसे देखकर एक विस्मय भरा आनंद प्राप्त होता है।\n\n\n\n", "id": "504784", "title": "नेपाली साहित्य"}
{"url": "https://hi.wikipedia.org/wiki?curid=504792", "text": "पटना संग्रहालय\n\nपटना संग्रहालय बिहार की राजधानी पटना में स्थित है। इसका निर्माण १९१७ में अंग्रेजी शासन के समय हुआ था ताकि पटना और आसपास पाई गई ऐतिहासिक वस्तुओं को संग्रहित किया जा सके। स्थानीय लोग इसे 'जादू घर' कहते हैं। मुगल-राजपूत वास्तुशैली में निर्मित पटना संग्रहालय को बिहार की बौद्धिक समृद्धि का प्रतीक माना जाता है। भवन के केंद्र पर आकर्षक छतरी, चारों कोनों पर गुंबद और झरोखा शैली की खिड़कियां इसकी विशिष्टताएं हैं।\n\nजानकारों के मुताबिक वर्ष 1912 में बंगाल से बिहार के विभाजन होने के बाद एक संग्रहालय की आवश्यकता महसूस की गई थी। तब तत्कालीन गवर्नर चार्ल्स एस बेली की अध्यक्षता में बिहार और उड़ीसा (अब ओडिशा) सोसाइटी की बैठक में बिहार के लिए एक प्रांतीय संग्रहालय स्थापित करने का प्रस्ताव रखा गया था जिसे सर्वसम्मति से पारित किया गया था।\n\nइसके बाद तत्कालीन गवर्नमेंट हाउस वर्तमान समय का मुख्य न्यायाधीश के आवास में 20 जनवरी 1915 को संग्रहालय की स्थापना की गई थी। जिस भवन में अभी संग्रहालय है उस भवन में संग्रहालय एक फरवरी 1929 में लाया गया था। इसी वर्ष सात मार्च को बिहार-उड़ीसा के तत्कालीन गवर्नर सर लैंसडाउन स्टीदेंसन ने इस संग्रहालय का उद्घाटन किया था।\n\nइस संग्रहालय में दुर्लभ संग्रह का भंडार है। संग्रहालय नव पाषाणकालीन पुरावशेषों और चित्रों, दुर्लभ सिक्कों, पांडुलिपियों, पत्थर और खनिज, तोप और शीशा की कलाकृतियों से समृद्ध है। वैशाली में लिच्छवियों द्वारा भगवान बुद्ध की मृत्यु के बाद बनवाए गए प्राचीनतम मिट्टी के स्तूप से प्राप्त बुद्ध के दुर्लभ अस्थि अवशेष वाली कलश मंजूषा है तो वृक्ष का जीवाश्म संग्रहालय में काफी पुराने चीड़ के एक वृक्ष का जीवाश्म भी यहां रखा हुआ है, जिसे देखने के लिए विदेश से भी लोग आते हैं। संग्रहालय में रात्रि की रोशनी व्यवस्था भी प्रशंसनीय है।\n\nराहुल सांकृत्यायन द्वारा प्रदत्त लगभग 250 दुर्लभ पांडुलिपियों सहित कई पुस्तकों एवं शोध ग्रंथों के संरक्षण के लिए रासायनिक उपचार भी किए गए हैं।\n", "id": "504792", "title": "पटना संग्रहालय"}
{"url": "https://hi.wikipedia.org/wiki?curid=504812", "text": "उत्तरी मित्रपक्ष\n\nअफ़ग़ान उत्तरी मित्रपक्ष (), जिसे औपचारिक रूप से अफ़ग़ानिस्तान की मुक्ति के लिए संयुक्त इस्लामी मोर्चा (), अफ़ग़ानिस्तान में एक सैनिक मोर्चा था जो १९९६ में काबुल पर तालिबान कट्टरपंथी गुट का क़ब्ज़ा हो जाने के बाद उस का बलपूर्वक विरोध करने के लिए बना था। इसे तालिबान-विरोधी विस्थापित अफ़ग़ान राष्ट्रीय सरकार के राष्ट्रपति बुरहानुद्दीन रब्बानी और भूतपूर्व रक्षामंत्री अहमद शाह मसूद ने स्थापित किया था। शुरू में इसमें अधिकतर ताजिक समुदाय के लोग थे लेकिन सन् २००० तक अन्य जातीय गुट भी इससे जुड़ चुके थे। इसके नेताओं में उज़बेक समुदाय के अब्दुल रशीद दोस्तुम, पश्तून समुदाय के अब्दुल क़ादिर और हज़ारा समुदाय के मुहम्मद मोहक़िक़ और सय्यद हुसैन अनवरी शामिल थे।\n\nउत्तरी मित्रपक्ष को तालिबान के ख़िलाफ़ लड़ने में ईरान, रूस, भारत व ताजिकिस्तान से मदद मिली, जबकि तालिबान को पाकिस्तान और अल-क़ायदा सहायता दी। तालिबान सरकार में अधिकतर लोग पश्तून थे जबकि उत्तरी मित्रपक्ष में ताजिक सबसे आगे थे लेकिन उज़बेक, हज़ारा और पश्तून भी बाद में शामिल हो गए। २००१ में जब अफ़ग़ानिस्तान में अमेरिकी हस्तक्षेप के बाद तालिबान गिरी और हामिद करज़ई की नई सरकार बन गई तो उत्तरी मित्रपक्ष टूट गया और बहुत सी राजनैतिक पार्टियाँ बन गई।\n\n", "id": "504812", "title": "उत्तरी मित्रपक्ष"}
{"url": "https://hi.wikipedia.org/wiki?curid=504823", "text": "बाळकृष्ण शिवराम मुंजे\n\nडॉ बालकृष्ण शिवराम मुंजे (१२ दिसम्बर १८७२ - ३ मार्च १९४८), एक प्रसिद्ध भारतीय स्वतंत्रता सेनानी थे। गांधीजी की मुस्लिम तुष्टीकरण की नीति से असहमत होने के कारण डॉ॰ मुंजे कांग्रेस से अलग हो गए और उनकी गिनती हिन्दू महासभा के तेजस्वी नेताओं में होने लगी। 1930 और 1931 के गोलमेज सम्मेलनों में वे हिन्दू महासभा के प्रतिनिधि के रूप में गए थे तथा गांधीजी केवल 1931 के सम्मेलन में कांग्रेस के प्रतिनिधि के रूप में गए।\nडॉ मुंजे १९२७-२८ में अखिल भारत हिन्दू महासभा के अध्यक्ष रहे। आरएसएस को बनवाने में इनका बहुत योगदान था डॉ हेडगेवार जी के राजनितिक गुरु थे। \nडॉ॰ मुंजे भारत में सैनिक-शिक्षा के पुरोधा थे।\n\n", "id": "504823", "title": "बाळकृष्ण शिवराम मुंजे"}
{"url": "https://hi.wikipedia.org/wiki?curid=504825", "text": "सरदार उज्जल सिंह\n\nसरदार उज्जल सिंह (२७ दिसम्बर १८९५ - १५ फ़रवरी १९८३) एक भारतीय राजनेता थे, जो पंजाब के राज्यपाल (१ सितंबर १९६५ - २६ जून १९६६) और तमिल नाडु के राज्यपाल (२८ जून १९६६ - १६ जून १९६७) रहे। इसके पहले इन्होने प्रथम गोलमेज सम्मेलन में भाग लिया था। उनके बडे़ भाई सर शोभा सिंह थे, जो नई दिल्ली के निर्माण के समय प्रमुख ठेकेदार थे।", "id": "504825", "title": "सरदार उज्जल सिंह"}
{"url": "https://hi.wikipedia.org/wiki?curid=504835", "text": "माँझी\n\nमाँझी भारतवर्ष की यह एक आदिकालीन मछुआरा जाति है। माँझी जाति मूलत: हिन्दू धर्म से सम्बंधित है। यह आखेटक अर्थात शिकारी जाति के है। इनका उल्लेख महाभारत एवं रामायण जैसे भारत के प्राचीन धार्मिक ग्रंथों में मिलता है। यह जाति प्राचीनकाल से जल जंगल और ज़मीन पर आश्रित है। वर्णव्यवस्थानुसार यह जाति शूद्र श्रेणी के अंतर्गत आती है। चूकी यह जाति मुख्यत: जल से सम्बंधित व्यवसाय कर अपना जीवनयापन करते चले आए हैं। इसी लिए माँझी, \"मछुआरा\"\\ \"मल्लाह\" \\\"केवट\" \\\"मझवार\" की ही कई उप-जातियों में से एक है। भारत सरकार के द्वारा किए गए १९६१ के जनगणना में स्पष्ट रूप से माँझी और मझवार को एक दूसरे का पर्यायवाची माना है। अत: इन तथ्यों से यह स्पस्ट है की माँझी, मल्लाह और मझवार यह तीनो ही मूल्यत: एक ही जाति हैं, देश के अलग-अलग जगह रहने व अलग स्थानीय बोली के कारण ही इन्हें और भी अलग-अलग नामों से जाना जाता है।\nअ", "id": "504835", "title": "माँझी"}
{"url": "https://hi.wikipedia.org/wiki?curid=504847", "text": "जिब्राल्टर 2\n\nजिब्राल्टर 2 (), जिसे डेविल्स टॉवर चाइल्ड (अंग्रेज़ी: \"Devil's Tower Child\") के रूप में भी जाना जाता है, एक मादा निअंडरथल बच्चे की खोपड़ी के पाँच अवशेषों को दिया संयुक्त शीर्षक है। इनकी ख़ोज ब्रिटिश प्रवासी शासित प्रदेश जिब्राल्टर में हुई थी। जीवाश्म की ख़ोज वर्ष 1926 में डोरोथी जर्रोड द्वारा जिब्राल्टर में स्थित डेविल्स टॉवर माउसटेरियन रॉक शेल्टर में हुई थी। यह जिब्राल्टर की भूमि में पाई गई ऐसी दूसरी खोपड़ी थी। जिब्राल्टर 1, जिसकी ख़ोज जिब्राल्टर में वर्ष 1848 में हुई थी, निएंडरथल अवशेषों के इतिहास में पहली पूर्ण मानव खोपड़ी थी, परन्तु इसे अपनी यह विशेष उपाधि बीसवी शताब्दी के शुरुआत तक नहीं मील पाई थी। इकीसवी शताब्दी के शुरुआत में जिब्राल्टर 2 का पुनर्निर्माण हुआ था जिसमें उसकी संरचना में सुधार किए गए थे। जिब्राल्टर में लगातार जारी रही खुदाई और 2006 में जिब्राल्टर की गुफ़ा में पाए गए चारकोल की रेडियोकार्बन डेटिंग से यह परिणाम मिलते हैं कि जिब्राल्टर आखिरी जीवित निएंडरथल मानवो का आश्रय स्थल था।\n\n", "id": "504847", "title": "जिब्राल्टर 2"}
{"url": "https://hi.wikipedia.org/wiki?curid=504851", "text": "जिब्राल्टर के राजनीतिक दलों की सूची\n\nजिब्राल्टर औबेरियन प्रायद्वीप और यूरोप के दक्षिणी छोर पर भूमध्य सागर के प्रवेश द्वार पर स्थित एक स्वशासी ब्रिटिश प्रवासी शासित प्रदेश है। 6.843 वर्ग किलोमीटर (2.642 वर्ग मील) में फैले इस देश की सीमा उत्तर में स्पेन से मिलती है। जिब्राल्टर ऐतिहासिक रूप से ब्रिटेन के सशस्त्र बलों के लिए एक महत्वपूर्ण आधार रहा है और शाही नौसेना का एक आधार है।\n\nजिब्राल्टर की राजनीति एक संसदीय प्रतिनिधि लोकतांत्रिक ब्रिटिश प्रवासी क्षेत्र की रूपरेखा के अंतर्गत आती है। यूनाइटेड किंगडम के सम्राट, जिनका जिब्राल्टर के राज्यपाल द्वारा प्रतिनिधित्व किया जाता है, राज्य के संवैधानिक प्रमुख हैं। जिब्राल्टर के मुख्यमंत्री सरकार के प्रमुख हैं। एक ब्रिटिश प्रवासी क्षेत्र के रूप में जिब्राल्टर की सरकार यूनाइटेड किंगडम की सरकार के अधीनस्थ नहीं है। हालांकि यूनाईटेड किंगडम सरकार जिब्राल्टर के रक्षा और विदेश विभाग के लिए जिम्मेदार है लेकिन स्थानीय सरकार 2006 के संविधान के तहत पूर्ण आंतरिक स्वशासन की प्रतिनिधित्व है। जिब्राल्टर का यूरोपीय संघ में प्रतिनिधित्व है और यह केवल एकमात्र ऐसा ब्रिटिश विदेशी शासित प्रदेश था परिग्रहण की ब्रिटिश संधि (1973) के तहत यूरोपीय आर्थिक समुदाय में सदस्यता प्राप्त करी थी। \n\nजिब्राल्टर में विभिन्न विचारधाराओं का पालन करने वाले राजीनीतिक दल हैं जो स्थानीय मुद्दों को सम्बोधित करने के लिए बने हैं। वर्ष 2006 में जिब्राल्टर के नए सविधान की प्रस्तावना में दुहराया गया है कि महारानी की सरकार कभी भी किसी भी ऐसी व्यवस्था को मान्यता नहीं देगी जिसमें जिब्राल्टर के लोग उनकी मुक्त और लोकतांत्रिक तरीके से व्यक्त इच्छाओं के विरुद्ध किसी अन्य देश की संप्रभुता के अंतर्गत सौप दिए जाएँ। यह वाक्य 1969 में बने जिब्राल्टर के सविधान से लिया गया है।\n\nजिब्राल्टर की संसद में कुल तीन राजनीतिक दलों के सांसद हैं: जिब्राल्टर सोशल डैमोक्रैट्स, जिब्राल्टर सोशलिस्ट लेबर पार्टी और जिब्राल्टर लिबरल पार्टी।\n\n2011 के चुनाव में जिब्राल्टर की संसद के 17 सांसदो को चुना गया। जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन ने कुल दस सीटें जीत कर सरकार बनाई थी। बाकि की बची सभी सीट जिब्राल्टर सोशल डैमोक्रैट्स पार्टी ने जीती थीं। चुनाव में जिब्राल्टर की 81.4 प्रतिशत आबादी ने अपने मतदान अधिकार का प्रयोग किया था।\nकई राजनीतिक दल जिन्होंने 2011 के चुनाव में हिस्सा नहीं लिया था और काफ़ी समय से असक्रिय हैं: जिब्राल्टर लेबर पार्टी, जिब्राल्टर रिफोर्म पार्टी, डैमोक्रेटिक पार्टी ऑफ़ ब्रिटिश जिब्राल्टर, जिब्राल्टर डैमोक्रेटिक मूवमेंट, इंटीग्रेशन विद ब्रिटेन पार्टी, कॉमनवेल्थ पार्टी, पार्टी फॉर द ऑटोनोमी ऑफ़ जिब्राल्टर और एसोसिएशन फॉर द एडवांसमेंट ऑफ़ सिसिल राइट्स। \n", "id": "504851", "title": "जिब्राल्टर के राजनीतिक दलों की सूची"}
{"url": "https://hi.wikipedia.org/wiki?curid=504860", "text": "प्रोसियोनिडी\n\nप्रोसियोनिडी () मांसाहारी गण के जानवरों का एक कुल जो उत्तर अमेरिका और दक्षिण अमेरिका में पाए जाते हैं। इनमें रैकून, कोआटी, किंकाजू, ओलिंगो, छल्ला-दुम और काकोमिसल शामिल हैं।\n\nप्रोसायोनिडाए गण के जानवर सर्वाहारी होते हैं। इस वजह से उनके दांत मांसाहारी जानवरों जैसे तीख़े नहीं होते हालांकि वे मांस खाने में भली भाँती सक्षम हैं। इन पशुओं का आकार छोटा, शरीर पतला और दुमें लम्बी होती हैं। किंकाजू के अलावा हर प्रोसायोनिडाई की पूँछ पर छल्ले-जैसी धारियाँ होती हैं। भालुओं और मनुष्यों की तरह यह अपने पाँव के तलुओं पर चलते हैं, जबकि गाय और ऊँट जैसे जानवर अपने खुरों पर और कुत्ते और कायोटी जैसे पशु अपनी उँगलियों पर चलते हैं। कोआटी को छोड़कर सभी प्रोसायोनिडाई जानवर निशाचरी (रात को सक्रीय) होते हैं। प्रोसायोनिडाई अकेले जीवन बसर करने वाले पशु हैं। इसकी मादा हर वर्ष आमतौर पर चार बच्चों के दस्ते को जन्म देती है।\n\n", "id": "504860", "title": "प्रोसियोनिडी"}
{"url": "https://hi.wikipedia.org/wiki?curid=504865", "text": "कैनिडाए\n\nकैनिडाए () मांसाहारी गण के जानवरों का एक कुल है जिसमें कुत्ता, भेड़िया, सियार, कायोटी और कई कुत्ते-जैसी जीवित और विलुप्त जातियाँ शामिल हैं। इसकी दो मुख्य शाखाएँ हैं: कैनिनी (, भेड़िये से सम्बंधित) और वलपायनी (, सियार से सम्बंधित)। कैनिडाए की दो जातियाँ (चमगादड़-कान सियार और रैकून कुत्ता) ऐसी हैं जो बहुत रूढ़ी मानी जाती हैं और इन दोनों शाखाओं से बाहर हैं।\n\n", "id": "504865", "title": "कैनिडाए"}
{"url": "https://hi.wikipedia.org/wiki?curid=504870", "text": "जिब्राल्टर सोशल डैमोक्रैट्स\n\nजिब्राल्टर सोशल डैमोक्रैट्स (), जिसका संक्षिप्तकरण अंग्रेज़ी वर्णमाला के तीन अक्षरों जीएसडी के साथ किया जाता है, ब्रिटिश प्रवासी शासित प्रदेश जिब्राल्टर का एक मुख्य राजनीतिक दल है। पार्टी की विचारधारा सामाजिक लोकतंत्र है। 2011 के आम चुनाव में पार्टी ने जिब्राल्टर संसद की सात सीटें जीती थीं तथा जिब्राल्टर सोशलिस्ट लेबर पार्टी के साथ यह सीटों की तुलना में जिब्राल्टर की सबसे बड़ी पार्टी है। निवर्तमान समय में जिब्राल्टर संसद की 17 सीटों में से दस जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन के पास है और यह गठबंधन ही सरकार में है। सात सीटों के साथ जिब्राल्टर सोशल डैमोक्रैट्स सबसे बड़ा और एकमात्र विपक्षी राजनीतिक दल है।\nपार्टी ने वर्ष 1996 से 2011 तक जिब्राल्टर में अपनी सरकार बनाई थी। जिब्राल्टर के पूर्व मुख्यमंत्री पीटर करुआना पार्टी के वर्तमान अध्यक्ष हैं।\n", "id": "504870", "title": "जिब्राल्टर सोशल डैमोक्रैट्स"}
{"url": "https://hi.wikipedia.org/wiki?curid=504876", "text": "जिब्राल्टर लिबरल पार्टी\n\nजिब्राल्टर लिबरल पार्टी (), जिसका संक्षिप्तकरण अंग्रेज़ी वर्णमाला के तीन अक्षरों जीएलपी के साथ किया जाता है, ब्रिटिश प्रवासी शासित प्रदेश जिब्राल्टर का एक मुख्य राजनीतिक दल है। पार्टी की मुख्य विचारधारा उदारतावाद है। 2011 के आम चुनाव में पार्टी ने जिब्राल्टर संसद की तीन सीटें जीती थीं तथा सीटों की तुलना में यह जिब्राल्टर की दूसरी सबसे बड़ी पार्टी है। निवर्तमान समय में जिब्राल्टर संसद की 17 सीटों में से सात-सात सीटें जिब्राल्टर सोशलिस्ट लेबर पार्टी और जिब्राल्टर सोशल डैमोक्रैट्स के पास है। जिब्राल्टर लिबरल पार्टी और जिब्राल्टर सोशलिस्ट लेबर पार्टी का गठबंधन इस समय सरकार में है। सात सीटों के साथ जिब्राल्टर सोशल डैमोक्रैट्स सबसे बड़ा और एकमात्र विपक्षी राजनीतिक दल है।\n\nडॉ॰ जोसेफ़ गार्सिया जिब्राल्टर लिबरल पार्टी के वर्तमान अध्यक्ष हैं।\n", "id": "504876", "title": "जिब्राल्टर लिबरल पार्टी"}
{"url": "https://hi.wikipedia.org/wiki?curid=504879", "text": "जिब्राल्टर सोशलिस्ट लेबर पार्टी\n\nजिब्राल्टर सोशलिस्ट लेबर पार्टी (), जिसका संक्षिप्तकरण अंग्रेज़ी वर्णमाला के तीन अक्षरों जीएसएलपी के साथ किया जाता है, ब्रिटिश प्रवासी शासित प्रदेश जिब्राल्टर का एक मुख्य राजनीतिक दल है। यह जिब्राल्टर का सबसे पुराना जीवित सक्रिय राजनीतिक दल है। पार्टी की मुख्य विचारधारा लोकतांत्रिक समाजवाद है। 2011 के आम चुनाव में पार्टी ने जिब्राल्टर संसद की सात सीटें जीती थीं तथा सीटों की तुलना में यह जिब्राल्टर की सबसे बड़ी पार्टी है। निवर्तमान समय में जिब्राल्टर संसद की 17 सीटों में से सात-सात सीटें जिब्राल्टर सोशलिस्ट लेबर पार्टी और जिब्राल्टर सोशल डैमोक्रैट्स के पास है तथा तीन सीटें जिब्राल्टर लिबरल पार्टी के पास हैं। जिब्राल्टर लिबरल पार्टी और जिब्राल्टर सोशलिस्ट लेबर पार्टी का गठबंधन इस समय सरकार में है। सात सीटों के साथ जिब्राल्टर सोशल डैमोक्रैट्स सबसे बड़ा और एकमात्र विपक्षी राजनीतिक दल है।\n\nवर्ष 2011 से जिब्राल्टर सोशलिस्ट लेबर पार्टी के अध्यक्ष फेबियन पिकार्डो हैं।\n", "id": "504879", "title": "जिब्राल्टर सोशलिस्ट लेबर पार्टी"}
{"url": "https://hi.wikipedia.org/wiki?curid=504881", "text": "लिपियों की सूची\n\nयहाँ विश्व की 'लेखन पद्धतियों' या लिपियों की वर्गीकृत सूची दी गई है। यह वर्गीकरण लिपियों के किसी विशेष गुण के आधार पर किया गया है जो उनकोअन्य लिपियों से अलग करता है।\n\nपहले लिपि का नाम दिया गया है, इसके बाद उस लिपि में लिखी जाने वाली भाषाओं के नाम कोष्टक में दिए गए हैं। \n\n\nThere are also symbol systems used to represent things other than language, or to represent constructed languages. Some of these are\n\nLinear B and Asemic writing also incorporate ideograms.\n\n\n\nIn a syllabary, graphemes represent syllables or moras. (Note that the 19th century term \"syllabics\" usually referred to \"abugidas\" rather than true syllabaries.)\n\n\n\n\n\n\nAn abjad is a segmental script containing symbols for consonants only, or where vowels are \"optionally\" written with diacritics (\"pointing\") or only written word-initially.\n\nA true alphabet contains separate letters (not diacritic marks) for both consonants and vowels.\n\n\"Linear\" alphabets are composed of lines on a surface, such as ink on paper.\n\nA featural script has elements that indicate the components of articulation, such as bilabial consonants, fricatives, or back vowels. Scripts differ in how many features they indicate.\n\n\nManual alphabets are frequently found as parts of sign languages. They are not used for writing \"per se\", but for spelling out words while signing.\n\nThese are other alphabets composed of something other than lines on a surface.\n\nइन्हें वर्णाक्षरी (अल्फासिलैबरी) भी कहते हैं। ये 'खण्डात्मक' (segmental) लिपियाँ है जिनमें स्वर चिह्नों को दर्शाने के लिए व्यंजन पर कोई डायाक्रिटिकल चिह्न लगाया जाता है या कोई अन्य परिवर्तन/परिवर्धन कर दिया जाता है। भारत तथा दक्षिण-पूर्व एशिया की प्रायः सभी लिपियाँ इसी श्रेणी में आती हैं। ये सभी ऐतिहासिक रूप से ब्राह्मी परिवार की हैं।\n\n\n\n\n\n\n\nAsemic writing is generally meaningless, though it sometimes contains ideograms or pictograms.\n\nThis section lists alphabets used to transcribe phonetic or phonemic sound; not to be confused with spelling alphabets like the ICAO spelling alphabet.\n\nAlphabets may exist in forms other than visible symbols on a surface. Some of these are:\n\n\nFor example:\n\n\n\n\n\n", "id": "504881", "title": "लिपियों की सूची"}
{"url": "https://hi.wikipedia.org/wiki?curid=504887", "text": "विधि दिवस (भारत)\n\nभारत में प्रतिवर्ष २६ नवम्बर को विधि दिवस के रूप में मनाया जाता है। इसी दिन भारत का संविधान स्वीकार किया गया था। 'विधि दिवस' मनाये जाने की परम्परा सर्वप्रथम भारत के प्रख्यात विधिवेत्ता डॉ लक्ष्मीमल्ल सिंघवी के प्रयासों और सुप्रीम कोर्ट बार एशोशिएशन द्वारा सन 1979 में प्रारंभ हुई।\n\n", "id": "504887", "title": "विधि दिवस (भारत)"}
{"url": "https://hi.wikipedia.org/wiki?curid=504890", "text": "सोम ठाकुर\n\nसोम ठाकुर (जन्म ५ मार्च १९३४) हिन्दी के कवि एवं नवगीतकार हैं।\n\n'अभियान ' खंड काव्य १९९३\n\n'एक ऋचा पाटल को' नवगीत संग्रह १९९७\n\nचंदन और अबीर : राष्ट्र-बोध के गीतों का संग्रह\n\nलोकप्रिया - लोकप्रिय पारंपरिक गीतों का संग्रह\n\nब्रज-छन्दिमा - ब्रजभाषा की कृतियों का संकलन\n\nभारतीय आत्मा पुरस्कार, कानपुर\n\nडॉ॰ शिव मंगल सिंह 'सुमन ' गीत पुरस्कार, उन्न्नाव\n\nकाका हाथरसी ट्रस्ट द्वारा ब्रजभाषा पुरस्कार, हाथरस\n\nराष्ट्र भाषा परिषद मुंबई द्वारा महीयसी महादेवी वर्मा पुरस्कार\n\nप्रगतिशील सांस्कृतिक, साहित्यिक मंच द्वारा सम्मानित\n\nतथा अनेक साहित्यिक सांस्कृतिक, सामाजिक संस्थाओं के सम्मेलनों के अवसर पर सम्मानित किए गये\n\n", "id": "504890", "title": "सोम ठाकुर"}
{"url": "https://hi.wikipedia.org/wiki?curid=504896", "text": "कन्हैयालाल शर्मा\n\nडॉ कन्हैयालाल शर्मा (24 जनवरी सन् 1924 ई. -) हिन्दी के कवि, हिन्दी-विभागाध्यक्ष एवं भाषा-शोधक थे। उनका जन्म राजस्थान के कोटा जिले के कनवास नामक ग्राम में एक अल्प-मध्यवर्गीय परिवार में हुआ था।\n\n\nकीर्तिशेष डॉ॰ कन्हैयालाल शर्मा : भाषा शोध साहित्य के प्रज्ञापुरुष (राजस्थान साहित्य अकादमी)\n", "id": "504896", "title": "कन्हैयालाल शर्मा"}
{"url": "https://hi.wikipedia.org/wiki?curid=504901", "text": "जिब्राल्टर में हिन्दू धर्म\n\nजिब्राल्टर में हिन्दू धर्म के अनुयायी मुख्यतः सिंधी मूल के हैं। जिब्राल्टर औबेरियन प्रायद्वीप और यूरोप के दक्षिणी छोर पर भूमध्य सागर के प्रवेश द्वार पर स्थित एक स्वशासी ब्रिटिश प्रवासी शासित प्रदेश है। 6.843 वर्ग किलोमीटर (2.642 वर्ग मील) में फैले इस देश की सीमा उत्तर में स्पेन से मिलती है। जिब्राल्टर ऐतिहासिक रूप से ब्रिटेन के सशस्त्र बलों के लिए एक महत्वपूर्ण आधार रहा है और शाही नौसेना का एक आधार है।\n\n1869 में स्वेज नहर के खुलने के पश्चात सिंध राज्य के हैदराबाद शहर के व्यापारीयों ने जिब्राल्टर के साथ व्यापार शुरू कर दिया था। धीरे-धीरे भारत और जिब्राल्टर के बीच व्यापार में बढ़ोतरी होती गई परन्तु भारतवासी जिब्राल्टर में आकर नहीं बसे। 1967 में आयोजित हुए जिब्राल्टर संप्रभुता जनमत संग्रह के बाद की घटनाओं के परिणामस्वरूप स्पेन में ब्रिटेन की नागरिकता के साथ रह रहे कई भारतीय मूल के हिन्दुओ ने जिब्राल्टर को अपना घर बना लिया। 1 मार्च 2000 के दिन जिब्राल्टर हिन्दू मंदिर का इंजीनियर्स लेन पर उद्घाटन हुआ तथा यह जिब्राल्टर का एकमात्र हिन्दू मंदिर है।\n\n2004 में स्थानीय वकील हरेश बुधरानी हाउस ऑफ़ असेम्बली में स्पीकर चुने गए तथा बाद में जाकर ये जिब्राल्टर संसद के सबसे पहले स्पीकर बने। 2012 में जिब्राल्टर के महापौर ने जिब्राल्टर के हिन्दू समाज को जिब्राल्टर सिटी हॉल में हिन्दुओ के सबसे बड़े त्योहार दीपावली को मनाने के लिए आमंत्रित किया।\n\nसबसे पुराने उपलब्ध प्रमाणों के अनुसार जिब्राल्टर में सबसे पहले किसी हिन्दू ने उन्नीसवी सदी में कदम रखा था। 1869 में स्वेज नहर का उद्घाटन हुआ जिसके एक वर्ष पश्चात भारतीय व्यापारी जिब्राल्टर के साथ कारोबार करने लगे। हालांकि वे लोग यहाँ आकर नहीं बसे। इनमें से ज्यादातर व्यापारी वर्तमान पाकिस्तान के सिंध राज्य के मूल निवासी थे। \n\n1967 में आयोजित हुए जिब्राल्टर संप्रभुता जनमत संग्रह जिब्राल्टेरियन लोगो ने अत्यधिक रूप से ब्रिटेन की संप्रभुता के अंतर्गत रहने का ही निर्णय लिया। जिसके परिणामस्वरूप 1969 में जिब्राल्टर संविधान ऑर्डर पारित किया गया। जिसके जवाब में स्पेन ने जिब्राल्टर के साथ अपनी सीमा पूर्ण रूप से बंद कर दी तथा संचार की सभी कड़ियाँ तोड़ दीं। परिणामस्वरूप स्पेन में ब्रिटिश नागरिकता के साथ रह रहे हिंदुओं ने जिब्राल्टर में पलायन शुरू कर दिया। 1961 में जिब्राल्टर की हिन्दू आबादी केवल 26 थी जो 1970 में बढ़कर 293 तक पहुँच गई। \n\nज्यादातर जिब्राल्टर के हिन्दू सिंधी मूल के हैं। हिंदुओं ने एकीकृत शिक्षा को अपनाया और धीर-धीरे समाज के अंदर की तयशुदा विवाहों की संख्या में भी गिरावट आ गई। 1 मार्च 2000 के दिन जिब्राल्टर हिन्दू मंदिर का इंजीनियर्स लेन पर उद्घाटन हुआ तथा यह जिब्राल्टर का एकमात्र हिन्दू मंदिर है। मंदिर का आधिकारिक तौर पर उद्घाटन उस समय के जिब्राल्टर के राज्यपाल रिचर्ड लूस, बैरन लूस, ने किया था।\n\nवर्ष 2004 में सिंधी मूल के स्थानीय वकील हरेश बुधरानी हाउस ऑफ़ असेम्बली में स्पीकर चुने गए तथा बाद में जाकर ये जिब्राल्टर संसद के सबसे पहले स्पीकर बने। 2012 में जिब्राल्टर के महापौर ने एक बड़ा कदम उठाते हुए जिब्राल्टर के हिन्दू समाज को जिब्राल्टर सिटी हॉल में हिन्दुओ के सबसे बड़े त्योहार दीपावली को मनाने के लिए आमंत्रित किया।\n", "id": "504901", "title": "जिब्राल्टर में हिन्दू धर्म"}
{"url": "https://hi.wikipedia.org/wiki?curid=504917", "text": "कैलेटा होटल\n\nद कैलेटा होटल (), जिसे कैलेटा पैलेस होटल (अंग्रेज़ी: \"Caleta Palace Hotel\") के नाम से भी जाना जाता है, ब्रिटिश प्रवासी शासित प्रदेश जिब्राल्टर में स्थित एक चार-सितारा होटल है। यह कैटालेन खाड़ी के किनारे पर क्षेत्र के पूर्वी तट पर बना हुआ है। इसका मुख भूमध्य सागर की तरफ़ है। इसको अपना यह नाम स्पेनी भाषा के \"ला कैलेटा\" से मिला है जिसका हिन्दी में अर्थ होता है 'छोटी खाडी'। यह नाम जिब्राल्टर पर स्पेनी शासन के समय कैटालेन खाड़ी और उसके तट पर स्थित मछुआरे के गाँव को दिया गया था। यह खाड़ी का पारम्परिक नाम है, तथा खाड़ी और होटल दोनो एक ही जगह पर स्थित हैं।\n\nकैलेटा होटल अतिथि कमरो और सुइट के व्यापक चयन के कई विकल्प उपलब्ध कराता है। यह दो रोज़ेट मूल्यांकित इतालवी रेस्टोरेंट, जिसका नाम नुनोस है, को संचालित करता है। होटल को सम्पूर्ण जिब्राल्टर के सर्वश्रेष्ठ होटल में से एक माना जाता है। यह वर्ल्ड ट्रैवल अवार्ड्स के लगातार चार समारोह में जिब्राल्टर्स लीडिंग होटल का पुरस्कार प्राप्त कर चुका है और यह ख्याति प्राप्त करने वाला कैलेटा होटल जिब्राल्टर का दूसरा होटल है। 2004 से 2008 तक यह पुरस्कार द रॉक होटल ने प्राप्त किया था, जो जिब्राल्टर का अन्य प्रमुख होटल है।\n\nद कैलेटा होटल इबेरिया प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित चार सितारा होटल है। यह कैटालेन खाड़ी पर मौजूद है, जो जिब्राल्टर की चट्टान की पूर्वी तरफ़ स्थित एक छोटी खाड़ी और मछुआरो का गाँव है। कैटालेन खाड़ी मुख्य शहर से काफ़ी अलग स्थित है तथा इसका मुख भूमध्य सागर की तरफ़ है।\n\nहोटल को वर्ष 1972 में जिब्राल्टर की सरकार से उसके \"होटल डेवलपमेंट ऐड प्रोग्राम\" (हिन्दी: होटल विकास सहायता कार्यक्रम) के तहत वित्तीय सहायता मिली थी। इस वित्तपोषण का उद्देश्य कैलेटा होटल में बिस्तरों की कुल संख्या में 112 की वृद्धि करना था।\n\nहोटल एक इतालवी रेस्टोरेंट को संचालित करता है तथा विभिन्न प्रकार के अतिथि कमरो और सुइट्स उपलब्ध कराता है। नुनोस इटेलियन रेस्टोरेंट ब्रिटेन आधारित संघ द ऑटोमोबाइल एसोसिएशन से दो रोज़ेट प्राप्त कर चुका है। यह मूल्यांकन उन \"उत्कृष्ट रेस्टोरेंट को पुरस्कृत किया जाता है जो उच्च मानकों का लक्ष्य रखते है और उन्हें प्राप्त करते है तथा बेहतर स्थिरता को बनाए रखते हैं\"।\n\nकैलेटा होटल को लगातार 2009 से 2012 तक जिब्राल्टर्स लीडिंग होटल अवार्ड से सम्मानित किया जा चुका है। यह पुरस्कार वर्ल्ड ट्रैवल अवार्ड्स के वार्षिक समारोह में प्रदान किया जाता है। वर्ल्ड ट्रैवल अवार्ड्स पर्यटन उद्योग के सभी क्षेत्रो को सम्मानित करता है। जिब्राल्टर्स लीडिंग होटल अवार्ड 2004 से 2008 तक द रॉक होटल ने जीता था।\n", "id": "504917", "title": "कैलेटा होटल"}
{"url": "https://hi.wikipedia.org/wiki?curid=504992", "text": "हिन्दी साहित्य के इतिहास का लेखन\n\nहिन्दी के आरंभिक काल से लेकर आधुनिक व आज की भाषा में आधुनिकोत्तर काल तक साहित्य इतिहास लेखकों के शताधिक नाम गिनाये जा सकते हैं। हिन्दी साहित्य के इतिहास को शब्दबद्ध करने का प्रश्न अधिक महत्वपूर्ण था। हिन्दी साहित्य के इतिहास-लेखन का कार्य विभिन्न कालों में किसी न किसी रूप में अवश्य मिलता है।\n\nआरंभिक काल में मात्र कवियों के सूची संग्रह को इतिहास रूप में प्रस्तुत कर दिया गया। भक्तमाल आदि ग्रन्थों में यदि भक्त कवियों का विवरण दिया भी गया तो धार्मिक दृष्टिकोण तथा श्रध्दातिरेक की अभिव्यक्ति के अतिरिक्त उसकी और कुछ उपलब्धि नहीं रही। 19वीं सदी में ही हिन्दी भाषा और साहित्य दोनों के विकास की रूपरेखा स्पष्ट करने के प्रयास होने लगे। प्रारंभ में निबंधों में भाषा और साहित्य का मूल्यांकन किया गया जिसे एक अर्थ में साहित्य के इतिहास की प्रस्तुति के रूप में भी स्वीकार किया गया। डॉ॰ रूपचंद पारीक, गार्सा-द-तासी के ग्रन्थ इस्त्वार द ल लितरेत्यूर ऐन्दूई ऐन्दूस्तानी को हिन्दी साहित्य का प्रथम इतिहास मानते हैं। उन्होंने लिखा है - \"हिन्दी साहित्य का पहला इतिहास लेखक गार्सा-द-तासी हैं, इसमें संदेह नहीं है। परंतु डॉ॰किशोरीलाल गुप्त का मंतव्य है- \"तासी ने अपने ग्रन्थ को हिन्दुई और हिन्दुस्तानी साहित्य का इतिहास\" कहा है, पर यह इतिहास नहीं हैं, क्योंकि इसमें न तो कवियों का विवरण काल क्रमानुसार दिया गया है, न काल विभाग किया गया है और अब काल विभाग ही नहीं है तो प्रवृत्ति निरूपण की आशा ही कैसे की जा सकती है। वैसे तासी और सरोज को हिन्दी साहित्य का प्रथम और द्वितीय इतिहास मानने वालों की संख्या अल्प नहीं है परंतु डॉ॰ गुप्त का विचार है कि ग्रियर्सन का \"द माडर्न वर्नाक्यूलर लिटरेचर ऑफ हिन्दुस्तान\" हिन्दी साहित्य का प्रथम इतिहास है। डॉ॰रामकुमार वर्मा ने इसके विपरीत अनुसंधानात्मक प्रवृत्ति की दृष्टि से तासी के प्रयास को अधिक महत्वपूर्ण निरूपित किया है।\n\nपाश्चात्य और प्राच्य विद्वानों ने हिन्दी के इतिहास लेखन के आरंभिक काल में प्रशंसनीय भूमिका निभाई है। शिवसिंह सरोज साहित्य इतिहास लेखन के अनन्य सूत्र हैं। हिन्दी के वे पहले विद्वान हैं जिन्होंने हिन्दी साहित्य की परंपरा के सातत्य पर समदृष्टि डाली है। अनन्तर मिश्र बंधुओं ने साहित्यिक इतिहास तथा राजनीतिक परिस्थितियों के पारस्परिक संबंधों का दर्शन कराया। डॉ॰ सुमन राजे के शब्दों में - \"काल विभाजन की दृष्टि से भी विश्वबंधु विनोद प्रगति की दिशा में बढ़ता दिखाई देता है।\n\nआचार्य रामचंद्र शुक्ल ने हिन्दी साहित्य का प्रथम व्यवस्थित इतिहास लिखकर एक नये युग का समारंभ किया। उन्होंने लोकमंगल व लोक-धर्म की कसौटी पर कवियों और कवि-कर्म की परख की और लोक चेतना की दृष्टि से उनके साहित्यिक अवदान की समीक्षा की। यहीं से काल विभाजन और साहित्य इतिहास के नामकरण की सुदृढ़ परंपरा का आरंभ हुआ। इस युग में डॉ॰ श्याम सुन्दर दास, रमाशंकर शुक्ल 'रसाल', सूर्यकांत शास्त्री, अयोध्या सिंह उपाध्याय, डॉ॰ रामकुमार वर्मा, राजनाथ शर्मा प्रभृति विद्वानों ने हिन्दी साहित्य के इतिहास विषयक ग्रन्थों का प्रणयन कर स्तुत्य योगदान दिया। आचार्य हजारी प्रसाद द्विवेदी ने शुक्ल युग के इतिहास लेखन के अभावों का गहराई से अध्ययन किया और हिन्दी साहित्य की भूमिका (1940 ई.), हिन्दी साहित्य का आदिकाल (1952 ई.) और हिन्दी साहित्य; उद्भव और विकास (1955 ई.) आदि ग्रन्थ लिखकर उस अभाव की पूर्ति की। काल विभाजन में उन्होंने कोई विशेष परिवर्तन नहीं किया। शैली की समग्रता उनकी अलग विशेषता है।\n\nवर्तमान युग में आचार्य द्विवेदी के अतिरिक्त साहित्येतिहास लेखन में अन्य प्रयास भी हुए परंतु इस दिशा में विकास को अपेक्षित गति नहीं मिल पाई। वैसे डॉ॰ गणपति चंद्र गुप्त, डॉ॰ रामखेलावन पांडेय के अतिरिक्त डॉ॰ लक्ष्मी सागर वार्ष्णेय, डॉ॰ कृष्णलाल, भोलानाथ तथा डॉ॰ शिवकुमार की कृतियों के अतिरिक्त काशी नागरी प्रचारिणी सभा, वाराणसी द्वारा प्रकाशित हिन्दी साहित्य का इतिहास एवं डॉ नगेन्द्र के संपादन में प्रकाशित हिन्दी साहित्य का इतिहास आधुनिक युग की उल्लेखनीय उपलब्धियाँ हैं। हरमहेन्द्र सिंह बेदी ने भी हिन्दी साहित्येतिहास दर्शन की भूमिका लिखकर साहित्य के इतिहास और उसके प्रति दार्शनिक दृष्टि को नये ढंग से रेखांकित किया है।\n\nहिन्दी साहित्य के मुख्य इतिहासकार और उनके ग्रन्थ निम्नानुसार हैं -\n\n1. गार्सा द तासी : इस्तवार द ला लितेरात्यूर ऐंदुई ऐंदुस्तानी (फ्रेंच भाषा में; फ्रेंच विद्वान, हिन्दी साहित्य के पहले इतिहासकार)\n\n2. शिवसिंह सेंगर : शिव सिंह सरोज\n\n3. जार्ज ग्रियर्सन : द मॉडर्न वर्नेक्यूलर लिट्रैचर ऑफ हिंदोस्तान\n\n4. मिश्र बंधु : मिश्र बंधु विनोद\n\n5. रामचंद्र शुक्ल : हिन्दी साहित्य का इतिहास\n\n6. हजारी प्रसाद द्विवेदी : हिन्दी साहित्य की भूमिका; हिन्दी साहित्य का आदिकाल; हिन्दी साहित्य :उद्भव और विकास\n\n7. रामकुमार वर्मा : हिन्दी साहित्य का आलोचनात्मक इतिहास\n\n8. डॉ धीरेन्द्र वर्मा : हिन्दी साहित्य\n\n9. डॉ नगेन्द्र : हिन्दी साहित्य का इतिहास; हिन्दी वांड्मय 20वीं शती\n\n10. रामस्वरूप चतुर्वेदी : हिन्दी साहित्य और संवेदना का विकास, लोकभारती प्रकाशन, इलाहाबाद, 1986\n\n11. बच्चन सिंह : हिन्दी साहित्य का दूसरा इतिहास, राधाकृष्ण प्रकाशन, नई दिल्ली,\n\n", "id": "504992", "title": "हिन्दी साहित्य के इतिहास का लेखन"}
{"url": "https://hi.wikipedia.org/wiki?curid=504994", "text": "वाक्यविन्यास\n\nकिसी भाषा में जिन सिद्धान्तों एवं प्रक्रियाओं के द्वारा वाक्य बनते हैं, उनके अध्ययन को भाषा विज्ञान में वाक्यविन्यास, 'वाक्यविज्ञान' या सिन्टैक्स (syntax) कहते हैं। वाक्य के क्रमबद्ध अध्ययन का नाम 'वाक्यविज्ञान' कहते हैं। वाक्य विज्ञान, पदों के पारस्परिक संबंध का अध्ययन है। वाक्य भाषा का सबसे महत्त्वपूर्ण अंग है। मनुष्य अपने विचारों की अभिव्यक्ति वाक्यों के माधयम से ही करता है। अतः वाक्य भाषा की लघुतम पूर्ण इकाई है।\n\nवाक्य विज्ञान के अन्तर्गत निम्नलिखित बातों का विचार किया जाता है- वाक्य की परिभाषा, वाक्यों और भाषा के अन्य अग् का सम्बन्धा, वाक्यों के प्रकार, वाक्यों में परिवर्तन, वाक्यों में पदों का क्रम, वाक्यों में परिवर्तन के कारण आदि।\n\nवाक्य विज्ञान के स्वरूप के विषय में डॉ॰ कपिलदेव द्विवेदी ने विस्तार से विवेचन किया है। उनका मत इस प्रकार हैः-\n\nपदविज्ञान और वाक्य-विज्ञान में अन्तर यह है कि पद-विज्ञान में पदों की रचना का विवेचन होता है। अतः उसमें पद विभाजन (संज्ञा, क्रिया, विशेषण आदि), कारक, विभक्ति, वचन, लिंग, काल, पुरुष आदि के बोधाक शब्द किस प्रकार बनते हैं, इस पर विचार किया जाता है। वाक्य-विज्ञान उससे अगली कोटि है। इसमें पूर्वाेक्त विधि से बने हुए पदों का कहाँ, किस प्रकार से रखने से अर्थ में क्या अन्तर होता है, आदि विषयों का विवेचन है। धवनि निर्मापक तत्त्व हैं। जैसे मिट्टी, कपास आदि; पद बने हुए वे तत्त्व हैं, जिनका उपयोग किया जा सकता है, जैसे- ईंट, वस्त्रा आदि; वाक्य वह रूप है, जो वास्तविक रूप में प्रयोग में आता है, जैसे- मकान, सिले वस्त्रा आदि। पद ईंट है तो वाक्य मकान या भवन।\n\nतात्त्विक दृष्टि से ध्वनि, पद और वाक्य में मौलिक अन्तर है। धवनि मूलतः उच्चारण से संबद्ध है। या शारीरिक व्यापार से उत्पन्न होती है, अतः ध्वनि में मुख्यतया शारीरिक व्यापार प्रधान है। पद में ध्वनि और सार्थकता दोनों का समन्वय है। ध्वनि शारीरिक पक्ष है और सार्थकता मानसिक पक्ष है। पद में शारीरिक और मानसिक दोनों तत्त्वों के समन्वय से वह वाक्य में प्रयोग के योग्य बन जाता है। सार्थकता का संबन्ध विचार से है। विचार मन का कार्य है, अतः पद में मानसिक व्यापार भी है। वाक्य में विचार, विचारों का समन्वय, सार्थक एवं समन्वित रूप में अभिव्यक्ति, ये सभी कार्य विचार और चिन्तन से संबद्ध है, अतः मानसिक कार्य है। वाक्य में मानसिक अथवा मनोवैज्ञानिक पक्ष मुख्य होता है। विचारों की पूर्ण अभिव्यक्ति वाक्य से होती है, अतः वाक्य ही भाषा का सूक्ष्मतम सार्थक इकाई माना जाता है। इनका भेद इस प्रकार भी प्रकट किया जा सकता है-\n\n\n\n\n", "id": "504994", "title": "वाक्यविन्यास"}
{"url": "https://hi.wikipedia.org/wiki?curid=504996", "text": "खोरठा भाषा\n\nखोरठा एक भाषा है जो भारत के झारखण्ड प्रदेश के कुछ भागों और बांग्लादेश के कुछ भागों में बोली जाती है।\n\nखोरठा भाषा झारखंड के दो प्रमंडलों (उत्तरी छोटानागपुर और संथाल परगना) के अधिकांश की मातृभाषा होने के साथ-साथ झारखंड के चौबीस जिलों मे से पंद्रह जिलों की पूणतः या अंशतः संपर्क भाषा है।\n\nखोरठा के आदि कवि श्रीनिवास पानुरी की 92 वीं जयंती 2012 में पर मंदाकिनी उच्च विद्यालय बड़ा जमुआ के मैदान में श्रद्धांजलि समारोह सह कवि सम्मेलन का आयोजन किया गया। मुख्य अतिथि भू-राजस्व मंत्री मथुरा प्रसाद महतो ने कहा कि खोरठा भाषा को द्वितीय राजभाषा का दरजा तो दिया गया, लेकिन इसको धरातल पर पहुंचाने के लिए बाल वर्ग से पठन-पाठन की जरूरत है।\n\n", "id": "504996", "title": "खोरठा भाषा"}
{"url": "https://hi.wikipedia.org/wiki?curid=505026", "text": "स्वनिमविज्ञान\n\nस्वनिमविज्ञान (Phonology) भाषाविज्ञान की वह शाखा है जो किसी भी मानव भाषा में ध्वनि के सम्यक उपयोग द्वारा अर्थपूर्ण अभिव्यक्ति से सम्बन्धित मुद्दों का अध्ययन करती है। \n\nकिसी भाषा की सार्थक ध्वनियों की व्यवस्था का अध्ययन ही स्वनिमविज्ञान कहलाता है। स्वनिमविज्ञान अपनी मूल इकाई के रूप में स्वनिम (फोनीम) की संकल्पना करता है और इसके उपरांत स्वनिम तथा सहस्वन, उनके वितरण तथा अनुक्रम आदि का अध्ययन करता है। यह 'शब्द' के स्तर के नीचे के स्तर पर अध्यन करता है। \n\n\n", "id": "505026", "title": "स्वनिमविज्ञान"}
{"url": "https://hi.wikipedia.org/wiki?curid=505089", "text": "विक्टोरिया स्टेडियम\n\nविक्टोरिया स्टेडियम (), या विक्टोरिया मैदान, ब्रिटिश प्रवासी शासित प्रदेश जिब्राल्टर में स्थित बहु-प्रयोजन खेल का मैदान है। मैदान में विभिन्न प्रकार की खेल प्रतियोगताओं का आयोजन होता है, इनमें मुख्यतः क्रिकेट, फुटबॉल, हॉकी और एथलेटिक्स की प्रतिस्पर्धाएँ। जिब्राल्टर के कुछ विद्यालय भी अपने खेल दिवस का आयोजन इसी मैदान में करते हैं। पाँच हजार की क्षमता वाला यह मैदान बेसाइड सड़क के समीप स्थित है। \n\nविक्टोरिया स्टेडियम जिब्राल्टर का सबसे प्रमुख और आधुनिक खेल का मैदान है तथा इसका स्वामित्व जिब्राल्टर की सरकार के पास है। यहाँ जिब्राल्टर सरकार के खेल से जुड़े विभिन्न विभागो के कार्यालय भी मौजूद हैं। इनमें शामिल हैं: जिब्राल्टर गवर्मेंट स्पोर्ट्स डिपार्टमेंट, जिब्राल्टर स्पोर्ट्स एण्ड लेज़र अथोरिटी और जिब्राल्टर स्पोर्ट्स एडवाइज़री काउंसिल।\n\nस्टेडियम में विभिन्न खेलों से जुड़ी कई आधुनिक सुविधाएँ उप्लब्ध हैं, जैसे: बहु-प्रयोजन खेल हॉल जहाँ बास्केटबॉल, बैडमिंटन, वॉलीबॉल, नैटबॉल, हैंडबॉल, पाँच-एक-तरफ़ फुटबॉल, टेनिस, कराटे, जुडो तथा अन्य मार्शल आर्ट आदि खेल खेले जा सकते हैं; स्क्वैश कोर्ट; फुटबॉल, हॉकी और क्रिकेट के लिए कृत्रिम टर्फ; फुटबॉल अभ्यास पिच; एथलेटिक्स ट्रेक और लंबी कूद पिट; क्रिकेट नैट अभ्यास केन्द, आदि हैं।\n", "id": "505089", "title": "विक्टोरिया स्टेडियम"}
{"url": "https://hi.wikipedia.org/wiki?curid=505092", "text": "जिब्राल्टर अन्तराष्ट्रीय हवाई-अड्डा\n\nजिब्राल्टर अन्तराष्ट्रीय हवाईअड्डा () ब्रिटिश प्रवासी शासित प्रदेश जिब्राल्टर में स्थित नागरिक हवाईअड्डा है। यूनाइटेड किंगडम का रक्षा मंत्रालय इस हवाईअड्डे का स्वामी है। मंत्रालय इसे रॉयल एयर फ़ोर्स (हिन्दी: शाही वायु सेना) द्वारा प्रयोग किए जाने वाले आरएएफ जिब्राल्टर के लिए सम्भालता है। इसका नागरिक संचालक भी इस्तेमाल करते हैं; निवर्तमान समय में यहाँ से केवल यूनाइटेड किंगडम के लिए जहाज उड़ान भरते हैं। यात्री हवाईअड्डे के नागरिक-संचालित टर्मिनल से आते-जाते हैं। \nवर्ष 2004 में हवाईअड्डे ने कुल 314,375 यात्रियों और 380 टन कार्गो को संभाला था। विंस्टन चर्चिल एवेन्यू (स्पेन जाने के लिए मुख्य सड़क) हवाईअड्डे को दो भागो में बाटती है, परिणामस्वरूप जब भी कोई जहाज उड़ान भरता या उतरता है तब सड़क को बंद करना पड़ता है। अमेरिकी टेलिविज़न चैनल हिस्ट्री के \"मोस्ट एक्सट्रीम एयरपोर्ट्स\" धारावाहिक के अनुसार जिब्राल्टर अन्तराष्ट्रीय हवाईअड्डा सम्पूर्ण विश्व का पाँचवा सबसे खतरनाक हवाईअड्डा है तथा इसी श्रेणी में पूरे यूरोप में सर्वप्रथम। \n\nईज़ीजैट हफ़्ते में इस हवाईअड्डे से लंदन के गैटविक हवाईअड्डे के लिए सात एयरबस A320 परिवार के जहाजों की उड़ाने संचालित करता है। ब्रिटीश एयरवेज़ भी यहाँ से हफ़्ते में नौ उड़ाने एयरबस A320 परिवार के जहाजों द्वारा लंदन हीथ्रो विमानक्षेत्र के लिए संचालित करता है।\n\nहालांकि विमानक्षेत्र जिब्राल्टर में मौजूद है परन्तु इसका पड़ोसी देश स्पेन के नजदीकी शहरों में घूमने आए यात्री करते हैं तथा इस प्रकार के इस्तेमाल की संख्या में बढ़ोतरी होती जा रही है।\n\nजिब्राल्टर अन्तराष्ट्रीय हवाईअड्डा इबेरिया प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित विमानक्षेत्र है। यह जिब्राल्टर प्रायद्वीप के उत्तरी सिरे पर स्थित है। यह स्पेन की सीमा और रॉक ऑफ़ जिब्राल्टर (हिन्दी: जिब्राल्टर की चट्टान) के बीच में स्थित है। इसकी 6000 फीट लंबी हवाई पट्टी है जो पूर्व से पश्चिम की तरफ़ जाती है, तथा इसका एक-तिहाई हिस्सा पश्चिमी दिशा में समुन्द्र के ऊपर कृत्रिम जमीन के ऊपर बना हुआ है। यह इस बात के लिए विशेष है कि चार लेन की नागरिक सड़क, विंस्टन चर्चिल एवेन्यू, इसकी हवाई पट्टी को दो भागो में बाटती है। यह सड़क स्पेन तक जाने का मुख्य मार्ग है। इसके ठीक उत्तर में निषिद्ध स्पेनिश हवाई क्षेत्र है तथा केवल एक-चौथाई मील दूर 1360 फीट ऊची चट्टान है जिसके परिणामस्वरूप पायलटों के लिए इस हवाई पट्टी पर अपने हवाई वाहन का ठीक से उतारना मुश्किल होता है।\n\nहवाईअड्डा द्वितीय विश्व युद्ध के दौरान स्थापित किया गया था। इस महायुद्ध के समय जिब्राल्टर ब्रिटेन के लिए एक महत्वपूर्ण नौसेना का अड्डा था। 1939 में बन कर तैयार हुए इस अड्डे का शुरुआती उद्देश्य रॉयल नेवी के बेड़े की वायु शाखा के लिए हवाईअड्डा उप्लब्ध कराना था। हालांकि हवाई पट्टी का बाद में बे ऑफ़ जिब्राल्टर में से भूमि अधिग्रहण द्वारा विस्तार कर दिया गया था। इस कृत्रिम भूमि विस्तार में रॉक ऑफ़ जिब्राल्टर में सैन्य सुरंगों को बनाते वक्त विस्फोट द्वारा निकली चट्टानों का उपयोग किया गया। हवाई पट्टी के इस अंतिम मुख्य विस्तार के परिणामस्वरूप जिब्राल्टर में बड़े हवाई जहाज भी उतर सकते थे। उस समय हवाई पट्टी जिब्राल्टर के अश्व दौड़ ट्रैक से पूरी तरह से अभिलोपित हो गई थी। आरएएफ़ नॉर्थ फ्रंट 1942 में खुला तथा इसी समय के आसपास आरएएफ़ न्यू कैम्प भी स्थापित हुआ। \n\nहवाई पट्टी ने ऑपरेशन टोर्च के दौरान एक अहम भूमिका निभाई। द्वितीय विश्व युद्ध के दौरान हुए इस ऑपरेशन में एंग्लो-अमरीकी सेनाओं ने आपस में मिलकर फ़्रांसीसी उत्तरी अफ़्रीका पर आकर्मण किया था जिसमें फ़्रांसीसी औपनिवेशिक साम्राज्य द्वारा कब्जें में किए हुए वर्तमान समय के अल्जीरिया, ट्यूनिशिया और मोरोक्को शामिल थे।\n\nस्पेन लगातार यूनाइटेड किंगडम के साथ जिब्राल्टर की संप्रभुता विवाद में उलझा रहता है, जहाँ यह हवाईअड्डा मौजूद है। इस एतिहासिक विवाद और स्पेनी सीमा के समीप होने के कारण इतिहास में कई बार इस हवाईअड्डे पर जहाजों के उड़ान भरने पर समस्याएँ आई हैं। 2 दिसम्बर 1987 में दोनों देशों के बीच जिब्राल्टर हवाईअड्डा समझौता हुआ जिसके अनुसार इस हवाईअड्डे का दोनों देश नागरिक प्रयोजनों के लिए एक साथ प्रयोग कर सकते थे। परन्तु अगले वर्ष 1988 में जिब्राल्टर की सरकार ने समझोते को बाधित कर दिया और इस प्रकार यह समझोता कभी लागू जी नहीं हो पाया।\n\nइसके पश्चात स्पेन यहाँ से केवल यूनाइटेड किंगडम तक की उड़ानों को इजाजत देता है तथा अन्य किसी जगह के लिए यहाँ से उड़ान नहीं भरने देता।\n\n", "id": "505092", "title": "जिब्राल्टर अन्तराष्ट्रीय हवाई-अड्डा"}
{"url": "https://hi.wikipedia.org/wiki?curid=505108", "text": "हरेश बुधरानी\n\nहरेश किशिनचंद बुधरानी (), क्वींस काउंसेल, भारतीय मूल के जिब्राल्टेरियन बैरिस्टर हैं। इन्होंने अपनी शिक्षा इंग्लैंड के शैक्षणिक संस्थानो से प्राप्त करी थी तथा अगस्त 1975 में बैरिस्टर बन गए। यह 2004 तक हिन्दू मर्चेंट्स एसोसिएशन ऑफ़ जिब्राल्टर के अध्यक्ष रहे थे। यह जिब्राल्टर संसद में सितम्बर 2004 से अक्टूबर 2012 तक स्पीकर थे। इस पद पर रहते हुए इनके ऊपर व्यापार कर सम्बन्धी हेराफेरी का आरोप लगा था।\n\nबुधरानी का जन्म भारत के महाराष्ट्र राज्य की राजधानी मुम्बई (जब बम्बई) में जून 1952 को हुआ था। इन्होंने अपनी स्कूली शिक्षा डर्बीशायर में पूरी की तथा उच्च शिक्षा प्राप्त करने के लिए सरी के गिल्डफोर्ड शहर में स्थित कॉलेज ऑफ़ लॉ (वर्तमान नाम: द युनिवर्सिटी ऑफ़ लॉ) में गए। \n\nबुधरानी के अनुसार जिब्राल्टर की हिन्दू आबादी धीरे-धीरे मुख्य धरा में आई है तथा यह प्रक्रिया लगातार जारी है। इनकी 1973 में की गई टिप्पणी के अनुसार हिन्दू जिब्राल्टर के अन्य नृजातीय समूहों के बीच धीरे-धीरे अपनाए गए। उदाहरण के तौर पर नवम्बर 2012 में हिन्दुओ के सबसे बड़े त्योहार दीपावली के आयोजन के लिए जिब्राल्टर के महापौर ने हिन्दू समाज को जिब्राल्टर सिटी हॉल में आमंत्रित किया था।\nवर्ष 1974 में इन्होंने लंदन के किंग्स कॉलेज से कानून में स्नातक की डिग्री प्राप्त करी। बुधरानी ने बाद में इन्स ऑफ़ कोर्ट स्कूल ऑफ़ लॉ में भाग लिया और अगस्त 1975 में बैरिस्टर बन गए। \n\nबुधरानी हिन्दू मर्चेंट्स एसोसिएशन ऑफ़ जिब्राल्टर (हिन्दी: जिब्राल्टर का हिन्दू व्यापारी संघ) के वर्ष 2004 तक अध्यक्ष रहे। बुधरानी ने अपना पद जिब्राल्टर हाउस ऑफ़ असेम्बली के स्पीकर का पद संभालने के लिए छोड़ा था। जिब्राल्टर सोशल डैमोक्रैट्स ने न्यायाधीश जॉन ई॰ अलकैंटेरा के हाउस ऑफ़ असेम्बली के स्पीकर पद पर से दिए त्यागपत्र के पश्चात बुधरानी को रिक्त पद के लिए नामांकित किया। इस नामांकन में विपक्ष ने अपनी स्वीकृति नहीं दी थी। सितम्बर 2004 में बुधरानी ने जिब्राल्टर हाउस ऑफ़ असेम्बली (जो अब जिब्राल्टर संसद के नाम से जाना जाता है) में स्पीकर का पद संभाला। जिब्राल्टर में कोई इतना बड़ा पद सम्भालने वाले बुधरानी पहले भारतीय मूल के नागरिक थे।\n\nदिसम्बर 2011 में बुधरानी को मुख्यमंत्री फेबियन पिकार्डो (जिब्राल्टर सोशलिस्ट लेबर पार्टी के सदस्य) ने पुनर्नियुक्त किया। अक्टूबर 2012 में यह स्पीकर के पद से सेवानिवृत्त हो गए थे।\n\nमई 2012 में बुधरानी पर व्यापार कर सम्बन्धी हेराफेरी के आरोप के पश्चात जिब्राल्टर ट्रेज़री ने इनकी स्पीकर की तनख्वाह पर रोक लगा दी थी। बुधरानी इन आरोपो का पूर्ण रूप से तो खंडन नहीं किया परन्तु कहा था कि स्थानीय मीडिया द्वारा दिखाए गए आंकड़े सही नहीं हैं तथा उनके ऊपर के ऋण की राशि इतनी अधिक नहीं है। मीडिया द्वारा बताया गया ऋण 150,000 जिब्राल्टर पौंड से अधिक था।\n", "id": "505108", "title": "हरेश बुधरानी"}
{"url": "https://hi.wikipedia.org/wiki?curid=505109", "text": "बहपुरा\n\nबहपुरा उत्तर प्रदेश के संत रविदास नगर जिला के डीघ मंडल में स्थित एक गांव है।n\n\nबहपुरा का पुराना नाम ब्रह्मपुर था, क्योंकि यहां पर बहुत ही प्रकांड विद्वान ब्राह्मण रहा करते थे। उन्ही ब्राह्मणो के निवास के कारण इसका नाम ब्रह्मपुर् रखा गया था। उन्ही विद्वान ब्राह्मणो के वन्शज आज भी इस गांव में रहते है।\n\nभारत की २००१ की जनगणना के अनुसार इस गाँव की आबादी १०१३ थी जिसमे महिलाये ४७२ और पुरुष ५४१ थे।\n\nhttp://censusindia.gov.in/PopulationFinder/Sub_Districts_Master.aspx?state_code=09&district_code=68\n", "id": "505109", "title": "बहपुरा"}
{"url": "https://hi.wikipedia.org/wiki?curid=505118", "text": "जिब्राल्टर आम चुनाव, 2011\n\nजिब्राल्टर आम चुनाव ब्रिटिश प्रवासी शासित प्रदेश जिब्राल्टर में 8 दिसम्बर 2011 के दिन आयोजित हुए थे। चुनाव के अंदर दो दल (जिब्राल्टर सोशल डैमोक्रैट्स और प्रोग्रेसिव डैमोक्रेटिक पार्टी) तथा एक गठबंधन (जिब्राल्टर सोशलिस्ट लेबर पार्टी और जिब्राल्टर लिबरल पार्टी) ने अपने उम्मीदवार उतारे थे। चुनाव जिब्राल्टर संसद की 17 सीटो के लिए आयोजित किया गया था।\n\nजिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन कुल दस सीट जीत कर नई सरकार बनाई तथा फेबियन पिकार्डो जिब्राल्टर के नए मुख्यमंत्री बने।\n\nचुनाव में न्यू जिब्राल्टर डेमोक्रेसी को छोड़ कर जिब्राल्टर के सभी सक्रीय दलों ने हिस्सा लिया था। जिब्राल्टर सोशलिस्ट लेबर पार्टी और जिब्राल्टर लिबरल पार्टी ने अपना गठबंधन इस चुनाव में भी जारी रखा। जिब्राल्टर सोशल डैमोक्रैट्स और प्रोग्रेसिव डैमोक्रेटिक पार्टी स्वतंत्र रूप से भाग लिया।\n\nचुनाव में जिब्राल्टर सोशलिस्ट लेबर पार्टी और जिब्राल्टर सोशल डैमोक्रैट्स ने सात-सात सीटें प्राप्त करीं। जिब्राल्टर लिबरल पार्टी को तीन सीटें मिली तथा प्रोग्रेसिव डैमोक्रेटिक पार्टी को कोई सीट प्राप्त नहीं हुई। कुल मतदान 81.4 प्रतिशत हुआ। जिब्राल्टर सोशल डैमोक्रैट्स को सबसे अधिक 81,721 वोट मिले, उसके पश्चात जिब्राल्टर सोशलिस्ट लेबर पार्टी को 59,824, जिब्राल्टर लिबरल पार्टी को 25,590 तथा प्रोग्रेसिव डैमोक्रेटिक पार्टी को केवल 7,622 वोट ही प्राप्त हुए। जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन ने कुल दस सीट जीत कर नई सरकार बनाई। जिब्राल्टर सोशल डैमोक्रैट्स सात सीटों के साथ मुख्य और एकमात्र विपक्षी दल बना। \n", "id": "505118", "title": "जिब्राल्टर आम चुनाव, 2011"}
{"url": "https://hi.wikipedia.org/wiki?curid=505128", "text": "जिब्राल्टर आम चुनाव, 2007\n\nजिब्राल्टर आम चुनाव ब्रिटिश प्रवासी शासित प्रदेश जिब्राल्टर में 11 दिसम्बर 2007 के दिन आयोजित हुए थे। जिब्राल्टर सोशल डैमोक्रैट्स के उमीदवार तथा पदधारी मुख्यमंत्री पीटर करुआना ने बड़े कम अंतर से अपना चौथा कार्यकाल जीता। विपक्षी दल जो बोस्सानो ने चुनाव में काफ़ी अच्छा प्रदर्शन किया और मुख्मंत्री को कड़ी टक्कर दी थी। बोस्सानो ने चुनाव से पहले घोषणा कर दी थी कि एक सांसद के तौर पर उनका यह अंतिम चुनाव है तथा मज़ाक में कहा था कि वे सरकार में कोई पद स्वीकार नहीं करेंगे इसके पश्चात भी इन्हें जिब्राल्टर सोशल डैमोक्रैट्स के कुछ सदस्यों से ज्यादा व्यक्तिगत वोट मिले थे।\n\nचुनाव में जिब्राल्टर सोशल डैमोक्रैट्स ने सबसे अधिक दस सीटें प्राप्त करीं। जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन को कुल सात सीटें मिलीं, जिनमें जिब्राल्टर सोशलिस्ट लेबर ने चार तथा लिबरल पार्टी ने तीन सीटें जीतीं। प्रोग्रेसिव डैमोक्रेटिक पार्टी कोई भी सीट प्राप्त नहीं हुई। सबसे अधिक वोट (76,334) जिब्राल्टर सोशल डैमोक्रैट्स को मिले, उसके बाद जिब्राल्टर सोशलिस्ट लेबर पार्टी को 49,277, जिब्राल्टर लिबरल पार्टी को 21,120, प्रोग्रेसिव डैमोक्रेटिक पार्टी को 5,799, चार्ल्स गोमेज़ को 1,210 तथा रिचर्ड मार्टिनेज़ को 1,003। कुल मतदान 81.4 प्रतिशत हुआ था। \n", "id": "505128", "title": "जिब्राल्टर आम चुनाव, 2007"}
{"url": "https://hi.wikipedia.org/wiki?curid=505138", "text": "जिब्राल्टर में इस्लाम धर्म\n\nजिब्राल्टर में इस्लाम एक अल्पसंख्यक धर्म है। 2001 की जनगणना के अनुसार ब्रिटिश प्रवासी शासित प्रदेश जिब्राल्टर में लगभग दो हजार व्यक्ति इस्लाम धर्म के अनुयायी हैं, जो जिब्राल्टर की सम्पूर्ण आबादी का लगभग चार प्रतिशत है।\n\nजिब्राल्टर हमेशा से ही कई सभ्यताओं व व्यक्तियों के लिए एक आकर्षण का स्थान रहा है। इनमें निएंडरथल काल से मूरिश, स्पेनी व वर्तमान ब्रिटिश साम्राज्य शामिल है।\n\nजिब्राल्टर के इतिहास में मूरिश साम्राज्य सबसे लम्बा चला आ रहा है जो 711 से 1309 तक चला व उसके पश्च्यात १३५० से १५६२ तक कायम रहा जो कुल ७१० वर्ष का हो गया। जिब्राल्टर का मुस्लिम व इसाई, दोनों संस्कृतियों में महत्वपूर्ण स्थान है।\n\nचौदहवी शताब्दी के शुरुआत में हुई जिब्राल्टर की प्रथम घेराबंदी के पश्चात स्पेनी सम्राज्य ने जिब्राल्टर में रह रहे मुसलमानों को वहाँ से निकल जाने पर मजबूर कर दिया था। इन मुसलमानों ने निकटतम अफ़्रीकी देशों (जैसे मोरक्को) को अपना नया घर बनाया।\n\nघेराबंदी और उसके बाद स्पेनी सम्राज्य के अन्तर्गत आने के पश्चात भी बहुत कम लोग ही जिब्राल्टर में बसना चाहते थे, चूँकि इसे रहने के लिए एक खतरनाक जगह समझा जाता था, जसिका कारण स्पेन के दक्षिणी सिरे और उत्तरी अफ़्रीका के मुस्लिम सम्राज्य से भोगोलिक रूप से नजदीकी। \n\n1333 तक जिब्राल्टर एक बार फ़िर मुसलमानों के हाथ में आ गया जबा मोरक्को के महाराज के पुत्र अब्दुल मलिक ने यहाँ हमला कर दिया। साड़े चार महीने के पश्चात स्पेनी सेना ने मोरक्को के इस हमले के सामने आत्मसमर्पण कर दिया। \n\n1374 में जिब्राल्टर इस्लामिक सम्राज्य ग्रेनेडा के आधीन आ गया। 1462 में जिब्राल्टर पर पुनः किसी स्पेनी सम्राज्य का कब्जा हुआ और इस बार यह कैसटिल राज्य के आधीन आया। कैथोलिक महाराजा फर्डिनेंड और महारानी इज़ाबेला ने ग्रेनेडा में आक्रमण किया और स्पेनी जमीन पर से मुसलमानों के अंतिम राज्य को भी समाप्त कर दिया। यहूदियो को भी इसके पश्चात स्पेन से निकाल दिया गया।\n\nजिब्राल्टर मुख्य रूप से एक ईसाई बहुल राष्ट्र है, जिसमें भी मुख्यतः आबादी कैथोलिक सम्प्रदाय की अनुयायी है। इस्लाम यहाँ एक अल्पसंख्यक धर्म है, ईसाईयत के पश्चात सबसे बड़ा धर्म। 2001 की जनगणना के अनुसार जिब्राल्टर में लगभग दो हजार व्यक्ति इस्लाम धर्म के अनुयायी हैं, जो जिब्राल्टर की सम्पूर्ण आबादी का लगभग चार प्रतिशत है। \n", "id": "505138", "title": "जिब्राल्टर में इस्लाम धर्म"}
{"url": "https://hi.wikipedia.org/wiki?curid=505144", "text": "इब्राहिम-अल-इब्राहिम मस्जिद\n\nइब्राहिम-अल-इब्राहिम मस्जिद (), जिसे किंग फहद बिन अब्दुलअजीज अल-सऊद मस्जिद (अंग्रेज़ी: \"King Fahd bin Abdulaziz al-Saud Mosque\") या मोस्क ऑफ़ द कस्टोडियन ऑफ़ द टू होली मोस्क्स (अंग्रेज़ी: \"Mosque of the Custodian of the Two Holy Mosques\") के नामों से भी जाना जाता है, ब्रिटिश प्रवासी शासित प्रदेश जिब्राल्टर में स्थित एक मस्जिद है। यह मस्जिद क्षेत्र के दक्षिणी सिरे पर यूरोपा पॉईंट पर स्थित है। मस्जिद का मुख जिब्राल्टर जलसन्धि और अफ़्रीकी राष्ट्र मोरक्को की तरफ़ है, जो यहाँ से केवल कुछ ही किलोमीटर की दूरी पर है।\n\nमस्जिद जिब्राल्टर की मुस्लिम आबादी के लिए साउदी अरब के महाराजा महाराजा फहद द्वारा दिया उपहार था। इसके निर्माण में दो वर्ष का समय लगा था और पाँच मिलियन यूरो का खर्चा आया था। इसका उद्घाटन 8 अगस्त 1997 के दिन हुआ था। यह महाद्वीपीय यूरोप के सबसे दक्षिणी सिरे पर स्थित है तथा गैर-इस्लामिक राष्ट्रों की सबसे बड़ी मस्जिदों में से एक है।\n\nमस्जिद परिसर में नमाज़ पढ़ने के हॉल के अलावा अन्य कई सुविधाएँ भी शामिल हैं, जैसे पुसतकालय, स्कूल, आदि। मस्जिद सम्पूर्ण जिब्राल्टर की मुस्लिम आबादी के लिए आधायात्मिक स्रोत है, जो जिब्राल्टर की कुल आबादी का चार प्रतिशत है तथा क्षेत्र का सबसे बड़ा अल्पसंख्यक समूह है; ईसाईयत के पश्चात सबसे बड़ा धर्म। \n\nइब्राहिम-अल-इब्राहिम मस्जिद इबेरिया प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित मुसलमानों का उपासना केंद्र है जिसे मस्जिद कहा जाता है। यह मस्जिद जिब्राल्टर प्रायद्वीप के दक्षिणी सिरे पर स्थित यूरोपा पॉईंट पर स्थित है। इसका मुख जिब्राल्टर जलसन्धि की तरफ़ है तथा यहाँ से उत्तरी अफ़्रीकी मुस्लिम बहुल राष्ट्र मोरक्को कुछ ही किलोमीटर दूर है।\n\nमस्जिद की इमारत साउदी अरब के महाराजा फहद ने उपहार के तौर पर जिब्राल्टर की मुस्लिम आबादी को दी थी। इमारत के निर्माण में पाँच मिलियन यूरो का खर्च आया तथा पूरे दो वर्ष का समय लगा। इसका आधिकारिक तौर पर 8 अगस्त 1997 के दिन उद्घाटन हुआ था।\n\nयह महाद्वीपीय यूरोप के सबसे दक्षिणी सिरे पर स्थित है तथा गैर-इस्लामिक राष्ट्रों में बनी सबसे बड़ी मस्जिदों में से एक है।\n\nमस्जिद में एक साथ कई लोगो के लिए नमाज़ पढ़ने कि सुविधा है। इसके साथ ही मस्जिद परिसर में एक विद्यालय, पुस्तकालय और एक लेक्चर हॉल भी है। यह विशेष रूप से नमाज़ पढ़ने के प्रयोजन से निर्मित हुई सम्पूर्ण जिब्राल्टर की एकमात्र मस्जिद है। यह जिब्राल्टर के लगभग दो हजार इस्लाम धर्म के अनुयायियों के लिए आध्यात्मिक स्रोत है, जो क्षेत्र की कुल आबादी का लगभग चार प्रतिशत है। \n", "id": "505144", "title": "इब्राहिम-अल-इब्राहिम मस्जिद"}
{"url": "https://hi.wikipedia.org/wiki?curid=505147", "text": "जिब्राल्टर आम चुनाव, 2003\n\nजिब्राल्टर आम चुनाव ब्रिटिश प्रवासी शासित प्रदेश जिब्राल्टर में 28 दिसम्बर 2003 के दिन आयोजित हुए थे। चुनाव जिब्राल्टर संसद की 15 सीटों के लिए हुए थे। चुनाव में देश की तीनों मुख्य दलों (जिब्राल्टर सोशल डैमोक्रैट्स, जिब्राल्टर लिबरल पार्टी और जिब्राल्टर सोशलिस्ट लेबर पार्टी) ने अपने उम्मीदवार उतारे थे।\n\nजिब्राल्टर सोशल डैमोक्रैट्स ने अपने पिछले चुनाव का प्रदर्शन दोहराते हुए आठ सीटें प्राप्त करीं और पीटर करुआना पुनः जिब्राल्टर के मुख्यमंत्री बने। सोशल डैमोक्रैट्स की यह लगातार तीसरी जीत थी, जिसमें इन्होंने कुल मतदान का 51.5 लोकप्रिय वोट इक्ट्ठा किए। \n\nजिब्राल्टर सोशलिस्ट लेबर पार्टी ने पाँच सीटें प्राप्त करी और संसद में मुख्य विपक्षी बनी। इस चुनाव में इन्हें दो सीट का नुकसान हुआ था। जिब्राल्टर लिबरल पार्टी ने अपने पिछले प्रदर्शन में सुधार करते हुए इस बार कुल दो सीटें प्राप्त करीं। सोशलिस्ट लेबर और लिबरल पार्टी का इस चुनाव में गठबंधन था परिणामस्वरूप इस गठबंधन ने कुल सात सीटें प्राप्त करीं। \n", "id": "505147", "title": "जिब्राल्टर आम चुनाव, 2003"}
{"url": "https://hi.wikipedia.org/wiki?curid=505149", "text": "जिब्राल्टर की राजनीति\n\nजिब्राल्टर औबेरियन प्रायद्वीप और यूरोप के दक्षिणी छोर पर भूमध्य सागर के प्रवेश द्वार पर स्थित एक स्वशासी ब्रिटिश प्रवासी शासित प्रदेश है। 6.843 वर्ग किलोमीटर (2.642 वर्ग मील) में फैले इस देश की सीमा उत्तर में स्पेन से मिलती है। जिब्राल्टर ऐतिहासिक रूप से ब्रिटेन के सशस्त्र बलों के लिए एक महत्वपूर्ण आधार रहा है और शाही नौसेना का एक आधार है।\n\nजिब्राल्टर की राजनीति एक संसदीय प्रतिनिधि लोकतांत्रिक ब्रिटिश प्रवासी क्षेत्र की रूपरेखा के अंतर्गत आती है। यूनाइटेड किंगडम के सम्राट, जिनका जिब्राल्टर के राज्यपाल द्वारा प्रतिनिधित्व किया जाता है, राज्य के संवैधानिक प्रमुख हैं। जिब्राल्टर के मुख्यमंत्री सरकार के प्रमुख हैं। एक ब्रिटिश प्रवासी क्षेत्र के रूप में जिब्राल्टर की सरकार यूनाइटेड किंगडम की सरकार के अधीनस्थ नहीं है। हालांकि यूनाईटेड किंगडम सरकार जिब्राल्टर के रक्षा और विदेश विभाग के लिए जिम्मेदार है लेकिन स्थानीय सरकार 2006 के संविधान के तहत पूर्ण आंतरिक स्वशासन की प्रतिनिधित्व है। जिब्राल्टर का यूरोपीय संघ में प्रतिनिधित्व है और यह केवल एकमात्र ऐसा ब्रिटिश विदेशी शासित प्रदेश था परिग्रहण की ब्रिटिश संधि (1973) के तहत यूरोपीय आर्थिक समुदाय में सदस्यता प्राप्त करी थी। \n\nजिब्राल्टर में विभिन्न विचारधाराओं का पालन करने वाले राजीनीतिक दल हैं जो स्थानीय मुद्दों को सम्बोधित करने के लिए बने हैं। वर्ष 2006 में जिब्राल्टर के नए सविधान की प्रस्तावना में दुहराया गया है कि महारानी की सरकार कभी भी किसी भी ऐसी व्यवस्था को मान्यता नहीं देगी जिसमें जिब्राल्टर के लोग उनकी मुक्त और लोकतांत्रिक तरीके से व्यक्त इच्छाओं के विरुद्ध किसी अन्य देश की संप्रभुता के अंतर्गत सौप दिए जाएँ। यह वाक्य 1969 में बने जिब्राल्टर के सविधान से लिया गया है।\n\nचूँकि जिब्राल्टर एक ब्रिटिश प्रवासी शासित प्रदेश है, इसकी राज्याध्यक्ष एलिज़ाबेथ द्वितीय हैं जिनका जिब्राल्टर में राज्यपाल द्वारा प्रतिनिधित्व किया जाता है। यूनाइटेड किंगडम के पास जिब्राल्टर की सुरक्षा, उसके अंतर्राष्ट्रीय संबंध, आंतरिक सुरक्षा और वित्तीय स्थिरता की जिम्मेदारी है। \n\nनिवर्तमान राज्याध्यक्ष एलिज़ाबेथ द्वितीय हैं। जिब्राल्टर के राज्यपाल सर एड्रियन जोन्स हैं। जिब्राल्टर सोशलिस्ट लेबर पार्टी और जिब्राल्टर लिबरल पार्टी के गठबंधन की 2011 के आम चुनाव में हुई जीत के बाद निर्वाचित मुख्यमंत्री बने फेबियन पिकार्डो हैं।\n\nजिब्राल्टर की सरकार चार वर्ष की अवधि के लिए चुनी जाती है। सरकार के अध्यक्ष जिब्राल्टर के मुख्यमंत्री होते हैं, जो निवर्तमान समय में जिब्राल्टर सोशलिस्ट लेबर पार्टी के फेबियन पिकार्डो हैं। इनका कार्यकाल 9 दिसम्बर 2011 से शुरू हुआ था, 2011 के आम चुनाव के एक दिन के पश्चात। 2011 जिब्राल्टर आम चुनाव 8 दिसम्बर के दिन आयोजित हुए थे। चुनाव के अंदर जिब्राल्टर सोशलिस्ट लेबर पार्टी और जिब्राल्टर लिबरल पार्टी का गठबंधन विजयी हुआ था। विपक्ष के नेता जिब्राल्टर सोशल डैमोक्रैट्स के सदस्य और पूर्व मुख्यमंत्री पीटर करुआना हैं।\n\nजिब्राल्टर संसद (जिसे पहले हाउस ऑफ़ असेम्बली के नाम से जाना जाता था) में सत्रह निर्वाचित सदस्य और एक स्पीकर होता है। वर्ष 1969 से जिब्राल्टर में बहुलता में बड़े मतदान की प्रणाली को अपनाता है जिसके अंर्तगत हर मतदाता को दस उम्मीद्वारों के लिए मतदान करता होता है। ऐसा आवश्यक नहीं है कि ये दस एक ही दल के हों परन्तु समान्यतः ये एक ही दल के होते हैं। जितने वाले उम्मीदवार साधारण बहुलता के अनुसार चुने जाते हैं; परिणामस्वरूप वो दल जो सरकार बनाना चाहता है अपने दस उम्मीदवार चुनाव में उतारता है और सरकार उसी दल या गठबंधन की बनती है जिसके सभी दस उम्मीदवार जीत जाते हैं। बाकि बची सीट 'सर्वश्रेष्ठ' हारे हुए दल या गठबंधन को जाती हैं जो संसद में विपक्ष का कार्य करता है। अंतिम चुनाव 8 दिसम्बर 2011 में आयोजित हुए थे।\n\nजिब्राल्टर की संसद में कुल तीन राजनीतिक दलों के सांसद हैं: जिब्राल्टर सोशल डैमोक्रैट्स, जिब्राल्टर सोशलिस्ट लेबर पार्टी और जिब्राल्टर लिबरल पार्टी। जिब्राल्टर के अन्य सक्रिय दल हैं: न्यू जिब्राल्टर डेमोक्रेसी और प्रोग्रेसिव डैमोक्रेटिक पार्टी।\n\nकई राजनीतिक दल जिन्होंने 2011 के चुनाव में हिस्सा नहीं लिया था और काफ़ी समय से असक्रिय हैं: जिब्राल्टर लेबर पार्टी, जिब्राल्टर रिफोर्म पार्टी, डैमोक्रेटिक पार्टी ऑफ़ ब्रिटिश जिब्राल्टर, जिब्राल्टर डैमोक्रेटिक मूवमेंट, इंटीग्रेशन विद ब्रिटेन पार्टी, कॉमनवेल्थ पार्टी, पार्टी फॉर द ऑटोनोमी ऑफ़ जिब्राल्टर और एसोसिएशन फॉर द एडवांसमेंट ऑफ़ सिसिल राइट्स।\n\n", "id": "505149", "title": "जिब्राल्टर की राजनीति"}
{"url": "https://hi.wikipedia.org/wiki?curid=505162", "text": "धनतुलसी\n\nधनतुलसी उत्तर प्रदेश के संत रविदास नगर जिला के डीघ मंडल मे स्थित एक गांव है।\n\nभारत की २००१ की जनगणना के अनुसार इस गाँव की आबादी १५३६ थी जिसमे महिलाये ७८० और पुरुष ७५६ थे।\n\nhttp://article.wn.com/view/WNAT6a5bf8e973f78224709c632312fc2278/\n", "id": "505162", "title": "धनतुलसी"}
{"url": "https://hi.wikipedia.org/wiki?curid=505182", "text": "लाल-बाल-पाल\n\nलाला लाजपत राय, बाल गंगाधर तिलक और बिपिन चंद्र पाल को सम्मिलित रूप से लाल-बाल-पाल के नाम से जाना जाता था। भारतीय स्वतंत्रता के संघर्ष में १९०५ से १९१८ तक की अवधि में वे गरम राष्ट्रवादी विचारों के पक्षधर और प्रतीक बने रहे। वे स्वदेशी के पक्षधर थे और सभी आयातित वस्तुओं के बहिष्कार के समर्थक थे। १९०५ के बंग भंग आन्दोलन में उन्होने जमकर भाग लिया। लाल-बाल-पाल की त्रिमूर्ति ने पूरे भारत में बंगाल के विभाजन के विरुद्ध लोगों को आन्दोलित किया। बंगाल में शुरू हुआ धरना, प्रदर्शन, हड़ताल, और विदेशी वस्तुओं का बहिष्कार देश के अन्य भागों में भी फैल गया।\n\n१९०७ में भारतीय राष्ट्रीय कांग्रेस गरम दल और नरम दल में विभाजित हो गयी। १९०८ में तिलक ने क्रान्तिकारी प्रफुल्ल चाकी और खुदीराम बोस के बम हमले का समर्थन किया जिसके कारण उन्हें बर्मा (अब म्यांमार) स्थित मांडले की जेल भेज दिया गया। बाल गंगाधर तिलक की गिरफ्तारी, बिपिन चन्द्र पाल तथा अरविन्द घोष की सक्रिय राजनीति से सन्यास लेने के कारण भारतीय स्वतंत्रता का यह का उग्र राष्ट्रवादी आन्दोलन कमजोर पड़ गया। अन्ततः १९२८ में लाला लाजपत राय की भी अंग्रेजों के लाठीचार्ज के कारण मृत्यु हो गयी।\n", "id": "505182", "title": "लाल-बाल-पाल"}
{"url": "https://hi.wikipedia.org/wiki?curid=505186", "text": "डीघ\n\nडीघ मंडल उत्तर प्रदेश के संत रविदास नगर जिला मे स्थित है।\n", "id": "505186", "title": "डीघ"}
{"url": "https://hi.wikipedia.org/wiki?curid=505190", "text": "विजय सिंह पथिक\n\nविजय सिंह पथिक उर्फ़ भूप सिंह गुर्जर (अंग्रेजी:Vijay Singh Pathik, जन्म: 27 फ़रवरी 1882, निधन: 28 मई 1954) भारत के एक प्रमुख स्वतंत्रता सेनानी थे। उन्हें \"राष्ट्रीय पथिक\" के नाम से भी जाना जाता है। उनका जन्म बुलन्दशहर जिले के ग्राम गुठावली कलाँ के एक गुर्जर परिवार में हुआ था। उनके दादा इन्द्र सिंह बुलन्दशहर स्थित मालागढ़ रियासत के दीवान (प्रधानमंत्री) थे जिन्होंने 1857 के प्रथम स्वतन्त्रता संग्राम में अंग्रेजों से लड़ते हुए वीरगति प्राप्त की थी। पथिक जी के पिता हमीर सिंह गुर्जर को भी क्रान्ति में भाग लेने के आरोप में सरकार ने गिरफ्तार किया था। पथिक जी पर उनकी माँ कमल कुमारी और परिवार की क्रान्तिकारी व देशभक्ति से परिपूर्ण पृष्ठभूमि का बहुत गहरा असर पड़ा। युवावस्था में ही उनका सम्पर्क रास बिहारी बोस और शचीन्द्र नाथ सान्याल आदि क्रान्तिकारियों से हो गया था।\n\n1915 के लाहौर षड्यन्त्र के बाद उन्होंने अपना असली नाम भूपसिंह गुर्जर से बदल कर विजयसिंह पथिक रख लिया था। मृत्यु पर्यन्त उन्हें इसी नाम से लोग जानते रहे। मोहनदास करमचंद गांधी के सत्याग्रह आन्दोलन से बहुत पहले उन्होंने बिजौलिया किसान आंदोलन के नाम से किसानों में स्वतंत्रता के प्रति अलख जगाने का काम किया था।\n\n1912 में ब्रिटिश सरकार ने भारत की राजधानी कलकत्ता से हटाकर दिल्ली लाने का निर्णय किया। इस अवसर पर भारत के गवर्नर जनरल लार्ड हाडिंग ने दिल्ली प्रवेश करने के लिए एक शानदार जुलूस का आयोजन किया। उस समय अन्य क्रान्तिकारियों ने जुलूस पर बम फेंक कर लार्ड हार्डिग को मारने की कोशिश की किन्तु वायसराय साफ बच गया। रास बिहारी बोस, जोरावर सिंह, प्रताप सिंह, पथिक जी व अन्य सभी सम्बन्धित क्रान्तिकारी अंग्रेजों के हाथ नहीं आये और वे फरार हो गए। \n\n1915 में रास बिहारी बोस के नेतृत्व में लाहौर में क्रान्तिकारियों ने निर्णय लिया कि 21 फ़रवरी को देश के विभिन्न स्थानों 1857 की क्रान्ति की तर्ज पर सशस्त्र विद्रोह किया जाए। भारतीय इतिहास में इसे गदर आन्दोलन कहते हैं। योजना यह थी कि एक तरफ तो भारतीय ब्रिटिश सेना को विद्रोह के लिए उकसाया जाए और दूसरी तरफ देशी राजाओं की सेनाओं का विद्रोह में सहयोग प्राप्त किया जाए। राजस्थान में इस क्रान्ति को संचालित करने का दायित्व विजय सिंह पथिक को सौंपा गया। \n\nउस समय पथिक जी फिरोजपुर षडयन्त्र केस में फरार थे और खरवा (राजस्थान) में गोपाल सिंह के पास रह रहे थे। दोनों ने मिलकर दो हजार युवकों का दल तैयार किया और तीस हजार से अधिक बन्दूकें एकत्र की। दुर्भाग्य से अंग्रेजी सरकार पर क्रान्तिकारियों की देशव्यापी योजना का भेद खुल गया। देश भर में क्रान्तिकारियों को समय से पूर्व पकड़ लिया गया। पथिक जी और गोपाल सिंह ने गोला बारूद भूमिगत कर दिया और सैनिकों को बिखेर दिया गया। कुछ ही दिनों बाद अजमेर के अंग्रेज कमिश्नर ने पाँच सौ सैनिकों के साथ पथिक जी और गोपाल सिंह को खरवा के जंगलों से गिरफ्तार कर लिया और टाडगढ़ के किले में नजरबंद कर दिया। \n\nउन्हीं दिनों लाहौर षडयंत्र केस में पथिक जी का नाम उभरा और उन्हें लाहौर ले जाने के आदेश हुए। किसी तरह यह खबर पथिक जी को मिल गई और वो टाडगढ़ के किले से फरार हो गए। गिरफ्तारी से बचने के लिए पथिक जी ने अपना वेश राजस्थानी राजपूतों जैसा बना लिया और चित्तौडगढ़ क्षेत्र में रहने लगे। बिजौलिया से आये एक साधु सीताराम दास उनसे बहुत प्रभावित हुए और उन्होनें पथिक जी को बिजौलिया आन्दोलन का नेतृत्व सम्भालने को आमंत्रित किया। बिजौलिया उदयपुर रियासत में एक ठिकाना था। जहाँ पर किसानों से भारी मात्रा में मालगुजारी वसूली जाती थी और किसानों की दशा अति शोचनीय थी। पथिक जी 1916 में बिजौलिया पहुँच गए और उन्होंने आन्दोलन की कमान अपने हाथों में सम्भाल ली। \n\nप्रत्येक गाँव में किसान पंचायत की शाखाएँ खोली गई। किसानों की मुख्य माँगें भूमि कर, अधिभारों एवं बेगार से सम्बन्धित थी। किसानों से 84 प्रकार के कर वसूले जाते थे। इसके अतिरिक्त युद्व कोष कर भी एक अहम मुददा था। एक अन्य मुददा साहूकारों से सम्बन्धित भी था जो जमीदारों के सहयोग और संरक्षण से किसानों को निरन्तर लूट रहे थे। पंचायत ने भूमि कर न देने का निर्णय लिया गया। किसान वास्तव में 1917 की रूसी क्रान्ति की सफलता से उत्साहित थे, पथिक जी ने उनके बीच रूस में श्रमिकों और किसानों का शासन स्थापित होने के समाचार को खूब प्रचारित किया था। विजय सिंह पथिक ने कानपुर से प्रकाशित गणेशशंकर विद्यार्थी द्वारा सम्पादित पत्र प्रताप के माध्यम से बिजौलिया के किसान आन्दोलन को समूचे देश में चर्चा का विषय बना दिया। \n\n1919 में अमृतसर कांग्रेस में पथिक जी के प्रयत्न से बाल गंगाधर तिलक ने बिजौलिया सम्बन्धी प्रस्ताव रखा। पथिक जी ने बम्बई जाकर किसानों की करुण कथा गांधी जी को सुनाई। गांधी जी ने वचन दिया कि यदि मेवाड़ सरकार ने न्याय नहीं किया तो वह स्वयं बिजौलिया सत्याग्रह का संचालन करेगें। महात्मा गांधी ने किसानों की शिकायत दूर करने के लिए एक पत्र महाराणा को लिखा पर कोई हल नहीं निकला। पथिक जी ने बम्बई यात्रा के समय गांधी जी की पहल पर यह निश्चय किया गया कि वर्धा से \"राजस्थान केसरी\" नामक पत्र निकाला जाये। पत्र सारे देश में लोकप्रिय हो गया, परन्तु पथिक जी का जमनालाल बजाज की विचारधारा से मेल नहीं खाया और वे वर्धा छोड़कर अजमेर चले गए। \n\n1920 में पथिक जी के प्रयत्नों से अजमेर में \"राजस्थान सेवा संघ\" की स्थापना हुई। शीघ्र ही इस संस्था की शाखाएँ पूरे प्रदेश में खुल गईं। इस संस्था ने राजस्थान में कई जन आन्दोलनों का संचालन किया। अजमेर से ही पथिक जी ने एक नया पत्र \"नवीन राजस्थान\" प्रकाशित किया। 1920 में पथिक जी अपने साथियों के साथ नागपुर अधिवेशन में शामिल हुए और बिजौलिया के किसानों की दुर्दशा और देशी राजाओं की निरंकुशता को दर्शाती हुई एक प्रदर्शनी का आयोजन किया। गांधी जी पथिक जी के बिजौलिया आन्दोलन से प्रभावित तो हुए परन्तु उनका रुख देशी राजाओं और सामन्तों के प्रति नरम ही बना रहा। \n\nकांग्रेस और गांधी जी यह समझने में असफल रहे कि सामन्तवाद साम्राज्यवाद का ही एक स्तम्भ है और ब्रिटिश साम्राज्यवाद के विनाश के लिए साम्राज्यवाद विरोधी संघर्ष के साथ-साथ सामन्तवाद विरोधी संघर्ष आवश्यक है। गांधी जी ने अहमदाबाद अधिवेशन में बिजौलिया के किसानों को हिजरत (क्षेत्र छोड़ देने) की सलाह दी। पथिक जी ने इसे अपनाने से यह कहकर इनकार कर दिया कि यह तो केवल हिजड़ों के लिए ही उचित है मर्दों के लिए नहीं। सन् 1921 के आते-आते पथिक जी ने राजस्थान सेवा संघ के माध्यम से बेगू, पारसोली, भिन्डर, बासी और उदयपुर में शक्तिशाली आन्दोलन किए। बिजौलिया आन्दोलन अन्य क्षेत्र के किसानों के लिए प्रेरणा स्रोत बन गया था। ऐसा लगने लगा मानो राजस्थान में किसान आन्दोलन की लहर चल पड़ी है। इससे ब्रिटिश सरकार डर गई। इस आन्दोलन में उसे बोल्शेविक आन्दोलन की प्रतिछाया दिखाई देने लगी।\n\nदूसरी ओर कांग्रेस के असहयोग आन्दोलन शुरू करने से भी सरकार को स्थिति और बिगड़ने की भी आशंका होने लगी। अंतत: सरकार ने राजस्थान के ए० जी० जी० हालैण्ड को बिजौलिया किसान पंचायत बोर्ड और राजस्थान सेवा संघ से बातचीत करने के लिए नियुक्त किया। शीघ्र ही दोनो पक्षों में समझौता हो गया। किसानों की अनेक माँगें मान ली गईं। चैरासी में से पैंतीस लागतें माफ कर दी गईँ। जुल्मी कारिन्दे बर्खास्त कर दिए गए। किसानों की अभूतपूर्व विजय हुई। इस बीच में बेगू में आन्दोलन तीव्र हो गया। मेवाड सरकार ने पथिक जी को गिरफ्तार कर लिया और उन्हें पाँच वर्ष की सजा सुना दी गई। लम्बे अरसे की कैद के बाद पथिक जी अप्रैल 1927 में रिहा हुए।\n\n48 वर्ष की अधेड़ आयु में उन्होंने 1930 में एक विधवा अध्यापिका से विवाह करके गृहस्थ जीवन शुरू किया ही था कि एक माह बाद उन्हें फिर गिरफ़्तार कर लिया गया। उनकी पत्नी जानकी देवी ने ट्यूशन करके घर का खर्च चलाया। पथिक जी को इस बात का मरते दम तक अफ़सोस रहा कि वे \"राजस्थान सेवा आश्रम\" को ज्यादा दिनों तक चला न सके और अपने मिशन को अधूरा छोड़ कर चले गये।\n\nपथिक जी जीवनपर्यन्त निःस्वार्थ भाव से देश सेवा में जुटे रहे। भारत माता का यह महान सपूत 28 मई 1954 में चिर निद्रा में सो गया। पथिक जी की देशभक्ति निःस्वार्थ थी और जब वह मरे उनके पास सम्पत्ति के नाम पर कुछ नहीं था जबकि तत्कालीन सरकार के कई मंत्री उनके राजनैतिक शिष्य थे। राजस्थान के पूर्व मुख्यमंत्री श्री शिवचरण माधुर ने पथिक जी का वर्णन राजस्थान की जागृति के अग्रदूत महान क्रान्तिकारी के रूप में किया। पथिक जी के नेतृत्व में संचालित हुए बिजौलिया आन्दोलन को इतिहासकार देश का पहला किसान सत्याग्रह मानते हैं।\nपथिक जी क्रांतिकारी व सत्याग्रही होने के अलावा कवि, लेखक और पत्रकार भी थे। अजमेर से उन्होंने \"नव संदेश\" और \"राजस्थान संदेश\" के नाम से हिन्दी के अखबार भी निकाले। \"तरुण राजस्थान\" नाम के एक हिन्दी साप्ताहिक में वे \"राष्ट्रीय पथिक\" के नाम से अपने विचार भी व्यक्त किया करते थे। पूरे राजस्थान में वे \"राष्ट्रीय पथिक\" के नाम से अधिक लोकप्रिय हुए।\n\nउनकी कुछ पुस्तकें इस प्रकार हैं:\n\nगांधीजी का उनके बारे में कहना था-\"और लोग सिर्फ़ बातें करते हैं परंतु पथिक एक सिपाही की तरह काम करता है।\" उनके काम को देखकर ही उन्हें राजपूताना व मध्य भारत की प्रांतीय कांग्रेस का अध्यक्ष नियुक्त किया गया था। \n\nभारत सरकार ने विजय सिंह पथिक की स्मृति में डाक टिकट भी जारी किया।\nउनकी लिखी हुई कविता की ये पंक्तियाँ बहुत लोकप्रिय हुई थीं :\n\n\"\"यश वैभव सुख की चाह नहीं, परवाह नहीं जीवन न रहे; यदि इच्छा है तो यह है-जग में स्वेच्छाचार दमन न रहे।\"\" \n", "id": "505190", "title": "विजय सिंह पथिक"}
{"url": "https://hi.wikipedia.org/wiki?curid=505221", "text": "सुगौली संधि\n\nसुगौली संधि, ईस्ट इंडिया कंपनी और नेपाल के राजा के बीच हुई एक संधि है, जिसे 1814-16 के दौरान हुये ब्रिटिश-नेपाली युद्ध के बाद अस्तित्व में लाया गया था। इस संधि पर 2 दिसम्बर 1815 को हस्ताक्ष्रर किये गये और 4 मार्च 1816 का इसका अनुमोदन किया गया। नेपाल की ओर से इस पर राज गुरु गजराज मिश्र (जिनके सहायक चंद्र शेखर उपाध्याय थे) और कंपनी ओर से लेफ्टिनेंट कर्नल पेरिस ब्रेडशॉ ने हस्ताक्षर किये थे। इस संधि के अनुसार नेपाल के कुछ हिस्सों को ब्रिटिश भारत में शामिल करने, काठमांडू में एक ब्रिटिश प्रतिनिधि की नियुक्ति और ब्रिटेन की सैन्य सेवा में गोरखाओं को भर्ती करने की अनुमति दी गयी थी, साथ ही इसके द्वारा नेपाल ने अपनी किसी भी सेवा में किसी अमेरिकी या यूरोपीय कर्मचारी को नियुक्त करने का अधिकार भी खो दिया। (पहले कई फ्रांसीसी कमांडरों को नेपाली सेना को प्रशिक्षित करने के लिए तैनात किया गया था) \n\nसंधि के तहत, नेपाल ने अपने भूभाग का लगभग एक तिहाई हिस्सा गंवा दिया जिसमे नेपाल के राजा द्वारा पिछ्ले 25 साल में जीते गये क्षेत्र जैसे कि पूर्व में सिक्किम, पश्चिम में कुमाऊं और गढ़वाल राजशाही और दक्षिण में तराई का अधिकतर क्षेत्र शामिल था। तराई भूमि का कुछ हिस्सा 1816 में ही नेपाल को लौटा दिया गया। 1860 में तराई भूमि का एक बड़ा हिस्सा नेपाल को 1857 के भारतीय विद्रोह को दबाने में ब्रिटिशों की सहायता करने की एवज में पुन: लौटाया गया। \n\nकाठमांडू में तैनात ब्रिटिश प्रतिनिधि मल्ल युग के बाद नेपाल में रहने पहला पश्चिमी व्यक्ति था। (यह ध्यान देने योग्य है कि 18 वीं सदी के मध्य में गोरखाओं ने नेपाल पर विजय प्राप्ति के बाद बहुत से ईसाई धर्मप्रचारकों को नेपाल से बाहर निकाल दिया था)। नेपाल में ब्रिटिशों के पहले प्रतिनिधि, एडवर्ड गार्डनर को काठमांडू के उत्तरी हिस्से में तैनात किया गया था और आज यह स्थान लाज़िम्पाट कहलाता है और यहां ब्रिटिश और भारतीय दूतावास स्थित हैं। दिसम्बर 1923 में सुगौली संधि को अधिक्रमित कर \"सतत शांति और मैत्री की संधि\", में प्रोन्नत किया गया और ब्रिटिश निवासी के दर्जे को प्रतिनिधि से बढ़ाकर दूत का कर दिया गया। 1950 में भारत (अब स्वतंत्र) और नेपाल ने एक नयी संधि पर दो स्वतंत्र देशों के रूप में हस्ताक्षर किए गए जिसका उद्देश्य दोनों देशों के बीच संबंधों को एक नए सिरे से स्थापित करना था। \n\nदो साल लंबे चले ब्रिटिश- नेपाली युद्ध को खत्म करने के लिए 1816 में, ईस्ट इंडिया कंपनी और नेपाल की गोरखा राजशाही ने इस संधि पर हस्ताक्षर किए थे। इस संधि के तहत, मिथिला क्षेत्र का एक हिस्सा भारत से अलग होकर नेपाल के अधिकार क्षेत्र में चला गया। इस भाग को नेपाल में, पूर्वी तराई या मिथिला कहा जाता था। \n\nसुगौली संधि के बाद से, नेपाल मिथिला (गौण भाग) के उत्तरी भागों पर नियंत्रण रखता है, जबकि दक्षिणी भाग (मुख्य भाग) भारत के नियंत्रण में हैं।\n\nसुगौली संधि के अस्तित्व में आने तक, पूर्व में दार्जिलिंग और तिस्ता, दक्षिण-पश्चिम में नैनीताल और पश्चिम में कुमाऊं राजशाही, गढ़वाल राजशाही और बाशहर जैसे क्षेत्र नेपाल के अधीन आते थे। इन क्षेत्रों पर नेपाल ने पिछले लगभग 25 वर्षों के दौरान विजय प्राप्त की थी, जिन्हें संधि के बाद भारत को वापस लौटाया गया।\nब्रिटिश-नेपाली युद्ध के बाद, नेपाल सरकार और ईस्ट इंडिया कंपनी के बीच शांति और मैत्री की एक संधि पर हस्ताक्षर किये गये। 2 दिसम्बर 1815 को इस संधि पर नेपाल सरकार की ओर से राज गुरु गजराज मिश्रा जिनके सहायक चंद्र शेखर उपाध्याय थे और कंपनी की ओर से लेफ्टिनेंट कर्नल पेरिस ब्रेडशॉ द्वारा हस्ताक्षर किये गये। 4 मार्च 1816 को चंद्र शेखर उपाध्याय और जनरल डेविड ऑक्टरलोनी द्वारा मकवानपुर में संधि की हस्ताक्षरित प्रतियों का आदान प्रदान किया गया। संधि की शर्तें निम्नलिखित थीं: -\n\n\n\n\n\n\n\n\n\n\nवास्तव में, सुगौली संधि, ईस्ट इंडिया कंपनी के पक्ष में थी और इसके द्वारा नेपाल को अपने भूभाग का एक बड़ा हिस्सा गंवाना पड़ा था। इसलिए इसके बाद दिसम्बर 1816 में एक उत्तरगामी समझौते पर सहमति बनी जिसके अनुसार नेपाल को मेची नदी के पूर्व और महाकाली नदी के पश्चिम के बीच का तराई क्षेत्र वापस लौटा दिया गया। इस समझौते के फलस्वरूप दो लाख रुपए प्रतिवर्ष की क्षतिपूर्ति राशि के प्रावधान को समाप्त कर दिया गया। एक भूमि सर्वेक्षण के द्वारा दोनों राष्ट्रों के बीच की सीमा को तय करने का प्रस्ताव भी स्वीकार किया गया था।\n\n\nक्योंकि इस संधि में राष्ट्रीय परिसीमन को स्पष्ट नहीं किया गया था, इसलिए इसके प्रभाव आज तक कायम है:\n\n04-05 मार्च 2016 को सुगौली संधि के दो सौ साल पुरे होने के अवसर पर बिहार की सामाजिक संस्था \"भोर\" और प्रेस क्लब द्वारा आयोजित सुगौली संधि समारोह में रमेश चन्द्र झा द्वारा लिखित \"स्वाधीनता समर में : सुगौली\" पुस्तक का पुनर्प्रकाशन और विमोचन के साथ साथ हर साल लेखकों और पत्रकारों को \"रमेश चन्द्र झा स्मृति पुरस्कार\" दिया जायेगा. इस समारोह के मुख्य अतिथि बिहार के राज्यपाल राम नाथ कोविन्द होंगे\n", "id": "505221", "title": "सुगौली संधि"}
{"url": "https://hi.wikipedia.org/wiki?curid=505225", "text": "हितेश शुक्ला\n\n= हितेश शुक्ला =\nहितेश शुक्ला का जन्म २० अप्रैल १९८३ को मध्य प्रदेश के मंदसौर जिले की सीतामऊ तहसील के छोटे से ग्राम मानपुरा में हुआ !\nउनके पिता का नाम श्री जगदीश चन्द्र शुक्ला एवं माता का नाम श्रीमती इंदिरा देवी शुक्ला है !तीन बहने और हितेश सहित कुल पञ्च भाई बहन है ! हितेश परिवार मे सबसे छोटे है ! इस कारण वो सबसे लाडले रहे ! परिवार में धार्मिक वातावरण के कारण सेवा और धार्मिक संस्कार उनमे बचपन से ही रहे !परिवार के आर्थिक स्थिती ठीक नहीं होने के बाद भी परिवार के संस्कारो कही असर था की सुविधाओ के आभाव को लेकर असंतोष नहीं नहीं रहा बल्कि उसको जीवन में उतार लिया ! बचपन से ही मितव्ययी रहे !\n\nउनकी प्राथमिक शिक्षा ग्राम मानपुरा में हुई \nके शासकीय विद्यालय में हुई ! पढने में वे अव्वल बचपन से रहे ! है स्कुल की पढाई तक ग्राम मानपुरा में करने बाद सीतामऊ के शासकीय श्री राम विद्यालय से हायर सेकेंडरी की पढाई कला संकाय के इतिहास, भूगोल के विषयों के साथ उत्तीर्ण की! उच्च शिक्षा मंदसौर जाने की बारी आई लेकिन परिवार के आर्थिक हालात इसे नहीं थे की इतने रूपये खर्च कर पढाई हेतु भेज सके लेकिन जहाँ चाह वहां राह उनके बड़े भाई ने हाँ कर दी फिर भी आर्थिक समस्याओ से बी तक अनभिज्ञ हितेश को परिवार की समस्या ध्यान में आने लगी शासकीय स्नातकोत्तर महाविद्यालय के बी. ए. प्रथम वर्ष में भूगोल, संस्कृत साहित्य और राजनीती विज्ञानं विषय के साथ की पढाई में जुट गये ! लेकिन मन में आत्म निर्भर होने की बात आने लगी क्योकि बी घर रूपये मांगना ठीक नहीं लगता था और हलत भी इसे नहीं थे की परिवर उनकी पढाई का बोझ उठा सके !उन्होंने एक एसटीडी पीसीओ पर नोकरी कर ली जिससे उनका कमरा किराया और हाथ खर्च चलने लगा ! बाद में कुछ दोस्तों के साथ मिलकर कमरा लिया ताकि किया बचाकर अध्ययन का खर्च भी निकाला जा सके ! इस तरह महाविद्यालय में पढ़ते हुए अपना खर्च निकलने लगे एवं अपनी बी. ए. की परीक्षा अच्छे अंको से उत्तीर्ण की !\nभाषण कला, कविताये, लेख लेखन, पढना, घूमना, गाँव में रहते हुए कबड्डी खोखो और स्कुल के मैदान में क्रिकेट भी खूब खेले !", "id": "505225", "title": "हितेश शुक्ला"}
{"url": "https://hi.wikipedia.org/wiki?curid=505250", "text": "IONIS शिक्षा समूह\n\nIONIS शिक्षा समूह अग्रणी निजी फ्रांस में उच्च शिक्षा समूह है। समूह 1980 में बनाया गया था और 2015 में 20,000 से अधिक छात्रों और 62,000 के पूर्व छात्रों के वर्तमान में व्यापार में, आईटी, विमानन, ऊर्जा, परिवहन, जीव विज्ञान, प्रबंधन, वित्त, विपणन, संचार डिजाइन और काम कर रहा है। 22 स्कूलों के समूह के सदस्य हैं.\n\n\n\n", "id": "505250", "title": "IONIS शिक्षा समूह"}
{"url": "https://hi.wikipedia.org/wiki?curid=505303", "text": "राजस्थान रत्न\n\nराजस्थान रत्न, राजस्थान सरकार द्वारा दिया जाने वाला सर्वोच्च पुरस्कार है, जो 2012 से प्रारंभ हुआ। 2016 का राजस्थान रत्न पुरस्कार डॉ मंजुल भार्गव (गणित के प्रोफेसर) को दिया गया।\n", "id": "505303", "title": "राजस्थान रत्न"}
{"url": "https://hi.wikipedia.org/wiki?curid=505305", "text": "शांता कुमार\n\nशांता कुमार (जन्म १२ सितम्बर १९३४) हिमाचल प्रदेश के भूतपूर्व मुख्यमंत्री और भारत सरकार के भूतपूर्व मंत्री है। वह भारतीय जनता पार्टी के एक नेता है। १९७७ में वह पहली बार हिमाचल प्रदेश के गैर - कांग्रेसी मुख्यमंत्री बने। 1982 में वह पुनः विधानसभा में लौटे और प्रतिपक्षी सदस्य रहे। 1985 में राज्य असेंबली चुनाव हार गए। 1986 से 1990 तक ये राज्य भारतीय जनता पार्टी के अध्यक्ष बने। फरवरी 1990 में इनको पालमपुर और सुलह निर्वाचन क्षेत्रों से जीत मिली तथा भारतीय जनता पार्टी का नेता चुने गए। यह पुनः मुख्यमंत्री बने। 1993 में इन्होंने सुलह विधानसभा क्षेत्र से चुनाव लड़ा, किंतु पराजित हुए। यह केंद्र में अटल बिहारी वाजपेयी के नेतृत्व में बनी एनडीए सरकार में मंत्री भी रहे। वर्तमान में आप भाजपा के एक सक्रिय नेता हैं। शांता कुमार दो बार हिमाचल प्रदेश राज्य के मुख्यमंत्री रहे चुके है।\n", "id": "505305", "title": "शांता कुमार"}
{"url": "https://hi.wikipedia.org/wiki?curid=505326", "text": "भानुभक्त आचार्य\n\nभानुभक्त आचार्य (1814 – 1868), नेपाल के कवि थे जिन्होने नेपाली में रामायण की रचना की। उन्हें नेपाली भाषा का आदिकवि माना जाता है। नेपाली साहित्य के क्षेत्र में प्रथम महाकाव्य रामायण के रचनाकार भानुभक्त का उदय सर्वाधिक महत्वपूर्ण घटना है।\nपूर्व से पश्चिम तक नेपाल का कोई ऐसा गाँव अथवा कस्वा नहीं है जहाँ उनकी रामायण की पहुँच नहीं हो। भानुभक्त कृत रामायण वस्तुत: नेपाल का 'रामचरित मानस' है। \n\nभानुभक्त का जन्म पश्चिमी नेपाल में चुँदी-व्याँसी क्षेत्र के रम्घा ग्राम में २९ आसाढ़ संवत १८७१ तदनुसार १८१४ ई. में हुआ था। संवत् १९१० तदनुसार १८५३ई. में उनकी रामायण पूरी हो गयी थी, किंतु एक अन्य स्रोत के अनुसार युद्धकांड और उत्तर कांड की रचना १८५५ई. में हुई थी।\n\nभानुभक्त कृत रामायण की कथा अध्यात्म रामायण पर आधारित है। इसमें उसी की तरह सात कांड हैं - बाल, अयोध्या, अरण्य, किष्किंधा, सुंदर, युद्ध और उत्तर।\n\n\nरामायण १.बाल काण्ड\n\n\n", "id": "505326", "title": "भानुभक्त आचार्य"}
