{"url": "https://hi.wikipedia.org/wiki?curid=478602", "text": "सागर, इरिट्रिया\n\nThe Erythraean Sea (Greek: Ερυθρά Θάλασσα; \"Erythra Thalassa\") प्राचीन में पाया नामों में से एक है [मानचित्रकारी []]. यह नाम लाल रंग के मौसमी खिलता से प्राप्त हो सकता है\"Trichodesmium erythraeum\" near the water's surface, as the Greek \"Ερυθρά\" actually means \"red\". \n\nThe name 'Erythraean Sea' has been or is still used for the following places: \n", "id": "478602", "title": "सागर, इरिट्रिया"}
{"url": "https://hi.wikipedia.org/wiki?curid=478605", "text": "उत्तरी युआन राजवंश\n\nउत्तरी युआन राजवंश () युआन राजवंश के उन बचे-कुचे भागों को कहते हैं जो अपने सन् १३६८ में चीन से सत्ता-वांछित और निकाले जाने के बाद मंगोलिया वापस चले गए थे। ध्यान रहे कि चीन पर शासन करने वाला युआन राजवंश वास्तव में चीनी जाति का नहीं बल्कि मंगोल जाति का था। १५वीं सदी में दयन ख़ान और मंदूख़​ई ख़ातून ने पूरे मंगोल राष्ट्र को फिर संगठित कर दिया। मंगोलिया में उत्तरी युआन राजवंश को 'चालीस और चार तुमेन' कहा जाता है क्योंकि इसमें चालीस तुमेन पूर्वी मंगोल और चार तुमेन पश्चिमी तुमेन शामिल थे (मंगोल भाषा में 'तुमेन' का मतलब 'दस हज़ार' है)। इस राजवंश के अन्तकाल में मंगोलिया में बौद्ध धर्म का प्रभाव बहुत बढ़ा। १६३५ में मान्छु लोगों के दबाव के कारण इसका अंत हो गया और मान्छुओं ने मंगोलिया, चीन और अन्य क्षेत्रों को अपने अधीन कर लिया।\n\n", "id": "478605", "title": "उत्तरी युआन राजवंश"}
{"url": "https://hi.wikipedia.org/wiki?curid=478606", "text": "तुमेन\n\nतुमेन () तुर्कियों और मंगोलों की संख्या प्रणाली में 'दस-हज़ार' (१०,०००) के लिए प्रयोग होने वाली संख्या थी। फ़ौजी दृष्टिकोण से दस-हज़ार सैनिकों के दस्तों को तुमेन बुलाया जाता था। मंगोल सोच थी कि एक तुमेन का दस्ता किसी झड़प को तेज़ी से जीतने के लिए पर्याप्त था लेकिन इतना भी बड़ा नहीं था कि इसे जल्दी से दिशा बदलने में या खाना-पानी पहुँचाने में मुश्किल हो। आधुनिक मंगोल भाषा में 'तुमेन' शब्द को 'बहुत ज़्यादा' या 'असीमित' के अर्थ के साथ भी इस्तेमाल किया जाता है। मान्छु लोग और हूण लोग भी इसी तुमेन सैनिक संगठन प्रणाली का प्रयोग करते थे।\n\n", "id": "478606", "title": "तुमेन"}
{"url": "https://hi.wikipedia.org/wiki?curid=478608", "text": "तोमान (ईरानी मुद्रा)\n\nतोमान () ईरान की मुद्रा (जिसका नाम 'रियाल' है।) की एक महा-ईकाई को कहते हैं। 'तोमान' शब्द मंगोल भाषा के 'तुमेन' शब्द से लिया गया है, जिसका मतलब 'दस हज़ार' होता है। सन् १९३२ तक ईरान की तोमान मुद्रा में १०,००० दीनार हुआ करते थे। १९३२ में तोमान हटाकर रियाल ईरान की मुद्रा बन गई और १ तोमान = १० रियाल के दर से पुरानी मुद्रा बदल दी गई। फिर भी आम लोक-भाषा में ईरानी लोग १० रियाल को एक तोमान कहते हैं और क़ीमतों के बारे में तोमानों में बाते करते हैं। यह इसी तरह है जिस तरह भारत-पाकिस्तान के लोग ५० पैसे को 'आठ आने' कहते हैं हालांकि अब इन देशों में औपचारिक रूप से 'आना' नमक मुद्रा नहीं है।\n\nअक्सर ईरान जाने वाले पर्यटक तोमानों के इस्तेमाल से परेशान हो जाते हैं, क्योंकि किसी भी चीज़ पर लिखी क़ीमत को वह रियाल में समझते हैं, जबकि वह तोमानों में होती है। पैसे देते हुए अपेक्षा से दस गुना अधिक दाम देने से बहुत से सैलानी हैरान होते हैं।\n\n", "id": "478608", "title": "तोमान (ईरानी मुद्रा)"}
{"url": "https://hi.wikipedia.org/wiki?curid=478626", "text": "शायर हॉल\n\nशायर हॉल () मॉनमाउथ, वेल्स, के केन्द्र में स्थित एक प्रमुख प्रथम ग्रेड सूचीबद्ध इमारत है। इसका निर्माण 1724 में किया गया और पूर्व समय में यह अर्ध-न्यायालयों और क्वार्टर सत्रों (विशेष आवधिक आपराधिक न्यायालय) के लिए केंद्र था। भवन का प्रयोग एक बाजार स्थल के रूप में भी किया गया था। इसका स्वामित्व मॉनमाउथशायर काउंटी काउंसिल के पास है और इसमें अदालत कक्ष 1 को देखने आए आगंतुकों के लिए ऑडियो विजुअल मार्गदर्शिकाएँ हैं। यह वर्तमान में एक पर्यटक सूचना केन्द्र के रूप में प्रयोग में लाया जाता है तथा मॉनमाउथ नगर परिषद के कार्यालय इसी इमारत में हैं। भवन का एक हिस्सा आम-जनता के लिए खुला है।\n\nशायर हॉल और इसके आसपास के क्षेत्र का 2008 में \"डॉक्टर हू\" क्रिसमस विशेष प्रकरण के लिए इस्तेमाल किया गया था।\n", "id": "478626", "title": "शायर हॉल"}
{"url": "https://hi.wikipedia.org/wiki?curid=478645", "text": "वेल्‍लयानी झील\n\nवेल्‍लयानी झील केरल की वर्षापोषित ताजे जल वाली तीन झीलों में से एक है, जिसे 'वेल्‍लयानी कायल' के नाम से भी पुकारा जाता है। यह रमणीय झील चारों तरफ हरियाली से घिरी है और तिरूवनंतपुरम शहर से लगभग नौ किलोमीटर की दूरी पर स्थित है। वेल्‍लयानी झील विभिन्‍न प्रकार के पेड़ पौधों और पशुओं का आवास है और जैव विविधता इस झील के आस-पास के लोगों की आजीविका में मदद करती है। प्रवासी पक्षियों समेत आर्द्र भूमि की लगभग सौ प्रजाति के पक्षी इस झील पर आते रहते हैं।\n\nइस झील की उत्‍पत्ति के संबंध में एक स्‍थानीय कहानी मशहूर है कि एक संत इस स्‍थान पर एक बरगद के पेड़ के नीचे ध्‍यान लगाया करते थे। एक दिन उनके पास एक भिखारी आया और उनसे पीने के लिए थोड़ा पानी मांगा। संत ने देखा कि उनका घड़ा लगभग खाली था, उन्‍होंने घड़े में बची कुछ बूंदों को अपनी हथेली पर डाला और प्रार्थना करते हुए पानी की बूंदों को दूर तक फेंक दिया। जमीन के जिस हिस्‍से तक बूंदों ने धरती को छुआ था, वहां एक बड़ी झील बन गई। इस झील के तट पर विष्‍णु और देवी को समर्पित दो मंदिर स्थित हैं। ऐसा माना जाता है कि 1953 तक इस झील का प्रयोग सिर्फ विख्‍यात श्री पद्मनाभस्‍वामी मंदिर की पूजा में प्रयुक्‍त होने वाले कमल पुष्‍पों की सिंचाई के लिए ही किया जाता था। लेकिन बाद में इस झील के पानी का प्रयोग पेयजल के रूप में और सिंचाई के लिए भी बड़े पैमाने पर होने लगा।\n\nताजे जलयुक्‍त वेल्‍लयानी झील कल्लियूर, वेंगनूर, विझिंझम ग्राम पंचायतों के लोगों के लिए पेयजल का एक प्रमुख स्रोत है। लेकिन धान की खेती शुरू होने के कारण झील के पानी की गुणवत्‍ता में ह्रास हुआ है और जल प्रसार क्षेत्र में भी काफी कमी आई है। 1926 में इस झील का क्षेत्रफल 750 हेक्‍टेयर था जो 2005 में घटकर 397.5 हेक्‍टेयर हो गया। परिणामस्‍वरूप इस झील के आस-पास स्थित गांवों को पानी की भारी कमी का सामना करना पड़ रहा है। 1950 के दशक के दौरान इस झील के पानी को रोककर चावल की खेती की एक परियोजना शुरू की गई थी, जिसके परिणामस्‍वरूप झील क्षेत्र के आसपास बड़े पैमाने पर कृषि अभियान शुरू हुए और झील के क्षेत्रफल में कमी आई।\n\nकेरल विधानसभा की पर्यावरण समिति ने ताजे जल वाली झीलों से जुड़े पर्यावरण संबंधी मुद्दों का अध्‍ययन किया और 1993 में एक रिपोर्ट सौंपी। इस समिति ने अनुशंसा की थी कि राज्‍य सरकार को इस झील के हड़पे गए हिस्‍से की पहचान करके सीमांकन करना चाहिए और अवैध कब्‍जा करने वालों को हटाने, झील के पानी को प्रदूषण से बचाने, झील के तल से जमी गंदगी को हटाकर उसकी गहराई बढ़ाने और झील में गाद के और जमाव को रोकने के लिए कदम उठाया जाना चाहिए।\n\nकृषि महाविद्यालय, वेल्‍लयानी द्वारा किए गए एक अध्‍ययन की रिपोर्ट ने यह चेतावनी दी है कि खेती के लिए वेल्‍लयानी झील के जल को खत्‍म करने से इस जलाशय के लिए खतरा पैदा हो जाएगा और पड़ोसी पंचायतों को सेवा प्रदान करने वाली कई पेयजल परियोजनाओं के लिए संकट उत्‍पन्‍न हो जाएगा। 2005 में केरल राज्‍य मानव अधिकार आयोग अध्‍ययन रिपोर्ट ने इस जलाशय क्षेत्र का सीमांकन करने और हड़पे गए हिस्‍सों की पहचान करने के लिए एक राजस्‍व सर्वेक्षण कराने की सिफारिश की थी। वर्ष 2006 में केरल राज्‍य मानव अधिकार आयोग ने राज्‍य सरकार को वेल्‍लयानी झील से सटी जमीन पर धान की खेती से संबंधित आदेश को वापस लेने का निर्देश दिया था। इस आयोग ने राज्‍य सरकार को पेयजल के एक स्रोत के रूप में इस झील के संरक्षण के लिए कदम उठाने हेतु केंद्रीय पर्यावरण एवं वन मंत्रालय के साथ मिलकर कार्य करने का भी निर्देश दिया है।\n\nवेल्‍लयानी झील के संरक्षण के लिए लोगों की मांग तब शुरू हुई जब 1990 के दशक के दौरान वेल्‍लयानी के आस पास के गांव में पानी की कमी बढ़ गई। स्‍थानीय लोगों की मदद से कई गैर-सरकारी संगठनों द्वारा ताजे जल वाली वेल्‍लयानी झील और उसके पारितंत्र को सुरक्षित करने के लिए कई भागीदारी अभियान चलाए जा रहे हैं। इस अनोखे पारितंत्र के महत्‍व को समझते हुए राज्‍य सरकार ने वेल्‍लयानी झील संरक्षण समाज की स्‍थापना करके राज्‍य सरकार ने इस झील के पारितंत्र संबंधी सुरक्षा और सौंदर्यीकरण के लिए कदम उठाए हैं।\n\nत्रिवेंद्रम जिला पंचायत ने वेल्‍लयानी झील के पारितंत्र की सुरक्षा के लिए इस झील को महात्‍मा गांधी राष्‍ट्रीय ग्रामीण रोजगार गारंटी अधिनियम में शामिल करने की पहल की है। इस परियोजना के अंग के रूप में यह पंचायत बांधों को मजबूत बनाने और दलदल की सफाई इत्‍यादि के लिए कदम उठा रहा है। इस पंचायत में बांधों को मजबूत बनाने के लिए सीमेंट और पत्‍थर की जगह पर नारियल रेशा निगम की जियो टेक्‍सटाइल टेक्‍नोलॉजी का प्रयोग करने का फैसला किया है। कल्लियूर और वेंगनूर गांवों की पंचायतें इस परियोजना के क्रियान्‍वयन के लिए जिम्‍मेदार हैं। तिरूवनंपुरम जिले के इस एक मात्र वर्षा पोषित ताजे जल की झील के लिए संरक्षण परियोजना को विभिन्‍न चरणों में लागू किया जाएगा।\n\nवेल्‍लयानी झील एक अनोखा पारितंत्र प्रस्‍तुत करती है और इस झील के अनोखे पारितंत्र को सुरक्षित रखने और इस झील के पानी पर निर्भर गांव के लिए पर्याप्‍त पेयजल की उपलब्‍धता को सुनिश्चित करने के लिए एक बहुआयामी रणनीति की आवश्‍यकता है।\n\n", "id": "478645", "title": "वेल्‍लयानी झील"}
{"url": "https://hi.wikipedia.org/wiki?curid=478656", "text": "बुज़कशी\n\nबुज़कशी () या कोक-बोरू () या वुज़लोबा () मध्य एशिया में घोड़ों पर सवार होकर खेले जाने वाला एक खेल है। यह अफ़्ग़ानिस्तान, उज़बेकिस्तान, ताजिकिस्तान, किरगिज़स्तान, तुर्कमेनिस्तान, कज़ाख़स्तान, पाकिस्तान के पठान इलाक़ों और चीन के उईग़ुर इलाक़ों में खेला जाता है। यह सदियों से स्तेपी के मैदानों पर रहने वाले क़बीलों द्वारा खेला जा रहा है जो घुड़सवारी में हुनरमंद होते हैं। इसमें खिलाड़ियों के दो गुट होते हैं और खेल के मैदान के बीच में एक सिर-कटा बकरा या बछड़ा रखा जाता है। खिलाड़ी अपने घोड़े दौड़ाते हुए उसे उठाने की कोशिश करते हैं। जो उसे उठा लेता है वह दुसरे गुट के खिलाड़ियों से बचकर उसे जीत की लकीर के पार फेंकने की कोशिश करता है, जबकि दूसरे खिलाड़ी उस लाश को उस से छीनने की कोशिश करते हैं।\n\n'बुज़कशी' दरी फ़ारसी का शब्द है और इसका मतलब 'बकरी खींचना' होता है। यह दो शब्दों को जोड़कर बना है - 'बुज़' और 'कश' - और यह दोनों ही हिन्दी में भी मिलते हैं:\n\n", "id": "478656", "title": "बुज़कशी"}
{"url": "https://hi.wikipedia.org/wiki?curid=478674", "text": "बोतलबंद पानी\n\nप्लास्टिक या काच की बोतलों में भरा हुआ पेय जल (जैसे कूप जल, आसुत जल, झरने का पानी आदि) बोतलबन्द पानी (Bottled water) कहलाता है। यह कार्बोनीकृत (carbonated) भी हो सकता है और अकाबोनीकृत भी। बोतलबन्द जल एक बार पीने वाले छोटे बोतलों से लेकर बड़े आकार के कारबॉय (carboys) के आकार का भी हो सकता है।\n\n", "id": "478674", "title": "बोतलबंद पानी"}
{"url": "https://hi.wikipedia.org/wiki?curid=478688", "text": "उर्बैन ली वेर्रिएर\n\nउर्बैन जेअन जोसेफ ली वेर्रिएर (११ मार्च १८११ – २३ सितम्बर १८७७), एक फ्रेंच गणितज्ञ थे। उनकी खगोलीय यांत्रिकी में विशेषज्ञता थी और नेप्चून की खोज में अपनी सबसे अच्छी भूमिका के लिए जाने जाते हैं।\n", "id": "478688", "title": "उर्बैन ली वेर्रिएर"}
{"url": "https://hi.wikipedia.org/wiki?curid=478693", "text": "उर्स\n\nदक्षिण एशिया में उर्स (अरबी: عرس, शाब्दिक \"शादी\"), आमतौर पर किसी सूफी संत की पुण्यतिथि पर उसकी दरगाह पर वार्षिक रूप से आयोजित किये जाने वाले उत्सव को कहते हैं। दक्षिण एशियाई सूफी संत मुख्य रूप से चिश्तिया कहे जाते हैं और उन्हें परमेश्वर का प्रेमी समझा जाता है। किसी सूफी संत की मृत्यु को \"विसाल\" कहा जाता है जिसका अर्थ प्रेमियों का मिलाप होता है और उनकी बरसी को शादी की सालगिरह के रूप में मनाया जाता है।\n\nउर्स के अनुष्ठानों को अमूमन दरगाह के संरक्षकों द्वारा निभाया जाता है और इनमें आमतौर पर धार्मिक संगीत जैसे कि कव्वाली का गायन शामिल होता है। अजमेर में दरगाह शरीफ में मोइनुद्दीन चिश्ती के उर्स पर हर साल 400000 से अधिक श्रद्धालु शिरकत करते हैं। \n", "id": "478693", "title": "उर्स"}
{"url": "https://hi.wikipedia.org/wiki?curid=478700", "text": "दरगाह\n\nदरगाह (फ़ारसी: درگاه या درگه: दरगाह) एक सूफी-इस्लामी पुण्यस्थान (मंदिर) होता है जिसे अक्सर किसी प्रतिष्ठित सूफी संत या दरवेश की कब्र पर बनाया जाता है। स्थानीय मुस्लिम, तीर्थयात्रा के उद्देश्य से किसी दरगाह की यात्रा करते हैं और इस यात्रा को ज़ियारत कहा जाता है। किसी दरगाह के साथ अक्सर सूफी बैठकें और विश्राम गृह बने होते हैं जिन्हें \"खानक़ाह\" कहा जाता है। इसके अतिरिक्त आमतौर पर एक मस्जिद, बैठक (कमरे), इस्लामी धार्मिक विद्यालय (मदरसा), शिक्षकों और कर्मचारियों के लिए घर, अस्पताल, सामुदायिक भवन आदि भी किसी दरगाह परिसर का हिस्सा होते हैं।\n", "id": "478700", "title": "दरगाह"}
{"url": "https://hi.wikipedia.org/wiki?curid=478705", "text": "मिशेल रोड्रिग्ज़\n\nमायट मिशेल रोड्रिग्ज़ (; जन्म १२ जुलाई १९७८) एक अमेरिकी अभिनेत्री है। २००० में बनी \"गर्लफाईट\" में बेहतरीन अभिनय करने के पश्च्यात वे \"द फ़ास्ट एंड द फ्यूरियस\" (२००१), \"रेसिडेंट ईविल\" (२००२), \"स्वाट\" (२००३), \"अवतार\" (२००९), \"मचेती\" (२०१०) और \"बैटल: लोस एंजिलिस\" (२०११) जैसे फ़िल्मों में दमदार व कड़क लड़की की भूमिका के लिए जानी जाती है।\n\n", "id": "478705", "title": "मिशेल रोड्रिग्ज़"}
{"url": "https://hi.wikipedia.org/wiki?curid=478709", "text": "मॉनमाउथ अस्पताल\n\nमॉनमाउथ अस्पताल () मॉनमाउथ, वेल्स, में 1868 में स्थापित एक अस्पताल था जो शहर की हेयरफोर्ड रोड पर स्थित था, जहाँ इसको 1903 में स्थान्तरित किया गया था। अस्पताल को 12 मई 2006 में बंद कर दिया था जब सेवाएँ ड्राईब्रिज पार्क के मोंनो वेल हैल्थ और सोशल केयर सेंटर में हस्तांतरित कर दीं।\n\nएक औषधालय पहली बार 1810 में लिटिल कैसल हाउस, कैसल हिल, में स्थापित किया गया था। इसका उद्देश्य मुफ्त सलाह देने और गरीबों के लिए दवा उपलब्ध कराने के साथ-साथ टीकाकरण को प्रोत्साहित करना था। औषधालय को समर्थन और वित्तपोषण एक बड़े पैमाने पर दान, संगीत समारोहों, फीस और प्रदर्शनियों के द्वारा होता था। तीन डॉक्टरों की नियुक्ति सालाना उनके इलाज की प्रक्रिया की जांच के बाद की जाती थी। औषधालय की सलाना आय £200 के आसपास थी और 160 पाउंड के आसपास हर साल दवाओं के मूल्य के तौर पर तिरस्कृत होते थे।\n\nमॉनमाउथ अस्पताल और औषधालय कार्टरॅफ, सेंट जेम्स स्क्वायर, पर नौ बिस्तरों के साथ 1868 में खोला गया था। इसके एक बिस्तर 'द हॅन्डरे बॅड' का सम्पूर्ण खर्चा शाश्वतता के लिए लार्ड लँगाटोक ने उठाया था। अस्पताल में उपकरणों शायद अपर्याप्त में थे चूंकि 1872 में घाव भरने की मूलभूत आवश्यकताओं जैसे पट्टियों तक की कमी हो गई थी।\n\n1840 के आसपास, पत्र के \"मॉनमाउथशायर बीकन\" में पत्रों ने आना शरू कर दिया इस वकालत के साथ कि मॉनमाउथ में एक समान्य अस्पताल की आवश्कता है। ऑपरेटिंग कमरे का अभाव और औषधालय की तंग सीढ़ियों के कारण समस्याएँ उत्पन्न हों रहीं थी।\n\nजब-जब शहर में हैजा फैलता था तब-तब एक अलग अस्पताल की मांग अक्सर अखबार में छपती थीं, इसमें वह भयंकर घटना भी शामिल जिसमें 1849 में मॉनमाउथ गरीब संघ तक ही सीमित हैजा के कारण 16 मौतें हुई थीं। अंततः लार्ड लँगाटोक ने एक अलग अस्पताल के लिए शहर को हेयरफोर्ड सड़क पर मॅन्सन लेन के निकट स्थित कार्थेज कॉटेजस् दान कर दिए। संक्रामक रोगों के लिए अस्पताल 1960 के दशक से कुछ समय पहले अपने समापन तक यहाँ रहा था।\n\nकार्थेज कॉटेजस् के दान के साथ-साथ लार्ड लँगाटोक ने 1840 में £1000 औषधालय के प्रतिस्थापन के लिए दान किए थे। औषधालय इसी भवन में 60 साल तक चलता रहा, जब 6 नवम्बर 1903 को मॉनमाउथ अस्पताल और औषधालय के लिए एक नई इमारत हेयरफोर्ड रोड में खोली गई। इमारत का निर्माण कार्य अप्रैल 1902 में शुरू किया गया था। स्मारक पत्थर को लगाने का काम 27 सितंबर 1902 को किया गया। अस्पताल के अध्यक्ष लार्ड लँगाटोक ने समारोह में सबको याद दिलाया था कि यह अस्पताल \"पीड़ित और संतप्त गरीबों के लिए हैं\"। जमीन ड्यूक ऑफ ब्यूफोर्ट से पाउंड 250 में खरीदी गई थी। यह इमारत रिचर्ड क्रीड द्वारा डिजाइन, कोलिन्स एण्ड जेफ्री द्वारा निर्मित और मॉनमाउथ के जॉर्ज एडवर्ड्स द्वारा सुसज्जित की गई।\n", "id": "478709", "title": "मॉनमाउथ अस्पताल"}
{"url": "https://hi.wikipedia.org/wiki?curid=478718", "text": "भागवत धर्म\n\nभागवत धर्म वैष्णव धर्म का अत्यंत प्रख्यात तथा लोकप्रिय स्वरूप। 'भागवत धर्म' का तात्पर्य उस धर्म से है जिसके उपास्य स्वयं भगवान्‌ हों। और वासुदेव कृष्ण ही 'भगवान्‌' शब्द वाच्य हैं (कृष्णस्तु भगवान्‌ स्वयम्‌ : भागवत) अत: भागवत धर्म में कृष्ण ही परमोपास्य तत्व हैं जिनकी आराधना भक्ति के द्वारा सिद्ध होकर भक्तों को भगवान्‌ का सान्निध्य तथा सेवकत्व प्राप्त कराती है। सामान्यत: यह नाम वैष्णव संप्रदायों के लिए व्यवहृत होता है, परंतु यथार्थत: यह उनमें एक विशिष्ट संप्रदाय का बोधक है। भागवतों का महामंत्र है 'ओं नमो भगवते वासुदेवाय' जो द्वादशक्षर मंत्र की संज्ञा से विभूषित किया जाता है। पांचरात्र तथा वैखानस मत 'नारायण' को ही परम तत्व मानते हैं, परंतु इनसे विपरीत भागवत मत कृष्ण वासुदेव को ही परमाराध्य मानता है।\n\nइस धर्म की प्राचीनता अनेक पुष्ट प्रमाणों के द्वारा प्रतिष्ठित है। गुप्त सम्राट् अपने को 'परम भागवत' की उपाधि से विभूषित करने में गौरव का अनुभव करते थे। फलत: उनके शिला लेखों में यह उपाधि उनके नामों के साथ अनिवार्य रूप से उल्लिखित है। विक्रमपूर्व प्रथम तथा द्वितीय शताब्दियों में भागवत धर्म की व्यापकता तथा लोकप्रियता शिलालेखों के साक्ष्य पर निर्विवाद सिद्ध होती है। श् ईसवी पूर्व प्रथम शतक में महाक्षत्रप शोडाश (80 ई. पूर्व से 57 ई. पू.) मथुरा मंडल का अधिपति था। उसके समकालीन एक शिलालेख का उल्लेख है कि वसु नामक व्यक्ति ने महास्थान (जन्मस्थान) में भगवान्‌ वासुदेव के एक चतु:शाल मंदिर, तोरण तथा वेदिका (चौकी) की स्थापना की थी। मथुरा में कृष्ण के मंदिर के निर्माण का यह प्रथम उल्लेख है। नानाघाट के गुहाभिलेख (प्रथम शती ई. पू.) में अन्य देवों के साथ संकर्षण तथा वासुदेव का नाम भी लखनऊ संग्रहालय में सुरक्षित संकर्षण (बलराम) की द्विभुजी प्रतिमा (जिसके दाहिने हाथ में मूसल और बाएँ हाथ में हल है) इसी युग की मानी गई है। बेसनगर का प्रख्यात शिलालेख (200 ई. पू.) इस विषय में विशेष महत्व रखता है। इस शिलालेख का कहना है कि हेलियोदोर ने देवाधिदेव वासुदेव की प्रतिष्ठा में इस गरुडस्तंभ का निर्माण किया था। यह दिय का पुत्र, तक्षशिला का निवासी था जो राजा भागभद्र के दरबार में अंतलिकित (भारतीय ग्रीक राजा 'एंटिअल किडस') नामक यवनराज का दूत बनकर रहता था। यूनानी राजदूत अपने को 'भागवत' कहता है। इस शिलालेख का ऐतिहासिक वैशिष्ट्य यह है कि उस युग में वासुदेव देवाधिदेव (अर्थात्‌ देवों के भी देव) माने जाते थे और उनके अनुयायी 'भागवत' नाम से प्रख्यात थे। भागवत धर्म भारत के पश्चिमोत्तर प्रदेश तक फैला हुआ था और यह विदेशी यूनानियों के द्वारा समादृत होता था। पातंजल महाभाष्य से प्राचीनतर महर्षि पाणिनि के सूत्रों की समीक्षा भागवत धर्म की प्राचीनता सिद्ध करने के लिए नि:संदिग्ध प्रमाण है।\n\nपाणिनि ने 'वासुदेवार्ग्जुनाभ्यां बुन्‌' (4.3.98) सूत्र में वासुदेव की भक्ति करनेवाले व्यक्ति के अर्थ में न्‌ (अक) प्रत्यय का विधान किया है जिससे वासुदेव भक्त (वासुदेवो भक्तिरस्य) के लिए 'वासुदेवक' शब्द निष्पन्न होता है। इस सूत्र के भाष्य तथा प्रदीप के अनुशीलन से 'वासुदेव' का अर्थ नि:संदिग्ध रूप से परमात्मा ही होता है, वसुदेव नामक क्षत्रिय का पुत्र नहीं :\n\nसंज्ञैषा तत्र भगवत: (महाभाष्य)\n\nनित्य: परमात्मदेवताविशेष इह वासदेवो गृह्यते (प्रदीप)\n\nकैयट का कथन है कि यहाँ नित्य परमात्मा देवता ही 'वासुदेव' शब्द से गृहीत किया गया है। काशिका इसी अर्थ की पुष्टि करती है (संज्ञैषा देवताविशेषस्य न क्षत्रियाख्या, 4.3.98 सूत्र पर काशिका) तत्वबोधिनी में इसी परंपरा में 'वासुदेव' का अर्थ परमात्मा किया गया है। पंतजलि के द्वारा 'कंसवध' तथा 'बलिबंधन' नाटकों के अभिनय का उल्लेख स्पष्टत: कृष्ण वासुदेव का ऐक्य 'विष्णु' के साथ सिद्ध कर रहा है : इसे वेबर, कीथ, ग्रियर्सन आदि पाश्चात्य विद्वान्‌ भी मानते हैं। इन प्रमाणों से सिद्ध होता है कि पाणिनि के युग में (ई. पूर्व षष्ठ शती में) भागवत धर्म प्रतिष्ठित हो गया था। इतना ही नहीं, उस युग में देवों की प्रतिमा भी मंदिरों में या अन्यत्र स्थापित की जाती थी। ऐसी परिस्थिति में पाणिनि से लगभग तीन सौ वर्ष पीछे चंद्रगुप्त मौर्य के दरबार का यूनानी राजदूत मेगस्थीनीज जब मथुरा तथा यमुना के साथ संबद्ध 'सौरसेनाई' (शौरसेन) नामक भारतीय जाति में 'हेरिक्लीज़' नामक देवता की पूजा का उल्लेख करता है, हमें आश्चर्य करने का अवसर नहीं होता। 'हेरिक्लीज़' शौर्य का प्रतिमान बनकर संकर्षण का द्योतक हो, चाहे कृष्ण का। उनकी पूजा भागवत धर्म का प्रचार तथा प्रसार का संशयहीन प्रमाण है।\n\nभागवत धर्म अपनी उदारता और सहिष्णुतावृत्ति के कारण अत्यंत प्रख्यात है। इस धर्म में दीक्षित होने का द्वार किसी के लिए कभी बंद नहीं रहा। भगवान्‌ वासुदेव के प्रति प्रेम रखनेवाला प्रत्येक जीव इस धर्म में आ सकता है, चाहे वह जात्या कोई भी हो तथा गुणत: कितना भी नीच हो। भागवत पुराण का यह प्रख्यात कथन भागवत धर्म के औदार्य का स्पष्ट परिचायक है :\n\nकिरात हूणध्रां पुलिंद पुल्कसा\n\nआभीरकंका यवना खशादय:।\n\nयेऽन्ये पापा यदुपाश्रयाश्रया:\n\nशुध्यंति तस्मै प्रभविष्णवे नम:।। (भा. 2)\n\nश्लोक का तात्पर्य है कि किरात, हूण, आंध्र, पुलिंद, पुल्कस, आभीर, कंक, यवन, खश आदि जंगली तथा विधर्मी जातियों ने और अन्य पापी जनों ने भगवान्‌ के भक्तों का आश्रय लेकर शुद्धि प्राप्त की है, उन प्रभावशाली भगवान्‌ को नमस्कार। यवन हेलियोदोर का भागवत धर्म में दीक्षित होना इस पथ का ऐतिहासिक पोषक प्रमाण है। यह भागवतों की सहिष्णुतावृत्ति का नि:संशय परिचायक तथा उद्बोधक है।\n\nभागवत मत में अहिंसा का साम्राज्य है। भागवत मत वैदिक यज्ञयागों के अनुष्ठानों का विरोधी नहीं है, परंतु वैदिक यज्ञों में यह हिंसा का प्रबल विरोधी है, नारायणीय पर्व के भगवद्भक्त राजा उपरिचर का आख्यान इसी सिद्धांत को पुष्ट करता है। उस नरपति ने महान्‌ अश्वमेध किया, परंतु उसमें किसी प्रकार के पशु का हिंसन तथा बलिदान नहीं किया गया (संभूता : सर्वसंभारास्तमिन्‌ राजन्‌ महाक्रतौ। न तत्र पशुघातोऽभूत्‌ स राजैवं स्थितोऽभवत्‌। : शांतिपर्व, अ. 336, श्लो.10)। 'मा हिंस्यात्‌ सर्वा भूतानि' इस श्रुतिवाक्य का अक्षरश: अनुगमन भागवतों ने ही सर्वप्रथम किया तथा इसका पालन अपने आचारानुष्ठानों में किया।\n\nभागवत मत का सर्वश्रेष्ठ मान्य ग्रंथ है : श्रीमद्भागवत जो अष्टादश पुराणों में अपने विषयविवेचन की प्रौढ़ता तथा काव्यमयी सरसता के कारण सबसे अधिक महत्वशाली है (दे. 'भागवत')। भागवत के सिद्धांत भागवतधर्म के महनीय तथा माननीय सिद्धांत हैं। भागवत का कथन है कि परमार्थत: एक ही अद्वय ज्ञान है। वही ज्ञानियों के द्वारा 'ब्रह्म', योगियों के द्वारा 'परमात्मा' तथा भगवद्भक्तों के द्वारा 'भगवान्‌' कहा जाता है। भेद है उपासकों की दृष्टि का तथा उपासना के केवल तारतम्य का। एक अभिन्न परम तत्व नाना उपासना की दृष्टि में भिन्न प्रतीत होता है, परंतु वह अभिन्न अद्वयज्ञान रूप :\n\nवदंति तत्‌ तत्वविदस्तत्वं. यज्‌ ज्ञानमद्वयम्‌\n\nब्रह्मेति परमात्मेति भगवानिति शब्द्यते।: (भाग. 1.2:11)\n\nशक्तियों की संपत्ति ही भगवान्‌ की भगवत्ता है। यह शक्ति एक न होकर अनेक हैं तथा अचिंतनीय है। अचिंत्यशक्ति का निवास होने के कारण वह 'लीलापुरुषोत्तम' है। इसी के कारण वह एक होते हुए भी अनेक प्रतीत होता है और भासित होने पर भी वह वस्तुत: एक है। इसीलिए वह बहुमूर्तिक होने पर भी एकमूर्तिक है (यजंति त्वन्मयास्त्वाँ वै बहुमूल्येकमूर्तिकम्‌, भाग. 10.40.7)। विष्णुपुराण के 'एकाने स्वरूपाय' तथा गोपालतापिनी के 'एकोऽपि सन्‌ बहुधा यो विभाति' वाक्य का लक्ष्य इसी अचिंत्य शक्ति की ओर है। इसी शक्ति के कारण भगवान्‌ आश्रयशून्य, शरीररहित तया स्वयं अगुण होते हुए भी अपने स्वरूप के द्वारा ही इस सगुण विश्व की सृष्टि, स्थिति तथा संहार करते हैं, परंतु इन व्यापारों की सत्ता होने पर भी उनमें किसी भी प्रकार का बिकार उत्पन्न नहीं होता। इसलिए भगवान्‌ का विहारयोग दु:खबोध है, समझने में नितांत कठिन है :\n\nदु:खबोध एवायं तव विहारयोग:, यद् अशरणो शरीर इदमनवेक्षि तात्मत्समवाय आत्मनैव अविक्रियमाणेन सगुणमगुण: सृजसि पासि हरसि (भाग. 6.9.34)।\n\nइस प्रकार भगवान्‌ का स्वरूप तीन प्रकार का प्रतीत होता है : \n\nइनमें 'स्वयंरूप' ही अनन्यापेक्षी मुख्यरूप है। सच्चिदानंद विग्रह, परम सौंदर्यनिकेतन, परमनयनाभिराम स्वयंरूप ही भगवान्‌ का सर्वश्रेष्ठ रूप है। 'तदेकात्मकरूप' स्वयंरूप के साथ एकता रखने पर भी आकृति, आकार तथा चरितादिकों के द्वारा उससे भिन्न के समान प्रतीत होता है। शक्तियों के उत्कर्ष और ्ह्रास के कारण इस रूप में दो प्रकार होते हैं : विलास तथा स्वांश। 'विलास' का रूप मूलरूप से आकृति में भिन्न रहता है, परंतु गुणों में वह प्राय: समान ही होता है। विलास में शक्ति का प्राकट्य अधिक होता है, परंतु 'स्वांश' में शक्ति का प्राकट्य तदपेक्षया न्यून होता है। स्वयंरूप के अनंत गुणों की सत्ता होने पर भी 64 गुणों का अस्तित्व और उनमें भी चार गुणों का अस्तित्व सर्वदा तथा सर्वथा माना जाता है। ये गुण हैं : \n\nकृष्ण में इन चारों का सद्भाव उनकी भगवत्ता सिद्ध करने का परम उपाय है। 'आवेश' रूप में भगवान्‌ जीवों में न्यूनाधिक रूप से अपनी शक्ति का आधान करते हैं। यह उनका सबसे छोटा रूप माना जाता है।\n\nभगवान्‌ की उपलब्धि का एकमात्र साधन है : भक्ति। यह भक्ति मुक्ति से भी बढ़कर है। सामान्य जन आनंदमयी मुक्ति को ही जीवन का लक्ष्य मानते हैं, परंतु भक्तों की दृष्टि में वह नितांत हेय तथा नगण्य वस्तु है। प्रियतम के पाद्मों की सेवा ही उसका एकमात्र लक्ष्य होता है। भगवान्‌ मुक्ति देने के लिए उत्सुक रहते हैं, परंतु एकांती भक्त उसे कथमपि ग्रहण नहीं करता :\n\nन किंचित्‌ साधवी धीरा भक्ता ह्येकांतिनो मय।\n\nवांछंत्यपि मया दत्तं कैवल्यमपुनर्भवम्‌।। (भाग. 11.20.34)\n\nभगवान्‌ का भी आग्रह मुक्ति की अपेक्षा भक्ति पर ही अधिक है। माँगने पर भक्तों को वह मुक्ति तो देते हैं, परंतु भक्ति नहीं:\n\n... भगवान्‌ भजतां मुकुंदो\n\nमुक्तिं ददाति कहिंचित्‌ स्म न भक्तियोगम्‌।। (भाग. 5.6.18)\n\nतीव्र ज्ञान के बल पर मुक्ति की उपलब्धि होना एक सामान्य सर्वपरिचित व्यापार है, परंतु भक्ति की प्राप्ति भगवान्‌ की केवल कृपा से ही साध्य होती है। मुक्ति की अपेक्षा भक्ति के आकर्षण का एक गोपनीय रहस्य है। ज्ञान के द्वारा उपलभ्य ब्रह्मानंद की अपेक्षा प्रेमाभक्ति का दर्जा कहीं ऊँचा है, क्योंकि ब्रह्मानंद रस नहीं होता, किंतु भक्ति रसात्मिका है। वासना के विनाश से उत्पन्न आनंद को भक्त तनिक भी नहीं चाहता, वह वासना के विशोधन (सब्लिमेशन) से जायमान अलौकिक रसानंद के लिए लालायित रहता है। इसीलिए मुक्ति बढ़कर भक्ति की कक्षा होती है। परंतु यह भक्ति साधनरूपा बैधी भक्ति नहीं है, अपितु साध्यरूपा रागानुगा प्रेमाभक्ति है जिसके विषय में भागवत प्रवर प्रह्लाद का यह अनुभूत कथन है :\n\nन दानं न तपो नेज्या न शौचं न व्रतानि च।\n\nप्रीयतेऽमलया भक्त्या हरिरन्यद् विडंबनम।।\n\nरागानुगा भक्ति की यह गंभीर मीमांसा भागवत धर्म की विश्व के धर्मो को महनीय देन है।\n\n", "id": "478718", "title": "भागवत धर्म"}
{"url": "https://hi.wikipedia.org/wiki?curid=478720", "text": "नोकिया सी६\n\nनोकिया सी६ से समांतर पृष्ट पर जाये\n\n", "id": "478720", "title": "नोकिया सी६"}
{"url": "https://hi.wikipedia.org/wiki?curid=478723", "text": "नोकिया सी६-००\n\nC6-00 नोकिया फिनिश संचार कंपनी नोकिया ने एक smartphone और पोर्टेबल मनोरंजन हाथ सेलुलर डिवाइस है, सिम्बियन S60v5 ऑपरेटिंग सिस्टम चल रहा है। यह 13 अप्रैल 2010 को घोषणा की थी। यह तीसरी नोकिया सिम्बियन एक स्मार्ट फोन एक पूर्ण स्लाइड आउट QWERTY कुंजीपटल की विशेषता. इसके सॉफ्टवेयर और हार्डवेयर विशिष्टताओं अधिकांश मायनों में N97 मिनी के समान है। मतभेदों की है कि इस फोन में फिसलने फ्लैट है, N97 मिनी में ऊपर की ओर angled के विपरीत है, इसलिए एक चार पंक्ति QWERTY कीपैड की अनुमति, मेज पर एक थोड़ा बढ़ाया टाइपिंग अनुभव लाने फोन एक 5 मेगापिक्सेलकैमरा, हालांकि N97 मिनी के विपरीत, यह कार्ल Zeiss प्रकाशिकी नहीं है। यह भी वीडियो कॉल के लिए सामने एक माध्यमिक कैमरा है।नोकिया C6-01 नई सिम्बियन 3 ऑपरेटिंग सिस्टम, Ovi मैप्स 3.0 और इस तरह के साथ कदम से प्रमुख लेकिन खोने QWERTY कुंजीपटल की विशेषता C6-00 के लिए उत्तराधिकारी है।\nसभी नोकिया N97 की तरह समान हैंडसेट, नोकिया N97 मिनी, नोकिया ५८०० Xpress संगीत, 5230 और इस हैंडसेट के साथ संगत हो जाएगा के लिए आवेदन खेल.\n", "id": "478723", "title": "नोकिया सी६-००"}
{"url": "https://hi.wikipedia.org/wiki?curid=478724", "text": "कारलूक लोग\n\nकारलूक या क़ारलूक़ () एक ख़ानाबदोश तुर्की क़बीला था जो मध्य एशिया में अल्ताई पहाड़ों से पश्चिम में कारा-इरतिश और तरबगत​ई पर्वतों के क्षेत्र में बसा करता था। इन्हें चीनी लोग गेलोलू () भी बुलाते थे। कारलूक समुदाय जातीयता के नज़रिए से उईग़ुर लोगों से सम्बंधित थे। तुर्की भाषाओं में एक कारलूक शाखा है, जिसका नाम इन्ही कारलूकों पर पड़ा और जिसमें उईग़ुर भाषा, उज़बेक भाषा और इली तुर्की भाषा शामिल हैं।\n\nकारलूक कबीले का नाम कैसे पड़ा इसपर विद्वानों में बहस है और अनेक धारणाएँ हैं। इनमें से कुछ इस प्रकार हैं -\n\nकारलूक गोएकतुर्क ख़ागानत के अधीन हुआ करते थे। सन् ७४२ ई में वे उइग़ुर और बसमिल क़बीलों के साथ मिलकर गोएकतुर्क ख़ागानत के विरुद्ध बग़ावत में उठे। ७४४ में बसमिलों ने गोएकतुर्क राजधानी ओतुगेन () और राजा ओज़मिश ख़ान () पर क़ब्ज़ा कर लिया। लेकिन उसी साल उइग़ुरों और क़ारलूक़ों ने आपसी सांठगांठ कर ली और मिलकर बसमिलों पर हमला कर दिया। बसमिलों के राजा का सिर क़लम कर दिया गया और पूरे क़बीले के लोगों को ग़ुलाम बनाकर या तो अन्य क़बीलों में बाँट दिया गया या चीनियों को बेच दिया गया। उइग़ुर सरदार अब इस नई ख़ागानत का ख़ागान बना और क़ारलूक़ उसके अधीन राज्यपाल बना। एक साल के अन्दर-अन्दर उइग़ुरों और क़ारलूक़ों में झड़पें शुरू हो गई और क़ारलूक़ों को मजबूरन अपनी ज़मीनें छोड़कर पश्चिम की ओर जाना पड़ा।\n\nकारलूकों के पश्चिम जाने से उन्होंने तुर्की भाषाओँ को मध्य एशिया के अधिक विस्तृत हिस्सों में फैलाया। ७५१ ईसवी में मुस्लिम अरब सेना मध्य एशिया में चीन के तंग राजवंश के साथ टकराई। पहले तो कारलूकों ने चीनियों का साथ दिया लेकिन फिर दल बदलकर अरबों के साथ हो गए जिस से चीनियों की हार हुई और मध्य एशिया का एक बड़ा भू-भाग चीनी प्रभाव से बहार हो गया। ७६६ में पूर्वी काज़ाख़स्तान में कारलूक राज्य की स्थापना हुई जिसकी पूर्व में उईग़ुर ख़ागानत से सीमा थी। जब ८४० के बाद उईग़ुर ख़ागानत ख़त्म होने लगी तो कारलूक राज्य पूर्व की और बढ़ा और कारलूकों ने बहुत से उईग़ुरों को साथ मिलकर अपनी नयी काराख़ानी ख़ानत () स्थापित की। ९४३ में इसके शासक, सातुक बूग़रा ख़ान (), ने इस्लाम अपना लिया और उसके बाद यह इस ख़ानत का राजधर्म हो गया। १२वीं सदी के शुरू में सल्जूक तुर्कों ने काराख़ानीयों से आमू-पार क्षेत्र छीन लिए। ११३० में कारा-ख़ितान ख़ानत ने सेल्जूकों और काराख़ानीयों की मिली-जुली फ़ौज को हरा दिया। काराख़ानी फिर-भी किसी तरह अपनी पहचान बनाए रहे लेकिन १२११ में ख़्वारिज़मी राजवंश ने उन्हें हमेशा के लिए हरा दिया और काराख़ानी फिर कभी एक शक्ति के रूप में नहीं उभरे।\n\n", "id": "478724", "title": "कारलूक लोग"}
{"url": "https://hi.wikipedia.org/wiki?curid=478732", "text": "नोकिया सि६-०१\n\nछह अनुकूलन घर स्क्रीन (सिम्बियन बेले के साथ) तक *\n\n[[श्रेणी:मोबाइल फोन]]", "id": "478732", "title": "नोकिया सि६-०१"}
{"url": "https://hi.wikipedia.org/wiki?curid=478733", "text": "अनारकली\n\nअनारकली () एक लाहौर, पंजाब (हाल पाकिस्तान) में रहनेवाली पौराणिक दाशी थीं। बॉलीवुड की फिल्म मुग़ल-ए-आज़म में दिखाया गया है कि मुगल सम्राट अकबर द्वारा दो दीवारों के बीच राजकुमार नरुद्दिन सलीम (या सलीम) के साथ अवैध संबंध होने के लिए जिंदा दफन हो आदेश दिया गया था। सबूत और स्रोतों की कमी के कारण, अनारकली की कहानी को व्यापक रूप से या तो झूठी या भारी अलंकृत होना स्वीकार कर लिया है। फिर भी, उसकी कहानी कई द्वारा पोषित है और कला, साहित्य और सिनेमा में रूपांतरित किया गया है।\n\nमहान मुगल अकबर और उसकी पत्नी, मरियम - ऊस - ज़मानी, राजकुमार सलीम (बाद में जहांगीर) नाम के एक बेटा था। वह एक खराब और अशिष्ट लड़का था और इस वजह से, अकबर महान अपने बेटे को भेजा दूर चौदह वर्ष के लिए सेना साम्राज्य शासन के लिए आवश्यक अनुशासन सीखने. अंत में, अकबर इस बेटे लाहौर में मुख्य महल में लौटने की अनुमति दी। चूंकि इस दिन एक महान उत्सव था, अकबर के अन्त: पुर के लिए एक सुंदर लड़की का नाम नदिरा, नूर खान अर्गन की बेटी द्वारा एक महान मुजरा नृत्य प्रदर्शन आयोजित करने का फैसला. के बाद से वह एक असाधारण सौंदर्य था, \"एक खिल फूल की तरह, अकबर उसे अनारकली (खिल अनार) कहा जाता है।\nउसे लाहौर राजकुमार सलीम में पहली और प्रसिद्ध मुजरा के दौरान उसके साथ प्यार में गिर गई और यह बाद में स्पष्ट हो गया कि वह भी उसके साथ प्यार में था। बाद में, वे दोनों एक दूसरे को देख हालांकि बात शांत रखा गया था शुरू किया। बाद में, तथापि, राजकुमार सलीम उसका इरादा अपने पिता, अकबर, सूचित करने के लिए अनारकली शादी और उसकी महारानी है। समस्या यह थी कि अनारकली, लाहौर में उसकी प्रसिद्धि के बावजूद, एक नर्तकी और महान रक्त की एक नौकरानी नहीं था। तो अकबर (जो अपनी माँ, हमीदा बानो बेगम, एक सामान्य होने के बारे में संवेदनशील था) अनारकली फिर से देखने से सलीम मना किया। राजकुमार सलीम और अकबर एक तर्क है कि बाद में बहुत गंभीर हो गया के बाद अकबर अनारकली की गिरफ्तारी के आदेश दिए और उसे लाहौर में जेल की काल कोठरी में रखा था।\nकई प्रयासों के बाद, सलीम और अपने दोस्तों के अनारकली भागने में मदद की और उसे लाहौर के बाहरी इलाके के पास छिपा दिया। फिर, उग्र राजकुमार सलीम एक सेना का आयोजन (उन वफादार से उसे उसके वहाँ चौदह वर्षों के दौरान) और शहर पर एक हमले शुरू कर दिया, अकबर, सम्राट जा रहा है, एक बहुत बड़ी सेना थी और जल्दी से राजकुमार सलीम बल के हराया. या तो उन्हें अनारकली आत्मसमर्पण करने या मौत की सजा का सामना: अकबर अपने बेटे के पास दो विकल्प दिया है। राजकुमार सलीम, अनारकली के लिए अपने सच्चे प्यार के बाहर मौत की सजा का फैसला किया। अनारकली, तथापि, राजकुमार सलीम मरने के लिए अनुमति देने में असमर्थ है, छुपा के बाहर आया था और मुगल सम्राट अकबर से संपर्क किया। उसने उससे पूछा कि अगर वह उसे जीवन देने के क्रम में राजकुमार सलीम को बचाने के लिए एक हो सकता है और के बाद अकबर सहमत है, वह सिर्फ एक इच्छा के लिए कहा है, जो राजकुमार सलीम के साथ सिर्फ एक सुखद रात बिताना था।\nसलीम के साथ उसे रात के बाद, एक अनार खिलना अनारकली के साथ सलीम नशा. बेहोश सलीम के लिए एक बहुत उदास अलविदा के बाद, वह गार्ड के साथ शाही महल छोड़ दिया। वह वर्तमान लाहौर में अनारकली बाजार, जहां एक बड़ी खाई उसके लिए बनाया गया था के पास क्षेत्र के लिए लिया गया था। वह लकड़ी के एक बोर्ड के लिए पैसे की कमी थी और अकबर से संबंधित सैनिकों द्वारा इसे में उतारा है। वे एक ईंट की दीवार के साथ बड़ी खाई के ऊपर बंद कर दिया और उसे जिंदा दफन कर दिया। \nकहानी का एक दूसरा संस्करण का कहना है कि सम्राट अकबर अनारकली अनारकली का वादा करने के लिए मुगल साम्राज्य छोड़ने के लिए और कभी नहीं लौटने के साथ ही उसकी माँ के साथ भूमिगत सुरंगों की एक शृंखला के माध्यम से खाई से बचने में मदद. इस प्रकार यह ज्ञात नहीं है कि अनारकली बच या नहीं। \nएक और काफी लोकप्रिय संस्करण में कहा गया है कि वह एक दीवार में जिंदा दफनागया था।\n", "id": "478733", "title": "अनारकली"}
{"url": "https://hi.wikipedia.org/wiki?curid=478734", "text": "अग्नि पंचम\n\nअग्नि पंचम (अग्नि-५) भारत की अन्तरमहाद्वीपीय बैलिस्टिक प्रक्षेपास्त्र है। इसे रक्षा अनुसंधान एवं विकास संगठन ने विकसित किया है। यह अत्याधुनिक तकनीक से बनी 17 मीटर लंबी और दो मीटर चौड़ी अग्नि-५ मिसाइल परमाणु हथियारों से लैस होकर 1 टन पेलोड ले जाने में सक्षम है। 5 हजार किलोमीटर तक के दायरे में इस्तेमाल की जाने वाली इस मिसाइल में तीन चरणों का प्रोपल्शन सिस्टम लगाया गया है। इसे हैदराबाद की प्रगत (उन्नत) प्रणाली प्रयोगशाला (Advanced Systems Laboratory) ने तैयार किया है।\n\nइस मिसाइल की सबसे बड़ी खासियत है MIRV तकनीक यानी एकाधिक स्वतंत्र रूप से लक्षित करने योग्य पुनः प्रवेश वाहन (Multiple Independently targetable Re -entry Vehicle）， इस तकनीक की मदद से इस मिसाइल से एक साथ कई जगहों पर वार किया जा सकता है, एक साथ कई जगहों पर गोले दागे जा सकते हैं, यहां तक कि अलग-अलग देशों के ठिकानों पर एक साथ हमले किए जा सकते हैं।\n\nअग्नि 5 मिसाइल का इस्तेमाल बेहद आसान है। इसे रेल सड़क हो या हवा, कहीं भी इस्तेमाल किया जा सकता है। देश के किसी भी कोने में इसे तैनात कर सकते हैं जबकि किसी भी प्लेटफॉर्म से युद्ध के दौरान इसकी मदद ली जा सकती हैं। यही नहीं अग्नि पांच के लॉन्चिंग सिस्टम में कैनिस्टर तकनीक का इस्तेमाल किया गया है। इस की वजह से इस मिसाइल को कहीं भी बड़ी आसानी से ट्रांसपोर्ट किया जा सकता है, जिससे हम अपने दुश्मन के करीब पहुंच सकते हैं। अग्नि 5 मिसाइल की कामयाबी से भारतीय सेना की ताकत कई गुना बढ़ जाएगी क्योंकि न सिर्फ इसकी मारक क्षमता 5 हजार किलोमीटर है, बल्कि ये परमाणु हथियारों को भी ले जाने में सक्षम है।\n\nअग्नि-5 भारत की पहली अंतर महाद्वीपीय यानी इंटरकॉन्टिनेंटल बालिस्टिक मिसाइल है। यानी आज के बाद भारत की गिनती उन 5 देशों में होगी जिनके पास है इंटरकॉन्टिनेंटल बालिस्टिक मिसाइल यानी आईसीबीएम. भारत से पहले अमेरिका, रूस, फ्रांस और चीन ने इंटर-कॉन्टिनेंटल बालिस्टिक मिसाइल की ताकत हासिल की hai.\nये करीब 10 साल का फासला है जब भारत की ताकत अग्नि-1 मिसाइल से अब अग्नि 5 मिसाइल तक पहुंची है। 2002 में सफल परीक्षण की रेखा पार करने वाली अग्नि-1 मिसाइल- मध्यम रेंज की बालिस्टिक मिसाइल थी। इसकी मारक क्षमता 700 किलोमीटर थी और इससे 1000 किलो तक के परमाणु हथियार ढोए जा सकते थे। फिर आई अग्नि-2, अग्नि-3 और अग्नि-4 मिसाइलें. ये तीनों इंटरमीडिएट रेंज बालिस्टिक मिसाइलें हैं। इनकी मारक क्षमता 2000 से 3500 किलोमीटर है। और अब भारत का रक्षा अनुसंधान और विकास संगठन यानी डीआरडीओ परीक्षण करने जा रहा है अग्नि-5 मिसाइल का.\n\nजहां तक भारत की पहली अंतर महाद्वीपीय बालिस्टिक मिसाइल अग्नि-5 की खूबियों का सवाल है। तो ये करीब एक टन का पे-लोड ले जाने में सक्षम होगा. खुद अग्नि-5 मिसाइल का वजन करीब 50 टन है। अग्नि-5 की लंबाई 17 मीटर और चौड़ाई 2 मीटर है। अग्नि-5 सॉलिड फ्यूल की 3 चरणों वाली मिसाइल है। आज जब ओडिशा तट के व्हीलर आईलैंड से भारत की पहली इंटर कॉन्टिनेन्टल बालिस्टिक मिसाइल का परीक्षण किया जाएगा तो डीआरडीओ के प्रमुख डॉ॰ वी. के. सारस्वत समेत तमाम आला मिसाइल वैज्ञानिक मौजूद रहेंगे.\nअग्नि-5 में RING LASER GYROSCOPE यानि RLG तकनीक का इस्तेमाल किया गया है। भारत में ही बनी इस तकनीक की खासियत ये है कि ये निशाना बेहद सटीक लगाती है।\n\nअगर सबकुछ ठीक से हुआ तो अग्नि-5 को 2014 से भारतीय सेना में शामिल कर दिया जाएगा। यही नहीं चीनी मिसाइल डोंगफेंग 31A को अग्नि-5 से कड़ी टक्कर मिलेगी क्योंकि अग्नि-5 की रेंज में चीन का सबसे उत्तरी शहर हार्बिन भी आता है जो चीन के डर की सबसे बड़ी वजह है।\n\n\n\n\n\n\n\n\n\n\n\n", "id": "478734", "title": "अग्नि पंचम"}
{"url": "https://hi.wikipedia.org/wiki?curid=478736", "text": "रोसेटा (अंतरिक्ष यान)\n\nरोसेटा () यूरोपीय अंतरिक्ष अभिकरण का एक अंतरिक्ष यान है जिसे २ मार्च २००४ को पृथ्वी से छोड़ा गया था। इसका ध्येय ६७पी/चुरयुमोव-गेरासिमेंको () नामक धूमकेतु के समीप पहुँचकर उसका अध्ययन करना है। यह यान सन् २०१४ के मध्य में उस धूमकेतु तक पहुँचेगा और फिर उसके इर्द-गिर्द कक्षा में परिक्रमा करेगा। १० नवम्बर २०१४ को इस से एक छोटा-सा फाईले () नमक शोध-यान धूमकेतु की सतह पर उतारकर और क़रीब से उसका अध्ययन करेगा।\n\nधूमकेतु तक पहुँचने के लिए रोसेटा यान को हमारे सौर मंडल के क्षुद्रग्रह घेरे को पार करना ज़रूरी था। इसने सितम्बर २००८ में क्षुद्रग्रह २८६७ श्टाइन्स​ () को और जुलाई २००८ में २१ ल्यूटीशीया () को पास से देखा। जून २०११ से इस यान को एक निद्रा अवस्था में डाल दिया गया जिस दौरान यह चुप-चाप अपने लक्ष्य की ओर बढ़ रहा है।\n\n", "id": "478736", "title": "रोसेटा (अंतरिक्ष यान)"}
{"url": "https://hi.wikipedia.org/wiki?curid=478739", "text": "विपसंकेत\n\nवि प संकेत विवरणिका पटल संकेत (बुलेटिन बोर्ड कोड) BBcode है।\nविपसंकेत या बुलेटिन बोर्ड कोड एक हल्के मार्कअप भाषा के लिए कई संदेश बोर्डों में पोस्ट स्वरूपित किया है। आमतौर पर उपलब्ध टैग वर्ग कोष्ठक द्वारा संकेत कर रहे हैं ([]) एक खोजशब्द के आसपास है और वे संदेश बोर्ड प्रणाली द्वारा किया जा रहा है एक मार्कअप भाषा में अनुवाद से पहले विश्लेषित कर रहे हैं कि वेब ब्राउज़र को समझते हैं आम तौर पर HTML या XHTML।\nविपसंकेत में messageboard सॉफ्टवेयर अंतिम बुलेटिन बोर्ड (UBB) के द्वारा 1998 में शुरू किया गया था। यह है क्यों विपसंकेत कभी कभी UBBCode के रूप में भेजा जाता है।\nविपसंकेत उपयोगकर्ताओं को उनके संदेशों को स्वरूपित करने के लिए अनुमति देता है एक सुरक्षित, आसान और अधिक सीमित तरीका प्रदान करने के लिए तैयार किया गया था। इससे पहले, कई संदेश बोर्डों उपयोगकर्ताओं को HTML स्वरूपण, एक पक्ष प्रभाव जिसमें से था कि विकृत HTML के पृष्ठ लेआउट को बाधित कर सकता है, या HTML जावास्क्रिप्ट XSS हमलों के लिए अग्रणी चलाने के लिए इस्तेमाल किया जा सकता है शामिल करने के लिए अनुमति दी। विपसंकेत के कुछ कार्यान्वयन जिस तरह से वे एचटीएमएल है, जो सुरक्षा है कि विपसंकेत द्वारा दिया जा इरादा था नकारना सकता है में विपसंकेत अनुवाद से संबंधित समस्याओं का सामना करना पड़ा है। एक विकल्प के लिए एक अच्छी तरह से लिखा एचटीएमएल फिल्टर (जिनमें से कई आज़ादी से उपलब्ध हैं) है।\nहालांकि विपसंकेत की बुनियादी टैग अधिकांश इंटरनेट फोरम सॉफ्टवेयर में समान हैं, वहाँ वर्तमान विपसंकेत के लिए कोई मानक दस्तावेज़ है और वहाँ फलस्वरूप कई असंगत वेरिएंट हैं। कुछ वेरिएंट केस - संवेदी हैं, जबकि दूसरों को नहीं कर रहे हैं। कुछ वेरिएंट टैग जो HTML, ASP, PHP, SQL और अन्य मार्कअप भाषाओं और प्रोग्रामिंग भाषाओं के स्वरूपण पर प्रकाश डाला है। हालांकि बी.बी. कोड्स एक सीएसएस कोड प्रारूप में अनुवाद नहीं है। एक सीएसएस कोड एक मजबूत कोड प्रकार इसे तोड़ने के बिना किसी भी वेबसाइट स्वरूपण में स्वरूपित करने के लिए अनुमति देता है।\n\nकुछ मंचों [टैग] पृष्ठभूमि का उपयोग करने के लिए अनुमति दे सकता है। यह इसी तरह [आइएमजी] टैग के लिए प्रयोग किया जाता है और एक छवि फ़ाइल नाम के साथ पोस्ट पृष्ठभूमि के रूप में प्रदर्शित करने के लिए इस्तेमाल किया जाना चाहिए।\nकई संदेश बोर्डों कैसे विपसंकेत के अपने खुद वेरिएंट का उपयोग करने पर जानकारी के साथ एक अक्सर पूछे जाने वाले प्रश्न शामिल हैं। इसके अलावा, कुछ बुलेटिन बोर्ड प्रणाली प्रशासकों को अपने स्वयं के कस्टम विपसंकेत को परिभाषित करने के लिए अनुमति देते हैं। यह आमतौर पर उन्हें पूछ विपसंकेत मार्कअप (चर वाइल्डकार्ड / का उपयोग करने के लिए कोड के उपयोगकर्ता अनुकूलन भागों का संकेत) निर्दिष्ट करें और फिर XHTML के प्रतिस्थापन जो विपसंकेत के लिए प्रतिस्थापित किया जाएगा संकेत किया जाता है।\nविपसंकेत के वेब 2.0 प्रगति [यूट्यूब], [फेसबुक] और [स्काइप] टैग के रूप में नए टैग की असामान्य घटना को देखता है।\n", "id": "478739", "title": "विपसंकेत"}
{"url": "https://hi.wikipedia.org/wiki?curid=478760", "text": "किंग्स हेड होटल\n\nकिंग्स हेड होटल ग्लेनडोवर स्ट्रीट, एजिननकोर्ट स्क्वायर, मॉनमाउथ, वेल्स में स्थित एक होटल है, जिसकी इमारत संयुक्त राजशाही की ग्रेड द्वितीय सूचीबद्ध इमारतों में से एक है। होटल नगर परिषद के कार्यालय शायर हॉल के सामने स्थित है। इसका निर्माण सत्रहवीं सदी के मध्य में हुआ था और मॉनमाउथ में एक प्रमुख सराय के रूप में प्रसिद्धरूप से 1645 में इसका इंग्लैंड के चार्ल्स प्रथम द्वारा दौरा किया गया था। इसकी इमारत का मुहार काले व सफेद रंगो से रंजित पत्थरों से बना हुआ है। वर्तमान समय में होटल जे डी वेदरस्पून पब श्रृंखला का हिस्सा है तथा मॉनमाउथ हेरिटेज ट्रेल में सूचीबद्ध 24 इमारतों में से एक है।\n\nवर्ष 2011 से होटल शहर के स्थानीय क्रिकेट क्लब मॉनमाउथ क्रिकेट क्लब को प्रायोजित करता है। यहाँ एक दीवार पर क्लब की फ्रेम में लगी कमीज़ और नोटिसबोर्ड है, तथा क्लब अपनी मासिक बैठकों को पब में आयोजित करता है।\n\n", "id": "478760", "title": "किंग्स हेड होटल"}
{"url": "https://hi.wikipedia.org/wiki?curid=478761", "text": "राजनीति विज्ञान\n\nराजनीति विज्ञान एक सामाजिक विज्ञान है जो सरकार और राजनीति के अध्ययन से सम्बन्धित है।\n\nराजनीति विज्ञान अध्ययन का एक विस्तृत विषय या क्षेत्र है। राजनीति विज्ञान में ये तमाम बातें शामिल हैं:\nराजनीतिक चिंतन, राजनीतिक सिद्धान्त, राजनीतिक दर्शन, राजनीतिक विचारधारा, संस्थागत या संरचनागत ढांचा, तुलनात्मक राजनीति, लोक प्रशासन, अंतर्राष्ट्रीय कानून और संगठन आदि।\n\nराजनीति विज्ञान का उद्भव अत्यन्त प्राचीन है। यूनानी विचारक अरस्तू को राजनीति विज्ञान का पितामह कहा जाता है। यूनानी चिन्तन में प्लेटो का आदर्शवाद एवं अरस्तू का बुद्धिवाद समाहित है।\n\nराजनीतिशास्त्र या राजनीति विज्ञान अत्यन्त प्राचीन विषय है। प्रारंभ में इसे स्वतंत्र विषय के रूप में नहीं स्वीकारा गया। राजनीति विज्ञान का अध्ययन नीतिशास्त्र, दर्शनशास्त्र, इतिहास, एवं विधिशास्त्र आदि की अवधारणाओं के आधार पर ही करने की परम्परा थी। आधुनिक समय में इसे न केवल स्वतंत्र विषय के रूप में स्वीकारा गया अपितु सामाजिक विज्ञानों के सन्दर्भों में इसका पर्याप्त विकास भी हुआ। राजनीति विज्ञान का अध्ययन आज के सन्दर्भ में पहले की अपेक्षा एक ओर जहां अत्यधिक महत्वपूर्ण है वहीं दूसरी ओर वह अत्यन्त जटिल भी है।\n\nराजनीति विज्ञान का महत्व इस तथ्य से प्रकट होता है कि आज राजनीतिक प्रक्रिया का अध्ययन राष्ट्रीय एवं अन्तर्राष्ट्रीय-दोनों प्रकार की राजनीति को समझने के लिये आवश्यक है। प्रक्रिया के अध्ययन से ही वास्तविक राजनीति एवं उनके भीतर अवस्थित तथ्यों का ज्ञान संभव है।\n\nराजनीति विज्ञान की जटिलता उनके अतिव्यापी रूप व उनसे उत्पन्न स्वरूप एवं प्रकृति से जुड़ी हुई है। आज राजनीति विज्ञान ’राजनीतिक’ व गैर राजनीतिक दोनों प्रकार के तत्वों से सम्बंधित है। राजनीतिक तत्व प्रत्यक्ष रूप से राजनीतिक प्रक्रिया को संचालित करते है और इस दृष्टि से राजनीति विज्ञान के अन्तर्गत राज्य सरकार, सरकारी संस्थाओं, चुनाव प्रणाली व राजनीतिक व्यवहार का अध्ययन किया जाता है। गैर राजनीतिक तत्व अप्रत्यक्ष रूप से राजनीतिक प्रक्रिया को चलाने में योगदान देते हैं और इस कारण राजनीति की सही समझ इनको समन्वित करके ही प्राप्त की जा सकती है। इसी उद्धेश्य से राजनीतिक अध्ययन में समाज, अर्थव्यवस्था, धर्म, संस्कृति, भूगोल, विज्ञान व तकनीकी, मनोविज्ञान व इतिहास जैसे सहयोगी तत्वों को पर्याप्त महत्व दिया जाता है।\n\nयूनानी विचारकों के समय से लेकर आधुनिक काल तक के विभिन्न चिन्तकों, सिद्धान्तवेत्ताओं और विश्लेषकों के योगदानों से राजनीति विज्ञान के रूप, अध्ययन सामग्री एवं उसकी परम्पराएॅ समय-समय पर परिवर्तित होती रही हैं। तद्नुरूप इस विषय का निरन्तर विकास होता रहा हैं। इस विकासक्रम में राजनीति विज्ञान के अध्ययन के सम्बन्ध में दो प्रमुख दृष्टिकोणों का उदय हुआ है : परम्परागत दृष्टिकोण एवं आधुनिक दृष्टिकोण। पारम्परिक या परम्परागत दृष्टिकोण राज्य-प्रधानता का परिचय देता है जबकि आधुनिक दृष्टिकोण प्रक्रिया-प्रधानता का।\n\nईसा पूर्व छठी सदी से 20वीं सदी में लगभग द्वितीय महायुद्ध से पूर्व तक जिस राजनीतिक दृष्टिकोण (political approach) का प्रचलन रहा है, उसे अध्ययन सुविधा की दृष्टि से 'परम्परागत राजनीतिक दृष्टिकोण' कहा जाता है। इसे आदर्शवादी या शास्त्रीय दृष्टिकोण भी कहा जाता है।\n\nपरम्परागत राजनीतिक सिद्धांत के निर्माण व विकास में अनेक राजनीतिक विचारकों का योगदान रहा है यथा- प्लेटो, अरस्तू, सिसरो, सन्त अगस्टीन, एक्विनास, लॉक, रूसो, मॉन्टेस्क्यू, कान्ट, हीगल, ग्रीन आदि। आधुनिक युग में भी अनेक विद्वान परम्परागत दृष्टिकोण के समर्थक माने जाते है जैसे- लियो स्ट्रॉस, ऐरिक वोगोलिन, ऑकसॉट, हन्ना आरेण्ट आदि।\n\nप्राचीन यूनान व रोम में राजनीतिक सिद्धान्त के निर्माण के लिये दर्शनशास्त्र, नीतिशास्त्र, तर्कशास्त्र, इतिहास व विधि की अवधारणाओं को आधार बनाया गया था किन्तु मध्यकाल में मुख्यतः ईसाई धर्मशास्त्रीय दृष्टिकोण को राजनीतिक सिद्धान्त के निर्माण का आधार बनाया गया। 16वीं सदी में पुनर्जागरण आन्दोलन ने बौद्धिक राजनीतिक चेतना को जन्म दिया साथ ही राष्ट्र-राज्य अवधारणा को जन्म दिया। 18 वीं सदी की औद्योगिक क्रांति ने राजनीतिक सिद्धान्त के विकास को नई गति प्रदान की। इंग्लैण्ड की गौरवपूर्ण क्रांति, फ्रांस व अमेरिका की लोकतांत्रिक क्रांतियों ने परम्परागत राजनीतिक सिद्धान्त का विकास ’उदारवादी लोकतांत्रिक राजनीतिक सिद्धांत’ के रूप में किया।\n\nपरम्परागत राजनीतिक दृष्टिकोण ने राजनीतिक सिद्धान्त के निर्माण के लिये मुख्यतः दार्शनिक, तार्किक नैतिक, ऐतिहासिक व विधिक पद्धतियों को अपनाया है। 19वीं सदी से इसने विधिक, संवैधानिक, संस्थागत, विवरणात्मक एवं तुलनात्मक पद्धतियों पर विशेष बल दिया है। 20वीं सदी के प्रारंभ से ही परम्परागत दृष्टिकोण ने राजनीतिक सिद्धान्त के निर्माण के लिये एक नई दृष्टि अपनाई जो अतीत की तुलना में अधिक यथार्थवादी थी। परम्परागत राजनीतिक विज्ञान में सरकार एवं उसके वैधानिक अंगों के बाहर व्यवहार में सरकार की नीतियों एवं निर्णयों को प्रभावित करने वाले सामाजिक राजनीतिक तथ्यों के अध्ययन पर बल दिया। राजनीतिक दल एवम्\nदबाबसमूहों के साथ-साथ औपचारिक संगठनों के अध्ययन पर बल दिया। इसने उन सामाजिक, आर्थिक परिस्थितियों एवं आन्दोलनों के अध्ययन पर भी बल दिया जो स्पष्टतः सरकार के औपचारिक संगठन से बाहर तो होते हैं किन्तु उसकी नीतियों एवं कार्यक्रमों को प्रभावित करते हैं।\n\n’राजनीति’ का पर्यायवाची अंग्रेजी शब्द 'पॉलिटिक्स' यूनानी भाषा के 'पॉलिस' (Polis) शब्द से बना है जिसका अर्थ 'नगर’ अथवा ’राज्य’ है। प्राचीन यूनान में प्रत्येक नगर एक स्वतंत्र राज्य के रूप में संगठित होता था और पॉलिटिक्स शब्द से उन नगर राज्यों से सम्बंधित शासन की विद्या का बोध होता था। धीरे-धीरे नगर राज्यों (सिटी स्टेट्स) का स्थान राष्ट्रीय राज्योंं (Nation-State) ने ले लिया अतः राजनीति भी राज्य के विस्तृत रूप से सम्बंधित विद्या हो गई।\n\nआधुनिक युग में जब संसार प्रत्येक विषय के वैज्ञानिक व व्यवस्थित अध्ययन की ओर झुक रहा है, राज्य से सम्बंधित विषयों का अध्ययन राजनीति शास्त्र अथवा राजनीति विज्ञान कहा जाता है। परम्परागत राजनीति विज्ञान के विद्वानों ने राजनीति विज्ञान की भिन्न-भिन्न परिभाषाएॅ दी हैं। इन परिभाषाओं की निम्नांकित शीर्षकों के अन्तर्गत व्याख्या की जा सकती हैः-\n\n(१) राजनीति विज्ञान राज्य का अध्ययन है- अनेक राजनीतिशास्त्रियों की मान्यता है कि प्राचीन काल से ही राजनीति विज्ञान राज्य नामक संस्था के अध्ययन का विषय है। विद्वानों की मान्यता है कि प्राचीन काल से आधुनिक काल तक राजनीति विज्ञान का ’केन्द्रीय तत्व’ राज्य ही रहा है। अतः राजनीति विज्ञान में राज्य का ही अध्ययन किया जाना चाहिये। प्रसिद्ध राजनीतिशास्त्री ब्लुंशली के अनुसार राजनीति शास्त्र वह विज्ञान है जिसका संबंध राज्य से है और जो यह समझने का प्रयत्न करता है कि राज्य के आधारभूत तत्व क्या है, उसका आवश्यक स्वरूप क्या है, उसकी किन-किन विविध रूपों में अभिव्यक्ति होती है तथा उसका विकास कैसे हुआ।’ जर्मन लेखक गैरिस का कथन है कि राजनीति शास्त्र में, शक्ति की संस्था के रूप में, राज्य के समस्त संबंधों, उसकी उत्पत्ति, उसके मूर्त रूप (भूमि एवं निवासी), उसके प्रयोजन, उसके नैतिक महत्व, उसकी आर्थिक समस्याओं, उसके अस्तित्व की अवस्थाओं उसके वित्तीय पहलू, उद्धेश्य आदि पर विचार किया जाता है। डाक्टर गार्नर के अनुसार ’’राजनीति शास्त्र का प्रारंभ तथा अन्त राज्य के साथ होता है।’’ डाक्टर जकारिया का कथन है कि ’’राजनीति शास्त्र व्यवस्थित रूप में उन आधारभूत सिद्धान्तों का निरूपण करता है जिनके अनुसार समष्टि रूप में राज्य का संगठन होता है और प्रभुसत्ता का प्रयोग किया जाता है।’\n\nउपर्युक्त सभी परिभाषाओं से स्पष्ट है कि राजनीति विज्ञान का केन्द्रीय विषय राज्य है। इसका कारण प्लेटो व अरस्तू के समय से चली आ रही यह मान्यता है कि राज्य का अस्तित्व कुछ पवित्र लक्ष्यों की प्राप्ति के लिये है।\n\n(२) राजनीति विज्ञान सरकार का अध्ययन है - कुछ राजनीतिशास्त्रियों की राय में राजनीति विज्ञान में राज्य का नहीं अपितु सरकार का अध्ययन किया जाना चाहिये। उनका मत है कि राज्य मनुष्यों का ही संगठन विशेष है तथा उसकी क्रियात्मक अभिव्यक्ति सरकार के माध्यम से होती है। उनका तर्क है कि राज्य एक अमूर्त संरचना है जबकि सरकार एक मूर्त एवं प्रत्यक्ष संस्था है और सरकार ही सम्प्रभुता का प्रयोग करती है। सरकार ही राज्य का वह यन्त्र होता है जिसके द्वारा उसके उद्देश्य तथा प्रयोजन कार्यरूप में परिणित होते हैं। अतः राजनीति विज्ञान में सरकार का ही अध्ययन होना चाहिये। सीले के अनुसार ’’राजनीति विज्ञान शासन के तत्वों का अनुसंधान उसी प्रकार करता है जैसे सम्पत्ति शास्त्र सम्पत्ति का, जीवविज्ञान जीवन का, अंकगणित अंकों का तथा रेखागणित स्थान एवं लम्बाई-चौड़ाई का करता है।’’ लीकॉक ने इस सन्दर्भ में संक्षिप्त एवं सारगर्भित परिभाषा दी है- ‘‘राजनीति विज्ञान सरकार से सम्बंधित शास्त्र है।’’\n\n(३) राजनीति विज्ञान राज्य एवं सरकार दोनों का अध्ययन है- परम्परागत राजनीति विज्ञान के कुछ विद्वानों की मान्यता है कि केवल राज्य या केवल सरकार की दृष्टि से दी गई परिभाषाएॅ अपूर्ण हैं। वस्तुतः राज्य एवं सरकार का परस्पर घनिष्ठ संबंध है और इनमें से किसी एक के अभाव में दूसरे का अध्ययन ही नहीं किया जा सकता है। यदि राज्य अमूर्त संरचना है तो सरकार इसे मूर्त व भौतिक रूप प्रदान करती है तथा इसी प्रकार यदि राज्य प्रभुसत्ता को धारण करने वाला है तो सरकार उस प्रभुसत्ता का उपभोग करती है। अतः राजनीति विज्ञान के अन्तर्गत इन दोनों का ही अध्ययन किया जाना चाहिये। पॉल जैनेट के अनुसार ’’राजनीति विज्ञान सामाजिक विज्ञानों का वह अंग है जिसमें राज्य के आधार तथा सरकार के सिद्धान्तों पर विचार किया जाता है।’’ डिमॉक के अनुसार राजनीति विज्ञान का संबंध राज्य तथा उसके साधन सरकार से है।’’ गिलक्राइस्ट ने संक्षिप्त परिभाषा देते हुये कहा है कि ’’राजनीति विज्ञान राज्य व सरकार की सामान्य समस्याओं का अध्ययन करता है।’’\n\n(४) राजनीति विज्ञान मानव तत्व के सन्दर्भ में अध्ययन है- कुछ राजनीतिशास्त्री उपरोक्त परिभाषाओं को पूर्ण नहीं मानते क्योंकि इन परिभाषाओं में मानव तत्व की उपेक्षा की गई है। इनकी मान्यता है कि राज्य या सरकार का अध्ययन बिना मानव के उद्देश्यहीन एवं महत्वहीन है क्योंकि इनका निर्माण मानव के हित के लिये ही हुआ है अतः मानव-तत्व का अध्ययन अनिवार्य है।\n\nप्रोफेसर लास्की की अनुसार ‘‘राजनीति शास्त्र के अध्ययन का संबंध संगठित राज्यों से सम्बंधित मनुष्यों के जीवन से है।’’ राजनीति शास्त्र के प्रसंग में मानव तत्व का महत्व व्यक्त करते हुये एन्साइक्लोपीडिया ऑफ सोशल साइन्सेज में हरमन हेलर ने तो यहाँ तक कहा है कि ’’राजनीति शास्त्र के सर्वांगीण स्वरूप का निर्धारण उसकी मनुष्य विषयक मौलिक मान्यताओं द्वारा होता है।’’ वस्तुतः इसका अर्थ यह है कि राजनीति विज्ञान एक ऐसा सामाजिक विज्ञान है जिसके अन्तर्गत इस तथ्य का भी अध्ययन किया जाता है कि किसी संगठित राजनीतिक समाज में स्वयं मनुष्य की स्थिति क्या है। राजनीति विज्ञान व्यक्ति के अधिकार व स्वतन्त्रताओं के अध्ययन के साथ समाज के विभिन्न समुदायों व वर्गों के प्रति सरकार की नीतियों का भी अध्ययन करता है।\n\nअतः राजनीति विज्ञान की परिभाषा हम ऐसे शास्त्र के रूप में कर सकते है जिसका संबंध उसके राज्य नामक संगठन से होता है और जिसके अन्तर्गत स्वभावतः सरकार का भी विस्तृत अध्ययन सम्मिलित होता हैं संक्षेप में राजनीति विज्ञान के अन्तर्गत राज्य, सरकार तथा अन्य सम्बंधित संगठनों व संस्थाओं का, मानव के राजनीतिक जीवन के संदर्भ में अध्ययन किया जाता है।\n\nराजनीति विज्ञान से सम्बंधित परम्परागत परिभाषायें निम्न प्रवृत्तियां इंगित करती है-\n\nजिस प्रकार राजनीति विज्ञान की परिभाषा विभिन्न विचारकों ने विभिन्न प्रकार से की है, उसी प्रकार उसके क्षेत्र को भिन्न-भिन्न लेखकों ने विभिन्न शब्दों में व्यक्त किया है। उदाहरणार्थ फ्रांसीसी विचारक ब्लुंशली के अनुसार ’’राजनीति विज्ञान का संबंध राज्य के आधारों से है वह उसकी आवश्यक प्रकृति, उसके विविध रूपों, उसकी अभिव्यक्ति तथा उसके विकास का अध्ययन करता है।’’ डॉ॰ गार्नर के अनुसार ’’इसकी मौलिक समस्याओं में साधारणतः प्रथम राज्य की उत्पत्ति और उसकी प्रकृति का अनुसंधान, द्वितीय राजनीतिक संस्थाओं की प्रगति, उसके इतिहास तथा उनके स्वरूपों का अध्ययन, तथा तृतीय, जहां तक संभव हो, इसके आधार पर राजनैतिक और विकास के नियमों का निर्धारण करना सम्मिलित है। गैटेल ने राजनीति शास्त्र के क्षेत्र का विस्तृत वर्णन करते\nहुये लिखा है कि ‘‘ऐतिहासिक दृष्टि से राजनीति शास्त्र राज्य की उत्पत्ति, राजनीतिक संस्थाओं के विकास तथा अतीत के सिद्धान्तों का अध्ययन करता है।... वर्तमान का अध्ययन करने में यह विद्यमान राजनीतिक संस्थाओं तथा विचारधाराओं का वर्णन, उनकी तुलना तथा वर्गीकरण करने का प्रयत्न करता है। परिवर्तनशील परिस्थितियों तथा नैतिक मापदण्डों के आधार पर राजनीतिक संस्थाओं तथा क्रियाकलापों को अधिक उन्नत बनाने के उद्धेश्य से राजनीति शास्त्र भविष्य की ओर भी देखता हुआ यह भी विचार करता है कि राज्य कैसा होना चाहिये।’’\n\nराजनीति शास्त्र के क्षेत्र के विषय में उपरोक्त परिभाषाओं से तीन विचारधाराएँ सामने आती है-\n\nपरम्परागत राजनीति विज्ञान का क्षेत्र निर्धारण करने हेतु संयुक्त राष्ट्र संघ की यूनेस्को द्वारा सितम्बर 1948 में विश्व के प्रमुख राजनीतिशास्त्रियों का सम्मेलन अयोजित किया गया जिसमें परम्परागत राजनीति विज्ञान के क्षेत्र के अन्तर्गत निम्नलिखित अध्ययन विषय शामिल किये जाने का निर्णय किया गया-\n\n(१) राजनीति के सिद्धान्त- अतीत और वर्तमान के राजनीतिक सिद्धान्तों एवं विचारों का अध्ययन।\n\n(२) राजनीतिक संस्थाएँ - संविधान, राष्ट्रीय सरकार, प्रादेशिक व स्थानीय शासन का सरल व तुलनात्मक अध्ययन।\n\n(३) राजनीतिक दल, समूह एवं लोकमत- राजनीतिक दल एवं दबाब समूहों का राजनीतिक व्यवहार, लोकमत तथा शासन में नागरिकों के भाग लेने की प्रक्रिया का अध्ययन।\n\n(४) अन्तर्राष्ट्रीय सम्बन्ध- अन्तर्राष्ट्रीय राजनीति, अन्तर्राष्ट्रीय विधि, अन्तर्राष्ट्रीय संगठन तथा अन्तर्राष्ट्रीय प्रशासन का अध्ययन।\n\nपरम्परागत राजनीति विज्ञान दर्शन एवं कल्पना पर आधारित है। परम्परावादी विचारक अधिकांशतः दर्शन से प्रभावित रहे हैं। इन विचारकों ने मानवीय जीवन के मूल्यों पर ध्यान दिया हैं। इनके चिन्तन की प्रणाली निगमनात्मक है। परम्परागत राजनीति विज्ञान में प्लेटो का विशेष महत्व है। प्लेटो के अतिरिक्त रोमन विचारक सिसरो और मध्ययुग में संत ऑगस्टाइन के चिन्तन में परम्परागत राजनीति विज्ञान की स्पष्ट झलक मिलती हैं। आधुनिक युग में परम्परागत राजनीति विज्ञान के प्रबल समर्थको की काफी संख्या है। रूसो, काण्ट, हीगल, ग्रीन, बोसांके, लास्की, ओकशॉट एवं लियोस्ट्रास की रचनाओं में प्लेटो के विचारों की स्पष्ट झलक दिखाई देती है।\n\nआधुनिक काल में परम्परागत राजनीति विज्ञान की अध्ययन सामग्री एवं राज्य संबंधी धारणओं की कटु आलोचना हुई है। आलोचकों के अनुसार राज्य व राजनीतिक संस्थाओं की परिधि से परे भी कुछ प्रक्रियाएँ एवं एक परिवेश देखने को मिलता है जिसके अध्ययन की उपेक्षा राजनीति विज्ञान की गरिमा व उपयोगिता के लिये अनर्थकारी है।\n\nइस मत के प्रतिवादक यह मानते है कि सभी समाज विज्ञानों की प्रेरणा स्रोत व अध्ययन का केन्द्र बिन्दु मानव-व्यवहार है और राजनीति विज्ञान सामान्यतः मानव व्यवहार के राजनीतिक पहलू का अध्ययन है।\nद्वितीय महायुद्ध से पूर्व कतिपय राजनीतिक विचारक राजनीति विज्ञान के अध्ययन में मनुष्य की राजनीतिक प्रक्रियाओं एवं गतिविधियों को प्रमुख स्थान दिये जाने के प्रति आग्रहशील रहे। बाल्टर वैजहॉट, वुडरो विल्सन, लार्ड ब्राइस आदि ने राजनीति के यथार्थवादी अध्ययन पर बल दिया। ग्राहम वालास, आर्थर बैन्टले, कैटलिन और लासवैल ने मानव एवं उसके व्यवहार के अध्ययन पर बल दिया। चार्ल्स मैरियम ने 1925 की अमरीकी राजनीति विज्ञान एशोसियेशन के सम्मेलन में राजनीति विज्ञान के अध्ययन के लिये वैज्ञानिक तकनीकों एवं प्रविधियों के विकास एवं प्रयोग पर बल दिया। 1930 में लासवैल ने अपनी पुस्तक ‘साइको-पैथौलॉजी एण्ड पॉलिटिक्स’ में राजनीतिक घटनाओं एवं क्रियाओं की व्याख्या के लिये फ्राइड के मनोविज्ञान को आधार बनाया।\n\nद्वितीय महायुद्ध के पूर्व अमेरिका का शिकागो विश्वविद्यालय व्यवहारवादी राजनीति विज्ञान का कार्यक्षेत्र बन चुका था। परम्परागत राजनीति विज्ञान से आधुनिक राजनीति विज्ञान तक की विकास प्रक्रिया में द्वितीय महायुद्ध की घटना का विशेष महत्व है जिसके बाद की दुनिया पूर्व की दुनिया से राजनीतिक संरचना, औद्योगिक विकास, वैज्ञानिक व तकनीकी उपलब्धियों तथा सैन्य क्षमता की दृष्टि से अत्यधिक भिन्न थी। विश्वस्तर पर हुये इस गंभीर परिवर्तन ने मानव समाज व संस्कृति की परम्परागत अवधारणाओं के स्थान पर नई अवधारणाओं को जन्म दिया। द्वितीय महायुद्ध के पश्चात् इस वातावरण में चार्ल्स मैरियम के अपनी रचना ’न्यू आस्पेक्ट ऑफ पॉलिटिक्स’\nमें राजनीति विज्ञान के अध्ययन हेतु नवीन एवं वैज्ञानिक तकनीकों के प्रयोग का पूर्ण समर्थन किया।\n\nउपरोक्त पृष्ठभूमि में 1960 के दशक में अमेरिका के शिकागो विश्वविद्यालय के राजनीतिशास्त्रियों ने राजनीति विज्ञान को दार्शनिक पद्धति से मुक्त करने एवं उसके अध्ययन को अधिक से अधिक वैज्ञानिक बनाने का प्रयत्न किया। राजनीति विज्ञान को सामाजिक विज्ञान मानते हुये इसके अध्ययन को पूर्ण बनाने हेतु समाजशास्त्र, मनोविज्ञान, अर्थशास्त्र, मानवशास्त्र जैसे समाज विज्ञानों की वैज्ञानिक पद्धतियों को अपनाना उचित समझा। इन वैज्ञानिकों में डेविड ईस्टन, कैटलिन, लासवैल आदि प्रमुख है।\n\nराजनीति विज्ञान की आधुनिक अवधारणाओं की दृष्टि से जार्ज कैटलिन, डेविड ईस्टन, हैराल्ड लासवैल व काप्लान विशेष उल्लेखनीय है। इन विद्वानों ने राजनीति विज्ञान संबंधी अपने कथ्यों में राजनीति के वास्तविक एवं व्यावहारिक सन्दर्भों पर बल देते हुये उसे शक्ति, प्रभाव, राजनीतिक औचित्य एवं सत्ता का अध्ययन माना है।\n\nआधुनिक दृष्टिकोण के समर्थक राजनीति शास्त्रियों द्वारा राजनीति विज्ञान के बारे में जो विचार प्रस्तुत किये हैं उनको निम्नलिखित बिन्दुओं के अन्तर्गत स्पष्ट किया जा सकता है-\n\n(१) राजनीति विज्ञान मानव क्रियाओं का अध्ययन है- राजनीति विज्ञान के आधुनिक दृष्टिकोण के अनुसार राजनीति विज्ञान मानव के राजनीतिक व्यवहार एवं क्रियाओं का अध्ययन करता है। मानव व्यवहार को गैर राजनीतिक-कारक भी प्रभावित करते है। इन सभी कारकों का राजनीति विज्ञान में अध्ययन किया जाता है। ए. हर्ड एवं एस. हंटिग्टन का कथन है ’’राजनीतिक व्यवहारवाद शासन को मानव और उसके समुदायों के कार्यों की एक प्रक्रिया के रूप में स्वीकारता है। हस्जार व स्टीवेन्सन का यह विचार है कि ’’राजनीति विज्ञान अपने अध्ययन क्षेत्र में प्राथमिक रूप में व्यक्तियों के पारस्परिक व सामूहिक तथा राज्य एवं राज्यों के मध्य प्रकट शक्ति संबंधों से सम्बंधित है।\n\n(२) राजनीति विज्ञान शक्ति का अध्ययन है- कैटलिन व लासवैल इस विचार के समर्थक है। दोनों के विवेचन का मुख्य आधार मनोविज्ञान है। कैटलिन ने 1927-28 में राज्य के स्थान पर मनुष्य के राजनीतिक क्रिया कलाप के अध्ययन पर बल देते हुये राजनीति को प्रभुत्व एवं नियंत्रण के लिये किये जाने वाला संघर्ष बताया है। उसके मतानुसार संघर्ष का मूल स्रोत मानव की यह इच्छा रही है कि दूसरे लोग उसका अस्तित्व मानें। 1962 में अपनी\nपुस्तक सिस्टेमैटिक पॉलिटिक्स में कैटलिन ने लिखा है- नियंत्रण भावना के कारण जो कार्य किये जाते है तथा नियंत्रण की भावना पर आधारित संबंधों की इच्छाओं के कारण जिस ढाँचे व इच्छाओं का निर्माण होता है, राजनीति शास्त्र का संबंध उन सबसे है। अन्य शक्तिवादी विचारक लासवैल की मान्यता है कि समाज में कतिपय मूल्यों व मूल्यवान व्यक्तियों की प्राप्ति के लिये हर व्यक्ति अपना प्रभाव डालने की चेष्टा करता हैं तथा प्रभाव\nचेष्टा में शक्ति भाव निहित रहता है। अतः लासवैल के अनुसार 'राजनीति शास्त्र का अभीष्ट वह राजनीति है जो बतलाये कि कौन, क्या, कब और कैसे प्राप्त करता है।' उसके अनुसार राजनीतिक क्रियाकलाप का प्रारंभ उस परिस्थिति से होता है जिसमें कर्ता विभिन्न मूल्यों की प्राप्ति के लिये प्रयत्न करता है तथा शक्ति जिसकी आवश्यक शर्त होती है।\n\n(३) राजनीति विज्ञान राज-व्यवस्थाओं का अध्ययन है- इस दृष्टिकोण के समर्थक डेविड ईस्टन, आमण्ड, आर. केगन आदि है। यह दृष्टिकोण राजनीति विज्ञान को समाजशास्त्रीय दृष्टिकोण में परिभाषित करता हैं। इनकी मान्यता है कि सम्पूर्ण समाज स्वयं में एक व्यवस्था है और राज व्यवस्था इस सम्पूर्ण समाज व्यवस्था की एक उपव्यवस्था है तथा वह उसके एक अभिन्न भाग के रूप में होती है। राज्य व्यवस्था में अनेक क्रियाशील संरचनाएॅ होती हैं जैसे संविधान सरकार के अंग, राजनीतिक दल, दबाब समूह, लोकमत एवं निर्वाचन एवं मानव-व्यववहार इस व्यवस्था का अभिन्न भाग है। संक्षेप में इन विद्वानों की मान्यता है कि राजनीति विज्ञान सम्पूर्ण समाज व्यवस्था के अंग के रूप में राज-व्यवस्था की इन संरचनाओं की पारस्परिक क्रियाओं एवं संबंधों तथा मानव के राजनीतिक व्यवहार का अध्ययन करता है। राजनीति विज्ञान राजव्यवस्था के अध्ययन के अन्तर्गत निम्न तथ्यों पर अधिक बल देता है -संपूर्ण समाज व्यवस्था के अंग के रूप में राजनीतिक प्रक्रिया का अध्ययन, व्यवस्था की\nसंरचना एवं समूहों के पारस्परिक संबंधों का अध्ययन।\n\n(४) राजनीति विज्ञान निर्णय प्रक्रिया का अध्ययन है- इस दृष्टिकोण के समर्थक राजनीतिशास्त्री यह मानते है कि राजनीति विज्ञान सरकार का अध्ययन करते हुये समाज या राज्य में विद्यमान परिस्थितियों के सन्दर्भ में सरकार या शास्त्र के नीति संबंधी निर्णय लेने की प्रक्रिया का भी अध्ययन करता है। इस कारण राजनीति विज्ञान ऐसा विज्ञान है जो किसी शासन की नीति-प्रक्रिया एवं उसके द्वारा नीति निर्माण का अध्ययन करता है विशेषकर इन दोनों को प्रभावित करने वाले कारकों के संदर्भ में, इस दृष्टिकोण की मान्यता है कि मानव प्रकृति के सन्दर्भ में सरकार द्वारा नीति निर्माण-प्रक्रिया का का अध्ययन किया जाना चाहिए। वास्तविक राजनीतिक जीवन में शासन के नाम पर निर्णय लेने का कार्य स्वयं व्यक्ति करते हैं और इसलिये निर्णय निर्माण प्रक्रिया पर निर्णयकर्ताओं के व्यक्तित्व, अभिरूचि संस्कृति, धर्म, राजनीतिक विचारधारा, मानसिक स्तर निर्णय लेने की शक्ति आदि तत्वोंं का व्यापक प्रभाव पड़ता है।\n\nअतः यह कहा जा सकता है कि आधुनिक दृष्टिकोण के अनुसार राजनीति विज्ञान मनुष्य के सामाजिक राजनीतिक जीवन का अध्ययन करता है। इसके अन्तर्गत राजनीतिक प्रक्रियाओं के साथ साथ राजनीतिक संगठनों का भी अध्ययन किया जाता है। पिनॉक एवं स्मिथ के अनुसार क्या है (यथार्थ) तथा क्या होना चाहिये (आदर्श) और इन दोनों के बीच यथासंभव समन्वय कैसे प्राप्त किया जाये, इस दृष्टि से हम सरकार तथा राजनीतिक प्रक्रिया के व्यवस्थित अध्ययन को राजनीति विज्ञान कहते है।\n\nआधुनिक युग में राजनीति विज्ञान का क्षेत्र अत्यधिक विकसित है। शक्ति व प्रभाव के सन्दर्भ में राजनीति की सर्वव्यापकता ने उसे हर तरफ पहुंचा दिया है और न केवल सामाजिक बल्कि व्यक्गित जीवन के भी लगभग सभी पक्ष राजनीतिक व्यवस्था के अधीन है। राजनीति की सर्वव्यापकता ने जहाँ एक तरफ राजनीतिक व्याख्याओं की लोकधर्मिता सिद्ध की है वहीं उसने राजनीतिक क्या है, इस संबंध में अस्पष्टता व भ्रम भी पैदा किया हैं। इसके बावजूद राजनीतिक विज्ञान के क्षेत्र को राज्यप्रधान व राज्येतर सन्दर्भों में भलीभांति समझा जा सकता है।\n\nराज्यप्रधान संदर्भ में राज्य की अवधारणाओं- समाजवाद, लोकतंत्र इत्यादि, सरकार या संगठन संविधान वर्णित\nव वास्तविक व्यवहार संबंधी, सरकारी पद व संस्थाओं के पारस्परिक संबंध, निर्वाचन, व्यवस्थापिका व न्यायपालिका के संगठनात्मक व प्रयोगात्मक पक्ष तथा राज्य की व्याख्या से सम्बंधित राजनीतिक विचारधारा व अवधारणाएॅ, उत्पत्ति के, राज्य क्रियाशीलता के सिद्धान्त, राज्य-परक विचारधाराएँ स्वतंत्रता, समानता, अधिकार इत्यादि।\n\nराज्येत्तर सन्दर्भ में राजनीति की प्रक्रियात्मक वास्तविकता, राजनीति व्यवस्था के विभिन्न दृष्टिकोण, राज्येत्तर संस्थाएॅ जैसे राजनीतिक दल, दबाव व हित समूह, गैर राज्य-प्रक्रियाएॅ व उनका विस्तार, अन्तर्राष्ट्रीय राजनीतिक वास्तविकताएॅ तथा जटिलताएॅ इत्यादि आती हैं। प्रतिनिधित्व के सिद्वान्तों व विधियों को भी इसी सन्दर्भ में समझा जा सकता है।\n\nराजनीति विज्ञान के अध्ययन क्षेत्र के बारे में आधुनिक दृष्टिकोण की कुछ आधारभूत मान्यताऐं हैं जैसे- अध्ययन क्षेत्र के निर्धारण में यथार्थपरक दृष्टिकोण अपनाना, राजनीतिक विज्ञान की विषय वस्तु को अन्तर-अनुशासनात्मक दृष्टिकोण के अन्तर्गत समझा जाये, राजनीति विज्ञान के अध्ययन में वैज्ञानिक पद्धति व उपागमों को प्रयोग में लाया जाये।\n\nआधुनिक दृष्टिकोण के अनुसार राजनीति विज्ञान के क्षेंत्र को निम्न बिंदुओं के अन्तर्गत स्पष्ट किया जा सकता है-\n\n(१) मानव के राजनीतिक व्यवहार का अध्ययन- आधुनिक दृष्टिकोण मानव के राजनीतिक व्यवहार के अध्ययन पर बल देता है। यद्यपि पर मानव व्यवहार को प्रभावित करने बल्कि गैर-राजनीतिक तत्वों का भी अध्ययन करता है उसकी मान्यता है कि मानव व्यवहार को यथार्थ रूप में समझने के लिये उन सभी गैर राजनीतिक भावनाओं, मान्यताओं एवं शक्तियों के अध्ययन को सम्मिलित किया जाये जो मानव के राजनीतिक व्यवहार को प्रभावित करते है।\n\n(२) विभिन्न अवधारणाओं का अध्ययन - आधुनिक राजनीति विज्ञान मुख्यतः शक्ति, प्रभाव, सत्ता, नियंत्रण, निर्णय प्रक्रिया आदि का वैज्ञानिक अध्ययन करता है। इस दृष्टिकोण के अनुसार ये ऐसी अवधारणाऐं है जिनकी पृष्ठभूमि में ही राजनीतिक संस्थाएॅ कार्य करती है। राजनीतिशास्त्री इन्हीं अवधारणाओं के परिप्रेक्ष्य में राजनीतिक संस्थाओं का अध्ययन करते है। इसी कारण इस प्रकार के अध्ययन को सत्ताओं का अनौपचारिक अध्ययन कहा गया है।\n\n(३) राजनीति विज्ञान समस्याओं एवं संघर्षों का अध्ययन - आधुनिक राजनीतिशास्त्री यथा प्रोफेसर डायक एवं पीटर ओडगार्ड राजनीति शास्त्र को सार्वजनिक समस्याओं व संघर्षों का अध्ययन क्षेत्र में शामिल करते है। उनके मत में मूल्यों एवं साधनों की सीमितता के कारण उनके वितरण की समस्या पैदा होने से तनाव व राजनीति का प्रारंभ हो जाता है। वह राजनीतिक दलों के अतिरिक्त विभिन्न व्यक्तियों व समूहों में तक में फैल जाती हैं। प्रोफेसर डायक ने राजनीति को सार्वजनिक समस्याओं पर परस्पर विरोधी इच्छाओं वाले पात्रों के संघर्ष की राजनीति कहा है। पीटर ओडीगार्ड की मान्यता है कि इस संघर्ष में राजनीति के अलावा अन्य बाह्यतत्वों का नियंत्रण नहीं होना चाहिये।\n\n(४) सार्वजनिक सहमति व सामान्य अभिमत का अध्ययन - कुछ विद्वानों के मत में राजनीति विज्ञान सार्वजनिक समस्याओं पर सहमति व सामान्य अभिमत का अध्ययन है। उनके विचार में संघर्ष संघर्ष के लिए ही नहीं वरन सामान्य सहमति व सामान्य अभिमत को प्रभावित करने के लिये होता है। इसीलिये एडवर्ड वेनफील्ड ने कहा है कि ‘किसी मसले को संघर्षमय बनाने अथवा सुलझाने वाली गतिविधियों (समझौता वार्ता, तर्क-वितर्क, विचार विमर्श शक्ति प्रयोग आदि) सभी राजनीति का अंग है।’’\n\nउपरोक्त विश्लेषण से स्पष्ट है कि आधुनिक दृष्टिकोण के विद्धानों में राजनीति विज्ञान के क्षेत्र के संबंध में कुछ मतभेद होने के बावजूद कुछ आधारभूत बातों पर सहमति है, जैसे सभी की मान्यता है कि राजनीति विज्ञान का अध्ययन क्षेत्र यथार्थवादी हो, इसके अध्ययन में अंतर-अनुशासनात्मक दृष्टिकोण व वैज्ञानिक पद्धति का प्रयोग होना चाहिए। हालांकि यह सत्य है कि आधुनिक राजनीतिशास्त्रियों का राजनीति विज्ञान में वैज्ञानिक प्रामाणिकता व सुनिश्चितता का दावा अभी पूर्ण नहीं हुआ है। इसी कारण पिनॉक एवं स्मिथ ने आधुनिक दृष्टिकोण में कुछ संशोधन को स्वीकार करते हुए राजनीति विज्ञान के अध्ययन में व्यावहारिक राजनीति के अध्ययन के साथ ही राजनीतिक संस्थाओं के संगठनात्मक एवं मूल्यात्मक अध्ययन को उचित स्थान देने की बात कही है\n\nअरस्तु के अनुसार मनुष्य एक सामाजिक प्राणी है। सामाजिक जीवन के समस्त आयाम (सांस्कृतिक, सामाजिक, नैतिक, मनोवैज्ञानिक, आर्थिक, राजनीतिक) उसकी जीवन शैली को सम्पन्न करते हैं। मानक जीवन की धुरी पर इन आयामों के सभी नियामक विषय परस्पर जुड़कर सतत परिचालित है। राजनीति इन सभी आयामों को समन्वित करने का महत्वपूर्ण कार्य करती है।\n\nराजनीति विज्ञान एवं अन्य सामाजिक विज्ञानों की घनिष्ठता के कारण ही राजनीति विज्ञान के अध्ययन में प्राचीन काल से अन्तर-अनुशासनात्मक अध्ययन की परम्परा रही है। प्राचीन यूनानी विचारक प्लेटो, अरस्तू की रचनाओं में दर्शन व आचारशास्त्र से राजनीति की घनिष्ठता स्पष्ट होती है। मध्ययुगीन विचारक सेण्ट आगस्टाइन व टॉमस एक्वीनास की रचनाओं में धर्मशास्त्र व नीतिशास्त्र के साथ राजनीति की घनिष्ठता प्रकट होती है।\n\n16वीं सदी अर्थात् आधुनिक युग के प्रारम्भ के विद्वान मैकियावली ने इतिहास का अपने वैचारिक आधार में प्रयोग किया। उसके बाद हाब्स ने ज्यामिति, यांत्रिकी तथा चिकित्साविज्ञान के तथ्यों व सिद्धान्तों का उपयोग किया। रूसो व मॉन्टेस्क्यू ने राजनीति व भूगोल की घनिष्ठता को स्पष्ट किया। 18वीं सदी के उत्तरार्द्ध व 19वीं सदी के प्रारम्भिक काल में राजनीति विज्ञान व अन्य समाज विज्ञानों के बीच घनिष्ठ सम्बन्ध स्वीकारने में बाधा आयी क्योंकि इस काल में विभिन्न विज्ञानों द्वारा अपने को पूर्ण एवं स्वतंत्र विज्ञान मानने पर बल दिया गया। किन्तु 19वीं सदी के मध्यकाल से पुनः इस तथ्य को स्वीकारा जाने लगा कि सभी समाज विज्ञानों में घनिष्ठ सम्बन्ध होते है। कार्ल मार्क्स एवं आगस्त काम्टे ने सामाजिक विज्ञानों की घनिष्ठता पर बल दिया।\n\n20 वीं सदी के प्रारम्भ के साथ ही राजनीति विज्ञान की अन्य विज्ञानों से घनिष्ठता प्रायः निर्विवाद रूप से स्वीकारी जाने लगी। व्यवहारवाद एवं उत्तर-व्यवहारवाद ने अन्तर-अनुशासनात्मक अध्ययन की अनिवार्यता को स्थापित किया। इस विकास में अमेरिकी राजनीति विज्ञानियों, विशेषकर शिकागो स्कूल के राजनीति विज्ञानियों, का प्रमुख योगदान रहा है। केटलिन, चार्ल्स मेरियम, गॉस्वेल, लासवेल, डेविड ईस्टन, स्टुअर्ट राइस, वी.ओ. की। (जूनियर) आदि ने अनुभववादी प्रमाणों के आधार पर अन्तर-अनुशासनात्मक अध्ययनों को पुख्ता किया। पॉल जेनेट ने लिखा है-\n\nसारांश यह है कि समाजशास्त्रों में पारस्परिक अर्न्तनिर्भरता पायी जाती है। कोई भी एक समाज विज्ञान समाज\nका उचित एवं समग्र अध्ययन नहीं कर सकता। इसलिए तमाम समाजशास्त्र आपस में सम्बन्धित हैं और अन्तर्शास्त्रीय अध्ययन पद्धति ने फिर से समाजशास्त्रों के इस सम्बन्ध को उभार दिया है। आज राजनैतिक अर्थशास्त्र (पॉलिटिकल इकोनॉमी), राजनैतिक नैतिकता (पॉलिटिकल मौरेलिटी), राजनैतिक इतिहास (पॉलिटिकल हिस्ट्री), राजनैतिक समाजशास्त्र (पॉलिटिकल सोशियोलॉजी), राजनैतिक मनोविज्ञान (पॉलिटिकल साइकोलॉजी), तथा राजनैतिक भूगोल (political geography) आदि विभिन्न राजनीति विज्ञान की नई शाखाओं का खुलना इस बात का प्रतीक है कि राजनीति विज्ञान अन्य समाज विज्ञानों से सम्बन्ध स्थापित किये बिना नहीं चल\nसकता।\n\n\n", "id": "478761", "title": "राजनीति विज्ञान"}
{"url": "https://hi.wikipedia.org/wiki?curid=478785", "text": "नेप्चून की खोज\n\nनेप्च्यून की गणितीय रूप से भविष्यवाणी इसे सीधे देखने के पहले ही कर दी गई थी | उर्बैन ली वेर्रिएर के पूर्वानुमान के साथ, दूरदर्शी अवलोकनों द्वारा इस प्रमुख ग्रह के अस्तित्व की पुष्टि का संयोग २३ सितंबर १८४६ की रात को और २४ की सुबह को, बर्लिन वेधशाला में, खगोल विज्ञानी जोहान गोटफ्राइड गाले (हेनरिक लुई डी'अर्रेस्ट की सहायता से) द्वारा बना था, जब वें ली वेर्रिएर की गणनाओं से कार्य कर रहे थे | यह १९ वीं सदी के विज्ञान का एक सनसनीखेज क्षण और न्यूटन के गुरुत्वाकर्षण के सिद्धांत की नाटकीय पुष्टि थी | फ्रेंकोइस अरागो के उपयुक्त वाक्यांश में, ली वेर्रिएर ने इस ग्रह की खोज \"ऐतिहासिक कलम बिंदु के साथ\" की थी |\n", "id": "478785", "title": "नेप्चून की खोज"}
{"url": "https://hi.wikipedia.org/wiki?curid=478804", "text": "द रॉल्स हॉल\n\nरॉल्स हॉल () वाइटक्रॉस स्ट्रीट, मॉनमाउथ, मॉनमाउथशायर, वेल्स, में स्थित एक विक्टोरियन हॉल है, जो अब सार्वजनिक पुस्तकालय है। क्वीन विक्टोरिया के स्वर्ण जयंती समारोह में भविष्य के लार्ड लँगाटोक जॉन रॉल्स ने इस इमारत को शहर को दान कर दिया था। यह इमारत 8 अक्टूबर 2005 से संयुक्त राजशाही की ग्रेड द्वितीय सूचीबद्ध इमारत है तथा मॉनमाउथ हेरिटेज ट्रेल की 24 इमारतों में से एक है।\n\nएफ॰ए॰ पावेल द्वारा 1887–8 में हॉल का निर्माण 8000 पाउंड की कीमत में ज्कोबियं शैली में करवाया गया था। इमारत महारानी विक्टोरिया की स्वर्ण जयंती के स्मरणोत्सव के लिए बनाई गई थी। इमारत के निर्माण में पुराने लाल बलुआ पत्थर और फॉरेस्ट ऑफ डीन के चौकोर पत्थरों का प्रयोग हुआ था। हँडरे का रॉल्स परिवार उस समय शहर के एक पर्याप्त जमींदार और संरक्षक थे और 24 मई 1888 के दिन उन्होंने इमारत के उद्घाटन में भाग लिया था। इमारत का डिजाइन एफ॰ए॰ पावेल, जो मॉनमाउथ के मेयर चॅम्प्नी पावेल के ज्येष्ठ पुत्र थे, द्वारा बनाया गया था। हॉल 1888 में महारानी की जयंती मनाने के लिए दिया गया था। वर्ष 1889 में इमारत में एक नया ऑर्गन, जो विलियम स्वीटलँड द्वारा डिजाइन किया गया था, जोड़ा गया। इसके आने वाले वर्षों में कई विभिन्न प्रकार के चित्र भी हॉल के अंदर स्थापित किए गए। सितम्बर 1890 में एक सफल ललित कला और औद्योगिक प्रदर्शनी को भवन में आयोजित किया गया था, जिसका सूचीपत्र मॉनमाउथ संग्रहालय में अभी भी देखा जा सकता है। 1897 और 1903 के बीच, हॉल कई नाटकों के लिए अभिनेता, निर्देशक और संचालक बेन ग्रीट द्वारा मंचन के लिए इस्तेमाल किया गया था।\n\n1963 में एक ऑर्गन ट्यूनर ने हॉल के ऑर्गन का निरीक्षण करके उसे बेकार घोषित कर दिया था। पानी ने आडम्बरी बोर्डों को प्रभावित किया था और उपकरण धीरे-धीरे टुकड़े-टुकड़े होकर गिर रहा था। यह ख़बर स्थानीय समाचार पत्र में भी छपी थी, लेकिन ऑर्गन कम से कम तीन वर्षों के लिए अपनी जगह पर बना रहा जब हॉल एक नृत्य हॉल के रूप में इस्तेमाल किया गया था और बाद में एक नाइट क्लब के रूप में।\nवर्ष 1992 में इमारत शहर का सार्वजनिक पुस्तकालय, जो पहले शायर हॉल में स्थित था, बनाने में इस्तेमाल में लाई गई। पुस्तकालय को नवीनीकृत करने के लिए 2010 में म्यूज़ियमस् आर्काइव्स एण्ड लाइब्रेरीस्: वेल्स ने 210,000 पाउंड व काउंटी परिषद ने भी समान राशि अनुदान की। पुस्तकालय अभी भी अपने मूल संरक्षको को समानित करता है, यहाँ पूरी लंबाई की जॉन रोल्स, प्रथम बैरन लँगाटोक, उनकी पत्नी लेडी लँगाटोक और उनके बेटे जॉन रॉल्स, द्वितीय बैरन लँगाटोक की तस्वीरें हैं, जो एक दीवार पर मुख्य सजावट का हिस्सा हैं। हालांकि तल मौज़ेक जो रॉल्स और मॉनमाउथ प्रतीकों को एक साथ जुड़ा हुआ दिखाता था, अब दूसरी दीवार पर प्रदर्शित है।\n", "id": "478804", "title": "द रॉल्स हॉल"}
{"url": "https://hi.wikipedia.org/wiki?curid=478807", "text": "मॉनमाउथ मेथोडिस्ट चर्च\n\nमॉनमाउथ मेथोडिस्ट चर्च मॉनमाउथ, दक्षिण-पूर्व वेल्स में स्थित एक ईसाई धर्म के सम्प्रदाय मेथोडिज़्म का गिरजाघर है। यह गिरजाघर इमारतों के बीच सेंट जेम्स स्ट्रीट से काफी पीछे स्थित है। इसका डिजाइन जॉर्ज वॉन मेडोक्स ने तैयार किया था व इसका निर्माण 1837 में हुआ। यह अभी भी अपनी मूल दीर्घाओं, ऑर्गन लॉफ्ट और परिष्कृत व्यासपीठ को बरकरार रखे हुए है। गिरजाघर की इमारत संयुक्त राजशाही की ग्रेड द्वितीय सूचीबद्ध इमारत है तथा मॉनमाउथ हेरिटेज ट्रेल की 24 इमारतों में से एक है।\n\nअठारहवें सदी में नए मेथोडिस्ट सम्प्रदाय के लोग मॉनमाउथ में स्थापित चर्चों की धारणा को चुनौती दे रहें थे। यात्रा पर आने वाले मेथोडिस्ट मंत्रियों पर उपद्रवी भीड़ पत्थरवाह व उनके साथ दुर्व्यवहार किया करती थी, यह उपद्रवी लोग चर्च वार्डन और भद्र लोगो के द्वारा प्रोत्साहित किए जाते थे। कई बार मेथोडिस्ट मंत्री बुरी तरह से चोटिल हों जाते थे, तथा एक बार एक व्यक्ति की 1840 में इस उत्पात के कर्ण मृत्यु तक हो गई। परन्तु हर कठिनाई के बावजूद उन्होंने शहर में एक चॅपल बनाया और संरक्षित किया। \n\nचॅपल बहुत छोटा पड़ रहा था इसलिए वर्तमान गिरजाघर एक स्थानीय वास्तुकार जॉर्ज वॉन मेडोक्स, जो द हँडरे में काम कर चुका था, ने डिजाइन किया। 340 लोगों के बैठने की क्षमता वाला यह गिरजाघर 1837 में बन के पूरा हो गया। \n", "id": "478807", "title": "मॉनमाउथ मेथोडिस्ट चर्च"}
{"url": "https://hi.wikipedia.org/wiki?curid=478811", "text": "पहर\n\nपहर भारत, पाकिस्तान, नेपाल और बंगलादेश में इस्तेमाल होने वाली समय की एक ईकाई है। भारत में यह उत्तर भारत के क्षेत्र में अधिक प्रयोग होती है। एक २४ घंटे के दिन में ८ पहर होते हैं, यानि एक पहर औसतन ३ घंटों के बराबर होता है।\n\n'पहर' हिन्दी-उर्दू का शब्द है जो 'पहरा देने' और 'पहरेदारी' से सम्बंधित है। एक पहर किसी ज़माने में संतरियों के लिए एक बार का कार्य-काल होता था (यानि हर पहर में संतरी बदला जाता था)।\n\nपरम्परागत रूप से भारतीय उपमहाद्वीप में दिन के चार और रात के चार पहर होते हैं। रात का पहला पहर सूरज ढलते ही शुरू होता था और दिन का पहला पहर पौ फटते ही आरम्भ होता था। क्योंकि मौसमों के साथ दिन और रातों की लम्बाई बदलती है, इसलिए पहरों की लम्बाई भी बदलती है। सर्दियों में रातें लम्बी होने से उत्तर भारत में एक रात का पहर लगभग ३.५ घंटे और दिन का पहर लगभग २.५ घंटे का होता था। गर्मियों में इसके विपरीत रात का पहर लगभग २.५ घंटे और दिन का पहर लगभग ३.५ घंटे का होता था। विषुव (इक्विनॉक्स) के दिनों में दिन और रात बराबर होते हैं और इसमें दिन और रात के पहर दोनों ३ घंटे के होते थे।\n\nदिन का पहले पहर सूर्योदय होते ही शुरू होता था। उसके बाद दूसरा पहर शुरू होता था जिसका नाम आजतक हिन्दी-उर्दू और अन्य उत्तर भारतीय भाषाओँ में 'दोपहर' है। इसके बाद शाम के पहर का परम्परागत नाम 'सेपेहेर' हुआ करता था (फ़ारसी में 'तीन' को 'सेह' कहते हैं), हालांकि यह शब्द अब कम इस्तेमाल होता है और इसकी जगह फ़ारसी का 'शाम' शब्द अधिक आम हो गया है।\n\n", "id": "478811", "title": "पहर"}
{"url": "https://hi.wikipedia.org/wiki?curid=478813", "text": "ख़कासिया\n\nख़कासिया गणतंत्र () गणतंत्र का दर्जा रखने वाला रूस का एक राज्य है। यह दक्षिण-मध्य साइबेरिया क्षेत्र में स्थित है। इसकी राजधानी अबाकान () नामक शहर है। इस गणतंत्र का नाम ख़कास नामक तुर्की जाति पर पड़ा है और यहाँ रूसी भाषा के साथ-साथ ख़कास भाषा को भी सरकारी मान्यता प्राप्त है।\n\nखाकास स्वशासित प्रदेश जिसकी स्थापना १९३० में की गई थी। यह मध्य साइबेरिया में क्रास्नायार्स्क प्रदेश के आगे उत्तरपूर्व स्थित २३,९७३ वर्गमील का भूभाग है। केमेरोवा और ओरियो के स्वशासित प्रदेश इसके दक्षिण ओर केमेरोवा प्रदेश पश्चिम में हैं। इसमें येनिसे नदी की सहायिका अबाकान नदी बहती है और आगे चल कर भिनुसिंस्क काठे से गुजरती हुई इसकी पूर्वी सीमा निर्धारित करती है। इस प्रदेश का ६० प्रतिशत भूभाग टैगा वन्य प्रदेश है। लकड़ी नदी द्वारा बहाकर अबाकान पहुँचाया जाता है वहाँ अनेक आरा मिलें हैं। काँठे के भीतर भेंड़ और दुग्ध पशुपालन होता है। पहले भिनुसिंस्क के काँठे में घोड़े आदि पशु स्वतंत्र विचरण किया करते थे। किंतु अब वहाँ गेहूँ, जौ और जई की खेती होती है। यहाँ के ५२ प्रतिशत तुर्क-मंगोल संकर जाति के खाकासी लोग हैं जो किसी समय घुमंतू थे।\n\nयह इलाक़ा प्राचीनकाल में किरगिज़ लोगों की मातृभूमि थी लेकिन १३वीं सदी में मंगोल साम्राज्य द्वारा हराए जाने के बाद अधिकतर किरगिज़ लोग मध्य एशिया में आधुनिक किरगिज़स्तान के क्षेत्र में जा बसे। जो किरगिज़ नहीं गए वहीँ आधुनिक ख़कासी लोगों के पूर्वज थे। १७वीं सदी में रूसी साम्राज्य इस क्षेत्र में फैल गया और सोवियत संघ बनाने के बाद यह इलाक़ा उसमें शामिल हो गया। यहाँ बहुत से रूसी लोग आ बसे और अब केवल १२% आबादी ख़कास नस्ल की है।\n\nख़कासिया में कोयले और अन्य खनिजों की खाने हैं और साथ-साथ यहाँ के वनों से लकड़ी का उत्पादन भी बहुत होता है। यही इस गणतंत्र के मुख्य उद्योग हैं।\n\n", "id": "478813", "title": "ख़कासिया"}
{"url": "https://hi.wikipedia.org/wiki?curid=478838", "text": "क्वाण्टम संख्या\n\nयह इलेक्ट्रान की स्थिति और उर्जा का मान ज्ञात करने के लिए उपयोग किया जाता है।\n\nयह इलेक्ट्रान कि ऊर्जा नाभिक से दुरी व आकार दशाती है।<br />\n\nयह उप ऊर्जा स्तरो की सख्या प्रदर्शित करती है।\nयह जीमन प्रभाव की व्याख्या करती है।\n\nयह + १/२ या -१/२ दर्शाता है। किसी कक्षक मे वामावर्त व दक्षिणावर्त मे होते है।\n", "id": "478838", "title": "क्वाण्टम संख्या"}
{"url": "https://hi.wikipedia.org/wiki?curid=478839", "text": "ईथर\n\nईथर का सामान्य सूत्र R-O-R होता है। ईथर में दो कार्बन परमाणु एक ऑक्सिजन परमाणु द्वारा संयोजित रहते हैं। एल्किल समूह के आधार पर ईथर दो प्रकार के होते है -\n1॰ सममित ईथर \n2। असममित ईथर\n", "id": "478839", "title": "ईथर"}
{"url": "https://hi.wikipedia.org/wiki?curid=478841", "text": "हैलोजन\n\nआवर्त सारणी के समुह १७ के तत्व हैलोजन कहलाते है।\n", "id": "478841", "title": "हैलोजन"}
{"url": "https://hi.wikipedia.org/wiki?curid=478847", "text": "१९६० के दशक में मंगल अभियान\n", "id": "478847", "title": "१९६० के दशक में मंगल अभियान"}
{"url": "https://hi.wikipedia.org/wiki?curid=478849", "text": "१९८० के दशक में मंगल अभियान\n", "id": "478849", "title": "१९८० के दशक में मंगल अभियान"}
{"url": "https://hi.wikipedia.org/wiki?curid=478853", "text": "सुधाकर पाण्डेय\n\nसुधाकर पाण्डेय हिन्दी साहित्यकार, सांसद एवं नागरीप्रचारिणी सभा के प्रधानमंत्री थे।\n\n", "id": "478853", "title": "सुधाकर पाण्डेय"}
{"url": "https://hi.wikipedia.org/wiki?curid=478857", "text": "सर्वनाम\n\nयह संज्ञा के स्थान पर आता है। संज्ञा और संज्ञा वाक्यांशों को आम तौर पर वह, यह, उसका और इसका जैसे सर्वनाम द्वारा प्रतिस्थापित कर सकते हैं, ताकि दोहराव या सुस्पष्ट पहचान के परिहार, या अन्य किसी कारण से. उदाहरण के लिए, वह राम है। वाक्य में शब्द वह सर्वनाम है, जो प्रश्नाधीन व्यक्ति के नाम की जगह पर मौजूद है। अंग्रेज़ी शब्द one और संज्ञा वाक्यांशों के हिस्सों की जगह ले सकता है, यह कभी-कभी संज्ञा के लिए मौजूद होता है।\nकामताप्रसाद गुरू के मतानुसार- सर्वनाम उस विकारी शब्द को कहते हैं जो पूर्वापर संबंध से किसी भी संज्ञा के बदले में आता है, जैसे, मैं (बोलनेवाला), तू (सुननेवाला), यह (निकट-वर्ती वस्तु), वह (दूरवर्ती वस्तु) इत्यादि। \nवाक्य में जिस शब्द का प्रयोग संज्ञा के बदले में होता है, उसे सर्वनाम कहते हैं। सर्वनाम शब्द का अर्थ है- सब का नाम। संज्ञा जहाँ केवल उसी नाम का बोध कराती है, जिसका वह नाम है, वहाँ सर्वनाम से केवल एक के ही नाम का नहीं, सबके नाम का बोघ होता है। जैसे – राधा कहने से केवल इस नामवाली लड़की का बोध होगा किन्तु सीता, गीता, राम, श्याम सभी अपने लिए मैं का प्रयोग करते हैं तो मैं इन सबका नाम होगा। इसी तरह बोलनेवाले अनेक नामों के बदले तुम या आप और सुननेवाले अनेक नामों के बदले वह या वे का प्रयोग होता है।\n\nहिंदी के मूल सर्वनाम 11 हैं, जैसे- मैं, तू, आप, यह, वह, जो, सो, कौन, क्या, कोई, कुछ।\nप्रयोग की दृष्टि से सर्वनाम के छः प्रकार हैं-\n\nजो सर्वनाम वक्ता (बोलनेवाले), श्रोता (सुननेवाले) तथा किसी अन्य के लिए प्रयुक्त होता है, उसे पुरूषवाचक सर्वनाम कहते हैं। जैसे- मैं, तू, वह आदि।\nपुरूषवाचक सर्वनाम के तीन भेद हैं-\nअ. उत्तम पुरूष- वक्ता या लेखक अपने लिए उत्तम पुरूष का प्रयोग करते हैं। जैसे-\nमैं लिखता हूँ। \nहम लिखते हैं।\nइन वाक्यों में मैं और हम शब्द उत्तम पुरूष सर्वनाम हैं।\nआ. मध्यम पुरूष- श्रोता के लिए मध्यम पुरूष का प्रयोग होता है। जैसे-\nतुम जाओ।\nआप जाइये।\nइन वाक्यों में तुम और आप शब्द मध्यम पुरूष हैं।\nइ. अन्य पुरूष- वक्ता या लेखक द्वारा श्रोता के अतिरिक्त किसी अन्य (तीसरे) के लिए अन्य पुरूष का प्रयोग होता है। जैसे-\nवह पढ़ता है।\n2\nवे पढ़ते हैं।\nइन वाक्यों में वह और वे शब्द अन्य पुरूष हैं।\n\nजो सर्वनाम तीनों पुरूषों (उत्तम, मध्यम और अन्य) में निजत्व का बोध कराता है, उसे निजवाचक सर्वनाम कहते हैं। जैसे-\n\nजो सर्वनाम निकट या दूर की किसी वस्तु की ओर संकेत करे, उसे निश्चयवाचक सर्वनाम कहते हैं। जैसे-\n\nजिस सर्वनाम से किसी निश्चित व्यक्ति या पदार्थ का बोध नहीं होता, उसे अनिश्चयवाचक सर्वनाम कहते हैं। जैसे-\nइन वाक्यों में कोई और कुछ शब्द अनिश्चयवाचक सर्वनाम हैं। कोई शब्द का प्रयोग किसी अनिश्चित व्यक्ति के लिए और कुछ शब्द का प्रयोग किसी अनिश्चित पदार्थ के लिए प्रयुक्त होता है।\n\nजो सर्वनाम किसी दूसरी संज्ञा या सर्वनाम से संबंध दिखाने के लिए प्रयुक्त हो, उसे संबंधवाचक सर्वनाम कहते हैं। जैसे-\n\nजिस सर्वनाम से किसी प्रश्र का बोध होता है उसे प्रश्रवाचक सर्वनाम कहते हैं। जैसे-\nतुम्हें क्या चाहिए ?\n\nसर्वनाम सभी भाषा में होते नहीं। यथा, जापानी भाषा एक सौ से अधिक शब्द हैं जिसके आम तौर के उपयोग सर्वनाम जैसे हैं लेकिन ये शब्द सर्वनाम नहीं क्यूँकि प्रत्येक शब्द के दूसरे अर्थ है। जैसा, 'मैं' ke लिए जापानी बोलने वाले लोग 'वाताशी' (私) बोल सकते हैं, मगर इसके अर्थ व्यक्तिगत ही है। हिंदी में 'मैं' शब्द के कोई और अर्थ नहीं। \n\nसर्वनाम उपयोग करता हुआ भाषाओं में भी कोई फ़र्क़ भी हो सकता है। हिंदी भाषा तीन शब्द इस्तेमाल करते है- \"आप\", \"तुम\", \"तू\"- जबकि अंग्रेज़ी में एक है- \"यू\" (You)। इसके अलावा, हिंदी अपने निश्चयवाचक सर्वनाम फ़ासला, इज़्ज़त, और राशि से अलग करते है- \"यह, वह, ये, वे\"- किंतु अंग्रेज़ी में ये सर्वनाम लिंग और राशि से अलग किये जाते हैं- \"ही, शी, धे (He, She, They)।\n\n", "id": "478857", "title": "सर्वनाम"}
{"url": "https://hi.wikipedia.org/wiki?curid=478864", "text": "मॉनमाउथ के महापौर\n\nमॉनमाउथ के महापौर एक निर्वाचित पद है जो दक्षिण-पूर्वी वेल्स में स्थित परंपरागत काउंटी नगर मॉनमाउथ के पार्षद को दिया जाता है। मॉनमाउथ का महापौर नगर परिषद का प्रधान होता है। निवर्तमान महापौर गैरी ब्राइट हैं, जो परिषद की 9 मई 2011 को हुई वार्षिक आम सभा में सर्वसम्मति से चुने गए थे। टॅरी क्रिस्टोफर परिषद के उप महापौर हैं। यह उपाधि लगभग 750 वर्ष पुरानी है।\n\nविलियम विजयी के शासन में मॉनमाउथ में क्षेत्र और इसके संसाधनों को नियंत्रित करने के लिए एक किला बनाया गया था। मध्ययुगीन समय में किले और बेनेडिक्टिन प्रायरी के अलावा शहर में ब्र्ज़सिस का पद भी था। ब्र्ज़सिस का बाजार में व्यापार पर अनन्य नियंत्रण था। इस बाजार पर एकाधिकार के कारण एक स्थानीय सरकारी संगठन का उदय हुआ, जिसने बाद में परिषद का रूप ले लिया। स्थानीय रसायनज्ञ विलियम सामब्रूक को सबसे अधिक (नौ बार) मॉनमाउथ का महापौर बनने के लिए निर्वाचित किया गया था। सामब्रूक मॉनमाउथ बैपटिस्ट चर्च के बहुत बड़े समर्थक थे।\n", "id": "478864", "title": "मॉनमाउथ के महापौर"}
{"url": "https://hi.wikipedia.org/wiki?curid=478881", "text": "महमूद काश्गरी\n\nमहमूद काश्गरी () ११वीं सदी ईसवी के काल में तुर्की भाषाओँ के एक विद्वान और कोशकर्मी (शब्दकोष निर्माता) थे। वे मध्य एशिया के काश्गर शहर के निवासी थे। उन्होंने १०७४ ईसवी में तुर्की भाषाओँ का पहला सम्पूर्ण शब्दकोश तैयार किया, जिसका नाम 'दीवान-उ-लुग़ात​-उत-तुर्क' था। यह उन्होंने बग़दाद के अरब ख़लीफ़ाओं के लिए बनाया जो तुर्की लोगों के नए सहयोगी बन गए थे। इसमें कई शैलियों की पुरानी तुर्की रुबाईयाँ लिखी हुई हैं और तुर्क लोगों के निवास क्षेत्रों का सबसे पहला ज्ञात नक़्शा भी है। यह नक़्शा इस्तानबुल में तुर्की के राष्ट्रीय संग्रहालय में रखा हुआ है।\n\nमहमूद काश्गरी का जन्म सन् १००५ में काश्गर में हुआ था। उनके पिता हुसैन इसिक कुल (झील) के किनारे स्थित बार्सगान शहर के महापौर थे जिनका काराख़ानी ख़ानत के राजवंश से पारिवारिक सम्बन्ध था। कुछ इतिहासकार मानते हैं कि उनकी माता, बीबी राबिया अल-बसरी, अरब परिवार से थीं। माना जाता है कि महमूद काश्गरी की मृत्यु ११०२ में ९७ की आयु में काश्गर से दक्षिण-पश्चिम में स्थित छोटे से उपाल शहर में हुई।\n\n", "id": "478881", "title": "महमूद काश्गरी"}
{"url": "https://hi.wikipedia.org/wiki?curid=478890", "text": "मॉनमाउथ बैपटिस्ट चर्च\n\nमॉनमाउथ बैपटिस्ट चर्च मोंक स्ट्रीट, मॉनमाउथ, मॉनमाउथशायर, दक्षिण पूर्व वेल्स में स्थित है। चर्च की वर्तमान इमारत का निर्माण 1907 में हुआ था, परन्तु बैपटिस्ट जनसमूह 1818 में ही गठित हों चुका था। गिरजाघर के निवर्तमान पादरी जोनाथन ग्रीव्स हैं।\n\n1818 में बैपटिस्ट चर्च से जुड़े कई मंत्रियों के शहर के दौरो के बाद जनसमूह का गठन हुआ। चर्च मूलतः अपनी बैठकों को एक छोटी इमारत में आयोजित करता था जो मोंनो स्ट्रीट से सिर्फ थोड़ा हट के थी। पहले पादरी की नियुक्ति 1831 में हुई थी और मूल बैठक की जगह को 1836 में बढ़ा के एक चैपल बना दिया गया। परित्यक्त होने के बाद, इस मूल इमारत को हाल के वर्षों में ध्वस्त कर दिया था और एक सुपरमार्केट के लिए कार पार्क करने का स्थल बना दिया गया।\n\nमोंक स्ट्रीट में एक नए गिरजाघर की आधारशिला 1906 में रखी गई और इमारत का निर्माण 1907 में पूरा हो गया। इमारत के वास्तुकार थे न्यूपोर्ट के रहने वाले बेंजामिन लॉरेंस।\n", "id": "478890", "title": "मॉनमाउथ बैपटिस्ट चर्च"}
{"url": "https://hi.wikipedia.org/wiki?curid=478895", "text": "मार्केट हॉल\n\nमार्केट हॉल () एक प्रारंभिक विक्टोरियन इमारत है जो प्रायरी स्ट्रीट, मॉनमाउथ, मॉनमाउथशायर, दक्षिण पूर्व वेल्स, में स्थित है। इमारत का डिजाइन तैयार किया था विपुल मॉनमाउथ वास्तुकार जॉर्ज वॉन मेडोक्स ने। यह 1837–39 के वर्षों में मॉनमाउथ शहर के केन्द्र के हिस्से के पुनर्विकास के दौरान मुख्य आकर्षण के रूप में निर्मित की गई थी। 1963 में आग से बुरी तरह क्षतिग्रस्त होने के पश्चात इसे आंशिक रूप से फिर से बनाया गया था और निवर्तमान समय में यह मॉनमाउथ संग्रहालय (पूर्व नेल्सन संग्रहालय) का स्थान है। इमारत के पीछे मूल बूचड़खाने हैं जो मोंनो नदी के समक्ष बने हुए हैं। यह इमारत 27 जून 1952 से संयुक्त राजशाही की ग्रेड द्वितीय सूचीबद्ध इमारत है तथा मॉनमाउथ हेरिटेज ट्रेल की 24 इमारतों में से एक है।\n", "id": "478895", "title": "मार्केट हॉल"}
{"url": "https://hi.wikipedia.org/wiki?curid=478896", "text": "इंटरटेनमेंट सॉफ्टवेयर रेटिंग बोर्ड\n\nइंटरटेनमेंट सॉफ्टवेयर रेटिंग बोर्ड (इएसआरबी) () एक स्वयं संचलित संस्था है जो कंप्यूटर वीडियोगेमों को उनकी वरीयता, सामग्री व श्रेणी के आधार पर उम्र व रेटिंग प्रदान करती है। इसकी रेटिंग अधिकतर कनाडा, मेक्सिको और अमेरिका में मानी जाती है। इसकी स्थापना १९९४ में इंटरटेनमेंट सॉफ्टवेर असोसिएशन (जिसे पहले इंटरेक्टिव डिजिटल सॉफ्टवेर असोसिएशन के नाम से जाना जाता था) ने की क्योंकि कुछ गेमों में हिंसा, खून व अश्लील तत्व पाए गए थे इसीलिए इस संस्था को अन्य देशों में फ़िल्मों को प्रमाणित करने वाली संस्थाओं के आधार पर बनाया गया।\n", "id": "478896", "title": "इंटरटेनमेंट सॉफ्टवेयर रेटिंग बोर्ड"}
{"url": "https://hi.wikipedia.org/wiki?curid=478899", "text": "काराख़ानी ख़ानत\n\nकाराख़ानी ख़ानत () मध्यकाल में एक तुर्की क़बीलों का परिसंघ था जिन्होंने मध्य एशिया के आमू-पार क्षेत्र और कुछ अन्य भूभाग में ८४० से १२१२ ईसवी तक अपनी ख़ानत (साम्राज्य) चलाई। इसमें कारलूक, यग़मा, चिग़िल​ और कुछ अन्य क़बीले शामिल थे जो पश्चिमी तियान शान और आधुनिक शिनजियांग इलाक़ों के रहने वाले थे। काराख़ानियों ने मध्य एशिया में ईरानी मूल के सामानी साम्राज्य का ख़ात्मा कर दिया और इसके बाद मध्य एशिया में तुर्की-भाषियों का अधिक बोलबाला रहा। काराख़ानी दौर में ही महमूद काश्गरी ने अपनी प्रसिद्ध 'दीवान-उ-लुग़ात​-उत-तुर्क' नामक तुर्की भाषा के कोष की रचना की।\n\n'कारा' का मतलब तुर्की भाषाओँ में 'काला' (रंग) होता है। 'कारा-ख़ान' का मतलब 'काले रंग वाले ख़ान'। यह ठीक ज्ञात नहीं है कि इनको काला क्यों कहा जाता था लेकिन शायद यह नाम इस ख़ानत को स्थापित करने वाले कारलूक लोगों से आया हो। 'काराख़ानी' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n११वीं सदी के बाद काराख़ानियों में आपसी लड़ाईयाँ शुरू होया गईं और इसके पड़ोस में सलजूक तुर्क भी शक्तिशाली हो गए। काराख़ानी पश्चिमी और पूर्वी हिस्सों में बंट गए और फ़रग़ना वादी इनकी बीच की सरहद पर पड़ी। शुरू में तो बंटे हुए काराख़ानी भी सलजूकों से टक्कर ले पाए और कुछ देर के लिए उन्होंने सलजूकों के ख़ुरासान क्षेत्र के कुछ शहरों पर भी क़ब्ज़ा ज़माने में सफल हुए। लेकिन सन् १०८९ में सलजूकों ने समरक़ंद​ पर क़ब्ज़ा कर लिया। पश्चिमी काराख़ानियों ने सलजूकों की अधीनता स्वीकार कर ली। कुछ समय बाद पूर्वी काराख़ानी भी उनके अधीन हो गए।\n\n११२५ में मध्य एशिया से दूर उत्तरी चीन में जुरचेन लोगों ने जब वहाँ बस रहे ख़ितानी लोगों के लियाओ राजवंश पर हमला किया तो ख़ितानी पश्चिम की ओर कूच करके सलजूक के अधीन काराख़ानी इलाक़ों में आ धमके। उन्होंने पश्चिमी काराख़ानियों को ख़ुजंद​ में हरा दिया और ११४१ में कारा-ख़ितान ख़ानत यहाँ का प्रमुख साम्राज्य हो गई। कारा-ख़ितानी बौद्ध धर्म और ओझा प्रथा में विश्वास रखते थे जबकि काराख़ानी मुस्लिम थे, फिर भी कारा-ख़ितानी धर्म-निरपेक्ष थे इसलिए उन्होंने अपने अधीन काराख़ानी रियासतों को चलने दिया। लेकिन १२१० में कुचलुग नाम के एक नायमन व्यक्ति ने धोखे से कारा-ख़ितान ख़ानत की सत्ता हथिया ली और मुस्लिम-विरोधी नीतियाँ लागू कर दीं जिस से विद्रोह भड़का। इसका फ़ायदा उठाकर १२१८ में मंगोल साम्राज्य की फ़ौजों ने सारे कारा-ख़ितान क्षेत्रों पर क़ब्ज़ा कर लिया और कुचलुग को मार डाला।\n\n", "id": "478899", "title": "काराख़ानी ख़ानत"}
{"url": "https://hi.wikipedia.org/wiki?curid=478910", "text": "नेल्सन गार्डन\n\nनेल्सन गार्डन () 13 चिप्प्नहमगेट स्ट्रीट पर, न॰ 18 मोंनो स्ट्रीट, मॉनमाउथ, मॉनमाउथशायर, के पीछे स्थित है एक उन्नीसवीं सदी का बगीचा है। बगीचा 1802 में लार्ड होरेशियो नेलसन के सम्मान के लिए आयोजित एक चाय पार्टी का स्थल था। उद्यान मॉनमाउथ हेरिटेज ट्रेल की 24 साइटों में से एक है। यह अपने दक्षिण हिस्से पर मध्ययुगीन शहर की दीवार की लाइन के द्वारा घिरा है, जहाँ से बगीचे में एक छोटी भूमिगत दालान के माध्यम से प्रवेश किया जाता है। उद्यान अप्रैल से सितम्बर तक के हर शुक्रवार को 2 से लेकर 4 बजे के बीच जनता के लिए खुलता है। मंडप सहित उद्यान की संरचनाएँ 27 जून 1952 से संयुक्त राजशाही के ग्रेड द्वितीय सूचीबद्ध स्थलो में से एक हैं।\n", "id": "478910", "title": "नेल्सन गार्डन"}
{"url": "https://hi.wikipedia.org/wiki?curid=478916", "text": "गीदम\n\nगीदम जनगणना छत्तीसगढ़ के दंतेवाड़ा जिले में स्थित है और 15 किमी के आसपास स्थित है शहर है। दंतेवाड़ा, जिला मुख्यालय के उत्तर में. निकटतम हवाई अड्डा रायपुर है। गीदम किरनदुल पर रेलवे स्टेशन - तोकापाल लाइन सबसे नजदीकी रेलवे स्टेशन है। राष्ट्रीय राजमार्ग 16 ​​गीदम के माध्यम से गुजरता है।\n", "id": "478916", "title": "गीदम"}
{"url": "https://hi.wikipedia.org/wiki?curid=478917", "text": "किरनदुल\n\nभारत के एक विशाल महाद्वीप में शहरों और कस्बों कि यहाँ leaps और सीमा द्वारा विकसित किया है की कोई कमी नहीं पाता. ऐसा ही एक शहर किरनदुल है। यह एक शहर है और यह छत्तीसगढ़ राज्य के दंतेवाड़ा जिले में स्थित है। यह दंतेवाड़ा के 35 किमी दक्षिण की दूरी पर स्थित है।\n", "id": "478917", "title": "किरनदुल"}
{"url": "https://hi.wikipedia.org/wiki?curid=478921", "text": "दक्षिण कौशल\n\nयह बस्तर का ही पुराना नाम है। जो अब छत्तीसगढ़ के बस्तर जिले के नाम से जाना जाता है।\n\n", "id": "478921", "title": "दक्षिण कौशल"}
{"url": "https://hi.wikipedia.org/wiki?curid=478927", "text": "तीरथगढ़ जलप्रपात\n\nतीरथगढ़ के झरने छत्तीसगढ़ के बस्तर ज़िले में कांगेर घाटी पर स्थित कई झरने है।\n", "id": "478927", "title": "तीरथगढ़ जलप्रपात"}
{"url": "https://hi.wikipedia.org/wiki?curid=478938", "text": "एजिनकोर्ट हाउस\n\nएजिनकोर्ट हाउस () नंबर 1 एजिनकोर्ट स्क्वायर, मॉनमाउथ, मॉनमाउथशायर, वेल्स, में प्रारंभिक सत्रहवीं सदी की एक उल्लेखनीय अर्ध-इमारती लकड़ी की इमारत है। इमारत तो पुनः संग्रहित की जा चुकि है परन्तु एजिनकोर्ट स्क्वायर की तरफ का गृहशिखर 1624 के समय का है। यह इमारत 27 जून 1952 से संयुक्त राजशाही की ग्रेड द्वितीय* सूचीबद्ध इमारत है तथा मॉनमाउथ हेरिटेज ट्रेल की 24 इमारतों में से एक है। यह इमारत अपने समपूर्ण इतिहास में कई तरह की हस्तियों व उद्यम के अंतर्गत रही है। 1919 में परिसर वायएमसीए के आधीन था। शरुआती 1920 के दशक में कैश एंड को॰ के आधीन, इसमें अभी भी सामने के प्रवेश द्वार के मौज़ेक फर्श पर 'Cash & Co.' नाम लिखा हुआ है। इसके बाद भी कई मालिकों के आधीन आने के बाद अंततः सबसे हाल ही में (2012) इसमें एक कपड़े की दुकान है व ऊपरी मंजिल पर कार्यलय।\n", "id": "478938", "title": "एजिनकोर्ट हाउस"}
{"url": "https://hi.wikipedia.org/wiki?curid=478945", "text": "एन्जिल होटल\n\nएन्जिल होटल () चर्च स्ट्रीट, मॉनमाउथ, मॉनमाउथशायर, दक्षिण पूर्व वेल्स की एक इमारत है। इमारत 27 जून 1952 से संयुक्त राजशाही की ग्रेड द्वितीय सूचीबद्ध इमारत है तथा मॉनमाउथ हेरिटेज ट्रेल की 24 इमारतों में से एक है। ईमारत 1700 से एक सराय के रूप में उपयोग में लाई गई थी और 1985 में इसका पब के रूप में उपयोग बंद हो गया। यह ईमारत मॉनमाउथ के इतिहास में सबसे ज्यादा अवधि तक निरंतर प्रयोग किए जाने वाला पब था। इसमें दो मंजिलें हैं, छत में वेल्श पटिया हैं व एक डोरिक दरवाज़े का ढांचा है। उन्नीसवीं सदी के आखिर में यह होटल साइकिलिस्ट टूरिंग क्लब की मॉनमाउथ शाखा का मुख्यालय था। निवर्तमान समय में इसमें अब एक फर्नीचर की दुकान है।\n", "id": "478945", "title": "एन्जिल होटल"}
{"url": "https://hi.wikipedia.org/wiki?curid=478950", "text": "मॉनमाउथ प्रायरी\n\nमॉनमाउथ प्रायरी () प्रायरी स्ट्रीट, मॉनमाउथ, मॉनमाउथशायर, दक्षिण पूर्व वेल्स, में स्थित एक इमारत है जिसमें सेंट मेरी प्रायरी चर्च से जुड़ी मठ इमारतों के अवशेष हैं। प्रायरी 1075 की बेनेडिक्टाइन की आधारशिला थी और मध्यकालीन समय की इमारतों के अवशेषों पर बनी थी। प्रायरी असल में एक ब्रेटन मूल के कुलीन जन और भिक्षु विदेनोक ने बनवाई थी, जो 1075 में मॉनमाउथ के लार्ड बन गए थे। इमारत सेंट मेरी नेशनल स्कूल के उपयोग के लिए उन्नीसवीं सदी में काफी हद तक पुनर्विकसित की गई थी और अब इसमें एक सामुदायिक केंद्र है। सम्पूर्ण परिसर 27 जून 1952 से संयुक्त राजशाही की ग्रेड द्वितीय* सूचीबद्ध है तथा मॉनमाउथ हेरिटेज ट्रेल की 24 साइटों में से एक है।\n", "id": "478950", "title": "मॉनमाउथ प्रायरी"}
{"url": "https://hi.wikipedia.org/wiki?curid=478954", "text": "समस्या\n\nबाधा, कठिनाई या चुनौती को समस्या कहते हैं। या ऐसी स्थिति जिसमें व्यक्ति सुल्झाने का प्रयत्न करता है।\n", "id": "478954", "title": "समस्या"}
{"url": "https://hi.wikipedia.org/wiki?curid=478957", "text": "सेंट मैरी प्रायरी चर्च\n\nसेंट मैरी प्रायरी चर्च () व्हाइटक्रॉस स्ट्रीट, मॉनमाउथ, मॉनमाउथशायर, दक्षिण पूर्व वेल्स, में स्थित एक ईसाई धर्म के एंग्लिकन सम्प्रदाय का गिरजाघर है। गिरजाघर 1075 में एक बेनेडिक्टाइन प्रायरी के रूप में निर्मित किया गया था। प्रायरी गिरजाघर एक ब्रेटन मूल के कुलीन जन और भिक्षु विदेनोक ने बनवाई थी, जो 1075 में मॉनमाउथ के लार्ड बन गए थे। वर्तमान गिरजाघर 18वीं और 19वीं सदियों के बीच बना था। गिरजाघर का आंतरिक हिस्सा 1882 के समय का है और मूलतः 1,000 लोगों को समायोजित करने के लिए डिज़ाइन किया गया था, लेकिन कई आसन अब निकाल दिए गए हैं। परिसर में दो चैपल भी हैं, लेकिन ये बाद के परिवर्धन हैं। गिरजाघर 4 जनवरी 1974 से संयुक्त राजशाही की ग्रेड प्रथम सूचीबद्ध इमारत है तथा मॉनमाउथ हेरिटेज ट्रेल की 24 साइटों में से एक है।\n\n", "id": "478957", "title": "सेंट मैरी प्रायरी चर्च"}
{"url": "https://hi.wikipedia.org/wiki?curid=478970", "text": "बालासगून\n\nबालासगून () मध्य एशिया के किरगिज़स्तान क्षेत्र में एक प्राचीन सोग़दाई शहर था। यह चुय वादी में किरगिज़स्तान की आधुनिक राजधानी बिश्केक और इसिक कुल झील के बीच स्थित था। शुरू में यहाँ सोग़दाई भाषा बोली जाती थी, जो एक ईरानी भाषा थी। १०वीं सदी ईसवी के बाद यह काराख़ानी ख़ानत की राजधानी बना जो तुर्की भाषी था जिस से यहाँ की स्थानीय भाषा धीरे-धीरे बदलकर तुर्की हो गई।\n\n१२वीं सदी में इसपर कारा-ख़ितान ख़ानत का क़ब्ज़ा हो गया और फिर सन् १२१८ में फैलते हुए मंगोल साम्राज्य ने इस क्षेत्र पर अपना अधिकार कर लिया। मोंगोलों ने इसका नाम बदलकर गोबालिक () कर दिया, जिसका मतलब मंगोल भाषा में 'सुन्दर शहर' था। मंगोल जीत के बाद इस शहर का महत्व घटने लगा। अब यहाँ बहुत से खँडहर हैं जिन्हें देखने के लिए सैलानी आया करते हैं। यहाँ का बुराना बुर्ज () मशहूर है, जो कभी १३८ फ़ुट (४६ मीटर) लम्बा था लेकिन भूकम्पों में इसके हिस्से गिरने से केवल ७९ फ़ुट (२४ मीटर) रह गया है। यहाँ नेस्टोरी शाखा के ईसाई भी रहते थे जिनका टूटता हुआ कब्रिस्तान भी यहीं मौजूद है। तुर्की भाषा के प्रसिद्ध 'कूतादगू बिलिग' () नामक ग्रन्थ के रचियता, युसुप ख़ास हाजिब, भी बालासगून शहर में पैदा हुए थे।\n\n", "id": "478970", "title": "बालासगून"}
{"url": "https://hi.wikipedia.org/wiki?curid=478974", "text": "किरगिज़ आला-तू\n\nकिरगिज़ आला-तू () उत्तरी तियान शान की एक पर्वत शृंखला है जो पूर्व-पश्चिम दिशा में इसिक कुल झील से कज़ाख़स्तान​ के तराज़ शहर तक चलती है। इसका पश्चिमी हिस्सा किरगिज़स्तान और कज़ाख़स्तान​ के बीच में एक प्राकृतिक सीमा भी बनता है। यह शृंखला चुय वादी को कोचकोर वादी, सूसमिर वादी और तलास वादी से भी अलग करती है। इसका सबसे ऊँचा शिखर ४,८५५ मीटर (१५,९२८ फ़ुट) लम्बा आलामूदून () पर्वत है।\n\n", "id": "478974", "title": "किरगिज़ आला-तू"}
{"url": "https://hi.wikipedia.org/wiki?curid=478977", "text": "एसी/डीसी\n\nएसी/डीसी () एक ऑस्ट्रेलियाई रॉक बैंड है जिसे १९७३ में माल्कॉम और एन्गुस यंग भाइयों ने बनाया था और जो अंत तक मुख्य सदस्य बने रहे। मुख्यतः हार्ड रॉक श्रेणी के इस बैंड को हेवी मेटल श्रेणी का रचेता भी कहा जाता है परन्तु वे स्वयं को हमेशा केवल \"रॉक एंड रोल\" श्रेणी का बैंड ही कहते आए है। आज की तारीख तक यह अबतक के सर्वाधिक कमाई वाले बैंडों में से एक है। १७ फ़रवरी १९७५ में अपना पहला अल्बम \"हाई वोल्टेज\" रिलीज़ करने से पूर्व एसी/डीसी के सदस्यों में काफ़ी बदलाव किया गया। १९७७ तक सदस्यता स्थिर रही पर अंत में बास वादक मार्क इवांस को क्लिफ़ विलियम्स से बदल दिया गया और अल्बम \"पावरेज\" रिलीज़ किया गया। अल्बम \"हाइवे टू हेल\" की रिकॉर्डिंग के कुछ माह पश्च्यात ही मुख्य गायक और गीतकार बोन स्कॉट शराब के भारी नशे के चलते १९ फ़रवरी १९८० को चल बसे। समूह ने इस घटना के बाद स्वंय को बंद करने का विचार किया परन्तु स्कॉट के माता-पिता ने उन्हें नए गायक को शामिल कर आगे बढ़ने का सुझाव दिया। पूर्व जोर्डी बैंड के गायक ब्रायन जॉनसन को स्कॉट की जगह शामिल कर लिया गया। उस वर्ष बैंड ने अपना सर्वाधिक बिक्री वाला व अबतक का किसी कलाकार द्वारा तिसरा सर्वाधिक बिक्री वाला अल्बम \"बैक इन ब्लैक\" रिलीज़ किया।\n\nबैंड का अगला अल्बम \"फॉर दोज़ अबाउट तू रॉक वि सेलूट यु\" था जो उनका पहला अल्बम था जो अमेरिका में प्रथम क्रमांक पर पहुँचने में सफल रहा।\n", "id": "478977", "title": "एसी/डीसी"}
{"url": "https://hi.wikipedia.org/wiki?curid=479038", "text": "कूमीस\n\nकूमीस () घोड़ी के दूध को किण्वित (फ़रमॅन्ट​) करके बनाए जाने वाले मध्य एशिया के स्तेपी क्षेत्र के एक पारम्परिक पेय को कहते हैं। किण्वन की वजह से घोड़ी के दूध में प्राकृतिक रूप से मौजूद लैक्टोस चीनी की कुछ मात्रा शराब में बदल जाती है और इस प्रक्रिया में कुछ कार्बन डाई-ऑक्साइड बनने से दूध में गैस के बुदबुदे भी बन जाते हैं। कूमीस को मंगोलिया में ऐरग () कहा जाता है। अन्य शराबों की तुलना में कूमीस कम नशीली होती है और इसमें केवल २% शराब होती है। कूमीस तुर्की-मोंगोल लोगों की संस्कृति में एक अहम पेय है और स्तेपी में यह दूध को ख़राब होने से बचाने के एक महत्वपूर्ण तरीका हुआ करता था।\n\n", "id": "479038", "title": "कूमीस"}
{"url": "https://hi.wikipedia.org/wiki?curid=479046", "text": "सुली प्रुधोम\n\nसुली प्रुधोम (1839 --1907) फ्रांसीसी कवि और निबंधकार थे। 1901 में साहित्य में नोबेल पुरस्कार प्राप्त करने वाले प्रथम व्यक्ति थे।\n", "id": "479046", "title": "सुली प्रुधोम"}
{"url": "https://hi.wikipedia.org/wiki?curid=479053", "text": "मश्क़\n\nमश्क़ भारत, पाकिस्तान, नेपाल और बंगलादेश में एक पारम्परिक पानी और अन्य द्रव्यों को ले जाने वाली चमड़े की थैली का नाम होता है। यह चमड़ा अक्सर बकरी की ख़ाल का बनता है जिसे जलरोधक बनाया गया हो, यानि जिसकी ऐसे तेल या रोग़न से मालिश की गई हो जो उसमें से पानी चूने से रोक सके। मश्क़ अलग-अलग आकारों में आया करते थे। छोटी मश्क़ों हाथ में उठाई जाती थीं और उनमें शराब जैसे द्रव्य रखे जाते थे, जबकि बड़ी मश्क़ें कंधे पर तंगी जाया करती थीं और उनमें पानी ले जाया जाता था। मश्क़ों में एक ही तंग-सा मूंह हुआ करता था।\n\nबड़ी मश्क़ ले जाने वालों को 'माश्क़ी' कहा जाता था और अक्सर 'भिश्ती' नामक जाति के लोग मश्क़ों में पानी ले जाया करते थे। भारतीय उपमहाद्वीप में ज़बरदस्त गरमी पड़ती है इसलिए मश्क़ से पानी पिलाने और देने वालों का यह नाम फ़ारसी के 'बहिश्त' () शब्द पर पड़ा, जिसका मतलब 'स्वर्ग' होता है, क्योंकि इस पानी से गरमी में तप रहे लोगों, पशुओं और पौधों को स्वर्ग जैसे ठंडक पहुँचती थी।\n\n'मश्क़' शब्द में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से ज़रा भिन्न है। इसका उच्चारण 'क़रीब' और 'क़ीमत' के 'क़' से मिलता है।\n\n", "id": "479053", "title": "मश्क़"}
{"url": "https://hi.wikipedia.org/wiki?curid=479056", "text": "प्रभु देवा\n\nप्रभु देवा (जन्म ३ अप्रैल १९७३) एक भारतीय नर्तक, नृत्य दिग्दर्शक, फ़िल्म अभिनेता व निर्देशक है। उन्होंने भिन्न-भिन्न नृत्य के प्रकारों में महारत हासिल की है। उन्हें भारत का माइकल जैक्सन भी कहा जाता है और वे माइकल जैक्सन को अपना प्रेरणा स्रोत मानते हैं।\n\nप्रभु देव का जन्म मयसूर, कर्णाटक में हुआ और वे अल्वार्पेट, चेन्नई, तमिल नाडू में बड़े हुए। उन्हें अपने पिता मुगुर सुन्दर से प्रेरणा मिली जो दक्षिण भारतीय फ़िल्मों के एक डांस मास्टर थे। उन्होंने नृत्य को अपना करियर बना लिया और भरतनाट्यम जैसे भारतीय शास्त्रीय नृत्य के प्रकारों व पाश्चिमात्य नृत्यों में महारत हासिल की। उन्हें भारत का सर्वश्रेष्ठ नर्तक माना जाता है और उन्होंने आधुनिक नृत्य प्रकारों को भारतीय फ़िल्मों में लाया। उनके भाई राजू सुन्दरम और नागेन्द्र प्रसाद भी माने हुए नृत्य दिग्दर्शक है। प्रभु देव की पहली फ़िल्म बतौर नृत्य दिग्दर्शक \"वेत्री विझा\" (१९८९) थी। इससे पहले वे पार्श्व नर्तक के रूप में तमिल फ़िल्म \"अग्नि नत्चाथिरम\" में नज़र आए थे। तब से अब तक उन्होंने १०० से अधित फ़िल्मों में नृत्य दिग्दर्शन किया है। अभिनेता के रूप में उन्होंने अपने करियर की शुरुआत अभिनेत्री रोजा के साथ फ़िल्म \"इन्धू\" (१९९४) से की। १९९९ में देव, शोभना और ए आर रहमान ने मिलकर मुनिच, जर्मनी में \"माइकल जैक्सन एंड फ्रेंड्स\" समारोह में अपनी प्रतिभा पेश की।\n\n", "id": "479056", "title": "प्रभु देवा"}
{"url": "https://hi.wikipedia.org/wiki?curid=479057", "text": "चुय नदी\n\nचुय नदी () उत्तरी किरगिज़स्तान और दक्षिणी काज़ाख़​स्तान में बहने वाली १,०६७ किमी (६६३ मील) लम्बी एक नदी है। यह किरगिज़स्तान की सबसे लम्बी नदियों में से एक है। किरगिज़स्तान के उत्तरतम प्रांत, चुय ओब्लास्त, का नाम इसी नदी पर रखा गया है। किरगिज़स्तान की राजधानी बिश्केक इसी नदी की एक उपनदी के किनारे बसी हुई है।\n\nचुय नदी किर्गिज़स्तान के नारीन प्रांत () के कोचकोर ज़िले में कोचकोर नदी और झ़ून-अरिक नदी () के विलय से बनती है। 'झ़ून-अरिक' में बिंदु वाले 'झ़' के उच्चारण पर ध्यान दें, क्योंकि यह 'ज', 'झ' और 'ज़' से अलग है और 'टेलिविझ़न' और 'मेझ़र' के 'झ़' से मिलता है। इस विलय-स्थल के बाद चुय नदी इसिक कुल झील के पास पहुँचती है लेकिन उस से मिलने की बजाए उत्तर-पश्चिम को मुड़ जाती है। बूम तंग घाटी () से गुज़रकर यह चुय वादी के मैदान में पहुँचती है जहाँ किर्गिज़स्तान की राजधानी बिश्केक और काज़ाख़​स्तान का शू () शहर स्थित हैं। इस नदी के जलसम्भर की काली मिटटी बहुत ही उपजाऊ मानी जाती है। जब यह किर्गिज़स्तान से काज़ाख़​स्तान की सरहद पर पहुँचती है तो लगभग १०० किमी तक यह उन दोनों देशों की अंतर्राष्ट्रीय सीमा के साथ चलती है। काज़ाख़​स्तान में जाकर यह शुष्क स्तेपी में ही सूख जाती है। पुराने ज़माने में यह बारिशों के दौरान सिर दरिया तक पहुँच जाती थी लेकिन अब ऐसा नहीं होता।\n\n", "id": "479057", "title": "चुय नदी"}
{"url": "https://hi.wikipedia.org/wiki?curid=479060", "text": "रावड़ी राठौर\n\nरावड़ी राठौर () एक भारतीय फ़िल्म है जिसका निर्देशन प्रभू देवा द्वारा व निर्माण संजय लीला भंसाली और रोनी स्क्रूवाला द्वारा किया गया है। फ़िल्म में अक्षय कुमार दोहरी भूमिका में सोनाक्षी सिन्हा के साथ है। फ़िल्म का चित्रीकरण १० अगस्त २०११ को शुरू हुआ और इसे १ जून २०१२ को रिलीज़ किया गया। यह तेलगू फ़िल्म \"विक्रमार्कुदु\" की पुनार्निर्मिति है।\n\n\n", "id": "479060", "title": "रावड़ी राठौर"}
{"url": "https://hi.wikipedia.org/wiki?curid=479069", "text": "एव्रिल लावीन\n\nएव्रिल रमोना लावीन (; जन्म २७ सितंबर १९८४) एक कनेडियाई गायिका व गीतकार है। उनका जन्म बेलेविले, ओंटारियो में हुआ था परन्तु उन्होंने अपनी अधिकांश जवानी छोटे से गाँव नपानी में व्यतीत की। १५ की उम्र में वे मंच पर शानिया त्वैन के साठ नज़र आई और १६ की उम्र में उन्होंने अरिस्ता रेकॉर्ड्स के साथ $२० लाख का समझोता कर लिया। २०२२ में जब वे १७ वर्ष की थी तब उन्होंने अपना अल्बम \"लेट गो\" रिलीज़ किया।\n\n\"लेट गो\" ने लावीन को अमेरिका के प्रथम क्रमांक पर पहुँचने वाली सबसे कम उम्र की महिला गायक बना दिया और यह अल्बम चार बार प्लैटिनम प्रमाणित रहा. २००९ तक इसकी १ करोड़ १६ लाख प्रतियाँ विश्वभर में बिक चुकी है। उनका एकल गीत \"कॉम्प्लीकेटेड\" कई देशों में प्रथम क्रमांक पर रहा. उनका दूसरा अल्बम \"अंडर माई स्किन\" २००४ में रिलीज़ किया गया और यह अमेरिकी बिलबोर्ड २०० के शीर्ष स्थान पर रहने वाला उनका पहला अल्बम बन गया। उनका तिसरा अल्बम \"द बेस्ट डैम थिंग\" २००७ को रिलीज़ हुआ और संयुक्त राजशाही के चार्टों पर प्रथम क्रमांक पर रहने वाला तिसरा अल्बम बन गया और अमेरिकी \"बिलबोर्ड\" हॉट १०० की सूची में प्रथम क्रमांक पर इस अल्बम से उनका गीत \"गर्लफ्रेंड\" चुना गया। लावीन ने छः एकल गीत गाए है जिनमे \"कॉम्प्लीकेटेड\", \"स्केटरबॉय\", \"आईएम विथ यु\", \"माई हैप्पी एंडिंग\", \"नोबॉडीज होम\" और \"गर्लफ्रेंड\" शामिल है। उनका चौथा अल्बम \"गुडबाय लुलाबाय\" मार्च २०११ को रिलीज़ किया गया।\n\n", "id": "479069", "title": "एव्रिल लावीन"}
{"url": "https://hi.wikipedia.org/wiki?curid=479075", "text": "डिस्पेंसरी, मॉनमाउथ\n\nडिस्पेंसरी जॉर्जियाई टाउन घर है जो मॉनमाउथ, वेल्स, में नगर केंद्र के कई घरों के बीच काफी विशिष्ट है। इस इमारत का निर्माण मध्य 18 वीं शताब्दी में हुआ था, परन्तु शुरुआती 19 वीं सदी के परिवर्धनों के साथ यह अपने वास्तविक रूप में पूरी हुई। यह सेंट जेम्स स्क्वायर में कटॅलपा वृक्ष के विपरीत खड़ी है। 27 जून 1952 को इस इमारत को संयुक्त राजशाही की ग्रेड द्वितीय सूचीबद्ध इमारत घोषित कर दिया गया। \n\nन्यूमैन इसे जेम्स स्ट्रीट का \"एक ठोस ठोस अठारहवीं सदी का घर कहते हैं\", हालांकि बाद के वर्षों में इसके आसपास आकर्षक फ़साड्स भी बन गए। औषधालय यहाँ 1857 में स्थापित किया गया था। यह 1868 में मॉनमाउथ अस्पताल और औषधालय बन गया जिसमें कुल नौ बिस्तर थे। इसको 1903 में स्थान्तरित किया गया था। डिस्पेंसरी कई इमारत मॉनमाउथ हेरिटेज ट्रेल कई 24 इमारतों में से एक है व इसकी एक दीवार पर यह एक चीनी मिट्टी कई नीली पट्टिका द्वारा चिह्नित है।\n", "id": "479075", "title": "डिस्पेंसरी, मॉनमाउथ"}
{"url": "https://hi.wikipedia.org/wiki?curid=479085", "text": "बीदरी\n\nबीदरी एक लोककला है जो की कर्नाटक के बीदर शहर से शुरु हुआ था। और बाद मे धीरे-धीरे इस कला का उपयोग आन्ध्र प्रदेश के हैदराबाद शहर मे भी होने लगा। \nएक धातु हस्तशिल्प कि 14वीं सदी में बीदर, कर्नाटक, में उत्पन्न बीदर है, बहमनी सुल्तानों के शासन के दौरान शब्द 'Bidriware' बीदर, जो अभी भी निर्माण के लिए मुख्य केंद्र है की बस्ती से निकलती है द्वितीय metalware [प्रशस्ति पत्र की जरूरत]. इसके हड़ताली जड़ना कलाकृति के लिए कारण, Bidriware भारत की एक महत्वपूर्ण निर्यात हस्तशिल्प और धन के एक प्रतीक के रूप में बेशकीमती है। धातु इस्तेमाल किया शुद्ध चांदी की पतली शीट के साथ एक काला मिश्र धातु जस्ता और तांबा जड़ा है।\n\nस्थानिय परंपरा के अनुसार वारांगल के काकतिया राजा ने भगवान शिव का मन्दिर तेरहवी सदी के मध्य मे बनवाया था। जो शहर धीरे धीरे बड़ा हुआ और बिदर नाम से जाना जाने लगा। १३४७ ईसवी मे गुलबर्ग का पहला ग्रामिन भमन शाह गंगू जो कि अलाउद्दीन बहमन शाह के नाम से प्रसिद था, ने बीदर विजय प्राप्त की थी।\n\nइसके पहले चरण मे ऊपर दि गई सामग्री १ से लेकर ७ तक का उपयोग ढाँचा बनाने के लिये किया जाता था। और इसके दुसरे चरण मे सामग्री ८ से लेकर १२ तक का उपयोग नक्काशी के लिये किया जाता था और आखिर तिसरे चरण मे सामग्री १३ से लेकर १८ तक तैयार उत्पाद को संवारने के लिये किया जाता था।\n\n\nबीदरी को कांस धातू से बनाई जाती है और इसके अन्दर जस्ता और मिश्र धातु का उपयोग भी किया जाता है। कोई भी कलाकृति बनाने से पूर्च उस पर नमूना अथवा डिज़ाइन बनाया जाता है। इसके बाद चाहे वह फूलदान हो अथवा बक्सा आदि उसे एक अड्डे पर बिठाया जाता है। इसके साथ ही कलाकार चाँदी अथवा सोने के तारों से फूल-पत्तियों के डिज़ाइनों पर तार जमाता चला जाता है। बीदरी का उत्पाद बन जाने के बाद उस पर तेल की परत लगाई जाती है जिस से उसका रंग गहरा हो जाता है जिस से उस उत्पाद पर चमक आ जाती है और वह उत्पाद काले और चमकीले रंग का दिखता है।\n", "id": "479085", "title": "बीदरी"}
{"url": "https://hi.wikipedia.org/wiki?curid=479094", "text": "द व्हाइट स्वान इन\n\nद व्हाइट स्वान इन व्हाइट स्वान कोर्ट, चर्च स्ट्रीट, मॉनमाउथ, मॉनमाउथशायर, दक्षिण पूर्व वेल्स में स्थित एक अठारहवीं सदी की पूर्व कोचिंग सराय है। तीन मंजिलों वाली इस इमारत में भूमि तल पर एक प्रमुख बे खिड़की है और शरुआती 19 वीं सदी के प्लास्टर से सजी इसकी दीवारे हैं। इस स्थान पर पहले कम से कम वर्ष 1709 के बाद तक एक स्वान एण्ड फाल्कन नामक सराय थी, परन्तु 1774 से इसका नाम व्हाइट स्वान पड़ गया। सराय व इससे पास के कोर्ट का पुनः निर्माण 1839 में प्रायरी स्ट्रीट के पुनर्विकास के बाद शरू हुआ था, पुनर्निर्माण जिसके लिए विपुल मॉनमाउथ वास्तुकार जॉर्ज वॉन मैडॉक्स ने अपना योगदान दिया था। इमारत को 27 जून 1952 को संयुक्त राजशाही की ग्रेड द्वितीय* सूचीबद्ध इमारत घोषित कर दिया गया था। इसक साथ ही यह मॉनमाउथ हेरिटेज ट्रेल की 24 इमारत में से एक है।\n", "id": "479094", "title": "द व्हाइट स्वान इन"}
