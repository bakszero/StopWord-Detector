{"url": "https://hi.wikipedia.org/wiki?curid=501450", "text": "द रॉक होटल\n\nद रॉक होटल (), जिसे रॉक होटल भी कहा जाता है, ब्रिटिश प्रवासी शासित प्रदेश जिब्राल्टर में स्थित एक एतिहासिक होटल है। इसे भूमध्य सागर के सबसे प्रसिद्ध होटलों में से एक कहा गया है। वर्ष 1932 में जॉन क्राईटन-स्टूर्ट, ब्यूट के चौथे मार्क्वेस, द्वारा निर्माण किया गया यह होटल 3.6 हेक्टेयर (8.9 एकड़) के प्राकृतिक दृश्य वाले बगीचे के साथ बना हुआ है। इसमें कुल 104 कमरे हैं। यह यूरोपा सड़क पर विशाल सफ़ेद आर्ट डेको इमारत में जिब्राल्टर बोटेनिक गार्डन के सामने स्थित है।\n\nद रॉक होटल इबेरियाई प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में स्थित है। इसका निर्माण जॉन क्राईटन-स्टूर्ट, ब्यूट के चौथे मार्क्वेस, द्वारा किया गया था तथा 1932 में इसका उद्घाटन हुआ। खुलने के कुछ वर्षों के पश्चात होटल का प्रबंधन रूडोल्फ रिचर्ड के पास आया और इनके नेतृत्व में होटल ने सम्पूर्ण यूरोप के उत्तम होटलों में से एक होने कि ख्याति प्राप्त करी। इसके कुछ विख्यात महमानों में से कुछ विशेष हैं: अंग्रेज़ी अभिनेता जॉन मिल्स, ऑस्ट्रेलियाई अभिनेता एर्रोल फ्लिन तथा ब्रिटिश प्रधानमंत्री विन्सटन चर्चिल। \n\nजुलाई 1936 में स्पेनी गृहयुद्ध के दौरान होटल को मामूली नुकसान का सामना करना पड़ा था। एक स्पेनी जंगी जहाज़ से दुश्मन हवाई जहाज के लिए छोड़ी गई बम की गोली में शहर के ऊपर विस्फ़ोट हो गया, जिसके परिणामस्वरूप एक छोटा छोटे स्तर का भूस्खलन उत्पन्न हो गया जिसके द्वारा बने चटानों के टुकडों के चपेट में होटल की आपातकालीन अग्नि-सोपान सीढ़ियाँ आ गईं। इसी वर्ष में कथित तौर पर एक दुश्मन जंगी जहाज ने बम्ब गेर कर होटल को क्षतिग्रस्त कर दिया था।\n\nद रॉक होटल ने अनेक अन्तराष्ट्रीय स्तर पर ख्याति प्राप्त हस्तियों और कई हस्तियों की शादियों की मेजबानी की है। बर्नार्ड मोंट्गोमेरी और ड्वाइट डेविड आइज़नहावर होटल में उस समय रुके थे जब वे उत्तरी अफ़्रीका पर हमला करने की योजना बना रहें थे। इसके साथ ही यहाँ विन्सटन चर्चिल और एर्रोल फ्लिन भी ठहरे थे। अप्रैल 1962 में प्रधनमंत्री चर्चिल की पुत्री सारा और थॉमस ट्चेट-जॅसन, 23वे बैरन औडली, की शादी होटल में एक नागरिक समारोह में हुई थी। इसी वर्ष मशहूर अभिनेता शॉन कॉनरी अपनी पत्नी डाऐन सिलेंटो के साथ जिब्राल्टर में अपनी शादी के पश्चात रुके थे। \n\nवर्ष 1959 से होटल को ब्लैंड ग्रुप संचालित करता है। ब्लैंड ग्रुप की स्थापना 1810 में एक नौवहन एजेंसी के तौर पर हुई थी, जो बाद में यात्री सेवा और जिब्राल्टर मिलिट्री गैरीसन के लिए समान की आपूर्ति करने लगी। 1891 में कम्पनी पर जोसेफ़ गेग्रो ने अधिग्रहण कर लिया और तब से गेग्रो परिबार ही इसको चलाता है।\n\n1997 में होटल के जनरल मैनेजर का पद स्टीफन डेवनपोर्ट ने सम्भाला। डेवनपोर्ट इससे पहले वुड हॉल कंट्री हाउस होटल, लिंटन, वैस्ट यॉर्कशायर, में काम करते थे। अपने आने के कुछ समय पश्चात ही इन्होंने 1.2 मिलियन पाउण्ड का होटल के नवीनीकरण का कार्यक्रम शुरू किया था।\n", "id": "501450", "title": "द रॉक होटल"}
{"url": "https://hi.wikipedia.org/wiki?curid=501451", "text": "विंडोज फोन\n\nविंडोज फोन () ही मायक्रोसॉफ्ट कॉर्पोरेशन ने मोबाईल फोन|मोबाईल फोनसाठी विकसित केलेली एक संचालन प्रणाली आहे.\n\nhttp://windowsphone.com \n", "id": "501451", "title": "विंडोज फोन"}
{"url": "https://hi.wikipedia.org/wiki?curid=501455", "text": "विंडोज़ फोन\n\nविंडोज़ फोन () ही मायक्रोसॉफ्ट कॉर्पोरेशन ने मोबाईल फोन|मोबाईल फोनसाठी विकसित केलेली एक संचालन प्रणाली आहे.\n\nhttp://windowsphone.com\n", "id": "501455", "title": "विंडोज़ फोन"}
{"url": "https://hi.wikipedia.org/wiki?curid=501471", "text": "श्रीसीतारामकेलिकौमुदी\n\nश्रीसीतारामकेलिकौमुदी (२००८), शब्दार्थ: \"सीता और राम की (बाल) लीलाओं की चन्द्रिका\", हिन्दी साहित्य की रीतिकाव्य परम्परा में ब्रजभाषा (कुछ पद मैथिली में भी) में रचित एक मुक्तक काव्य है। इसकी रचना जगद्गुरु रामभद्राचार्य (१९५०-) द्वारा २००७ एवं २००८ में की गई थी।काव्यकृति वाल्मीकि रामायण एवं तुलसीदास की श्रीरामचरितमानस के बालकाण्ड की पृष्ठभूमि पर आधारित है और सीता तथा राम के बाल्यकाल की मधुर केलिओं (लीलाओं) एवं मुख्य प्रसंगों का वर्णन करने वाले मुक्तक पदों से युक्त है। श्रीसीतारामकेलिकौमुदी में ३२४ पद हैं, जो १०८ पदों वाले तीन भागों में विभक्त हैं। पदों की रचना अमात्रिका, कवित्त, गीत, घनाक्षरी, चौपैया, द्रुमिल एवं मत्तगयन्द नामक सात प्राकृत छन्दों में हुई है।\n\nग्रन्थ की एक प्रति हिन्दी टीका के साथ जगद्गुरु रामभद्राचार्य विकलांग विश्वविद्यालय, चित्रकूट, उत्तर प्रदेश द्वारा प्रकाशित की गई थी। पुस्तक का विमोचन ३० अक्टूबर २००८ को किया गया था।\n\nकवि जगद्गुरु रामभद्राचार्य रचना की प्रस्तावना में कहते हैं कि वे २५ नवम्बर २००७ को चित्रकूट से मध्य प्रदेश जा रहे थे और अपने शिष्यों से रसखान ग्रन्थावली के पद सुन रहे थे। कुछ पद सुनाने के पश्चात् उनके दो शिष्यों ने उनसे पूछा कि जैसे रसखान ने कृष्ण का वर्णन करते हुए पद रचे थे, क्या वह भी भगवान श्री सीताराम जी की बाल लीलाओं के सम्बन्ध में इसी प्रकार के मधुर पदों की रचना नहीं कर सकते? कवि ने उनके “बालसुलभ किन्तु भगवदीय आह्वान” को स्वीकार कर लिया और लगभग एक माह पश्चात २३ दिसम्बर २००७ को कान्दीवली पूर्व, मुम्बई में प्रथम मंगलाचरण की रचना की। अत्यन्त व्यस्तताओं से घिरे होने एवं कविता के अनुकूल वातावरणीय असुविधाओं के कारण कवि अप्रैल २००८ तक प्रथम भाग के मात्र ६७ पदों की रचना कर सके। इसी बीच उन्हें अप्रैल-मई में अठारह दिवसीय दो श्रीरामकथाओं के निमित्त बिहार जाना पड़ा। कवि ने शेष २६० पदों की रचना बिहार के मिथिला क्षेत्र में कमला नदी के तट पर १९ अप्रैल से १ मई २००८ की अत्यन्त अल्प समयावधि में कर दी।\n\nप्रस्तुत काव्य तीन भागों में विभक्त है, जिन्हें कवि ने तीन किरणों के नाम से सम्बोधित किया है। प्रथम किरण अयोध्या पर केन्द्रित है और इसके वर्ण्यविषय राम जन्म और उनके बाल्यकाल की लीलाएं एवं प्रसंग हैं। द्वितीय किरण मिथिला में केन्द्रित है और सीता के अवतरण और उनकी बालोचित केलिओं एवं प्रसंगों को अत्यन्त सजीवता से प्रस्तुत करती है। तृतीय किरण के पूर्वार्ध में नारद मुनि द्वारा सीता एवं राम के मध्य परस्पर संदेशों के आदान-प्रदान का वर्णन है तथा उत्तरार्ध राम की अयोध्या से मिथिला की यात्रा का वर्णन करता है और अयोध्या के राजकुमारों का विवाह मिथिला की राजकुमारियों के संग होने के प्रसंग के साथ समाप्त होता है। अधिकांश मुक्तक विविध अलंकारों से सुसज्जित होकर सीता और राम की किसी मनोरम झांकी अथवा उनकी किसी चित्ताकर्षक लीला का वर्णन करते हैं। जबकि रामायण की प्रमुख घटनाएँ अत्यन्त संक्षेप में सार रूप में प्रस्तुत की गई हैं।. \n\nप्रत्येक भाग के अन्त में, १०८ पदों के पश्चात कवि ने १०९ वीं पुष्पिका में फलश्रुति का वर्णन किया है और काव्यकृति के लिए एक सुन्दर रूपक प्रस्तुत करते हुए अभिलाषा व्यक्त की है कि वैष्णव रूपी चकोर श्रीसीतारामकेलिकौमुदी की चन्द्रकलाओं का निरन्तर पान करते रहें। भारतीय साहित्य में, चकोर पक्षी द्वारा मात्र चन्द्रमा की किरणों का पान कर जीवन धारण करने का उल्लेख किया जाता है। यह अन्तिम पद सभी तीन भागों में समान है। \n\nप्रथम किरण ज्ञान की देवी सरस्वती के आह्वान से प्रस्फुटित होती है। कवि १–३ पदों में मात्र राम के बाल रूप के प्रति अपने अगाध विश्वास को प्रकट करते हैं। पद ४–५ वर्णन करते हैं कि परब्रह्म भगवान जो कि निर्गुण ब्रह्म हैं, सगुण ब्रह्म राम के रूप में प्रकट होते हैं। राम द्वारा एक शिशु के रूप में रामनवमी के दिन कौशल्या के गर्भ से प्रकट होने की घटना ६–१८ पदों में वर्णित है। प्रकृति जगत की आठ विभिन्न सुन्दर उपमाओं द्वारा कवि ने उनके जन्म लेने का मनोरम वर्णन पद ८ से १५ में किया है। पद १९ से २२ में बाल राम के प्रति कौशल्या के वात्सल्य प्रेम की कवि मनोहर झाँकी खींचते हैं। पद २३ एवं २४ में रघु वंश के गुरु वशिष्ठ द्वारा शिशु राम को अपनी गोद में लेने एवं ह्रदय से लगाने की अतिसुन्दर छवि प्रस्तुत है। \n\nबाल राम के अनुपम सौन्दर्य एवं उनके श्यामल शरीर पर शोभायमान वस्त्राभूषण पद २५ से २७ के वर्ण्यविषय बने हैं। जबकि पद २८ से ३० में कवि ने राम जन्म के अवसर पर आनन्दमग्न अयोध्या के विभिन्न कोणों से अतिसुन्दर चित्र खींचकर सहृदय रसिकों के समक्ष सँजो दिए हैं। कौशल्या माँ की गोद में विराजमान बाल राम की दर्शकों को मन्त्रमुग्ध बना देने वाली रूपछवि पद ३१ में दर्शनीय है। चारों भाईयों के नामकरण संस्कार पद ३२ में सम्पन्न होते हैं। इन चारों भाईयों की विशेषताएँ एवं अवतार रहस्य पद ३३ का प्रतिपाद्य हैं। कौशल्या एवं अरुन्धती के मातृवात्सल्यरस की सुन्दर अभिव्यंजना उनके द्वारा शिशु राम के संग विविध क्रीडाओं में पद ३४ से ३८ में साकार हो उठी है। \n\nअगले उनतीस पदों (३९ से ६७) में कवि ने शिशु राम के रूपलावण्य एवं बाललीलाओं के मनमोहक चित्र अपनी कोमलकान्त पदावालियों में अत्यन्त सजीवता से उकेरे हैं। इनमें राम द्वारा धूल में खेलना, स्नान करना, मीठी तोतली बोली बोलना और किलकना, उनकी घुँघराली लटें, सुन्दर वस्त्र एवं आभूषण, घुटनों के बल दौड़ना इत्यादि मनोरम झाँकियाँ पाठकों के चित्त को वात्सल्य एवं भक्ति रस में सराबोर करने में सक्षम हैं। पद ६८ से ७० में, बालक राम सहसा अस्वस्थ हो जाते हैं और कैकयी तथा कौशल्या इसे किसी तान्त्रिक के जादू-टोने का प्रभाव समझकर उपचार हेतु गुरु वशिष्ठ को बुलाती हैं। पद ७१ में, वशिष्ठ नरसिंह मन्त्र पढ़कर राम को स्वस्थ कर देते हैं। \n\nपितृविषयक वात्सल्य रस की समुद्भावना पद ७२ में दशरथ की गोद में विराजमान राम की झाँकी द्वारा की गई है। पद ७३ से ८० कैकयी एवं बाल राम के मध्य हुए एक मधुर एवं ललित संवाद से युक्त है, जिसमें राम कैकयी से आकाश के खिलौने चन्द्रमा की बारम्बार मांग करते हैं। कैकयी उनको रिझाने के लिए अनेक बहाने बनाती हैं, किन्तु राम के पास उनके प्रत्येक बहाने का उत्तर है। कवि पुनः एक बार और पाठकों के चित्त को राम के रूपसौन्दर्य एवं मधुर लीलाओं के रंग में रंगने के लिए पद ८१ से ९४ में अपने हृदय का अनुपम पिटारा खोल देते हैं। पद ९५ से ९८ में, राम कुछ बड़े हो चले हैं। उन्होंने सींकों के छोटे से धनुष-बाण द्वारा धनुर्विद्या का अभ्यास प्रारम्भ कर दिया है, परन्तु बाद में उन्हें पिता दशरथ स्वर्ण का वास्तविक धनुष-बाण दिला देते हैं। बालक की धनुर्विद्या में निपुणता देखकर वशिष्ठ भविष्यवाणी करते हैं कि वह आगे चलकर राक्षसों तथा राक्षसराज रावण का संहार करेगा। पद १०१ में राम की अपने मित्रों के संग सरयू नदी के तट पर खेलने की सुन्दर झाँकी दर्शनीय है। \n\nचारों भाईयों का यज्ञोपवीत संस्कार पद १०२ एवं १०३ में सम्पन्न होता है। अगले चार पदों (१०३ से १०७) में चारों भाई वेदों का अध्ययन करने के लिए वशिष्ठ के आश्रम जाते हैं और विद्या समाप्ति के पश्चात् समावर्तन संस्कार होने पर घर वापिस लौटते हैं। पद १०८ में ज्ञान एवं गुणवान चरित्र से सुसम्पन्न दशरथ के चारों राजकुमार अयोध्या में भ्रमण करते हैं। \n\nद्वितीय किरण के प्रारम्भिक पदों (१ से ४१) का वर्ण्यविषय राजा जनक के राज्य मिथिला का क्षेत्र तथा पुण्यारण्य (पुनौरा, सीतामढ़ी) का पावन स्थल है। पद १५ से २३ में, राजा जनक द्वारा पुण्यारण्य की भूमि को जोतने पर सीता का सीतानवमी के शुभ दिन प्रकट होने का अति मनोहारी वर्णन प्रस्तुत है। मिथिला में आनन्दोत्सव पद २४ से २८ में तथा मिथिला की नारियों द्वारा शिशु सीता की अनुपम रूपमाधुरी के दर्शन कर चकित होने का प्रसंग पद २९ से ३१ में वर्णित है।\n\nराजा जनक एवं रानी सुनयना की सीता के प्रति वात्सल्य रसानुभूति तथा सीता की बालसुलभ मनोहारी चेष्टाएँ पद ३२ से ३५ में सुन्दरतापूर्वक संजोयी गई हैं। पद ३६ से ४५ बाल सीता के निरुपम सौन्दर्य एवं उनकी चित्ताकर्षक लीलाओं के माधुर्य से ओतप्रोत हैं। पद ४६ उनके अन्नप्राशन संस्कार से सम्बद्ध है। बालिका सीता की सुन्दर रूप छवि का दर्शन कवि पुनः ४७ और ४८ पद में कराते हैं तथा उनका कर्णवेध संस्कार पद ४९ में द्रष्टव्य है। अगले पाँच पदों (५०–५४) में सीता की बाल केलिओं, शोभा एवं कवि की उनके प्रति प्रेमाभक्ति की सुन्दर छटा बिखरी हुई है।\n\nपद ५५ में सीता का उनकी तीन बहिनों (माण्डवी, उर्मिला एवं श्रुतिकीर्ति) तथा आठ सखियों के साथ वर्णन है। उनकी नदी के तटों पर, जनक के आँगन में तथा गुड़िया के संग मधुर क्रीडा पद ५६ से ६० में प्रस्तुत हैं। पद ६१ से ६७ में सुनयना राम को सीता के भावी वर के रूप में मन ही मन देखते हुए सीता का साड़ी एवं आभूषणों से अतिसुन्दर श्रृंगार करती हैं। पद ६८ से ७२ पुनः सीता के अतुल्य सौन्दर्य, बाल केलि और ऐश्वर्य का रमणीय चित्रांकन करते हैं।\n\nसीता की राम के प्रति भक्ति एवं प्रेम का मधुर दिग्दर्शन कवि ने पद ७३ से ७६ में कराया है। उनका मिथिलांचल की साधारण बालिकाओं के साथ बिना किसी भेदभाव के स्नेहपूर्ण व्यवहार पद ७७ से ७९ में प्रस्तुत है। सीता द्वारा गौ सेवा एवं राम के चित्रांकन के सुन्दर मुक्तकों को कवि ने पद ८० और ८१ में गूँथा है। सीता की दिनचर्या, मिथिला की अन्य कन्याओं द्वारा उनके प्रति सखी भाव में व्यवहार, बालकों द्वारा उन्हें बुआ एवं बहिन की भाव दृष्टि से सम्मान तथा स्त्रियों द्वारा पुत्री भाव रखते हुए स्नेह प्रदान के मनोरम चित्र कवि ने पद ८२ से ८९ में अंकित किए हैं।\n\nशिशु सीता द्वारा माता से बातें करते हुए भोजन करना, बहिनों एवं सखियों को बुला लेना और इस भोजनकालीन झाँकी का जनक द्वारा झरोखे से दर्शन पद ९० की विषयवस्तु बना है। उनका प्रकृति- वर्षा ऋतु, वृक्ष एवं लताओं के प्रति प्रेम तथा भौतिकवाद एवं धनलिप्सा से वितृष्णा पद ९१ से १०० में अभिव्यक्त हुए हैं। सीता द्वारा शिव धनुष पिनाक को घसीटने का प्रसंग पद १०१ से १०८ में वर्णित है। सीता मिथिला में इस अत्यन्त भारी शिव धनुष की पूजा होते देखकर पिता जनक से इस सम्बन्ध में पूछती हैं। इसका इतिहास ज्ञात होने पर, सीता जनक को आश्चर्यचकित करती हुईं, धनुष को घसीटने लगती हैं और उसके संग क्रीड़ा के घोड़े की भाँति खेलने लगती हैं। \n\nयौवनसम्पन्न सीता की अनुपम रूपराशि की पद १ से ५ में विविध प्राकृतिक सौन्दर्य उपादानों से तुलना द्वारा तृतीय किरण का प्रारम्भ होता है। पद ६ से ९ में नारद मुनि मिथिला में सीता के यहाँ पधारते हैं और उनका प्रणय-सन्देश राम को देने के लिए अयोध्या की ओर चल पड़ते हैं। अयोध्या की विशेषताएँ तथा महत्ता पद १० से १४ का वर्ण्यविषय हैं। नारद द्वारा अवलोकित किशोर राम की अपने भाईयों तथा मित्रों के संग खेलने की सुन्दर झाँकी १५ से २० वें पदों में गुम्फित है। नारद एवं राम के मध्य संवाद २१ तथा २२ पद में घटित होता है। सीता द्वारा सम्प्रेषित तथा नारद द्वारा प्रदत्त राम के लिए प्रेम सन्देश पद २३ से ३१ में अनुस्यूत है। \n\n३२ एवं ३३ पदों में, राम नारद द्वारा सीता के लिए प्रत्युत्तर में सन्देश पत्रिका भेजते हैं, जिसे नारद जी सीता को सौंप देते हैं। राम के हृदय में छिपे सीता के प्रति प्रेम को अभिव्यक्त करता हुआ यह सुन्दर सन्देश ३४ से ४२ पदों में प्रस्तुत है। ४३ वें पद में नारद ब्रह्मलोक लौट जाते हैं। राम के विरह में सीता के हृदय की पीड़ा और राम के दर्शन के लिए उनकी विकलता कवि ने पद ४४ से ५१ में अत्यन्त भावपूर्ण शैली में प्रस्तुत की हैं। \n\nपद ५२ एवं ५३ में, सीता शिव को ऋषि विश्वामित्र के समक्ष श्रीरामरक्षास्तोत्रम् का उपदेश प्रदान करने की आज्ञा देती हैं। पद ५४ में विश्वामित्र शिव द्वारा स्वप्न में निर्दिष्ट स्तोत्र को जागने पर लिख लेते हैं और अयोध्या की ओर चल पड़ते हैं। विश्वामित्र द्वारा राम की सौन्दर्यछटा के अवलोकन का वर्णन पद ५५ से ५८ में किया गया है। पद ५९ से ६३ में, विश्वामित्र राजा दशरथ से राम एवं लक्ष्मण की मांग करते हैं, जिसे सुनकर दशरथ पहले तो अत्यन्त व्याकुल हो जाते हैं, किन्तु फिर वशिष्ठ द्वारा आश्वस्त किए जाने पर स्वीकार कर लेते हैं। दोनों भाईयों के विश्वामित्र के साथ अयोध्या से प्रस्थान करने से लेकर मिथिला पहुँचने तक– रामायण में वर्णित नौ कथाओं को कवि ने समासोक्ति अलंकार द्वारा अत्यन्त संक्षेप में एक ही पद ६४ में प्रस्तुत कर अपने काव्य कौशल का परिचय दिया है। \n\n६५ वें पद में, राम और लक्ष्मण मिथिला की राजधानी देखने के लिए निकलते हैं। ६६ से ७१ पदों में मिथिला की नवयौवनाएँ एवं सीता की सखियाँ दोनों राजकुमारों के दर्शन करती हैं और उनके सौन्दर्य का गान करती हैं। दूसरे दिन प्रातःकाल, राम गुरु विश्वामित्र से उनकी सेवा हेतु लक्ष्मण के साथ पुष्प चयन करने के लिए जाने की आज्ञा मांगते हैं (पद ७२–७७)। जनक की फुलवारी में राम और लक्ष्मण के पहुँचने का प्रसंग तीन पदों (७८ से ८०) में प्रस्तुत है। राम और माली की कन्या के मध्य हुआ मधुर संवाद पद ८१ से ८७ में दर्शनीय है।\n\nमाता सुनयना द्वारा गौरी पूजन के लिए भेजी गईं, सीता अपनी सखियों के संग फुलवारी में प्रवेश करती हैं। सीता और राम द्वारा परस्पर प्रथम दर्शन, दोनों का एक दूसरे को टकटकी लगाकर निहारना और रूपसुधा का पान करना ८८ से १०० वें पदों में वर्णित अतिमनोहर प्रसंग हैं। इस अवसर पर दोनों के मध्य उत्पन्न अद्वैत स्थिति का सुन्दर चित्रांकन कवि ने ९६ एवं ९७ पदों में प्रस्तुत किया है। १०१ और १०२ वें पदों में सीता और राम द्वारा फुलवारी से क्रमश: मन्दिर तथा विश्वामित्र के स्थान पर जाने का वर्णन है।\n\n१०३ वें पद में पार्वती द्वारा सीता को आशीर्वाद, राम द्वारा शिव धनुष भंग, परशुराम एवं राम की भेंट संक्षेप में प्रस्तुत किए गए हैं। १०४ से १०८ पदों में चारों रघुवंश के राजकुमारों –राम, लक्ष्मण, भरत एवं शत्रुघ्न–का विवाह क्रमशः चारों राजकुमारियों –सीता, उर्मिला, माण्डवी एवं श्रुतिकीर्ति के संग सम्पन्न होता है और नवविवाहित दम्पति अयोध्या अपने घर लौट आते हैं। \n\nश्रीसीतारामकेलिकौमुदी की द्वितीय किरण में घनाक्षरी छन्द में रचित तीन पदों (२.३, २.४ तथा २.१८) में केवल लघु अक्षरों का प्रयोग किया गया है। एक उदाहरण (२.३) यहाँ द्रष्टव्य है –\n\nतहँ बस बसुमति बसु बसुमुखमुख \nनिगदित निगम सुकरम धरमधुर। \nदुरित दमन दुख शमन सुख गमन \nपरम कमन पद नमन सकल सुर ॥ \nबिमल बिरति रति भगति भरन भल \nभरम हरन हरि हरष हरम पुर। \nगिरिधर रघुबर घरनि जनम महि \nतरनि तनय भय जनक जनकपुर ॥ \n\nअपने संस्कृत महाकाव्य श्रीभार्गवराघवीयम् में, कवि ने इस प्रकार के लघु वर्णों से युक्त सात पद्यों की रचना अचलधृति (गीतार्या) छन्द में की है।\n", "id": "501471", "title": "श्रीसीतारामकेलिकौमुदी"}
{"url": "https://hi.wikipedia.org/wiki?curid=501479", "text": "आदरसूचक\n\nआदरसूचक () ऐसा शब्द या वाक्यांश होता है जो किसी के लिए प्रयोग करने से उसके लिए इज़्ज़त या सम्मान की भावना प्रकट करता है। हिन्दी, उर्दू, पंजाबी और अन्य हिन्द-आर्य भाषाओं के 'जी' ('मौलवी जी'), 'साहब' ('डॉक्टर साहब') और 'जान' ('भाई जान') शब्द इसके उदाहरण हैं। कभी-कभी यह शब्द सम्मानित वस्तुओं के लिए भी प्रयोग होते हैं, मसलन सिख सांगत को सामूहिक रूप से 'ख़ालसा जी' और लंका के देश को 'श्रीलंका' कहा जाता है। कुछ आदरसूचक पूरे नाम के स्थान पर प्रयोग किये जाते हैं। उदाहरण के लिए 'हाँ, शुक्ल जी' के स्थान पर 'जी हाँ, साहब' या केवल 'जी, साहब' या 'हाँ जी' कहा जा सकता है।\n\n\n\nअंग्रेज़ी के सबसे आम आदरसूचक नामों से पहले डाले जाते हैं: पुरुषों के लिए 'मिस्टर' (), शादीशुदा स्त्रियों के लिए 'मिसिज़' () और कुवाँरी स्त्रियों व लड़कियों के लिए 'मिस' ()। वर्तमानकाल में 'मिसिज़' और 'मिस' शब्दों के स्थान पर सभी महिलाओं और लड़कियों को 'मिज़' () कहना अधिक सुसंस्कारित माना जाता है। पिछले ज़माने में पुरुषों के नाम के पीछे 'एस्क्वायर' () लगाने की प्रथा थी।\n\nकिसी देश या राज्य के राजा-रानी को 'योर मैजेस्टी' () और शाही परिवार से समबन्धित लोगों को 'योर हाइनेस' () बुलाना पारंपरिक है। दलाई लामा जैस मान्य धार्मिक नेताओं-गुरुओं को 'योर होलीनेस' () और अदालतों में न्यायाधीशों को 'योर ओनर' () कहा जाता है।\n\nहिन्दी की तरह 'हाँ साहब' जैसा 'येस सर' (, पुरुषों के लिए), 'येस मैम' या 'येस मैडम' (, स्त्रियों के लिए) और 'येस मिस' (, बच्चियों और युवतियों के लिए) भी अंग्रेज़ी में उपलब्ध हैं।\n\nईरान की फ़ारसी भाषा में पुरुषों को 'आग़ा' और स्त्रियों को 'ख़ानुम' कहने की प्रथा है। इनमें बिंदु-वाले 'ख़' के उच्चारण और बिंदु-वाले 'ग़' के उच्चारण पर ध्यान दें क्योंकि यह बिंदु-रहित 'ख' और 'ग' से ज़रा अलग हैं और 'ख़राब' और 'ग़रीब' के पहले अक्षरों जैसे उच्चारित किये जाते हैं। यह आदरसूचक अक्सर अन्य उपाधियों से पहले भी लगाये जाते हैं, मसलन किसी महिला डॉक्टर को 'ख़ानुम डॉक्टर' बुलाया जा सकता है। 'आग़ा' शब्द उसी 'आक़ा' का ईरानी रूप है जिसका अर्थ 'मालिक' या 'स्वामी' होता है और लोककथा में चिराग़ के जिन्न द्वारा अपने मालिक के लिए प्रयोग होता है।\n\nस्पेनी में बहुत से आदरसूचक प्रयोग होते हैं:\n\n", "id": "501479", "title": "आदरसूचक"}
{"url": "https://hi.wikipedia.org/wiki?curid=501495", "text": "ज़ाग्रोस पर्वत\n\nज़ाग्रोस पर्वत () ईरान और इराक़ की सबसे बड़ी पर्वतमाला है। यह पश्चिमोत्तरी ईरान से शुरू होकर दक्षिणपूर्वी दिशा में १,५०० किमी चलकर होरमुज़ जलसन्धि में अंत होती है। ईरानी पठार के पश्चिमी और दक्षिण-पश्चिमी भाग पर विस्तृत यह शृंखला भौगोलिक रूप से यूरेशियाई तख़्ते और अरबी तख़्ते के टकराव से बनी थी। इसकी सबसे बुलंद चोटियाँ ४,४०९ मीटर (१४,४६५ फ़ुट) ऊँचा कोह-ए-देना (देना पर्वत) और ४,२०० मीटर (१३,७८० फ़ुट) ऊँचा ज़र्द कोह (पीला पर्वत) हैं, हालांकि अलग-अलग स्रोत इनकी ऊँचाइयाँ अलग-अलग बताते हैं।\n\n", "id": "501495", "title": "ज़ाग्रोस पर्वत"}
{"url": "https://hi.wikipedia.org/wiki?curid=501523", "text": "चीख़ा दार\n\nचीख़ा दार () ईरान और इराक़ की सीमा पर ज़ाग्रोस पर्वत शृंखला में स्थित एक पहाड़ है। यह गुन्दाह झ़ुर​ (बिंदु-वाले 'झ़' के उच्चारण पर ध्यान दें क्योंकि यह 'झ' और 'ज़' दोनों से ज़रा भिन्न और 'टेलिविझ़न' के 'झ़' से मिलता है) गाँव से ६ किमी उत्तर में स्थित है। माना जाता है कि यह पहाड़ इराक़ का सबसे ऊंचा बिंदु है। इसके पास हलगुर्द पर्वत () स्थित है जिसकी ऊँचाई का अनुमान ३,६०७ मीटर है और जो पहले इराक़ का सबसे ऊँचा शिखर समझा जाता था।\n\n", "id": "501523", "title": "चीख़ा दार"}
{"url": "https://hi.wikipedia.org/wiki?curid=501526", "text": "मोसुल\n\nमोसुल () उत्तरी इराक़ का एक शहर है और उस देश के नीनवा प्रान्त की राजधानी है। बग़दाद से ४०० किमी पश्चिमोत्तर में स्थित यह शहर दजला नदी के किनारे बसा हुआ है। नदी की पश्चिमी तरफ़ प्राचीन असीरियाई साम्राज्य के नीनवा शहर के खँडहर मौजूद हैं। आधुनिक मोसुल शहर नदी के दोनों तरफ़ विस्तृत है और पाँच पुलों से जुड़ा हुआ है। आबादी के हिसाब से बग़दाद के बाद यह इराक़ का दूसरा सबसे बड़ा नगर है। मोसुल में अरब, कुर्द, आशूरी (असीरियाई) और इराक़ी तुर्कमान लोगों का मिश्रण रहता है। अरबी भाषा में मोसुल के निवासियों को 'मसलावी' कहा जाता है। अंग्रेज़ी में मलमल के कपड़े को 'मसलिन' () कहा जाता है, जिसका नाम मोसुल पर पड़ा है।\n\nइराकी लोग इस शहर के पूर्वी हिस्से को बायां किनारा तथा पश्चिमी हिस्से को दायां किनारा कहते हैं। जुदैदत अल मुफ्ती शहर का दक्षिणी पूर्वी हिस्सा है दरअसल मोसुल शहर को दजला नदी मध्य से दो भागो में बांटती है। मोसुल इराक का दूसरा सबसे बड़ा शहर है और राजधानी बगदाद से 400 किलोमीटर दूर उत्तर में स्थित है। लेकिन मोसुल पर वर्ष 2014 को आईएसआईएस अपना नियन्त्रण कर चुका है।\n\n", "id": "501526", "title": "मोसुल"}
{"url": "https://hi.wikipedia.org/wiki?curid=501529", "text": "अमाराह\n\nअमाराह () दक्षिणपूर्वी इराक़ का एक शहर है और उस देश के मयसान प्रान्त की राजधानी है। बग़दाद से दक्षिण में स्थित यह शहर दजला नदी के किनारे बसा हुआ है और ईरान की सरहद से लगभग ५० किमी दूर है। यहाँ के अधिकतर लोग शिया मुस्लिम हैं। इसके आसपास का क्षेत्र एक कृषि-प्रधान इलाका है और यह अपनी बुनी हुई वस्तुओं के लिए और चांदी के काम के लिए जाना जाता है। इसकी स्थापना १८६० के दशक में उस्मानी साम्राज्य की एक फ़ौजी छावनी के रूप में हुई थी।\n\n", "id": "501529", "title": "अमाराह"}
{"url": "https://hi.wikipedia.org/wiki?curid=501557", "text": "थेरेमिन\n\nथेरेमिन एक इलेक्ट्रॉनिक वाद्य यन्त्र है जिसे बिना स्पर्श किये बजाया जा सकता है। इसका नाम थेरेमिन रूसी आविष्कारक प्रोफेसर लियॉन थेरेमिन के ऊपर पड़ा जिन्होंने 1928 में इस यन्त्र का पेटेंट कराया।\n", "id": "501557", "title": "थेरेमिन"}
{"url": "https://hi.wikipedia.org/wiki?curid=501580", "text": "दोहा अन्तर्राष्ट्रीय विमानक्षेत्र\n\nदोहा अन्तर्राष्ट्रीय विमानक्षेत्र () कतर का एकमात्र व्यापारिक/ वाणिज्यिक विमानक्षेत्र है। यहाँ 60 चेक-इन द्वार, 42 पार्किंग बे एवं 8 बैगेज बेल्ट हैं। \n\nइस विमानक्षेत्र के कई बार विस्तार के बाद भी अत्यधिक प्रयोग व भार दॄश्य होता है। यहां की वर्तमान क्षमता स्थिति 120 लाख यात्री प्रतिवर्ष है। यहां की उड़ानपट्टी नागर विमानक्षेत्र में विश्व की सबसे लंबी उड़ानपट्टियों में से एक है। यह विमानक्षेत्र कतर एयरवेज़ का मुख्य बेस भी है। कुछ समय पूर्व तक यह विमानक्षेत्र मुख्यतः कतर में तेल एवं गैस कंपनियों के कर्मचारियों द्वारा छुट्टी मनाने जाने व वापस आने के लिये ही प्रयोग किया जाता रहा था। आजकल इस विमानक्षेत्र पर छुट्टी मनाने आने वाले सैलानियों एवं ट्रांज़िट यात्रियों की भीड़ भी मिलती है। कतर एयरवेज़ के विस्तार के साथ-साथ भी यह विमानक्षेत्र बढ़ता जा रहा है। वर्ष २०१० में यह कार्गो ट्रैफ़िक के अनुसार विश्व का 27वां व्यस्ततम विमानक्षेत्र था। यहां का नियंत्रण टावर (कंट्रोल टावर) एवं सहायक भवन कुर्टिस डब्ल्यु. फ़ेन्ट्रेस, FAIA, RIBA, फ़ेन्ट्रेस आर्किटेक्ट्स द्वारा डिज़ाइन की गयी हैं।\n\nअभी इस विमानक्षेत्र के विस्तार की योजना २०१३ के मध्य तक की है जब निर्माणाधीन न्यू दोहा अन्तर्राष्ट्रीय विमानक्षेत्र आर्म्भ होना संभावित है। यह नया विमानक्षेत्र पुराने वाले से 4 कि.मी दूर स्थित है और इसका क्षेत्रफ़ल 5760 एकड़ (लगभग. 2200 हेक्टेयर) है। यह अपने प्रथम चरण के पूर्ण होने पर 1.5 करोड़ यात्री प्रतिवर्ष की क्षमता वहन कर सकेगा।\n\nवर्ष 1998 से, यात्री संख्या एवं कुल कार्गो भार में उल्लेखनीय वृद्धि हुई है।\n\n", "id": "501580", "title": "दोहा अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501583", "text": "शैल स्फोटन\n\nविस्फोटकों की सहायता से चट्टानों या इसी प्रकार के कठोर पदार्थों के तोड़ने फोड़ने की प्रक्रिया को शैल स्फोटन या चट्टान स्फोटन (Rock blasting) कहते हैं। विस्फोटन से बड़ी मात्रा में उच्च ताप पर गैसें बनती हैं जिससे अकस्मात् इतना तनाव उत्पन्न होता है कि वह पदार्थों के बीच प्रतिरोध हटाकर उन्हें छिन्न-भिन्न कर देता है। विस्फोटक के रूप में साधारणतया बारूद, कार्डाइट, डाइनेमाइट और बारूदी रूई (gun cotton) प्रयुक्त होते है। विस्फोटकों के उपयोग से पूर्व छेनी और हथौड़े से चट्टानें तोड़ी जाती थीं। यह बहुत परिश्रमसाध्य होता था। चट्टानों पर आग लगाकर गर्म कर ठंढा करने से चट्टानें विर्दीर्ण होकर टूटती थीं। तप्त चट्टानों पर पानी डालकर भी चट्टानों को चिटकाते थे। \n\nविस्फोटन के लिए एक छेद बनाया जाता है। इसी छेद में विस्फोटक रख कर उसे विस्फुटित किया जाता है। छेद की गहराई और व्यास विभिन्न विस्तार के होते हैं। व्यास ३ सेमी से ३० सेमी तक का या कभी-कभी इससे भी बड़ा और गहराई कुछ मीटर से ३० मी तक होती है। सामान्य: छेद ४ सेमी व्यास का और ३ मी गहरा होता है। छेद में रखे विस्फोटक की मात्रा भी विभिन्न रहती है। विस्फोटन के पश्चात् चट्टान चूर-चूर होकर टूट जाती है। चट्टान के छिन्न-भिन्न करने में कितना विस्फोटक लगेगा, यह बहुत कुछ चट्टान की प्रकृति पर निर्भर करता है।\n\nचट्टानों में बरमें से छेद किया जाता है। बरमें कई प्रकार के होते हैं। जैसे हाथ बरमा या मशीन बरमा या पिस्टन बरमा या हैमर (हथौड़ा) बरमा या विद्युच्चालित बरमा या जलचालित बरमा। ये भिन्न-भिन्न परिस्थितियों में काम आते हैं। सभी पक्ष या विपक्ष में कुछ न कुछ बातें कही जा सकती हैं। छेद हो जाने पर छेद की सफाई कर उसमें विस्फोटक भरते हैं। १८६४ ई. तक स्फोटन के लिए केवल बारूद काम में आता था। अल्फ्रडे नोबेल ने पहले पहल नाइट्रोग्लिसरीन और कुछ समय बाद डाइनेमाइट का उपयोग किया। इनके अतिरिक्त कुछ अन्य निरापद विस्फोटक भी खानों में प्रयुक्त होते हैं विशेषत: उन खानों में जिनमें दहनशील गैसें बनती या बन सकती हैं। बारूद को जलाने के लिए फ्यूज की जरूरत पड़ती है। बारूद से चारगुना अधिक प्रबल डाइनेमाइट होता है। डाइनेमाइट को जलाने के लिए 'प्रस्फोटक' की आवश्यकता पड़ती है। प्रस्फोटक को 'कैप' या टोपी भी कहते हैं। टोपी फ्य़ूज प्रकार की हो सकती है या विद्युत् किस्म की। आजकल विस्फोटकों का स्फोटन बिजली द्वारा संपन्न होता है। इन्हें 'वैद्युत प्रस्फोटक' कहते हैं। कभी-कभी प्रस्फोटक के विस्फुटित न होने से 'स्फोटन' नहीं होता इसे 'मिसफायर' कहते हैं।\n\nस्फोटन के लिए 'विस्फोटकों' के स्थान में अब संपीडित वायु का प्रयोग हो रहा है। पहले १९४० ई. में यह विधि निकली और तब से उत्तरोत्तर इसके व्यवहार में वृद्धि हो रही है। यह सतह पर या भूमि के अंदर समानरूप से संपन्न किया जा सकता है। इसमें आग लगने का बिल्कुल भय नहीं है। अत: कोयले की खानों में इसका व्यवहार दिन-दिन बढ़ रहा है।\n\n", "id": "501583", "title": "शैल स्फोटन"}
{"url": "https://hi.wikipedia.org/wiki?curid=501602", "text": "बहुउद्देश्यीय निदर्शन विद्यालय,भुवनेश्वर\n\nबहुउद्देश्यीय निदर्शन विद्यालय, भुबनेश्वर क्षेत्रीय शिक्षा संस्थान, भुवनेश्वर का एक अभिन्न अंग हॅ और शिक्षक शिक्षा और स्कूली शिक्षा मे नवाचार पद्धतियो का प्रोयोग करने हेतु प्रोयोगशाला के रूप मे कार्य करता हँ | यह केन्द्रीय माध्यमिक शिक्षा बोर्ड से मान्यता प्राप्त हँ और कक्षा एक से बारह तक अंग्रेजी माध्यम में शिक्षा प्रदान करता हँ।\n", "id": "501602", "title": "बहुउद्देश्यीय निदर्शन विद्यालय,भुवनेश्वर"}
{"url": "https://hi.wikipedia.org/wiki?curid=501622", "text": "जिनेवा\n\nजिनेवा या जनेवा (अंग्रेज़ी: Geneva; जनीवा, फ़्रांसीसी: Genève; जेनेव, जर्मन: Genf; जेन्फ़), स्विट्ज़रलैंड का ज़्यूरिख़ के बाद दूसरा सबसे बड़ा शहर है। ये फ़्रांस से सटा हुआ है और इसकी राजभाषा फ्रांसीसी है। ये शहर \"जिनेवा सरोवर\" के किनारे बसा है। यहाँ संयुक्त राष्ट्र संघ के कई निकायों के कार्यालय स्थित हैं।\n", "id": "501622", "title": "जिनेवा"}
{"url": "https://hi.wikipedia.org/wiki?curid=501636", "text": "ईवान भयानक\n\nईवान चतुर्थ वसीलयेविच (, जन्म: 25 अगस्त 1530, मृत्यु: 28 मार्च 1584), जिसे आमतौर पर ईवान भयानक () कहा जाता है 1533-1547 ईसवी काल में मोस्को का महान राजकुँवर और 1547 से लेकर 1584 में अपनी मृत्य तक रूस का त्सार (सम्राट) था। उसके काल में रूस के राज्य का बहुत विस्तार हुआ और काज़ान ख़ानत, आस्त्राख़ान ख़ानत और (मध्य साइबेरिया की) सिबिर ख़ानत पर क़ब्ज़ा होने से रूस एक बहुजातीय व बहुधर्मी देश बन गया। उसकी मृत्यु तक रूसी इलाक़े का क्षेत्रफल लगभग 40,46,856 वर्ग किमी बन चुका था (यानि आधुनिक भारत का लगभग सवा गुना) और आने वाले रूसी शासकों को और भी आगे विस्तार करने में सक्षम कर गया। उसने अपने काल में रूसी राज-व्यवस्था में असंख्य बदलाव किये जिस से रूस एक साधारण राज्य से एक साम्राज्य और एक क्षेत्रीय शक्ति के रूप में उभर पाया।\n\nऐतिहासिक सूत्रों से ईवान के पेचीदा व्यक्तित्व के अलग-अलग बयान मिलते हैं। उसे बुद्धिमान, कला व व्यापार को बढ़ावा देने वाला, कुशल कूटनीतिज्ञ और श्रद्धालु कहा जाता है लेकिन उसके अत्याधिक क्रोध और मानसिक रोग के दौरों का भी वर्णन है। एक ऐसे अनियंत्रित क्रोध के दौरे में उसने अपने ही पुत्र (ईवान ईवानोविच) पर स्वयं वार करके उसे जान से मार डाला, जिसे उसने ख़ुद ही अपना वारिस चुना था। इस उत्तराधिकारी के मर जाने से साम्राज्य की गद्दी ईवान के छोटे पुत्र फ़ेओदोर ईवानोविच के हाथ गई जो कमज़ोर और न्यूनमनस्क (मानसिक अविकास का शिकार) था। ईवान भयानक रूस के सबसे पहले प्रकाशन गृह की शुरुआत करवाने के लिए भी याद किया जाता है।\n\n\n", "id": "501636", "title": "ईवान भयानक"}
{"url": "https://hi.wikipedia.org/wiki?curid=501643", "text": "मेरिल स्ट्रीप\n\nमेरिल स्ट्रीप (जन्म मैरी लुईस स्ट्रीप, २२ जून १९४९) () एक अमेरिकी अभिनेत्री हैं जिन्होंने रंगमंच, टीवी और फिल्मों में काम किया है। उन्हे व्यापक रूप से आज तक के सभी प्रतिभाशाली कलाकारों में से एक माना जाता है।\n\nमेरिल ने मंच पर अपनी व्यावसायिक शुरुआत \"द प्लेबॉय ऑफ़ नेविल्ल\" (१९७१) के साथ की और परदे पर एक टीवी फिल्म \"द डेडलिएस्ट सीजन\" (१९७७) के साथ की। उस ही वर्ष उन्होंने फ़िल्मी जगत में अपनी पहली पिक्चर \"जूलिया\" (१९७७) के साथ कदम रखा। १९७८ की फिल्म \"द डियर हंटर\" और १९७९ की फिल्म \"क्रेमर वर्सेज क्रेमर\", जिसपर हिंदी फिल्म अकेले हम अकेले तुम आधारित थी, से उन्हें आलोचनात्मक तथा व्यावसायिक सफलता काफी जल्दी हासिल हो गयी; जहाँ पहली फिल्म ने उनहे अपना पहला ऑस्कर नामांकन दिलाया वहीँ दूसरी ने पहली जीत। इसके अलावा उनहे \"सोफीस चॉइस\" (१९८२) और \"द आयरन लेडी\" (२०११) में भूमिका के लिए सर्वश्रेष्ठ अभिनेत्री के दो और ऑस्कर पुरस्कार मिले।\n\nमेरिल स्ट्रीप ऑस्कर और गोल्डन ग्लोब के इतिहास में सबसे ज्यादा बार नामांकित अभिनेता हैं। उनहे ऑस्कर में १७ बार नामांकन और ३ बार जीत और गोल्डन ग्लोब में २६ बार नामंकान और ८ बार जीत हासिल हुई है। उनहे दो एमी पुरस्कार, दो स्क्रीन एक्टर्स गिल्ड अवार्ड्स, एक कान फ़िल्मोत्सव पुरस्कार, पांच न्यू यॉर्क क्रिटिक्स सर्किल पुरस्कार, दो बाफ्ता पुरस्कार, एक ऑस्ट्रेलियाई फिल्म संसथान पुरस्कार, पांच ग्रैमी नामांकन, एक टोनी पुरस्कार और अन्य पुरस्कार मिले हैं। उनहे २००४ में अमेरिकी फिल्म संस्थान के द्वारा अपने अभिनय से अमेरिकी संस्कृति को योगदान देने के लिए आजीवन उप्लिब्धि पुरस्कार दिया गया। वह इस पुरस्कार के इतिहास की सबसे कम उम्र की अभिनत्री हैं।\n\nस्ट्रीप का जन्म समिट, न्यू जर्सी में हुआ। उनकी माँ, मैरी वुल्फ (जन्म मैरी विलकिंसन, १९१५-२००१), एक व्यावसायिक कलाकार और कला संपादक थीं और उनके पिता, हैरी विलियम स्ट्रीप जूनियर (१९१०-२००३), मर्क एवं कंपनी दवा कम्पनी में कार्यकारी थे। उनके दो भाई है - डाना डेविड और हैरी विलियम III। उनके पितृवंशीय पूर्वज लोफ्फेनौ, जर्मनी से थे जहाँ से उनके दूसरे पर-दादा, गोत्तिफ़्रिएद स्ट्रीप अमेरिका आ गए। उनके पिता के कुछ पूर्वज स्विट्ज़रलैंड से भी थे। उनके मातृ पूर्वज पेंसिल्वेनिया और रोड आइलैंड में रहते थे और इंग्लैंड के सत्रहवीं सदी के आप्रवासियों के वंशज थे। उनके आठवे पर-दादा, लॉरेंस विल्किनसन, रोड आइलैंड में बसने वाले पहले यूरोप-वासी थे। स्ट्रीप, पेन्सिलवेनिया के संस्थापक, विलियम पेन की दूर की रिश्तेदार भी है और अभिलेख बताते हैं कि उनका परिवार इस राज्य के सबसे पहले भूमि खरीदारों में से एक था।\n\nमेरिल ने न्यू जर्सी के बेर्नार्द्स्विल्ल में अपना बचपन बिताया और वहीँ बेर्नार्ड्स उच्चविद्यालय में शिक्षा ग्रहण की। प्रेस्बिटेरियन के रूप में पाले जाने के बावजूद वह नियमित रूप से कैथोलिक गिरजाघर जाया करतीं थीं क्योंकि उन्हें कैथोलिक रीतियाँ काफी पसंद थी। १९७१ में उन्होंने वस्सार महाविद्यालय से नाटक में बी.ए. की डिग्री हासिल की और वहीं पर उन्होंने अभिनेत्री जीन आर्थर से संक्षिप्त समय के लिए शिक्षा प्राप्त की। उसी दौरान उन्होंने दार्थमाउथ महाविद्यालय से भी शिक्षा ग्रहण की थी। अंततः उन्होंने येल नाटक विद्यालय से एम.ऍफ़.ए. की डिग्री ली। येल में उन्होंने मंच पर काफी भूमिकाएं निभाईं- \"अ मिडनाइट समर ड्रीम्स\" की आकर्षक हेलेना से लेकर व्हील-चेयर पर ८० साल की वृद्धा तक।\n\nजॉन कैज़ाल, मेरिल के मंगेहतर, ने मेरिल के साथ ३ साल साथ बिताने के बाद १२ मार्च १९७८ को फेफड़ो के कर्क रोग से गुज़र गए। १५ सितम्बर १९७८ को मेरिल ने डॉनल्ड जे. \"डॉन\" गम्मर से विवाह कर लिया। उनके चार बच्चे हैं- एक बेटा हेन्री वुल्फ \"हैरी\" गम्मर (जन्म: १३ नवम्बर १९७९) और तीन बेटियां, मैरी विल्ला \"मेमी\" गम्मर (जन्म: ३ अगस्त १९८३), ग्रेस जेन गम्मर (जन्म:९ मई १९८६) और लूइसा जेकबसन गम्मर (जन्म: १२ जून १९९१)। मेमी और ग्रेस दोनों अभिनेत्रियाँ हैं और हेन्री एक संगीतकार है जो हेन्री वोल्फ़े नाम से प्रसिद्ध हैं।\n", "id": "501643", "title": "मेरिल स्ट्रीप"}
{"url": "https://hi.wikipedia.org/wiki?curid=501653", "text": "अकेले हम अकेले तुम (1995 फ़िल्म)\n\nअकेले हम अकेले तुम, मंसूर खान के द्वारा निर्देशित एक हिंदी फिल्म है जिसमे आमिर खान और मनीषा कोइराला की मुख्या भूमिका है। इस फिल्म को संगीत अनु मालिक ने दिया और इसके गीत मजरुह सुल्तानपुरी ने लिखे हैं। यह फिल्म हॉलीवुड की ऑस्कर विजयी फिल्म \" (१९७९) पर आधारित थी जिसमे मेरिल स्ट्रीप और डस्टिं होफफ्मन ने भूमिका की है। इसे पति-पत्नी के रिश्ते को सबसे वास्तविक और सम्वेदनशीलता से दर्शाने वाला फिल्म माना जाता है। इसे बॉक्स-ऑफिस में सफलता प्राप्त नहीं हुई।\n", "id": "501653", "title": "अकेले हम अकेले तुम (1995 फ़िल्म)"}
{"url": "https://hi.wikipedia.org/wiki?curid=501664", "text": "रूसी पारम्परिक ईसाई\n\nरूसी पारम्परिक ईसाई () एक ईसाई समुदाय का नाम है। अधिकतर रूसी ईसाई लोग इसी सम्प्रदाय के सदस्य हैं। इसका सर्वोच्च धार्मिक नेता मोस्को का मुख्य पादरी है। यह सम्प्रदाय अन्य पूर्वी पारम्परिक ईसाई सम्प्रदायों को अपना सम्बन्धी मानती है। यह पोप के नेतृत्व वाले कैथोलिक सम्प्रदाय से बिलकुल अलग है। रूस के लगभग ६५% लोग स्वयं को इसका अनुयायी कहते हैं।\n\n", "id": "501664", "title": "रूसी पारम्परिक ईसाई"}
{"url": "https://hi.wikipedia.org/wiki?curid=501666", "text": "त्रिभुवन अन्तर्राष्ट्रीय विमानक्षेत्र\n\nत्रिभुवन अन्तर्राष्ट्रीय विमानक्षेत्र (, ) काठमांडु, नेपाल का अन्तर्राष्ट्रीय विमानक्षेत्र है। यह नेपाल का एकमात्र अन्तर्राष्ट्रीय विमानक्षेत्र है और यहां एक अन्तर्देशीय तथा एक अन्तर्राष्ट्रीय टर्मिनल हैं। यह विमानक्षेत्र काठमांडु घाटी में बसे शहर के केन्द्र से लगभग ६ कि.मी दूर स्थित है। यहां रेडिसन होटल, काठमांडु प्रथम एवं बिज़नेस श्रेणी यात्री लाउंज का संचालन करता है एवं कुछ वायुसेवाओं तथा स्टार एलाइंस गोल्ड कार्ड धारकों के लिये थाई एयरवेज़ बिज़नेस श्रेणी का लाउंज संचालित करता है। हाल ही में हुए अन्तर्राष्ट्रीय टर्मिनल के एक विस्तार के कारण वायुसेवाओं को जाने वाली दूरी कम हो गयी है। वर्तमान में लगभग ३० वायुसेवाओं द्वारा नेपाल को एशिया, यूरोप तथा मध्य पूर्व के कई गंतव्यों से जोड़ा जाता है। \n\nइस विमानक्षेत्र का आरंभ गौचर विमानक्षेत्र के नाम से हुआ था, जो काठामांडु का एक क्षेत्र था, जहां यह विमानक्षेत्र बना था। नेपाल में आधिकारिक रूप से विमानन का आरंभ १९४९ में एक लोन ४-सीटर बीचक्राफ़्ट बोनान्ज़ा विमान के अवतरण से हुआ था। इसमें एक भारतीय राजदूत सवार थे। गौचर एवं कोलकाता के बीच पहली चार्टर उड़ान हिमालयन एविएशन के एक डैकोटा विमान में २० फ़रवरी १९५० को चली थी।\n\n१९५५ में विमानक्षेत्र का उद्घाटन महाराज महेन्द्र द्वारा किया गया और इसे पुनर्नामकरण कर महाराज के पिता के नाम पर त्रिभुवन विमानक्षेत्र कर दिया गया। विमानक्षेत्र का नाम पुनः १९६४ में बदलकर वर्तमान त्रिभुवन अन्तर्राष्ट्रीय विमानक्षेत्र कर दिया गया। १९५७ में मूल घास उड़ानपट्टी को कंक्रीट से बनाया गया और १९६७ में से बढ़ाकर लंबाई कर दी गयी। १९७५ में पुनः उड़ानपट्टी की लंबाई से बढ़ाकर की गयी।\n\n१९६७ में प्रथम जेट विमान की उड़ान जो त्रिभिवन विमानक्षेत्र में अवतरित हुई लुफ़्थान्सा की एक बोइंग ७०७ थी जो उड़ानपट्टी पर उतरी थी। नेपाल एयरलाइंस कार्पोरेशन ने अपना जेट प्रचालन १९७२ में बोइंग ७२७ विमान से आरंभ किया।\n\n", "id": "501666", "title": "त्रिभुवन अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501671", "text": "माल्पेन्सा विमानक्षेत्र\n\nमिलानो माल्पेन्सा विमानक्षेत्र \"मिलान शहर\" , पूर्व नाम \"Aeroporto Città di Busto Arsizio\" उत्तरी इटली का सबसे बड़ा विमानक्षेत्र है। प्रथम औद्योगिक विमानक्षेत्र का आरंभ १९०९ में जियोवानी अगस्ता एवं जियानी कॅपरोनी द्वारा अपने प्रोटोटाइप्स का परीक्षण करने हेतु कैस्सिना माल्पेन्सा के निकट एक पुराने फ़ार्म में किया गया था। १९४८ में युद्ध पुनरोद्धार के समय एक नागरिक विमानक्षेत्र खोला गया था जिससे उत्तरी इटली को वायुसेवा उपलब्ध करायी जा सके। वर्तमान तक यह आलिटालिया के लिये प्रधान हब (केन्द्र) था, किन्तु अब मात्र लंबी उड़ानों एवं निम्न-लागत वायुसेवाओं के लिये विश्राम केन्द्र रह गया है। यह विमानक्षेत्र इटली के शहर मध्य मिलान से उत्तर-पश्चिम में स्थित है। यह मिलान महानगरीय क्षेत्र के तीन विमानक्षेत्रों में से एक है।\n\nयह विमानक्षेत्र मिलान से मिलानो-वरीज़ राजमार्ग द्वारा तथा \"माल्पेन्सा एक्स्प्रेस\" ट्रेन द्वारा मिलान कैडोर्णा रेलवे स्टेशन से (लीनॉर्ड रीजनल रेलवेज़) जुडआ हुआ है, जो लगभग 29–36 मिनट लेती है। इसके अलावा यह लिनेट विमानक्षेत्र से एक अनुसूचित बस सेवा द्वारा तथा मिलान की स्थानीय बस सेवा द्वारा भी जुड़ा हुआ है। माल्पेन्सा विमानक्षेत्र यात्री संख्या के मद में यूरोप का २१वां व्यस्ततम विमानक्षेत्र है जहां से २०१० में 18,947,808 तथा २०११ में 19,291,427 यात्री आवागमन संपन्न हुआ। २००८ तक यह अन्तर्राष्ट्रीय ट्रैफ़िक की मद में इटली का सर्वोच्च विमानक्षेत्र रहा। और कुल यात्री संख्या की मद में इस स्थान पर रोम का लियोनार्दो दा विन्ची फ़्यूमिशिनो विमानक्षेत्र भी रहा था। माल्पेन्सा विमानक्षेत्र १.५ करोड़ निवासी जनसंख्या को सेवा उपलब्ध कराता है।\n\n", "id": "501671", "title": "माल्पेन्सा विमानक्षेत्र"}
{"url": "https://hi.wikipedia.org/wiki?curid=501672", "text": "लियोनार्दो दा विन्ची फ़्यूमिशिनो विमानक्षेत्र\n\nयह विमानक्षेत्र इटली की ध्वजवाही वायुसेवा आलिटालिया के लिये प्रधान हब है। कुल यात्री संख्या पर आधारित आंकड़ों के अनुसार यह २०११ में यूरोप का ६ठा व्यस्ततम विमानक्षेत्र, एवं विश्व का २५वाँ व्यस्ततम विमानक्षेत्र रहा है। \n\nइस विमानक्षेत्र का नाम प्रसिद्ध इतालवी पॉलिमैथ लियोनार्दो दा विन्ची के नाम पर रखा गया है, जिन्होंने प्रथम प्रोटो हैलिकॉप्टर एवं पंखों वाली एक उड़ने वाली मशीन बनायी थी।\n\nयह विमानक्षेत्र आधिकारिक रूप से १५ जनवरी १९६१ को रोम के शियैम्पिनो विमानक्षेत्र के स्थान पर आरंभ हुआ था। शियैम्पिनो विमानक्षेत्र इसके बाद भी अन्तर्देशीय तथा चार्टर उड़ानों के लिये प्रचालन में चलता रहा। इस दशक में आलिटालिया ने इस विमानक्षेत्र में भारी निवेश किया, जिससे यहां के हैंगर्स, नये भवन तथा अनुरक्षण केन्द्र तैयार हुए। इसी अंतराल में यहां तृतीय उड़ानपट्टी (16L/34R) भी बनायी गई। हालांकि आधिकारिक आरंभ १९६१ में हुआ, किन्तु फ़्यूमिशिनो विमानक्षेत्र का असल प्रयोग २० अगस्त १९६० से ही आरंभ हो चुका था। ऐसा १९६० रोम ऑलंपिक खेलों के समय रोम-शियैम्पिनो विमानक्षेत्र के यातायात कन्जेशन से निवृत्ति पाने हेतु किया गया था।\n\nवर्तमान में यहां चार उड़ानपट्टियां प्रचालन में हैं: 16L/34R एवं 16R/34L (जो आपस में की दूरी पर हैं), 16C/34C (16L/34R के निकट), जिसे अधिकांशतः टैक्सीमार्ग या 16L/34R, एवं 07/25 के विकल्प के रूप में प्रयोग किया जाता है, वायु की दिशा के अनुसार मात्र पश्चिम दिशा के उड़ान भरने हेतु प्रयोग में लिया जाता है।\n\n", "id": "501672", "title": "लियोनार्दो दा विन्ची फ़्यूमिशिनो विमानक्षेत्र"}
{"url": "https://hi.wikipedia.org/wiki?curid=501675", "text": "भण्डारनायके अन्तर्राष्ट्रीय विमानक्षेत्र\n\n", "id": "501675", "title": "भण्डारनायके अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501691", "text": "जिन्नाह अन्तर्राष्ट्रीय विमानक्षेत्र\n\nजिन्नाह अन्तर्राष्ट्रीय विमानक्षेत्र (, () पाकिस्तान का सबसे बड़ा अन्तर्राष्ट्रीय विमानक्षेत्र है। सिंध प्रांत की राजधानी कराची में स्थित विमानक्षेत्र का नाम पाकिस्तान के राष्ट्रपिता मुहम्मद अली जिन्नाह के नाम पर रखा गया है। \n\nइस विमानक्षेत्र में पाकिस्तान के ध्वजवाही वायुसेवा पाकिस्तान इंटरनेशनल एयरलाइंस (PIA) का द्वितीय एवं शाहीन एयर, एवं एयरब्लू के साथ साथ कई निजी वायुसेवाओं का हब स्थित है। यहां एयरक्राफ़्ट अभियांत्रिकी एवं ओवरहाउलिंग सुविधाओं के साथ साथ वाइड-बॉडी विमानों के लिये इस्पहानी हैंगर भी उपलब्ध है।\n\nजे आर डी टाटा, ब्रिटिश राज के समय नागर विमानन के जनक ने भारत की प्रथम वायु यात्रा जूहू विमानक्षेत्र, मुंबई से द्रिघ रोड वायुपट्टी (एयरस्ट्रिप) (वर्तमान जिन्नाह विमानक्षेत्र), कराची, बारास्ता अहमदाबाद, 15 अक्टूबर 1932 को एक पस मॉथ विमान में मेल के साथ जाकर सफ़लतापूर्वक संपन्न की थी।\n\nजिन्ना अंतरराष्ट्रीय हवाई अड्डे के\n", "id": "501691", "title": "जिन्नाह अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501697", "text": "धूमन\n\nधूमन (धुँवा करना / Fumigation) कीटों को नियंत्रित करने की एक प्रणाली है। इस प्रणाली में किसी क्षेत्र को पूर्णतः गैसीय कीटनाशक (fumigants) से भर दिया जाता है जिसके विषाक्त प्रभाव से कीट नष्ट हो जाते हैं। धूमन का प्रयोग भवनों के अन्दर, जमीन पर, अनाज आदि में किया जाता है। \n\nपहले मेथिल ब्रोमाइड इस काम के लिए सबसे अधिक प्रयुक्त होती थी किन्तु मॉट्रियल प्रोटोकोल ने इसके प्रयोग को प्रतिबंधित कर दिया क्योंकि इससे ओजोन स्तर का क्षरण होता है।\n\nअधिक प्रयोग किए जाने वाले रसायन ये हैं-\n\n\nधूमन निम्नलिखित चरणों में सम्पन्न होता है-\n\n", "id": "501697", "title": "धूमन"}
{"url": "https://hi.wikipedia.org/wiki?curid=501698", "text": "अल्लामा इकबाल अन्तर्राष्ट्रीय विमानक्षेत्र\n\nअल्लामा इक़बाल अन्तर्राष्ट्रीय विमानक्षेत्र (पंजाबी, ) पाकिस्तान का दूसरा सबसे बड़ा विमानक्षेत्र है। यह यहां के पंजाब प्रान्त की राजधानी लाहौर को वायु सेवा प्रदान कराता है। मूलतः इसे लाहौर अन्तर्राष्ट्रीय विमानक्षेत्र कहा जाता था, जबकि २००३ में नये टर्मिनल भवन के तैयार होने पर, इसका नाम पाकिस्तानी शायर एवं दार्शनिक अल्लामा सर मुहम्मद इकबाल के नाम पर रख दिया गया था, जिन्होंने पाकिस्तान के सृजन में महत्त्वपूर्ण भूमिका निभायी थी।\n\nविमानक्षेत्र में वर्तमान में तीन टर्मिनल हैं: अल्लामा इकबाल टर्मिनल, हज टर्मिनल एवं एक कार्गो टर्मिनल। यह विमानक्षेत्र लाहौर शहर के केन्द्र से लगभग 15 कि.मी दूर स्थित है। वर्ष २००९ में यहां से 3,192,904 यात्रियों का आवागमन संपन्न हुआ, जिसके कारण यह पाकिस्तान का दूसरा व्यस्ततम विमानक्षेत्र बना।\n\n५ मार्च २०१० को, पाकिस्तान सिविल एविएशन अथॉरिटी ने इस विमानक्षेत्र के विस्तार संबंधी एक निविदा घोषित की। इसके अन्तर्गत्त चेक-इन पटल संख्या दोगुनी होकर २४ से ४८ हो जायेगी और इम्मिग्रेशन पटल भी १० से २० किये जाएंगे। टर्मिनल क्षेत्र का भी विस्तार किया जायेगा और इसके अलावा कुछ क्षेत्र भविष्य के विस्तार हेतु सुरक्षित रखा जायेगा।\n\n", "id": "501698", "title": "अल्लामा इकबाल अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501709", "text": "कीवयाई रूस\n\nकीवयाई रूस () मध्यकालीन यूरोप का एक राज्य था। यह 9वीं से 13वीं शताब्दी ईसवी तक अस्तित्व में रहा और 1237-1240 के मंगोल आक्रमण से ध्वस्त हो गया। अपने शुरूआती काल में इसे 'रूस ख़ागानत​' के नाम से जाना जाता था। सन् 882 में 'रूस' नाम की एक वाइकिंग उपजाति ने इसे ख़ज़रों की अधीनता से आज़ाद करवाया और इसकी राजधानी नोवगोरोद से हटाकर कीव कर दी। 11वीं सदी में इस राज्य की सीमाएँ दक्षिण में कृष्ण सागर, पूर्व में वोल्गा नदी, पश्चिम में पोलैंड राज्य और लिथुएनिया महान ड्यूक-राज्य तक विस्तृत थीं।\n\nव्लादीमीर महान (980-1015) और यारोस्लाव प्रथम उर्फ़ यारोस्लाव बुद्धिमान (1019-1054) के राजकाल मो कीवयाई रूस का सुनहरा युग समझा जाता है। इस दौरान इस राज्य का ईसाईकरण हुआ और प्रथम लिखित पूर्वी स्लाव क़ानूनी प्रणाली बनाई गई। इस प्रणाली को 'रूसी न्याय' या रूस्काया प्रावदा () कहा जाता था। 11 वीं सदी के अंत में वाइकिंगों का काल जब अस्त होने को था तो कीवयाई रूस राज्य भी बिखरने लगा और छोटे, झगड़ते राज्यों में टूट गया। ऊपर से कुस्तुंतुनिया और बीज़ान्टिन सल्तनत के कमज़ोर पड़ने से कीवयाई रूस का व्यापार और अर्थव्यवस्था पर भी असर पड़ा। 1230 के दशक में मंगोल आक्रमणों को यह सहन नहीं कर पाया और उनके अधीन हो गया। आगे चलकर 18वीं सदी में भिन्न पूर्वी स्लावी राज्यों को रूसी साम्राज्य ने फिर एक साम्राज्य में एकत्रित किया। आधुनिक रूस, बेलारूस और युक्रेन राष्ट्र तीनों अपनी ऐतिहासिक पहचान कीवयाई रूस राज्य से लेते हैं।\n\n", "id": "501709", "title": "कीवयाई रूस"}
{"url": "https://hi.wikipedia.org/wiki?curid=501718", "text": "स्वास्थ्य शिक्षा\n\nलोगों को स्वास्थ्य के सभी पहलुओं के बारे में शिक्षित करना स्वास्थ्य शिक्षा (Health Education) कहलाती है। स्वास्थ्य शिक्षा ऐसा साधन है जिससे कुछ विशेष योग्य एवं शिक्षित व्यक्तियों की सहायता से जनता को स्वास्थ्यसंबंधी ज्ञान तथा औपसर्गिक एवं विशिष्ट व्याधियों से बचने के उपायों का प्रसार किया जा सकता है।\n\nविस्तृत अर्थों में स्वास्थ्य शिक्षा के अन्तर्गत पर्यावरण का स्वास्थ्य, दैहिक स्वास्थ्य (physical health), सामाजिक स्वास्थ्य, भावात्मक स्वास्थ्य, बौद्धिक स्वास्थ्य, तथा आध्यात्मिक स्वास्थ्य सभी आ जाते हैं। स्वास्थ्य शिक्षा के द्वारा ही व्यक्ति या व्यक्तियों का समूह ऐसा बर्ताव करता है जो स्वास्थ्य की उन्नति, रखरखाव और पुनर्प्राप्ति में सहायक हो।\n\nस्वास्थ्य शिक्षा के द्वारा जनसाधारण को यह समझाने का प्रयास किया जाता है कि उसके लिए क्या स्वास्थ्यप्रद और क्या हानिप्रद है तथा इनसे साधारण बचाव कैसे किया जाय। संक्रामक रोगों जैसे चेचक, क्षय और विसूचिका इत्यादि के टीके लगवाकर हम कैसे अपनी सुरक्षा कर सकते हैं। स्वास्थ्य शिक्षक ही जनता से संपर्क स्थापित कर स्वास्थ्य शिक्षा द्वारा स्वास्थ्यसंबंधी आवश्यक नियमों का उन्हें ज्ञान कराता है। इस योजना से लोग यथाशीघ्र स्वास्थ्यरक्षासंबंधी नियमों से परिचित हो जाते हैं। स्वास्थ्य शिक्षा से तत्काल लाभ पाना कठिन होता है क्योंकि इसमें अधिकतर समय स्वास्थ्य शिक्षक का लोगों का विश्वास प्राप्त करने में लग जाता है।\n\nचिकित्साक्षेत्र में कार्य करनेवाले प्रत्येक व्यक्ति को रोगोपचार के अतिरिक्त किसी न किसी रूप में स्वास्थ्य शिक्षक के रूप में भी कार्य करने की क्षमता रखनी पड़ती है। 'स्वास्थ्य शिक्षा' का कार्य कभी भी स्वतंत्र रूप से नहीं चल सकता। यह हमेशा 'शिक्षा विभाग' एवं 'स्वास्थ्य विभाग' के संयुक्त उत्तरदायित्व पर ही चलता है। इसका सफलतापूर्वक प्रसार स्वयंसेवकों द्वारा होता है। स्वास्थ्य स्वयंसेवकों के लिए यह आवश्यक है कि वे आधुनिकतम स्वास्थ्य एवं चिकित्सा संबंधी ज्ञान से अपनी योग्यता बढ़ाते रहें जिससे उस ज्ञान का सही स्थान पर उचित रूप से स्वास्थ्य शिक्षा के अंतर्गत जनता के लाभार्थ पसार एवं उपयोग कर सकें।\n\nस्वास्थ्य शिक्षा की तीन प्रमुख विधियाँ हैं जिनमें दो विधियों में तो चिकित्सक की आंशिक आवश्यकता पड़ती है परंतु तीसरी स्वास्थ्य शिक्षक के ही अधीन है। ये तीनों विधियाँ इस प्रकार हैं -\n\n१ - स्कूलों एवं कालेजों के पाठ्यक्रमों में स्वास्थ्य शिक्षा का समावेश। इसके अंतर्गत निम्नलिखित बातें आती हैं : -\n\nइस प्रकार में स्कूलों में स्वास्थ्य शिक्षा प्राप्त कर रहा छात्र आगे चलकर सामुदायिक स्वास्थ्यसंबंधी कार्यों में निपुणता से कार्य कर सकता है तथा अपने एवं अपने परिवार के लोगों की स्वास्थ्य रक्षा के हेतु उचित उपायों का प्रयोग कर सकता है। अनुभव द्वारा यह देखा भी गया है कि इस प्रकार की स्कूलों में स्वास्थ्य शिक्षा से संपूर्ण देश की स्वास्थ्य रक्षा में प्रगति हुई है।\n\n२ - सामान्य जनता को स्वास्थ्यसंबंधी सूचना देना - यह कार्य मुख्य रूप से स्वास्थ्य विभाग का है परंतु अनेक ऐच्छिक स्वास्थ्य संस्थाएँ एवं अन्य सस्थाएँ जो इस कार्य में रुचि रखती हैं, सहायक रूप से कार्य कर सकती हैं। इस प्रकार की स्वास्थ्य शिक्षा का कार्य आजकल, रेडियो, समाचारपत्रों, भाषणों, सिनेमा, प्रदर्शनी तथा पुस्तिकाओं की सहायता से यथाशीघ्र संपन्न हो रहा है। इसके अतिरिक्त अन्य सभी उपकरणों का भी प्रयोग करना चाहिए। जिससे अधिक से अधिक जनता का ध्यान स्वास्थ्य शिक्षा की ओर आकर्षित हो सके। इसके लिए विशेष प्रकार के व्यवहारकुशल और शिक्षित स्वास्थ्य शिक्षकों की नियुक्ति करना श्रेयस्कर है।\n\n३ - उन लोगों से स्वास्थ्य शिक्षा दिलाना जो रोगियों की सेवा सुश्रूषा तथा अन्य स्वास्थ्यसंबंधी कार्यों में निपुण हों।\n\nयह कार्य स्वास्थ्य चर (Health visitor) बड़ी कुशलता से कर सकता है। प्रत्येक रोगी तथा प्रत्येक घर जहाँ चिकित्सक जाता है वहाँ किसी न किसी रूप में उसे स्वास्थ्य शिक्षा देने की सदा आवश्यकता पड़ा करती है अत: प्रत्येक चिकित्सक के स्वास्थ्य शिक्षा चिकित्सक के प्रमुख अंग के रूप में ग्रहण करना चाहिए। इस तरह से कोई भी स्वास्थ्य चर, स्वास्थ्य शिक्षक (Health Educator) तथा चिकित्सक जनता की निम्नलिखित प्रकार से सेवा कर सकता है :\n\nइस प्रकार से दी गई शिक्षा ही सही स्वास्थ्य शिक्षा कही जा सकती है और उसका जनता जनार्दन के लिए सही और प्रभावशाली असर हो सकता है।\n\n\n", "id": "501718", "title": "स्वास्थ्य शिक्षा"}
{"url": "https://hi.wikipedia.org/wiki?curid=501725", "text": "ऑपेरा हाउस (१९६१ फ़िल्म)\n\nऑपेरा हाउस सन् १९६१ में बनी एक हिन्दी मर्डर मिस्ट्री (कत्ल का रहस्य) फ़िल्म है।\nसरोज (बी. सरोजा देवी) एक ग़रीब घर की लड़की है जो नागपुर में अपनी विधवा माँ लीला (ललिता पवार) और छोटी बहन नन्ही के साथ रहती है। उसे मुम्बई में एक ड्रामा कम्पनी में गायिका और नर्तकी की नौकरी मिल जाती है और वह वहाँ रहने लग जाती है। वहाँ उसकी मुलाकात अजीत राय (अजीत) नाम के आदमी से होती है और दोनों को आपस में प्रेम हो जाता है। लेकिन कुछ परिस्थितियों के कारण उसे वापस नागपुर आना पड़ जाता है जहाँ उसे चुन्नीलाल नाम के आदमी द्वारा चलाई जा रही एक ड्रामा कम्पनी में काम मिल जाता है। अजीत भी उसके पीछे-पीछे नागपुर पहुँच जाता है और उसकी माँ और बहन से मिलता है। उनसे सरोज की ड्रामा कम्पनी का पता पूछकर वह सरोज से मिलने जाता है और पाता है कि सरोज ने अपना नाम बदलकर मैरी डिसूज़ा रख लिया है। फ़िल्म में आगे चलकर अजीत को पता चलता है कि सरोज चुन्नीलाल के क़त्ल की चश्मदीद है और कातिल उसे भी मारने की कोशिश कर रहा/रहे है/हैं। और उन्हें भी जो उसके/उनके रास्ते में आयेंगे...\nइस फ़िल्म में चित्रगुप्त ने संगीत दिया है और गीतकार मजरूह सुलतानपुरी हैं। \n", "id": "501725", "title": "ऑपेरा हाउस (१९६१ फ़िल्म)"}
{"url": "https://hi.wikipedia.org/wiki?curid=501734", "text": "वित्तीय समावेशन\n\nवित्तीय समावेशन (फाइनेंशियल इन्क्लूजन) का मतलब समाज पिछड़े एवं कम आय वाले लोगों को वित्तीय सेवाएँ प्रदान करना है। इसके साथ ही ये सेवाएँ उन लोगों को वहन करने योग्य मूल्य पर मिलनी चाहिए। कुछ प्रमुख वित्तीय सेवाएं हैं - ऋण, भुगतान और धनप्रेषण सुविधाएं और मुख्यधारा के संस्थागत खिलाड़ियों द्वारा उचित और पारदर्शी ढंग से वहनीय लागत पर बीमा सेवा। \n\n'वित्तीय समावेशन' की चर्चा २००० के दशक से महत्वपूर्ण स्थान पाने लगी है। आजकल संसार के अधिकांश विकासशील देशों के केन्द्रीय बैंकों के मुख्य लक्ष्यों में वित्तीय समावेशन भी शामिल हो गया है।\n\nभारत की आजादी के साठ साल बाद भी केवल चालीस प्रतिशत भारतीयों के बैंकों में बचत खाते हैं और ६,५०,००० गावों में से सिर्फ ६ प्रतिशत में बैंक शाखाएं हैं। रिज़र्व बैंक के तत्वावधान में विभिन्न बैंको द्वारा चलाई जा रही वित्तीय समावेशन योजनाओं के दायरे में आने वाले गाँवों की संख्या मार्च २०१३ को समाप्त हुए वित्त वर्ष में 2,68,454 तक जा पहुँची जबकि पिछले वर्ष में यह आँकड़ा 1,81,753 था। भारतीय रिज़र्व बैंक ने इस तरफ कई कदम उठाए हैं जिनमें से कुछ है:\n\n", "id": "501734", "title": "वित्तीय समावेशन"}
{"url": "https://hi.wikipedia.org/wiki?curid=501738", "text": "पॉण्टी चड्ढा\n\nपॉण्टी चड्ढा जिसका असली नाम था \"गुरदीप सिंह चड्ढा\" (१९५७ - 17 नवम्बर २०१२) उत्तर प्रदेश, भारत से शराब व्यापारी था। चड्ढा ने लोकप्रियता हासिल की और करीब ६००० करोड़ रुपए (१.०९ अरब डॉलर) के अपने शराब के कारोबार का उत्तर भारत के ३ राज्यों उत्तर प्रदेश, पंजाब और नई दिल्ली में विस्तार किया। वह कंपनी वेव इंक का सह-स्वामित्व भी था। वह नई दिल्ली में छतरपुर क्षेत्र में अपने स्वयं के खेत पर एक हिंसक शूट आउट में २०१२ में मारा गया।\n\n<references>\n", "id": "501738", "title": "पॉण्टी चड्ढा"}
{"url": "https://hi.wikipedia.org/wiki?curid=501744", "text": "संवेद (पत्रिका)\n\nसंवेद (हिन्दी पत्रिका) \nसम्पादक : किशन कालजयी, नयी दिल्ली\n\n'संवेद' हिन्दी भाषा, साहित्य, संस्कृति और समाज पर विमर्शपरक लघु पत्रिका है। लघु पत्रिका आन्दोलन को वृहदतर रूप में देने में इसकी भूमिका काफी महत्त्वपूर्ण है। संवेद फाउण्डेशन की इस अनियतकालीन पत्रिका की शुरूआत बिहार के छोटे से कस्बे जमालपुर (मुंगेर) में सन् 1991 ईस्वी में हुई। संवेद के शुरुआती तेरह अंकों का प्रकाशन महात्मा गाँधी मार्ग, गायत्री नगर, जमालपुर, मुंगेर-110085 से हुआ तो इसके बाद के सभी अंकों का प्रकाशन सेक्टर-16, रोहिणी, दिल्ली-110085 से नियमित रूप से हो रहा है। इसके सम्पादक किशन कालजयी हिन्दी के जाने-माने रंगकर्मी, संस्कृतिकर्मी और साहित्यकार है। जमालपुर (मुंगेर) से अन्तिम बार प्रकाशित संवेद का तेरहवां अंक लोकनायक जय प्रकाश नारायण पर केन्द्रित था जिसमें उनके समग्र व्यक्तित्व की पड़ताल की गयी है। हिन्दी में लोकनायक जय प्रकाश नारायण पर निकला अपने ढंग का यह एकमात्र अंक है। इसके बाद के सभी अंक रोहिणी, दिल्ली से प्रकाशित हुए हैं। हाल ही में 'मेरे प्रेम-पत्र : देवीशंकर अवस्थी' (प्रस्तुति : कमलेश अवस्थी) पर केन्द्रित अप्रेल 2012 अंक के साथ ही संवेद ने अपने 50 अंक पूरे किए है।\nसंवेद का पहला अंक सन् 1991 ईस्वी के उदारीकरण के दौर की 'भूमण्डलीकरण की चुनौतियों' पर केन्द्रित था और इसका छत्तीसवां अंक उदारीकरण के ठीक बीस वर्ष बाद के 'भूमण्डलीकरण के दौर में' केन्द्रित था। संवेद ने हिन्दी में भूमण्डलीकरण के रूपों उदारीकरण और बाजारीकरण के खतरों को उसके आगमन के साथ ही चिह्नने और उसे गम्भीरतापूर्क विचार-विमर्श के केन्द्र में लाने का ऐतिहासिक महत्त्व का कार्य तो किया ही है, इसने अपने हमारे समय की कई महान विभूतियों पर भी महत्त्वपूर्ण अंक निकाले है। संवेद का चौहहवां अंक हिन्दी के प्रसिद्ध गद्यशिल्पी निर्मल वर्मा पर केन्द्रित था जिसका शीर्षक था - 'चुनी हुई चुप्पियों की आवाज : निर्मल वर्मा पर विशेष'। संवेद का पन्द्रहवां अंग अप्रतिम किस्सागो मनोहर श्याम जोशी पर केन्द्रित थी और उसका शीर्षत था - 'मनोहर श्याम जोशी : कैसे किस्सागो'। संवेद का सोलहवां अंक हमारे समय के विशिष्ट कवि अरूण कमल पर केन्द्रित था तो संवेद का सत्रहवां अंक हिन्दी के विशिष्ट कवि-कथाकार उदय प्रकाश पर केन्द्रित था। 'सिर्फ लिखने से कोई लेखक नहीं होता' शीर्षक उदय प्रकाश से रविकान्त, विमल झा, अभय कुमार दुबे, कमल कुमार मिश्र, उमाशंकर सिंह, विजेन्द्र चौहान, अविनाश और भूपेन सिंह का संवाद इसकी अंक की विशिष्ट उपलब्धि है। संवेद का अट्ठारहवां अंक राजनीतिक-समाजशास्त्री धीरूभाई शेठ पर केन्द्रित है और इसका शीर्षक है - 'विद्रोही बुद्धिजीवी का संसार : धीरूभाई शेठ पर विशष'। संवेद का चौबीसवां अंक कृष्णा सोबती के रचना संसार पर केन्दित है और इसका शीर्षक है - ' जीवन का उदास संगीत : कृष्णा सोबती पर विशेष'।", "id": "501744", "title": "संवेद (पत्रिका)"}
{"url": "https://hi.wikipedia.org/wiki?curid=501762", "text": "वरैंजियाई\n\nवरैंजियाई या वारयागी () पूर्वी स्लाव लोगों और यूनानियों द्वारा उन वाइकिंग लोगों के लिए इस्तेमाल होने वाला एक नाम था जिन्होंने 9वीं से 11वीं सदी ईसवी तक मध्यकालीन कीवयाई रूस राज्य पर राज किया और जिनसे बीज़ान्टिन सल्तनत का वरैन्जियाई दस्ता बना हुआ था। 12वीं सदी में लिखे गए प्रमुख वृत्तांत नामक इतिहास-गाथा में दर्ज है कि वरैन्जियाईयों का एक गुट रूरिक () नामक शासक के नेतृत्व में 862 ईसवी में नोवगोरोद क्षेत्र में आकर बस गया। 882 में रूरिक के सम्बन्धी ओलेग () ने कीव पर चढ़ाई करी और क़ब्ज़ा कर के उसे कीवयाई रूस का आधार बनाया। इस राज्य पर बाद में रूरिक के वंशजों ने शासन किया और यही रूस, बेलारूस और युक्रेन का ऐतिहासिक आधार माना जाता है।\n\n", "id": "501762", "title": "वरैंजियाई"}
{"url": "https://hi.wikipedia.org/wiki?curid=501781", "text": "नईहाटी\n\nनईहाटी नगर भारत के पश्चिमी बंगाल राज्य में हुगली नदी पर कलकत्ता से 35 किमी उत्तर चौबीस परगना जिले में स्थित नगर है। यह चावल, पटसन, तिलहन आदि स्थानीय उपजों का व्यावसायिक केंद्र है। कागज तथा रंगों के निर्माण के उद्योग यहाँ विकसित हैं। इसके उत्तरी उपनगर गौरीपुर में विशाल शक्ति संयंत्र है। कोलकत्ता के अत्यंत समीप होने के कारण यहाँ भी व्यवसाय और उद्योग में उत्तरोत्तर उन्नति की संभावनाएँ हैं।\n", "id": "501781", "title": "नईहाटी"}
{"url": "https://hi.wikipedia.org/wiki?curid=501782", "text": "फ्लूम\n\nअंग्रेजी का फ्लूम (Flume) शब्द प्रारंभ में लकड़ी या अन्य पदार्थ की बनाई कृत्रिम 'पानी की नालिका' के लिए प्रयुक्त होता था। अब किसी सामान्य आकारवाले जलमार्ग को संकीर्ण करना तथा संकीर्ण जलमार्ग को पुन: सामान्य आकार में परिवर्तित करना नालिका बनाना या फ्लूमिंग (fluming) कहलाता है। नहरों के निर्माण में बहुधा नदी-नाले अदि पार करने पड़ते हैं। उनमें कृत्रिम जलवाही सेतु तथा साइफनों की डिजाइन में नालिका का प्रयोग करने से बड़ी बचत होती है। इसके अतिरिक्त पुल आदि पक्के कामों से बड़ी बचत होती है। इसके अतिरिक्त पुल आदि पक्के कामों के निर्माण में भी नालिकाओं के प्रयोग से व्यय कम हो जाता है। अत: नालिकाविधि इंजीनियरी का महत्वपूर्ण पहलू है।\n\nइंजीनियरी के क्षेत्र में नालिकाओं का उपयोग प्राचीन समय से होता आया है। प्राचीन रोमन कृत्रिम जल प्रणालों (aqueducts) तथा फ्रांस, स्पेन, उत्तरी अमरीका और मेक्सिको आदि के नालिकावाले निर्माण कार्यो को देखने से सिद्ध होता है कि चाहे प्राचीन काल के इंजीनियर नालिका के आकल्प के सिद्धांत नहीं जानते थे, परंतु वे इनके उपयोग तथा सार्थकता से भली भाँति परिचित थे।\n\nनालिकाओं के निर्माण में सुधार के लिए प्राचीन काल से ही काफी प्रयोग होते आए हैं, परंतु आज की स्टैडर्ड नालिका (standard flume) का जन्म इस शताब्दी के प्रथम दशक में ही हुआ। साथ ही साथ नालिका आकल्प के सिद्धांतों में भी बहुत प्रगति हुई है।\n\nऊर्जा समीकरण (equation of energy), जो 'बर्नौली का प्रमेय' (Bernoulli Theorem) कहलाता है, नालिका के डिजाइन का प्रमुख सिद्धांत है। इस प्रमेय को बर्नौली ने सन् १७३६ ई. में निर्धारित किया था। जलमार्ग का आकार कम होने तथा वेग में वृद्धि होने के कारण जो शीर्ष (head) की हानि होती है उसे एक समान रूप से नालिका की लंबाई में बाँटा जाना आवश्यक है।\n\nनालिका की पूर्ण लंबाई को छोटे छोटे भाग में बाँटने के पश्चात् ऊर्जा समीकरण द्वारा हर भाग की ऊर्जा निकाली जाती है और नालिका का ऐसा आकल्प तैयार किया जाता है कि नालिका के शीर्ष की हानि एक समान रूप से हो। यह भी आवश्यक है कि संकीर्णता इस सीमा तक ही की जाए कि जल का वेग क्रांतिक वेग से कम रहे।\n\n", "id": "501782", "title": "फ्लूम"}
{"url": "https://hi.wikipedia.org/wiki?curid=501784", "text": "नोवाखाली\n\nनोवाखाली (Noakhali) या मैजदी (Maijdi) बांग्लादेश के चटगाँव (Chittagong) मंडल में एक जिला है। इस जिले में मुख्य गंगवार क्षेत्र के अतिरिक्त मेघना नदी के मुहाने के कई द्वीप सम्मिलित हैं। इसका उत्तरी एवं मध्य भाग मेघना नदी की सतह से नीचा है, इसलिए यहाँ मकानों की बाढ़ की सतह से ऊपर उठाना पड़ता है। अधिकांश पर छोटे छोटे परवों में बसे हुए हैं। धान, जूट, लाल मिर्च, प्याज और तिलहन यहाँ की मुख्य फसलें हैं। नारियल, दाल तथा गन्ने का भी उत्पादन पर्याप्त मात्रा में होता है। नारियल से तेल निकाला जाता है। पीतल के बरतल, सूती वस्त्र तथा इत्र भी यहाँ बनाए जाते हैं।\n\nयहाँ का औसत ताप २७ डिग्री सें. है तथा औसत वर्षा कभी भी ११५ इंच से कम नहीं होती। इस जिले में सन् १८७६ के चक्रवात से बहुत क्षति हुई थी और चक्रवात के ठीक बाद ही हैजा फैला गया था जिससे लगभग एक लाख व्यक्ति मर गए थे।\n\nनोवाखाली नगर (सुधाराम) नोवाखाली जिले का प्रशासनिक केंद्र है। यह समुद्र से १५ किमी की दूरी पर मेघना नदी की सहायक एक छोटी सी नदी पर ढाका से ११० किमी दक्षिण-पूर्व में पूर्वी बंगाल रेलमार्ग की शाखा पर स्थित है। सुधाराम मजूमदार यहाँ के प्राचीन निवासी थे, जिनके नाम पर इसका नामकरण हुआ है। सार्वजनिक कार्यालयों के अतिरिक्त यहाँ कारागार भी है। यहाँ धान, जूट, तिलहन और पीतल के बरतनों का व्यापार भी होता है।\n", "id": "501784", "title": "नोवाखाली"}
{"url": "https://hi.wikipedia.org/wiki?curid=501883", "text": "स्तीफेन जार्ज\n\nस्तीफेन जार्ज (Stephan George 1863-1933) जर्मन कवि, सम्पादक और अनुवादक थे।\n\nस्तीफेन जार्ज ने उस समय लिखना प्रारंभ किया जब साहित्य में यथार्थवाद का बोलबला था। अपने गुरु नीत्से (Nietzsche) की भाँति इन्होंने अनुभव किया कि यथार्थवादी प्रवृत्ति साहित्य के लिए घातक सिद्ध हो रही है तथा इसके कुप्रभाव से सौंदर्यबोध एवं सर्जनात्मकता का ह्रास हो रहा है। यथार्थवाद की वेगवती धारा को रोकना इनके साहित्यिक जीवन का मुख्य ध्येय था। सर्वप्रथम इन्होंने भाषा को परिष्कृत करने का कार्य हाथ में लिया।\n\nईसाई धर्म में विनम्रता, कष्ट सहन करने की क्षमता तथा दीन और निर्बल की सेवा पर जोर दिया गया है। नीत्से ने इस धर्म के उपर्युक्त आदर्शों को दासमनोवृत्ति का परिचायक बताया और उनकी कटु आलोचना की। ईसाई धर्म के विपरीत उसने एक नया जीवन दर्शन दिया जिसमें शक्ति की महत्ता पर बल दिया गया था। उसके अनुसार महापुरुष नैतिकता अनैतिकता के धरातल से ऊपर उठकर दृढ़ संकल्प के साथ कार्य करने में ही जीवन की सार्थकता देखते हैं। नीत्से के प्रभाव के फलस्वरूप ही जर्मनी में फासिज्म और हिटलर का प्रादुर्भाव हुआ।\n\nस्तीफेन जार्ज ने नीत्से के जीवनदर्शन को साहित्य के क्षेत्र में स्वीकार किया। पराक्रमी पुरुषों में दैवी शक्ति भी निहित होती है। ऐसी ही विभूतियाँ जीवन के चरम मूल्यों की स्थापना कर पाती हैं। जहाँ साधारण प्राणी बहुधा सही गलत की उधेड़बुन में फँस जाते हैं और उनकी क्रियाशीलता किसी न किसी अंश में नष्ट हो जाती है, पराक्रमी पुरुष एकनिष्ठ भाव से अपने लक्ष्य की प्राप्ति का प्रयास करते हैं। उनमें जीवन और समाज को अपनी धारणाओं के अनुसार नए साँचे में ढालने के लिए अदम्य उत्साह होता है। जार्ज स्तीफेन ने काव्य को आध्यात्मिक अभिव्यक्ति का सर्वोत्कृष्ट रूप माना। श्रेष्ठ कवि बाह्य क्रियाकलाप के आवरण के नीचे छिपे जीवन के मूल तत्वों को प्रकाश में लाता है। उसका काम स्थूल दृष्टि को भोंडी दिखनेवाली चीजों में निहित सौंदर्य को निखारना है। सन् १८९० से १९२८ तक इनकी कविताओं के कई संग्रह निकले। इन कविताओं में इन्होंने एक नए जर्मन साम्राज्य की कल्पना प्रस्तुत की जिसमें नेता का आदेश सर्वोपरि होगा। इन्हें जनतंत्र में विश्वास नहीं था और सबके लिए समान अधिकार का सिद्धांत इन्होंने कभी नहीं स्वीकार किया। नया साम्राज्य किसी एक पराक्रमी व्यक्ति के निर्देश में काम करनेवाले कुछ गिने चुने लोगों द्वारा ही स्थापित हो सकता था। जार्ज स्तीफेन ने उस नेता की कल्पना एक कवि के रूप में की और स्वयं को सर्वथा उपयुक्त पाते हुए अपने ईद गिर्द कवियों के एक गिरोह को भी खड़ा कर लिया। इनके शिष्यों में गंडोल्फ (Friedrich Gundolf) भी थे, जिन्होंने हिटलरी शासन में प्रचारमंत्री डॉ॰ गोबेल्स को पढ़ाया था।\n\n", "id": "501883", "title": "स्तीफेन जार्ज"}
{"url": "https://hi.wikipedia.org/wiki?curid=501884", "text": "स्टर्लिंग संख्याएँ\n\nस्टर्लिंग संख्याएँ (Stirling numbers) गणितीय विश्लेषण की कई शाखाओं में काम आती हैं। इनके प्रस्तुतकर्ता जेम्स स्टर्लिंग के नाम पर इनका नाम पड़ा। ये प्रथम और द्वितीय, दो प्रकार की होती हैं।\n\n(1 + x) (1 + 2 x)। ... (1 + n x) = 1 + nS1 x + nS2 x + nS3 x +...]\n\nx के आरोही क्रमवाले उपरिलिखित प्रसार के गुणांक, प्रथम प्रकार की n कोटि की स्टर्लिंग संख्याएँ हैं।\n\nद्वितीय प्रकार की स्टर्लिंग संख्याएँ निम्नलिखित प्रकार के x के गुणांकों में हैं :\n\n1 / [ (1 + x) (1 + 2 x)। ... (1 + n x) ] = 1 - nT1 x + nT2 x - nT3 x +...\n\nउपर्युक्त परिभाषा से निम्नलिखित प्रमेय प्राप्त होते हैं :\n\n(१) प्रथम n पूर्णाकों में से यदि पुनरावृत्ति बिना p को लिया जाए तो इनके गुणनफलों का योग प्रथम प्रकार की n कोटि की pवीं (pth) स्टर्लिंग संख्या के बराबर होता है।\n\n(२) प्रथम n पूर्णांकों में से यदि पुनरावृत्तियों सहित p को लिया जाए, तो इनके गुणनफलों का योग द्वितीय प्रकार की n कोटि की pवीं (pth) स्टर्लिंग संख्या के बराबर होता है।\n\nस्टर्लिंग ने x को निम्नलिखित क्रमगुणित श्रेणी में प्रदर्शित किया :\n\nx = x (x - 1) + x\n\nx = x (x - 1) (x - 2) + 3 x (x - 1) + x\n\nx = x (x - 1) (x - 2) (x - 3) + 6 x (x - 1) (x - 2) + 7 x (x - 1) + x\n\nx = x (x - 1) (x - 2) (x - 3) (x - 4) + 10 x (x - 1) (x - 2) (x - 3) + 25 x (x - 1) (x - 2) + 15 x (x - 1) + x\n\nऊपर लिखे विभिन्न क्रमगुणितों (Factorials) के गुणांक, जैसे 1.1 ; 1.31; 1.6.7.1; 1.10.25.15.1 द्वितीय प्रकार की स्टर्लिंग संख्याएँ हैं।\n", "id": "501884", "title": "स्टर्लिंग संख्याएँ"}
{"url": "https://hi.wikipedia.org/wiki?curid=501886", "text": "मराठी विश्वकोश\n\nमराठी विश्वकोश महाराष्ट्र सरकार की खास पहल द्वारा मराठी भाषा में निर्मित एन्सायक्लोपीडिया ब्रिटानिया की तरह एक ज्ञानकोश है।\n\nमुद्रित स्वरूप में इस विश्वकोश को प्रकाशित करने का कार्य महाराष्ट्र राज्य विश्वकोश निर्मिती मंडल द्वारा सन १९६० में आरम्भ किया गया। अक्टूबर २०१२ तक मराठी विश्वकोश के १८ खंड प्रकाशित किये जा चुके है। योजना के अनुसार इस विश्वकोश के दो और काया खंड प्रकाशित किये जायेंगे। उसके बाद प्रतिशब्द संग्रह, सूची संग्रह और मानचित्र संग्रह भी प्रकाशित किये जायेंगे। \n\nमराठी भाषा का पहला ज्ञानकोश श्रीधर व्यंकटेश केतकर जी द्वारा प्रकाशित'महाराष्ट्रीय ज्ञानकोश' था जिसका प्रथम खण्ड १९२१ में में प्रकाशित हुआ। जनवरी, 1916 में ही वस्तुत: केतकर जी ने मराठी ज्ञानकोश के महान्‌ साहित्यिक अनुष्ठान का औपचारिक रूप से आरंभ किया। उन्हें इसे पाँच वर्ष में प्रकाशित करने की आशा थी किंतु वास्तव में केवल पहला खंड ही सन्‌ 1921 में निकल सका और इक्कीसवाँ खंड (अनुक्रमणिका) 1929 में प्रकाशित हुआ। 1916 से 1929 तक का 13-14 वर्ष का समय केतकर के लिए असाधारण दौड़ धूपवाली सक्रियता का था, क्योंकि उन्हें एक साथ ही ज्ञानकोश के संपादक, व्यवस्थापक, मुद्रक, प्रकाशक, यहाँ तक कि स्थान स्थान पर जाकर उसके ग्राहक बनाने का भी कार्य करना पड़ता था। \n\n", "id": "501886", "title": "मराठी विश्वकोश"}
{"url": "https://hi.wikipedia.org/wiki?curid=501896", "text": "अडेल (गायिका)\n", "id": "501896", "title": "अडेल (गायिका)"}
{"url": "https://hi.wikipedia.org/wiki?curid=501912", "text": "चिरसम्मत भौतिकी\n\nचिरसम्मत भौतिकी (क्लासिकल फिजिक्स) भौतिक विज्ञान की वह शाखा है जिसमें द्रव्य और ऊर्जा दो अलग अवधारणाएं हैं। प्रारम्भिक रूप से यह न्यूटन के गति के नियम व मैक्सवेल के विद्युतचुम्बकीय विकिरण सिद्धान्त पर आधारित है। चिरसम्मत भौतिकी को सामान्यतः विभिन्न क्षेत्रों में विभाजित किया जाता है। इनमें यांत्रिकी (इसमें पदार्थ की गति तथा उस पर आरोपित बलों का अध्ययन किया जाता है।), गतिकी, स्थैतिकी, प्रकाशिकी, उष्मागतिकी (ऊर्जा और उष्मा का अध्ययन) और ध्वनिकी शामिल हैं तथा इसी प्रकार विद्युत व चुम्बकत्व के परिसर में दृष्टिगोचर अध्ययन। द्रव्यमान संरक्षण का नियम, ऊर्जा संरक्षण का नियम और संवेग संरक्षण का नियम भी चिरसम्मत भौतिकी में महत्वपूर्ण हैं। इसके अनुसार द्रव्यमान और ऊर्जा को ना ही तो बनाया जा सकता है और ना ही नष्ट किया जा सकता और केवल बाह्य असन्तुलित बल आरोपित करके ही संवेग को परिवर्तित किया जा सकता है।\n\nभौतिक विज्ञान का आरम्भ चिरसम्मत भौतिकी के विकास से आरम्भ होता है-भौतिकी का विकास लगभग १८९० से पूर्व आरम्भ हो चुका था। चिरसम्मत भौतिकी में पदार्थ व ऊर्जा दो अलग राशियां हैं। जहाँ वह कोई भी वस्तु जिसमें भार है तथा स्थान घेरती है पदार्थ की श्रेणी में आती है। ऊर्जा को पदार्थ के वेग/चाल से देखा जाता है। जिसके अनुसार जिस वस्तु की ऊर्जा जितनी अधिक होगी वह उतनी ही तेज गति प्राप्त करेगी। चिरसम्मत भौतिकी, चिरसम्मत यांत्रिकी, उष्मागतिकी व विद्युतचुम्बकीकी के क्षेत्र में नामक तीन वृहत शाखाओं में सिद्धान्त, नियम व अवधारणाओं के साथ आवश्यक रूप में हल की जाती है।\n\nमहान कैलटेक भौतिकशास्त्री रिचर्ड फेनमैन (1918:1988) के अनुसार विज्ञान, ब्रह्मांड के नियमों का पता लगाने के प्रयास के रूप में परिभाषित किया जा सकता है।\n\nभौतिकी का आरम्भ किसी सापेक्ष वस्तु से होता है। कोई भी भौतिक राशी अपने मात्रक अथवा किसी अन्य राशी का मापन किसी अन्य चर राशी के सापेक्ष किया जाता है। दिक् (समष्टि) में किसी भी वस्तु अथवा कण की स्थिति बताने के लिए एक निर्देश बिन्दु की आवश्यकता होती है।\n\nनिर्देश तन्त्र का सिद्धान्त भौतिकी की अन्य अवधारणाओं से सीधे सम्बंध रखता है।\n\nचिरसम्मत सिद्धान्त के भौतिकी में कम से कम दो मतलब हैं:\n\nचिरसम्मत भौतिकी में शामिल भौतिकी के सिद्धान्त:\n\n\n", "id": "501912", "title": "चिरसम्मत भौतिकी"}
{"url": "https://hi.wikipedia.org/wiki?curid=501931", "text": "संगीत सप्तपदी\n\nयहाँ देखें : http://axar.in/kpm/vcgep\n\ndownload zip ffile\n\nउसमें संगीत सप्तपदी का पूर्ण विवरण मिलेगा - लेखक कान्ता प्रसाद मिश्रा", "id": "501931", "title": "संगीत सप्तपदी"}
{"url": "https://hi.wikipedia.org/wiki?curid=501938", "text": "गबडलय अखटऊ\n\nगबडलय अखटऊ (अंग्रेज़ी भाषा Gabdulkhay Akhatov; रूसी भाषा Габдулхай Хурамович Ахатов (1927 - 1986, सोवियत संघ, रूस, तातारस्तान) - एक उत्कृष्ट वैज्ञानिक और भाषाविद्. प्रोफेसर (1970). बहुभाषाविद. वह राज्य कज़ान शैक्षणिक संस्थान (कज़ान विश्वविद्यालय) से स्नातक की उपाधि (1954). अनुसंधान के क्षेत्र: भाषाविज्ञान, भाषाशास्त्र, तातार भाषा, नृवंशविज्ञान. वैज्ञानिक 200 से अधिक किताबें और लेख के लेखक है।\n\n\n", "id": "501938", "title": "गबडलय अखटऊ"}
{"url": "https://hi.wikipedia.org/wiki?curid=501947", "text": "निनॉय एक्विनो अन्तर्राष्ट्रीय विमानक्षेत्र\n\nनिनॉय एक्विनो अन्तर्राष्ट्रीय विमानक्षेत्र (Filipino: \"Paliparang Pandaigdig ng Ninoy Aquino\") या NAIA (), जिसे मनीला अन्तर्राष्ट्रीय विमानक्षेत्र भी कहते हैं , फिलिपींस की राजधानी मनीला एवं उसके निकटवर्त्ती मनीला मेट्रो क्षेत्र को सेवा देने वाला विमानक्षेत्र है। पैसे एवं पॅरानेक की सीमा पर स्थित यह विमानक्षेत्र मुख्य मनीला से ७ कि.मी दक्षिण दिशा में NAIA फिलिपीन्स का प्रमुख प्रवेशद्वार है। साथ ही यह फिलिपींस एयरलाइंस का हब भि है। विमानक्षेत्र का प्रबंधन मनीला इन्टरनेशनल एयरपोर्ट अथॉरिटी (MIAA) द्वारा होता है, जो फिलिपीन्स सरकार के यातायात एवं संचार विभाग का एक खण्ड है। \n\nआधिकारिक रूप से NAIA मनीला क्षेत्र का एकमात्र विमानक्षेत्र है, हालांकि NAIA एवं क्लार्क अन्तर्राष्ट्रीय विमानक्षेत्र जो क्लार्क फ़्रीपोर्ट ज़ोन, एन्जिलिस, पंपांगा में स्थित है, दोनों ही मिलकर सेवा देते हैं, जिनमें सी.आई.ए विमानक्षेत्र अधिकांश निम्न-लागत सेवा प्रदाताओं को सेवा उपलब्ध कराता है। कालांतर में क्लार्क विमानक्षेत्र ही निनॉय विमानक्षेत्र वाला प्रमुख विमानक्षेत्र का स्थान लेने वाला निश्चित किया गया है। इस विमानक्षेत्र का नां स्व. सिनेटर बेनिग्नो \"निनॉय\" एक्विनो, जू. के नाम पर रखा गया है, जिनकी १९८३ में हत्या विमानक्षेत्र पर ही कर दी गयी थी। \n\nवर्ष २००९ में इस विमानक्षेत्र ने यात्री संख्या में 11.4% की वृद्धि दर्ज की जिससे यह आंकड़ा 2.41 करोड़ के पार हो गया। अगले वर्ष २०१० में, NAIA टर्मिनल का यह आंकड़ा २.७१ करोड़ रहा जिससे यह विमानक्षेत्र यात्री ट्रैफ़िक अनुसार विश्व के सर्वोच्च ५० विमानक्षेत्र की सूची में आ गया। वर्ष २०११ में NAIA के सभी टर्मिनल्स मिलाकर वार्षिक यात्री संख्या ने 29,552,264 तक पहुंच कर कीर्तिमान स्थापित किया व य्श एशिया के व्यस्ततम विमानक्षेत्रों में से एक हो गया।\n\n", "id": "501947", "title": "निनॉय एक्विनो अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=501952", "text": "इस्तांबुल अतातुर्क विमानक्षेत्र\n\nइस्तांबुल अतातुर्क विमानक्षेत्र () तुर्की की राजधानी इस्तांबुल को सेवा देने वाला प्रमुख अन्तर्राष्ट्रीय विमानक्षेत्र है। इसके बाद सबीहा गॉकेन अन्तर्राष्ट्रीय विमानक्षेत्र आता है। यह विमानक्षेत्र सन १९२४ में आरंभ हुआ था और येसिल्कॉय में, नगर के यूरोपीय छोर पर स्थित है। यह नगर केन्द्र से पश्चिम में स्थित है। १९८० में विमानक्षेत्र का पुनर्नामकरण कर इसे तुर्की गणराज्य के संस्थापक एवं प्रथम राष्ट्रपति मुस्तफ़ा कमाल अतातुर्क के सम्मान में वर्तमान नाम, अतातुर्क विमानक्षेत्र कर दिया गया था। वर्ष २०११ में कुल यात्री ट्रैफ़िक 3.73 लाख के साथ, यह विमानक्षेत्र कुल यात्री ट्रैफ़िक की मद में विश्व का ३०वाँ व्यस्ततम विमानक्षेत्र एवं अन्तर्राष्ट्रीय यात्री ट्रैफ़िक की मद में विश्व का १७वाँ व्यस्ततम विमानक्षेत्र बन गया। यह रोम के फ़्यूमीशियो विमानक्षेत्र के एकदम बाद ही आता है। २०११ के आंकड़ों के अनुसार यह रोम एवं म्यूनिख के बाद यूरोप का ८वां व्यस्ततम विमानक्षेत्र रहा। अप्रैल २०११ से अप्रैल २०१२ की अवधि में इसकी IST श्रेणी कुल यात्री ट्रैफ़िक की २६वीं एवं अन्तर्राष्ट्रीय यात्री ट्रैफ़िक ई १५वीं रही।\n\n", "id": "501952", "title": "इस्तांबुल अतातुर्क विमानक्षेत्र"}
{"url": "https://hi.wikipedia.org/wiki?curid=501986", "text": "पालम रेलवे स्टेशन\n\nपालम रेलवे स्टेशन दिल्ली के दक्षिण पश्चिम दिशा में स्थित एक रेलवे स्टेशन है। यह भारतीय रेल की उत्तर रेलवे ज़ोन का स्टेशन है।\n\n", "id": "501986", "title": "पालम रेलवे स्टेशन"}
{"url": "https://hi.wikipedia.org/wiki?curid=501987", "text": "एयर कज़ाखिस्तान\n\nएयर कज़ाखिस्तान कज़ाखिस्तान की एक वायुसेवा थी जो कज़ाखिस्तान एयरलाइंस के दीवालिया हो जाने पर बंद हो जाने से वहां की ध्वजवाहिका सेवा बन गयी। इसका मुख्यालय राजधानी अल्माटी में स्थित है।\n\n", "id": "501987", "title": "एयर कज़ाखिस्तान"}
{"url": "https://hi.wikipedia.org/wiki?curid=501989", "text": "१९९६ चरखी दादरी वायु-मध्य भिडंत\n\n१२ नवम्बर १९९६ को सऊदी अरब एयरलाइंस का विमान हरियाणा के चरखी दादरी में वायु में कज़ाखिस्तान एयरलाइंस की उड़ान 1907 से टकरा गया। सभी सवार ३४९ यात्रियों की मृत्यु हो गयी।\n\n\n", "id": "501989", "title": "१९९६ चरखी दादरी वायु-मध्य भिडंत"}
{"url": "https://hi.wikipedia.org/wiki?curid=501998", "text": "इटहरा\n\nइटहरा एक गाँव है और ये उत्तर प्रदेश के संत रविदास नगर जिला के डीघ मंडल में स्थित है यह जिला मुख्यालय से करीब ३५ किलोमीटर दूर है, ये गाँव गंगा नदी से तीनो दिशाओ से घिरी हुई है | प्रसिद्ध मंदिर बाबा गंगेश्वरनाथ धाम इसी गाँव में है | ये गाँव बहुत ही विकसित गाँव था। कोनिया क्षेत्र में मात्र इसी गाँव में बाजार हुआ करता था, कोनिया क्षेत्र के लोग यही से खरीदारी करते थे। इसे आज भी सरकारी तौर पर ग्रामीण बाजार का दर्जा प्राप्त है। धीरे धीरे गाँव की जनसँख्या में वृद्धि हुई और लोग रोजगार की तलाश में बाहर जाने लगे जैसे मुंबई, दिल्ली, कोलकाता,सूरत और बचे हुए लोग भी गाँव की पुरानी बस्ती से बाहर अपना घर बनाने लगे जिससे इस गाँव का दायरा लगभग ३ किलोमीटर से ज्यादा हो गया। आज ये गाँव ३ किलोमीटर के दायरे से ज्यादा में बसा हुआ है। इस गाँव में सबसे बड़ी संख्या में बिसेन राजपूत है क्योंकि ये गाँव इन्ही के द्वारा बसाया गया था। उसके बाद बड़ी संख्या में क्रमश : ब्राह्मण, पासी, चमार,यादव मौजूद है। कायस्थ, बनिया, नाई, कुम्हार, कहार, मुसलमान, पुष्पाकर (माली), चौरसिया (बरई),धोबी, तेली (गुप्ता),मुसहर जाति ये जातियां भी इस गाँव में मौजूद है। सामाजिक तौर पर ये गाँव आज भी काफी विकसित है। इस गाँव में एक इंटर कॉलेज और एक महिला महाविद्यालय भी है।\n\n\"गंग सकल मुद मंगल मुला।\nगाँव इटहरा सुर सरि तिरा।।\"\n\nभारत की 2001 जनगणना अनुसार, इटहरा की आबादी 3192 थी। जिसमे पुरुषों की संख्या 48% (1537) और महिलाओं की संख्या 52% (1655) थी।\n\nपहले यह गाँव भर राजाओ के कब्जे में था, फिर मौनस राजपूतो द्वारा इस पर कब्ज़ा कर लिया गया उसके बाद इस गाँव में बिसेन राजपूत आये |\nपुरानी बस्ती में स्थित कोटिया (टिला) पर आज भी भरो के रहने के अवशेष मिलते है।\nजिसमे बड़े बड़े कोल्हू पुराने खपरैल के टुकड़े प्रमुख है।\n\nhttp://in.jagran.yahoo.com/news/local/uttarpradesh/4_1_8086695.html\n", "id": "501998", "title": "इटहरा"}
{"url": "https://hi.wikipedia.org/wiki?curid=502048", "text": "तटबन्ध\n\nतटबंध (embankment), ऐसे बाँध अर्थात् पत्थर या कंक्रीट के पलस्तर से सुरक्षित, मिट्टी या मिट्टी तथा कंकड़ इत्यादि के मिश्रण से बनाए तटों या ऊँचे, लंबें टीलों, को कहते हैं, जिनसे पानी के बहाव को रोकने अथवा सीमित करने का काम लिया जाता है, जैसे \n\nसमुद्र के किनारे बने तटबंधों से बहुधा जहाजों पर माल लादने, उतारने या यात्रियों को चढ़ाने का काम भी लिया जाता है।\n\n", "id": "502048", "title": "तटबन्ध"}
{"url": "https://hi.wikipedia.org/wiki?curid=502049", "text": "तय्यब जी अब्बास\n\nतय्यब जी अब्बास बंबई के प्रसिद्ध तय्यब जी खानदान में पैदा हुए थे। पहले बड़ौदा में जज रहे, फिर रिटायर होने के बाद कांग्रेस में शामिल हो गए। सन् १९२१ ई० में दाढ़वार फायरिग को जाँच के लिये कांग्रेस कार्यसमिति द्वारा नियुक्त कमेटी के आप अध्यक्ष थे। अप्रैल, १९३० ई० में जो मशहूर डांडीमार्च गांधी जी ने किया था ओर नमक का कानून तोड़ा था, उसमें अब्बास तय्यब जी भी उनके साथ थे और यह तय हुआ कि गाँधी जी की गिरफ्तारी के बाद कांग्रेस की बागडोर आप सँभालेंगें। आपका समूचा परिवार भारतीय राष्ट्र का सेवक रहा है। भारत के राष्ट्रीय मुस्लिम घरानों में तय्यब जी का घराना अग्रणी रहा है।\n", "id": "502049", "title": "तय्यब जी अब्बास"}
{"url": "https://hi.wikipedia.org/wiki?curid=502050", "text": "ताम्रलिप्त\n\nताम्रलिप्त या ताम्रलिप्ति () बंगाल की खाड़ी में स्थित एक प्राचीन नगर था। विद्वानों का मत है कि वर्तमान तामलुक ही प्राचीन ताम्रलिप्ति था। ऐसा माना जाता है कि मौर्य साम्राज्य के दक्षिण एशिया तथा दक्षिण-पूर्व एशिया के लिए यह नगर व्यापारिक निकास बिन्दु था।\n\nपश्चिमी बंगाल के मिदनापुर जिले का आधुनिक तामलुक अथवा तमलुक जो कलकत्ता से ३३ मील दक्षिण पश्चिम में रूपनारायण नदी के पश्चिमी किनारे पर स्थित है। यद्यपि समुद्र से इसकी वर्तमान दूरी ६० मील है, प्राचीन और मध्यकालीन युग में १७वीं शताब्दी तक समुद्र उसको छूता था और वह भारतवर्ष के दक्षिण-पूर्वी तट का एक प्रसिद्ध बंदरगाह था। ताम्रलिप्ति, नगर की ही नहीं, एक विशाल जनपद की भी संज्ञा थी। उन दिनों गंगा नदी भी उसके नगर के पास से होकर ही बहती थी और उसके द्वारा समुद्र से मिले होने के कारण नगर का बहुत बड़ा व्यापारिक महत्व था। भारतवर्ष के संबंध में लिखनेवाला सुप्रसिद्ध भूगोलशास्त्री प्लिनी उसे 'तामलिटिज' की संज्ञा देता है। प्राचीन ताम्रलिप्ति नगर के खंडहर नदी की उपजाऊ घाटी में अब भी देखे जा सकते हैं।\n\nताम्रलिप्ति जनपद और उसके बंदरगाह का महत्व भारतीयों को पूर्वी भारत और समुद्र पार दक्षिण-पूर्व के देशों की जानकारी हो जाने के बाद बढ़ा होगा। सर्वप्रथम महाभारत (भीष्मपर्व, ९-७६) में उसकी चर्चा मिलती है, जिसमें यह कहा गया है कि भीमसेन ने वहाँ के राजा को हराकर कर वसूल किया था। मौर्यों का युग आते आते उसका महत्व निश्चय ही स्पष्ट रूप से प्रकट होने लगा था। प्लिनी एक ऐसी सड़क का वर्णन करता है जो उत्तरी पश्चिमी सीमाप्रांत में पुष्करावती (पेशावर के पास) से प्रांरभ होकर तक्षशिला, हस्तिनापुर, आधुनिक अनूपशहर और डिबाई होते हुए कन्नोज, प्रयाग, वाराणसी और पाटलिपुत्र तक जाती थी। बीच में वह सिंधु, झेलम, व्यास, सतलज, यमुना और गंगा को पार करती थी। पाटिलिपुत्र के आगे भी वह पूर्व में गंगासागर तक जाती थी और ताम्रलिप्ति स्थल ही उसका अंतिम बिंदु रहा होगा। अर्थशास्त्र में तथा यूनानी लेखकों के विवरणों में मौर्यो के नौविभाग का जो विवरण है, उससे स्थलीय व्यापार के साथ जलीय व्यापार का सहज अनुमान लगाया जा सकता है। इस दृष्टि से ताम्रलिप्ति की प्राकृतिक स्थिति का इस कारण बड़ा अधिक महत्व होगा कि बहु दक्षिणी-पूर्वी भारत को ही नहीं समुद्रपार के देशों को भी मध्य एशिया के नगरों से जोड़ता था। बाद में ज्यों ज्यों दक्षिणी-पूर्वी एशिया के देशों की जानकारी होती गई तथा उनसे भारत के व्यापारिक, सांस्कृतिक और राजनीतिक संबंध बढ़ते गए, ताम्रलिप्ति की प्रमुखता भी बढ़ती गई। चौथी शती से १२वीं शती तक वहाँ अनेक देशों के जहाज लगे रहते थे। वहाँ से नील, शहतूत और पशम का निर्यात बाहर के देशों को किया जाता था। \n\nअशोक के समय से ताम्रलिप्ति का बौद्ध धर्म संबंधी महत्व भी बढ़ गया। सिंहल के बौद्ध ग्रंथों-महावंश और दीपवंश में उसे तामलप्ति अथवा ताम्रलिप्ति कहा गया है और उनसे दीपवंश में उसे ताम्रलित्ति अथवा ताम्रलिप्ति कहा गया है और उनसे यह सूचना मिलती है (महा०, ११-३८; दीप०, ३-३३) कि वहीं से अशोक ने जहाज द्वारा बोधिवृक्ष की शाखा सिंहल भेजी थी। उस अवसर पर स्वय अशोक गंगा को पार करते हुए पाटलिपुत्र से वहाँ पहुँचे थे। पाँचवी शती के प्रारंभ में फाह्यान भी वहीं से होकर समुद्रमार्ग द्वारा सिंहल गया था (गाइल्स, पृष्ठ ६५)। हर्षवर्धन के समय जब युवान्च्वाड् भारतवर्ष आया था उसने ताम्रलिप्ति देखा। वहाँ उसने कुछ बौद्ध विहार और अशोक का बनवाया हुआ एक स्तंभ भी देखा था (वाटर्स, युवान् च्वाड्, ट्रवेल्स, द्वितीय, पृ० १८९-९०)। इंत्सग ने चीन से भारत आते समय अपना जहाज वहीं छोड़ा था। बाद के भारत आने वाले चीनी यात्रियों ने भी वैसा ही किया (ताकाकुसु, इत्सिग् रेकार्ड ऑव दि बुद्धिस्ट रेलिजन् पृष्ठ १८५-२११)। \n\nमलय प्रायद्वीप और हिंद चीन के द्वीपसमूहों में भारतीय राजकुमारों ने जब अपने उपनिवेश स्थापित किए होंगे, उन दिनों भी ताम्रलिप्ति भारत से आवागमन का द्वार रहा होगा। किंतु भारतीय इतिहास के मध्यकाल में उसका व्यापारिक महत्व अवश्य कुछ कम हो गया ओर यूरोप से जब व्यापारिक जातियाँ भारत में आई पश्चिमी समुद्रतट ही उपयोग में लाया जाने लगा।\n\nतामलुक\n\n", "id": "502050", "title": "ताम्रलिप्त"}
{"url": "https://hi.wikipedia.org/wiki?curid=502054", "text": "तमलुक\n\nतमलुक (बांग्ला: তমলুক) भारत के पश्चिम बंगाल राज्य के पूर्वी मेदिनापुर जनपद का मुख्यालय है। विद्वानों का विचार है कि तमलुक ही प्राचीन ताम्रलिप्त है जो प्राचीन भारत में एक प्रसिद्ध व्यापारिक केन्द्र था। यह नगर बंगाल की खाड़ी से सटे हुए रूपनारायण नदी के किनारे स्थित है।\n\nउसकी प्राचीन समृद्धि अथवा गौरव के कोई चिन्ह अब वहाँ नहीं दिखाई देते। इसे हिंदू और बौद्ध दोनों ही अपना तीर्थस्थान मानते हैं।\n\n", "id": "502054", "title": "तमलुक"}
{"url": "https://hi.wikipedia.org/wiki?curid=502057", "text": "मिस्सी फ्रेंक्लिन\n\nमिस्सी फ्रेंक्लिन (जन्म: 10 मई 1995) एक अमेरिकी तैराक और चार ओलंपिक स्वर्ण पदकों की विजेता है। 200 मीटर बैकस्ट्रोक का मौजूदा विश्व रिकॉर्ड उनके नाम है। इसके अलावा वह 100 मीटर और 200 मीटर बैकस्ट्रोक का अमेरिकी रिकॉर्ड भी उन्ही के नाम है।", "id": "502057", "title": "मिस्सी फ्रेंक्लिन"}
{"url": "https://hi.wikipedia.org/wiki?curid=502059", "text": "कोल्डप्ले\n\nकोल्डप्ले एक ब्रिटिश ॲलटर्नेटिव रॉक बैंड जिसे गायक क्रिस मार्टिन और गिटारवादक जॉनी बकलैंड द्वारा 1996 में यूनिवर्सिटी कॉलेज लंदन में गठित किया गया था। \n\"पेक्टोराल्ज़\" नाम से गठित हुए इस बैंड, में बाद में गाए बेर्रीमैन एक बास वादक के रूप में शामिल हुए और बैंड का नाम बदलकर \"स्टारफिश\" रख दिया गया। फ़िर बैंड के आखरी सदस्य विल चैंपियन एक ड्रमर के रूप में बैंड से जुड़े। अपने पहले तीन एल्बम रिकॉर्ड एवं रिलीज़ करने से पहले, बैंड न अपना नाम पुनः बदलकर कोल्डप्ले रख लिया। ला\nवर्ष 2000 में रिलीज़ हुए एकल \"\"येल्लो\"\" की रिलीज के साथ बैंड ने दुनिया भर में ख्याति हासिल की। बैंड को आठ ब्रिट पुरस्कार सहित अनेक विभिन्न संगीत पुरस्कारों से सम्मानित किया गया है। दिसंबर 2009 में, \"रॉलिंग स्टोन\" पत्रिका द्वारा किये गए एक मतदान में पाठकों ने कोल्डप्ले को 2000 के दशक का चौथा सबसे अच्छे कलाकार के रूप में चुना।\n\n", "id": "502059", "title": "कोल्डप्ले"}
{"url": "https://hi.wikipedia.org/wiki?curid=502065", "text": "अमन हेयर\n\nअमन हेयर (पूरा नाम: अमनदीप सिंह हेयर पंजाबी: ਅਮਨਦੀਪ ਸਿੰਘ ਹੇਅਰ) एक ब्रिटेन आधारित भंगड़ा गायक और गीतकार है।\n", "id": "502065", "title": "अमन हेयर"}
{"url": "https://hi.wikipedia.org/wiki?curid=502081", "text": "नट\n\nनट (अंग्रेजी: Nat caste) उत्तर भारत में हिन्दू धर्म को मानने वाली एक जाति है जिसके पुरुष लोग प्राय: बाज़ीगरी या कलाबाज़ी और गाने-बजाने का कार्य करते हैं तथा उनकी स्त्रियाँ नाचने व गाने का कार्य करती हैं। इस जाति को भारत सरकार ने संविधान में अनुसूचित जाति के अन्तर्गत शामिल कर लिया है ताकि समाज के अन्दर उन्हें शिक्षा आदि के विशेष अधिकार देकर आगे बढाया जा सके।\n\nनट शब्द का एक अर्थ नृत्य या नाटक (अभिनय) करना भी है। सम्भवत: इस जाति के लोगों की इसी विशेषता के कारण उन्हें समाज में यह नाम दिया गया होगा। कहीं कहीं इन्हें बाज़ीगर या कलाबाज़ भी कहते हैं। शरीर के अंग-प्रत्यंग को लचीला बनाकर भिन्न मुद्राओं में प्रदर्शित करते हुए जनता का मनोरंजन करना ही इनका मुख्य पेशा है। इनकी स्त्रियाँ खूबसूरत होने के साथ साथ हाव-भाव प्रदर्शन करके नृत्य व गायन में काफी प्रवीण होती हैं।\n\nनटों में प्रमुख रूप से दो उपजातियाँ हैं-बजनिया नट और ब्रजवासी नट। बजनिया नट प्राय: बाज़ीगरी या कलाबाज़ी और गाने-बजाने का कार्य करते हैं जबकि ब्रजवासी नटों में स्त्रियाँ नर्तकी के रूप में नाचने-गाने का कार्य करती हैं और उनके पुरुष या पति उनके साथ साजिन्दे (वाद्य यन्त्र बजाने) का कार्य करते हैं।\n", "id": "502081", "title": "नट"}
{"url": "https://hi.wikipedia.org/wiki?curid=502086", "text": "कहार\n\nकहार (अंग्रेजी: Kahar) भारतवर्ष में हिन्दू धर्म को मानने वाली एक जाति है। यह जाति यहाँ हिन्दुओं के अतिरिक्त मुस्लिम व सिक्ख सम्प्रदाय में भी होती है। हिन्दू कहार जाति का इतिहास बहुत पुराना है जबकि मुस्लिम सिक्ख कहार बाद में बने। इस समुदाय के लोग पंजाब, हरियाणा और पश्चिमी उत्तर प्रदेश में ही पाये जाते हैं!\n\nकहार स्वयं को कश्यप नाम के एक अति प्राचीन हिन्दू ऋषि के गोत्र से उत्पन्न हुआ बतलाते हैं। इस कारण वे अपने नाम के आगे जातिसूचक शब्द कश्यप लगाने में गर्व अनुभव करते हैं।\n", "id": "502086", "title": "कहार"}
{"url": "https://hi.wikipedia.org/wiki?curid=502087", "text": "मनिहार\n\nमनिहार (अंग्रेजी: Manihar) हिन्दुस्तान में पायी जाने वाली एक मुस्लिम बिरादरी की जाति है। इस जाति के लोगों का मुख्य पेशा चूड़ी बेचना है। इसलिये इन्हें कहीं-कहीं चूड़ीहार भी कहा जाता है। मुख्यतः यह जाति उत्तरी भारत और पाकिस्तान के सिन्ध प्रान्त में पायी जाती है। यूँ तो नेपाल की तराई क्षेत्र में भी मनिहारों के वंशज मिलते हैं। ये लोग अपने नाम के आगे जातिसूचक शब्द के रूप में प्राय: सिद्दीकी ही लगाते हैं।Dr\n\nइस जाति की उत्पत्ति के विषय में दो सिद्धान्त हैं एक भारतीय, दूसरा मध्य एशियाई। भारतीय सिद्धान्त के अनुसार ये मूलत: राजपूत थे जो सत्ता के लालचवश मुसलमान बने। इसका प्रमाण यह है कि इनकी उपजातियों क़े नाम राजपूत उपजातियों से काफी कुछ मिलते हैं जैसे-भट्टी, सोलंकी, चौहान, बैसवारा, आदि।इसीलिये इनके रीति रिवाज़ हिन्दुओं से मिलते हैं दूसरी ओर मध्य एशियाई सिद्धान्त के अनुसार ये वो लोग है जिनका गजनी मे शासकों के यहाँ घरेलू काम करना था और इनकी महिलायें हरम की देखभाल करना था जो 1000 ई० में महमूद गज़नवी क़े साथ भारत आये और फिरोजाबाद के आस-पास बस गये ।\n\n(1)शेख़ (2) इसहानी, (3) कछानी, (4) लोहानी, (5) शेख़ावत, (6) ग़ोरी, (7) कसाउली, (8) भनोट, (9) चौहान, (10) पाण्ड्या, (11) मुग़ल, (12) सैय्यद, (13) खोखर, (14) बैसवारा और (15) राठी। \n", "id": "502087", "title": "मनिहार"}
{"url": "https://hi.wikipedia.org/wiki?curid=502115", "text": "यरवदा केंद्रीय कारागार\n\nयरवदा केंद्रीय कारागार , महाराष्ट्र के पुणे जिले के यरवदा नामक स्थान पर स्थित एक उच्च-सुरक्षा वाला कारागार है। यह महाराष्ट्र का सबसे बड़ा कारागार होने के साथ दक्षिण एशिया मे स्थित बड़े कारागारों में से एक है। यरवदा कारागार की बंदी क्षमता 3600 बंदियों (2005) की है और यह कई सुरक्षा क्षेत्रों और बैरकों में फैला है। यहां एक खुला-कारागार भी है जो ठीक इसके परिसर के बाहर स्थित है। 1930 और 1940 के दशक में भारतीय स्वतंत्रता संग्राम के दौरान यहां कई प्रसिद्ध हस्तियों जैसे कि महात्मा गाँधी को इस कारागार में रखा गया था। \n512 एकड़ क्षेत्र में फैला यह कारागार दक्षिण एशिया के सबसे बड़े कारागारों में से एक है और यहां की बंदी क्षमता 3600 बंदियों की है। परिसर में स्थित उच्च सुरक्षा कारागार चार ऊँची दीवारों से सुरक्षित है। और यह विभिन्न सुरक्षा क्षेत्रों और बैरकों में विभाजित है। इसमें अंडाकार कक्ष भी हैं जिनमें उच्च सुरक्षा प्राप्त बंदियों को रखा जाता है।क्षमता से अधिक बंदी रखने और उनकी खराब जीवन स्थिति के लिए इस कारागार की आलोचना की जाती है और इस संदर्भ में २००३ में महाराष्ट्र के मानवाधिकार आयोग ने एक नोटिस भी जारी किया था।\n", "id": "502115", "title": "यरवदा केंद्रीय कारागार"}
{"url": "https://hi.wikipedia.org/wiki?curid=502120", "text": "यरवदा\n\nयरवदा (मराठी: येरवडा), भारत के राज्य महाराष्ट्र, के पुणे का एक उपनगर है। यरवदा, पुणे शहर के सबसे अधिक घनी आबादी वाले क्षेत्रों में से एक है। यह जगह अहमदनगर राजमार्ग की शुरुआत में और लोहगाँव में पुराने पुणे हवाई अड्डे के रास्ते पर स्थित है। यह जगह विमान नगर और कोरेगांव पार्क के बीच में स्थित है और बंद गार्डन से मुला-मुथा नदी को यरवदा पुल के माध्यम से पार करके पहुंचा जा सकता है।\n", "id": "502120", "title": "यरवदा"}
{"url": "https://hi.wikipedia.org/wiki?curid=502126", "text": "इल्यूशिन आईएल-७६\n\nइल्युशिन आईएल-७६ (नाटो नाम: कॅन्डिड) एक बहुउद्देशीय चार-इंजन वाला स्ट्रॅटेजिक एयरलिफ़्टर विमाण है। इसकी अभिकल्पना इल्य्शिन डिज़ईन ब्यूरो ने की थी। इसे १९६७ में मूलतः व्यापारिक मालवाहक के रूप में बनाया गया था। एन्टोनोव ए एन-१२ का स्थान लेने हेतु इस भारी मशीनों को सुदूर क्षेत्रों एवं सोवियत संघ के कठिन साध्य क्षेत्रों में भारी सामाण पहुंचाने हेतु बनाया गया था। आईएल-७६ के सैन्य वर्ज़न का काफ़ी प्रयोग यूरोप, एशिया एवं अफ़्रीका में होता रहा है।\n\n", "id": "502126", "title": "इल्यूशिन आईएल-७६"}
{"url": "https://hi.wikipedia.org/wiki?curid=502133", "text": "पोस्ट रिस्टेंटे\n\nपोस्ट रिस्टेंटे, या अंग्रेज़ी में जनरल डिलीवरी (हिन्दी: सामान्य वितरण) एक प्रकार की डाक सेवा है जिसमें डाकघर डाक को तब तक अपने पास सुरक्षित रखता है जब तक उस विशेष डाक का प्राप्तकर्ता उसे प्राप्त करने की सूचना नहीं देता। यह वाक्यांश फ़्रांसीसी भाषा से आया है जिसका शाब्दिक अर्थ डाक शेष होता है।\n", "id": "502133", "title": "पोस्ट रिस्टेंटे"}
{"url": "https://hi.wikipedia.org/wiki?curid=502139", "text": "जिब्राल्टर राष्ट्रीय क्रिकेट टीम\n\nजिब्राल्टर राष्ट्रीय क्रिकेट टीम ब्रिटिश प्रवासी शासित प्रदेश जिब्राल्टर का अन्तराष्ट्रीय क्रिकेट में प्रतिनिधित्व करने वाली टीम है। टीम अंतरराष्ट्रीय क्रिकेट परिषद की वर्ष 1969 से सहयोगी सदस्य है। टॅस्ट क्रिकेट नहीं खेलने वाली यूरोपीय टीमों में जिब्राल्टर की टीम इस समय छठे स्थान पर है।\n\nजिब्राल्टर इबेरियाई प्रायद्वीप के दक्षिणी सिरे पर स्थित एक ब्रिटिश प्रवासी शासित प्रदेश है। यहाँ अट्ठारहवी सदी के अंत में ब्रिटिश सैनिकों द्वारा क्रिकेट का खेल लाया गया। वर्ष 1800 से ही रॉक ऑफ़ जिब्राल्टर के उत्तर में एक क्रिकेट का मैदान है। 1822 तक सैनिकों के साथ-साथ जिब्राल्टर की समान्य जनता ने भी क्रिकेट खेलना शुरू कर दिया। जिब्राल्टर क्रिकेट क्लब की स्थापना 1883 में हुई। यह बीसवी सदी तक जिब्राल्टर में नागरिक क्रिकेट का आधार साबित हुआ।\n\nवर्ष 1890 में इंग्लैंड के दौरे पर जा रही ऑस्ट्रेलिया राष्ट्रीय क्रिकेट टीम जिब्राल्टर में रुकी थी। असल में जिस जहाज पर ऑस्ट्रेलियाई टीम अपनी इंग्लैंड की यात्रा के लिए सवार थी उसकी टक्कर दो अन्य जहाजों से हो गई थी जिसके परिणामस्वरूप टीम के जहाज को जिब्राल्टर बंदरगाह में रुकना पड़ा। ऑस्ट्रेलियाई टीम ने एक मैच जिब्राल्टर गैरीसन टीम के विरुद्ध खेला। स्थानीय टीम केवल पच्चीस रन के स्कॉर पर ही सिमट गई थी जबकि विरोधी ऑस्ट्रेलियाई टीम ने आठ विकेट के नुकसान पर एक सौ पचास रन बनाए थे। \n\n1930 के दशक में खेल में समृद्धि हुई जिसमें जिब्राल्टर से स्थानीय स्तर पर पैदा हुआ कई क्रिकेट खिलाड़ी आए। हालांकि द्वितीय विश्व युद्ध के दौरान खेल की यह वृद्धि थम गई चूँकि कई क्रिकेट के मैदान मिलिट्री द्वारा सैन्य प्रयोजनों के लिए प्रयोग किए जाने लगे। इनमें से एक को तो हवाई पट्टी ही बना दिया गया।\n\n1950 के दशक में जिब्राल्टर में क्रिकेट क्लबों की संख्या में बढ़ोतरी हुई तथा 1960 जिब्राल्टर क्रिकेट संघ (जिब्राल्टर क्रिकेट एसोसिएशन) की स्थापना हुई। 1969 में टीम को अन्तराष्ट्रीय क्रिकेट परिषद की सहयोगी सदस्यता के लिए निर्वाचित किया गया। 1973 अंग्रेज़ी घरेलू सत्र की समाप्ति के पश्चात एसेक्स काउंटी क्रिकेट क्लब ने जिब्राल्टर का दौरा किया। 12 सितम्बर 1973 के दिन क्लब की टीम ने स्थानीय टीम रॉक XI के विरुद्ध एक दिवसीय मैच खेला। मैच जिब्राल्टर क्रिकेट मैदान में आयोजित हुआ था, जिसमें एसेक्स की 178 रन के विशाल अंतर से जीत हुई। इसके पश्चात भविष्य में इंग्लैंड से विभिन्न स्तर की टीमों का जिब्राल्टर दौरा जारी रहा।\n\n1982 में जिब्राल्टर ने दूसरी आई॰सी॰सी॰ ट्रोफ़ी (आईसीसी वर्ल्ड कप क्वालीफायर) प्रतियोगिता में भाग लिया। इस प्रतियोगिता के विजेता को 1983 विश्व कप के लिए पात्रता मिलनी थी। जिब्राल्टर एक भी मैच नहीं जीत पाया। हालांकि टीम ने इसी प्रतियोगिता के 1986 संस्करण में अपने प्रदर्शन में सुधार किया और अपनी पहली अन्तराष्ट्रीय विजय इजरायली टीम के विरुद्ध प्राप्त करी। मैच में पहले खेलते हुए इजरायली टीम ने जिब्राल्टर के लिए जीत के लिए 263 रन का लक्ष्य रखा। जिब्राल्टर ने यह लक्ष्य 58.4 ओवर्स में सात विकेट के नुकसान के साथ प्राप्त कर लिया। अगले टूर्नामेंट में टीम ने और भी अच्छा प्रदर्शन किया, जिसमें इन्होंने पूर्व और मध्य अफ़्रीका, सिंगापुर व इजरायल की टीमों को पराजित किया तथा प्लेट प्रतियोगिता तक का सफ़र तय किया। 1992 में इजरायल ने जिब्राल्टर का दौरा किया। हालांकि जिब्राल्टर की टीम तीन विकेट से पराजित हो गई थी परन्तु यह मैच जिब्राल्टर में क्रिकेट के इतिहास के लिए इसलिए महत्वपूर्ण है क्योंकि यह टीम का अपनी जमीन पर पहला अन्तराष्ट्रीय मैच था।\n\nजिब्राल्टर की टीम 1994 आई॰सी॰सी॰ ट्रोफ़ी में बीसवे स्थान पर रही, जिसमें इसे एक भी मैच में सफ़लता प्राप्त नहीं हुई। 1996 में टीम ने पहली बार यूरोपियन क्रिकेट चैम्पियनशिप में हिस्सा लिया। चैम्पियनशिप डेनमार्क की राजधानी कोपनहेगन में हुई थी। जिब्राल्टर की टीम ग्रुप ए में आयरलैंड, मेजबान डेनमार्क और इटली की टीमों के साथ थी। ग्रुप के तीन मैचों में से केवल एक में ही जिब्राल्टर को जीत हाथ लगी, जिसमें टीम ने इटली को छह विकेट से पराजित किया। प्ले-ऑफ़ में स्कॉटलैंड की टीम से नौ विकेट से हारने के पश्चात जिब्राल्टर अंतिम रैंकिंग तालिका में छठे स्थान पर रहा। अगले वर्ष आयोजित हुई आई॰सी॰सी॰ ट्रोफ़ी में टीम उन्नीसवे स्थान पर रही और 1998 यूरोपियन चैम्पियनशिप में अपने बुरे प्रदर्शन के साथ दस टीमों में सबसे अंत में रही।\n\n1999 में 22 से 25 सितम्बर के बीच जिब्राल्टर ने चतुष्कोणीय टूर्नामेंट का आयोजन किया जिसमें अन्य तीन टीम थीं: फ़्रांस, इजरायल और इटली। अपने पहले मैच में टीम ने फ़्रांसीसी टीम को छह विकेट से पराजित किया। अगले मैच में टीम का मुकाबला इटली से हुआ। टॉस जितने के पश्चात इटली ने बल्लेबाजी करने का निर्णय लिया और सात विकेट के नुकसान के साथ 275 रन का स्कॉर जिब्राल्टर के समक्ष रखा। जिब्राल्टर की टीम लक्ष्य का पीछा करती हुई 44.4 ओवर्स में 164 रनों के साथ ऑल-आउट हो गई, परिणामस्वरूप इटली ने 120 के भारी अंतर से जिब्राल्टर को हरा दिया। जिब्राल्टर की टीम टूर्नामेंट के दूसरे सेमिफाइनल में इजरायल के साथ खेली। इजरायल ने टॉस जितने के साथ बल्लेबाजी का फैसला लिया और नौ विकेट खो कर 226 रन बनाएँ। पारी की तीन गेंद शेष रहते हुए जिब्राल्टर ने यह लक्ष्य छह विकेट के नुकसान के साथ प्राप्त कर लिया और फाइनल मैच में अपनी जगह सुनिश्चित कर ली। 25 सितम्बर के दिन यूरोपा स्टेडियम में आयोजित हुए टुर्नामेंट के फाइनल में इटली और जिब्राल्टर कप जितने के लिए एक-दूसरे के विरुद्ध खेले। टॉस जिब्राल्टर ने जीता और बल्लेबाजी चुनी। टीम ने इटली के लिए 114 रन का एक छोटा लक्ष्य रखा जिसे इटली ने 23.2 ओवर्स में ही सात विकेट के नुकसान के साथ प्राप्त कर लिया और इसी के साथ टुर्नामेंट में प्रथम स्थान अर्जित किया।\n\nयूरोपियन चैम्पियनशिप वर्ष 2000 में दो डिवीजनों में बट गई थी। जिब्राल्टर डिविजन दो का हिस्सा था जो इसने अंततः जीती भी। इसके अगले वर्ष टीम कनाडा के दौरे पर गई जहाँ इसने 2001 आई॰सी॰सी॰ ट्रोफ़ी में भाग लिया। जिब्राल्टर को डिविजन दो के ग्रुप ए में नामीबिया, नेपाल, जर्मनी, पश्चिम अफ़्रीका और इटली के साथ रखा गया था। इटली और पश्चिम अफ़्रीका के टुर्नामेंट से अपना नाम वापस लेने के कारण जिब्राल्टर को केवल तीन ही मैच खेलने थे। जिब्राल्टर तीनों ही मैचों में पराजित हुआ तथा जिसके परिणामस्वरूप अगले दौर में नहीं पहुँच पाया।\n\nजिब्राल्टर ने यूरोपियन चैम्पियनशिप डिविजन दो का अपना खिताब 2002 में बचाया परन्तु 2004 में ये इस सफ़लता को जारी नहीं रख पाए और छह देशों के टुर्नामेंट में पाँचवे स्थान पर रहे। टीम 2005 आई॰सी॰सी॰ ट्रोफ़ी के लिए क्वालीफाई करने में भी विफल रही और 2006 यूरोपियन चैम्पियनशिप की डिविजन दो में जर्मनी से प्ले-ऑफ़ हारने के पश्चात चौथे स्थान पर रही। आईसीसी यूरोपियन डिवीजन 2 चैम्पियनशिप 2008 का आयोजन किरीटाधीन क्षेत्र ग्वेर्नसे में 18 से 23 अगस्त के बीच हुआ। टुर्नामेंट में छह देशों की राष्ट्रीय टीमों ने हिस्सा लिया था: क्रोएशिया, जर्मनी, फ़्रांस, ग्वेर्नसे, जिब्राल्टर और जर्सी। इसमें जिब्राल्टर की टीम तीसरे स्थान पर रही। आईसीसी यूरोपियन 2 डिवीजन चैम्पियनशिप 2010 का आयोजन भी ग्वेर्नसे में ही हुआ जिसमें छह राष्ट्रीय टीमों ने हिस्सा लिया। जिब्राल्टर को अपने पाँचो मैचों में असफलता मिली और टीम अंक तालिका में सबसे नीचे रही।\n\n2011 आई॰सी॰सी॰ यूरोपियन ट्वेंटी 20 चैम्पियनशिप डिवीजन एक क्षेत्रीय अर्हता चरण था जिसकी दो सर्वश्रेष्ठ टीमों को 2012 आई॰सी॰सी॰ विश्व ट्वेंटी 20 क्वालीफायर में स्थान मिलना था। इस टुर्नामेंट में यूरोपीय क्रिकेट परिषद की बारह सदस्य टीमों ने हिस्सा लिया: ऑस्ट्रिया, बेल्जियम, क्रोएशिया, डेनमार्क, फ़्रांस, जर्मनी, जिब्राल्टर, ग्वेर्नसे, इजरायल, इटली, जर्सी और नॉर्वे। जिब्राल्टर ने जमर्नी को 23 रनों से हराया और नौवा स्थान प्राप्त किया। इस टुर्नामेंट के फाइनल में डेनमार्क ने इटली को हराकर प्रथम स्थान अर्जित किया था परन्तु दोनो ही टीमों को दुबई में आयोजित होनी वाले 2012 आई॰सी॰सी॰ विश्व ट्वेंटी 20 क्वालीफायर में जगह मिली।\n\nजिब्राल्टर क्रिकेट संघ जिब्राल्टर में क्रिकेट की आधिकारिक शासी निकाय है। इसका वर्तमान कार्यालय आयरिश टाउन में स्थित है। संघ जिब्राल्टर का अंतरराष्ट्रीय क्रिकेट परिषद में प्रतिनिधित्व करता है\nजिसका यह वर्ष 1969 से सदस्य है तथा वर्तमान समय में परिषद का सहयोगी सदस्य है। संघ यूरोपीय क्रिकेट परिषद का भी सदस्य है। \n", "id": "502139", "title": "जिब्राल्टर राष्ट्रीय क्रिकेट टीम"}
{"url": "https://hi.wikipedia.org/wiki?curid=502170", "text": "ड्रॉपबॉक्स\n\nड्रॉपबॉक्स (), ड्रॉपबॉक्स इंक द्वारा संचालित एक फ़ाइल होस्टिंग सेवा है जो कि क्लाउड संचयन, फ़ाइल तुल्यकालन और ग्राहक सॉफ्टवेयर प्रदान करता है। ड्रॉपबॉक्स प्रत्येक उपयोगकर्ताओं को अपने कंप्यूटर पर एक विशेष फ़ोल्डर बनाने कि अनुमति देता है, जो तुल्यकालन के बाद इंटरनेट के द्वारा, सामग्री के साथ, किसी भी कंप्यूटर पर उप्भोग्ता इस्त्माल कर सकता है। यही फ़ोल्डर उपयोगकर्ता अपने मित्रों के साथ शेयर भी कर सकते है। ड्रॉपबॉक्स इंक, 2007 में एमआईटी स्नातकों ड्रियू ह्यूस्टन और अरश फ़िरदौसी द्वारा स्थापित किया गया था। ड्रॉपबॉक्स माइक्रोसॉफ्ट विंडोज, एप्पल मैक ओएस एक्स, लिनक्स, गूगल एन्ड्रॉयड, एप्पल आईओएस, ब्लैकबेरी ओएस और वेब ब्राउज़र के लिए ग्राहक सॉफ्टवेयर प्रदान करता है।\n\n300px|link=|alt=|thumbnail|right|ड्रॉपबॉक्स\n\nड्रॉपबॉक्स संस्थापक ड्रयू ह्यूस्टन के अनुसार, जब वह एमआईटी में एक छात्र था तब बार बार अपने यूएसबी फ्लैश ड्राइव भूल जाता था, तब उसे यह (ड्रॉपबॉक्स का) विचार आया था। उसने खुद के लिए कुछ करना शुरू कर दिया, लेकिन फिर उसे एहसास हुआ कि इस्से दूसरों को भी फायदा हो सकता है। ह्यूस्टन ने ड्रॉपबॉक्स इंक की, जून 2007 में स्थापना की और उसके बाद शीघ्र ही वाई कोमबीनेट्र नामक कंपनी से बीज धन सुरक्षित किया।\n12 नवम्बर 2012 को, ड्रॉपबॉक्स ने घोषणा की वह 100 लाख उपयोगकर्ताओं तक पहुँच चुका है।\n\nजुलाई 2011 में बड़े परिसर में जाने से पहले तक, ड्रॉपबॉक्स का मुख्यालय सैन फ्रांसिस्को में 760 मार्केट स्ट्रीट के परिसर में था। उस तारीख से ड्रॉपबॉक्स कार्पोरेट मुख्यालय सैन फ्रांसिस्को में चीन बेसिन लैंडिंग इमारत की चौथी मंजिल पर सुइट 400 में हैं। कंपनी इमारत के खंड 1991 की चौथी मंजिल में 85,600 वर्ग फीट (7950 m2) और अधिक जगह लेने के विकल्प के साथ मौजूद है।\n\nड्रॉपबॉक्स उपयोगकर्ताओं की 32.7%, सबसे बड़ा हिस्सा, संयुक्त राज्य अमेरिका से हैं, यूनाइटेड किंगडम से 6.7% और जर्मनी से 6.5% है। ड्रॉपबॉक्स उपयोगकर्ताओं की 66.1% केवल विंडोज़ का उपयोग, 20.9% केवल मैक ओएस का उपयोग, 2.0% केवल लिनक्स उपयोग और शेष एक से अधिक ऑपरेटिंग सिस्टम का उपयोग करते हैं।\n\nड्रॉपबॉक्स एक freemium व्यापार मॉडल का उपयोग करता है, जहाँ उपयोगकर्ताओं को एक सीमित संचयन क्षमता के साथ एक मुक्त खाते की पेशकश करता है। अधिक क्षमता वाले खातों के लिए सदस्यता का भुगतान आवश्यक है।\n\nदोनों ड्रॉपबॉक्स सर्वर और डेस्कटॉप क्लाइंट सॉफ्टवेयर मुख्य रूप से पायथन में लिखे गये है। ड्रॉपबॉक्स क्लाइंट, उपयोगकर्ताओं को एक निर्दिष्ट फ़ोल्डर में किसी भी फाइल को ड्रॉप करने के लिए सक्षम बनाता है, फिर वह फ़ोल्डर इंटरनेट के जरिये उपयोगकर्ता के कंप्यूटर और उपकरणों के साथ सिंक्रनाइज़ किया जाता है। उपयोगकर्ता भी एक वेब ब्राउज़ के माध्यम से स्वयं फाइल अपलोड कर सकते हैं। हालांकि ड्रॉपबॉक्स एक संचयन सेवा के रूप में काम करता है, इस का मुख्य ध्यान तुल्यकालन और सहभाजन करने पर केंद्रित है।\n\nयह संशोधन इतिहास का समर्थन करता है, इस वजह से, ड्रॉपबॉक्स फ़ोल्डर से नष्ट कर दि जा चुकि फ़ाइलें सिंक किए गए कंप्यूटर के जरिये बरामद की जा सकती हैं। ड्रॉपबॉक्स बहु उपयोगकर्ता संस्करण नियंत्रण का समर्थन करता है, यह संस्करणों को बिना अधिलेखित किये, कई उपयोगकर्ताओं को फ़ाइलें संपादित करने और फिर से पोस्ट करने के लिए सक्षम बनाता है। संस्करण इतिहास डेल्टा एन्कोडिंग प्रौद्योगिकी के उपयोग के जरिये रखा जाता है। जब एक उपयोगकर्ता फ़ोल्डर में एक फ़ाइल बदलता है, ड्रॉपबॉक्स तुल्यकालन के दौरान केवल फ़ाइल के बदले हुए टुकड़े ही अपलोड करता है। डेस्कटॉप क्लाइंट व्यक्तिगत फाइल के आकार पर कोई प्रतिबंध नहीं है, वेब साइट के माध्यम से अपलोड की गई फ़ाइलों का अधिकतम आकार 300 MB प्रति फ़ाइल तक सीमित है।\n", "id": "502170", "title": "ड्रॉपबॉक्स"}
{"url": "https://hi.wikipedia.org/wiki?curid=502186", "text": "भेलू\n", "id": "502186", "title": "भेलू"}
{"url": "https://hi.wikipedia.org/wiki?curid=502206", "text": "त्रिपिटक कोरिया\n\nत्रिपिटक कोरिया () या त्रिपिटक कोरियाना या पालमान दाएजांग्गयेओंग (अर्थ: 'अस्सी हज़ार त्रिपिटक') बौद्ध त्रिपिटक धर्मग्रंथों का एक ऐतिहासिक कोरियाई संग्रह है। इसे 13वीं सदी ईसवी में 81,258 काठ के छपाई सांचों पर तराशा गया था। यह कोरियाई भाषा की हांजा लिपि में विश्व का सबसे पुराना और सम्पूर्ण त्रिपिटक है। कुल मिलाकार इसमें 5,23,82,960 अक्षर हैं जिन्हें 1,496 विषयों में और 6,568 अध्यायों में आयोजित किया गया है। हर छपाई सांचा 70 सेमी चौड़ा और 24 सेमी लम्बा है। इनकी मोटाई 2.6 से 4 सेमी तक है और हर एक का वज़न 3 से 4 किलो के बीच में है। इस पूरे संग्रह को दक्षिण कोरिया के दक्षिण ग्येओंगसांग प्रांत में स्थित हएइंसा बौद्ध मंदिर में सुरक्षित रखा गया है। 'त्रिपिटक' संस्कृत भाषा का शब्द है जिसका अर्थ 'तीन पेटियाँ' होता है और यह बौद्ध धर्म शिक्षा के तीन स्तंभों को कहा जाता है - सूत्र, विनय (यानि 'नियम') और अभिधर्म (यानि 'गुटके' या 'निबंध')।\n\n\n<small></reflist>\n", "id": "502206", "title": "त्रिपिटक कोरिया"}
{"url": "https://hi.wikipedia.org/wiki?curid=502208", "text": "सिंधिया\n\nसिंधिया भारत में एक शाही मराठा वंश है। इस वंश मे ग्वालियर राज्य के १८वीं और १९वीं शताब्दी में शासक शामिल है।\n\nसिंधिया राजवंश राणोजी सिंधिया, जो महाराष्ट के सतारा जिले में कान्हेरखेड गांव के पाटिल जानकोजीराव के पुत्र थे, द्वारा स्थापित किया गया था। पेशवा बाजी राव के अंतिम वर्षों में मराठा महासंघ मजबूत शक्ती के रूप में उभरा। राणोजी १७२६ में मराठा विजय अभियान के कार्यभारी थे। राणोजी ने १७३१ में उज्जैन में अपनी राजधानी स्थापित की। उनके उत्तराधिकारि जयाजीराव, ज्योतिबाराव, दत्तजीराव, जानकोजीराव, हादजी और और दौलतराव सिंधिया थे। ग्वालियर का सिंधिया राज्य में १८वीं सदी के उत्तरार्ध में एक प्रमुख क्षेत्रीय शक्ति बन कर उभरा और तीन एंग्लो - मराठा युद्ध में प्रमुख भूमिका निभाई। उन्होने राजपूत राज्यों पर अपना बोलबाला रखा और अजमेर के राज्य पर विजय प्राप्त की।\n\n१८१८ के तीसरे एंग्लो - मराठा युद्ध में अंग्रेजों के हाथों मराठा राज्यों की हार के बाद, दौलतराव सिंधिया ब्रिटिश भारत के भीतर एक रियासत के रूप में स्थानीय स्वायत्तता स्वीकार करने और अजमेर को अंग्रेज़ो को देने के लिए मजबूर हो गये। दौलतराव की मृत्यु के बाद, महारानी बैज़ा बाई ने साम्राज्य चलाया और ब्रिटिश सत्ता से बची रही, उसके बाद उनके गोद लिए हुए जानकोजी राव ने सत्ता संभाली। जानकोजी की मृत्यु १८४३ में हुई और उनकी विधवा ताराबाई राजे सिंधिया ने सफलतापूर्वक स्थिति को यथावत बनाए रखा और जयाजीराव नामक बालक को गोद लिया।\n\nसिंधिया परिवार ने १९४७ तक भारत की स्वतंत्रता तक ग्वालियर पर शासन किया। तब महाराजा जीवाजिराव सिंधिया ने भारत मे विलय के लिये स्वीकृति दे दी। ग्वालियर अन्य रियासतों के साथ विलय के साथ मध्य भारत का नया राज्य बन गया। जॉर्ज जीवाजिराव ने राज्यप्रमुख के रूप में २८ मई १९४८ से ३१ अक्टूबर १९५६ तक कार्य किया, तब मध्य भारत का मध्य प्रदेश में विलय कर दिया गया।\n\n१९६२ में महाराजा जीवाजिराव की विधवा, राजमाता विजयाराजे सिंधिया लोकसभा के लिए निर्वाचित हुईं और इस प्रकार सिंधिया परिवार की चुनावी राजनीति में जीवन - यात्रा प्रारंभ हुई। वे शुरू मे कांग्रेस पार्टी की सदस्य थी, परन्तु बाद में भारतीय जनता पार्टी की एक प्रभावशाली सदस्य बन कर उभरीं। उनके पुत्र माधवराव सिंधिया १९७१ में कांग्रेस पार्टी का प्रतिनिधित्व करते हुए लोकसभा के लिए निर्वाचित हुए और २००१ मे मृत्यु तक लोकसभा के सदस्य रहे। उनके पुत्र ज्योतिरादित्य सिंधिया भी अपने पिता की लोक सभा सीट पर कांग्रेस पार्टी के टिकट पर २००४ चुने गये।\n\nविजयाराजे की बेटियों ने भारतीय जनता पार्टी का समर्थन किया है। वसुंधरा राजे सिंधिया ने मध्य प्रदेश और राजस्थान से पाँच संसदीय चुनावों मे विजय पाई। १९९८ के बाद के वाजपेयी सरकार के शासनकाल मे वसुंधरा ने कई अलग अलग मंत्रालयों का प्रभार संभाला। २००३ मे उन्होने राजस्थान में भारतीय जनता पार्टी का नेतृत्व करते हुये भारी बहुमत हासिल और राज्य की मुख्यमंत्री बनी। उसकी दूसरी बेटी, यशोधरा राजे सिंधिया ने मध्य प्रदेश के शिवपुरी से विधानसभा चुनाव लड़ा और १९९८ और २००३ में विजय प्राप्त की। मध्य प्रदेश विधान सभा चुनावो में भाजपा की जीत पर, वे पर्यटन, खेल और युवा मामलों के लिए राज्य मंत्री बनी। वसुंधरा के पुत्र दुष्यंत सिंह ने २००४ में राजस्थान से लोकसभा में प्रवेश किया।\n\nसिंधिया परिवार को परंपरागत रूप से राजा (सेंद्रक) सिंधिया और पुराने मराठा वंश का वंशज माना जाता है। सिंधिया ने पेशवा की सेवा की है और डेक्कन के बहमनी सल्तनत के शिलेदार भी रहे।\n\nआपटेकर, भुसे, देसाई, कुल्हर, कोल्हे, कुर्वासिन्दे, जटायु, जद्बुद्धे, जादे, जयसिन्धिया, डाबले, डोरगे, दुर्देसिन्धिया, नगवाडे, नेकुलसिन्धिया, नेकनामदार, नेभले, प्रतापसिन्धिया, भागलकर, भुरे, भोरे, भेड, मुंग, घाटे, मुके, मुंगेकर, मुगूल, टिङरे, विजयसिन्धिया, वालेकर, वाबले, शिशुपालसिन्धियया, सक्तपालसिन्धिया, सिताजासिन्धियया, भैरवसिन्धियया, महाकालसिन्धिया, मुलसिन्धियया, मुडे, पाइगुडे।\n\n\n", "id": "502208", "title": "सिंधिया"}
{"url": "https://hi.wikipedia.org/wiki?curid=502228", "text": "भूमि प्रदूषण\n\nभूमि पर्यावरण की आधारभूत इकाई होती है। यह एक स्थिर इकाई होने के नाते इसकी वृद्धि में बढ़ोत्तरी नहीं की जा सकती हैं। बड़े पैमाने पर हुए औद्योगीकरण एंव नगरीकरण ने नगरों में बढ़ती जनसंख्या एवं निकलने वाले द्रव एंव ठोस अवशिष्ट पदार्थ मिट्टी को प्रदूषित कर रहें हैं। ठोस कचरे के कारण आज भूमि में प्रदूषण अधिक फैल रहा है। ठोस कचरा प्राय: घरों, मवेशी-गृहों, उद्योगों, कृषि एवं दूसरे स्थानों से भी आता है। इसके ढेर टीलों का रूप ले लेते हैं क्योंकि इस ठोस कचरे में राख, काँच, फल तथा सब्जियों के छिल्के, कागज, कपड़े, प्लास्टिक, रबड़, चमड़ा, इंर्ट, रेत, धातुएँ मवेशी गृह का कचरा, गोबर इत्यादि वस्तुएँ सम्मिलित हैं। हवा में छोड़े गये खतरनाक रसायन सल्फर, सीसा के यौगिक जब मृदा में पहुँचते हैं तो यह प्रदूषित हो जाती है। ��भूमि के भौतिक, रासायनिक या जैविक गुणों में ऐसा कोई भी अवाछिंत परिवर्तन, जिसका प्रभाव मनुष्य तथा अन्य जीवों पर पड़ें या जिससे भूमि की प्राकृतिक गुणवत्ता तथा उपयोगिता नष्ट हो भू-प्रदूषण कहलाता है। भूमि पर उपलब्ध चक्र भू-सतह का लगभग ५० प्रतिशत भाग ही उपयोग के लायक है और इसके शेष ५० प्रतिशत भाग में पहाड़, खाइयां, दलदल, मरूस्थल और पठार आदि हैं। यहाँ यह बताना आवश्यक है कि विश्व के ७९ प्रतिशत खाद्य पदार्थ मिट्टी से ही उत्पन्न होते हैं। इस संसाधन (भूमि) की महत्ता इसलिए और भी बढ़ जाती है कि ग्लोब के मात्र २ प्रतिशत भाग में ही कृषि योग्य भूमि मिलती है। अत: भूमि या मिट्टी एक अतिदुर्लभ (अति सीमित) संसाधन है। निवास एवं खाद्य पदार्थों की समुचित उपलब्धि के लिए इस सीमित संसाधन को प्रदूषण से बचाना आज की महती आवश्यकता हो गयी है। आज जिस गति से विश्व एवं भारत की जनसंख्या बढ़ रही है इन लोगों की भोजन की व्यवस्था करने के लिए भूमि को जरूरत से ज्यादा शोषण किया जा रहा है। जिसके परिणाम स्वरूप आज भूमि की पोषक क्षमता कम होती जा रही है। पोषकता बढ़ाने के लिए मानव इसमें रासायनिक उर्वरकों को एवं कीटनाशकों का जमकर इस्तेमाल कर रहा है। \nइसके साथ ही पौधों को रोगों व कीटाणुओं तथा पशु पक्षियों से बचाने के लिए छिड़के जाने वाले मैथिलियान, गैमेक्सीन, डाइथेन एम ४५, डाइथेन जेड ७८ और २,४ डी जैसे हानिकारक तत्त्व प्राकृतिक उर्वरता को नष्ट कर मृदा की साधना में व्यतिक्रम उत्पन्न कर इसे दूषित कर रहे हैं जिससे इसमें उत्पन्न होने वाले खाद्य पदार्थ विषाक्त होते जा रहे हैं और यही विषाक्त पदार्थ जब भोजन के माध्यम से मानव शरीर में पहुँचते हैं तो उसे नाना प्रकार की बीमारियां हो जाती हैं। ", "id": "502228", "title": "भूमि प्रदूषण"}
{"url": "https://hi.wikipedia.org/wiki?curid=502235", "text": "अटितट\n\nअटितट (मलयालम :അടി തട, ) दक्षिणी कलरिपयट्टु की प्रारम्भिक निहत्था तकनीक को कहा जाता है जिसका अभ्यास दक्षिणी केरल, तमिलनाडु में कन्याकुमारी तथा उत्तरी श्रीलंका में किया जाता है। \"अटि\" शब्द का अर्थ है प्रहार तथा \"तट\" का अर्थ है रोध (ब्लॉक)। यह किकबॉक्सिंग, मुआइ थाइ तथा कराटे जैसा है। अटितट पकड़ (निकट युद्ध) तथा प्रहार दोनों प्रकारों तथा प्रैशर प्वाइंट के विस्तृत अध्ययन का प्रयोग करता है। अभ्यासकर्ताओं को हथियारों के प्रशिक्षण (जो कि उत्तरी कलरिपयट्टु का आधार है) के लिये तैयार हेतु खाली हाथ अंगुलियों की गाँठों, पैर, घुटना, कोहनी तथा माथे के प्रयोग में प्रशिक्षित किया जाता है।\n\n", "id": "502235", "title": "अटितट"}
{"url": "https://hi.wikipedia.org/wiki?curid=502251", "text": "अतरौली हरदोई\n\nअतरौली एक गांव है। जो कि भारत के उ0प्र0 राज्‍य में जिला हरदोई में जिला मुख्‍यालय से करीब 70 किलोमीटर दूर संडीला तहसील में स्थित है। अतरौली में पुलिस स्‍टेशन, बैंक, स्‍कूल, कालेज, बाजार आदि सुविधाएं उपलब्‍ध हैं। इस कस्‍बे में सबसे अच्‍छे विद्यालय का नाम पब्लिक साइंस स्‍कूल अतरौली हरदोई है।\nयहां पर ब्‍लाक के सामने एक लोकवाणी केंद्र है। जहां पर विभिन्‍न सरकारी योजनाओं के सम्‍बंध में गांव की जनता की सहायता की जाती है।\n", "id": "502251", "title": "अतरौली हरदोई"}
{"url": "https://hi.wikipedia.org/wiki?curid=502253", "text": "शिवकुमार तिवारी\n\nश्री शिवकुमार तिवारी का पता ग्राम व थाना अतरौली, तहसील संडीला, जिला हरदोई उ0प्र0 है। मोबाइल नं0 9919381399 है। इन्‍होने चार वर्षीय केमिकल इंजीनियरिंग की पढाई पूरी करके यूपी एस्‍बेस्‍टस लि0 मोहनलालगंज, लखनऊ के सीमेंट डिवीजन में शिफ्ट इंचार्ज/शिफ्ट इंजीनियर की नौकरी 20 मई 1996 में शुरू की। नौकरी छोडकर इन्‍होने गांव की जनता के लिए पब्लिक साइंस स्‍कूल अतरौली हरदोई की स्‍थापना वर्ष 1999 में की। वर्ष 2005 में अतरौली में लोकवाणी केंद्र की स्‍थापना करते हुए गांव की जनता को केंद्र सरकार की ई-गवर्नेंस की सुविधा देना शुरू किया। वर्ष 2007 में श्री शिवकुमार तिवारी ने अमर उजाला हरदोई के लिए पत्रकारिता शुरू कर दी। इनके द्वारा विद्यालय, लोकवाणी केंद्र और पत्रकारिता का कार्य एकसाथ करते हुए क्षेत्र की जनता के द्वारा भारी ख्‍याति प्राप्‍त की गयी। इन‍का ईमेल पता shiv272606@gmail.com है।", "id": "502253", "title": "शिवकुमार तिवारी"}
