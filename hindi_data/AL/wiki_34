{"url": "https://hi.wikipedia.org/wiki?curid=463624", "text": "तमिलनाडू के नवग्रह मंदिर\n\nपृथ्वी से जुड़े प्राणियों की प्रभा (ऊर्जा पिंडों) और मन को ग्रह प्रभावित करते हैं। प्रत्येक ग्रह में एक विशिष्ट ऊर्जा होती है। ग्रहों की ऊर्जा किसी व्यक्ति के भाग्य के साथ एक विशिष्ट तरीके से उस समय जुड़ जाती है जब वे अपने जन्मस्थान पर अपनी पहली सांस लेते हैं और यह ऊर्जा जुड़ाव तब तक साथ रहता है जब तक उसका वर्तमान शरीर जीवित है। नवग्रह सार्वभौमिक, आद्यप्ररुपील ऊर्जा के संचारक है। प्रत्येक ग्रह के गुण स्थूल जगत और सुक्ष्म जगत वाले ब्रह्मांड की ध्रुवाभिसारिता के समग्र संतुलन के बनाए रखने में मदद करते हैं। मनुष्य ग्रह या उसके स्वामी देवता के साथ संयम के माध्यम से किसी विशिष्ट ग्रह की चुनिंदा ऊर्जा केसाथ खुद की अनुकुलता बैठाने में सक्षम है। विशिष्ठ देवताओं की पूजा का प्रभाव उनकी संबंधित ऊर्जा केमाध्यम से पूजा करने वाले व्यक्ति के लिए तदोनुसार फलता है। विशेष रूप से संबंधित ग्रह द्वारा धारण किए गए भाव के अनुसार ब्रह्मांडीय ऊर्जा जो हम हमेशा प्राप्त करते हैं उसमें अलग-अलग खगोलीय पिंडों से आ रही ऊर्जा शामिल होती है। जब हम बार-बार किसी मंत्र का उच्चारण करते हैं तो हम किसी खास फ्रीक्वेंसी से तालमेल बैठाते हैं और यह फ्रीक्वेंसी ब्रह्मांडीय ऊर्जा के साथ संपर्क कर उसे हमारे शरीर केभीतर और आसपास खींचती है। ग्रह तारे और अन्य खगोलीय पिंड ऊर्जा की ऐसी सजीव सत्ता है जो ब्रह्मांड के अन्य प्राणियों को प्रभावित करते हैं। इस प्रकार जीवन में नवग्रहों (देवता) का प्रभाव अति महत्वपूर्ण है। \nये नवग्रह सूर्य, चन्द्रमा, मंगल, बुध, बृहस्पति, शुक्र, शनि, राहु और केतु है। \nसूर्य सभी ग्रहों का प्रधान है तथा बाकी ग्रह सूर्य से ही ऊर्जा पाते हैं। \nसूर्य केंद्र में, चन्द्र सूर्य के दक्षिण पूर्व में (आग्नेय), मंगल सूर्य केदक्षिण में, बुध सूर्य केउत्तर पूर्व (इर्शान कोण), बृहस्पति सूर्य केउत्तर में, शुक्र सूर्य केपूर्व में, शनि सूर्य केपश्चिम में, राहु सूर्य केदक्षिण-पश्चिम में (नैऋत्य) और केतु सूर्य केउत्तर-पश्चिम में (वायव्य) में स्थित होते हैं। इनमें किसी भी देवता का मुख एक दूसरे की तरफ नहीं होता। \n\nयह नवग्रह का पहला मंदिर है। यह कुम्बाकोड़म से 15 किलोमीटर तथा स्वामीमलै से 21 किलोमीटर की दूरी पर तंजावुर जिले में है। तंजावुर चौल राजाओं की राजधानी थी। यह भगवान शिव को समर्पित है। सूर्यदेव सभी ग्रहों केमुखिया है। यहां पर सूर्यनारायण लेटे हुए है तथा उनकी सहचरी उषा देवी व प्रत्युषा देवी है। यह पहला मंदिर है जहां अन्य 8 ग्रह सूर्य भगवान केपास देखे जा सकते है। यह इस प्रकार बनाया गया है कि ग्रहों की किरणें अधिक से अधिक पड़े। इसे चोल राजा कुलातुग ने 1100 ई. में बनवाया था। यहां लगभग 15 तीर्थ है। यहां कांशीविश्वनाथ, विलाक्षी तथा बृहस्पति केभी मंदिर है। ऐसा विश्वास किया जाता है कि जो जातक शनि केदुष्प्रभाव से (शनि आठवें घर में, जन्म-पहले घर में) ग्रस्त हो वह सूर्य नारायण मंदिर में पूजा करकेयह दुष्प्रभाव दूर कर सकता है। \nभगवान सूर्य सफलता, स्वास्थ्य, संपन्नता देने वाले हैं। इनका वाहन रथ है जिसे सात घोड़े खींचते हैं जो सातों चक्रों का प्रतिनिधित्व करते हैं। उड़ीसा में सूर्य का कोर्णाक मंदिर भी है।\nसूर्य का रत्न-रूबी, तत्व-अग्रि, रंग-लाल व तांबा, धातु-स्वर्ण अथवा पीतल होते हैं। यह रविवार व सिंह राशि केस्वामी है। \n\nकै लाशनाथ मंदिर तिगलूर जो कुम्बाकोड़म से 36 किलोमीटर तथा Thirupayhanam से 1 किलोमीटर की दूरी पर स्थित है। इस शहर का नाम तमिल के तिंगल शब्द पर पड़ा। \nतमिल में तिंगल का अर्थ चन्द्रमा होता है। यह 1500 वर्ष पुराना मंदिर है। जिसे 7 वीं सदी में पल्लव राजा राजसिम्हा ने बनवाया था। यहां भगवान शिव को कै लाशनाथ तथा माता पार्वती को पेरीनायकी कहते हैं। यहां चन्द्र की भी पूजा होती है। चन्द्र देवता केरथ को दस सफेद घोड़े खींचते हैं। चन्द्र जन्मक्षमता केदेवताओं में एक है इन्हें निशादपति भी कहा जाता है। निशा=रात्रि, अधिपति=देवता। चन्द्र ने शाप से बचने केलिए यहां पर शिव की पूजा की थी। \nकहा जाता है कि जो जातक चन्द्र केदोष से प्रभावित हो वह यहां पूजा करकेदोषमुक्त हो सकता है। यहां मुख्य मंदिर में काले पत्थर का सौलह मुखी शिवलिंग स्थापित है। यहां की विशेषता यह है कि मार्च-अप्रैल तथा सितम्बर-अक्टूबर केमहीनों में सूर्य की किरणें शिवलिंग पर पड़ती हैं। चन्द्र का रत्न-मोती, तत्व-जल, रंग-सफेद, धातु-चांदी होते हैं। यह सोमवार व कर्क राशि केस्वामी है। \n\nवैदीश्वरम मंदिर 24 किलोमीटर चिदांबरम से तथा 50 किलोमीटर कुम्बाकोड़म तथा 110 तंजावुर की दूरी पर शिरकांज़ी केनजदीक स्थित है। मंगल को अंगारक भी कहते हैं। इनका वाहन भेड़ा है। इन्हें पृथ्वी की संतान माना जाता है तथा ये ब्रह्मचरी है। ये शिक्षक है तथा आत्मविश्वास एवं अहंकार का प्रतिनिधित्व करते हैं। ये चतुर्भुज है तथा त्रिशूल, मुगदर, कमल और भाला धारण करते हैं। जो जातक मंगल दोष से ग्रसित हैं वे यहां पूजा करकेदोषमुक्त हो सकते हैं। \nयहां पर सूरपदम और उसकेअन्य असुरों को मारने केकारण घायल भगवान सुब्रमण्यम (कार्तिकेय) और उनकेअन्य सहायकों केघावों का इलाज यहां पर किया गया था। यहां केनीम केपेड़ में वैद्यकीय गुण है। यहां शिव भगवान को वैद्यनाथ स्वामी तथा पार्वती माता को तय्यल नायकी या बालाभ्बाल कहते हैं। यहां वैद्यनाथ स्वामी का स्वयंभु लिंग है। यहां का दक्षिण गोपुर ऐसे बनाया गया है कि सूर्य की किरणें शिवलिंग पर पड़े। कार्तिकेयन स्वामी को मुत्तुकुमार कहा जाता है। कहा जाता है कि भगवान सुब्रमण्यम (कार्तिकेय) को दिव्य शूल यहीं प्राप्त हुआ था जिससे उन्होंने असुरों का संहार किया। \nयहां पर नटराज, मंगल (अंगारक), जटायू, सोमस्कन्दर, सिंगारवेलर और भिक्षाटनर की भी कांसे की प्रतिमा है। इसे Pullirukkuvelur भी कहते हैं जिसका अर्थ Pul= जटायु, lirukku= ऋंगवेद, vel= स्कंद तथा ur = सूर्य से लिया गया है। कहते हैं कि इन्होंने यहां भगवान शिव की पूजा की थी। उज्जैन, मध्यप्रदेश में भी मंगलनाथ का प्रसिद्ध मंदिर हैं। मंगल का रत्न-मुगा, तत्व-अग्रि, रंग-लाल, धातु-पीतल होते हैं। यह मंगलवार व वृश्चिक और मेष राशि के स्वामी है। \nयह मंदिर इसलिए भी प्रसिद्ध है कि रामायण केअनुसार जटायु ने माता सीता को बचाने केलिए रावण से युद्ध किया था तथा उनकेदोनों पंख कटकर यहीं गिरे। जब भगवान राम यहां पहुंचे तो जटायु अपने जीवन की अंतिम घडिय़ां गिन रहा था। जटायु ने भगवान राम को सभी बाते बताई और प्रार्थना की कि वे उनका दाह संस्कार करें। भगवान राम द्वारा जटायु का यहीं पर दाह संस्कार किया गया। जिस स्थान पर दाह संस्कार किया गया उसे जटायु कुंड केनाम से जाना जाता है। यह मंदिर कुलतुगा चोला-1 केसमय 1070-1120 ई. में बना था। \n\nयह मंदिर 10 किलोमीटर श्रीकाजी से तथा 59 किलोमीटर कुम्बाकोडम से Thriuvengadu में है। वेन का अर्थ सफेद तथा काड्डू का अर्थ जंगल यानि दुर्लभ श्वेत जंगल। यहां शिव जी (श्वेतांयेश्वर) पार्वती जी (ब्रह्मविद्या नायकी) तथा बुध का मंदिर है। कहा जाता है कि भगवान शिव ने यहां 7 तांडव नृत्य किये थे। (आनन्द, सन्ध्या, समहरा, त्रिपुश्रत, उध्र्व, भुजग व ललिता) यहां नटराज की मूर्ति भी है जिसमें 7 हाथों में 7 यंत्र व आयुद्य है। यहां शिव की मूर्ती के5 मुखी है। यहां भद्रकाली का भी मंदिर है। यहां तीन तीर्थ है- अग्रि तीर्थ, सूर्य तीर्थ और चन्द्र तीर्थ। कहते है ये तीनों तीर्थ (टैंक) शिव भगवान की नृत्य करते समय आंखों से गिरी 3 बूंदों से बने हैं। बुध देवता व्यापार केदेवता है। बुध देवता केहाथ में एक राजदंड और कमल होता है। वे गरुड़ अथवा शेरों केरथ पर सवारी करते हैं। ये चांद व तारा केपुत्र हैं। कहते है कि सूर्य व चन्द्रमा ने यहां भगवान शिव की पूजा की थी। आदित्य चोला और राजा राज चोला का इसमें बहुत योगदान रहा। कहते है कि शिव भगवान ने चिदाम्बरम में नृत्य से पहले यहां नृत्य किया था। \nबुध का रत्न-पन्ना, तत्व-पृथ्वी, रंग-हरा, धातु-पीतल होते हैं। यह बुधवार व मिथुन राशि केस्वामी है। \n\nयह मंदिर अलनगुड़ी में कुम्बाकोड़म से 17 किलोमीटर तथा तंजावुर से 35 किलोमीटर की दूरी पर स्थित है। यहां पर बृहस्पति की मूर्ती दिवार पर खुदी है। यहां पर 15 तीर्थ हैं। अगस्त्य मुनी तथा आदि शंकराचार्य तथा विश्वामित्र मुनि ने भी यहां शिव की पूजा की थी। यहां गणेश जी ने भी असुर को मारने केबाद भगवान शंकर की पूजा की थी। बृहस्पति देवताओं केगुरु है, शील और धर्म केअवतार माने जाते है, प्रार्थना और बलिदानों केमुख्य प्रस्तावक है, इन्हें देवताओं का पुरोहित कहा जाता है। ये मनुष्यों केमध्यस्त हैं। ये ज्ञान और शिक्षण को देने वाले हैं। ये एक छड़ी, एक कमल और माला धारण करते हैं। हिंदू शास्त्रों केअनुसार ये दानवों केगुरु शुक्राचार्य केविरोधी है। ये गुरुवार केस्वामी है।\nबृहस्पति का रत्न-पुखराज, तत्व-आकाश, रंग-पीला, धातु-स्वर्ण होते हैं। यह वीरवार व धनु राशि केस्वामी है। \n\nयह कंजनूर में है। यह कुम्बाकोड़म से 18 किलोमीटर तथा सूर्यनार मंदिर से 2 किलोमीटर की दूरी पर पूर्व की ओर कावेरी केतट पर स्थित है। यहां मुख्य मंदिर शिव व पार्वती देवी का है। शिव भगवान को अग्रिश्वर तथा पार्वती माता को करपगल्म कहते है। अग्रि देव ने यहां शिव की पूजा की थी। यहां मुख्य शिवलिंग पर तेल से अभिषेक होता है। यहां नटराज सभा भी है जहां पर शिव भगवान ने मुक्ति तांडव किया था। यहां पर ब्रह्मा जी ने भी शिवलिंग की पूजा की थी। यह चोल व विजयनगर राजाओं केसमय में 600-800 ई. में बनाया गया था। यहां शिव तांडव को मुक्ति तांडव कहते है। यहां पर पांचपत्ती का बेल पत्र पाया जाता है जो दुर्लभ है। शुक्र का संस्कृत में अर्थ है साफ, शुद्ध, चमक तथा स्पष्ट। यदि मनुष्य की कुंडली में शुक्र मजबूत स्थान पर हो तो उसे धन, भाग्य व ऐशो-आराम की प्राप्ति होती है। ये दैत्यों केगुरु (शुकराचार्य) व शिक्षक हैं। ये धन, खुशी व प्रजनन का प्रतिनिधित्व करते हैं। शुक्र की दशा कुंडली में बीस वर्षों तक सक्रीय रहती है। ये एक छड़ी, कमल और माला कभी-कभी धनुष व तीर धारण करते हैं। \nशुक्र का रत्न-हीरा, तत्व-जल, रंग-सफेद, धातु-चांदी होते हैं। यह शुक्रवार व वृष राशि केस्वामी है। \n\nयह 59 किलोमीटर कुम्बाकोडम से है तथा 5 किलोमीटर Kaarraikal से तिरुनल्लर में स्थित है। यह मंदिर शिव को समर्पित है। यहां भगवान शिव ने सात तांडव नृत्यों में से एक तांडव नृत्य भी किया था। शिव जी ने ब्रह्मा जी को यहां वेद और शास्त्रों का ज्ञान दिया था। शनि अन्य ग्रहों की तुलना में धीमे चलता है। शनि शब्द की उत्पत्ति शनये क्रमति स: अर्थात, जो धीरे-धीरे चलता है। शनि को सूर्य की प्रक्रिमा में 30 वर्ष लगते हैं। शनि कठिन मार्गीय शिक्षण और दीर्घायु को देने वाला है। शनि महाराज देने वाले व नाश करने वाले दोनों ही हैं। यहां भगवान शिव को दरबारनेश्वरम तथा देवी पार्वती को प्रणमबिका कहा जाता है। शनि जब जन्म राशि (प्रथम घर) में हो तो जतक मुश्किलों से गुजरता है और जब अष्टम घर में हो तो जातक को काफी चुनौतियों का सामना करना पड़ता है। ये दोष शनि की पूजा से दूर हो सकते हैं। शनि को सूर्य देव तथा उनकी पत्नी छाया का पुत्र कहा जाता है। जब उन्होंने शिशु रूप में अपनी आंखें खोली तो सूर्य ग्रहण में चला गया था। ये अक्सर काले कौएं पर सवारी करते हैं। यम भगवान सूर्य तथा उनकी दूसरी पत्नी उषा केपुत्र हैं तथा शनि केभाई माने जाते हैं। \nशनि का रत्न-नीलम, तत्व-वायु, रंग-काला या नीला, धातु-लोहा होते हैं। यह शनिवार व कुंभ राशि केस्वामी है। \n\nयह मंदिर कुम्भाकोड़म से 7 किलोमीटर है। यहां शिव भगवान को नागनाथ स्वामी तथा माता पार्वती को गजअंबिका केनाम से जानी जाती है। यहां लक्ष्मी जी व सरस्वती जी भी है। राहु यहां अपनी दो पत्नी नागवली व नागकणि केसाथ है। यहां की विशेषता यह है कि यहां राहु मानव चेहरे में है। यहां राहु ने श्राप से छुटने केलिए भगवान शिव की पूजा की थी। जब भगवान शिव का दूध से अभिषेक किया जाता है तो दूध नीले रंग में बदल जाता है जो साफ दिखता है। यहां कई मण्डप व गोपुर है यहां 12 दुर्लभ (पानी के) तीर्थ है। सूर्य पुशकरिनी, गौतमतीर्थ, पराशर तीर्थ, इन्द्रतीर्थ, भृगुतीर्थ, कन्व्यतीर्थ, वशिष्ठ आदि। यह 10वीं सदीं में आदित्य चोल द्वारा बनवाया गया था। कहते है कि राहु काल प्रतिदिन डेढ़ घंटा दूध द्वारा राहु का अभिषेक करने से शादी में देरी टलती है। जिन्हें बच्चे नहीं होते उनको भी लाभ मिलता है तथा वैवाहिक जीवन की तकलीफ दूर होती है। शनि केरथ को आठ काले घोड़े खींचते हैं। राहु काल को अशुभ माना जाता है जिसमें व्यक्ति काफी कठिनाईयों, अराजकतों व रूकावटों का सामना करता है। \nपौराणिक कथा केअनुसार समुंद्र मंथन केदौरान असुर राहु ने थोड़ा सा अमृत पी लिया था। इससे पहले की वह अमृत उसकेगले से नीचे उरता मोहिनी (भगवान विष्णु का स्त्री अवतार) ने उसका गला काट दिया। इससे वह सिर तो अमर रहा और उसे राहु कहा जाता है जबकि बाकि शरीर केतु बन गया। यह अमर सिर कभी-कभी सूरज और चांद को निगल जाता है जिससे ग्रहण फलित होता है फिर सूर्य और चंद्रमा गले से होते हुए निकल जाता है और ग्रहण समाप्त हो जाता है। हिंदू शास्त्रों केअनुसार राहु सूर्य तथा चंद्रमा को निगलते हुए ग्रहण को उत्पन्न करता है। \nराहु का रत्न-गोमेद, तत्व-छाया, रंग-धुम्र, धातु-शीशा होते हैं। \n\nयह कुम्बाकोडम से 63 किलोमीटर तथा 6 किमी तिरकवेन्डू से Keezpherumpallam में स्थित है। यहां शिव को नागनाथ स्वामी तथा माता पार्वती को सुंदरनायकी देवी कहते हैं। माना जाता है कि केतु ने पाप से छुटने केलिए यहां शिव की पूजा की थी। यहां की विशेषता यह है कि यहां केतु का सिर पांच नागों तथा शरीर असुर का है और वे हाथ जोड़े भगवान शिव की पूजा करते दिखते हैं। माना जाता है कि मानव जीवन व पूरी सृष्टि पर इसका जबर्दस्त प्रभाव पड़ता है। कुछ विशेष परिस्थितियों में यह किसी को भी प्रसिद्धि केशिखर पर पहुंचाने में मदद करता है। ज्योतिष केअनुसार केतु और राहु, आकशीय परिधि में चलने वाले चंद्रमा और सूर्य केमार्ग के प्रतिच्छेदन बिंदु को निरूपित करते हैं। इसलिए राहु और केतु को क्रमश: उत्तर और दक्षिण चंद्र आसंधि कहा जाता है। यह तथ्य कि ग्रहण तब होता है जब सूर्य और चंद्रमा इनमें से एक बिंदू पर होते हैं, चंद्रमा और सूर्य को निगले वाली कहानी को उत्पन्न करता है। केतु का रत्न-लहसुनिया, तत्व-छाया, रंग-धुम्र, धातु-शीशा होते हैं।\nये तमिल नादु के नवग्रह मन्दिर मे मगल ग्रह का मन्दिर हे\n\nयह मंदिर इसलिए प्रसिद्ध है, क्योंकि रामायण के अनुसार जटायु ने दुष्ट रावण से माता सीता को बचाने के लिए युद्ध किया था और इस लड़ाई में उसके दोनों पंख कटकर यहीं मंदिर की जगह पर गिरे थे।\nसीता की खोज में जब प्रभु श्रीराम अपने अनुज लक्ष्मण के साथ यहाँ पहुँचे, तो जटायु अपने जीवन की अंतिम घड़ियाँ गिन रहा य्थाए। जटायु ने राम को सारा वाकया बताया और उनसे प्रार्थना की कि वे स्वयं उसका दाह संस्कार करें।\nजिस स्थान पर श्रीराम ने जटायु का दाह संस्कार किया, उसे जटायु कुंडम के नाम से जाना जाता है। यह भव्य स्थान मंदिर के अंदर स्थित है तथा किसी भी धर्म के लोग हो, इस कुंडम से विभूति प्रसाद लेते हैं।\nश्रीराम ने रावण को युद्ध में पराजित किया एवं सीता तथा अन्य साथियों के साथ लौटकर उन्होंने इस भव्य स्थान पर भगवान शिव से प्रार्थना की। देवी शक्ति से भगवान मुरुगा ने वेल शस्त्र प्राप्त किया था एवं इसी शस्त्र से पदमा सुरन नामक असुर का वध किया था।\nसंत विश्वामित्र, वशिष्ठ, तिरुवानाकुरसर, तिरुगनंसबंदर, अरुनागीरीनाथर ने इस स्थान पर भगवान से पूजा-अर्चना की थी। यह भव्य स्थान विशिष्ट है, क्योंकि कुष्ठ रोग से पीड़ित अंगरकन (तमिल भाषा में मंगल ग्रह का नाम) ने भगवान से प्रार्थना की तथा अपनी बीमारी का इलाज किया। अतः यह स्थान नवग्रह क्षेत्रम में से एक है। जिन लोगों की जन्मकुंडली में चेव्वा दोष है, वे यहाँ आते हैं और अंगकरण की पूजा करते हैं।\nभगवान शिव अपनी शक्ति थय्यालनायकी अम्माई, जो अपने साथ थाईलम, संजीवी तथा विल्वा पेड़ की जड़ों की रेत, जिसके मिश्रण से 4,480 बीमारियों का इलाज हो सकता है, के साथ इस क्षेत्र में आए तथा रोग से पीड़ित भक्तों को मुक्त किया और वैईथीयनाथ स्वामी के नाम से जाने गए।\n\nलाखों लोग इस भव्य मंदिर में दर्शन करने प्रतिवर्ष आते हैं और अपने अच्छे स्वास्थ्य के लिए यहाँ प्रार्थना करते हैं। मान्यता है कि भक्तों की मनोकामनाएँ यहाँ पर पूर्ण होती हैं। प्रथाओं के अनुसार एक विशेष प्रकार से दवा बनाई जाती है। यह प्रथा अभी भी यहाँ पर प्रचलित है।\n‘शुक्ल पक्ष के दिन भक्तों को अंगसंथना तीर्थम (पवित्र जलधर) में स्नान करना चाहिए। उसी जलाशय से रेत को जटायु कुंडम के विभूति प्रसाद के साथ मिश्रित किया जाता है एवं सिद्धामीर्थम तीर्थम के कुंभ से आप पवित्र जल ले सकते हैं।\nयह स्थान प्रसिद्ध है नादी ज्योत‍िधाम के लिए - जहाँ पर किसी भी व्यक्ति के वर्तमान, भूत, एवं भविष्यकाल का पता लगा सकते हैं। नगर में हर तरफ आप नादी ज्योतिधाम के केंद्र देख सकते हैं। भगवान मुरुगा के समक्ष उस मिश्रण को पीसते हैं एवं इस क्रिया के दौरान पंजाकारा झाबा की प्रथा का पालन करते हैं। प‍िसे हुए मिश्रण की छोटी-छोटी गोली बनाई जाती है। शक्ति समाधि के समक्ष उस दवा की पूजा-अर्चना की जाती है तथा सिद्धामिरथा जलाशय से पवित्र जल के साथ इस दवा का सेवन होता है। एक तमिल भाषा के अनुसार पाँच जन्मों तक कोई भी बीमारी आपको पीड़ित नहीं करेगी।\nमंदिर में गुरुकुल के वरिष्ठ अधिकारी ने बताया कि भगवान शिव वैथियंधर के रूप में माने जाते हैं। चेव्व दोषम के लिए एक इलाज है। भगवान कामधेनु एवं करपगा विरुकशम के समान भगवान गणपति की भी पूजा होती है।\nविवाह से संबंधित समस्याएँ, जायदाद से संबंधित विषय, छेवा थिसाई इन समस्याओं के लिए एक बहुत ही प्रसिद्ध क्षेत्र है। भगवान मुरुगा भक्तों को पुत्र भाग्यम का आशीर्वाद देते हैं।\nइस क्षेत्रम में सभी नवग्रह एक कड़ी में खड़े हैं। यह स्थान उपयु्क्त है ग्रह दोषम को हटाने के लिए। जनश्रुति के अनुसार बिल्व, चंदन तथा विभूति पदार्थों की मिश्रित दवा से भगवान सभी भक्तों का इलाज करते हैं। क्षेत्रम का पेड़ चार युगों के लिए भिन्न हैं। सतयुग में कदम्बा के रूप में था। त्रेता युग में बिल्वा रूप में, द्वापर युग में वाकुला के रूप में एवं कलियुग में नीम के रूप में।\nभव्य मंदिर में स्थित पवित्र कुंभ को सिद्धामीर्था कुंभ कहते हैं। कीरत युग में कामधेनु इस क्षेत्रम के निकट आए थे एवं लींगा पर अत्यधिक मात्रा में दूध गिरने के वजह से वह कुंभ में बह गया एवं यह कुंभ पवित्र धार्मिक स्थल माना जाता है। प्रेतबाधा से पीड़ित व्यक्ति अगर इस कुंभ में स्नान करें तो उस आत्मा से वे मुक्त हो जाएँगे।\nभगवान वैईथीय्नाथस्वामी के नाम से प्रसिद्ध इस नगर को वैईथीसवरन कोइल के नाम से जाना जाता है। यह स्थान प्रसिद्ध है नादी ज्योत‍िधाम के लिए, जहाँ पर किसी भी व्यक्ति के वर्तमान, भूत एवं भविष्यकाल का पता लगा सकते हैं। नगर में हर तरफ आप नादी ज्योतिधाम के केंद्र देख सकते हैं।\n\nरेल के माध्यम से चेन्नई के थानजावर राह से वैथीसवरन रेलवे स्टेशन पर पहुँच सकते हैं।\nसड़क मार्ग\nवैथीसवरन कोइल चिदम्बरन के पास स्थित है, जो कि चेन्नई से 235 किमी है। चिदम्बरन से 26 किमी की दूरी पर भगवान शिव के क्षेत्रम के लिए प्रसिद्ध है। बस सेवा के माध्यम से आप वैथीसवरन कोइल 35 से 40 मिनट में पहुँच सकते हैं।\n", "id": "463624", "title": "तमिलनाडू के नवग्रह मंदिर"}
{"url": "https://hi.wikipedia.org/wiki?curid=463627", "text": "बदख़्शान\n\nबदख़्शान () पामीर पर्वतों के इलाक़े में स्थित मध्य एशिया का एक ऐतिहासिक क्षेत्र है जो आधुनिक अफ़ग़ानिस्तान के पूर्वोत्तरी और आधुनिक ताजिकिस्तान के दक्षिणपूर्वी भागों पर विस्तृत था। अफ़ग़ानिस्तान के सुदूर उत्तरपूर्वी बदख़्शान प्रान्त (जिसमें प्रसिद्ध वाख़ान गलियारा भी आता है) और ताजिकिस्तान के दक्षिणपूर्वी कूहिस्तोनी-बदख़्शान स्वशासित प्रान्त का नाम इसी पुराने नाम पर पड़ा है।\n\n'बदख़्शान' क्षेत्र का नाम ईरान के सासानी साम्राज्य ने दिया था। उसकी राज्य-व्यवस्था में 'बदख़्श' एक सरकारी उपाधि हुआ करती थी और 'आन' का अर्थ है 'वाला' है (जैसे 'हिम्मत-ए-मरदान' का मतलब है 'मर्दों वाली हिम्मत')। 'बदख़्शान' शब्द में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nबदख़्शान के लोग विविध समुदायों से सम्बन्ध रखते हैं। यहाँ ताजिक लोगों की बहुसंख्या है और उज़बेक और किरगिज़ के अल्पसंख्यक समुदाय भी यहाँ रहते हैं। इस क्षेत्र में कई पामीरी भाषाओं के बोलने वाले मिलते हैं। २०वीं सदी में ताजिकिस्तान के कूहिस्तोनी-बदख़्शान स्वशासित प्रान्त में पामीरी भाषियों में एक अलग पामीरी समुदाय की पहचान बन गई। इन्हें सरकारी तौर पर कोई मान्यता न मिलने के बावजूद उस देश में पामीरी मुहीम और सभाएँ चालू हो गई। बदख़्शान के लोग अधिकतर शिया इस्लाम की इस्माइली शाखा और सुन्नी इस्लाम से जुड़े हुए हैं। क्षेत्रीय लोगों की अपनी अलग संगीत, कला, कविता और नृत्य शैलियाँ हैं जो अभी भी लोकप्रीय हैं।\n\n", "id": "463627", "title": "बदख़्शान"}
{"url": "https://hi.wikipedia.org/wiki?curid=463644", "text": "बामयान प्रान्त\n\nबामयान या बामियान () अफ़्ग़ानिस्तान का एक प्रांत है जो उस देश के मध्य भाग में स्थित है। बामयान में अधिकतर आबादी हज़ारा समुदाय की है, जो मंगोल नस्ल के वंशज हैं और शिया इस्लाम के अनुयायी हैं। बामियान प्रान्त का क्षेत्रफल १४,१७५ वर्ग किमी है और इसकी आबादी सन् २००६ में लगभग ३.९ लाख अनुमानित की गई थी। इस प्रान्त की राजधानी बामयान शहर है।\n\n", "id": "463644", "title": "बामयान प्रान्त"}
{"url": "https://hi.wikipedia.org/wiki?curid=463653", "text": "ईरान में यूरोपीय हस्तक्षेप\n\nईरान में यूरोपीय हस्तक्षेप सत्रहवीं से लेकर बीसवीं सदी तक के ऐसे घटनाक्रम को कहते हैं जिसमें किसी यूरोपीय देश ने ईरान की सत्ता पर कब्जा तो नहीं किया पर उसकी विदेश, व्यापार और सैनिक नीति में बहुत दख़ल डाला। औपनिवेशिक ताकत ब्रिटेन और रूस ने इसमें मुख्य सक्रिय भूमिका निभाई और फ्रांस, जर्मनी, अमेरिका तथा स्वीडन भी इसमें शामिल रहा। ये सभी हस्तक्षेप और सरकार (शाह) के ये सब हो जाने देने वाली नीति को देखकर 1905-11 तथा 1979 में जनता का विद्रोह भड़का। इस दौरान कई बार ईरानी शासकों ने एक यूरोपीय शक्ति का सहयोग इस लिए लिया ताकि दूसरी शक्तियों से बचा जा सके।\n\nब्रिटेन तथा रूस दोनों मध्य एशिया तथा अफ़ग़ानिस्तान पर एक दूसरे के डर से अधिकार चाहते थे। ब्रिटेन मध्य एशिया में फैल रहे रूसी साम्राज्य को भारत की तरफ बढ़ता क़दम की तरह देखते थे जबकि रूसी ब्रिटेन को मध्य एशिया में हस्तक्षेप करने से रोकना चाहते थे। अंग्रेज़ी में ब्रिटेन तथा रूस की इस औपनिवेशिक द्वंद्व को \"ग्रेट गेम\" के नाम से जाना जाता था जो द्वितीय विश्वयुद्ध तक ही चला। इस नाम को प्रथमतया प्रयुक्त करने का श्रेय आर्थर कॉनेली को जाता है जिसको बाद में रुडयार्ड किपलिंग ने अपने उपन्यास किम में इस्तेमाल किया। \nयूरोप में औद्योगिक क्रांति होने की वजह से वहाँ की सेना आधुनिक मशीनों तथा हथियारों से लैश हो गई थी। हाँलांकि बारूद के प्रयोग में ईरानी यूरोपी शक्तियों से अग्रणी रहे थे पर तकनीक के कुल इस्तेमाल में एशियाई देशों के पिछड़ जाने की वजह से वे लाचार थे। ब्रिटिश ईस्ट इंडिया कंपनी को ईरान में व्यापार करने की अनुमति 1616 में मिली। सबसे पहले किसी ईरानी शासक द्रारा योरोपी औपनिवेशिक ताकत की मदद लेने का क्रम तब शुरु हुआ जब उस समय के नौसेनिक ताकत पुर्तगाल के होरमुज जलडमरुमध्य से प्रभाव हटाने के लिए सफ़वी वंश के शासक अब्बास ने ब्रिटिश ईस्ट इंडिया कंपनी की मदद 1620 में ली। लेकिन ये एक एकाकी मामला था। \n\nसन् १८०० में ब्रिटिश ईस्ट इंडिया कंपना ने जॉन मैल्कम को ईरान का प्रभारी बनाया और इस समय से ब्रिटेन-ईरान रिश्तों में मोड़ आने लगे। ब्रिटेन को डर था कि मध्य एशिया के बाद अगर रूसी ज़ार अफ़गानिस्तान पर अधिकार कर लें तो ब्रिटिश भारतीय साम्राज्य की रक्षा करना उनके लिए मुश्किल होगा। इसलिए वो अफ़ग़ानिस्तान में में स्थापित होना चाहते थे। कई अफ़गान युद्धों के बाद उनका ध्यान ईरान की ओर गया।\n\nसन् १७९८ में नेपोलियन के मिस्र पर आक्रमण और १७९६ में एक फ्रांसिसी दल के ईरान की यात्रा पर जाने के बाद ब्रिटेन को भारत में फ्रांसिसी दावा मजबूत होने की दृष्टि से देखने लगे। उस समय तक ब्रिटिश राज संपूर्ण भारत में नहीं आय़ा था और वे भारत को एक महत्वपूर्ण औपनिवेशिक संभावना मानते थे। इस बात को ध्यान में रखते हुए १८०१ में ईरान के साथ एक संधि पर हस्ताक्षर हुए जिसमें फतह अली शाह ने वादा किया कि यदि अफ़गान भारत पर आक्रमण करते हैं तो वो अफ़ग़ानिस्तान पर चढ़ाई करेगा। और साथ ही फ्रांस को ईरान में किसी व्यापार की अनुमति नहीं मिलेगी। इसके एवज में कंपनी ने फ्रांसिसी आक्रमण की स्थिति में तोपों और सामरिक अस्त्र देने का वादा किया। लेकिन इस संधि में रूस का ज़िक्र नहीं था जो उत्तर में एक बड़ा साम्राज्य खड़ा कर चुके थे और लगातार आक्रमण भी कर रहे थे। \n१७९९ में जॉर्जिया में उत्तराधिकारी के न होने के बाद रूसियों ने सत्ता पर अधिकार कर लिया और आज़री शहर गंजा पर भी 1804 में अधिकार कर लिया। इसी बीच नेपोलियन ने रूस पर हमला कर दिया और ब्रिटेन ने रूस के साथ नेपोलियन के खिलाफ एक संधि की।\nईरान पर हमले उत्तर में रूसियों द्वारा किये गए जो पीटर महान के समय से चलाए गए सैनिक विजय अभियान के अनुगामी थे। 1813 तक लड़ाई चलने के बाद गुलिस्तान में रुसियों और क़ाजार शासकों के बीच संधि हुई जिसमें जॉर्जिया और कॉकेशस के अन्य हिस्सों पर रूसी प्रभुता को मान लिया गया। एक दूसरी लड़ाई के बाद सन् 1828 में तुर्कमनचाई की संधि हुई जिसमें कॉकेशस के दक्षिणी क्षेत्रों पर भी, अरस नदी तक, रूसियों का अधिकार हो गया।\n\nउधर दक्षिण में समुद्र के रास्ते 1856 में ब्रिटेन ने आक्रमण किया और कई द्वीपों पर कब्जा कर लिया। पर वे वापस लौट गए। इससे पहले ब्रिटिश अफ़गानिस्तान के साथ एक युद्ध (1839-42) कर चुके थे जिसमें शुरु में जीतने के बाद वे अफ़गानिस्तान से बहुत दुर्दशा झेलने के बाद निकल चुके थे। इस युद्ध के कारणों में ईरान पर बढ़ता रूसी प्रभुत्व भी शामिल था। लेकिन उत्तर में कैस्पियन सागर की दूसरी तरफ़, पूर्व में, रूसी लगातार युद्ध लड़ रहे थे। सन् 1881 तक रूसी तुर्कमेनिस्तान और उज़्बेकिस्तान को हथिया चुके थे और इस तरह ईरान की उत्तर-पूर्वी सीमा तक आ चुके थे।\n", "id": "463653", "title": "ईरान में यूरोपीय हस्तक्षेप"}
{"url": "https://hi.wikipedia.org/wiki?curid=463660", "text": "बाल्टिक देश\n\nबाल्टिक राज्य (जिसे \"बाल्टिक्स\", \"बाल्टिक देश\" या \"बाल्टिक प्रदेश\" भी कहा जाता है) उन बाल्टिक क्षेत्रों को कहते हैं, जिन्हें रूसई साम्राज्य से प्रथम विश्व युद्ध के समय स्वतंत्रता मिली थी। इनमें मुख्यतः एस्तोनिया, लात्विया तथा लिथुआनिया आते हैं, तथा मूल रूप से स्वतंत्रता पाने के बाद १९२० से फ़िनलैंड भी इनमें ही गिना जाता है।\n\nबाल्टिक राज्यों की भाषाओं में इन्हें निम्न भी कहा जाटा है:\n\n", "id": "463660", "title": "बाल्टिक देश"}
{"url": "https://hi.wikipedia.org/wiki?curid=463670", "text": "ग़ज़नी प्रान्त\n\nग़ज़नी () अफ़्ग़ानिस्तान का एक प्रांत है जो उस देश के दक्षिण-पूर्वी भाग में स्थित है। इस प्रान्त का क्षेत्रफल २२,९१५ वर्ग किमी है और इसकी आबादी सन् २००२ में लगभग ९.३ लाख अनुमानित की गई थी। इस प्रान्त की राजधानी ग़ज़नी शहर है। ग़ज़नी प्रान्त काबुल से कंदहार जाने वाले राजमार्ग पर आता है और इतिहास में उन दोनों के बीच एक महत्वपूर्ण व्यापारिक केंद्र रहा है। इस प्रान्त में लगभग आधे लोग पश्तून हैं लेकिन यहाँ हज़ारा लोगों और ताजिक लोगों के भी बड़े समुदाय रहते हैं।\n\n", "id": "463670", "title": "ग़ज़नी प्रान्त"}
{"url": "https://hi.wikipedia.org/wiki?curid=463685", "text": "हेरात प्रान्त\n\nहेरात () अफ़्ग़ानिस्तान का एक प्रांत है जो उस देश के पश्चिम में स्थित है। इस प्रान्त का क्षेत्रफल ५४,७७८ वर्ग किमी है और इसकी आबादी सन् २००६ में लगभग १७.६ लाख अनुमानित की गई थी। इस प्रान्त की राजधानी ऐतिहासिक हेरात शहर है। अफ़्ग़ानिस्तान के अन्य प्रान्तों के अलावा, हेरात प्रान्त की सरहदें ईरान और तुर्कमेनिस्तान को भी लगती हैं। इस प्रान्त के लगभग ६०% लोग फ़ारसी-भाषी ताजिक समुदाय से हैं। यहाँ पश्तून लोग भी हैं, जिनमें से बहुत से ख़ानाबदोश चरवाहे हैं।\n\nअफ़्ग़ानिस्तान के अन्य इलाक़ों की तुलना में हेरात का सामाजिक खुला रहा है और स्त्रियों को शिक्षा और नौकरियों में बहुत मौक़े मिलते थे। १९९२ में जब हेरात पर तालिबान ने क़ब्ज़ा किया तो उन्होने यहाँ अपना कट्टरवादी शासन लागू किया जिस से हेरात में काफ़ी रोष रहा। उन्होंने अफ़्ग़ानिस्तान के दक्षिणी भाग से पश्तून सिपाहियों को लाकर हेरात को एक बंदी क्षेत्र की तरह सख़्ती से सरकार चलाई। २००१ में जब अमेरिकी हस्तक्षेप के बाद तालिबान सत्ता से हटाई गई, हेरात में फिर एक सुव्यवस्थित सरकार आई। अफ़्ग़ानिस्तान में हेरात को एक अधिक सुरक्षित क्षेत्र माना जाता है।\n\n", "id": "463685", "title": "हेरात प्रान्त"}
{"url": "https://hi.wikipedia.org/wiki?curid=463688", "text": "जोज़जान प्रान्त\n\nजोज़जान () अफ़्ग़ानिस्तान का एक प्रांत है जो उस देश के उत्तर में स्थित है। इस प्रान्त का क्षेत्रफल ११,७९८ वर्ग किमी है और इसकी आबादी सन् २००९ में लगभग ४.९ लाख अनुमानित की गई थी। इस प्रान्त की राजधानी शबरग़ान () शहर है। इस प्रान्त के लगभग ४०% लोग उज़बेक जाति के हैं और वही सबसे बड़ा समुदाय हैं। उनके अलावा यहाँ तुर्कमेनी (२९%), पश्तून (१७%) और ताजिक (१२%) भी बसते हैं। उत्तर में जोज़जान की तुर्कमेनिस्तान के साथ अंतर्राष्ट्रीय सीमा है।\n\n", "id": "463688", "title": "जोज़जान प्रान्त"}
{"url": "https://hi.wikipedia.org/wiki?curid=463758", "text": "सारजेंट शिक्षा योजना\n\nसारजेंट शिक्षा योजना () भारतीय स्वतंत्रता से पहले सन् १९४४ में ब्रिटिश-भारतीय सरकार द्वारा तैयार की गई एक योजना थी जिसका ध्येय भारत को ४० वर्षों के अन्दर (यानि सन् १९८४ तक) पूर्णतः साक्षर बनाना था। इसमें शिक्षा और साक्षरता के विस्तार के मनसूबे थे जिनके परिपालन से ब्रिटिश सरकार देशभर में पाठशालाओं का जाल फैलाने और हर भारतीय को १९८४ तक पढ़ा-लिखा बनाने का ज़िम्मा लेने वाली थी।\n\nसारजेंट योजना का औपचारिक नाम 'भारत में युद्ध-उपरान्त शिक्षा विकास पर सारजेंट कमीशन की रिपोर्ट' () था। सारजेंट योजना के तहत ६ से ११ वर्षों के हर भारतीय बच्चे को अनिवार्य रूप से मुफ़्त शिक्षा प्रदान करने का ज़िम्मा ब्रिटिश-भारतीय सरकार का होता। यह प्रस्ताव केन्द्रीय शिक्षा सलाहकार समिति के सामने रखा गया और इसको पूरी मंज़ूरी दे दी गई।\n\nजब प्रस्ताव के समाचार अख़बारों में आए, तो राष्ट्रवादी नेताओं ने खुलकर इसकी बहुत खिल्ली उड़ाई क्योंकि उनके अनुसार 'भारत में इतना सब्र नहीं है कि वह ४० साल तक बिना पूरा साक्षर हुए बैठ सके'। यह बात और है कि स्वतंत्रता के बाद २००९ तक (यानि सारजेंट प्रस्ताव के ६५ सालों बाद) भी अर्थशास्त्री अमर्त्य सेन को कहना पड़ा कि 'देश अभी भी आधा अनपढ़ है, दो-तिहाई स्त्रियाँ अनपढ़ हैं'। सन् २००८ तक भारतीय साक्षरता स्तर केवल ६५% पहुँचा था और हर वर्ष केवल १.५% की 'धीमी गति' पर बढ़ रहा था।\n\n", "id": "463758", "title": "सारजेंट शिक्षा योजना"}
{"url": "https://hi.wikipedia.org/wiki?curid=463766", "text": "कंदहार प्रान्त\n\nकंदहार या क़ंदहार () अफ़्ग़ानिस्तान का एक प्रांत है जो उस देश के दक्षिण में स्थित है। इस प्रान्त का क्षेत्रफल ५४,०२२ वर्ग किमी है और इसकी आबादी सन् २००९ में लगभग १० लाख अनुमानित की गई थी। इस प्रान्त की राजधानी ऐतिहासिक कंदहार शहर है। यह प्रान्त पश्तो बोलने वाले पश्तून लोगों का क्षेत्र है। बहुत से इतिहासकार इसे तालिबान कट्टरवादी विचारधारा की जन्मभूमि मानते हैं। इसकी दक्षिणी सीमा पाकिस्तान से लगती है।\n\nइस बात पर विवाद है कि 'कंदहार' नाम कहाँ से आया। कुछ विद्वान इसे प्राचीन भारतीय जनपद 'गंधार' का परिवर्तित रूप मानते हैं तो कुछ के अनुसार इस शहर की नीव यूनानी हमलावर सिकंदर महान ने रखी थी और इसका नाम 'सिकंदरिया' का बिगड़ा रूप है। इसका नाम कभी 'क़ंदहार' भी उच्चारित किया जाता है, जिसमें 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' वाले 'क़' से मिलता है।\n\n", "id": "463766", "title": "कंदहार प्रान्त"}
{"url": "https://hi.wikipedia.org/wiki?curid=463768", "text": "ख़ोस्त प्रान्त\n\nख़ोस्त () अफ़्ग़ानिस्तान का एक प्रांत है जो उस देश के दक्षिण-पूर्व में स्थित है। इस प्रान्त का क्षेत्रफल ४,१५२ वर्ग किमी है और इसकी आबादी सन् २००९ में लगभग ६.४ लाख अनुमानित की गई थी। इस प्रान्त की राजधानी ख़ोस्त शहर है। इस प्रान्त में ज़्यादातर लोग पश्तो बोलने वाले पश्तून हैं। इसकी दक्षिणी और पूर्वी सीमा पाकिस्तान से लगती है।\n\n'ख़ोस्त' शब्द में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463768", "title": "ख़ोस्त प्रान्त"}
{"url": "https://hi.wikipedia.org/wiki?curid=463791", "text": "सीस्तान द्रोणी\n\nसीस्तान द्रोणी या सीस्तान बेसिन () दक्षिण-पश्चिमी अफ़्ग़ानिस्तान और दक्षिण-पूर्वी ईरान में स्थित एक बंद जलसंभर इलाका है। यह दुनिया के सबसे शुष्क क्षेत्रों में से एक है और यहाँ अक्सर सूखा पड़ता है। यहाँ पर अफ़्ग़ानिस्तान के पर्वती क्षेत्रों से बहुत से नदी-झरने पानी लाते हैं तो अफ़्ग़ानिस्तान की गोदज़रेह द्रोणी में जाते हैं (यह सीस्तान द्रोणी का एक धंसा हुआ क्षेत्र है)। यहाँ पर हिन्दु कुश पर्वतों से उभरने वाली हेलमंद नदी भी अपना पानी लाती है।\n\nसीस्तान द्रोणी के क्षेत्र में पिछले ५००० सालों से संस्कृतियाँ बस रहीं हैं और यहाँ कई पुरातन स्थल मिलें हैं। इसके ईरान वाले क्षेत्र में शहर-ए-सोख़्ता (यानि 'जला हुआ शहर') ३१०० ईसापूर्व में स्थापित हुआ था। यह हेलमंद नदी की एक उपनदी पर स्थित था जो अब सूख चुकी है, जिस से इसके निवासियों को मजबूरन यह नगर छोड़ना पड़ा। सीस्तान द्रोणी में अफ़्ग़ानिस्तान का ज़रंज शहर भी है जो मध्यकाल में संस्कृति का एक महत्वपूर्ण केंद्र हुआ करता था, लेकिन अब काफ़ी हद तक रेगिस्तानी रेतों से ढका जा चुका है। यहाँ के दश्त-ए-मार्गो इलाक़े में सिंचाई की नहरों और खेतों के निशान मिले हैं जो अब रेत से भरकर वीरान हुए पड़े हैं। आधुनिक युग में इस क्षेत्र में आबादी बहुत कम है।\n\nद्रोणी या जलसंभर उस भौगोलिक क्षेत्र को कहते हैं जहाँ वर्षा अथवा पिघलती बर्फ़ का पानी नदियों, नेहरों और नालों से बह कर एक ही स्थान पर एकत्रित हो जाता है। भारत में यमुना का जलसंभर वह क्षेत्र है जहाँ यमुना नदी में विलय हो जाने वाले सारे नदी नाले फैले हुए है और जिसके अंत से केवल यमुना नदी ही निकास करती है। बंद जलसंभर ऐसा जलसंभर होता है जिसमें वर्षा अथवा पिघलती बर्फ़ का पानी एकत्रित हो कर किसी नदी के ज़रिये समुद्र या महासागर में बहने की बजाय किसी सरोवर, दलदली क्षेत्र या शुष्क क्षेत्र में जाकर वहीँ रुक जाता है। अंग्रेज़ी में \"द्रोणी\" को \"बेसिन\" (basin), \"जलसंभर\" को \"वॉटरशॅड\" (watershed) या \"कैचमेंट\" (catchment) और बंद जलसंभर को \"एनडोरहेइक बेसिन\" (endorheic basin) कहा जाता है।\n\n", "id": "463791", "title": "सीस्तान द्रोणी"}
{"url": "https://hi.wikipedia.org/wiki?curid=463793", "text": "दश्त-ए-मारगो\n\nदश्त-ए-मारगो () दक्षिण-पश्चिमी अफ़्ग़ानिस्तान के हेलमंद और नीमरूज़ प्रान्तों में स्थित एक रेगिस्तान है। इस मरुस्थल का कुल क्षेत्रफल १,५०,००० वर्ग किमी है और इसकी ऊंचाई ५०० से ७०० मीटर के बीच है।\n\nदरी फ़ारसी में 'दश्त' का अर्थ 'रेगिस्तान' और 'मारगो' का अर्थ 'मृत्यु' होता है। दश्त-ए-मारगो का मतलब 'मौत का रेगिस्तान' है।\n\n", "id": "463793", "title": "दश्त-ए-मारगो"}
{"url": "https://hi.wikipedia.org/wiki?curid=463810", "text": "ऍण्ड्रॉइड x86\n\nऍण्ड्रॉइड x86 इंटैल x86 माइक्रोप्रोसैसर फैमिली हेतु एक ऍण्ड्रॉइड पोर्ट है। यह परियोजना मूल रूप से ऍण्ड्रॉइड सोर्स कोड हेतु पैचों का एक समूह थी परन्तु अब एक स्वतन्त्र परियोजना के रूप में है। इसका मुख्य उदेश्य आसुस ई पीसी पर पूर्ण समर्थन प्रदान करना था तथा उसके बाद दूसरी नेटबुक और यूऍमपीसी हेतु कम्पैटिब्लिटी प्रदान करना।\n\n, release 2.3.7 उपलब्ध थी।\n\n, आइस क्रीम सैंडविच (ऍण्ड्रॉइड संस्करण ४) उपलब्ध हो चुका है परन्तु अभी इसमें काफी काम बाकी है जैसे साउंड, कैमरा समर्थन, इथरनेट तथा हार्डवेयर ऍक्सलरेशन इंटैल के प्रोससरों पर काम नहीं करते, हालाँकि साउंड, हार्डवेयर ऍक्सलरेशन तथा वाइ-फाइ एऍमडी प्रोसैसरों पर सही काम करते हैं।\n\nआधिकारिक वेबसाइट: android-x86.org\n", "id": "463810", "title": "ऍण्ड्रॉइड x86"}
{"url": "https://hi.wikipedia.org/wiki?curid=463849", "text": "वख़्श नदी\n\nवख़्श नदी, जिसे सुरख़ोब नदी और किज़िल सूउ भी कहा जाता है, मध्य एशिया में स्थित एक नदी है जो आमू दरिया की एक उपनदी भी है। यह ताजिकिस्तान की मुख्य नदियों में से एक है।\n\n'वख़्श' और 'सुरख़ोब' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nवख़्श किर्गिज़स्तान की अलाई वादी से उत्पन्न होकर २६२ किलोमीटर पश्चिम की ओर चलती है और फिर ताजिकिस्तान में प्रवेश करती है। वहाँ यह ५२४ किमी चलकर पामीर पर्वत क्षेत्र पहुँचती है जहाँ यह बहुत पहाड़ी इलाक़ों की तंग गलियों से होती हुई निकलती है। ताजिकिस्तान की बहुत सी हिमानियों (ग्लेशियर) से भी इसको और जल मिलता है। यहाँ मुक्सु नदी भी इसमें जा मिलती है। ताजिकिस्तान में इसको 'वख़्श' नाम उस जगह के बाद दिया जाता है जहाँ सुरख़ोब नदी और ओबीहिंगू नदी का संगम होता है। पामीर क्षेत्र से निकलकर यह दक्षिण-पश्चिमी ताजिकिस्तान के मैदानी इलाक़ों से गुज़रती है और फिर जाकर पंज नदी में विलय हो जाती है। इस विलय के बाद इन दोनों नदियों के मिली हुई धरा को आमू दरिया के नाम से पुकारा जाता है।\n\n", "id": "463849", "title": "वख़्श नदी"}
{"url": "https://hi.wikipedia.org/wiki?curid=463853", "text": "वाख़ान नदी\n\nवाख़ान नदी, जिसे आब-ए-वाख़ान () भी कहा जाता है, अफ़्ग़ानिस्तान के वाख़ान क्षेत्र से निकलने वाली एक नदी का नाम है। यह पंज नदी की एक उपनदी है। वाख़ान नदी हिन्दु कुश पर्वतों की हिमानियों (ग्लेशियर) में उत्पन्न होती है और नीचे उतरती है। लंगर और क़िला-ए-पंज नामक गाँवों के पास इसका विलय पामीर नदी से होता है और इस संगम के बाद यह पंज नदी के नाम से जानी जाती है।\n\n'वाख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463853", "title": "वाख़ान नदी"}
{"url": "https://hi.wikipedia.org/wiki?curid=463855", "text": "पामीर नदी\n\nपामीर नदी () ताजिकिस्तान और अफ़्ग़ानिस्तान की एक नदी है। यह पंज नदी की एक उपनदी है। यह ताजिकिस्तान के सुदूर पूर्वी कोहिस्तोनी-बदख़्शान स्वशासित प्रान्त में पामीर पर्वतों की हिमानियों (ग्लेशियर) में उत्पन्न होती है। इसका मुख्य स्रोत ज़ोरकुल सरोवर माना जाता है। यहाँ से आगे इसके मार्ग को अफ़्ग़ानिस्तान के वाख़ान गलियारे की उत्तरी सरहद और ताजिकिस्तान और अफ़्ग़ानिस्तान की अंतर्राष्ट्रीय सीमा माना जाता है। अफ़्ग़ानिस्तान के लंगर और क़िला-ए-पंज नामक गाँवों के पास इसका विलय वाख़ान नदी से होता है और इस संगम के बाद यह पंज नदी के नाम से जानी जाती है।\n\n", "id": "463855", "title": "पामीर नदी"}
{"url": "https://hi.wikipedia.org/wiki?curid=463876", "text": "परीक्षा गुरु\n\nपरीक्षा गुरु हिन्दी का प्रथम उपन्यास है। इसके लेखक लाला श्रीनिवास दास हैं।", "id": "463876", "title": "परीक्षा गुरु"}
{"url": "https://hi.wikipedia.org/wiki?curid=463898", "text": "सिर दरिया\n\nसिर दरिया () मध्य एशिया की एक बड़ी नदी है। यह २,२१२ किलोमीटर लम्बी नदी किर्गिज़स्तान, ताजिकिस्तान, उज़बेकिस्तान और काज़ाख़स्तान के देशों से निकलती है। आमू दरिया और सिर दरिया को मध्य एशिया की दो सब से महत्वपूर्ण नदियाँ माना जाता है, हालांकि आमू दरिया में सिर दरिया से कहीं ज़्यादा पानी बहता है।\n\nइसे अरबी में 'सेहून' () बुलाया जाता है जो इस्लामी सोच में जन्नत की चार नदियों में से एक का नाम है। इसका प्राचीन फ़ारसी नाम 'यख़्शा आर्ता' () था जिसका मतलब 'महान मोती-जैसी (नदी)' था। प्राचीन यूनानी में इसे 'याकसारतेस' () कहा जाता था जो प्राचीन फ़ारसी नाम का बिगड़ा हुआ रूप है।\n\nसिर दरिया तियन शान पर्वतों के दो झरनों से उत्पन्न होती है। पहला नारीन नदी है और दूसरा कारा दरिया है। इन दोनों का विलय उज़बेकिस्तान की फ़रग़ना वादी में होता है और वहाँ से इसे सिर दरिया के नाम से जाना जाता है। यह पश्चिम की ओर बहकर दक्षिणी काज़ाख़स्तान से गुज़रती हुए अरल सागर में मिल जाती है। सिर दरिया के कुल जलसम्भर इलाक़े का क्षेत्रफल लगभग ८,००,००० वर्ग किमी है।\n\n", "id": "463898", "title": "सिर दरिया"}
{"url": "https://hi.wikipedia.org/wiki?curid=463905", "text": "फ़रग़ना वादी\n\nफ़रग़ना वादी या फ़रग़ना घाटी () मध्य एशिया का एक क्षेत्र है जो पूर्वी उज़्बेकिस्तान, किर्गिज़स्तान और ताजिकिस्तान में विस्तृत है। मध्य एशिया का यह इलाक़ा वैसे तो काफ़ी शुष्क और रेगिस्तानी है, लेकिन इस त्रिकोण अकार की वादी में नरयिन नदी, कारा दरिया और उनके विलय से बनने वाले सिर दरिया की वजह से यह घाटी हरी-भरी और उपजाऊ है। फ़रग़ना वादी की मध्य एशिया और भारतीय उपमहाद्वीप के इतिहासों पर गहरी छाप है और मुग़ल साम्राज्य का पहला सम्राट बाबर इसी घाटी का एक उज़बेक निवासी था। फ़रग़ना वादी में बहुत भिन्न समुदायों के लोग रहते हैं। घाटी की कुल जनसँख्या १.२ करोड़ अनुमानित की गई है और यह मध्य एशिया की सबसे घनी आबादी वाला क्षेत्र है।\n\n'फ़रग़ना' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nफ़रग़ना वादी उत्तर में तियन शान पर्वतों और दक्षिण में गिस्सर-अलई पर्वतों के बीच में स्थित एक ३०० किमी लम्बी और ७० किमी चौड़ी घाटी है। इसका कुल क्षेत्रफल २२,००० वर्ग किमी है। नरयिन और कारा दरिया की मौजूदगी से यहाँ की भूमि काफ़ी उपजाऊ है। इन दोनों नदियों का उज़्बेकिस्तान के नमन्गान प्रान्त के नमन्गान शहर में संगम होता है और उसके बाद इसे सिर दरिया के नाम से बुलाया जाता है। यहाँ बहुत से अन्य नदी-झरने भी पानी और उसके साथ-साथ रेत लाते हैं। यह रेत नदियों के किनारों पर जमा होकर ढेरियाँ बना लेती है जो हवा के प्रभाव से हिलकर अक्सर खेत-खलिहानों में भी आ जाते हैं।\n\nफ़रग़ना में काफ़ी गर्मी भी पड़ती है और सख़्त सर्दी भी। मार्च के महीने में तापमान २० °सेंटीग्रेड तक पहुँचता है और जून-जुलाई तक कुछ शहरों में ४० °सेंटीग्रेड छूने लगता है। अक्टूबर में बारिशें होती हैं। दिसम्बर और जनवरी में पाला और बर्फ़ गिरते हैं और तापमान -२० °सेंटीग्रेड तक गिर सकता है।\n\n", "id": "463905", "title": "फ़रग़ना वादी"}
{"url": "https://hi.wikipedia.org/wiki?curid=463925", "text": "तुर्की-मंगोल\n\nतुर्की-मंगोल () मध्य एशिया के स्तेपी इलाक़े में रहने वाले विविध ख़ानाबदोश लोगों को दिया जाने वाला नाम था जो मंगोल साम्राज्य के अधीन थे। समय के साथ-साथ उनकी भाषा और पहचान में गहरी तुर्की छाप आ गई। इन लोगों ने मध्यकाल में बहुत से बड़े राज्य बनाए, जिनमें इलख़ानी साम्राज्य, चग़ताई ख़ानत, सुनहरा उर्दू, क़ाज़ान ख़ानत, नोगाइ ख़ानत, क़्राइमियाई ख़ानत, तैमूरी राजवंश और मुग़ल साम्राज्य शामिल हैं।\n\n", "id": "463925", "title": "तुर्की-मंगोल"}
{"url": "https://hi.wikipedia.org/wiki?curid=463932", "text": "ख़ानत\n\nख़ानत () तुर्की-मंगोल संस्कृति में किसी ऐसे राज्य को कहते हैं जिसपर किसी ख़ान की उपाधि वाले शासक का राज्य हो। इसकी तुलना हिन्दी के 'सल्तनत' शब्द से की जा सकती है जो किसी ऐसे राज्य को कहते हैं जहाँ 'सुलतान' का राज्य हो। इसी तरह 'बादशाहत' में 'बादशाह' का, 'रियासत' में किसी 'रईस' का और 'अमीरात' में किसी 'अमीर' का राज होता है। आधुनिक तुर्की भाषा में 'ख़ानत' को 'काग़ानलिक' () कहते हैं।\n\n'ख़ानत' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463932", "title": "ख़ानत"}
{"url": "https://hi.wikipedia.org/wiki?curid=463935", "text": "तैमूरी राजवंश\n\nतैमूरी राजवंश (), जो स्वयं को 'गुरकानी राजवंश' () कहते थे, मध्य एशिया और उत्तरी भारतीय उपमहाद्वीप के विस्तृत इलाक़ों पर राज करने वाला तुर्की-मंगोल नस्ल का एक सुन्नी मुस्लिम वंश था। अपने चरम पर इसके साम्राज्य में समस्त ईरान, अफ़्ग़ानिस्तान और उज़बेकिस्तान के साथ-साथ पाकिस्तान, उत्तर भारत, आनातोलिया, कॉकस और मेसोपोटामिया के बड़े भूभाग शामिल थे। इस राजवंश की नीव १४वीं शताब्दी ईसवी में तैमूरलंग नामक आक्रामक और विजेता ने रखी थी। १६वीं सदी में उज़बेकिस्तान की फ़रग़ना वादी से भारत पर आक्रमण करके मुग़ल सलतनत की स्थापना करने वाला बाबर भी इसी तैमूरी राजवंश का हिस्सा था। क्योंकि तैमूरलंग को अक्सर 'अमीर तैमूर' कहा जाता था इसलिए इस राजघराने के वंशज अपने नामों में अक्सर 'मिर्ज़ा' जोड़ लिया करते थे जो 'अमीरज़ादा' (यानि 'अमीर का पुत्र') का संक्षिप्त रूप है।\n\n", "id": "463935", "title": "तैमूरी राजवंश"}
{"url": "https://hi.wikipedia.org/wiki?curid=463945", "text": "लात्वियाई भाषा\n\nलात्वियाई भाषा, लात्विया की आधिकरिक भाषा है। इस भाषा के प्रथम बोलने वालो की संख्या १४ लाख है। इसके अतिरिक्त १,५०,००० लोग अन्य देशों में इस भाषा को बोलते हैं। लातवियाई भाषा को बोलने वाले अदेशीय लोगों की संख्या अपेक्षाकृत रूप से अधिक है जो एक छोटी भाषा के लिए बहुत है। लातविया की भाषा नीति के कारण यहाँ की ८ लाख की जातीय-अल्पसंख्यक जनसंख्या में से ६०% इस भाषा को बोलते हैं। लातवियाई भाषा का उपयोग लातविया के सामाजिक जीवन में बढ़ रहा है।\n\nलातवियाई एक बाल्टिक भाषा है और यह लिथुआनियाई से सर्वाधिक मिलती-जुलती है, लेकिन दोनों परस्पर-सुबोध नहीं हैं। सोवियत संघ का भाग रहने और बड़ी संख्या में रूसी मूल के लोगों की संख्या के कारण रूसी भाषा भी बहुत लोगों द्वारा बोली जाती है और वृद्ध पीढ़ी के अधिसंख्य लोग रूसी समझ सकते हैं।\n\n", "id": "463945", "title": "लात्वियाई भाषा"}
{"url": "https://hi.wikipedia.org/wiki?curid=463948", "text": "इलख़ानी साम्राज्य\n\nइलख़ानी साम्राज्य या इलख़ानी सिलसिला () एक मंगोल ख़ानत थी जो १३वीं सदी में ईरान और अज़रबेजान में शुरू हुई थी और जिसे इतिहासकार मंगोल साम्राज्य का हिस्सा मानते हैं। इसकी स्थापना चंगेज़ ख़ान के पोते हलाकु ख़ान ने की थी और इसके चरम पर इसमें ईरान, ईराक़, अफ़्ग़ानिस्तान, तुर्कमेनिस्तान, आर्मीनिया, अज़रबेजान, तुर्की, जोर्जिया और पश्चिमी पाकिस्तान शामिल थे। इलख़ानी बहुत से धर्मों के प्रति सहानुभूति रखते थे लेकिन इनमें बौद्ध धर्म और ईसाई धर्म को विशेष स्वीकृति हासिल थी। इलख़ानी सिलसिले में महमूद ग़ाज़ान ने १२९५ में इस्लाम अपनाया और उसके बाद के शासकों ने शिया इस्लाम को बढ़ावा दिया। इलख़ानी साम्राज्य सन् १२५६ से १३३५ तक चला।\n\nमंगोल भाषा में 'इल-ख़ान' का मतलब था 'सर्वोच्च ख़ान के अधीन वाला ख़ान' और इस साम्राज्य के शुरू में इसे महान मंगोल साम्राज्य के अधीन एक हिस्सा माना जाता था। 'इलख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463948", "title": "इलख़ानी साम्राज्य"}
{"url": "https://hi.wikipedia.org/wiki?curid=463951", "text": "बोरते\n\nबोरते (; जन्म: ११६१ ई; देहांत: १२३० ई) मंगोल साम्राज्य के संस्थापक चंगेज़ ख़ान की पहली और मुख्य पत्नी थी। इन्हें मंगोल-प्रथानुसार ख़ातून की उपाधि हासिल थी। उन्हें मंगोल साम्राज्य की माहरानी भी माना जाता था। बोरते की सगाई बहुत कम उम्र में चंगेज़ ख़ान से हो गई थी और १७ वर्ष की आयु में उन दोनों का विवाह हुआ। उसके बाद एक विरोधी क़बीले ने बोरते को अग़वा कर लिया लेकिन चंगेज़ ख़ान ने आकर उन्हें बचाया। चंगेज़ ख़ान की इस जुर्रत को पहला संकेत माना जाता है कि उनमें आगे चलकर विश्व-विजय करने का साहस था। उन दोनों के चार लड़के और पाँच लडकियाँ हुई जिनसे आगे मंगोल साम्राज्य का राजवंश चला।\n\n", "id": "463951", "title": "बोरते"}
{"url": "https://hi.wikipedia.org/wiki?curid=463954", "text": "जोची ख़ान\n\nजोची ख़ान (; जन्म: ११८१ ई अनुमानित; देहांत: १२२७ ई) मंगोल साम्राज्य के संस्थापक चंगेज़ ख़ान और उसकी मुख्य पत्नी बोरते का पहला पुत्र था। उसने अपने पिता के मध्य एशिया को मंगोल साम्राज्य के अधीन करने के अभियान में बहुत हिस्सा लिया। उसे एक क़ाबिल और सहासी सिपहसालार माना जाता है।\n\n", "id": "463954", "title": "जोची ख़ान"}
{"url": "https://hi.wikipedia.org/wiki?curid=463955", "text": "चग़ताई ख़ान\n\nचग़ताई ख़ान (; जन्म: ११८३ ई अनुमानित; देहांत: १२४२ या १२४३ ई) मंगोल साम्राज्य के संस्थापक चंगेज़ ख़ान और उसकी मुख्य पत्नी बोरते का दूसरा पुत्र था। उसने अपने पिता के मध्य एशिया को मंगोल साम्राज्य के अधीन करने के अभियान में बहुत हिस्सा लिया। उसे एक क़ाबिल और सहासी सिपहसालार माना जाता है। इसी के नाम के ऊपर चग़ताई ख़ानत, चग़ताई भाषा और चग़ताई तुर्कों का नाम पड़ा है। अपने पिता (चंगेज़ ख़ान) के देहांत के बाद उसने मध्य एशिया के क्षेत्र का शासक बनाने के ज़िम्मा सम्भाला। उसे एक गरम-मिज़ाज व्यक्ति माना जाता है क्योंकि उसने स्पष्ट रूप से चंगेज़ ख़ान के बड़े बेटे जोची ख़ान को सर्वोच्च ख़ान मानने से इनकार कर दिया।\n\n", "id": "463955", "title": "चग़ताई ख़ान"}
{"url": "https://hi.wikipedia.org/wiki?curid=463956", "text": "ओगताई ख़ान\n\nओगताई ख़ान (; जन्म: ११८६ ई अनुमानित; देहांत: ११ दिसम्बर १२४१ ई) मंगोल साम्राज्य के संस्थापक चंगेज़ ख़ान और उसकी मुख्य पत्नी बोरते का तीसरा पुत्र था और पूरे साम्राज्य का दूसरा ख़ागान (सर्वोच्च ख़ान) था। उसने अपने पिता के ईरान, चीन और मध्य एशिया को मंगोल साम्राज्य के अधीन करने के अभियान में बहुत हिस्सा लिया। उसे एक क़ाबिल और सहासी सिपहसालार माना जाता है। कहा जाता है कि ओगताई अपने पिता का सब से प्रिय बेटा था। उसमें किसी भी बहस में लोगों का मत जीत लेने की क्षमता थी। बड़े कद-बुत और शक्तिशाली व्यक्तित्व वाला ओगताई हँसमुख और बुद्धिमान भी माना जाता था।\n\n", "id": "463956", "title": "ओगताई ख़ान"}
{"url": "https://hi.wikipedia.org/wiki?curid=463958", "text": "तोलुइ ख़ान\n\nतोलुइ ख़ान (; जन्म: ११९२ ई; देहांत: १२३२ ई) मंगोल साम्राज्य के संस्थापक चंगेज़ ख़ान और उसकी मुख्य पत्नी बोरते का चौथा और सबसे छोटा पुत्र था। अपने पिता की वसीयत में उसे मंगोलिया का क्षेत्र मिला, जो मंगोलों की मातृभूमि थी। चंगेज़ ख़ान की मृत्यु के बाद जब ओगताई ख़ान को अगला सर्वोच्च ख़ान चुनने में थोड़ा विलम्ब हुआ तो उसी काल में तोलुइ ने एक निपुण प्रशासक की भूमिका निभाई। उस से पहले चीन और ईरान पर क़ब्ज़ा करने के चंगेज़ ख़ान के अभियान में उसने एक कुशल सिपहसलार होने का भी प्रमाण दिया। हालांकि तोलुइ ख़ान ने कभी भी सर्वोच्च ख़ान बनने का दावा नहीं किया, उसी के ही दो पुत्रों ने आगे चलकर ईरान के इलख़ानी साम्राज्य और चीन के युआन राजवंश की स्थापना की। उसकी पत्नी सोरग़ोग़तानी को मंगोल इतिहास की सबसे होशियार और सक्षम स्त्री कहा जाता है।\n\n", "id": "463958", "title": "तोलुइ ख़ान"}
{"url": "https://hi.wikipedia.org/wiki?curid=463962", "text": "सोरग़ोग़तानी बेकी\n\nसोरग़ोग़तानी बेकी (; जन्म: ११९८ ई; देहांत: १२५२ ई) मंगोल साम्राज्य के संस्थापक चंगेज़ ख़ान की बहु और उसके चौथे और सबे छोटे पुत्र तोलुइ ख़ान की पत्नी थी। उसे मंगोल इतिहास की सबसे होशियार और सक्षम स्त्री माना जाता है। उसने अपने चारों बेटों - मोंगके ख़ान, हलाकु ख़ान, आरिक़ बोके और कुबलाई ख़ान - को कुशलता से अपने दादा के साम्राज्य की बागडोर संभाल लेने के लिए पाला और उनमें नेतृत्व का गुण पैदा किया। परिवार और साम्राज्य की परिस्थितियाँ समझते हुए उसने अपने बेटों के लिए अनुकूल स्थिति भी बनाई। मंगोल साम्राज्य के जारी रहने और पनपने से पूरे यूरेशिया में व्यापार और विचारों की अदला-बदली के मार्ग खुलने का बहुत श्रेय उसको दिया जाता है। बहुत से इतिहासकार उसे विश्व इतिहास की सब से प्रभावशाली स्त्रियों में से एक भी समझते हैं। धर्म से यह एक नेस्टोरियाई ईसाई थी।\n\n", "id": "463962", "title": "सोरग़ोग़तानी बेकी"}
{"url": "https://hi.wikipedia.org/wiki?curid=463969", "text": "ट्रांसमिशन कंट्रोल प्रोटोकॉल\n\nट्रांसमिशन कंट्रोल प्रोटोकॉल अर्थात Transmission Control Protocol (TCP)\nइंटरनेट कई नेटवर्क का जाल होता है। इस नेटवर्क से कई प्रकार के कम्पयुटर जुडे़ होते है।\nइन सभी को जोड़ने के लिय कुछ नियम से बने कंट्रोल प्रोटोकॉल होते है, जिसके माधय्म से सारे कम्पयुटर \nएक दुसरे के भाषा को समझ सके।\nउधारण के तौर पर किसी मेल को भेजने के लिये इसका फोर्मेट क्या हो, इसके लिये भी एक कंट्रोल प्रोटोकॉल \nहोता है। सभी इंटरनेट मेल प्रोग्राम इस ट्रांसमिशन कंट्रोल प्रोटोकॉल को मानने के लिए बाध्य होते है।\n\nवर्तमान समय मे सैकडो़ प्रोटोकॉल को सामुहिक रूप से ट्रांसमिशन कंट्रोल प्रोटोकॉल (TCP) या इंटरनेट प्रोटोकॉल (IP)\nका नाम दिया गया है।", "id": "463969", "title": "ट्रांसमिशन कंट्रोल प्रोटोकॉल"}
{"url": "https://hi.wikipedia.org/wiki?curid=463973", "text": "ख़ागान\n\nख़ागान या ख़ाक़ान () मंगोलियाई और तुर्की भाषाओँ में 'सम्राट' के बराबर की एक शाही उपाधि थी। इसी तरह ख़ागानत इन्ही भाषाओँ में 'साम्राज्य' के लिए शब्द था। ख़ागान को कभी-कभी 'ख़ानों का ख़ान' या 'ख़ान-ए-ख़ाना' भी अनुवादित किया जाता है, जो 'महाराजाधिराज' (यानि 'राजाओं का राजा') या 'शहनशाह' (यानि 'शाहों का शाह') के बराबर है। जब मंगोल साम्राज्य विस्तृत हो गया था तो उसके भिन्न हिस्सों को अलग-अलग ख़ानों के सुपुर्द कर दिया था। इन सब ख़ानों से ऊपर के 'सर्वोच्च ख़ान' को 'ख़ागान' कहा जाता था।\n\n'ख़ागान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "463973", "title": "ख़ागान"}
{"url": "https://hi.wikipedia.org/wiki?curid=463975", "text": "गुयुक ख़ान\n\nगुयुक ख़ान या गोयोक ख़ान (; १२०६ ई - १२४८ ई अनुमानित जीवनकाल) मंगोल साम्राज्य का तीसरा ख़ागान (सर्वोच्च ख़ान) था। वह चंगेज़ ख़ान का पोता और ओगताई ख़ान का सबसे बड़ा पुत्र था। सन् १२४८ में सफ़र करते हुए अज्ञात कारणों से उसकी मृत्यु हो जाने के बाद उसके चाचा तोलुइ ख़ान का पुत्र मोंगके ख़ान ख़ागान बना।\n\nपश्चिमी इतिहासकारों ने गुयुक ख़ान के उस समय के पोप इनोसेंट () के साथ हुए पत्र-व्यवहार को काफ़ी महत्व देते हैं। पोप ने गुयुक से शिकायत की थी की उसने पोप की धार्मिक व्यवस्था के अधीन के कुछ कैथोलिक देशों पर हिंसात्मक आक्रमण किया था। गुयुक ने जवाब दिया कि मंगोलों का ध्येय विश्व पर राज करना है। उसने कहा के कि यह वही देश थे जहाँ मंगोलों द्वारा भेजे गए दूतों को मार डाला गया था और अब उन्हें सज़ा दी जा रही थी। उसने पोप से पत्र में साफ़ कहा कि 'या तो अपने सारे राजाओं को लेकर हमारे अधीन हो जाओ और हमारे आदेशों का पालन करो, वरना हम तुम्हे शत्रु मानेंगे'।\n\n", "id": "463975", "title": "गुयुक ख़ान"}
{"url": "https://hi.wikipedia.org/wiki?curid=463978", "text": "लॉक नेस दानव\n\nलॉक नेस दानव () एक पानी में रहने वाला दानव है जिसकी केवल दंत कथाओं में पुष्टी की गई है। आज तक इसके दिखने की केवल कहानियां ही पाई गई है पर कोई पुख्ता सबुत नहीं मिले है। इस दानव के स्कॉटलैंड के लॉक नेस इलाके में निवास करने की कहानियां मिलती है।\n\nइसका एक मात्र चित्र \"सर्जन्स फ़ोटोग्राफ़\" है जिसे 1934 में खिंचा गया था। इस दानव को लेकर काफ़ी शोध कार्य हुआ है परन्तू आज तक इसके असली होने की साफ़ पुष्टी नहीं की गई है। कईं विद्वनों के अनुसार यह लुप्त हो चुके डायनासोर की प्रजाती पेलेसिओसॉरस का है। इन सब के बावजूद यह आज भी शोधकर्ताओं के अश्चर्य का करण है और कईं लोगों व यात्रियों को लॉक नेस आने के लिए आकर्षित करता है।\n", "id": "463978", "title": "लॉक नेस दानव"}
{"url": "https://hi.wikipedia.org/wiki?curid=464005", "text": "द हिचहाइकर्स गाइड टू द गैलेक्सी\n\nद हिचहाइकर्स गाइड टू द गैलेक्सी () 2005 में बनी विज्ञान पर आधारित हास्य ब्रिटिश अमरिकी फ़िल्म है।\n\n", "id": "464005", "title": "द हिचहाइकर्स गाइड टू द गैलेक्सी"}
{"url": "https://hi.wikipedia.org/wiki?curid=464010", "text": "ट्राँसफॉर्मर्स (फ़िल्म)\n\nट्राँसफॉर्मर्स () 2007 में बनी अमरिकी विज्ञान पर आधारित फ़िल्म है जो \"ट्राँसफॉर्मर्स\" के खिलौनों कि श्रंखला पर आधारित है। यह \"ट्राँसफॉर्मर्स\" फिल्म श्रंखला कि पहली फिल्म है और इसका निर्देशन माइकल बे द्वारा किया गया है व स्टीवन स्पीलबर्ग ने एक्सेकटिव निर्माता की भूमिका संभाली है। फ़िल्म में शिया ला बियौफ सैम विटविकी की भूमिका में है, एक जवान लड़का जों अच्छे ऑटोबॉट्स और बुरे डीसेप्टिकॉन्स के बिच के युद्ध में फंस जाता है। यह दोनों प्रजातियां उन परग्रहियों की है जों भेस बदलकर रोज़मर्रा की मशीनों में बदल सकते है। डीसेप्टिकॉन्स ऑलस्पार्क को प्राप्त करना चाहते है, जों वह वास्तु है जिसने उनकी रोबोट प्रजाति की शुरुआत की थी और जिसके ज़रिए वे पृथ्वी पर मौजूद मशीनों में जान डालकर अपनी सेना बनाना चाहते है। मेगन फ़ॉक्स, जोश डुहामल, टायरिस गिब्सन अन्य भूमिकाओं में है और पिटर कुलन और हुगो वेविंग्स ने ऑप्टिमस प्राइम व मेगाट्रॉन को अपनी आवाज़ दी है।\n\nफ़िल्म के निर्माता डॉन मर्फी व टॉम डीसैंटो ने परियोजना पर कार्य शुरू किया और डीसैंटो ने २००३ में फ़िल्म की कहानी पर काम शुरू किया। उसी वर्ष स्पीलबर्ग भी फ़िल्म का भाग बन गए और उन्होंने रॉबर्टो ओर्सी और ऐलेक्स कर्ट्ज़मैन को भी इसमें शामिल कर लिया जों कथानक पर काम करने वाले थे। अमरीकी सेना और जनरल मोटर्स ने वाहन और विमान किराय पर दिए जिससे निर्माण के वक्त पैसों की काफी बचत हुई और इससे फ़िल्म वास्तविकता के करीब हो गई। हास्ब्रो ने फ़िल्म के प्रमोशन के लिए कई योजनाए अमल में लायी और उन्होंने ने कई कंपनियों से हाथ मिलाए। इसमें कॉमिक्स, खिलौने, बर्गर किंग के साथ खाद्य पदार्थ और ई-बे शामिल है।\n\nफिल्म ट्रांसफाॅर्मर्स को समीक्षकों की मिली-जुली प्रतिक्रिया के बावजूद रवैया सकारात्मक रहा और व्यावसायिक रूप से जबर्दस्त सफल रही। फिल्म ने दशक की 45वां और वर्ष 2007 में 5वीं स्थान पाने का कीर्तिमान रचा, जिसने वैश्विक तौर पर $ 709 मिलियन से अधिक की कमाई की। फ़िल्म ने बतौर विजुवल इफैक्टस सोसायटी की ओर से चार पुरस्कार जीते हैं और अकादमी पुरस्कार के तकनीकी श्रेणी में तीन जगह नामांकित हुई जिनमें सर्वश्रेष्ठ ध्वनि संपादन, सर्वश्रेष्ठ साउन्ड मिक्सिंग और सर्वश्रेष्ठ विजुवलइ फैक्टस शामिल हैं। अमेरिकी पत्रिका \"एम्पायर\" ने शिया ला बियौफ के परफाॅर्मेंस पर तारीफ की, और वहीं 1980 के इस ऑरिजिनल सिरिज से ऑप्टिमस प्राइम को आवाज देते रहे वाॅइस आर्टिस्ट पीटर कुलैन का फैन्स ने गर्मजोशी से स्वागत किया। फ़िल्म की अगली किस्त, , की रिलीज जून 24, 2009 में किया गया। हालाँकि समीक्षकों की नकारात्मक प्रतिक्रिया के बावजूद इसने पहली सिरिज से कहीं ज्यादा व्यावसायिक मुनाफा कमाया। फिर इसकी तीसरी श्रंखला, , को जून 29, 2011, में 3-D फाॅर्मेट में रिलीज किया। मिश्रित प्रतिक्रिया के बावजूद फ़िल्म ने $ 1 बिलियन, से अधिक की कमाई की। वहीं इसकी चौथी सिरीज, , की रिलीज जून 27, 2014, को हुआ, जिसे समीक्षकों की मिली जुली प्रतिक्रिया के बाद उनका पक्ष नकारात्मक रहा बावजूद फ़िल्म ने $1 बिलियन, से दुबारा ज्यादा का कारोबार किया। इसकी पांचवी किस्त जिसे ट्रांसफाॅर्मर्स 5 का शीर्षक दिया गया है, वर्ष 2017 की गर्मियों में रिलीज करने की संभावना दी है।\n\nकई युग पूर्व, साइबरट्राॅन ग्रह के ट्रांसफाॅर्मर्स नामक परग्रही प्रजाति के दो वर्गों के बीच युद्ध छिड़ता है। ऑटोबाॅट्स के नायक ऑप्टिमस प्राइम और डिसेप्टिकाॅन्स के नेता मेगाट्राॅन अपना अस्तित्व बचाने के लिए ऑलस्पार्क नाम के रहस्यमय क्युब पर वर्चस्व कायम करना चाहते हैं जिनके मुताबिक उस क्युब में नए ब्रह्मांड निर्माण करने की अद्भुत शक्ति है। पर वही क्युब अनंत अंतरिक्ष में अब खो चुका था, लेकिन मेगाट्राॅन उसका पीछा करते पृथ्वी पहुँच चुका था। मेगाट्राॅन का यान आर्कटिक घेरे में दुर्घटनाग्रस्त होता है और फिर लंबे वक्त तक जमे रहने बाद सन् 1897 में प्रमुख खोजकर्ता आर्चिबाल्ड विटवीकी को अभियान में संयोगवश हुए हादसे से मेगाट्राॅन मिलता है। विटवीकी उत्सुकता में मेगाट्राॅन की दिशासंयंत्र चालू करते हैं, जिससे ऑलस्पार्क के स्थान का निर्देशांक उनके चश्मे पर दर्ज होता है लेकिन उनका मानसिक संतुलन बिगड़ जाता है। वक्त गुजरने के साथ विरासत के तौर पर अब वह उसके परपोते सैम विटवीकी के यहां रह जाता है। वर्तमान में सैम अपने पिता साथ अपनी पहली गाड़ी में एक जंग लगी शेवेर्लेट केमेरो कार खरीदता है, पर उनको तब हैरानी होती है जब वह आकार बदलते हुए जीवित रूप लेती है।\n\nखाड़ी प्रदेश क़तर में, ब्लैकआउट नामक डिसेप्टिकाॅन अमेरिकी मिल्ट्री बेस में धावा कर मेगाट्राॅन और ऑलस्पार्क के वास्तुस्थान की खुफिया जानकारी की हैकिंग के प्रयास में असफल होते है। वहीं कप्तान विलियम लेनाॅक्स किसी तरह जान बचाते हुए अपनी टीम साथ रेगिस्तान के मार्ग से सुरक्षित जगह पहुँचने के क्रम में पीछा करते ब्लैकआउट का छोड़ा स्कोरपोनोक नाम का मशीनी बिच्छु उनपर हमला करता हैं। केप्टन लेनाॅक्स अपनी टीम साथ स्कोरपोनोक के हमले में मुश्किलें पाते हुए अतिरिक्त आक्रमण दल को काॅन्टेक्ट कर उसे लगभग तबाह कर देते हैं लेकिन वापसी में वे स्कोरपोनोक का डंक भी ले चलते हैं ताकि उनसे निपटने योग्य शस्त्र जुटा सके।\n\nउधर पेंटागन में, डिफेंस सेक्रेटरी (रक्षा सचिव) जाॅन केलर के निर्देश पर अचानक हुए हमले के सत्यापन और कारणों का पता लगाने के सभी सैन्य टेक्निशियन और विभिन्न एजेंसियों के मध्य जांच आयोग गठित करती है। जांच कार्यवाई की शुरुआत में साउण्ड विश्लेषक मैगी मेडसेन को अन्य डिसेप्टिकाॅन्स, फ्रेंज़ी, द्वारा एअरफोर्स वन में घुसपैठ कर हैकिंग होने का पता चलता है। जिनमें आर्किबाल्ड के चश्मे की फाइल को फ्रेंज़ी डाउनलोड कर उसके निलामीकर्ता सैम का पता चलने पर बाद में पुलिस वाहन के रूप में उसकी खोजबीन कर हमला करता है, जिसमें बम्बलबी उसे बचाता है।\nसैम और उसकी हाईस्कूल गर्लफ्रैंड मिक़ेला बेन्स को उसके केमेरो कार को ऑटोबोट स्काउट बम्मबलबी में बदलने का पता चलता है, जो मूकबाधित है और कार रेडियो के सहारे बात करता है। वहीं पूर्व में अपने ऑटोबोट्स साथियों को सूचनात्मक संदेश पर बुलाकर बम्बलबी अपने साथ सैम और मिक़ेला को उनके धरती पर पहुंचते ही मिलाता है – ऑप्टिमस प्राइम, जैज़, आयरनहाइड और रैचेट। ऑप्टिमस इस स्थिति की जानकारी का विवरण देता है जिसके अनुसार यदि मेगाट्राॅन को ऑलस्पार्क पाने में सफल हुए तो वे पृथ्वी के समस्त मशीनों को अपनी फौज में बदलकर मानवजाति पर विनाश मचा देंगे।\n\nसैम, मिक़ेला और ऑटोबाॅट्स को अपने घर ले जाकर चश्मे को खोजता हैं, लेकिन तभी उन किशोरों को सैम के अभिभावकों के साथ एक गुप्त सरकारी संगठन, सेक्टर सेवेन के एजेंट सेमाॅर सिमाॅन्स अपने सिपाहियों के जरिए उन्हें हिरासत में लेता हैं। ऑटोबाॅट्स उन एजेंटों को रोक सैम व मिक़ेला को छुड़ाते हैं, पर सिमाॅन्स अपनी बैकअप टीम के सहारे दुबारा सैम, मिक़ेला और बम्बलबी को गिरफ्त में लेता है, इस आपाधापी में ऑप्टिमस को वह चश्मा प्राप्त होता है।\n\nवहीं विभिन्न दल के सदस्यों के साथ हूवर बांध में सेक्टर सेवेन के निदेशक टाॅम बानाचेक अपनी अगुवाई में ट्रांसफाॅर्मर्स जैसे, शीत से निष्क्रिय मेगाट्राॅन और विशालकाय ऑलस्पार्क से परिचित कराते हैं लेकिन वहीं फ्रेंज़ी नाम का जासूसी रोबोट जो मिक़ेला के बैग में छुपा पड़ा था, वो बाकी डिसेप्टिकाॅन्स को हमले करने को सूचित करता है। उधर सैम के कहने पर बम्बलबी को रिहा कर ऑल-स्पार्क को सुरक्षा का इंतजाम करने को कहता है, जिसे बम्बलबी उसे हथेली समान सिकोड़ कर बाहर जाने को पुछता है। इस प्रतिक्रिया में मेगाट्राॅन पुनःसक्रिय होकर डैम से बाहर आकर अपने डिसेप्टिकाॅन्स लड़ाकों को ऑलस्पार्क पर कब्जा करने का हुक्म देता है। डिसेप्टिकाॅन्स से भागते ऑटोबाॅट्स लाॅस एंजिल्स जा पहुंचते हैं, कई जानें जाती है और मेगाट्राॅन के हाथों जैज़ मारा जाता है। सैम किसी प्रकार ऑलस्पार्क को मेगाट्राॅन की हद से दूर करने का प्रयास करता है, फिर ऑप्टिमस से जबर्दस्त मुकाबले में मेगाट्राॅन को क्षतिग्रस्त होते देख आखिरकार सैम उस ऑलस्पार्क को मेगाट्राॅन के सीने में लगा देता है और भारी उर्जा के प्रवाह में मेगाट्राॅन की जीवनपुंज नष्ट होता हैं। स्टारस्क्रीम नाम का डिसेप्टिकाॅन्स जंग में हारने पर भाग निकलता है।\n\nऑप्टिमस बचे-खुचे खंडित ऑलस्पार्क को मेगाट्राॅन की छाती से निकालता हैं। अमेरिकी सरकार सेक्टर 7 को बंद करती है, मृत मेगाट्राॅन और डिसेप्टिकाॅन्स समेत लाॅरेन्टियन एबिस के गहरे समुद्री तल वाले क्षेत्र में डुबो दिया जाता है, ऑटोबोट्स मानव समाज के बीच छद्म रूप में रहथे हैं, और ऑप्टिमस अंतरिक्ष में विचरते बचे हूए ऑटोबाॅट्स को उनके पृथ्वी पर मौजुद होने का संदेश भेजता है।\n\n\n", "id": "464010", "title": "ट्राँसफॉर्मर्स (फ़िल्म)"}
{"url": "https://hi.wikipedia.org/wiki?curid=464037", "text": "ख़ानगई पर्वत\n\nख़ानगई पर्वत () मध्य मंगोलिया में स्थित एक पर्वत शृंखला है। यह मंगोलिया की राजधानी उलान बतोर से लगभग ४०० किमी पश्चिम पर स्थित है। ख़ानगई के पहाड़ अल्ताई पर्वतों से पूर्व में और सायन पर्वतों से दक्षिण की तरफ़ हैं।\n\n५०० किमी तक चलने वाली ख़ानगई शृंखला का सबसे ऊँचा पहाड़ लगभग ४,००० मीटर लम्बा ओतगोनतेंगर () है। इन पहाड़ों से ओरख़ोन, सेलेंगे, इदर और ज़वख़ान नदियाँ निकलती हैं और इसी क्षेत्र में ओरोग और बोओन झीलें भी स्थित हैं। पश्चिम में यह पर्वत ख़त्म होते हैं और महान झील द्रोणी शुरू होती है।\n\n'ख़ानगई' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "464037", "title": "ख़ानगई पर्वत"}
{"url": "https://hi.wikipedia.org/wiki?curid=464040", "text": "येनिसेय नदी\n\nयेनिसेय नदी () उत्तरी एशिया के साइबेरिया क्षेत्र की एक महान नदी है जो आर्कटिक महासागर में विलय होने वाला दुनिया का सबसे बड़ा नदी-मंडल है। यह नदी मंगोलिया \nके सायन पर्वतों से शुरू होकर रूस में दाख़िल होती है और फिर उत्तर की तरफ़ हज़ारों किलोमीटर बहकर आर्कटिक महासागर के कारा सागर में बह जाती है। कुल मिलाकर यह ५,५३९ किमी लम्बी है। इसकी औसत गहराई १४ मीटर (४५ फ़ुट) है और सबसे ज़्यादा गहराई २४ मीटर (८० फ़ुट) है। कुल मिलाकर येनिसेय नदी के जलसम्भर का क्षेत्रफल २५,८०,००० वर्ग किमी है। अपने कुल पानी के बहाव के हिसाब से यह नदी विश्व की छठी सब से बड़ी नदी है।\n\n", "id": "464040", "title": "येनिसेय नदी"}
{"url": "https://hi.wikipedia.org/wiki?curid=464043", "text": "क्रस्नोयार्स्क क्राय\n\nक्रस्नोयार्स्क क्राय () रूस के साइबेरिया क्षेत्र में स्थित एक 'क्राय' का दर्जा रखने वाला संघीय खंड है। सन् २०१० में की गई एक जनगणना के अनुसार इसकी आबादी २८,२८,१८७ थी। इस क्राय का क्षेत्रफल २३,३९,७०० वर्ग किलोमीटर है, जो कि पूरे रूस का १३% है। उत्तर में यह क्राय आर्कटिक महासागर से तटवर्ती है। इसकी राजधानी क्रस्नोयार्स्क शहर है।\n\n", "id": "464043", "title": "क्रस्नोयार्स्क क्राय"}
{"url": "https://hi.wikipedia.org/wiki?curid=464046", "text": "पेर्म क्राय\n\nपेर्म क्राय () रूस में स्थित एक 'क्राय' का दर्जा रखने वाला संघीय खंड है। यह पूर्वी यूरोप के मैदानी इलाक़े में यूराल पहाड़ों की पश्चिमी ढलानों पर स्थित है। इसका ९९.८% क्षेत्र यूरोप में और केवल ०.२% क्षेत्र एशिया के महाद्वीप में पड़ता है। सन् २०१० में की गई एक जनगणना के अनुसार इसकी आबादी २६,३५,२७६ थी। इस क्राय का क्षेत्रफल १,६०,६०० वर्ग किलोमीटर है। इसकी राजधानी पेर्म शहर है।\n\n", "id": "464046", "title": "पेर्म क्राय"}
{"url": "https://hi.wikipedia.org/wiki?curid=464048", "text": "ख़ाबारोव्स्क क्राय\n\nख़ाबारोव्स्क क्राय () रूस के सुदूर-पूर्वी भाग में स्थित एक 'क्राय' का दर्जा रखने वाला संघीय खंड है। इसका अधिकतर क्षेत्र अमूर नदी के जलसम्भर के निचले हिस्से में आता है, हालांकि इसमें ओख़ोत्स्क सागर के किनारे लगा एक विस्तृत पहाड़ी इलाक़ा भी शामिल है। सन् २०१० में की गई एक जनगणना के अनुसार इसकी आबादी १३,४३,८६९ थी। इस क्राय का क्षेत्रफल ७,८८,६०० वर्ग किलोमीटर है। इसकी राजधानी ख़ाबारोव्स्क शहर है। मूल तौर पर यहाँ एवेंक, नेगिदाल, उल्च, ओरोच और उदेगे जैसी तुन्गुसी जातियाँ और निव्ख़ जैसी जनजातियाँ रहती थीं।\n\n", "id": "464048", "title": "ख़ाबारोव्स्क क्राय"}
{"url": "https://hi.wikipedia.org/wiki?curid=464053", "text": "ख़ाबारोव्स्क\n\nख़ाबारोव्स्क () रूस के सुदूर पूर्व में स्थित एक शहर है और रूस के ख़ाबारोव्स्क क्राय राज्य की राजधानी है। यह रूस की चीन के साथ सरहद से केवल ३० किमी की दूरी पर है। व्लादिवोस्तोक के बाद, ख़ाबारोव्स्क रूस के सुदूर-पूर्व का दूसरा सब से बड़ा नगर है। सन् २०१० में की गई एक जनगणना के अनुसार इसकी आबादी ५,७७,६६८ थी। ख़ाबारोव्स्क शहर अमूर नदी और उसुरी नदी के संगम पर स्थित है। यह व्लादिवोस्तोक से ८०० किमी उत्तर में है और उस से ट्रांस-साइबेरियाई रेलमार्ग द्वारा जुड़ा हुआ है। रूस की राजधानी मोस्को से यह ८,५२३ किमी की दूरी पर है।\n\n", "id": "464053", "title": "ख़ाबारोव्स्क"}
{"url": "https://hi.wikipedia.org/wiki?curid=464058", "text": "किज़िल\n\nकिज़िल () रूस के तूवा गणराज्य प्रांत की राजधानी है। तूवा साइबेरिया क्षेत्र में स्थित है और एशिया के महाद्वीप के ठीक बीच में (यानी भौगोलिक केंद्र) में होने के लिए मशहूर है। सन् २०१० में हुई जनगणना के अनुसार इसकी आबादी १.१ लाख थी।\n\nयह शहर येनिसेय नदी और माली येनिसेय नदी के संगम पर स्थित है (इस संगम के बाद नदी का नाम वेर्ख़्नी येनिसेय नदी हो जाता है)। किज़िल की स्थापना १९१४ में बेलोत्सार्स्क () के नाम से हुई थी, जो पहले १९१८ में बदलकर ख़ेम-बेल्दयिर (Хем-Белды́р) और फिर १९२६ में किज़िल रख दिया गया। तूवी भाषा और बहुत सी अन्य तुर्की भाषाओँ में 'किज़िल' शब्द का अर्थ 'लाल' (रंग) होता है।\n\n", "id": "464058", "title": "किज़िल"}
{"url": "https://hi.wikipedia.org/wiki?curid=464063", "text": "तूवी भाषा\n\nतूवी भाषा () रूस के तूवा गणराज्य में बोली जाने वाली एक तुर्की भाषा है। इसके मातृभाषी तूवा के आलावा चीन, मंगोलिया और रूस के अन्य भागों में भी पाए जाते हैं। इसे मातृभाषा बोलने वालों की संख्या लगभग २.५ लाख अनुमानित की गई है। हालांकि यह एक तुर्की भाषा है, इसमें मंगोल, तिब्बती और रूसी भाषाओं का काफ़ी प्रभाव भी दिखता है। अलग तूवी समुदायों में इसकी अलग-अलग उपभाषाएँ बोली जाती हैं।\n\n\n", "id": "464063", "title": "तूवी भाषा"}
{"url": "https://hi.wikipedia.org/wiki?curid=464094", "text": "पतंगा\n\nशलभ, पतंगा या परवाना तितली जैसा एक कीट होता है। जीवविज्ञान श्रेणीकरण के हिसाब से तितलियाँ और पतंगे दोनों 'लेपीडोप्टेरा' वर्ग के प्राणी होते हैं। पतंगों की १.६ लाख से ज़्यादा क़िस्में (स्पीशीयाँ) ज्ञात हैं, जो तितलियों की क़िस्मों से लगभग १० गुना हैं। वैज्ञानिकों ने पतंगों और तितलियों को अलग बतलाने के लिए ठोस अंतर समझने का प्रयत्न किया है लेकिन यह सम्भव नहीं हो पाया है। अंत में यह बात स्पष्ट हुई है कि तितलियाँ वास्तव में रंग-बिरंगे पतंगों का एक वर्ग है जो भिन्न नज़र आने की वजह से एक अलग श्रेणी समझी जाने लगी हैं। अधिकतर पतंगे निशाचरता दिखलाते हैं (यानी रात को सक्रीय होते हैं), हालाँकि दिन में सक्रीय पतंगों की भी कई जातियाँ हैं।\n\nमनुष्य हमेशा से पतंगों का आग और अन्य रोशनियों के साथ आकर्षण-जैसा लगने वाला व्यवहार देखते आये हैं। पतंगों की इन हरकतों के लिए वैज्ञानिकों ने दो सम्भव कारण बताए हैं:\n\nभारतीय उपमहाद्वीप की लोक संस्कृति में परवानों (पतंगों) के शमा (दिये) के लिए बेबस आकर्षण की तुलना अक्सर किसी प्रेमी की अपनी प्रेमिका के लिए आकर्षण से की गई है। इसपर अनगिनत कवितायेँ लिखी गई हैं और गाने बने हैं, मसलन:\n\n", "id": "464094", "title": "पतंगा"}
{"url": "https://hi.wikipedia.org/wiki?curid=464096", "text": "शायरी\n\nशायरी (), शेर-ओ-शायरी या सुख़न भारतीय उपमहाद्वीप में प्रचलित एक कविता का रूप हैं जिसमें उर्दू-हिन्दी भाषाओँ में कविताएँ लिखी जाती हैं। शायरी में संस्कृत, फ़ारसी, अरबी और तुर्की भाषाओँ के मूल शब्दों का मिश्रित प्रयोग किया जाता है। शायरी लिखने वाले कवि को शायर या सुख़नवर कहा जाता है।\n\nभारतीय उपमहाद्वीप की संस्कृति में ऐसा होता आया है कि अगर कोई शेर लोकप्रीय हो जाए तो वह लोक-संस्कृति में एक सूत्रवाक्य की तरह शामिल हो जाता है। उदाहरण के लिए:\n\nशेर-ओ-शायरी के सम्बन्ध में कुछ शब्द भारतीय उपमहाद्वीप और ईरान में प्रचलित हैं, मसलन (उदाहरणार्थ):\n\nकृपया कुछ ध्वनियों के उच्चारण पर ध्यान दीजिये:\n\n\n", "id": "464096", "title": "शायरी"}
{"url": "https://hi.wikipedia.org/wiki?curid=464109", "text": "हलाकु ख़ान\n\nहलाकु ख़ान या हुलेगु ख़ान (; जन्म: १२१७ ई अनुमानित; देहांत: ८ फ़रवरी १२६५ ई) एक मंगोल ख़ान (शासक) था जिसने ईरान समेत दक्षिण-पश्चिमी एशिया के अन्य बड़े हिस्सों पर विजय करके वहाँ इलख़ानी साम्राज्य स्थापित किया। यह साम्राज्य मंगोल साम्राज्य का एक भाग था। हलाकु ख़ान के नेतृत्व में मंगोलों ने इस्लाम के सबसे शक्तिशाली केंद्र बग़दाद को तबाह कर दिया। ईरान पर अरब क़ब्ज़ा इस्लाम के उभरने के लगभग फ़ौरन बाद हो चुका था और तबसे वहाँ के सभी विद्वान अरबी भाषा में ही लिखा करते थे। बग़दाद की ताक़त नष्ट होने से ईरान में फ़ारसी भाषा फिर पनपने लगी और उस काल के बाद ईरानी विद्वान और इतिहासकार फ़ारसी में ही लिखा करते थे। हलाकु के आक्रमणों का भारत पर एक बड़ा असर यह हुआ कि बहुत से ईरानी, अफ़्ग़ान और तुर्क विद्वान, शिल्पकार और अन्य लोग भागकर दिल्ली सल्तनत आकर बस गए और अपने साथ विद्या, वस्तुकला और अन्य ज्ञान लाए।\n\nहलाकु ख़ान मंगोल साम्राज्य के संस्थापक चंगेज़ ख़ान का पोता और उसके चौथे पुत्र तोलुइ ख़ान का पुत्र था। हलाकु की माता सोरग़ोग़तानी बेकी (तोलुइ ख़ान की पत्नी) ने उसे और उसके भाइयों को बहुत निपुणता से पाला और परवारिक परिस्थितियों पर ऐसा नियंत्रण रखा कि हलाकु आगे चलकर एक बड़ा साम्राज्य स्थापित कर सका। हलाकु ख़ान की पत्नी दोक़ुज़ ख़ातून एक नेस्टोरियाई ईसाई थी और हलाकु के इलख़ानी साम्राज्य में बौद्ध धर्म और ईसाई धर्म को बढ़ावा दिया जाता था। दोक़ुज़ ख़ातून ने बहुत कोशिश की के हलाकु भी ईसाई बन जाए लेकिन वह मरते दम तक बौद्ध धर्म का अनुयायी ही रहा।\n\nनवम्बर १२५७ में हलाकु की मंगोल फ़ौज ने बग़दाद की तरफ़ कूच किया जहाँ से ख़लीफ़ा अपना इस्लामी राज चलता था। वहाँ पहुँचकर उसने अपनी सेना को पूर्वी और पश्चिमी हिस्सों में बांटा जो शहर से गुज़रने वाली दजला नदी (टाइग्रिस नदी) के दोनों किनारों पर आक्रमण कर सकें। उसने ख़लीफ़ा से आत्म-समर्पण करने को कहा लेकिन ख़लीफ़ा ने मना कर दिया। ख़लीफ़ा की सेना ने कुछ आक्रामकों को खदेड़ दिया लेकिन अगली मुठभेड़ में हार गई। मंगोलों ने ख़लीफ़ा की सेना के पीछे के बाँध तोड़ दिये जिस से बहुत से ख़लीफ़ाई सैनिक डूब गए और बाक़ियों को मंगोलों ने आसानी से मार डाला।\n\n२९ जनवरी १२५८ में मंगोलों ने बग़दाद को घेरा डाला और ५ फ़रवरी तक वह शहर की रक्षक दीवार के एक हिस्से पर क़ब्ज़ा जमा चुके थे। अब ख़लीफ़ा ने हथियार डालने की सोची लेकिन मंगोलों ने बात करने से इनकार कर दिया और १३ फ़रवरी को बग़दाद शहर में घुस आये। उसके बाद एक हफ़्ते तक उन्होंने वहाँ क़त्ल, बलात्कार और लूट की। जिन नागरिकों ने भागने की कोशिश की उन्हें भी रोककर मारा गया या उनका बलात्कार किया गया। उस समय बग़दाद में एक महान पुस्तकालय था जिसमें खगोलशास्त्र से लेकर चिकित्साशास्त्र तक हर विषय पर अनगिनत दस्तावेज़ और किताबें थीं। मंगोलों ने सभी उठाकर नदी में फेंक दिये। जो शरणार्थी बचकर वहाँ से निकले उन्होंने कहा कि किताबों से बहती हुई स्याही से दजला का पानी काला हो गया था। महल, मस्जिदें, हस्पताल और अन्य महान इमारतें जला दी गई। यहाँ मरने वालों की संख्या कम-से-कम ९०,००० अनुमानित की जाती है।\n\nख़लीफ़ा पर क्या बीती, इसपर दो अलग वर्णन मिलते हैं। यूरोप से बाद में आने वाले यात्री मार्को पोलो के अनुसार उसे भूखा मारा गया। लेकिन उस से अधिक विश्वसनीय मंगोल और मुस्लिम स्रोतों के अनुसार उसे एक क़ालीन में लपेट दिया गया और उसके ऊपर से तब तक घोड़े दौड़ाए गए जब तक उसने दम नहीं तोड़ दिया।\n\n", "id": "464109", "title": "हलाकु ख़ान"}
{"url": "https://hi.wikipedia.org/wiki?curid=464115", "text": "विन डीज़ल\n\nविन डीज़ल () या मार्क सिनक्लेयर विंनसंट () एक अमरिकी फ़िल्म अभिनेता, निर्देशक, निर्माता व कथानककार है। यह फ़ास्ट ऐंड फ़्युरियस फ़िल्म श्रृंखला में डॉमनीक टोरेंटो की भुमिका के लिए जाने जाते है।\n", "id": "464115", "title": "विन डीज़ल"}
{"url": "https://hi.wikipedia.org/wiki?curid=464116", "text": "कारा-ख़ितान ख़ानत\n\nकारा-ख़ितान ख़ानत (), जिसे पश्चिमी लियाओ साम्राज्य भी कहा जाता है, मध्य एशिया में स्थित ख़ितानी लोगों का एक साम्राज्य था जो सन् ११२४ ईसवी से १२१८ ईसवी तक चला। ख़ितानियों का लियाओ राजवंश उत्तरी चीन पर राज करा करता था लेकिन जुरचेन लोगों के आक्रमण से वे पश्चिम की ओर चले गए और वहाँ लियाओ राजघराने के वंशज येलू दाशी () ने कारा-ख़ितान नाम की ख़ानत शुरू करी। इसकी राजधानी आधुनिक किर्गिज़स्तान में स्थित बलासागुन शहर () था। जब तक यह साम्राज्य चला इसे मध्य एशिया के सबसे शक्तिशाली राज्यों में से एक माना जाता रहा। कारा-ख़ितान पर १२११ में नायमन लोगों के नेता कुचलुग ख़ान ने धोखे से क़ब्ज़ा कर लिया। चंद साल बाद १२१८ में मंगोल साम्राज्य ने यहाँ आक्रमण किया और इस साम्राज्य को हमेशा के लिए नष्ट कर दिया।\n\n", "id": "464116", "title": "कारा-ख़ितान ख़ानत"}
{"url": "https://hi.wikipedia.org/wiki?curid=464122", "text": "जस्ट डांस\n\nजस्ट डांस () एक भारतिय नृत्य पर रियालिटी शो है। इसमें बॉलीवुड अभिनेता ऋतिक रोशन के साथ फ़राह ख़ान और वैभवी मर्चंट ने जजों की भुमिका संभाली थी।\n", "id": "464122", "title": "जस्ट डांस"}
{"url": "https://hi.wikipedia.org/wiki?curid=464126", "text": "स्टार ट्रेक नेमेसिस\n\nस्टार ट्रेक नेमेसिस () 2002 में निर्मित स्टार ट्रेक फ़िल्म श्रृंखला की दसवी फिल्म है।\n\n", "id": "464126", "title": "स्टार ट्रेक नेमेसिस"}
{"url": "https://hi.wikipedia.org/wiki?curid=464136", "text": "ताजिकी भाषा\n\nताजिकी या ताजिकी फ़ारसी () मध्य एशिया में बोली जाने वाली आधुनिक फ़ारसी भाषा का एक रूप है। ताजिकी बोलने वाले ज़्यादातर ताजिकिस्तान और उज़बेकिस्तान में रहते हैं, हालांकि ताजिकी मातृभाषियों के कुछ समुदाय अफ़्ग़ानिस्तान, रूस और चीन के शिनजियांग प्रान्त में भी मिलते हैं। अनुमानित किया गया है कि कुल मिलकर सन् १९९१ में ताजिकी बोलने वालों की संख्या ४४.६ लाख थी। वैसे तो ताजिकी ईरान में बोली जाने वाली फ़ारसी से काफ़ी मिलती है लेकिन ईरानी फ़ारसी में अरबी भाषा का प्रभाव अधिक है जबकि ताजिकी में तुर्की भाषाओँ और कुछ हद तक उज़बेक भाषा का असर ज़्यादा दिखता है। कई दशकों तक ताजिकिस्तान सोवियत संघ का हिस्सा था और उसके प्रभाव से ताजिकी आम तौर से सिरिलिक लिपि में लिखी जाती है।\n\n", "id": "464136", "title": "ताजिकी भाषा"}
{"url": "https://hi.wikipedia.org/wiki?curid=464141", "text": "ताजिकिस्तान के प्रान्त\n\nताजिकिस्तान में चार प्रान्त हैं। राजधानी क्षेत्र के अलावा, यह तीन प्रकार के हैं:\n\nताजिकिस्तान के प्रान्त इस प्रकार हैं:\n\nहर प्रान्त को आगे ज़िलों में विभाजित किया जाता है, जिन्हें ताजिकी भाषा में 'रायोन' या 'नोहिया' () कहते हैं। ताजिकिस्तान में कुल मिलाकर ५८ ज़िले हैं। ज़िलों के नीचे के विभाग को 'जमोआत' (हिन्दी के 'जमात' से तुलना कीजिये) कहते हैं। इस से भी नीचे गाँव आते हैं जिन्हें 'देहा' (हिन्दी के 'देहात' से तुलना कीजिये) कहते हैं।\n\n", "id": "464141", "title": "ताजिकिस्तान के प्रान्त"}
{"url": "https://hi.wikipedia.org/wiki?curid=464144", "text": "स्ट्रीमिंग माध्यम\n\nस्ट्रीमिंग माध्यम या स्ट्रीमिंग मीडिया एक ऐसा मल्टीमीडिया है जो अंतिम-प्रयोक्ता द्वारा सतत रूप से संग्रहण (रिसीव) तथा साथ-ही-साथ प्रस्तुत किया जाता है। इस दौरान यह स्ट्रीमिंग प्रदाता द्वारा आपूरित किया जा रहा होता है। स्ट्रीमिंग के अंतर्गत क्लाइंट ब्राउसर या प्लग-इन, डाटा को तभी दिखाना शुरू कर सकता है जबकि फ़ाइल पूरी तरह संप्रेषित ही नहीं हुई है। स्ट्रीमिंग माध्यम नाम दरअसल संप्रेषण विधि का नाम है न कि खुद माध्यम का। यह भेद अक्सर ऐसे माध्यमों के लिए लागू होता है, जो दूरसंचार नेटवर्क में फैले हुए हैं, क्योंकि अधिकांश दूसरे माध्यम या तो स्वभावतः ही स्ट्रीमिंग हैं, जैसे- रेडियो, टीवी, या स्वभावतः ही गैर-स्ट्रीमिंग हैं, जैसे- किताबें, वीडियो कैसेटें, ऑडियो सीडियाँ आदि। इसी से अंग्रेज़ी की क्रिया 'to stream' निकली है, जिसका अर्थ इस तरीके से मीडिया की आपूर्ति करना है। इन्टरनेट टेलीव्हिज़न एक आम स्ट्रीमित माध्यम है। स्ट्रीमिंग मीडिया वीडियो या ऑडियो के अलावा कुछ और भी हो सकता है। लाइव क्लोस्ड कैप्शनिंग और स्टॉक टिकर को भी स्ट्रीमिंग टेक्स्ट माना जाता है, इसी प्रकार रीयल-टाइम टेक्स्ट को भी।\n", "id": "464144", "title": "स्ट्रीमिंग माध्यम"}
{"url": "https://hi.wikipedia.org/wiki?curid=464146", "text": "लौह धातुकर्म का इतिहास\n\n[[चित्र:QtubIronPillar.JPG|right|thumb|300px|दिल्ली का लौह स्तम्भ]दिल्ली का लोह स्तम्भ\n\nभारत के लोहे तथा इस्पात की कई विशेषतायें थी। वह पू्र्णतया ज़ंग मुक्त थे। इस का प्रत्यक्षप्रमाण पच्चीस फुट ऊंचा कुतुब मीनार के स्मीप दिल्ली स्थित लोह स्तम्भ है जो लग भग 1600 वर्ष पूर्व गुप्त वँश के सम्राट चन्द्रगुप्त विक्रमादित्य के काल का है और धातु ज्ञान का आश्चर्य जनक कीर्तिमान है। इस लोह स्तम्भ का व्यास 16.4 इन्च है तथा वज़न साढे छः टन है। 16 शताब्दियों तक मौसम के उतार चढाव झेलने के पश्चात भी इसे आज तक ज़ंग नहीं लगा। कुछ प्रमाणों के अनुसार यह स्तम्भ पहले विष्णु मन्दिर का गरूड़ स्तम्भ था। मुस्लिमशासकों ने मन्दिर को लूट कर ध्वस्त कर दिया था और स्तम्भ को उखाड कर उसे विजय चिन्ह स्वरूप ‘कुव्वतुल-इसलाम मसजिद’ के समीप दिल्ली में गाड़ दिया था।\n\nहाल ही में ईन्डियन इन्टीच्यूट ऑफ टेकनोलोजीकानपुर के विशेषज्ञ्यों नें स्तम्भ का निरीक्षण कर के अपना मत प्रगट किया है कि स्तम्भ को जंग से सुरक्षितरखने के लिये उस पर मिसाविट नाम के रसायन की ऐक पतली सी परतचढाई गयी थी जो लोह, आक्सीजन तथा हाईड्रोजन के मिश्रण से तैय्यार की गयी थी। यही परिक्रिया आजकल अणुशक्ति के प्रयाग में लाये जाने वाले पदार्थों को सुरक्षित रखने के लिये डिब्बे बनाने में प्रयोग की जाती है। सुरक्षा परत को बनाने में उच्च कोटि का पदार्थ प्रयोग किया गया था जिस में फासफोरस की मात्रा लोहे की तुलना में एक प्रतिशतके लगभग थी। आज कल यह अनुपात आधे प्रतिशत तक भी नहीं होता। फासफोरस का अधिक प्रयोग प्राचीन भारतीय धातु ज्ञान तथा तकनीक का प्रमाण है जो धातु वैज्ञ्यिानिकों को आश्चर्य चकित कर रही है।\n\nआजकल विकसित देश टेक्नोलोजी ट्राँसफर को हथियार बना कर अविकसित देशों पर आर्थिक दबाव बढाते हैं। जो लोग पाश्चात्य तकनीक की नकल करने की वकालत करते हैं उन्हें स्वदेशी तकनीक पर शोध करना चाहिये ताकि हम आत्म निर्भर हो सकें।]\nलौह धातुकर्म (Ferrous Metallurgy) का आरम्भ प्रागैतिहासिक काल में ही हो गया था। [[इस्पात निर्माण]] (steelmaking) का ज्ञान भी प्रागैतिहासिक काल से ही है।\n\nयह माना जाता है कि प्रागैतिहासिक युग में [[लोहा]] उल्‍कापिण्‍ड के टुकड़े से प्राप्‍त हुआ था और कई सदियों से यह दुर्लभ धातु बना रहा। बाद में मानव ने इस्पात निर्माण की प्रक्रिया सीखी। उत्‍पाद संभवतः अपेक्षाकृत इतना चिकना और अनुमान न करने योग्‍य था कि हथियार हेतु [[कांस्य]] को तरजीह दिया गया। अंततः जब मानव लोहे को गलाने, फोजिंग करने, कठोर एवं टेमपरिंग करने के कठिन कला में सिद्धहस्त हो गया तो इन उद्देश्यों के लिये लोहे ने अलौह धातुओं का स्‍थान ले लिया।\n\nप्राचीन काल में मानव द्वारा प्रयोग किये गये लोहा का प्रमाण बेबिलोन, मिस्र, चीन, भारत, यूनान और रोम जैसे प्राचीन सभ्‍यतायें से प्राप्‍त अपूर्ण लेख और इभिलेख में धातु के संदर्भ में प्राप्‍त अपूर्ण लेख और अभिलेख में धातु के संदर्भ में प्रमाण मिला है। मेसीपोटामिया और मिश्र में पाये गये पुरावशेष से यह प्रमाण मिलता है कि लोहा और बाद का इस्‍पात का लगभग 6000 वर्षो तक मानव जाति इसका प्रयोग करता था। प्राचीन काल में लकड़ी से बने हुए काठ कोयला को प्रयोग कर लौहे को गलाया जाता था। बाद में कोयला का ताप का वृहत श्रोत के रूप में पता लगाया गया। तदनन्‍तर यह कोक में परिवर्तित हो गया जो लोह अयस्‍क को गलाने हेतु आदर्श पायाप्राचीन काल में मानव द्वारा प्रयोग किये गये लोहा का प्रमाण बेबिलोन, मिश्र, चाइना, भारत, यूनान और रोम जैसे प्राचीन सभ्‍यतायें से प्राप्‍त अपूर्ण लेख और इभिलेख में धातु के संदर्भ में प्राप्‍त अपूर्ण लेख और अभिलेख में धातु के संदर्भ में प्रमाण मिला है। मेसीपोटामिया और मिश्र में पाये गये पुरावशेष से यह प्रमाण मिलता है कि लोहा और बाद का इस्‍पात का लगभग 6000 वर्षो तक मानव जाति इसका प्रयोग करता था। प्राचीन काल में लकड़ी से बने हुए काठ कोयला को प्रयोग कर लौहे को गलाया जाता था। बाद में कोयला का ताप का वृहत श्रोत के रूप में पता लगाया गया। तदनन्‍तर यह कोक में परिवर्तित हो गया जो लोह अयस्‍क को गलाने हेतु आदर्श पाया गया\n\nअमेरिका में 1646 ईसवी में सफलतापूर्वक स्‍थापित आयरन वर्क्‍स “दी साउगस वर्क्‍स “ के पश्‍चात लगभग 200 या इससे अधिक वर्षो के लिए लोहा अपना प्रबल स्‍थान बनाये रखा. नये रेलगाड़ियों के आविष्‍कृत होने से लोहे की पटरियाँ बनीं। लड़ाकू जहाजों के साइड को लोहे के कवच से सुरक्षित रखने के लिए लोहे का प्रयोग होता था। लगभग 19 वीं शताब्‍दी के मध्‍य में 1856 में [[बेसेमर प्रक्रिया]] के आविष्‍कार से इस्‍पात के युग का आरंभ हुआ जो इस्‍पात को पर्याप्‍त मात्रा एवं उचित लागत में बनाने की अनुमति दे दी।\n\nप्राचीन भारत में लोहा इस्‍पात का पूरा उल्‍लेख है। कुछ प्राचीन स्‍मारक जैसे नई दिल्‍ली में प्रसिद्ध लोह स्‍तम्‍भ या कोणार्क में सूर्य मंदिर में प्रयोग किया गया ठोस बीम में पर्याप्‍त साक्ष्‍य मिलता है जो प्राचीन भारतीय धातु विज्ञानी का प्रौद्योगिकीय उत्‍कर्ष दिखाता है। \n\nभारत में लोहे का प्रयोग प्रचीन युग की ओर ले जाता है। वेदिक साहित्यिक स्रोत जैसा कि ऋगवेद, अथर्ववेद, पुराण, महाकाब्‍य में शान्ति और युद्ध में लोहे के गारे में उल्‍लेख किया गया है। एक अध्‍ययन के अनुसार लोहा भारत में आदिकालीन लघु सुविधाओं में 3000 वर्षों से अधिक समय से भारत में उत्‍पन्‍न होता है।\n\n\n\n\n\n\n\n[[श्रेणी:धातुकर्म का इतिहास]]\n[[श्रेणी:इस्पात निर्माण]]", "id": "464146", "title": "लौह धातुकर्म का इतिहास"}
{"url": "https://hi.wikipedia.org/wiki?curid=464160", "text": "धातुकथा\n\nधातुकथा बौद्ध ग्रंथ है। यह अभिधम्म पिटक का भाग है। \n\n", "id": "464160", "title": "धातुकथा"}
{"url": "https://hi.wikipedia.org/wiki?curid=464162", "text": "विद्युतधातुकर्म\n\nविद्युतधातुकर्म या 'विद्युत्‌-धातुकर्म विज्ञान' (Electrometallurgy) विद्युत्‌ विज्ञान तथा टेकनॉलोजी की एक महत्वपूर्ण शाखा है, जो धातुओं के निष्कर्षण तथा शोधन से विद्युत्‌ रासायनिक प्रयोगों द्वारा संबधित है। \n\nयह सामान्यत: दो वर्गों में विभाजित है, एक में उष्णता और दूसरे में रासायनिक क्रियाएँ प्रधान हैं। विद्युत्‌ भट्ठी में बिजली से ऊष्मा उत्पन्न कर धातु खनिजों का गलन करते हैं। प्रतिरोधक तथा प्रेरण भट्ठियों में धातुओं के दृढ़ीकरण और शोधन के साथ-साथ बिजली से भलाई की कला इसी श्रेणी में आती है।\n\nबिजली के रासायनिक प्रयोगों में विद्युत्‌-लेपन (electroplating), रासायनिक यौगिकों का अपघटन, धातु परिष्कार तथा पृथक्करण निहित हैं। विद्युत्‌ धातुकर्म बहुत से उद्योगों और व्यवसायों का आधार है। इस प्रविधि से निर्मित वस्तुएँ गुण तथा मजबूती में उच्च कोटि की होती हैं।\n\nसर हंफ्री डेवी (सन्‌ 1778-1829) ने सर्वप्रथम पिघले लवणों के विद्युत्‌-अपघटन से क्षारीय धातुओं को प्राप्त किया। माइकल फैराडे (सन्‌ 1791-1867), जे.डब्ल्यू. हिटार्फ (सन्‌ 1824-1914), स्वति आरहेनियस, (सन्‌ 1859-1927) और सी.एम. हाल (सन्‌ 1863-1914) आदि वैज्ञानिकों के सहयोग ने विद्युत्‌-धातुकर्म को प्रगतिशील बनाया और वैज्ञानिक क्षेत्र में आगे बढ़ाया।\n\nविद्युत्‌ धातुकर्मक क्रियाओं के समझने के लिए दोनों प्रकार के विद्युत्‌-चालन प्रक्रम (इलेक्ट्रॉनिक तथा आयोनिक), आयोनिक स्थानांतरण गति, गैल्वेनिक और इलेक्ट्रोलीटिक सेल, सेलों की ऊष्मागति की और विद्युदग्रलेपन आदि रासायनिक सिद्धातों का ज्ञान परमावश्यक है तथा इनका महत्वपूर्ण स्थान है।\n\nविद्युत्‌-धातुकर्मक परिचालन विधियाँ चार महत्वपूर्ण भागों में विभाजित की जा सकती हैं-\n\nवैद्युत्‌ प्राप्ति वह विधि है जिसमें \n\n\n\nवैद्युत परिष्करण विधि से उत्तम तथा उच्च कोटि की शुद्धता की धातु प्राप्त की जाती है। जिस धातु को शुद्ध करना होता है, उसे लवणीय अथवा अम्लीय विलयन में उपयुक्त आकार का ऐनोड, तथा उसी की शुद्ध निक्षिप्त धातु का कैथोड बनाकर लटका देते हैं। विद्युत्‌-अपघटन द्वारा बहुत ही शुद्ध धातु कैथोड पर लेप के रूप में प्राप्त हो जाती है। बहुमूल्य धातुओं की अशुद्ध ऐनोड से उपलब्धि, साधारण वैद्युत्परिष्करण कला में, एक महत्वपूर्ण गौण परिष्करण है। बहुधा ताँबा, विस्मथ, सोना, चाँदी, सीसा और राँगा जलीय विलयन विद्युत्‌ अपघटन से शुद्ध किए जाते हैं।\n\nकिसी धात्विक अथवा अधात्विक वस्तु की सतह पर बिजली द्वारा किसी धातु के आवरण चढ़ाने को वैद्युत्लेपन कहते हैं। जिस पदार्थ पर आवरण चढ़ाना होता है, उसे एक छोटे से इलेक्ट्रोलीटिक कुंडिका में कैथोड बना देते हैं। इसके विद्युत्‌ अपघटय विलयन में आवरणीय धातु की मात्रा पर्याप्त होती है। ताँबा, कैडमियम, क्रोमियम, सोना, निकल, सोडियम, चाँदी, मैग्नीसियम, राँगा, जस्ता आदि धातुओं तथा पीतल, ब्रांज़, चाँदी-कैडमियम आदि मिश्रधातुओं का साधारणत: औद्योगिक पैमाने पर विद्युतलेपन होता है।\n\nऐलुमिनियम का उत्पादन इलेक्ट्रोविनिंग विधि का एक बहुत अच्छा उदाहरण है।\n\nइलेक्ट्रोलीटिक ताँबे का उत्पादन वैद्युत्‌ परिष्करण का एक सर्वप्रिय लौकिक उदाहरण है। उत्पादन का 90 प्रतिशत से अधिक ताँबा इसी ढंग से प्राप्त किया जाता है।\n\nविद्युतलेपन कई कारणों से लोकप्रिय है। बहुधा यह अलंकारिक तथा सजावटी संपूर्ति के लिए किया जाता है और इससे संक्षारण प्रतिरोध सतह भी प्राप्त की जाती है। कभी कभी यह टूटे अथवा घिसे हुए सतहों की मरम्मत में बहुत उपयोगी तथा संतोषजनक होता है, विशेष कर बड़ी बड़ी मशीनों, मोटर, भाप टरबाइन, डाइनैमो, जनित्र आदि में। अधात्विक वस्तुओं पर धात्विक इलेक्ट्रोप्लेटिंग को इलेक्ट्रोफॉरमिंग कहा जाता है। इससे इन वस्तुओं पर विद्युतलेपन के लिए ग्रैफाइट अथवाधातुओं के बारीक पाउडर के प्रयोग से सुगमतापूर्वक विद्युत्‌आवरण प्राप्त कर लेते हैं। बहुधा कम विद्युत्‌ दाब का प्रयोग करते हैं। दिष्ट धरा के 6 या 12 वोल्ट का जनित्र काम में लाया जाता है। इससे 50 से कई हजार ऐंपियर तक बिजली प्राप्त होती है। मिश्रधातुओं तथा एक के बाद दूसरी धातुओं का विद्युत्‌ लेपन आजकल अधिक अपनाया जा रहा है तथा उपयोगी भी सिद्ध हुआ है।\n\nइस विधि से बड़े बड़े इस्पाती रचनाकार्य की रक्षा की जाती हैं। इसकी सतह पर सस्ता और क्रियाशील धातु का कैथोडिक आवरण कर देते हैं, जो प्रधान निर्मित रचना की अपेक्षा अधिक संक्षारिक होता है। ऐसी तकनीकी का प्रयोग इलेक्ट्रोप्लेटिग ढंग से किया जाता है तथा इस प्रकार संचयित पीपे, डिब्बे, रेडियेटर, बॉयलर और बड़े बड़े पाइप लाइनों की रक्षा कैथोडिक आवरण से सफलतापूर्वक की जाती है।\n\n", "id": "464162", "title": "विद्युतधातुकर्म"}
{"url": "https://hi.wikipedia.org/wiki?curid=464180", "text": "सुग़्द प्रान्त\n\nसुग़्द () या विलोयत-इ-सुग़्द ताजिकिस्तान की एक विलायत (प्रान्त) है। यह मध्य एशिया के प्राचीन सोग़दा क्षेत्र में स्थित है जिस से इस प्रान्त का नाम भी पड़ा है। सुग़्द प्रान्त ताजिकिस्तान के उत्तर-पश्चिम में स्थित है। इसका कुल क्षेत्रफल २५,४०० वर्ग किमी है और सन् २००८ में इसकी आबादी १८.७ लाख अनुमानित कि गई थी। ताजिकिस्तान के ३०% लोग इस प्रान्त में रहते हैं। सुग़्द प्रान्त की राजधानी ख़ुजन्द शहर है।\n\nजब तक ताजिकिस्तान सोवियत संघ का भाग था तब तक सुग़्द प्रान्त को 'लेनिनाबाद' बुलाया जाता था। १९९१ के बाद इसका नाम 'सुग़्द' रखा गया। इस शब्द में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nसुग़्द प्रान्त की अंतर्राष्ट्रीय सीमाएँ उज़बेकिस्तान के जिज़ाख़, नमन्गान, समरक़न्द और फ़रग़ना प्रान्तों से और काज़ाख़स्तान के ओश और बातकेन प्रान्तों से लगती हैं। सिर दरिया प्रान्त के क्षेत्र से गुज़रता है और पानी का एक मुख्य स्रोत है। सुग़्द और बाक़ी ताजिकिस्तान के बीच में ज़रफ़शान पर्वत शृंखला खड़ी है जिसके दर्रे अक्सर सर्दियों में बर्फ़बारी से बंद हो जाते हैं। प्रान्त का दक्षिणी हिस्सा ज़रफ़शान नदी कि घाटी में आता है, जबकि उत्तरी हिस्सा फ़रग़ना वादी में स्थित है। ताजिकिस्तान का अल्पसंख्यक उज़बेक समुदाय का अधिकाँश भाग इसी प्रान्त में रहता है।\n\n", "id": "464180", "title": "सुग़्द प्रान्त"}
{"url": "https://hi.wikipedia.org/wiki?curid=464183", "text": "ख़तलोन प्रान्त\n\nख़तलोन () या विलोयत-इ-ख़तलोन ताजिकिस्तान की एक विलायत (प्रान्त) है। यह ताजिकिस्तान के दक्षिण-पश्चिम में स्थित है। इसका कुल क्षेत्रफल २४,८०० वर्ग किमी है और सन् २००८ में इसकी आबादी २५.८ लाख अनुमानित की गई थी। ख़तलोन प्रान्त की राजधानी क़ुरग़ोनतेप्पा शहर है जिसका पुराना नाम कुर्गान-त्युबे था।\n\n'ख़तलोन' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nख़तलोन प्रान्त उत्तर में गिस्सार पर्वत शृंखला और दक्षिण में पंज नदी के बीच स्थित है। इसकी अंतर्राष्ट्रीय सीमाएँ पश्चिम में उज़बेकिस्तान और दक्षिण में अफ़्ग़ानिस्तान से लगती हैं। सोवियत संघ के ज़माने में (जब ताजिकिस्तान उसका अंग था) ख़तलोन प्रान्त दो प्रान्तों में विभाजित था - कुर्गान-त्युबे ओब्लास्त () और कुलोब ओब्लास्त ()। नवम्बर १९९२ में इन दोनों प्रदेशों का विलय करके ख़तलोन प्रान्त बनाया गया। कुर्गान-त्युबे का इलाक़ा कोफ़रनिहोन नदी और वख़्श नदी की वादियों में पश्चिमी ख़तलोन में पड़ता है। कुलोब का इलाक़ा पूर्वी ख़तलोन में किज़िलसु नदी और यख़सु नदी की घाटियों में पड़ता है। पूरे प्रान्त में कुल मिलकर २४ ज़िले हैं - १४ पश्चिमी ख़तलोन में और १० पूर्वी ख़तलोन में। ख़तलोन की अधिकतर आबादी कृषि में लगी हुई है, विशेषकर कपास और मवेशी पालन के क्षेत्रों में। उद्योगों में केवल २-३% लोग ही काम करते हैं।\n\n", "id": "464183", "title": "ख़तलोन प्रान्त"}
{"url": "https://hi.wikipedia.org/wiki?curid=464216", "text": "लेडी एंड द ट्रैम्प\n\nलेडी एंड द ट्रैम्प () १९५५ में वॉल्ट डिज़्नी द्वारा निर्मित एनीमेटेड फिल्म है।\n\n\n", "id": "464216", "title": "लेडी एंड द ट्रैम्प"}
{"url": "https://hi.wikipedia.org/wiki?curid=464223", "text": "कूहिस्तोनी-बदख़्शान स्वशासित प्रान्त\n\nकूहिस्तोनी-बदख़्शान स्वशासित प्रान्त () या विलोयत-इ मुख़्तोर-इ कूहिस्तोनी-बदख़्शान ताजिकिस्तान की एक स्वशासित (ऑटोनोमस) विलायत (प्रान्त) है। यह प्रान्त ताजिकिस्तान के दक्षिण-पूर्व में स्थित है। इसका कुल क्षेत्रफल ६४,२०० वर्ग किमी है और सन् २००८ में इसकी आबादी २.१८ लाख अनुमानित कि गई थी। कूहिस्तोनी-बदख़्शान की राजधानी ख़ोरूग़ शहर है। इस प्रान्त का पुराना नाम गोर्नो-बदख़्शान हुआ करता था।\n\n'बदख़्शान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़याल' और 'ख़रीद' शब्दों के 'ख़' से मिलता है। हिन्दी-उर्दू और फ़ारसी में 'कोह' का अर्थ 'पर्वत' होता है, जैसे 'कोह-इ-नूर' (कोहिनूर हीरा) का अर्थ है 'नूर' (प्रकाश या चमक) का 'कोह' (पर्वत)। 'कूहिस्तोनी' ताजिकी भाषा में 'कोहिस्तानी' (यानि 'पर्वतीय क्षेत्र') कहने का लहजा है। इस प्रान्त के पुराने नाम 'गोर्नो-बदख़्शान' का 'गोर्नो' शब्द रूसी भाषा के 'गोर्नीय' () शब्द का रूप है जिसका मतलब भी 'पर्वतीय' होता है। इस तरह 'कूहिस्तोनी-बदख़्शान' और 'गोर्नो-बदख़्शान' दोनों का अर्थ 'पर्वतीय बदख़्शान' है। ध्यान दीजिये कि पड़ोसी देश अफ़्ग़ानिस्तान में भी एक बदख़्शान प्रान्त है, जिसकी सीमाएँ कूहिस्तोनी-बदख़्शान से लगती हैं।\n\nपामीर पर्वतमाला में स्थित कूहिस्तोनी-बदख़्शान राज्य का बड़ा भाग एक दुर्गम पहाड़ी इलाक़ा है, जिस वजह से यहाँ आबादी भी कम है। यह प्रान्त पूरे ताजिकिस्तान के क्षेत्रफल का ४५% है लेकिन यहाँ उस देश के केवल ३% लोग रहते हैं। यहाँ बसने वाले अधिकाँश लोग ताजिकी नहीं बल्कि पामीरी समुदाय के हैं। उनके अलावा यहाँ किरगिज़ लोग और अन्य समुदाय भी बसते हैं। यहाँ कि राजधानी ख़ोरूग़ इस प्रान्त का सबसे बड़ा शहर भी है और इसमें २००८ में केवल २९,००० लोगों की आबादी थी। यहाँ पामीरी भाषा-परिवार की बहुत सी बोलियाँ बोली जाती हैं। इस प्रान्त को बाहार की दुनिया से केवल दो अच्छी सड़कें जोड़तीं हैं और दोनों ही पामीर राजमार्ग का हिस्सा हैं। एक ख़ोरूग़ से ओश शहर और दूसरी ख़ोरूग़ से दुशान्बे (ताजिकिस्तान की राजधानी) जाती है। एक तीसरी सड़क पूर्व की ओर चीन के शिनजियांग प्रान्त के ताश्कुरग़न नगर भी जाती है लेकिन वह बहुत ही ऊबड़-खाबड़ है। नक़्शे में देखने से कूहिस्तोनी-बदख़्शान का दक्षिणी छोर पाकिस्तान के बहुत ही पास है लेकिन उनके बीच से अफ़्ग़ानिस्तान का वाख़ान गलियारा निकलता है, जो कुछ भागों में केवल १६ किलोमीटर चौड़ा है लेकिन जिसे भयंकर पर्वतों की वजह से पार करना लगभग नामुमकिन है।\n\n", "id": "464223", "title": "कूहिस्तोनी-बदख़्शान स्वशासित प्रान्त"}
{"url": "https://hi.wikipedia.org/wiki?curid=464228", "text": "गणतंत्र-अधीन ज़िले\n\nगणतंत्र-अधीन ज़िले () ताजिकिस्तान का एक प्रशासनिक विभाग है। देश के मध्य भाग में स्थित यह १३ ज़िलें हैं जो किसी ताजिक प्रान्त का भाग नहीं हैं बल्कि जिनपर ताजिकी केन्द्रीय सरकार सीधा शासन करती है।\n\nमध्यकाल में गणतंत्र-अधीन ज़िलों का क्षेत्र 'कारोतेगिन' () के नाम से जाना जाता था। जब ताजिकिस्तान को सोवियत संघ का भाग बनाया गया तो सन् १९३९ में यह क्षेत्र ग़र्म ओब्लास्त () का हिस्सा बना। सन् १९५५ में इस ओब्लास्त को ख़त्म कर दिया गया।\n\n", "id": "464228", "title": "गणतंत्र-अधीन ज़िले"}
{"url": "https://hi.wikipedia.org/wiki?curid=464232", "text": "लोहस धातुकर्म\n\nलोहस धातुकर्म (Ferrous metallurgy) में प्रथम स्थान लोह उत्पादन का आता है। भारत अति प्राचीन काल में लोह उत्पादन में अग्रणी रहा है। दिल्ली का लोहस्तंभ इस बात प्रत्यक्ष प्रमाण है। भारत की लोह अयस्क की खदानें विश्व की श्रेष्ठतम एवं विशालतम खदानों में से हैं। अनुमान लगाया गया है कि भारत के भूगर्भ में लगभग 10 अरब टन लोह अयस्क विद्यमान है। \n\nलोह उत्पादन के लिए मुख्यत: चार कच्चे पदार्थों की आवश्यकता पड़ती हैं : \n\nलोह अयस्कों वर्गीकरण उनके रासायनिक संगठन के आधार पर किया गया है। हेमैटाइट (hematite), मैग्नेटाइट (magnetite), लिमोनाइट (Iimonite) तथा सिडेराइट (siderite) लोहे के प्रमुख अयस्क हैं। प्रथम तीन अयस्कों में लोह अपने ऑक्साइड के रूप में तथा चौथे में कार्बोनेट के रूप में विद्यमान रहता है। विश्व का अधिकांश लोहउत्पादन हेमैटाइट लोह अयस्क द्वारा ही होता है।\n\nआधुनिक लोह-उत्पादन-विधि में ईधंन के रूप में कोक का ही अधिक उपयोग किया जाता है। एक विशेष प्रकार के कोयले को लगभग 1,000° सें. ताप पर कार्बनीकृत करके कोक तैयार किया जाता है। कुछ विशेष प्रकार के भट्टों में काठ कोयले का भी उपयोग किया जाता है। गालकों का उपयोग लोह अयस्क तथा ईधंन में विद्यमान विजातीय पदार्थों को दूर करने में किया जाता है। लोह उत्पादन में जिन गालकों का उपयोग किया जाता है उनमें चूना पत्थर तथा डोलोमाइट प्रमुख हैं। ऊष्मसह पदार्था लोह अयस्क को द्रवित करनेवाली भट्ठियों में अस्तर देने के उपयोग में आते हैं, जिससे अत्यधिक ताप के कारण भट्ठियों को कोई हानि न पहुँचे। लोह उत्पादन में अधिकतर अग्निसह ईटों का ही उपयोग होता है, परंतु आजकल कहीं कहीं कार्बन की ईटों का भी उपयोग किया जाने लगा है।\n\nलौह-अयस्क में सामान्यत: लोह की मात्रा 30 से 65 प्रति शत तक होती है। इसमें अधिकतर सिलिका तथा ऐल्यूमिना विजातीय पदार्थ के रूप में विद्यमान रहते हैं। कभी कभी इसके साथ ही चूना भी पर्याप्त मात्रा में मिश्रित रहता है। अयस्क में विजातीय पदार्थों की उपस्थिति से न केवल लोहे की मात्रा घटती है वरन्‌ उन पदार्थों को निष्कासित करने के लिए अधिक मात्रा में ईधंन तथा गालक की आवश्यकता पड़ती है। इससे लोह द्रवित करनेवाली भट्ठियों की उत्पादनक्षमता में कमी तो हो ही जाती है, साथ ही साथ उत्पादनव्यय में भी वृद्धि हो जाती है। कभी कभी विजातीय पदार्थों में सिलिका, ऐल्यूमिना तथा चूने का अनुपात इस प्रकार होता है कि अयस्क न्यूनाधिक आत्मगालक (self-fluxing) बन जाता है और तब बाह्य गालक की आवश्यकता बहुत कम हो जाती है।\n\nलोह अयस्क को द्रवित करके लोह धातु बनाने का कार्य जिन भट्ठियों में किया जाता है उन्हें वात्या भट्ठी (Blast Furnace) कहते हैं। आधुनिक वात्याभट्ठी, 100 फुट या इससे भी अधिक ऊँची होती है और इसका आकार वृत्ताकार होता है। विशाल वात्याभट्ठी के ज्वलन क्षेत्र (bosh) का व्यास 30 फुट तक होता है। वात्याभट्ठी को चार मुख्य भागों में विभाजित किया जा सकता है। भट्ठी का शीर्ष भाग 'प्रभार विन्यास' (Charging Arrangement) कहलाता है। इस विन्यास के द्वारा भट्ठी में लोह अयस्क, ईधंन तथा गालक का प्रभार उचित रूप से किया जाता है। इस विन्यास में 'दोहरे षकशंकु' (double cup and cone) की व्यवस्था रहती है, जिससे दूषित गैसें प्रभार के समय भट्ठी से बाहर नहीं निकलने पातीं। प्रभार विन्यास की कुल ऊँचाई संपूर्ण भट्ठी की लगभग 20 प्रतिशत होती है।\n\nप्रभार विन्यास के नीचे के हिस्से को 'स्टैक' (Stack) कहते हैं। यह भाग ऊपर से नीचे की ओर क्रमश: चौड़ा होता जाता है और इसकी कुल ऊँचाई संपूर्ण भट्ठी की लगभग 60 प्रतिशत होती है। इसका निचला भाग ढलवाँ लोहे के बने 12 या 16 दृढ़ स्तंभों पर आधारित होता है, जिससे भट्ठी के निम्न भाग की आवश्यकता पड़ने पर खोलकर मरम्मत की जा सके। आधुनिक भट्ठी में स्टैक के निचले पाँच फुट तथा शीर्ष के 10 फुट बिल्कुल ऊर्ध्वाधर होते हैं। स्टैक के नीचे भट्ठी का जो भाग पड़ता है उसे ज्वलनक्षेत्र कहते हैं। ज्वलनक्षेत्र ऊपर से नीचे की ओर पतला होता जाता है। इस प्रकार यह देखा जा सकता है कि भट्ठी का सर्वाधिक व्यास उस स्थान पर होता है जहाँ स्टैक और ज्वलनक्षेत्र आपस में मिलते हैं। ज्वलनक्षेत्र की ऊँचाई भट्ठी की कुल ऊँचाई की लगभग 10 प्रति शत होती है। भट्ठी के सबसे निचले खंड को चुल्लीतल या चूल्हा (Hearth) कहते हैं। यह भाग ज्वलनक्षेत्र (उदर) के नीचे अवस्थित होता है और द्रवित धातु तथा धातुमल (slag) के आधानपात्र (container) का कार्य करता है। इसकी ऊँचाई भी भट्ठी की ऊँचाई का लगभग 10 प्रति शत होती है।\n\nचूल्हे का ऊपरी भाग जहाँ ज्वलनक्षेत्र से मिलता है वहाँ भट्ठी के चारों ओर छिद्र बने होते हैं, जिनमें हवा टोंटियाँ (Tuyeres) लगाई जाती हैं। इन टोटियों के द्वारा भट्ठी के अंदर उच्च दबाव पर वायु का झोंका (blast) भेजा जाता है। इसीलिए इन भट्ठियों को वात्याभट्ठी की संज्ञा दी गई है। भट्ठी की बाह्य आकृति इस्पात की मोटी चद्दरों से बनी होती है, जिसके अंदर विभिन्न प्रकार की अग्निसह ईटों का अस्तर दिया जाता है, जिससे उच्च ताप के कारण भट्ठी के ढाँचे को कोई हानि न पहुँचे। भट्ठी के निम्न भाग में जहाँ ताप अत्यधिक होता है, दीवारों को शीतल रखने के लिए अग्निसह ईटों के स्तर में 'शीतलन' पट्ट (cooling plates) लगा दिए जाते हैं, जिनमें सदा शीतल जल प्रवाहित होता रहता है। द्रवित धातु तथा मल को निकालने के लिए चूल्हे में टोटी-छिद्र (tap hole) तथा मलछिद्र (slage hole) बने होते हैं।\n\nवात्याभट्ठी के 'भरण' (charge) में अधिकांश लोह अयस्क, ईधंन तथा गालक (चून-पत्थर) ही रहते हैं। इन तीनों पदार्थों की मात्रा उनके रासायनिक तथा भौतिक गुणों के आधार पर निर्धारित की जाती है। संपूर्ण भट्ठी को प्रभार-विन्यास द्वारा प्रभार से भारित कर दिया जाता है। चूल्हे के चारों लगी हुई हवाटोंटी से उच्च दाब (25-30 पाउंड प्रति वर्ग इंच) पर वायु का झोंका भट्ठी के अंदर भेजा जाता है। आधुनिक भट्ठियों में वायु के झोंके को अंदर भेजने के पूर्व 700° -800° सें. तक गरम कर लिया जाता है। जैसे ही यह वायु का झोंका प्रभर के कोक के संपर्क में आता है वह जलने लगता है और इस तरह भट्ठी में ऊष्मा उत्पन्न होती है। इस प्रकार वात्याभट्ठी का कार्यारंभ होता है। जैसे जैसे ठोस प्रभार नीचे की ओर अग्रसर होता है वैसे वैसे क्रमश: ताप में वृद्धि होती है। भट्ठी के शीर्ष भाग का ताप 200° -250° सें. होता है और धीरे धीरे यह बढ़ता हुआ हवा टोंटी के धरातल के निकट 1,850° सें. तक हो जाता है। शीर्ष भाग से हवाटोंटी के धरातल तक प्रभार को पहुँचने में लगभग 12-14 घंटे लग जाते हैं, जबकि नीचे से उठती हुई गैस को शीर्ष तक पहुँचने में एक सेंकड से भी कम समय लगता है\n\nजैसे जैसे प्रभार नीचे सरकता है वह अधिकाधिक उच्च ताप क्षेत्र में पहुँचता है और उसकी आर्द्रता लुप्त हो जाती है। यह क्रिया स्टैक के शीर्ष से 10 फुट नीचे तक होती है, जहाँ का ताप लगभग 400° सें. होता है। जब प्रभार और नीचे उतरता है तब वह और अधिक उच्च ताप के संपर्क में आता है। इस क्षेत्र में कार्बन मोनोक्साइड (CO) द्वारा लोह ऑक्साइड के अवकरण की तीव्रता बढ़ जाती है। 50 फुट नीचे पहुँचते पहुँचते लगभग संपूर्ण लोह ऑक्साइड अवकृत हो जाता है और वह स्पंज के रूप में हो जाता है। तत्पश्चात्‌ चूना पत्थर का विघटन होकर चूना (CaO) तथा कार्बन डाइऑक्साइड मिलते हैं। यह चूना विजातीय पदार्थों से मिलकर घातुमल बनाता है। अब प्रभार नीचे उतर कर प्रगलन क्षेत्र (smelting zone) में आ जाता है। यहाँ स्पंज लोहा तेज दहकते हुए कोक के संपर्क में आता है, अत: उसमें कार्बन का प्रवेश होता है। लगभग 1,350° सें. ताप पर लोह द्रवित होने लगता है। इस ताप पर चूना पत्थर की गालक क्रिया भी अति तीव्र हो जाती है। भट्ठी के ज्वलनक्षेत्र में अत्यधिक ताप होने से कुछ मैंगनीज, फॉस्फोरस तथा सिलिकन के ऑक्साइड भी अवकृत होकर धातु में मिल जाते हैं। इसी क्षेत्र में लोह कार्बन से संतृप्त हो जाता है और तब उसका ताप द्रवणांक से काफी ऊँचा पहुँच जाता है। इस प्रकार द्रवित घातु तथा मल भट्ठी के तल में एकत्रित होते रहते हैं और इन्हें समय समय पर टोंटी तथा मल छिद्रों से बाहर निकाला जाता है।\n\nआधुनिक वात्या भट्ठी में ईधंन के रूप में धातुकर्मीय कोयले (metallurgical coal) का उपयोग किया जाता है, परंतु कहीं-कहीं धातुकर्मीय कोयले के स्थान पर काठ कोयले का व्यवहार भी होता है। काठ कोयले का दलन सामर्थ्य (crushing strength) धातुकर्मीय कोयले की तुलना में पर्याप्त कम होता है। इसलिए काठ कोयले से चलनेवाली भट्ठियाँ भी पर्याप्त छोटी होती है। काठ कोयले की भट्ठियों से कच्चे लोहे के उत्पादन की विधियाँ तथा उनका सिद्धांत वात्याभट्ठियों के समान ही है। अंतर इतना ही है कि इनसे जो लोहा निकलता है उसमें अपद्रव्यों की मात्रा कम होती है और लोहे की किस्म अच्छी होती है, परंतु इन भट्ठियों की उत्पादनक्षमता आधुनिक वायाभट्ठियों की अपेक्षा बहुत कम होती है। इसलिए आजकल इनका उपयोग कम हो गया है।\n\nआधुनिक काल में विद्युत्‌ भट्ठियों का उपयोग बढ़ता जा रहा है। ये भट्ठियाँ ऐसे प्रदेशों में अधिक लाभकारी सिद्ध हुई हैं जहाँ धातुकर्मीय कोयले की कमी अथवा अभाव है। वात्याभट्ठियों में ईधंन का उपयोग लोह अयस्क को तप्त करने तथा उसे अवकृत करने में किया जाता है। विद्युद्विधि में प्रभार को गरम करने का कार्य विद्युत्‌ से होता है और केवल अवकरण के लिए कार्बनीय पदार्थों का उपयोग होता है। इस विधि का महत्व इस दृष्टि से और भी बढ़ जाता है कि इसमें कोयला, कोक अथवा काठ कोयले में से किसी भी अवकारक का उपयोग किया जा सकता है। वात्यभट्ठियों की तुलना में इसमें केवल 40-45 प्रति शत ही अवकारक लगता है। इसका परिणाम यह होता है कि उत्पादित लोहे में अवकारक से प्राप्त होनेवाले अपद्रव्य कम होते हैं और इन अपद्रव्यों के निष्कासन के लिए कम गालक की आवश्यकता पड़ती है।\n\nनिम्न कूपक भट्ठी (Low Shaft Furnace) को वात्याभट्ठी का छोट रूप कहना चाहिए। इन भट्ठियों की रचना तथा कार्यविधि वात्याभट्ठियों के समान ही होती है। इन भट्ठियों का लाभ यह है कि इनमें बहुत ही निम्न प्रकार के ऐसे कच्चे पदार्थ उपयोग में लाए जा सकते हैं जिनका उपयोग सामान्य वात्याभट्ठियों में नहीं किया जा सकता। इसमें धातुकर्मीय कोयले को ही उपयोग में लाना आवश्यक नहीं है। इन भट्ठियों के निर्माण में आरंभिक पूँजी भी कम लगती है। इसलिए जिन स्थानों पर थोड़ी मात्रा में ही लोह अयस्क इत्यादि कच्चे पदार्थ प्राप्त हैं वहाँ इनके द्वारा लोह उत्पादन किया जा सकता है।\n\nआधुनिक जगत्‌ में इंजीनियरी कार्यों के लिए जितने प्रकार के सामानों की आवश्यकता पड़ती है उन सबको कच्चे लोहे से पूरा नहीं किया जा सकता। इसलिए कच्चे लोहे को उपचारित करके उसे 'इस्पात' का रूप दिया जाता है। इस्पात को मूलत: लोह और कार्बन की मिश्रधातु कहना चाहिए। इसमें गंधक तथा फॉस्फोरस इत्यादि अवांछनीय अपद्रव्य भी रहते हैं, जिन्हें एक निश्चित मात्रा से कम नहीं किया जा सकता। सिलिकन तथा मैगनीज़ जैसे अपद्रव्य इस्पात को कुछ विशिष्ट गुण प्रदान करते हैं। इसलिए आवश्यकतानुसार इनकी मात्रा घटाई-बढ़ाई जाती है।\n\nशुद्ध लोहे का व्यावसायिक रूप पिटवाँ लोहा (wrought iron) है। इसमें अपद्रव्यों के रूप में धातुमल ही मिले होते हैं। यह बहुत मृदु तथा तन्य होता है, इसलिए इससे औजार इत्यादि बहुत सी वस्तुएँ नहीं बनाई जा सकतीं। शुद्ध लोहे को दृढ़ तथा कठोर बनाने के लिए उसमें एक निश्चित मात्रा में कार्बन मिलाया जाता है। इस लोह-कार्बन के मेल से बने पदार्थ को इस्पात कहते हैं।\n\n", "id": "464232", "title": "लोहस धातुकर्म"}
{"url": "https://hi.wikipedia.org/wiki?curid=464239", "text": "अलोह धातुकर्म\n\nयह ठीक है कि विश्व में लोहस पदार्थों का उत्पादन ही सर्वाधिक है और ये अन्य धातुओं की तुलना में सस्ते पड़ते हैं, परंतु आज के वैज्ञानिक युग में बहुत से ऐसे उपयोग है जहाँ लोह पदार्थों का प्रयोग नहीं किया जा सकता। ऐसे स्थानों पर अलोह धातु अथवा उनकी मिश्रधातुओं का उपयोग होता है। अलोह धातुओं में अनेकानेक धातु सम्मिलित हैं, जिनमें ताम्र, ऐल्यूमिनियम, स्वर्ण, रजत, सीसा, जस्ता, वंग, निकल, मैंगनीज़ इत्यादि प्रमुख हैं। \nइन धातुओं के धातुकर्म को अलोह धातुकर्म (Non-ferrous Metallurgy) कहते हैं।\n\nइनमें से महत्वपूर्ण कुछेक नीचे दी जाती हैं।\n\nआधुनिक युग में ऐल्यूमिनियम का अलोह धातुओं में विशिष्ट स्थान होता जा रहा है। आधुनिक विमानों का प्रादुर्भाव ऐल्यूमिनियम के कारण ही संभव हो सका। अब तो इस धातु का उपयोग ऑटोमोबाइल तथा विद्युतीय उद्योगों में भी अधिकाधिक होने लगा है। यद्यपि पृथ्वी के धरातल में ऐल्यूमिनियम धातु की बहुलता है, फिर भी इसका प्रमुख अयस्क 'बॉक्साइट' है जिससे ऐल्यूमिनियम का व्यापारिक उत्पादन होता है। यह जलयोजित ऐल्यूमिनियम ऑक्साइड होता है, जिसमें सिलिका, लौह-ऑक्साइड, टाइटेनियम-ऑक्साइड इत्यादि अपद्रव्य के रूप में विद्यमान रहते हैं।\n\nआदिकाल से ही भारत में स्वर्ण धातु का प्रचलन रहा है, इसलिए यह मानना पड़ता है कि उस समय में भी लोग स्वर्ण उत्पादन की विधियों से अवगत थे। आज स्वर्ण धातुकर्म का आधार अधिक वैज्ञानिक हो गया है और मुख्यत: दो विधियाँ उपयोग में लाई जाती हैं : \n\nसाधारणत: रजत आरजेंटाइट (Argentite, Ag2 AS) नामक रजत अयस्क से निकाला जाता है। इसके उत्पादन के लिए 'सायनाइड विधि' (Cyanide Process) ही अधिकाधिक उपयोग में लाई जाती है। इस विधि में रजत अयस्क के आरंभिक दलन के पश्चात्‌ सायनाइड विलयन में उसका जल के साथ पेषण किया जाता है। इस प्रकार जो लुगदी सा द्रव्य प्राप्त होत है उसे विशाल टंकियों में भेजा जाता है। यहाँ पर और सायनाइड मिलाकर विलयन का सांद्रण, 0.25 प्रति शत सोडियम सायनाइड तक, किया जाता है और लगभग तीन दिन तक संपीड़ित वायु द्वारा उसका मंथन किया जाता है। विलयन को छानने के पश्चात्‌ निर्वात उत्पन्न करके उसमें से घुली हवा को निकालते हैं और फिर 'जस्ता चूर्ण' के पायस में से इसे पारित कर रजत का अवक्षेपण करते हैं। इस क्रिया में अवक्षिप्त रजत के भार का 60 प्रतिशत जस्ता व्यय होता है। अवक्षिप्त विलयन शोधकों में पंप किया जाता है जहाँ से अवक्षेप अलग करके सुखाए जाते हैं। इसमें 75 से 90 प्रति शत तक रजत तथा कुछ अपद्रव्य और अतिरिक्त जस्ता होता है। इसे सीधे सीधे परावर्तक भ्राष्ट में पिघलाया जाता है, अथवा जस्त को निष्कासित करने के लिए पहले आरंभिक अम्ल क्रिया की जाती है।\n\nसीस, जस्ता, ताम्र अथवा निकेल धातुओं के अयस्क न्यूनाधिक मात्रा में रजत धातु से अधिकतर मिश्रित होते हैं, जो इन धातुओं के परिष्करण के समय उप-उत्पाद के रूप में प्राप्त होता है। केवल सीस-जस्ता-अयस्क के परिष्कर से 45 प्रतिशत रजत प्राप्त किया जाता है। सीस-अयस्क से ताम्र, आर्सेनिक, ऐंटीमनी इत्यादि को दूर करने के बाद मृदु सीस (soft lead) को जस्ता द्वारा विरजतीकरण (desilverization) करने के लिए 200 टन धारितावाली केतलियों में पंप किया जाता है। रजतमय जस्ते की जो परत पड़ती है उसे निकालक रिटॉर्ट में गरम करते हैं। इस प्रकार जस्ते का आसवन हो जाता है और रिटॉर्ट में जो अवशेष बचता है उसे खर्परित (cupel) करके रजत की प्राप्ति की जाती है।\n\nअयस्कों से धातुओं का उत्पादन कर लेना ही पर्याप्त नहीं है। मानव उपयोग के लिए उन्हें सुलभ बनाने में उनको आकार देना (Shaping of Metals & Alloys) आवश्यक है। धातुओं को आकार देने की विधियों की मुख्यत: चार भागों में बाँटा जा सकता है : \n\nजो आकार अत्यंत जटिल होते हैं उन्हें इस विधि से बनाया जाता है। इसके लिए लकड़ी अथवा धातुओं के प्रतिरूप (pattern) की सहायता से साँचे बनाए जाते हैं। ये साँचे बहुधा सिलिका के बनाए जाते हैं, परंतु धातुओं के स्थायी साँचे भी काम में आते हैं। साँचे तैयार हो जाने पर धातु को द्रवित अवस्था में उसमें डाल देते हैं और जब वह जम जाती है तब उसे बाहर निकालकर उसका यंत्रन (machining) करते हैं।\n\nजो आकार सममितीय होते हैं उनको आकार देने का कार्य इस विधि से किया जाता है। इसमें दो घूमते हुए बेलनों के बीच से धातुपिंडक को प्रविष्ट कराया जाता है, जिससे पिंडक लुंठित हो जाता है। लुंठन उष्ण अथवा शीतावस्था में किया जा सकता है। उष्ण लुंठन में धातुपिंडक को एक निश्चित ताप तक गरम करते हैं, जब कि शीत लुंठन में गरम करने की आवश्यकता नहीं होती।\n\nइस विधि में तप्त धातुपिंडकों का विशाल हथौड़े से कुट्टन किया जाता है। रेल के धुरे इसी विधि से बनाए जाते हैं। बहुधा छोटे छोटे आकार बनाने के लिए ठप्पों (डाइयों, dies) का उपयोग होता है। औजारी इस्पात के बने दो ठप्पों के बीच तप्त धातु पिंडकों को रखकर उनपर चोट पहुँचाई जाती है, जिससे वे ठप्पों में बने आकार के हो जाते हैं।\n\nइस विधि में तप्त धातु को उच्च दाब की सहायता से ठप्पों के बीच से निकाला जाता है। इस क्रिया के द्वारा अनेक जटिल आकार, जो लुंठन विधि से नहीं बनाए जा सकते, बनाए जाते हैं। छड़े, नालियाँ तथा अन्य आकार इस विधि से सरलतापूर्वक बनते हैं।\n\nधातुकर्मीय भ्राष्ट्र उपयोग तथा आकृति की दृष्टि से इतने प्रकार के हैं कि उनका वर्गीकरण नितांत कठिन है। मुख्यत: इन्हें प्रयुक्त ईधंन तथा कार्य प्रणाली के आधार पर विभाजित किया जाता है। इन भ्राष्ट्रों में विभिन्न प्रकार के ईधंन (ठोस, द्रव अथवा गैसीय) उपयोग में लाए जा सकते हैं। यहाँ पर धातुकर्मीय उद्योगों में अधिकाधिक काम आनेवाले कुछ भ्राष्ट्रों का स्थूल वर्णन किया जाता है।\n\nयह कई प्रकार की होती है। अलोह-धातु-उद्योग में कोक अथवा तैल से गरम होनेवाली भट्ठियाँ अधिक प्रचलित हैं। इनमें अंदर ऊष्मसह ईटों का अस्तर लगा होता है। तेल से जलनेवाली भट्ठियों में ज्वालक लगे होते हैं। घड़िया में धातु द्रवित की जाती है। अवनमन (tilting) भट्ठियों में घड़ियों को बाहर निकालने की आवश्यकता नहीं पड़ती, वरन्‌ इन्हें अवनमित करके धातु को दर्वी में निकाल लेते हैं।\n\nइसे भी घड़िया भट्ठी कहा जा सकता है। ये अचल होती हैं और अधिकांश अग्निसह ईटों से बनाई जाती हैं। इन भट्ठियों में झर्झरी (grate) पर कोयला अथवा कोक जलाया जाता है और धातु की घड़ियों में रखकर दहकते अंगारों पर रख दिया जाता है। ईधंन जलने से जो दहन-गैस निकलती है वह चिमनी के द्वारा बाहर निकल जाती है।\n\nइस प्रकार की भट्ठी में दहन-उत्पाद को प्रभार के संपर्क में नहीं आने दिया जाता। इसके लिए एक छादन (muffle) लगा दिया जाता है, जिसके अंदर प्रभार रहता है और दहन-उत्पाद उसके चारों ओर बाहर से ऊष्मा प्रदान करते हैं। इस प्रकार के भ्राष्ट ठोस, तरल, गैसीय अथवा विद्युतीय ईधंनों द्वारा गरम किए जा सकते हैं। इनका उपयोग अधिकांश ऊष्मोपचार में होता है।\n\nयह भट्ठी अग्निसह ईटों से बनती है। इसमें एक दहनकक्ष होता है जहाँ ईधंन जलता है और उसकी ज्वाला प्रद्रावण अथवा तापन कक्ष को ले जाई जाती है, जहाँ प्रभार को प्रद्रवित अथवा तप्त किया जाता है। इन भट्ठियों में ठोस, तरल अथवा गैसीय ईधंन का उपयोग किया जाता है। इनकी छतें झुकावदार होती हैं, जिसके कारण ज्वाला प्रभार की ओर परावर्तित होती है।\n\nलोह-उत्पादन-क्रिया का वर्णन करते समय वात्याभट्ठी का विस्तृत विवरण दिया जा चुका है। वात्याभट्ठी (blast furnace) का मुख्य उपयोग लोह उत्पादन में ही होता है। परंतु कुछ अलोह धातुओं (जैसे ताम्र, सीस, वंग इत्यादि) के उत्पादन में भी इसका उपयोग होता है। अलोह धातु-उत्पादन में जो भट्ठियाँ उपयोग में आती है, वे अधिकतर आयताकार तथ लोहभट्ठी से बहुत छोटी होती हैं। उन भट्ठियों में लोहभट्ठी की तुलना में उष्मा भी काफी कम रहती है। इसलिए बहुत अच्छे अग्निसह पदार्थों की भी आवश्यकता नहीं पड़ती। शेष कार्यप्रणाली तथा रचना का सिद्धांत लोहभट्ठी के समान ही है।\n\nइस प्रकार की भट्ठी इस्पात बनाने के लिए अधिक उपयुक्त सिद्ध हुई है। इसमें एक खुली चुल्ली होती है जिसमें प्रभार का प्रद्रावण होता है। यहाँ प्रभार और ईधंन की ज्वालाएँ एक दूसरे के संपर्क में आती हैं और इस प्रकार ज्वाला अपनी उष्मा प्रभार को प्रदान करती है। इस भट्ठी में ईधंन तैल, अलकतरा अथवा उत्पादक गैस का उपयोग किया जाता है।\n\nजिन भट्ठियों में पुनर्जनन प्रणाली प्रयुक्त होती है उन्हें पुनर्योजी भट्ठी कहते हैं। इनमें दहन-उत्पाद तथा तप्त गैस पुनर्योंजी द्वारा होकर बाहर जाती है और इस प्रकार अपनी उष्मा को पुनर्योजी में रखी रोधक ईटों (checker bricks) को देती जाती है। कुछ समय पश्चात्‌ इस ऊष्मा का उपयोग उस गैस अथवा वायु को गरम करने में किया जाता है जो प्रभार के लिए भट्ठी में भेजी जाती है। इस प्रकार ईधंन की बचत तथा उच्चताप की प्राप्ति होती है।\n\nजिन भट्ठियों में विद्युत्‌ शक्ति का उपयोग ईधंन के रूप में किया जाता है उन्हें विद्युत्‌ भट्ठी कहते हैं। ये अनेक प्रकार की होती हैं और इनकी उपयोगिता के अनुसार इनका नामकरण किया गया है। इन भट्ठियों में ताप का नियंत्रण बहुत अच्छी तरह होता है, परंतु ये काफी व्ययसाध्य होती हैं।\n\n", "id": "464239", "title": "अलोह धातुकर्म"}
