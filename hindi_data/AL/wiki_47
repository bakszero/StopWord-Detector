{"url": "https://hi.wikipedia.org/wiki?curid=475254", "text": "भारतचंद्र राय\n\nhttps://commons.wikimedia.org/wiki/File:Bharathchandra_Ray.jpg\n\nमोटे अक्षरबंगाल में भारतचंद्र विद्यासुंदर (1712-1760) काव्यपरंपरा के श्रेष्ठ कवि हुए हैं।\n\nईश्वरचंद्र गुप्त ने भारतचंद्र की बहुत सी रचनाओं की खोज करके उन्हें 'भारतचंद्रेर ग्रंथावली' नाम से सन्‌ 1855 ई. में पुस्तकाकार प्रकाशित किया। इसी में उन्होने उनकी खोजपूर्ण जीवनी भी प्रकाशित की है। इसके अनुसार भारतचन्द्र दक्षिण राढ़ी भुरशिट (वर्तमान हावड़ा जिला) परगने में स्थित पेड़ो वसंतपुर ग्राम के निवासी एवं मुखर्जी ब्राह्मण थे। इनके एक पूर्वपुरुष प्रतापनारायण अत्यंत प्रसिद्ध व्यक्ति थे। इनके पिता का नाम नरेंद्रनारायण एवं माता का नाम भवानी था। इनका जन्म 1712-13 ई. में हुआ था एवं मृत्यु 48 वर्ष की उम्र में सन्‌ 1760-61 में हुई थी। भारतचंद्र ने विवाहोपरांत अल्प आयु में ही गृहत्याग कर दिया और देवानंदपुर में रामचंद्र मुंशी के पास आश्रय लिया। वहीं इन्होंने संस्कृत और फारसी की शिक्षा ग्रहण की। शिक्षाकाल में ही काव्यरचना भी प्रारंभ कर दी थी। वहीं पर उन्होंने अपने आश्रयदाता के अनुरोध से सत्यनारायण संबंधी दो छोटे पांचाली काव्य लिखे थे। शिक्षा समाप्त करने के उपरांत वे घर लौट आए। इनकी पैतृक जमींदारी को बर्दवान के दीवान ने आत्मसात्‌ कर लिया था। भारतचंद्र उसे छुड़ाने राजदरबार गए। वहाँ से वैष्णव धर्म ग्रहण करके वृंदावन की ओर चल दिए। राह से एक आत्मीय उन्हें लौटा आया। कुछ दिनों के बाद वे गृहत्याग करके जीविका की खोज में चल दिए। नवद्वीप के राजा कृष्णचंद्र राय ने उन्हें अपने यहाँ आश्रय दिया। मूलाजोड़े नामक ग्राम में उन्हें जमीन इत्यादि देकर उन्हें अपना सभाकवि बनाया। इनके तीन पुत्र थे परीक्षित, रामतनु और भगवान्‌।\n\nभारतचंद्र के नाम से कई एक छोटी, बड़ी रचनाएँ प्राप्त हैं। इनकी सुप्रसिद्ध रचना 'अन्नदामंगल' अथवा 'अन्नपूर्णामंगल' है। इसकी रचना राजा कृष्णचंद्र राय की आज्ञा से हुई थी। इसमें तीन स्वतंत्र उपाख्यान हैं। इस काव्य में कई गीत बड़े सुंदर हैं।\n\nभारतचंद्र ने 'नागाष्टक' एवं 'गंगाष्टक' नाम की दो रचनाएँ संस्कृत में की थीं। रसमंजरी नाम से एक नायक-नायिका-भेद संबंधी अनुवाद ग्रंथ भी प्राप्त है।\n\nभारतचंद्र अत्यंत सुंदर कविता करते थे। शब्दचयन, छंदों का प्रवाह अलंकारों का प्रयोग, उक्तिचातुर्य सबको लेकर इनकी काव्यप्रतिभा विकसित हुई है। इनकी उक्तियाँ काफी प्रचलित हैं। प्राचीन काव्यों की विषयपरंपरा के प्रतिकूल इन्होंने नए विषयों, जैसे वर्षा, वसंत, वासना इत्यादि पर कविता की है। इनके परिवर्ती कवियों पर इनका बहुत प्रभाव है।\n\n", "id": "475254", "title": "भारतचंद्र राय"}
{"url": "https://hi.wikipedia.org/wiki?curid=475259", "text": "अग्रहरि\n\nअग्रहरि या अग्रहरी एक भारतीय उपनाम हैं। यह उपनाम वैश्य समुदाय द्वारा इस्तेमाल किया जाता हैं जो अपने आप को पौराणिक सूर्यवंशी सम्राट महाराजा अग्रसेन (४२५० ई.पू. से ६३७ ईसवी) के वंशज मानते हैं।\n\n\n\n\n", "id": "475259", "title": "अग्रहरि"}
{"url": "https://hi.wikipedia.org/wiki?curid=475263", "text": "सर्रा रोग\n\nसर्रा रोग (Surra) मेरुडण्ड वाले प्राणियों को लगने वाला रोग है। यदि इसका इलाज नहीं किया गया तो पशु मर सकता है। यह रोग ट्राईपैनसो-इवेनसाई (Trypanosoma evansi) नामक परजीवी के कारण होता है। यह प्रोटोजोवा पशु के रक्त में प्रवेश कर जाता है जिससे ज्वर, कमजोरी, सुस्ती, वजन कम होना और खून की कमी हो जाती है। कुछ पशु चक्कर काटने लगते हैं। इस बीमारी के चलते पशुओं में तेज बुखार, थरथराहट, आंख से दिखना बंद हो जाता है। पशु दांत किटकिटाता है। जल्दी जल्दी पेशाब करता है। पेट फूल जाता है और गिर कर मर जाता है।\n\n", "id": "475263", "title": "सर्रा रोग"}
{"url": "https://hi.wikipedia.org/wiki?curid=475271", "text": "अलौकिक ड्रामा\n\nअलौकिक ड्रामा या अलौकिक नाटक फैंटेसी का उप-प्रकार है जिसमें अलौकिक गल्प व ड्रामा के तत्वों का संयोजन होता है। यह शैली भूत और अन्य असाधारण विषयों के साथ संबंधित है, लेकिन हॉरर शैली के साथ संबद्ध रखने वाले स्वर और भय के बिना। अलौकिक ड्रामा की कहानी हमेशा जादू या अस्पष्टीकृत घटना के आसपास केन्द्रित होती है, जिसे विज्ञान के सिद्धांतों से तार्किक नहीं करा जा सकता, परन्तु उसका पॅगन या अलौकिक स्पष्टीकरण होता है।\n", "id": "475271", "title": "अलौकिक ड्रामा"}
{"url": "https://hi.wikipedia.org/wiki?curid=475280", "text": "चांगबाई पर्वत\n\nचांगबाई पर्वत शृंखला () या जांगबाएक पर्वत शृंखला () मंचूरिया क्षेत्र में चीन और उत्तर कोरिया की सरहद पर स्थित एक पर्वत शृंखला है। यह चीन को रूस के प्रिमोर्स्की क्राय प्रान्त से भी अलग करते हैं। इन्हें रूस में वोस्तोचनो-मान्चझ़ुर्स्कीए शृंखला () कहते हैं। इस शृंखला का सबसे ऊंचा पहाड़ २,७४५ मीटर लम्बा 'बएकदू पर्वत' () नामक ज्वालामुखी है, जिसकी ढलानों से सोंगहुआ नदी, यालू नदी और तूमन नदी शुरू होती हैं। इन पहाड़ों में 'तिआन ची' () नामक एक प्रसिद्ध बड़ी ज्वालामुखीय झील भी स्थित है।\n\nइन पहाड़ों के ऊंचे भागों में टुन्ड्रा-नुमा वनस्पति जीवन मिलता है और वृक्ष रेखा से नीचे भूर्ज, कोरियाई चीड़ (पाइन), सनोबर (फ़र) और सरल (स्प्रूस) उगते हैं। इन वनों में साइबेरियाई शेर और भालुओं के साथ-साथ अन्य जानवर भी रहते हैं। सर्दियों में तापमान गिरकर −४५°सेंटीग्रेड तक पहुँच जाता है लेकिन शुष्क वातावरण के कारण यहाँ हिमानियाँ (ग्लेशियर) नहीं चलतीं।\n\n", "id": "475280", "title": "चांगबाई पर्वत"}
{"url": "https://hi.wikipedia.org/wiki?curid=475291", "text": "कलाविज्ञ\n\nकलाविद (virtuoso) उस व्यक्ति को कहते हैं जो गाने या किसी वाद्ययंत्र को बजाने में उत्कृष्ट तकनीकी क्षमता का स्वामी हो।\n", "id": "475291", "title": "कलाविज्ञ"}
{"url": "https://hi.wikipedia.org/wiki?curid=475300", "text": "बएकदू पर्वत\n\nबएकदू पर्वत (), जिसे चांगबाई पर्वत () या बाईतोऊ () भी कहा जाता है, उत्तर कोरिया और चीन की सरहद पर स्थित एक २,७४४ मीटर ऊंचा ज्वालामुखी है। यह चांगबाई पर्वत शृंखला का सबसे ऊंचा शिखर है। यह पूरे कोरियाई प्रायद्वीप (पेनिन्सुला) का भी सबसे ऊंचा पहाड़ है। कोरिया के लोग इसे एक पवित्र पर्वत मानते हैं और इसे कोरिया का एक राष्ट्रीय चिह्न समझते हैं।\nअनुमान लगाया जाता है कि यह ज्वालामुखी जब सन् ९६९ ईसवी के आसपास फटा तो इसपर एक ५ किमी चौड़ा और ८५० मीटर गहरा क्रेटर बन गया जिसके कुछ भाग में अब 'तियान ची' (, यानि 'स्वर्ग झील') नामक एक सुन्दर ज्वालामुखीय झील स्थित है। यह ज्वालामुखी अभी भी जीवित है और पिछली दफ़ा सन् १९०३ में फटा था। इसके भविष्य में फिर से फटने की सम्भावना है। यही पहाड़ इस क्षेत्र की तीन सबसे महत्वपूर्ण नदियों का स्रोत है: सोंगहुआ नदी, यालू नदी और तूमन नदी।\n\n'बएकदू-सान' () का अर्थ कोरियाई भाषा में 'सफ़ेद सिर वाला पहाड़' होता है। अंग्रेज़ी बोलने वाले ज्वालामुखी-विशेषज्ञों ने शुरू में जब यह नाम चीनी भावचित्रों में पढ़ा तो इसका उच्चारण ग़लती से 'बाईतोऊ' किया जो आज तक चला आ रहा है। इस पहाड़ को मान्छु भाषा में 'गोल्मिन शांग्गीयान अलिन' () कहा जाता है, जिसका मतलब 'सफ़ेद पर्वत' है और अन्य भाषाओँ के नाम इसी से उत्पन्न हुए थे।\n\nबएकदू पहाड़ पर मौसम तेज़ी से बदलता है और अचानक ख़राब हो सकता है। शिखर पर औसत तापमान −८.३ °सेंटीग्रेड रहता है हालांकि सर्दियों में −४८ °सेंटीग्रेड तक गिर सकता है। गर्मियों में जुलाई के महीने में औसत तापमान १० °सेंटीग्रेड होता है। साल में आठ महीने शिखर बर्फ़-ग्रस्त रहता है।\n", "id": "475300", "title": "बएकदू पर्वत"}
{"url": "https://hi.wikipedia.org/wiki?curid=475308", "text": "तज़किरा\n\nतज़किरा (फ़ारसी: ) भारतीय उपमहाद्वीप, ईरान और मध्य एशिया की बहुत-सी भाषाओँ में (जैसे कि उर्दू, फ़ारसी, उज़बेकी, पंजाबी) के साहित्य में किसी लेखक कि जीवनी को दर्शाने वाले उसकी कृतियों के एक संग्रह (यानि कुसुमावली) को कहते हैं। तज़किरे अधिकतर कवियों-शायरों के बनाए जाते हैं, हालांकि गद्य-लेखक का भी तज़किरा बनाना संभव है। कभी-कभी किसी व्यक्ति कि जीवनी या जीवन-सम्बन्धी कहानियों को भी 'तज़किरा' कह दिया जाता है। वैसे तो महत्वपूर्ण शायरों और अन्य व्यक्तियों पर हज़ारों तज़किरे लिखे जा चुके हैं लेकिन समीक्षकों ने आलोचना की है कि इनमें से बहुत से ऊट-पटांग ढंग से भी लिखे गए हैं जिनमें बिना तथ्य की अफ़वाहें शामिल हैं और कभी-कभी किसी और शायर के शेर ग़लती से शामिल कर लिए गए हैं।\n\n", "id": "475308", "title": "तज़किरा"}
{"url": "https://hi.wikipedia.org/wiki?curid=475334", "text": "शूकर ज्वर\n\nकृपया 'शूकर इन्फ्लूएंजा' से भ्रमित न हों। \n\nशूकर ज्वर (Classical swine fever / CSF) या 'शूकर विशूचिका' (hog cholera) एक अत्यन्त संक्रामक रोग है जो सूअरों तथा जंगली सूअरों को होता है।\n\n", "id": "475334", "title": "शूकर ज्वर"}
{"url": "https://hi.wikipedia.org/wiki?curid=475339", "text": "हैन्स एंडरसैग\n\nहैन्स एंडरसैग (Hans Andersag) (1903-1956), जरमन रसायनज्ञ थे जिन्होने क्लोरोक्विन की खोज की।\n\nइनका जन्म इटली में हुआ। इन्होंने बाल्यकाल में प्रारंभिक शिक्षा पाने के बाद म्यूनिख विश्वविद्यालय में अध्ययन प्रारंभ किया और सन्‌ 1928 ई. में रसायनविज्ञान की परीक्षा में उत्तीर्ण होकर उपाधि प्राप्त की। उस समय इनकी आयु केवल 25 वर्ष की थी। उसी वर्ष इन्होंने 'बायर कंपनी' को अपनी सेवाएँ आर्पित कीं और अनुसंधान की दिशा में दिन प्रति दिन प्रगति करते चले गए। इनकी विशेष रुचि मलेरिया नाशक पदार्थों का अनुसंधान करने में थी और इसी हेतु आये एग्माइनो क्विनोलीन्स वर्ग के विषमज्वारनाशक द्रव्य की शोथ करने में प्राणपण से लग गए तथा 1934 ई. में इन्हें सफलता भी प्राप्त हुई। आपने क्लोरोक्विन नामक औषधि का अविष्कार किया। जिससे ऊष्णकटिबंधी प्रदेशों में होनेवाले घातक मैलेरिया से पीड़ित करोड़ों मनुष्य को रोग से मुक्ति मिली और उनकी जीवनरक्षा हुई।\n\nइसके अतिरिक्त इन्होंने रोमीबानाशक तथा एन्यूरीन नामक विटामिन बी1 की खोज और इनको तैयार करने में भी महत्वपूर्ण कार्य किया। इनका सबसे महत्वपूर्ण योगदान क्लोरोक्विन है।\n", "id": "475339", "title": "हैन्स एंडरसैग"}
{"url": "https://hi.wikipedia.org/wiki?curid=475343", "text": "चिआन पर्वत\n\nचिआन पर्वत शृंखला () या चिआन शान () मंचूरिया क्षेत्र में चीन और उत्तर कोरिया की सरहद पर स्थित एक पर्वत शृंखला है जो चांगबाई पर्वत शृंखला की एक शाखा है। यह चीन के जीलिन प्रांत से शुरू होकर दक्षिण-पूर्व में लियाओनिंग प्रांत और लियाओदोंग प्रायद्वीप तक जाते हैं। यहाँ चीन की सरकार ने चिआनशान राष्ट्रीय उद्यान स्थापित किया है। 'चिआन' का अर्थ चीनी भाषा में 'हज़ार' और 'शान' का मतलब 'पर्वत' होता है, यानि 'चिआनशान' का मतलब 'हज़ार पहाड़' है। यह इलाक़ा घने वनों से ढका है और तंग राजवंश के ज़माने से ही एक धार्मिक महत्व का स्थल रहा है जहाँ मैत्रेय बुद्ध के मंदिर और पगोडा बने हुए हैं।\n\n", "id": "475343", "title": "चिआन पर्वत"}
{"url": "https://hi.wikipedia.org/wiki?curid=475378", "text": "कटरा गुलाब सिंह\n\nकटरा गुलाब सिंह, भारत के उत्तर प्रदेश राज्य के अन्तर्गत मान्धाता मंडल के प्रतापगढ़ जिले का एक गाँव है।\n", "id": "475378", "title": "कटरा गुलाब सिंह"}
{"url": "https://hi.wikipedia.org/wiki?curid=475381", "text": "जुडी गारलैंड\n\nजुडी गारलैंड (१० जून, १९२२ - २२ जून, १९६९) अमरीका के हॉलीवुड फिल्म जगत की एक सुप्रसिद्ध अभिनेत्री थीं।\n", "id": "475381", "title": "जुडी गारलैंड"}
{"url": "https://hi.wikipedia.org/wiki?curid=475384", "text": "तरला दलाल\n\nतरला दलाल (जन्म: 1936–6 नवम्बर 2013) भारत की एक प्रख्यात भोजन लेखिका व रसोइया थीं। इन्होंने खाना पकाने के कई कार्यक्रमों जैसे \"तरला दलाल शो\" व \"कुक इट अप विद् तरला दलाल\" की मेज़बान की थी। हालांकि यह कई प्रकार के व्यंजनों और स्वस्थ खाना पकाने की विधियों के बारे में लिखती थीं, परन्तु भारतीय व्यंजनों, विशेष रूप से गुजराती व्यंजनों में इनकी विशेषज्ञता थी। वर्ष 2007 में इन्हें भारत सरकार द्वारा पद्म श्री से सम्मानित किया गया था। 6 नवम्बर 2013 को दिल का दौरा पड़ने से इनका निधन हो गया था।\n\nवर्तमान समय के महाराष्ट्र राज्य के पुणे शहर में जन्मी व पली-बढ़ी, तरला का विवाह नवीन दलाल से हुआ और शादी के बाद यह बंबई (अब मुंबई) चली गईं।\n\nदलाल और इनके पति, जिनका वर्ष 2005 में देहांत हों गया था, के तीन बच्चें हैं। 2005 से यह दक्षिण मुंबई के नेपियन सी रोड पर स्थित अपार्टमेंट में रहती थीं।\n\n", "id": "475384", "title": "तरला दलाल"}
{"url": "https://hi.wikipedia.org/wiki?curid=475394", "text": "बुल्ले शाह\n\nबुल्ले शाह (, जन्म नाम अब्दुल्ला शाह) (जन्म 1680), जिन्हें बुल्ला शाह भी कहा जाता है, एक पंजाबी सूफ़ी संत एवं कवि थे। उनकी मृत्यु 1757 से 1759 के बीच वर्तमान पाकिस्तान में स्थित शहर क़सूर में हुई थी। वे इस्लाम के अंतिम नबी मुहम्मद की पुत्री फ़ातिमा के वंशजों में से थे। उनकी कविताओं को \"काफ़ियाँ\" कहा जाता है।\n\nउनका जन्म सन् 1680 में हुआ था। उनके जन्मस्थान के बारे में इतिहासकारों की दो राय हैं। सभी का मानना है कि बुल्ले शाह के माता-पिता पुश्तैनी रूप से वर्तमान पाकिस्तान में स्थित बहावलपुर राज्य के \"उच्च गिलानियाँ\" नामक गाँव से थे, जहाँ से वे किसी कारण से मलकवाल गाँव (ज़िला मुलतान) गए। मालकवल में पाँडोके नामक गाँव के मालिक अपने गाँव की मस्जिद के लिये मौलवी ढूँढते आए। इस कार्य के लिये उन्होंने बुल्ले शाह के पिता शाह मुहम्मद दरवेश को चुना और बुल्ले शाह के माता-पिता पाँडोके (वर्तमान नाम पाँडोके भट्टीयाँ) चले गए। कुछ इतिहासकारों का मानना है कि बुल्ले शाह का जन्म पाँडोके में हुआ था और कुछ का मानना है कि उनका जन्म उच्च गिलानियाँ में हुआ था और उन्होंने अपने जीवन के पहले छः महीने वहीं बिताए थे।\n\nबुल्ले शाह के दादा सय्यद अब्दुर रज्ज़ाक़ थे और वे सय्यद जलाल-उद-दीन बुख़ारी के वंशज थे। सय्यद जलाल-उद-दीन बुख़ारी बुल्ले शाह के जन्म से तीन सौ साल पहले सुर्ख़ बुख़ारा नामक जगह से आकर मुलतान में बसे थे। बुल्ले शाह मुहम्मद की पुत्री फ़ातिमा के वंशजों में से थे।\n\nबुल्ले शाह का असली नाम अब्दुल्ला शाह था। उन्होंने शुरुआती शिक्षा अपने पिता से ग्रहण की थी और उच्च शिक्षा क़सूर में ख़्वाजा ग़ुलाम मुर्तज़ा से ली थी। पंजाबी कवि वारिस शाह ने भी ख़्वाजा ग़ुलाम मुर्तज़ा से ही शिक्षा ली थी। उनके सूफ़ी गुरु इनायत शाह थे। बुल्ले शाह की मृत्यु 1757 से 1759 के बीच क़सूर में हुई थी। बुल्ले शाह के बहुत से परिवार जनों ने उनका शाह इनायत का चेला बनने का विरोध किया था क्योंकि बुल्ले शाह का परिवार पैग़म्बर मुहम्मद का वंशज होने की वजह से ऊँची सैय्यद जात का था जबकि शाह इनायत जात से आराइन थे, जिन्हें निचली जात माना जाता था। लेकिन बुल्ले शाह इस विरोध के बावजूद शाह इनायत से जुड़े रहे और अपनी एक कविता में उन्होंने कहा:\n\nबुल्ले शाह ने पंजाबी में कविताएँ लिखीं जिन्हें \"काफ़ियाँ\" कहा जाता है। काफ़ियों में उन्होंने \"बुल्ले शाह\" तख़ल्लुस का प्रयोग किया है।\n\n\nसैकड़ों वर्ष बीतने के बाद भी बाबा बुल्ले शाह की रचनाएँ अमर बनी हुई हैं। आधुनिक समय के कई कलाकारों ने कई आधुनिक रूपों में भी उनकी रचनाओं को प्रस्तुत किया है, जिनमें से कुछ हैं:\n\nबुल्ले शाह जी ने पंजाबी मुहावरे में अपने आप को अभिव्यक्त किया| जबकि अन्य हिन्दी और सधुक्कड़ी भाषा में अपना संदेश देते थे| पंजाबी सूफियों ने न केवल ठेठ पंजाबी भाषा की छवि को बनाए रखा बल्कि उन्होंने पंजाबियत व लोक संस्कृति को सुरक्षित रखा| बुल्ले शाह ने अपने विचारों व भावों को काफियों के रूप में व्यक्त किया है| काफी भक्तों के पदों से मिलता जुलता काव्य रूप है| काफिया भक्तों के भावों को गेय रूप में प्रस्तुत करती हैं इसलिए इनमे बहुत से रागों की बंदिश मिलती है| जन साधारण भी सूफी दरवेशों के तकियों पर जमा होते थे और मिल कर भक्ति में विभोर होकर काफियां गाते थे| काफियों की भाषा बहुत सादी व आम लोगों के समझने योग्य हैं| बुल्ले शाह लोक दिल पर इस तरह राज कर रहे थे कि उन्होंने बुल्ले शाह की रचनाओं को अपना ही समझ लिया| वह बुल्ले शाह की काफियों को इस तरह गाते थे जैसे वह स्वयं ही इसके रचयिता हों| इनकी काफियों में अरबी फारसी के शब्द और इस्लामी धर्म ग्रंथो के मुहावरे भी मिलते हैं| लेकिन कुल मिलाकर उसमे स्थानीय भाषा, मुहावरे और सदाचार का रंग ही प्रधान है| \n\n\n", "id": "475394", "title": "बुल्ले शाह"}
{"url": "https://hi.wikipedia.org/wiki?curid=475397", "text": "मानव शरीर की पेशियों की सूची\n\nयहाँ मानव शरीर की पेशियों की सूची दी गयी है।\n\nसामान्य मानव में लगभग 640 कंकाल पेशियाँ हैं। लगभग प्रत्येक पेशी की जोड़ीदार पेशी भी होती है - इस प्रकार लगभग 320 पेशियों के जोड़े मानव शरीर में हैं।\n\n१. ललाट (frontalis)\n२. नासा (nasal),\n३. उत्तर ओष्ठ चतुरस्रा (quadratus labii superioris)\n५. सृक्कोत्कर्षणी (zygomaticus),\n६. कैनाइनस (Caninus),\n७. गलपार्श्वच्छदा (platysma myoides),\n९. टैंगुलैरिस (tr.iangularis),\n१०. निम्न ओष्ठ चतुरस्रा,\n११. अधर उन्नमनी (mentaiis),\n१२. वक्त्रमंडलिका (orbicularis oris), की निम्न ओष्ठ कृंतक पेशी (incisivus labii inferioris),\n१३. कपोल संपीडनी (buccinator),\n१४. चर्वणी (masseter),\n१५. वक्त्र मंडलिका,\n१६. कपोल संपीडनी,\n१७. कैनाइनस,\n१८. नासापट अवनमनी (depressor septi),\n१९. नासा,\n२०. कपाल पेशी (temporal) तथा\n२१. भ्रूनमनी (procerus)।\n\n१. उरोस्थिंकठिका (sternohyoid),\n२. अंसकंठिका (omohyoid) का ऊर्ध्व मध्यांश,\n३. अवटुकंठिका (thyrohyoid),\n४. द्वितुंदी (digastric) का अग्र मध्यांश,\n५. चिबुककंठिया (mylohyoid),\n६. कठिका जिह्विका (hyoglossus),\n७. शरकंठिका (stylohyoid),\n८. चर्वणी (masseter),\n९. द्वितुंदी का पश्च मध्यांश,\n१०. पट्टिका-शिरस्या (splenius capitis),\n११. उर: कर्णमूलिका (sternocleidomastoid),\n१२. अंसफलक उन्नायक (levator scapulae),\n१३. पश्च विषमा (scalenus posterior),\n१४. मध्य विषमा (medius),\n१५. पूर्व विषमा (anterior),\n१६. पृष्ठच्छदा (trapezins),\n१७. अंसकंठिका का निम्न मध्यांश तथा,\n१८. उर: कर्णमूलिका।\n\n१. बाहृय तिर्यक्‌ (external oblique),\n२. अग्र (latissimus dorsi),\n४. बृहत्‌ उरश्छद (pectoralis major),\n५. अंसच्छद (deltoid),\n६. उर:कर्णमूलिका (sternocleidomastoid),\n७. पृष्ठच्छदा,\n८. अधोजत्रुका\n९. बाह्य पशुंकांतर,\n१०. लघु उरश्छद\n११. अधोंसफलका (subscapularis)। \n१२. तुंडप्रग्रडिकी (coracobrachialis),\n१३. द्विशिरस्का प्रगंडिकी का ह्रस्व शीर्ष (short head of biceps brachialis),\n१४. बृहत्‌ अंसाभिवर्तनी (teres major),\n१५. कटिपाश्व्रच्छदा,\n१६. अग्रदंतुरा,\n१७. बाह्यपशुंकांतर,\n१८. समोदरी (rectus abdominis),\n१९. अनुप्रस्थांत प्रावरणी (transversalis fascio),\n२०. अनुप्रस्थ औदरी (transversus abdominis) तथा\n२१. आंतरतिर्यक्‌ पेशी।\n\n१. पृष्ठच्छदा (trapezius),\n२. उर:कर्णमूलिका (Sternocleidomastoid),\n३. अर्धर्कटकी शिरस्या (Semis pinalis capitis),\n४. पट्टिका शिरस्या एवं ग्रैवी (splenius capitis et cervicis),\n५. अंसउन्नमनी (levator scapulae),\n६. लघु अंसापकर्षणी (rhomboideus minor),\n७. बृहत्‌ अंसापकर्षणी (rhomboideus major)\n८. अर्ध्यसपृष्ठिका (supraspinatus),\n९. अवअंसपृष्ठिका (infrasapinatus),\n१०. बृहत्‌ अंसाभिवर्तनी (teres major),\n११. ट्राइसेप्स ब्रैकाई (triceps brachii),\n१२. पश्च निम्न दंतुरा (serratus posterior, inferior),\n१३. बाह्य पर्शुकांतर (external intercostal),\n१४. कटि अभिपृष्ठ प्रावरणी (lumbodorsal fascia) से आवृत्त त्रिककंटिका (sacrospinalis),\n१५. महा नितंबिका (glufeus maximus),\n१६. कटिपार्श्वच्छदा (latissimus dorsi),\n१९. बृहत्‌ अंसाभिवत्रनी,\n२०. लघु अंसाभिवर्तनी तथा २१ अंसच्छद (deltoid) पेशी।\n\n१. अंसच्छदा (deltoideus),\n२. प्रगंडिकी (brachialis),\n३. द्विशिरस्का प्रगंड (biceps brachii),\n४. प्रगंड प्रकोष्ठिकी (brachioradialis),\n५. दीर्घ बहिष्प्रकोष्ठ मणिबंध प्रसारिणी (exensor carpi radialis longus)\n६. सामान्य अंगुलिप्रसारिणी (extensor digitorum communis),\n७. लघु बहिष्प्रकोष्ठ मणिबंधप्रसारिणी,\n८. दीर्घ अंगुष्ठअपवर्तनी (abuctor pollicis longus),\n९. लघु अंगुष्ठप्रसारिणी (extensor poillicis brevis),\n१०. प्रथम करभ अस्थ्यंतर (first dorsal interosseus) पेशी,\n११. अंगुष्ठ अपवर्तनी (abductor pollicis),\n१२. लघु अंगुष्ठ अपवर्तनी,\n१३. दीर्घा अंगुष्ठ आकुचनी (flexor pollicis longus),\n१४. बहिर्मणिबंध आकुंचनी (flexor carpi radialis),\n१५. वर्तु अवताननी (pronator teris),\n१६. प्रगंडिकी,\n१७. ट्राइसेप्स ब्रैकाई (triceps brachii),\n१८. तुंडप्रगंडिकी (coraco-brachialis),\n१९. बृहत्‌ अंसाभिवर्तनी (teres major),\n२०. कटिपार्श्वच्छदा (latissimus dorsi) तथा बृहत्‌ उरश्छद (pectoralis major)।\n\n१. कनिष्ठा अपर्वतनी (abductor digiti quinti),\n२. अंत: प्रकोष्ठ मणिबंध प्रसारिणी (extensor carpi ulnaris)\n३. सामान्य अंगुलि प्रसारिणी,\n४. कूर्पर-पृष्ठिका (anconeus)\n५. दीर्घ तथा लघु बहिष्प्रकोष्ठ मणिबंध प्रसारणी,\n६. प्रगडप्रकोष्ठिकी (brachioradialis),\n७. प्रगंडिकी,\n८. अंसच्छदा,\n९. कटि पाश्व्रच्छदा (latissimus dorsi), १० अवअंस पृष्ठिका (infra spinatus)\n११. लघु असाभिवर्तनी,\n१२. दीर्घ असाभिवर्तनी,\n१३. ट्राइसेप्स ब्रैकाई,\n१४. बहिर्मणिबंध आकुंचनी,\n१५. अतमंणिबंध आकुंचनी,\n१६. लघु अंगुष्ठ अपवर्तनी तथा\n१७. अगुष्ठ अपवर्तनी।\n\n१. महानितंबिका (gluteus maximus),\n२. द्विशिरस्का औरवी (biceps femoris),\n३. बृहत्‌ पार्श्वस्या (vastus lateralis),\n४. कंडराकल्पा (semitendinosus) तथा कलाकल्पा (semimembranosus),\n५. परापिंडिका (gastrocnemius),\n६. पिंडिका (soleus),\n७. परापिंडिका तथा पिंडिका की आकिलीज़ (Achilles) कंडरा (tendon),\n८. दीर्घ पाद विवर्तनी (peroneus longus) की कंडरा,\n९. दीघ पादांगुलि प्रसारिणी (extensor digitorum longus),\n१०. लघुपाद विवर्तनी की कंडरा\n११. लघुपादांगुलि प्रसारिणी,\n१२. क्रूसाकार पादस्नायु (crucial crucral ligament),\n१३. अनुप्रस्थ (trasverse) पादस्नायु,\n१४. लघुपाद विवर्तनी,\n१५. दीर्घ पादांगुलि प्रसारिणी\n१६. अग्र प्रजंघिकी (anteriior tibialis),\n१७. दीर्घ पादविवर्तनी,\n१८. ऊरु प्रावरणी ताननी (ensor fascia lata) तथा श्रोणिफलक प्रजंघिका क्षेत्र (iliotibial tract),\n१९. समा औरवी (retus femoris),\n२०. दीर्घतमा (sartorius) तथा\n२१. ऊरु प्रावरणी ताननी और श्रोणिफलक प्रजंघिका क्षेत्र।\n\n", "id": "475397", "title": "मानव शरीर की पेशियों की सूची"}
{"url": "https://hi.wikipedia.org/wiki?curid=475401", "text": "हिस्टीरिया\n\nहिस्टीरिया (Hysteria) की कोई निश्चित परिभाषा नहीं है। बहुधा ऐसा कहा जाता है, हिस्टीरिया अवचेतन अभिप्रेरणा का परिणाम है। अवचेतन अंतर्द्वंद्र से चिंता उत्पन्न होती है और यह चिंता विभिन्न शारीरिक, शरीरक्रिया संबंधी एवं मनोवैज्ञानिक लक्षणों में परिवर्तित हो जाती है। रोगलक्षण में बह्य लाक्षणिक अभिव्यक्ति पाई जाती है। तनाव से छुटकारा पाने का हिस्टीरिया एक साधन भी हो सकता है। उदाहरणार्थ, अपनी विकलांग सास की अनिश्चित काल की सेवा से तंग किसी महिला के दाहिने हाथ में पक्षाघात संभव है।\n\nअधिक विकसित एवं शिक्षित राष्ट्रों में हिस्टीरिया कम पाया जाता है। हिस्टीरिया भावात्मक रूप से अपरिपक्व एवं संवेदनशील, प्रारंभिक बाल्यकाल से किसी भी आयु के, पुरुषों या महिलाओं में पाया जाता है। दुर्लालित एवं आवश्यकता से अधिक संरक्षित बच्चे इसके अच्छे शिकार होते हैं। किसी दु:खद घटना अथवा तनाव के कारण दौरे पड़ सकते हैं।\n\nरोग के लक्षण बड़े विस्तृत हैं। एक या एक से अधिक अंगों के पक्षाघात के साथ बहुधा पूर्ण संवेदनक्षीणता, जिसमें सुई अथवा चाकू से चुभाने की अनुभूति न हो, हो सकती है। अन्य लक्षणों में शरीर में अस्पष्ट ऐंठन (हिस्टीरिकल फिट) या शरीर के किसी अंग में ऐंठन, थरथराहट, बोलने की शक्ति का नष्ट होना, निगलने तथा श्वास लेते समय दम घुटना, गले या आमशय में 'गोला' बनता, बहरापन, हँसने या चिल्लाने का दौरा आदि है। रोग के लक्षण एकाएक प्रकट या लुप्त हो सकते है पर कभी कभी लगातार सप्ताहों अथवा महीनों तक दौरे बने रह सकते हैं। युद्धकाल में ऐसे रोगी भी पाए गए जो कुछ समय के लिए अथवा जीवनपर्यंत अपने को भुल गए हैं।\n\nहिस्टीरिया का उपचार संवेदनात्मक व्यवहार, पारिवारिक समायोजन, शामक औषधियों का सेवन, सांत्वना, बहलाने, तथा पुन शिक्षण से किया जात है। समय समय पर पक्षाघातित अंगों के उपचार हेतु शामक ओषधियों तथा विद्युत्‌ उद्दीपनों की भी सहायता ली जाती है। रोग का पुनरावर्तन प्राय: होता रहता है।\n\n\n", "id": "475401", "title": "हिस्टीरिया"}
{"url": "https://hi.wikipedia.org/wiki?curid=475410", "text": "करण त्रिवेदी\n\nकरण त्रिवेदी एक भारतीय टेलीविजन और थिएटर कलाकार है। उन्होंने हिंदी और गुजराती बोलती है। वह बड़ी अभिनेत्री भाई, अमी त्रिवेदी है। वह कार्टून के लिए डबिंग भूमिकाओं है एक दशक से अधिक.\n\nवह सबसे अच्छा पांचवीं फिल्म के बाद जब तक दूसरी फिल्म से, दूसरा और सबसे लंबे समय तक प्रदर्शन हिन्दी डब हैरी पॉटर के रूप में डैनियल रैडक्लिफ भूमिका के लिए से अधिक आवाज हैरी पॉटर फिल्मों में कलाकार होने के लिए जाना जाता है। वह हिंदी डब हैरी पॉटर भूमिका प्राप्त है, के बाद उसकी बहन अमी उसे भारत में पहली फिल्म रिलीज के बाद भूमिका, पारित कर दिया.\n\nलेकिन बाद में, एक और हिन्दी आवाज अभिनेता राजेश काव ​​हैरी पॉटर के लिए तीसरे और स्थायी आवाज के रूप में पिछले तीन फिल्मों के लिए ले लिया।\n", "id": "475410", "title": "करण त्रिवेदी"}
{"url": "https://hi.wikipedia.org/wiki?curid=475428", "text": "सहवाजपुर\n\nयह मुज्फ्फरपुर का एक छोटा शहर है। जीसका नाम सहवाजपुर है। यहा सभी धर्म के लोग रहते हैं। यहाँ के जीला पार्सद भोला शाह है और मुखिया राजेश सिंह है। \n", "id": "475428", "title": "सहवाजपुर"}
{"url": "https://hi.wikipedia.org/wiki?curid=475429", "text": "एडगर राइस बरोज\n\nएडगर राइस बरोज (, १ सितंबर १८७५ - १९ मार्च १९५०) एक अमरीकी उपन्यासकार थे जो अपने जंगली हीरो टार्ज़न और मंगल के रोमांचकारी जॉन कार्टर के निर्माण के लिए मशहूर है।\n", "id": "475429", "title": "एडगर राइस बरोज"}
{"url": "https://hi.wikipedia.org/wiki?curid=475437", "text": "संक्रामक गर्भपात\n\nसंक्रामक गर्भपात या ब्रूसेलोसिस (Brucellosis) एक अत्यन्त संक्रामक पशुजन्यरोग है। इसे क्रिमियाई ज्वर, माल्टा ज्वर तथा बैंग का रोग आदि कई नामों से जाना जाता है। यह रोग पूरे संसार में होता है। यह मानवों, पालतू पशुओं तथा वन के पशुओं को होता है। यह ब्रूसेला एबोर्टस (Brucella abortus), ब्रूसेला मेलिटेंसिस (B. melitensis), ब्रूसेला सुइस (B. suis), ब्रूसेला ओविस (B. ovis) और ब्रूसेला कनिस (B. canis) द्वारा फैलता है। \n\nजब पशु चारे के साथ इन जीवाणुओं को अपने आहारनाल में लेते हैं तो यह रोग पशुओं को लगता है। इसके अलावा आंख और नाक की श्लेष्मा (mucosa) द्वारा भी पशु इससे ग्रसित हो सकता है। यदि संक्रमित पशु के वीर्य से किसी पशु का कृत्रिम गर्भाधान किया जाय तो भी उसे यह रोग लग जाता है।\n\nकिसी गाय आदि पशु को इस रोग से गर्भपात होने पर इसके कारण दूसरे पशुओं या स्त्रियों को भी यह रोग लगने की बहुत सम्भावना रहती है। ये परजीवी संक्रमित गायों के दूध में भी होते हैं। \n\nजब गाय आदि किसी पशु का गर्भपात हो तो ब्रूसेलोसिस की शंका होती है। किन्तु जीवाणु-परीक्षण द्वारा ही इसका पक्का निर्णय होता है। \n\nइस रोग से संक्रमित पदार्थों की पूरी सफाई से हंदिळ करने तथा सभी पशुओं को टीका लगाना ही इसका उपचार है।\n\n", "id": "475437", "title": "संक्रामक गर्भपात"}
{"url": "https://hi.wikipedia.org/wiki?curid=475438", "text": "प्रांजल धर\n\nप्रांजल धर एक हिन्दी के एक कवि, स्तम्भकार, आलोचक और चर्चित मीडिया विश्लेषक हैं। इनका जन्म एक मई, सन १९८२ ईस्वी को उत्तर प्रदेश के गोण्डा जिले में स्थित ज्ञानीपुर नामक गाँव में हुआ। प्रांजल धर देश के सारे प्रतिष्ठित पत्र-पत्रिकाओं में लिखते रहते हैं। इन्हें वर्ष २००६ में राजस्थान पत्रिका पुरस्कार, वर्ष २०१० में अवध भारती सम्मान तथा वर्ष २०१० में भारतेन्दु हरिश्चन्द्र पुरस्कार प्राप्त हुआ। देश में पुस्तक संस्कृति को आगे बढ़ाने के लिए प्रांजल धर दूरदराज के ग्रामीण क्षेत्रों में जनता को जागरूक बनाने के लक्ष्य से निरन्तर कार्य कर रहे हैं।", "id": "475438", "title": "प्रांजल धर"}
{"url": "https://hi.wikipedia.org/wiki?curid=475457", "text": "कृमिहरण\n\nकिसी पशु को पेट के कीड़े मारने वाली दवा खिलाना कृमिहरण (Deworming) कहलाता है। \n\n", "id": "475457", "title": "कृमिहरण"}
{"url": "https://hi.wikipedia.org/wiki?curid=475463", "text": "पराठे वाली गली\n\nपराठे वाली गली य़ा गली पराठे वाली, एक सकरी गली चाँदनी चौक नामक प्रसिद्ध बाज़ार मे जो की दिल्ली में स्थित है। वहां काफी पुरानी पराठे बनाने वाली दुकाने हैं। यह एक भारतीय रोटी का विशिष्ट रूप है। यह व्यंजन उत्तर भारत में जितना लोकप्रिय है, लगभग उतना ही दक्षिण भारत में भी है, बस मूल फर्क ये है, कि जहां उत्तर में आटे का बनता है, वहीं दक्षिण में मैदे का बनता है। माना जाता है यहाँ के दुकानदार मुगलों के समय से पराठे बेच रहे हैं।\n\nइतिहास के अनुसार सन १६५० में मुगल के बादशाह शाहजहाँ ने लाल किले कि स्थापना कि तभी चांदनी चौक भी बनवाया गया। पुराने समये मे ये चाँदी के बर्तनो के लिये प्रसिद्ध रह चुकी है। पराठे कि दुकाने यहाँ सन १८७० मे लाई गयी। यहा का जायका विश्व मे प्रसिद्ध है। हालांकि मुम्बई मे एक भोजनालय है जो कि सिर्फ पराठे बेचता है और अमेरिका का एक मेला नामक भोजनालय दिल्ली की इस प्रसिद्ध गली के माहौल की प्रतिलिपि बनाने की कोशिश की। \n\nसन १९६० मे यहाँ करीब २० दुकानें थी (सभी एक ही परिवार के लोग थे) अब सिर्फ ३ ही दुकानें रह गयी हैं: पं॰ कन्हैयालाल दुर्गा प्रसाद दीक्षित (१८७५ estd), पं॰ दयानंद शिव चरण (१८८२ estd), पं॰ बाबूराम देवी दयाल पराठे वाले (१८८६ estd)। १९११ से, इस क्षेत्र को छोटा दरीबा या दरीबा कलां के रूप में जाना जाता है। \n\nआजादी के बाद के वर्षों में, जवाहरलाल नेहरू, इंदिरा गांधी और विजया लक्ष्मी पंडित इस गली में उनके पराठे खाने के लिए आया करते था। \"पंडित दयानंद शिव चरण\" दुकान गर्व से नेहरू परिवार की तस्वीर दिखाता है। स्वर्गीय जयप्रकाश नारायण उनके एक नियमित आगंतुक थे।\n\nयहाँ पुराने जमाने कि तर्ज पर पारंपरिक रूप से भोजन पकाया जाता है जो कि शुद्ध शाकाहारी होता है और उसमे प्याज या लहसुन शामिल नहीं होता है। ऐसा इसलिये है क्योंकि इन दुकानों के मालिक ब्राह्मण हैं और पारंपरिक रूप से ग्राहकों के पड़ोस में जैन रहते थे। यहा पर विभिन्न किस्मों के काजू परांठा, बादाम परांठा, मटर परांठा, मिक्स परांठा, रबड़ी परांठा, खोया परांठा, गोभी परांठा, परत परांठा परोसे जाते हैं। परांठा आम तौर पर मीठी इमली की चटनी, पुदीना की चटनी, अचार और मिश्रित सब्जी, पनीर की सब्जी, आलू और मेथी की सब्जी और कद्दू की सब्जी (सीताफल) के साथ परोसा जाता है।\n\nआमतौर पर यहां लोग पराठे के साथ लस्सी का उपयोग करते हैं। इस जगह की एक विशेष बात यह है कि, लस्सी परंपरागत तरीके में एक मिट्टी के कुल्हड़ में परोसी जाती है।\n", "id": "475463", "title": "पराठे वाली गली"}
{"url": "https://hi.wikipedia.org/wiki?curid=475472", "text": "आखलौर\n\nआखलौर भारतीय राज्य उत्तर प्रदेश के मुज़फ्फरनगर जिले की सदर तहसील में स्थित एक गाँव है।\n\nवर्ष 2011 के जनगणना आँकड़ों के अनुसार यहाँ की कुल जनसंख्या 2,737 थी जिसमें 1,442 पुरुष और 1,295 महिलायें थीं। आकेली में साक्षरता दर 74.25% है जो उत्तर प्रदेश राज्य की औसत साक्षरता 67.68% से कम है। यहाँ मानव लिंगानुपात 898 है जो उत्तर प्रदेश के औसत 912 से अधिक है; 6 वर्ष से कम आयु वर्ग में लिंगानुपात 782 दर्ज किया गया था।\n", "id": "475472", "title": "आखलौर"}
{"url": "https://hi.wikipedia.org/wiki?curid=475490", "text": "चिंगहई झील\n\nचिंगहई झील (), कोको नूर या कूकूनोर () चीन के चिंगहई प्रान्त में स्थित एक खारे पानी की झील है जो चीन की सबसे बड़ी झील भी है। मंगोल भाषा में 'कोको नूर' का मतलब 'नीली झील' होता है और चीनी भाषा में 'चिंग हई' का अर्थ भी यही है, हालांकि इस झील का मूल नाम मंगोल-भाषा वाला ही था। चिंगहई झील चिंगहई की राजधानी शिनिंग से १०० किमी पश्चिम में तिब्बत के पठार पर ३,२०५ मीटर (१०,५१५ फ़ुट) की ऊँचाई पर एक द्रोणी में स्थित है। तिब्बती लोग इस क्षेत्र को आमदो () बुलाते हैं।\n\n२३ नदियाँ और झरने अपना पानी इस झील में ख़ाली करते हैं, लेकिन इनमें से अधिकतर मौसमी हैं (यानि इनमें पानी साल के केवल कुछ महीनों ही रहता है)। झील का अकार बीसवीं सदी में घटता रहता था लेकिन सन् २००४ के बाद से बढ़ा है। २००४ में इसका क्षेत्रफल ४,१८६ किमी था जो २००७ में फैलकर ४,४८९ किमी हो गया। तीर्थयात्री कभी-कभी इस झील की परिक्रमा करते हैं, जिसमें घोड़े पर ८ से १८ दिन और पैदल १५ से २३ दिन लग जाते हैं।\n\nचिंगहई झील के पश्चिमी भाग में 'झील का ह्रदय महादेव' (तिब्बती में 'म्त्शो स्न्यिन्ग म हा दे वा', ) एक द्वीप है जिसपर कुछ मंदिर और मठ बने हुए हैं। परम्परानुसार इस द्वीप को पहुँचने के लिए किसी नाव का इस्तेमाल नहीं किया जाता था। गर्मियों में इस द्वीप पर रहने वाले इसे छोड़कर नहीं जाते थे और मुख्यभूमि से कोई इसपर आता नहीं था। सर्दियों में झील पर बर्फ़ की मोटी तह जमने पर ही लोग पैदल इस द्वीप से आया-जाया करते थे।\n\nझील के पश्चिमोत्तरी हिस्से में चिड़ियों से भरपूर दो द्वीप हैं, जिनके नाम दानदाओ द्वीप (), यानि 'अण्डों का द्वीप' और हाइशिपि द्वीप (), यानि 'जलकौवों का द्वीप' हैं। हाइशिपि द्वीप दानदाओ द्वीप से चार गुना बड़ा है।\n\n", "id": "475490", "title": "चिंगहई झील"}
{"url": "https://hi.wikipedia.org/wiki?curid=475492", "text": "जालना - नगरसोल शटल\n\nजालना-नगरसोल शटल सेवा भारतीय रेलवे की दक्षिण मध्य रेलवे की नई शटल सेवा है जो जालना जिला व नगरसोल को जोड़ती है। इसका शुभारंभ १७ मार्च २०१२ को जालना के खासदार रावसाहेब दानवे ने सुबह १०:३५ को किया गया। यह रेल जालना से शुरू होकर औरंगाबाद से होते हुए नगरसोल जाती है।\n\nइस शटल में आठ डब्बे है जिनमे दो पावर कार है वह छः सामान्य डब्बे है। इसकी कुल आसनक्षमता २,२४० है। यह जालना से नगरसोल की यात्रा ३ घंटे ४५ मिनट में पुरी करेगी व नगरसोल से जालना की वापसी यात्रा के लिए इसे चार घंटे लगेंगे। यह शटल एक्सप्रेस जालना से सप्ताह के छः दिन सुबह ५:३० को निकलती है औरंगाबाद में यह ७:१० को व अंततः नगरसोल में १०:३० बजे पहुँचती है। वापसी की यात्रा यह नगरसोल से शाम में ६:१५ से शुरू करती है औरंगाबाद में यह ९:१५ व अंततः जालना में यह १०:१५ को पहुँचती है। इसमें आगे चलकर दो महिला डिब्बे जोड़ने की भी योजना है।\n", "id": "475492", "title": "जालना - नगरसोल शटल"}
{"url": "https://hi.wikipedia.org/wiki?curid=475497", "text": "डिम्पल यादव\n\nडिम्पल यादव समाजवादी पार्टी के प्रदेश अध्यक्ष, विधान मण्डल दल के नेता व उत्तर प्रदेश के पूर्व मुख्यमन्त्री अखिलेश यादव की धर्मपत्नी हैं जो कि कन्नौज से निर्विरोध सांसद चुनी गई हैं। उनके तीन बच्चे हैं-अदिति, टीना और अर्जुन।\n\nराजनीति में आने से पूर्व डिम्पल अपने परिवार के सदस्यों सहित आय से अधिक सम्पत्ति अर्जित करने के मामले में शामिल थीं। राजनीतिक क्षेत्र में पहला चुनाव वे हार गयीं लेकिन उन्होंने हिम्मत नहीं हारी। अन्तत: उनके पति अखिलेश यादव ने अपने द्वारा जीती गयी कन्नौज लोक सभा सीट उनके लिये खाली कर दी। डिम्पल ने इस सीट के लिये अपना नामांकन पत्र दाखिल कर दिया।\n\nमुकाबले में कांग्रेस, भाजपा और बहुजन समाज पार्टी ने उनके खिलाफ अपना प्रत्याशी ही नहीं उतारा जबकि दो अन्य, दशरथ सिंह शंकवार (संयुक्त समाजवादी दल) और संजू कटियार (स्वतन्त्र उम्मीदवार) ने अपना नामांकन वापस ले लिया। जिसका परिणाम यह हुआ कि 2012 का लोक सभा उप-चुनाव उन्होंने निर्विरोध जीतकर उत्तर प्रदेश में एक कीर्तिमान स्थपित किया।\n\nडिम्पल से पूर्व पुरुषोत्तम दास टंडन ने उत्तर प्रदेश की इलाहाबाद पश्चिमी लोकसभा सीट सन् 1952 में एक पुरुष प्रत्याशी में रूप में निर्विरोध जीती थी।\n\nराजनीति में अपने पति का हाथ बटाने के लिये वे मुख्य मन्त्री अखिलेश यादव का ट्वीटर व फेसबुक अकाउण्ट स्वयं देखती हैं।\n\nसेलेब्रिटी सांसद बनीं डिंपल डिंपल यादव उत्तर प्रदेश में सेलेब्रिटी सांसद के रूप में भी जानी जाती हैं। हर बड़े बिजनेस घराने और संस्थान अपने कार्यक्रमों में श्रीमती यादव को आमंत्रित करने की होड़ में रहती हैं।\n\nसेलेब्रिटी सांसद बनीं डिंपल", "id": "475497", "title": "डिम्पल यादव"}
{"url": "https://hi.wikipedia.org/wiki?curid=475501", "text": "ताई-कादाई भाषाएँ\n\nताई-कादाई भाषाएँ (), जिन्हें दाई, कादाई और क्रा-दाई भी कहा जाता है, पूर्वोत्तर भारत, दक्षिण चीन और दक्षिण-पूर्वी एशिया में बोली जाने वाली सुरभेदी भाषाओँ का एक समूह है। इनमें थाई भाषा (थाईलैंड की राष्ट्रभाषा) और लाओ भाषा (लाओस की राष्ट्रभाषा) शामिल है। दुनिया भर में लगभग १० करोड़ लोग ताई-कादाई भाषाएँ बोलते हैं। ऍथनोलॉग भाषा-सूची के मुताबिक़ विश्व में ९२ ताई-कादाई भाषाएँ बोली जाती हैं जिनमें से ७६ इस भाषा-परिवार की काम-ताई () शाखा की सदस्य हैं। दक्षिण-पूर्वी चीन के गुइझोऊ और हाइनान प्रान्तों में इन भाषाओँ की सबसे ज़्यादा विविधता मिलती है, जिस से भाषावैज्ञानिकों का अनुमान है कि शायद वही इस भाषा-परिवार की गृह-भूमि है जहाँ से यह आसपास के अन्य इलाक़ों में फैली।\n\n", "id": "475501", "title": "ताई-कादाई भाषाएँ"}
{"url": "https://hi.wikipedia.org/wiki?curid=475511", "text": "कॉर्नी कैल सेतु\n\nकॉर्नी कैल सेतु () स्लोवेनिया का सबसे लम्बा और ऊँचा सेतु है। यह ए-वन मोटरमार्ग पर ओस्प घाटी के ऊपर स्थित है, जो कोपर से लगभग २० किलोमीटर पूर्व में है। स्लोवेनियाई भाषा में इसका अर्थ है \"काला दर्रा\"। यह सेतु स्लोवेनिया की दूसरी सबसे ऊँची इमारत भी है।\n\nयह सेतु १,०६५ मीटर (१.०६५ किमी) लम्बा है और ११ खम्बों पर टिका हुआ है, जिसमें सबसे ऊँचा ८७.५ मीटर है। इसका निर्माण कार्य २००१ में आरम्भ हुआ था और इसे यातायात के लिए २३ सितम्बर २००४ को खोला गया था। जब यह मई २००४ में लगभग पूरा हो चुका था, तब इसने जिरो दि'इतालिया दौड़ के लिए भी मञ्च का भी काम किया था।\n", "id": "475511", "title": "कॉर्नी कैल सेतु"}
{"url": "https://hi.wikipedia.org/wiki?curid=475527", "text": "राजबहादुर 'विकल'\n\nराजबहादुर 'विकल' (जन्म: 2 जुलाई 1924 - म्रत्यु: 15 अक्टूबर 2009) वीर रस के सिद्धहस्त कवियों में थे। विकल उनका उपनाम था जिसका शाब्दिक अर्थ होता है बेचैन आत्मा। निस्संदेह उनके शरीर में किसी शहीद की बेचैन आत्मा प्रविष्ट हो गयीं थी। काकोरी शहीद इण्टर कालेज जलालाबाद (शाहजहाँपुर) में काफी समय तक अध्यापन करते रहने के कारण उन्हें विकल जलालाबादी के नाम से भी जाना जाता था।\n\"दुनिया मत पन्थ बने, इसका, अपने हाथों निपटारा है। रणभेरी के स्वर में गरजो, पूरा कश्मीर हमारा है।\" इन पंक्तियों से अवाम को झकझोर कर रख देने वाले आग्नेय कवि राजबहादुर 'विकल' का जीवन-दीप सन् 2009 की दीपावली को उस समय बुझ गया जब पूरा देश रोशनी में नहा रहा था। उन्होंने 85 वर्ष का यशस्वी जीवन पाया।\n\n'विकल' जी का जन्म 2 जुलाई सन 1924 को रायपुर गाँव में हुआ था। पिता सुन्दर लाल व माता सरस्वती देवी की तीसरी सन्तान सही मायनों में सरस्वती पुत्र साबित हुई। 11 वर्ष की अल्प आयु में पिता का साया उनके सिर से उठ गया। कुछ माह बाद ही माँ सरस्वती देवी भी उन्हें रोता बिलखता छोड़ इस संसार से विदा हो गयीं। दो भाई भी उनका साथ छोड़कर चल बसे। पेट की भूख मिटाने के लिए शहर आकर अखबार बांटने का काम शुरु किया। कुछ दिन उन्होंने गान्धी पुस्तकालय में नौकरी भी की। हिन्दी, उर्दू, संस्कृत, बांग्ला व अंग्रेजी भाषाओं के ज्ञाता विकल जी ने हिन्दी में स्नातकोत्तर व साहित्यरत्न की उपाधियाँ प्राप्त कीं। बाद में शिक्षक बनकर शिक्षार्थियों के कल्याण के लिए उन्होंने अपना सम्पूर्ण जीवन लगा दिया जिसके सम्मान स्वरूप उन्हें शिक्षक संघर्ष सेनानी की उपाधि से नवाजा गया। काकोरी शहीद इण्टर कालेज जलालाबाद (जिला शाहजहाँपुर) में काफी समय तक अध्यापन-कार्य करने के बाद सेवानिवृत्त होकर वे शाहजहाँपुर में अपने बेटे के साथ रहने लगे थे। कवि सम्मेलन से अलग होने के बाद भी वे काव्य-गोष्ठियों में बराबर आते-जाते थे। 15 अक्टूबर 2009 को दोपहर लगभग डेढ़ बजे बरेली के एक निजी अस्पताल में उनका निधन हो गया।\n\nशाहजहाँपुर के अमर शहीदों के श्रद्धांजलि देती उनकी पंक्तियाँ उन्हें अमर कर गयीं - \n\n\"धूल के कण रक्त से धोये गये हैं, \nविश्व के संताप संजोये गये हैं; \nपाँव के बल मत चलो अपमान होगा, \nसर शहीदों के यहाँ बोये गये हैं।\" \n\nरहस्य-भावना को रेखांकित करतीं उनकी ये पंक्तियाँ भी द्रष्टव्य हैं- \n\n\"मैं ईश्वर का मुखपत्र, नई मानवता का आन्दोलन हूँ; \nअन्याय कहीं भी सुलगे, मैं उन लपटों का विज्ञापन हूँ।\"\n\nउनकी प्रकाशित कृति शहीदों का लहू पर वाराणसी के काव्य मर्मज्ञों ने कविकुल गुरु की उपाधि प्रदान की थी। राष्ट्र भाषा हिन्दी प्रचार समिति मुरादाबाद ने उन्हें राजर्षि पुरुषोत्तमदास टण्डन जन्मशती वर्ष में सम्मानित किया। \n\n'विकल' जी को उत्तर प्रदेश के पूर्व मुख्यमन्त्री मुलायम सिंह यादव द्वारा जनपद रत्‍‌न दिया गया वहीं एक अन्य पूर्व मुख्यमन्त्री राजनाथ सिंह ने तुलसी सम्मान से सम्मानित किया। उन्होंने जलालाबाद में पुरुषोत्तम आदर्श बालिका विद्यालय की स्थापना की थी।\nकश्मीर में निरन्तर अशान्ति, नक्सलियों का बढ़ता हुआ प्रभाव, आतंकवाद का चौतरफा दबाव, चीन की सर्वग्रासी लिप्सा का कसता हुआ शिकंजा भी जब हमारे कर्णधारों की वोटवादी दृष्टि के कारण उन्हें चिन्तनमूढ़, निर्णय-अक्षम, परमुखापेक्षी देखता है तो बरबस ही राजबहादुर 'विकल' की निम्न ललकार भरी ओजस्वी वाणी याद आती है जिसे उन्होंने मृत्यु से कुछ दिनों पूर्व ये शब्द दिये थे: \n\n\"सामर्थ्यहीन कौटिल्य, उतर सिंहासन से नीचे आओ; \nशासन सँभालने के बदले, कुछ करो और घर को जाओ।\nओ सन्धिपत्र के हस्ताक्षर, सामर्थ्यहीन चिन्तन जाओ;\nकायरता के अनुवाद प्रखर, जलते प्यासे सावन जाओ।\n\nचन्दन को लपटों ने घेरा, रोको विष के जंजालों को;\nगद्दी त्यागो या जनमेजय बन, कुचलो मारो व्यालों को!\"\n\n\n", "id": "475527", "title": "राजबहादुर 'विकल'"}
{"url": "https://hi.wikipedia.org/wiki?curid=475528", "text": "कटुकी\n\nकटुकी (black hellebore, वैज्ञानिक नाम: \"Helleborus niger\", हेलेबोरस नाइजर) एक बड़ी जड़ वाली कन्द है। इसके पत्ते अण्डे की तरह गोल होते हैं। फूल नीले रंग के गुच्छों में होते है। सफेद, मायल और काली होती है। स्वाद में कडुवी होती है। इसे संस्कृत में 'कट्वी', 'कटुका' या 'तिक्ता' कहते हैं। कुटकी दो प्रकार की होती है- काली और पीली। यह एक विषैला पौधा है। कटुकी रैनंकुलेसीए नामक जीववैज्ञानिक कुल का सदस्य है।\n\n\n", "id": "475528", "title": "कटुकी"}
{"url": "https://hi.wikipedia.org/wiki?curid=475538", "text": "छुटकी\n\nनूतन कॉमिक्स में हंसी और ठहाकों से भरे अनेक चरित्र हुए हैं, जिनमे छुटकी का नाम सबसे ऊपर आता है। कार्टूनिस्ट प्राण की प्यारी और चुलबुली सी पिंकी की तरह छुटकी अपनी छोटी छोटी पर मजेदार कहानियों से भारतीय कॉमिक्स की दुनिया में एक पहचान बनाने में कामयाब हुयी थी।\n\nछुटकी का चरित्र एक छोटी सी नटखट लड़की का है, जिसे हमेशा ही पीले बड़े बड़े बिंदूओं वाली लाल रंग की फ्राक पहने चित्रित किया गया है। भारतीय चरित्र के हिसाब से काफी अजीब तरीके से उसे ब्लोंड (पीले बालों वाली) बनाया गया है। खैर जो भी हो, चरित्र और उसकी कहानियाँ हैं बहुत मजेदार.\n\nछुटकी का चरित्र डिजाइन किया था पम्मी ग्रुप ने, जिनका नाम ज्यादातर पम्मी भाई के रूप में दिया गया है, बाद में धम्मी ग्रुप ने भी साथ में उन्हें ज्वाइन किया था। जहाँ तक रही बात कहानियों की तो उन्हें लिखा था प्रेमनाथ शर्मा जी ने. छुटकी की कॉमिक्स में कई छोटी-बड़ी कहानियाँ हुआ करती थी - जिनका कोई निश्चित विस्तार नहीं होता था।\n\nछुटकी की पहली प्रकाशित कॉमिक्स का नाम था - छुटकी\n\nज्ञात प्रकाशित कॉमिक्सों की सूची -\n", "id": "475538", "title": "छुटकी"}
{"url": "https://hi.wikipedia.org/wiki?curid=475540", "text": "पोम्पी\n\nपोम्पी नूतन कॉमिक्स का एक मजेदार चरित्र था। पोम्पी एक बिलौटा था जिसकी कहानियाँ कुछ हद तक आपको डायमंड कॉमिक्स के पलटू की याद दिला देंगी. जानवर होते हुए भी वह इंसानों की भाषा बोलता था और कुछ कहानियों में इंसानों के साथ भी उसे दिखाया गया है।\n\nपोम्पी की चुनमुन नामक चूहे से गहरी दोस्ती थी। पोम्पी की पत्नी को थोड़ी गुस्सैल दिखाया गया है और उसका नाम रखा था - बिलौटी.\n\nसामान्यतः उसकी कहानियाँ छोटी छोटी होती थी और पड़ोस या जंगल के अन्य जानवरों के साथ बहुत ही मजेदार और सरल होती थी।\n\nस्वाभाव से पोम्पी खाने का बहुत शौक़ीन था, पर साथ ही बहुत परोपकारी और बहादुर भी.\n\nपोम्पी की चित्रकथा में कार्टूनिस्ट का नाम दिया गया है - कनैडी, उनके बारे में ज्यादा कोई जानकारी तो उपलब्ध नहीं है।\nखैर पोम्पी की ज्यादा कॉमिक्स तो प्रकाशित नहीं हुयी थी, संभवतः केवल एक ही, जो दो अलग अलग नाम से प्रकाशित हुयी थी।\n\nपोम्पी और मछली (यही कॉमिक्स वैसी की वैसी प्रकाशित कर दी गयी थी - 'उड़ता मगरमच्छ' के नाम से. जिसके कवर पेज पर बहुत ही वाहियात चित्रण था - एक भयंकार उड़ते ड्रेगन का जिससे एक योद्धा एक सुन्दर राजकुमारी की रक्षा कर रहा था). चित्र और कहानी में कोई सम्बन्ध ही नहीं था) - जल्द ही यह कवर भी पोस्ट कर दूंगा.\n\nफिलहाल इतना ही, अगर किसी के पास कोई जानकारी हो इस चरित्र के बारे में तो यहाँ जोड़ने के लिए जरूर बताएं.\n", "id": "475540", "title": "पोम्पी"}
{"url": "https://hi.wikipedia.org/wiki?curid=475543", "text": "कलमी शाक\n\nकलमी शाक (Ipomoea aquatica - ईपोमोएआ आक्वातीका) एक लता है जो अर्धजलीय उष्णकटिबंधीय क्षेत्रों में उगती है। इसको पत्तेदार सब्जी के रूप में प्रयोग किया जाता है। इसको 'करेमू', 'करमी', 'नारी' और 'नाली' भी कहते हैं।\n\nयह लता जल के ऊपर या नम भूमि पर पैदा होकर पसरती है। इसकी लता २-३ मीटर या इससे भी बहुत बड़ी होती है। तना खोखला होता है।\n\nसंस्कृत -- कलम्ब, शाकनाड़िका शतपर्वा, कलम्बी\n\nमराठी -- नालीची भाजी, कलम्बी भाजी\n\nबंगाली -- कोलमीशाक\n\nलैटिन -- इपोमिया एक्वाटिका\n\n", "id": "475543", "title": "कलमी शाक"}
{"url": "https://hi.wikipedia.org/wiki?curid=475558", "text": "दण्डशास्त्र\n\nदण्डशास्त्र (Penology) अपराधशास्त्र का एक प्रभाग है जो अपराध के लिये दण्ड तथा जेलों के प्रबन्धन से संबन्धित है। \n\n\n\n\n\n", "id": "475558", "title": "दण्डशास्त्र"}
{"url": "https://hi.wikipedia.org/wiki?curid=475559", "text": "दण्डी (दण्डधारी संयासी)\n\nसंस्कृत के महान रचनाकार दण्डी के लिये उस पृष्ठ पर जाँय।\n\nदंडी - दंड धारण करनेवाले सन्यासी का रूढ़ार्थ।\n\nमनुस्मृति (षष्ठ, 41-58) जैसे धर्मशस्त्र ग्रंथों में दंडियों के लक्षण तथा उनकी तपश्चर्या के नियम दिए गए हैं। यों तो अपनी अंतिम अवस्थाओं में वर्णाश्रम धर्मानुसार सभी द्विजों को तीन आश्रमों (ब्रह्मचर्य, गार्हस्थ्य और वानप्रस्थ) में रह चुकने के बाद संन्यस्त होने का विधान और अधिकार था, किंतु दंडी संन्यासी केवल ब्राह्मण ही हो सकता था। उसे भी माता पिता और पत्नी के न रहने पर ही दंडी होने की अनुमति थी। वास्तविक संन्यास संसार के सभी बंधनों और संबंधों को तोड़ देने से ही संभव था और दंडी संन्यासी उसका प्रतीक होता था। संन्यास का लक्ष्य था मोक्ष और आध्यात्मिक मोक्ष की प्राप्ति के लिये सांसारिक मोक्ष अत्यावश्यक था। यही कारण था कि दंडी के लिये अत्यंत कठोर लक्षण निश्चित किए गए और कठिन तापस जीवन ही उसका मार्ग माना गया, यथा -- निरामिष भोजन, निरपेक्षता, अक्रोध, अध्यात्मरति, आत्मापरकता, गृहत्याग, सिद्धार्थत्व, असहायत्व, अनग्नित्व, परिब्राजकत्व, मुनिभावत्व, मृत्यु से भयहीनता, दु:ख सुख में समान भाव, बस्तियों में केवल भिक्षा के लिये जाना, सांसारिक मामलों से दूर रहना इत्यादि। उसके दैनिक जीवन के भी क्रम होते थे। महाभारत (तेरहवाँ 14-374) के अनुसार दंडी के ऊपरी लक्षण थे -- दंड धारण करना, सिर के बालों को घुटाए रहना (मुंडी), कुशासन का प्रयोग, चीरवसन और मेखलाधारण। इस प्रकार नियमों को पालन करते हुए 12 वर्ष बीत जाने पर दंडी अपना दंड फेंककर परमहंस हो जाता था। चूँकि दंडी संन्यासी ब्राह्मणवर्ण से आते थे, वे प्राय: योग्य विद्वान्‌ होते थे और यदा कदा लोग उनसे पढ़ने भी जाया करते थे। कालांतर में दंडी संन्यासियों का एक संप्रदाय ही हो गया जो प्राय: शंकराचार्य के सांप्रदायिक व्यक्तियों से भरने लगा। निर्गुण ब्रह्म की उपासना उनका मुख्य लक्ष्य हो गया। भारत के पवित्र माने जानेवाले तीर्थों और नगरों, जैसे काशी में आज भी अनेक दंडी आरमों, मुमुक्षु भवनों में अथवा पाठशालाओं और घाटों पर देखे जा सकते हैं।\n", "id": "475559", "title": "दण्डी (दण्डधारी संयासी)"}
{"url": "https://hi.wikipedia.org/wiki?curid=475560", "text": "ससुराल गेंदा फुल\n\nससुराल गेंदा फूल एक टेलीविजन धारावाहिक है जिसका प्रसारण १ मार्च २०१० को स्टार प्लस पर शुरू हुआ था। यह घरेलु धारावाही, हास्य रोमांस और ड्रामा की श्रेणी का धारावाहिक है। \"ससुराल गेंदा फूल\" पुरानी दिल्ली में रचा गया है। यह लोकप्रिय बंगाली कार्यक्रम \"ओगो बोधु शुन्दोरी\" की पुनार्निर्मिति है जो स्टार जलशा पर प्रसारित होता है।\n\nइस कार्यक्रम का शीर्षक फ़िल्म \"दिल्ली 6\" के गीत \"गेंदा फूल\" से प्रेरित है जो इस धारावाहिक का शुरूआती गीत भी है। इसके अबतक ५०० से अधिक प्रकरण बनाए जा चुके है।\n\n\n", "id": "475560", "title": "ससुराल गेंदा फुल"}
{"url": "https://hi.wikipedia.org/wiki?curid=475563", "text": "छुटकी (नूतन कॉमिक्स)\n\nपरिचय\n\nनूतन कॉमिक्स में हंसी और ठहाकों से भरे अनेक चरित्र हुए हैं, जिनमे छुटकी का नाम सबसे ऊपर आता है। कार्टूनिस्ट प्राण की प्यारी और चुलबुली सी पिंकी की तरह छुटकी अपनी छोटी छोटी पर मजेदार कहानियों से भारतीय कॉमिक्स की दुनिया में एक पहचान बनाने में कामयाब हुयी थी।\n\nछुटकी का चरित्र एक छोटी सी नटखट लड़की का है, जिसे हमेशा ही पीले बड़े बड़े बिंदूओं वाली लाल रंग की फ्राक पहने चित्रित किया गया है। भारतीय चरित्र के हिसाब से काफी अजीब तरीके से उसे ब्लोंड (पीले बालों वाली) बनाया गया है। खैर जो भी हो, चरित्र और उसकी कहानियाँ हैं बहुत मजेदार.\n\nछुटकी का चरित्र डिजाइन किया था पम्मी ग्रुप ने, जिनका नाम ज्यादातर पम्मी भाई के रूप में दिया गया है, बाद में धम्मी ग्रुप ने भी साथ में उन्हें ज्वाइन किया था। जहाँ तक रही बात कहानियों की तो उन्हें लिखा था प्रेमनाथ शर्मा जी ने. छुटकी की कॉमिक्स में कई छोटी-बड़ी कहानियाँ हुआ करती थी - जिनका कोई निश्चित विस्तार नहीं होता था।\n\nछुटकी की पहली प्रकाशित कॉमिक्स का नाम था - छुटकी\n\nज्ञात प्रकाशित कॉमिक्सों की सूची - \n\nचित्रकथाओ के आवरण संग्रह\n\nजल्द ही\n", "id": "475563", "title": "छुटकी (नूतन कॉमिक्स)"}
{"url": "https://hi.wikipedia.org/wiki?curid=475575", "text": "लोएस पठार\n\nलोएस पठार () या हुआंगतु पठार () चीन की पीली नदी के ऊपरी और मध्य भागों में ६,४०,००० किमी पर विस्तृत एक पठार है। 'लोएस' एक प्रकार की बारीक़ रेतीली मिटटी को कहते हैं जिसे आँधियों ने युगों के काल में इस पठार पर बिछा दिया है और इसी मिटटी से पठार का नाम आया है। इस प्रकार की मिटटी को हवा और पानी आराम से खींचकर फैला देते हैं। लोएस पठार और इसकी यह धूली मिटटी शन्शी () और शान्शी () प्रान्तों के पूरे भोभाग पर और गांसू, निंगशिया और भीतरी मंगोलिया के कुछ भागों पर विस्तृत है। इस पठार की लोएस मिटटी बहुत उपजाऊ है और इसपर हज़ारों सालों से कृषि चलती आ रही है, लेकिन इस मिटटी की आसानी से हिल जाने की प्रकृति के कारण यहाँ आंधी और पानी से अकसर खेतों की ज़मीन खाई जाती है, जिस से किसानों को परेशानी रहती है।\n\n", "id": "475575", "title": "लोएस पठार"}
{"url": "https://hi.wikipedia.org/wiki?curid=475597", "text": "चिंगदाओ\n\nचिंगदाओ () जनवादी गणराज्य चीन के पूर्वी भाग में स्थित शानदोंग प्रांत का सबसे बड़ा नगर है। २०१० की जनगणना में इसकी आबादी ८७.१५ लाख थी जिसमें से ४३.४६ लाख शहरी नागरिक और बाक़ी ग्रामीण क्षेत्रों के निवासी थे। 'चिंगदाओ' का मतलब 'हरा द्वीप' होता है। चीन की प्रशासन प्रणाली में इस शहर को \"उप-प्रांतीय नगर' का दर्जा हासिल है। यह पीले सागर के छोर पर शानदोंग प्रायद्वीप पर स्थित एक महत्वपूर्ण बंदरगाह, नौसैनिक छावनी और औद्योगिक शहर है। विश्व का सबसे लम्बा समुद्री पुल, ४२.५ किमी लम्बा चिंगदाओ-हाइवान सेतु, यहीं स्थित है। इसकी तुलना में मुम्बई में स्थित बान्द्रा-वर्ली समुद्रसेतु मात्र ५.५ किमी लम्बा है। चिंगदाओ शहर से इसी 'चिंगदाओ' () नाम का एक प्रसिद्ध बीयर दुनिया-भर में निर्यात होता है।\n\n", "id": "475597", "title": "चिंगदाओ"}
{"url": "https://hi.wikipedia.org/wiki?curid=475601", "text": "जीनान\n\nजीनान () जनवादी गणराज्य चीन के पूर्वी भाग में स्थित शानदोंग प्रांत की राजधानी है। इस क्षेत्र की चीनी सभ्यता के शुरुआत से ही एक अहम भूमिका रही है और अब जीनान एक बड़ा प्रशासनिक, आर्थिक और यातायात केंद्र है। २०१० की जनगणना में इसकी आबादी ६८,१४,००० थी जिसमें से ३२,४५,००० शहरी नागरिक और बाक़ी ग्रामीण क्षेत्रों के निवासी थे। चीन की प्रशासन प्रणाली में इस शहर को \"उप-प्रांतीय नगर' का दर्जा हासिल है।\n\n'जीनान' का नाम ऐतिहासिक जी नदी से आया था। यह शहर के उत्तर में बहा करती थी और 'जीनान' का मतलब 'जी से दक्षिण' है। १९वीं सदी के बीच में पीली नदी के रुख़ बदलने से जी नदी ग़ायब हो गई। इस नगर को 'चश्मों का शहर' भी कहा जाता है क्योंकि शहर के बीच में और इर्द-गिर्द के इलाक़ों में बहुत से पानी के चश्मे हैं।\n\n", "id": "475601", "title": "जीनान"}
{"url": "https://hi.wikipedia.org/wiki?curid=475602", "text": "चूफ़ू\n\nचूफ़ू () जनवादी गणराज्य चीन के पूर्वी भाग में स्थित शानदोंग प्रांत का एक शहर है। यह प्रान्त की राजधानी जीनान से १३० किमी दक्षिण में स्थित है। चीन की प्रशासन प्रणाली में इसे 'ज़िले स्तर का नगर' होने का दर्जा हासिल है। २०१० की जनगणना में इसकी आबादी ६,५०,००० थी जिसमें से ६०,००० शहरी नागरिक और बाक़ी ग्रामीण क्षेत्रों के निवासी थे। चूफ़ू प्रसिद्ध चीनी महात्मा कनफ़्यूशियस का जन्मस्थान होने के लिए मशहूर है। नगर में बहुत से मंदिर, महल और समाधी-स्थल हैं। चीनी इतिहास के बसंत और शरद काल नामक दौर में यह लू राज्य () की राजधानी हुआ करता था।\n\n", "id": "475602", "title": "चूफ़ू"}
{"url": "https://hi.wikipedia.org/wiki?curid=475604", "text": "ताईआन\n\nताईआन () जनवादी गणराज्य चीन के पूर्वी भाग में स्थित शानदोंग प्रांत का एक शहर है। यह प्रान्त की राजधानी जीनान से दक्षिण में स्थित है और प्रसिद्ध ताई पर्वत के इर्द-गिर्द बसा हुआ है। इसके पश्चिम में पीली नदी आती है जिसके पार हेनान प्रान्त है। २०१० की जनगणना में इसकी आबादी ५४,९४,२०० थी जिसमें से १५,९४,८७७ शहरी नागरिक और बाक़ी ग्रामीण क्षेत्रों के निवासी थे।\n\n", "id": "475604", "title": "ताईआन"}
{"url": "https://hi.wikipedia.org/wiki?curid=475606", "text": "ताई पर्वत\n\nताई पर्वत () चीन के पूर्वी शानदोंग प्रान्त में ताईआन शहर के उत्तर में स्थित एक ऐतिहासिक और सांस्कृतिक महत्व वाला पहाड़ है। यह चीन के 'पांच सबसे पवित्र पर्वतों' में से एक है और ताओ धर्म में इसकी बहुत अहमियत है। कम-से-कम पिछले ३,००० वर्षों से इस पहाड़ पर पूजा की जा रही और और आज भी इसकी बहुत मान्यता है। इसकी ऊँचाई १,५३२ मीटर (५,०२९ फ़ुट) है।\n\n'ताई' (泰) शब्द का मतलब चीनी भाषा में 'शांत' या 'शान्ति' होता है। इसके इर्द-गिर्द बसे 'ताईआन' शहर का नाम इसके नाम 'ताई' (泰) और 'आन' (安) शब्द को जोड़कर बना है। 'आन' का भी अर्थ 'शान्ति' या 'स्थिरता' ही निकलता है, जिसके आधार में एक कहावत है कि 'अगर ताई पर्वत शांत है, तो पूरा देश भी शांत है'।\n\n", "id": "475606", "title": "ताई पर्वत"}
{"url": "https://hi.wikipedia.org/wiki?curid=475623", "text": "देऊल\n\nदेऊल () २०११ में बनी भारतीय मराठी फ़िल्म है जिसका निर्देशन उमेश विनायक कुलकर्णी व निर्माण अभिजीत घोलप ने किया है। फ़िल्म में नाना पाटेकर, दिलीप प्रभावलकर, गिरीश कुलकर्णी, सोनाली कुलकर्णी व किशोर कदम प्रमुख भूमिकाओं में है। \"देऊल\" को सर्वश्रेष्ठ फीचर फ़िल्म, सर्वश्रेष्ठ अभिनेता (गिरीश कुलकर्णी) व सर्वश्रेष्ठ डायलोग (गिरीश कुलकर्णी) का ५९व राष्ट्रीय फ़िल्म पुरस्कार प्राप्त हुआ है।\n\nयह फ़िल्म नसीरुद्दीन शाह का मराठी फ़िल्म जगत में पदार्पण है।\n", "id": "475623", "title": "देऊल"}
{"url": "https://hi.wikipedia.org/wiki?curid=475635", "text": "फ़अ\n\n", "id": "475635", "title": "फ़अ"}
{"url": "https://hi.wikipedia.org/wiki?curid=475641", "text": "प्रोमिथियस (फ़िल्म)\n\nप्रोमिथियस (अंग्रेज़ी: Prometheus/ prəˈmiːθɪəs/ pro-MEE -thee-uhs) वर्ष २०१२ की विज्ञान-फंतासी आधारित फ़िल्म है जिसे रिड्ली स्काॅट ने निर्देशन किया है, तथा पटकथा जोन स्पैह्ट्स और डैमन लिंडेलाॅफ ने लिखा है, और मुख्य भूमिकाओं में नूमी रैपेस, माइकल फेस़बेंडर, गाइ पियर्स, इदरिस एल्बा, लोगन मार्शल-ग्रीन एवं चार्लीज़ थेरॉन शामिल हैं। फ़िल्म की कहानी अनुसार यह २१वीं शताब्दी के अंतिम दशकों में बने एक अंतरिक्ष यान 'प्रोमिथियस' के उन खोजी दलों का जिक्र है जिन्होंने पृथ्वी पर मिले प्राचीन सभ्याताओं के आधार एक 'स्टार-मैप' (नक्षत्रों का नक्शा) ढुंढ़ निकाला हैं। मानवता के उद्गमस्थल की खोज में यह दल एक सुदूरवर्ती ग्रह में उतरता है और जल्द ही उन सबका सामना मानव जाति के विनाश जैसी परिस्थिति से होता है।\n\nफ़िल्म की निर्माण प्रक्रिया सन् २००० के पूर्व से ही बतौर एलियन फ्रैंचाइज़ी के नाम से शुरू हो चुकी थी। स्काॅट एवं निर्देशक जेम्स कैमरून का इसी विचार को जुट चुके थे कि वे इसे स्काॅट की १९७९ की रिलीज हाॅर्रर विज्ञान-फंतासी आधारित फ़िल्म एलियन की बतौर प्रिक्विल पेश करेंगे। लेकिन २००३ में, एलियन वर्सेज प्रीडेटर की निर्माण विकास को वरीयता मिलने के बाद, वर्ष २००९ तक स्काॅट ने दुबारा इस सुप्त पड़ी परियोजना के लिए रुचि जाहिर की। स्पैह्ट्स ने फ़िल्म एलियन की तमाम घटनाओं को ध्यान देते हुए इसकी पटकथा लिखी, लेकिन स्काॅट अपनी ही चुनिंदा निर्देशित फ़िल्मों पर दुबारा काम नहीं करना चाहते थे। २०१० के आखिर में, लिंडेल के प्रोजेक्ट से जुड़ने पर उन्होंने स्पैह्ट्स की पटकथा पर पुनर्लेखन किया, उनके तथा स्काॅट द्वारा विकसित कहानी का यही लक्ष्य था कि यह फ़िल्म एलियन से पहले घटित तो हो पर प्रत्यक्ष रूप से उसी फ्रेंचाइजी से संबंधित ना हो। स्काॅट के मुताबिक, हाँलाकि इस फ़िल्म से वे उन \"एलियनों के डीएनए की, एक तरह की शुरुआत भर\" ही कह सकते है, जिसे प्रोमेथियस उनसे जुड़ी मिथकों और खुलासों को खोजती है।\n\nप्रोमिथियस ने अपनी निर्माण प्रक्रिया अप्रैल २०१० से शुरू की, जिनमें उन प्राणियों और तकनीकी डिजाइनों पर व्यापक रूप से काम किया गया जैसे फ़िल्मानुसार मांग थी। मुख्य फ़िल्मांकन का काम मार्च २०११ से आरंभ हूआ, जिसकी अनुमानित बजट अमेरिकी $१२०-१३० मिलियन डाॅलर तक आंकी गयी। इस पूरे परियोजना में 3डी कैमरों से शुटिंग की गई है, करीब-करीब सभी प्रेक्टिकल सेट्स और लोकेशनों जैसे इंग्लैंड, आइसलैंड और स्काॅटलैंड पर। फिर इसके मार्केटिंग कैंपेनिंग के लिए प्रचार किया गया जिससे वेबसाइट पर इसकी गतिविधियाँ वायरल हुई। जिनमें से तीन विडियो पर फ़िल्म में मौजूद तीन मुख्य कलाकारों द्वारा उस काल्पनिक ब्रह्मांड के अंशों के बारे में जिक्र किया था, फ़िल्म की रिलीज बाद इसे बतौर सकारात्मक स्वागत किया गया तथा कई पुरस्कारों से नवाजा भी गया।\n\nप्रोमिथियस को युनाइटेड किंगडम में जून ०१, २०१२ और फिर उत्तरी अमेरिका में जून ८, २०१२ रिलीज किया गया। इसने करीब $४०३ मिलियन से अधिक का वैश्विक व्यवसाय किया। फ़िल्म की कलात्मक विजुवल डिजाइनिंग एवं अभिनय पर काफी सकारात्मक प्रतिक्रिया दी गई, विशेषकर फ़ासबेंडर द्वारा अभिनीत एंड्राॅएड डेविड पर। यद्यपि, आलोचकों ने पटकथा पर अपनी मिश्रित प्रतिक्रिया दर्ज की कि उनके अनुसार पटकथा के कई तत्व तो किसी जगह अनसुलझे और पूर्वानुमानित होने के कारण नीरस लगी। फ़िल्म का आगामी कड़ी को अक्टूबर ०६, २०१७ में प्रदर्शन करने के लिए सूचीबद्ध किया है। यह एच.आर. गिगेर को बतौर अंतिम श्रद्धांजलि है जिनकी गत २०१४ में देहांत हो गया।\n\nफ़िल्म का पहला दृश्य पृथ्वी से प्रस्थान करते एक अंतरिक्षयान से होता है, जिससे बाहर आया एक मानव समान परग्रही एक सतरंगी किस्म का पेय पीकर; गलने लगता है। और लगभग क्षत-विक्षत हो चुकी उस परग्रही की लाश उस जलप्रपात में गिर जाती है।\n\nवर्ष 2089 में, आर्कियोलाॅजिस्ट (पुरातत्ववक्ता) एलिज़ाबेथ शाॅ और चार्ली हाॅलोवे स्काॅटलैंड में एक स्टारमैप खोज निकालते हैं जो अन्य प्राचीन सभ्यताओं के समान होने के बावजूद उनसे असंबंधित थी। उन्होंने इनका यही निष्कर्ष लगाया कि यह उन \"इंजीनियर्स\" का न्यौता होगा, जिन्होंने मानवजाति की नींव रखी। पीटर वेयलैंड, जो वेयलैंड कार्पोरेशन के सबसे बुजुर्ग सीइओ है, वे इसपर शीघ्र खोज के लिए पुंजी व्यवस्था करते हैं ताकि उस नक्षत्र नक्शे के जरिए सुदूरवर्ती चाँद एलवी-223 तक पहुंचाने के लिए प्रोमिथियस नाम के वैज्ञानिक जहाज को रवाना कर सके। जहाज में मौजूद सभी दल डेविड नाम के ह्युमैनाॅयड की देखरेख पर सुप्तावस्था में यह अंतरिक्ष यात्रा करते हैं।\nपृथ्वी से लांच हुए लगभग दो साल बाद 2093 में, मिशन डायरेक्टर मेरेडिथ विकर्स उन इंजीनियर्स को ढुंढ़ने के अभियान के लिए सचेत करती है, और साथ ही बिना इजाजत उनसे किसी तरह की बातचीत न करने की हिदायत देती है।\n\nजल्द ही प्रोमिथियस उस बंजरनुमा जमीन पर उतरती है, पहाड़ों की बनावट कृत्रिम ढांचे समान लगने पर टीम उसके अन्वेषण करने जाती है। और वहां उन्हें कई पथरीले मर्तबान, एक विशालकाय शिला प्रतिरूप जोकि मनुष्यसमान सिर है, और एक मृत परग्रही का कटा हुआ सिर देखने मिलता है, जिन्हें वे इंजीनियर मान रहे थे; शाॅ उस सर को बरामद करती है। दल को और कई लाशें मिलती, जिससे उन सभी प्रजातियों की मौत पर सवाल खड़ा होता है। लेकिन दल के अन्य मेंबर्स मिलबर्न और फ़ायफील्ड इस खोज में असहज महसूस करते है और प्रोमिथियस लौटने की कोशिश करते हैं, लेकिन उस ढांचे में रास्ता ढुंढ़ ना पाने पर वे गुम हो जाते हैं। पर बाकी दल को अपना यह सफर, तेज तूफान आने पर फौरन रद्द करते हुए वापिस जहाज को जल्द लौटना पड़ता है। डेविड सबकी नजरों से बचाकर उस ढांचे से एक सिलिण्डर उठा लाता है, जहां उन बाकी मर्तबानों की तरह कोई काला तरल रिसता रहता है। फिर उसी जहाज की प्रयोगशाला में, उन इंजीनियरों का डीएनए मनुष्यों से मेल समान होने की पुष्टि होती है। डेविड उस सिलिण्डर की जाँच करते हुए उनमें मौजूद तरल निकालता है। फिर अपने मकसद के लिए उसी तरल को जाम में दूषित कर, इनसे अंजान हाॅलोवे को पीने दे देता है, जिसके मुताबिक अपना जवाब पाने के लिए कुछ भी कर गुजर सकता है। थोड़ी देर में, शाॅ और हाॅलोवे आपस में शारीरिक संबंध बनाते हैं।\n\nवहीं उस गुफानामे ढांचे में, एक साँप जैसा जंतु मिलबर्न को मार डालता है और अपने काॅरोसिव (तत्काल पचाने वाला अम्लीय) तरल की फुहार से फ़ायफिल्ड की हेलमेट पिघला देता है। फ़ायफिल्ड मुँह के बल उस काले तरल से भरे गड्ढे पर गिर पड़ता है। सुबह जब दल उनको लेने पहुँचती, तो उनको मिलबर्न की लाश मिलती है। उधर उन सबसे अलग में डेविड एक नियंत्रण कक्ष खोज निकालता है, जहाँ उसे सुप्तावस्था में पड़ा एक आखिरी जीवित इंजीनियर और पृथ्वी की ओर संकेत करता एक स्टारमैप मिलता है। इस दौरान, हाॅलोवे बेहद बीमार हो जाता है। उसे फौरन प्रोमेथियस वापस ले जाया जाता है, लेकिन विकर्स उसे सवारी पर ले जाने से इंकार करती है, इस गुस्से में वह, फ्लेमथ्रोवर (आग फेंकनेवाली मशीन) से जलाकर मार डालती है। बाद में, एक मेडिकल स्कैन के जरिए शाॅ, के गर्भवती होने पर उसका गर्भ गिराने की कोशिश होती है। लेकिन इस अंजाने डर के ख्याल से, वह स्वाचलित सर्जरी टेबल की मदद से अपने उदर में पल रहे स्कीवड-नुमा जीव बाहर करती है। शाॅ तब वेयलैंड से रूबरू होती है जो प्रोमेथियस में सवार, उन्हीं के साथ सुप्तावस्था में पहुँचे थे। उनके मुताबिक वह महज उन इंजीनियरों से बुढ़ापे से मौत रोकने की मदद चाहते हैं? वेयलैंड के उस ढांचे में जाने से पहले, विकर्स उनको \"पिता\" कहकर संबोधित करती है।\n\nउधर लगभग विकृत हो चुकी फ़ायफिल्ड की लाश जिंदा होकर प्रोमिथियस के विमानशाला में हमला कर तबाही मचाता है, और कई दल सदस्यों की जाने लेता है। प्रोमिथियस के कैप्टन, जेनेक, यह अंदाजा लगाता है कि यह ढांचा उन इंजीनियरों द्वारा स्थापित सैन्य भंडारगृह हो सकता है जहाँ उनके यह काले तरल जैसे धात्तक जैविक हथियार बेकाबू हो जाते हैं। उसे पूरा यकीन होता है कि उनका यह भवननुमा ढांचा, असल में एक अंतरिक्षयान है। वेयलैंड और उनकी टीम दुबारा उस ढांचे में, शाॅ के साथ लौटती है। डेविड उस सुप्तावस्था में पड़े इंजीनियर को जगाता है और बात करने की कोशिश करता है, ताकि वेयलैंड की मांग समझा सके। लेकिन वह इंजीनियर जवाब देने के बदले डेविड का सिर धड़ से अलग करता है और वेयलैंड एवं उसकी टीम को मार कर, उस पूरे अंतरिक्षयान को पूनर्सक्रिय करता है। शाॅ भाग निकलती है और रेडियो पर जेनेक को चेताती है कि अब उस इंजीनियर का इरादा पृथ्वी पर उस खतरनाक तरल को पहुँचाना है, वह इस स्पेसक्राफ्ट को रोकने की दर्खास्त करती है। जेनेक तब विकर्स के लिए लाइफबोट इजैक्ट कर, अपने जहाज प्रोमिथियस को उस परग्रही के योन पर जोरदार टक्कर मारता है, इस बीच विकर्स पाॅड की मदद से बच निकलती है। उड़ान भरने में नाकाम इंजीनियर का यान धराशायी होकर जमीन पर गिर पड़ता है; और जान बचाने के लिए भागती विकर्स उस मलबे में कुचली जाती है। शाॅ उस लाइफबाॅट में जाती है, जहां वो परग्रही स्कीवड अबभी जिंदा था और काफी दानव रूप में बढ़ चुका था। उधर डेविड का सिर तब भी सक्रिय रूप से शाॅ को उस इंजीनियर के बचने की चेतावनी देता है। इंजीनियर जबरन उस लाइफबोट के एअरलाॅक को खोलकर घुसता है और शाॅ पर हमला करता है, लेकिन जल्द ही वह उसके छुड़ाए परग्रही की गिरफ्त में आ जाता है, और उसके गले में अपने शिशन जैसा तंतु घुसेड़कर उसे निढाल कर देता है। शाॅ दुबारा डेविड के अवशेष पाकर उसकी मदद से, और दूसरे इंजीनियर के यान को लांच करती है। अब उसका मकसद वापिस पृथ्वी जाने के बजाय उन इंजीनियरों के निवासस्थान जाने की होती है ताकि उनसे मानवजाति के विनाश की तैयारी की वजह जान सके।\n\nयहां उस लाइफबोट में मौजूद निर्जीव हो चुके इंजीनियर का सीना फाड़ते हुए एक नवजात एलियन बाहर आता है।\n\n\nथेराॅन की रोल कास्टिंग होने पर, स्काॅट एवं लिंडेलाॅफ ने उनके साथ और तीन नए दृश्य रचे गए ताकि किरदार को सही से उभारा जा सके।[32] हाँलाकि शारीरिक एक्शन के दौरान, जिनमें रेत पर उनको तीस पाउण्ड (14 कि.ग्रा.) जितने वजन के बूट पहनकर दौड़ना पड़ता है, जिससे थेराॅन को काफी दिक्कतें आती थी।\n[30] हाँलाकि थेराॅन को शाॅ की भूमिका पहले मिलने को थी, लेकिन अपनी अन्य फ़िल्म के प्रति वचनबद्ध होने पर उन्होंने शामिल होने से इंकार कर दिया। लेकिन फ़िल्म के कुछ वक्त देरी लगने पर, वह दुबारा प्रोमिथियस से जुड़ने को रजामंद हुई।[33] फ़िल्म में इस रोल से पूर्व, अभिनेत्री मिशैल योह और एंजोलीना जाॅली[12] के बारे में भी विचार किया गया था।[17]\nअन्य सदस्यों की भूमिका में जो शामिल रहे उनमें केट डीकी ने जहाज की चिकित्साकर्मी, फोर्ड के किरदार में; [46] एमन एलिओट और बेनेडिक्ट वाॅन्ग ने क्रमशः जहाज के चालक चेंस तथा रैवेल की अदाकारी की;[48][49] और पैट्रिक विल्सन ने शाॅ के पिता की भूमिका की है। [50] वहीं दो अन्य इंजीनियरों की भूमिका में इयान व्हायट और डैनियल जेम्स ने अदा की है।[51]\n\n\nप्रमुख फोटोग्राफी की शुरुआत मार्च २१, २०११ से की गई, जिसे ८२ दिनों में खत्म किया गया, और अनुमान है कि इसे $ १२०–१३० मिलियन के बजट में पूरा किया गया।[32][102][103] फ़िल्मांकन का आरंभ इंग्लैंड स्थित शेपर्टन स्टुडियोज तथा पाइनवुड स्टुडियोज से किया गया।[7][104] स्काॅट ने फ़िल्मांकन के लिए आठ साउण्ड स्टेजों का इस्तेमाल किया, जिनमें ००७ स्टेज को भी शामिल किया गया।[94][104] स्टुडियो का स्थान काफी सीमित था और समूह को तकरीबन १६ सेट्स पर कार्य के लिए ऐसे पाँच स्टुडियों की आवश्यकता थी, तथा इसके लिए उन्होंने ००७ स्टेज के आकार में ३०% की बढ़ोतरी करवाई।[105]\n\nपरग्रही दुनिया के दृश्यों की शूटिंग के लिए आइसलैंड को चुना गया,[106] जहाँ फ़िल्मांकन में दो हफ्ते लग गए। इसकी शुरुआत जुलाई ११, २०११ से की गई, बेसकैंप हेक्ला में रखा गया, जो दक्षिणी आइसलैंड में स्थित सक्रिय ज्वालामुखी के निकट ही है। ज्वालामुखी के सामने काम करने पर, स्काॅट कहते हैं, \"यदि कोई इस पेशे में रहते हुए प्रकृति से डरता हो तो अच्छा होगा कि वह दूसरा काम तलाश लें\"।[107] फ़िल्मांकन के लिए डेटीफाॅस को भी चुना गया, जो युरोप के सबसे ताकतवर जलप्रपातों में से एक हैं।[108] आइसलैंड की शूटिंग में करीबन १६० स्थानीय आइसलैंडवासी तथा २०० से ज्यादा आयातित तकनीशियनों के समूह शामिल रहे थे।[107] स्काॅट बताते हैं कि आइसलैंड में हुए फ़िल्मांकन के सिर्फ़ पंद्रह मिनट की फुटेज ही फ़िल्म में दिखाए गए हैं, तथा उस क्षेत्र की बतौर प्रतिनिधित्व के लिए फ़िल्म की शुरुआत में ही रखा गया था।[109]\n\nवहीं इस दृश्यांकन के लिए मोरोक्को के लोकेशन भी चुने गए थे, मगर २०१० के अरब में वसंतीय विरोध को देखते हुए उनको यह स्थान बदलाव करना पड़ा।[32] इस अन्य विकल्प में माॅजैव रेगिस्तान को भी सूची में रखा गया था, [110] लेकिन आइसलैंड पर स्काॅट अपनी निर्णायक चुनाव रख चुके थे इसकी वजह वे \"इसका बेहद बीहड़ होना तथा 'जुरासिक-जैसा' (प्रागितिहासकाल जैसा) होना बताया और इसके बारे में वह पक्का निश्चय कर चुके थे\"।[107]\n\nसितम्बर २०११ में, फ़िल्मांकन का रुख स्पेन स्थित ऐलिकैंटे के सिउडेड डी ला लुज़ नामक ऑडियोविजुवल काॅमप्लेक्स में किया गया। शूटिंग क्षेत्र में काॅमप्लेक्स में मौजूद विशाल जल टैंक को भी शुमार किया गया, और रह तट के समीप ही था।[111][112] इस काॅमप्लेक्स को अगस्त २२, २०११ से लेकर, दिसम्बर १०, २०११ तक बुकिंग कर ली गई थी, तथा सेट निर्माण में अगस्त से गत सितम्बर तक का वक्त लग गया।[111] तकरीबन २५० लोगों ने इस तीन माह लंबे स्पेन में हुए शूटिंग पर काम किया, स्थानीय अर्थव्यवस्था देखते हुए इसमें € १ मिलियन से अधिक का उत्पादन हुआ। [113] बाकी का फ़िल्मांकन जाॅर्डन स्थित वादी रम की घाटियों में किया गया।[32]\n\nवहीं स्काॅट ने हरे पर्दों को गैर जरूरी समझते हूए इसके उपयोग को इंकारते रहे। इसके बजाय, उन्होंने कई विभिन्न चीजों का उपयोग किया ताकि अदाकार जान पाए कि उनको इस प्रेक्टिकल सेट पर किस विशेष दृश्यों को देख अभिव्यक्त करना है जिससे पोस्ट-प्रोड्क्शन में डाल सीजीआई तत्वों द्वारा विशेष प्रभाव ला सकें। [114] रैपेस बताती है कि उन ग्रीन स्क्रीनों का फ़िल्मांकन दौरान महज छह बार ही उपयोग हुआ था।[90] इस निर्माण में पाँच 3यालिटी के टेक्नीकल ऐटम 3डी सामाग्रियों का उपयोग हुआ, जिनमें से चार दृश्य निर्माण के लिए रेड एपिक 3डी कैमरों को सेट पर मौजूद कैमरा डोलियों तथा ट्रायपाॅड के साथ इस्तेमाल किया गया, जिसका निरंतर फ़िल्मांकन के दौरान में उपयोग हुआ। पाँचवीं सामाग्रियो में से एक स्टिडियाकैम नामक एपिक कैमरा भी इस्तेमाल किया गया, जिसकी कभी-कभार अथवा विशेष अवसरों पर ही सेवा ली गई।[98][115]\n\nवर्ष 2013 में, एक काॅमिक्स पुस्तक सिरिज में यह घोषणा की है, कि डार्क हाॅर्स काॅमिक्स ने प्रोमिथियस के उपोत्पाद पर काम करना चाहती है। शीर्षक का नाम, \"फायर एंड स्टोन\" का सुझाव दिया गया जोकि एलियन वर्सेज प्रीडेटर का ही क्राॅसओवर था, जिनमें प्रोमिथियस के ही कई विशिष्ट सामाग्रियों को जोड़ा गया। फायर एंड स्टोन की पहली किस्त का प्रकाशन सितम्बर 10, 2014 में किया गया। \n\n", "id": "475641", "title": "प्रोमिथियस (फ़िल्म)"}
{"url": "https://hi.wikipedia.org/wiki?curid=475660", "text": "माँडना चित्रण\n\nमांडणा चित्रण मीणा जनजाति की महिलाओं द्वारा बनाये जाने वाली दीवार और फर्श चित्रकला का एक प्रकार है। मीणा जनजाति राजस्थान और मध्य प्रदेश के कुछ हिस्सों में रहने वाला एक पुराना समुदाय है। परंपरा अनुसार यह कला माँ से बेटी को पारित की जाती है।\n\nमाँगलिक भिति चित्रकारी माँडना को घर-बार की रक्षा करने, अपने घर में देवी - देवताओं का स्वागत करने तथा त्यौहारों के अवसर पर उसे मनाने के उद्देश्य से बनाया जाता है। राजस्थान के सवाई माधोपुर क्षेत्र में गाँव की महिलाओं में बिलकुल सही अनुपात एवं शुद्धता से डिजाइन बनाने की स्वाभाविक क्षमता हैं।\nमांडणा चित्रण बनाने क लिए राजस्थानी महिलाएं फर्श पे कुछ बिन्दुओं के निशान बनाती हैं जिन्हें तपकिस कहा जाता है। फिर इन तपकिस को रेखाओं से जोड़ कर एक रेखाचित्र बनाया जाता है। इस प्रकार प्रत्येक मांडणा चित्रकारी के साथ एक रेखाचित्र सम्बद्ध है जो उसके चित्रण में अत्यंत सहायक होता है।\n", "id": "475660", "title": "माँडना चित्रण"}
{"url": "https://hi.wikipedia.org/wiki?curid=475661", "text": "अयनार\n\nअयनार एक तमिल देवता हैं जिन्हें तमिल नाडु एवं श्री लंका के तमिल गाँवों में पूजा जाता है। ऐसा माना जाता है कि गाँव का पुरुष संरक्षक देवता अयनार भुतहे घोड़े पर सवार होकर बुरी आत्माओं को डरा कर भगाते हैं।\n", "id": "475661", "title": "अयनार"}
{"url": "https://hi.wikipedia.org/wiki?curid=475665", "text": "हेल्गोलैंड\n\nहेल्गोलैंड (जर्मन: Helgoland), उत्तरी सागर में स्थित एक छोटा सा जर्मन द्वीपसमूह है। दो द्वीपों का यह समूह जर्मनी के सागरतट से उत्तर की ओर ४६ किमी की दूरी पर स्थित है। \n\nपूर्व में डैनिश और ब्रिटिश के कब्जे़ में रहा यह द्वीपसमूह (जनसंख्या: 1127) उत्तरी सागर के दक्षिण पूर्वी कोने में हेल्गोलैंड खलीज (जर्मनी की खाड़ी का एक हिस्सा) में पड़ता है। यह जर्मनी का एकमात्र ऐसा द्वीपसमूह है जो मुख्य भूमि से सन्निकट नहीं है और यहां तक पहुँचने के लिए एल्बे नदी के मुहाने पर स्थित कक्सहैवन से लगभग तीन घंटे का सफर नौका से करना पड़ता है।\n", "id": "475665", "title": "हेल्गोलैंड"}
{"url": "https://hi.wikipedia.org/wiki?curid=475668", "text": "शेखावाटी चित्रकारी\n\nशेखावाटी चित्रकारी दिवारो को सजाने के लिये की जाती है। यह राजस्थान के शेखावाटी क्षेत्र में उत्पन्न हुई थी। इस क्षेत्र पर आजादी से पहले शेखावत क्षत्रियों का शासन होने के कारण इस क्षेत्र का नाम शेखावाटी प्रचलन में आया। शेखावाटी की हवेलिया अपनी दीवार के चित्रों के लिए दुनिया भर में जानी जाती है। इन भित्तिचित्रों के विषय देवता, राजा, फूल और दैनिक जीवन से दृश्यों को दर्शाता हैं। शेखावाटी चित्र गोरों को भी दर्शाते हैं। के रूप में पगड़ी के एक समुद्र में अपने विपरीत दिशा में पैदल सेना के दृश्यों में, टोपी से पहचाना जा सकता है। इसके बजाय इसे बारीकी से इतालवी फ्रेस्को 14 वीं सदी के आसपास विकसित तकनीक जैसा दिखता है।\n\nशुरू में केवल प्राकृतिक रंगद्रव्य रंग का प्रयोग किया गया जैसे काजल (लैंप काला) काले रंग के लिए, सफेदा (चूने) सफेद रंग के लिए, गेरू (लाल पत्थर) लाल के लिए, नील (इंडिगो) नीले के लिए, केसर नारंगी के लिए और पेवरी (पीली मिट्टी) पीला के लिए इस्तेमाल किया गया। शेखावाटी में, फ्रेस्को चित्रकारों चितारा बुलाया जाता था जो कि कुम्हार जाति के थे। वे भी राजमिस्त्री कहा जाता था, क्योंकि वे दोनों चित्रकला के कार्यों को अच्छी तरह से इमारतों के निर्माण के रूप में प्रदिर्शित किया करते थे। हवेलियों की दीवारों पर बने चित्रण के लिए दुनिया भर में जाना जाता है। इन भित्तिचित्रों के विषयों दैनिक जीवन से देवताओं, राजाओं, फूल और दृश्यों को दर्शाती हैं। चितेरा कहलाने वाले चित्रकारो को इस में उत्कृष्टता हासिल थी। नर्हद (१,५०८ ई. में निर्मित) और झुनझुनु (हंसा 1680-82 राम द्वारा निर्मित) पर छतरियों चित्रकला के इस फार्म के ठीक नमूने हैं।\n", "id": "475668", "title": "शेखावाटी चित्रकारी"}
{"url": "https://hi.wikipedia.org/wiki?curid=475674", "text": "मीका सिंह\n\nअमरीक सिंह (जन्म:10 जून 1977) यागान जिन्हें इनके अन्य नाम मिका से अधिक जाना जाता है, एक भारतीय पॉप गायक व रैपर है व इन्होने कई बंगाली फ़िल्मों में भी अपनी आवाज़ दी है। वे एक बेहद लोकप्रिय पंजाबी गायक है। उन्होंने कई बॉलीवुड फ़िल्मों में गाने गाए है जिनमे \"सिंह इज़ किंग\" और \"जब वि मेट\" शामिल है।\n", "id": "475674", "title": "मीका सिंह"}
{"url": "https://hi.wikipedia.org/wiki?curid=475678", "text": "दूरचित्री फोटोग्राफी\n\nदूरचित्र फोटोग्राफी या 'दूरचित्रण' या 'टेलीफोटोग्राफी' (Wirephoto या Telephotography) विद्युत संकेतों द्वारा (टेलीग्राफ द्वारा या टेलीफोन द्वारा) चित्रों को एक स्थान से दूसरे स्थान पर भेजने की विधि है।\n\nसन्‌ 1843 में सर्वप्रथम इंग्लैंड में वेन (Bain) ने तार (telegraphy) द्वारा रेखाचित्रों को भेजने का प्रयास किया था। फोटो को तार से भेजने का सर्वप्रथम प्रयास जर्मनी के कॉर्न (Korn) ने सन्‌ 1902 में किया था। उसे ग्राही केंद्र (receiving station) पर चित्र को फिल्म पर उतारा। सन्‌ 1908 में ये चित्र कई सौ मील तक भेजे जा सकते थे। आधुनिक युग में समाचार भेजने की विधि में हुई उन्नति से दूरचित्रण की भी पर्याप्त उन्नति हुई है।\n\nदूरचित्रण का सिद्धांत टेलिविजन के चित्र भेजने के सिद्धांत से बहुत सादृश्य रखता है। जो चित्र भेजना होता है, उसे प्रेषक (transmitting) केंद्र पर एक बेलन पर मढ़ देते हैं। अब प्रकाशकिरण द्वारा इस चित्र का क्रमवीक्षण (scanning) किया जाता है। बेलन लगभग 100 चक्कर प्रति मिनट की गति से घूमता रहता है। इस बेलन पर प्रकाशकिरण डाली जाती है, जो चित्र से परावर्तित होकर एक प्रकाशविद्युत सेल (photo-electric cell) या फोटोसेल पर पड़ती है। चित्र पर पड़ने से पहले प्रकाश की तीव्रता एक सेकंड में लगभग 2,400 बार घटत बढ़ती रहती है। इसको वाहक आवृत्ति (carrier frequency) संख्या कहते हैं। चित्र से परावर्तित प्रकाश की तीव्रता चित्र के कालेपन के अनुसार भी कम अधिक होती है। इस प्रकार प्रकाशकिरण की तीव्रता पर वाहक आवृत्तिसंख्या के अतिक्ति एक अन्य आवृत्ति का मॉडुलन (modulation) होता है, जो चित्र के कालेपन के अनुरूप होता है। प्रकाश की यह किरण बेलन के अक्ष के समांतर, अर्थात्‌ चित्र के ऊपरी भाग से निचले भाग की ओर एक मिनट में एक इंच खिसकती रहती है। इतने समय में बेलन 100 चक्कर लगाता है। इससे फोटो का एक इंच में 100 रेखाओं के हिसाब से क्रमवीक्षण हो जाता है।\n\nफोटो से परावर्तित होकर प्रकाशकिरण, जब प्रकाश-विद्युत्‌-सेल पर पड़ती है, तब इस सेल से प्रकाश की तीव्रता के अनुरूप मॉडुलित विद्युत संकेत प्राप्त होते हैं। इन संकेतों को प्रवर्धित करके प्रेषक द्वारा लाइन पर प्रेषित कर दिया जाता है।\n\nग्राही केंद्र पर जब ये संकेत प्राप्त होते हैं, तब पहले इन्हें प्रवर्धित किया जाता है। इसके बाद विमाडुलन (demodulation) द्वारा इनमें से वाहक आवृत्ति अलग कर दी जाती है। इस प्रकार प्राप्त विद्युच्छंकेतों को पुन: प्रवर्धित किया जाता है। इन प्रवर्धित संकेतों को एक विद्युतीय प्रकाश स्रोत में देते हैं तो इस स्रोत से उत्पन्न प्रकाश की तीव्रता में परिवर्तन होता है। प्रकाश की तीव्रता में यह परिवर्तन बिल्कुल उसी प्रकार होता है, जैसा प्रेषक केंद्र पर चित्र से परिवर्तित प्रकाश में था। ग्राही केंद्र पर भी एक बेलन घूमता रहता है, जिसका आकार और घूमने की गति बिल्कुल प्रेषक केंद्र के बेलन की ही भाँति होती है। इस बेलन पर एक फोटोग्राफिकीय फिल्म चढ़ी रहती है। उपर्युक्त स्रोत से उत्पन्न प्रकाश इस बेलन पर केंद्रित किया जाता है। इस प्रकाश किरण द्वारा बेलन पर सर्पिलाकार (spiral shaped) रेखाएँ अंकित हो जाती हैं। रेखाओं का कालापन प्रकाश की तीव्रता पर निर्भर करता है। इस तरह फिल्म पर उस चित्र की छाया आ जाती है, जिसे प्रेषक केंद्र से प्रेषित किया गया था।\n\nयहाँ यह अति आवश्यक है कि प्रेषक केंद्र तथा ग्राही केंद्र पर बेलनों के घूमने की गति बिल्कुल एक सी हो। इसके लिए दोनों केंद्रों पर एक से स्वरित्र द्विभुज (tuning fork) द्वारा बेलनों को घुमानेवाले मोटरों की गति नियंत्रित की जाती है। यह भी अति आवश्यक है कि प्रेषक तथा ग्राही केंद्र पर क्रमवीक्षण बेलन पर चढ़े फोटो के ऊपरी सिरे से एक साथ आरंभ हो। इसके लिए प्रत्येक चित्र प्रारंभ करने के समय एक संकेत प्रेषित किया जाता है, जो दोनो केंद्रों पर क्रमवीक्षण आरंभ कर देता है।\n\n", "id": "475678", "title": "दूरचित्री फोटोग्राफी"}
{"url": "https://hi.wikipedia.org/wiki?curid=475682", "text": "समवाय सम्बन्ध\n\nवैशेषिक दर्शन में स्वीकृत सात पदार्थों में छठा पदार्थ 'समवाय संबंध है। संबंध नित्य और अनित्य होते हैं। संयोग अनित्य संबंध है जैसे कलम का कागज से। पर कलम का कलम के रंग से नित्य संबंध है। अत: ऐसे संबंध को जिसके बिना वस्तु की सत्ता ही न रहे समवाय संबंध कहते हैं। द्रव्य का गुण से, द्रव्य का क्रिया से, अवयव का अवयवी से, जाति का व्यक्ति से तथा नित्य द्रव्य का विशेष से समवाय संबंध होता है। गुण, क्रिया आदि से विशिष्ट वस्तु का ज्ञान विशेषण और विशेष्य के संबंध के ज्ञान से होता है, अत: गुण, क्रिया आदि का गुणी, क्रियावान्‌ आदि से कोई संबंध अवश्य होगा। यह संबंध संयोग से भिन्न है अत: इसको अलग पदार्थ माना गया।\n\nसगुण वस्तु गुण और द्रव्य का, अवयवों का समूह मात्र नहीं है। यह उनके समूह से विशिष्ट है। यह वैशिष्ट्य समवाय संबंध के कारण है। बौद्ध तथा मीमांसा दर्शनों में अवयवी को अवयवों का समूह मात्र माना गया है अत: समवाय का खंडन किया गया है। न्याय दर्शन ने समवाय को तार्किक दृष्टि से पुष्ट किया।\n", "id": "475682", "title": "समवाय सम्बन्ध"}
{"url": "https://hi.wikipedia.org/wiki?curid=475683", "text": "लक्ष्मी नारायण मन्दिर, भोपाल\n\nभोपाल में बिरला मंदिर के नाम से विख्‍यात लक्ष्मीनारायण मंदिर मंदिर, भोपाल के मालवीय नगर क्षेत्र में, अरेरा पहाडियों के निकट बनी झील के दक्षिण में स्थित है। मंदिर के निकट ही एक संग्रहालय बना हुआ है जिसमें मध्‍यप्रदेश के रायसेन, सेहोर, मंदसौर और सहदोल आदि जगहों से लाई गईं मूर्तियां रखी गईं हैं। यहां शिव, विष्‍णु और अन्‍य अवतारों की पत्‍थर की मूर्तियां देखी जा सकती हैं। मंदिर के निकट बना संग्रहालय सोमवार के अलावा प्रतिदिन सुबह 9 बजे से शाम 5 बजे तक खुला रहता है।\n\nजानकारों के अनुसार इस मंदिर का शिलान्यास वर्ष 1960 में मध्यप्रदेश के तत्कालीन मुख्यमंत्री डॉ॰ कैलाशनाथ काटजू ने किया था और उद्‍घाटन वर्ष 1964 में मुख्यमंत्री द्वारका प्रसाद मिश्र के हाथों संपन्न हुआ। \n\nभोपाल के अरेरा पहाड़ी पर पाँच दशक पूर्व स्थापित बिड़ला मंदिर वर्षों से धार्मिक आस्था का केन्द्र रहा है। मंदिर में स्थापित भगवान श्रीहरि विष्णु एवं लक्ष्मीजी की मनोहारी प्रतिमाएँ बरबस ही श्रद्धालुओं को अपनी ओर आकृष्ट कर रही हैं। करीब 7-8 एकड़ पहाड़ी क्षेत्र में फैले इस मंदिर की ख्याति देश व प्रदेश के विभिन्न शहरों में फैली हुई है।\n\nमंदिर के अंदर विभिन्न पौराणिक दृश्यों की संगमरमर पर की गई नक्काशी दर्शनीय तो है ही, उन पर गीता व रामायण के उपदेश भी अंकित हैं।\n\nमंदिर के अंदर विष्णुजी व लक्ष्मीजी की प्रतिमाओं के अलावा एक ओर शिव तथा दूसरी ओर माँ जगदम्बा की प्रतिमा विराजमान हैं। मंदिर परिसर में हनुमानजी एवं शिवलिंग स्थापित हैं। वहीं मंदिर के मुख्य प्रवेश द्वार के सामने बना विशाल शंख भी दर्शनीय है। मंदिर की स्थापना के समय पूर्व मुख्यमंत्री कैलाश नाथ ने बिड़ला परिवार को शहर में उद्योग स्थापित करने के लिए जमीन देने के साथ ही यह शर्त भी रखी थी कि वह इस दुर्गम पहाड़ी क्षेत्र में एक भव्य तथा विशाल मंदिर का निर्माण करवाएँ। मंदिर के उद्‍घाटन के समय यहाँ विशाल विष्णु महायज्ञ भी आयोजित किया गया था, जिसमें अनेक विद्वानों व धर्म शास्त्रियों ने भाग लिया था। आज भी यह मंदिर जन आस्था का मुख्य केन्द्र बिन्दु है। जन्माष्टमी पर यहाँ श्रीकृष्ण जन्म का मुख्य आयोजन होता है, जिसमें बड़ी संख्या में श्रद्धालु शामिल होकर विष्णु की आराधना करते है।\n\n", "id": "475683", "title": "लक्ष्मी नारायण मन्दिर, भोपाल"}
{"url": "https://hi.wikipedia.org/wiki?curid=475684", "text": "एकजीववाद\n\nएकजीववाद सिद्धांत के अनुसार वेदांत में एक ही जीव की स्थिति मानी जाती है। अविद्या एक है, अत: अविद्या से आवृत्त जीव भी एक होगा।\n\nइस वाद के कई रूप शंकर के परवर्ती अद्वैत वेदांत में मिलते हैं। कुछ लोगों के अनुसार एक ही जीव एक ही शरीर में रहता है। अन्य शरीर स्वप्नदृष्ट शरीरों की तरह चेतनाशून्य हैं। दूसरे लोग ब्रह्म के प्रतिबिंब रूप में हिरण्यगर्भ की कल्पना करते हैं। अन्य जीव हिरण्यगर्भ के प्रतिबिंब मात्र हैं। भौतिक शरीरों में असत्य जीव की स्थिति होती है। वास्तविक शरीर हिरण्यगर्भ है। अन्य व्याख्या के अनुसार नाना शरीरों में रहनेवाला एक ही जीव है। जीव में वैयक्तिकता का बोध शरीर की भिन्नता के कारण होता है।\n\nइस सिद्धांत पर यह आक्षेप किया जाता है कि यदि जीव एक है तो एक जीव का मोक्ष होने पर सभी जीवों का मोक्ष होना चाहिए। एक के सुख दु:ख का ज्ञान सभी को होना चाहिए। किंतु जैसे जलपात्र के मालिन होने या नष्ट होने से उसमें पड़नेवाला सूर्य का प्रतिबिंब अप्रभावित रहता है उसी प्रकार जीव पर दूसरे शरीरों का प्रभाव नहीं होता।\n\n", "id": "475684", "title": "एकजीववाद"}
{"url": "https://hi.wikipedia.org/wiki?curid=475689", "text": "कुब्ज विष्णुवर्धन\n\nकुब्ज विष्णुवर्धन बदामी के चालुक्य शासक पुलकेशी द्वितीय के छोटे भाई। इनका विरुद्ध पृथ्वीवल्लभ, युवराज, विषमविद्धि आदि था। सातवीं शताब्दी ई. के पूर्वार्द्ध में पुलकेशी ने उनकी सहायता से पूर्वी तट के देशों को विजित किया और उन्हें विशाखपत्तनम‌ से लेकर नेल्लोर जिले के उत्तरी भाग तक का शासक नियुक्त किया। इस वंश के अभिलेखों के अनुसार उनका शासन संपूर्ण वेंगीमंडल पर था। उनका राजवंश 11वीं शताब्दी तक चलता रहा और वह इतिहास में पूर्वी चालुक्य के नाम से प्रख्यात है। संस्कृत के प्रसिद्ध कवि भारवि उनकी सभा के रत्न कहे जाते हैं।\n\n", "id": "475689", "title": "कुब्ज विष्णुवर्धन"}
{"url": "https://hi.wikipedia.org/wiki?curid=475706", "text": "पुराजैविकी\n\nपुराजैविकी (Paleobiology) अपेक्षाकृत नयी और विकासमान विधा है जिसमें जीवविज्ञान और जीवाश्मिकिकी दोनो की विधियों एवं ज्ञान का समावेश है। इसे कभी-कभी \"भूजैविकी\" (geobiology) भी कहते हैं।\n\n\n", "id": "475706", "title": "पुराजैविकी"}
{"url": "https://hi.wikipedia.org/wiki?curid=475710", "text": "कुमारदेवी\n\n(1) सुविख्यात लिच्छवि कुमारी; गुप्त सम्राट चन्द्रगुप्त प्रथम की पत्नी और समुद्रगुप्त की माता। ये संसार मे पहली महारानी है जिनके नाम से सिक्के प्रचलित किए गए।\n\n(2) कान्यकुब्ज और वाराणासी के गहड़वाल सम्राट गोविंदचंद्र (1114-1154) की रानी। उनके पिता देवरक्षित पीठि (गया) के चिक्कोरवशीं शासक और बंगाल के पाल सम्राटों के सामंत थे। उसकी माता शंकरदेवी एक अन्य पाल सामंत मथनदेव की पुत्री थी, जो राष्ट्रकूटवंशी अंग के शासक थे। मथनदेव की बहन पालराज रामपाल की माता थी। गोविंदचंद्र और कुमारदेवी के इस विवाह से गहड़वाल और पालवंश में कूटनीतिक मित्रता हुई और वह गबड़वाल शक्ति के अन्य दिशाओं मे विस्तार मे सहायक सिद्ध हुई। इससे महत्वपुर्ण बात यह है कि गोविंदचंद्र स्वयं पौराणिक धर्मोपासक हिंदु थे और कुमारदेवी बौद्ध थी। उन्हे अपने धर्म पालन मे न केवल पूरी स्वतंत्रता ही प्राप्त थी, अपीतु उसकी रक्षा और प्रचारादि के लिया दानादि देने की सुविधा भी उपलब्ध थीं। उन्होंने ने मूलत धर्मचक्र का एक नए विहार में पुण स्थापन कराया था।\n", "id": "475710", "title": "कुमारदेवी"}
{"url": "https://hi.wikipedia.org/wiki?curid=475727", "text": "कुनमिंग\n\nकुनमिंग () दक्षिण-पश्चिमी चीन के युन्नान प्रान्त की राजधानी और सबसे बड़ा शहर है। यह चीन की प्रशासन-प्रणाली में एक विभाग-स्तरीय (प्रीफ़ॅक्चर) शहर है। द्वितीय विश्वयुद्ध में कुनमिंग को भारत से प्रसिद्ध बर्मा सड़क (उर्फ़ 'लेडो रोड') द्वारा जोड़ा गया था जिसके ज़रिये सिपाही और जंग की सामग्री भारत से चीन पहुंचाई जाती थी। सन् २०१० की जनगणना के अनुसार कुनमिंग की आबादी ६४,३२,२१२ थी जिनमें से ३०,५५,००० इसके शहरी क्षेत्रों में बस रहे थे। यह शहर युन्नान-गुईझोऊ पठार के बीच में स्थित है और दिआन झील के उत्तरी छोर पर स्थित है। पूरा शहर मंदिरों, झीलों और छोटी पहाड़ियों से घिरा हुआ है। कुनमिंग अपने 'सदाबहार' मौसम के लिए मशहूर है और यहाँ सालभर हरियाली रहती है और फूल खिलते रहते हैं।\n\n", "id": "475727", "title": "कुनमिंग"}
{"url": "https://hi.wikipedia.org/wiki?curid=475735", "text": "यी लोग\n\nयी या लोलो () चीन, वियतनाम और थाईलैंड में बसने वाली एक मानव जाति है। विश्व भर में इनकी जनसँख्या लगभग ८० लाख अनुमानित की गई है। यी लोग तिब्बती-बर्मी भाषा-परिवार की यी भाषाएँ बोलते हैं, जिसका एक मानक रूप नोसू भाषा है और जो बर्मी भाषा से काफ़ी मिलती-जुलती हैं। अधिकतर यी लोग कृषि या गाय, भेड़ और बकरियों के मवेशी-पालन में लगे हुए हैं। कुछ शिकार से भी अपनी ज़रूरतें पूरी करते हैं। चीन में यह युन्नान, सिचुआन, गुइझोऊ और गुआंगशी प्रान्तों के देहाती इलाक़ों में बसते हैं।\n", "id": "475735", "title": "यी लोग"}
{"url": "https://hi.wikipedia.org/wiki?curid=475738", "text": "नोसू भाषा\n\nनोसू (), जिसे उत्तरी यी, लिआंगशान यी और सिचुआन यी भी कहा जाता है, दक्षिणी चीन में बसने वाले यी लोगों द्वारा बोली जाने वाली तिब्बती-बर्मी भाषाओँ की सदस्य यी भाषाओँ की मानक भाषा है। सारी यी बोलियों में यह अकेली है जिसे पाठशालाओं में लिखित रूप से पढ़ाया जाता है। दुनिया भर में ८० लाख की आबादी रखने वाले यी समुदाय में से २० लाख अब नोसू बोलते हैं और यह तादाद बढ़ रही है। तिब्बती-बर्मी भाषा परिवार में यी भाषाएँ बर्मी भाषा के करीब मानी जाती हैं।\n\nयी की अपनी चित्रलिपि पर आधारित एक लिपि है जिसमें ८,००० - १०,००० चिह्न हैं। हालांकि चीनी भावचित्र में एक प्रकार की चित्रलिपि पर आधारित हैं, लेकिन चीनी लिपि और यी लिपि में कोई सम्बन्ध नहीं मिला है। आधुनिक यी लिपि को 'नोसू ब्बर्मा' () कहा जाता है।\n\n", "id": "475738", "title": "नोसू भाषा"}
{"url": "https://hi.wikipedia.org/wiki?curid=475748", "text": "लिजिआंग, युन्नान\n\nलिजिआंग () चीन के युन्नान प्रान्त के पश्चिमोत्तरी भाग में एक विभाग-स्तरीय शहर है। सन् २०१० में इसकी आबादी १२,४४,७६९ अनुमित की गई थी। यह युन्नान की सिचुआन प्रान्त के साथ लगी सरहद के पास है और चिंगहई-तिब्बत पठार और युन्नान-गुइझोऊ पठार के संगम पर स्थित है। यहाँ का मौसम बहुत अच्छा माना जाता है हालांकि कभी-कभार सर्दियों में तापमान शून्य से नीचे चला जाता है। लीजिंग में नाशी समुदाय के बहुत से लोग रहते हैं, जिनके अपने रीति-रिवाज हैं और जो किसी ज़माने में भारत-तिब्बत व्यापार में अहम भूमिका निभाते थे।\n\n", "id": "475748", "title": "लिजिआंग, युन्नान"}
{"url": "https://hi.wikipedia.org/wiki?curid=475767", "text": "फुलझड़ी\n\nफुलझड़ी हाथ में पकड़ने वाली एक आतिशबाज़ी होती है जो धीरे-धीरे जलती हुई आकर्षक चिंगारियों की बौछार करती है। भारतीय उपमहाद्वीप में इन्हें अक्सर दिवाली और शब-ए-बरात जैसे त्योहारों पर मनोरंजन के लिए प्रयोग किया जाता है। पटाख़ों और उस जैसी अन्य विस्फोटक या तेज़ी से हिलने वाली आतिशबाज़ियों की तुलना में इन्हें बच्चों के खेलने के लिए अधिक सुरक्षित माना जाता है इसलिए बच्चों में यह बहुत लोकप्रीय हैं। फिर भी फुलझड़ियाँ १८०० सेंटीग्रेड के आसपास के तापमान पर जलतीं हैं जो सोना भी पिघला सकता है, इसलिए यह ख़तरनाक होती हैं और इनके साथ खेलते हुए बच्चों पर कड़ी निगरानी रखने की आवश्यकता है।\n\n'फुलझड़ी' को अंग्रेज़ी में 'स्पार्कलर' (sparkler) और फ़ारसी में 'फ़शफ़शा' () कहते हैं।\n\n", "id": "475767", "title": "फुलझड़ी"}
{"url": "https://hi.wikipedia.org/wiki?curid=475769", "text": "विलेम डाफ़ो\n\nविलेम डाफ़ो (, जन्म २२ जुलाई १९५५) एक अमरीकी फ़िल्म, नाटक व आवाज़ अभिनेता है व एक प्रायोगिक रंगमंच कंपनी द वूस्टर ग्रुप के संस्थापकों में से एक है। उन्हों कई फ़िल्मों में कार्य किया है जिनमें \"प्लाटून\", \"स्ट्रीट्स ऑफ़ फ़ायर\", \"टू लिव एंड डाई इन एल.ए\", \"बोर्न ऑन द फोर्थ ऑफ़ जुलाई\", \"द इंग्लिश पेशंट\", \"द लास्ट टेम्पटेशन ऑफ़ क्राइस्ट\", \"मिसिसिपी बर्निंग\", \"द बुनडॉक सेंट्स\", \"स्पाइडर-मैन\" व \"द एविएटर\" शामिल है और \"फैंटास्टिक मिस्टर फॉक्स\" व \"फाइंडिंग निमो\" में इन्होने अपनी आवाज़ दी है।\n\nउन्हें दो बार सर्वश्रेष्ठ सहायक अभिनेता के अकादमी पुरस्कार का नामांकन प्राप्त हुआ है। पहला १९८६ में \"प्लाटून\" के लिए व दूसरा २००० में \"शैडो ऑफ़ द वैम्पायर\" के लिए।\n", "id": "475769", "title": "विलेम डाफ़ो"}
{"url": "https://hi.wikipedia.org/wiki?curid=475770", "text": "मार्क स्ट्रांग\n\nमार्क स्ट्रांग (, जन्म २० अगस्त १९६३) एक अंग्रेज़ फ़िल्म अभिनेता है जिन्होंने फ़िल्म व टेलिविज़न दोनों पर कार्य किया है। उनकी फ़िल्मों में \"बॉडी ऑफ़ लाइज़\", \"सिरियाना\", \"द यंग विक्टोरिया\", \"शेरलाक होम्स\", \"रॉकएनरोला\", \"स्टारडस्ट\", \"किक-ऐस\" और \"ग्रीन लैंटर्ण\" शामिल है। वे अधिकतर नकारात्मक भूमिकाएं निभाते हैं जैसे \"शेरलोक होम्स\" में लोर्ड ब्लैकवुड, \"स्टारडस्ट\" में प्रिंस सेप्टीमस और \"रोबिन हूड\" में सर गोडफ्रे। हालही में वे २०१२ में बनी फ़िल्म \"जॉन कार्टर\" में दिखे जिसमें उन्हें मताई शांग की नकारात्मक भूमिका निभाई।\n", "id": "475770", "title": "मार्क स्ट्रांग"}
{"url": "https://hi.wikipedia.org/wiki?curid=475772", "text": "रिवेंज (टीवी शृंखला)\n\nरिवेंज () एक अमेरिकी टेलिविज़न ड्रामा शृंखला है, जिसकी रचना माइक कॅली ने की है तथा जिसमें मुख्य भूमिका में हैं मैडेलिन स्टो व एमिली वैन-कैंप। शृंखला का प्रिमीयर सितम्बर 21, 2012 को एबीसी चॅनल पर हुआ था। मुख्य कथानक फ्रांसीसी लेखक अलेक्जेंडर ड्यूमा द्वारा रचित \"द काउंट ऑफ़ मॉन्टे क्रिस्टो‎\" उपन्यास से प्रेरित है। \n\nशृंखला की कहानी न्यू यॉर्क के लॉन्ग आइलैंड के हॅम्पटन शहर में रहने वाले धनी व समृद्ध ग्रेसन परिवार के आसपास घूमती है। कई वर्ष पहले, कॉनरेड और विक्टोरिया ग्रेसन ने अपने मित्र डेविड क्लार्क को आतंकवादी होने व एक विमान दुर्घटना के लिए, जिसमें कई लोगों की जान गई थी, जिम्मेदार होने के लिए फसा दिया था। डेविड को इस अपराध के लिए सजा होती है और जेल में रहते हुए उसकी मृत्यु ही जाती है। वर्षों बाद डेविड की पुत्री अमेंडा क्लार्क अपने पिता की मृत्यु का बदला लेने के लिए एमिली थॉर्न के नाम के साथ हॅम्पटन शहर वापस आती है।\n\nशृंखला को आलोचकों ने सराहा था तथा इसे अच्छी टेलिविज़न रेटिंग प्राप्त हुई। अक्टूबर 13, 2011, तक कार्यक्रम के चार एपिसोड पूरें होने के पश्चात एबीसी ने शृंखला को पूरे 22 एपिसोड तक के लिए नवीकृत कर दिया था। मैडेलिन स्टो को कार्यक्रम में अपनी निभाई गई विक्टोरिया ग्रेसन की भूमिका के लिए गोल्डन ग्लोब की बेस्ट ऐक्ट्रेस ड्रामा सीरीज़ (सर्वश्रेष्ठ अभिनेत्री ड्रामा शृंखला) श्रेणी में नामित किया गया था।\n\nशृंखला की कहानी लॉन्ग आइलैंड, न्यू यॉर्क की स्फ़क काउंटी के एक समृद्ध नगर हॅम्पटन में चलती है। शहर में अरबपति एमिली थॉर्न (एमिली वैन-कैंप) रहने के लिए आती है जो असल में अमेंडा क्लार्क है। अमेंडा डेविड क्लार्क की पुत्री है, जिसे 1995 में हुई एक विमान दुर्घटना के कारण 197 यात्रियों की मौत का दोषी समझा जाता है। उसे एफबीआई एजेंटों ने गिरफ्तार कर लिया था और जल्द ही दोषी करार कर दिया। डेविड के दोस्तों व सहकर्मियों, कॉनरेड और विक्टोरिया ग्रेसन (मैडेलिन स्टो), व उसकी सेक्रेटरी लिडिया डेविस ने उसके खिलाफ गवाही दी थी। विक्टोरिया का डेविड के साथ प्रेम प्रसंग था, परन्तु उसे डेविड को धोखा देने पर कॉनरेड ने, यह धमकी दे कर कि वह दोनों के साझे बेटे डैनियल को खो सकती है, मजबूर कर दिया था। डेविड को देशद्रोह के किए दोषी ठहराया गया और कुछ वर्षों के बाद जेल में उसकी मृत्यु हो गई। डेविड की गिरफ्तारी के बाद अमेंडा को पहले एक अनाथालय भेजा गया तथा फिर एक किशोरों के लिए एक बनी विशेष सुधारक सुविधा (जुवेनाइल) में, जहाँ उसकी मुलाकात एमिली थॉर्न से होती है। अनाथालय में जाने से पहले, अमेंडा ने अपने दोस्त जैक पोर्टर को अपना कुत्ता सैमी दे दिया था। जब वह 18 वर्ष होने के पश्चात जुवेनाइल से बहार आती है तब उसे नोलन रॉस लेने आता है; नोलन ने डेविड की मदद से सफलता हासिल की थी और वर्तमान समय में एक करोड़पति है। वह उसे बताता है कि उसके पिता को गलत तरीके से दोषी ठहराया गया था और वह नोलन की कंपनी में 49 प्रतिशत हिस्सेदारी की मालिक है। \n\nवर्षों बाद, अमेंडा उन लोगों से, जिन्होंने उसके परिवार का जीवन नष्ट किया था, बदला लेने के लिए हॅम्पटन शहर एमिली थॉर्न के नाम से आती है। वह उसी घर को किराये पर लेती है जहाँ वर्षी पहले वह अपने पिटा के साथ रहती थी। वर्तमान समय में यह घर डेविड की रखैल लिडिया डेविस के पास है। लिडिया उसके पिता की दोषसिद्धि के लिए जिम्मेदार व्यक्तियों की सूची में उसका पहला लक्ष्य है। इस बीच, वह विक्टोरिया ग्रेसन के बेटे डैनियल के साथ प्रेम सम्बंध बनाती है, जिसके कारण विक्टोरिया चिन्तित हों जाती है तथा अपनी नवागंतुक पड़ोसी के अतीत के बारे में अपने संसाधनों की मदद से तहकीकात करना शुरू कर देती है। \n\n\n\n\n\n\n\n\n\nशृंखला के पहले सत्र में एक या एक से अधिक विशेष रूप से प्रदर्शित आवर्ती पात्र भी शामिल हैं। यह वह पात्र हैं जो मुख्य कलाकारों की तरह सभी प्रकरणों में नहीं दिखाई दिए।\n\n\n\n\n", "id": "475772", "title": "रिवेंज (टीवी शृंखला)"}
{"url": "https://hi.wikipedia.org/wiki?curid=475787", "text": "कशेरुक जीवाश्मिकी\n\nकशेरुक जीवाश्मिकी (Vertebrate paleontology) जीवाश्मिकी की विशाल शाखा है जो अश्मीभूत कशेरुकों के अवशेषों के अध्ययन के आधार पर उनके व्यवहार, प्रजनन तथा स्वरूप आदि की खोज करती है। कशेरुक प्राणी वे कहलाते हैं जिनके कशेरुक दण्ड (vertebrae) होता है। उद्विकास की समयरेखा का प्रयोग करते हुए यह शाखा पुराकाल के जन्तुओं तथा उनके वर्तमान संबन्धियों को भी जोड़ने का प्रयत्न करती है।\n\nजीवाश्मों के अध्ययन से पता चलता है कि आरम्भिक काल में कशेरुक प्राणी जलीय-जन्तु थे जिनसे विकसित होकर आज के स्तनपोषी बने हैं। \n\nजेप्सेन, मेयर एवं सिम्पसन के शब्दों में, कशेरुकीय जीवाश्म विज्ञान समय की सीमा में बँधे तुलनात्मक अस्थिविज्ञान का अध्ययन है। कारण कि (1) जैवाश्मिकीय न्यास (data) मूल रूप से कंकाल (sdeleton) तंत्र तक ही सीमित होते हैं। (2) जीवाश्मवैज्ञानिकों के पास अध्ययन सामग्री के रूप में विविध पुराकालिक कंकालों के संकलन मात्र होते हैं।\" (ग्लेन एल. जेप्सेन, अर्न्स्ट मेयर तथा जार्ज गेलार्ड सिम्पसन : जेनेटिक्स, पैलिओन्टोलाजी एंड इवोल्यूशन, प्रिंस्टन यूनि. प्रेस, प्रिंस्टन, न्यूजर्सी, 1949)।\n\n'कशेरुकीय जीवाश्मिकी' (Vertebrate paleontology) की दो मुख्य शाखाएँ हैं : \n\nस्पष्ट है कि प्रथम के अंतर्गत प्राचीन अश्मीभूत वनस्पतियों तथा दूसरे के अंतर्गत प्राचीन अश्मीभूत जंतुओं का अध्ययन किया जाता है। किंतु, साधारणतया प्राचीन अश्मीभूत जंतुओं के अध्ययन को ही 'जीवाश्मिकी' की संज्ञा प्राप्त है।\n\nदेखें, भूवैज्ञानिक समय-मान (Geological time scale)\n\nइसके पूर्व कि हम कशेरुकीय जीवाश्मों पर विचार करें, कशेरुकीय जंतुओं के लक्षणों पर दृष्टिपात करन लेना समीचीन होगा। कशेरुकी जंतुओं के निम्नलिखित लक्षण बतलाए गए हैं :\n\n(1) सभी कशेरुकीय जंतुओं में द्विपार्श्व सममिति (Bilateral symmetry) पाई जाती है।\n\n(2) पृष्ठरज्जु (Notochord)-कशेरुकीय जंतुओं के अवलंबन (support) के लिए आंतरिक कंकाल पाया जाता है। इससे पेशीय संचलन में भी सुविधा मिलती है। इस कंकाल के पृष्ठभाग में एक लंबी पतली शलाका होती है, जो पुच्छ भाग से लेकर कपाल की ग्रीवा तक फैली रहती है। अति विकसित कशेरुकीयों में यही रीढ़ की हड्डी बन जाती है।\n\n(3) उपास्थि एवं अस्थि (Cartilage and bone)-सभी कशेरुकीय जंतुओं में उपास्थियों या अस्थियों द्वारा निर्मित एक कंकाल तंत्र (skeletal system) पाया जाता है।\n\n(4) अक्षीय कंकाल (Axial skeleton)-अक्षीय कंकाल तंत्र के मुख्य घटक कशेरुक (Vertebrae) हैं। कशेरुकों का विस्तार होने के कारण उच्च कशेरुकीय जंतुओं में पँसलियाँ (ribs) बन जाती हैं।\n\n(5) युग्मित अनुबंध (Paired appenddages)-मछलियों में युग्मित पंखों (Paired fins) तथा भूमि पर रहनेवाले कशेरुकों में हाथ पैर पाए जाते हैं। ये सब एक-एक जोड़े हाते हैं। हाथों के अवलंबन के लिए हँसलियाँ (pectoral girdles) तथा पैरों के लिए कूल्हे (pelvic girdles) होते हैं।\n\n(6) क्लोम तंत्र (Branchial system)-सभी कशेरुकीयों में साँस लेने के लिए क्लोमतंत्र पाया जाता है, जो उच्च कशेरुकीयों में विकसित होकर फेफड़ा बन जाता है।\n\n(7) खोपड़ी (Skull)-कंकाल के एक सिरे पर एक मस्तिष्क खोल (brain case) पाई जाती है जिसके भीतर वसा जैसे पदार्थ भरे रहते हैं। इसका पिछला भाग रीढ़ की हड्डी से जुड़ा रहता है और अगले या सम्मुख भाग में नाम तथा आँख के गड्ढे बने रहते हैं। पृष्ठीय खंड के विस्तार क्षेत्र में कान की गुहाएँ पाई जाती हैं।\n\nकशेरुकीय जंतुओं के अश्मीभूत प्रमाण सर्वप्रथम ऑर्डोविसियन काल में मिलते हैं, जो विच्छिन्न रूप में हैं। हम ज्यों-ज्यों सिल्यूरियन काल की ओर बढ़ते हैं, ये जीवाश्मीय प्रमाण अधिक ठोस और पूर्ण होते जाते हैं। डिवोनियल शैल खंडों के जीवाश्मीय प्रमाण वास्तवकि अर्थ में पूर्ण और विश्वसनीय हो जाते हैं। डिवोनियन कल्प के मध्य तथा अंतकाल के बीच मछलियाँ उत्पन्न हो चुकी थीं। पुराजीवी महाकल्प के अंत काल में उभयचर (amphibians) भी उत्पन्न हो चुके थे। पेन्सिलवैनियय काल में सरीसृप उत्पन्न हुए और उन्होंने लाखों वर्षों तक पृथ्वी पर शासन किया। मध्यजीवी महाकल्प के जुरैसिक कल्प में पक्षी तथा स्तनपायी उत्पन्न हुए। नूतनजीवी महाकल्प में स्तनपायी जंतु युग का आंरभ हुआ। इस प्रकार, मोटे तौर पर, कशेरुकीय जंतुओं का प्रादुर्भाव होता गया।\n\nइस महाकल्प का विस्तार 32 करोड़ वर्षों तक की अवधिवाला माना गया है। इसके अंतर्गत सात कल्प समाविष्ट हैं : कैंब्रियन, ऑर्डोविसियन, सिल्यूरियन, डिवोनियन, मिसिसिपियन, पेंसिल्वैनियन तथा पर्मियन।\n\nपुराजीवी महाकल्प के इस प्रथम चरण में अकशेरुकीय जंतुओं के पूर्णविकसित स्वरूप दृष्टिगोचर होते हैं। कशेरुकीय जंतुओं के जीवाश्म कैंब्रियनकाल में नहीं मिलते। इस कारण यह बतलाया गया है कि संभवत: आदिम कशेरुकीय जंतुओं का शरीर ऐसे पदार्थों द्वारा निर्मित रहा होगा, जिनका प्रस्तरीकरण संभव नहीं है। दूसरे, इस कल्प के जीवाश्म अधिकतर समुद्री हैं, अत: हो सकता है कि वे, या तो विरल (rare) रहे हों, या खारे जल में वे रहते ही न रहे हों।\n\nपुराजीवी महाकल्प के द्वितीय चरण के भी जीवाश्म अधिकतर समुद्री हैं। ऑर्डोविसियन कल्प में भी अकशेरुकीयों की भरमार है। इसमें इक्के-दुक्के कशेरुकीय जीवाश्म मिले हैं, किंतु वे इतने अधूरे हैं कि उनसे कोई अर्थ निकालना कठिन है।\n\nसिल्यूरिन कल्प के भी जीवाश्मीय प्रमाण अधिकतर सागरजलीय हैं। इस कल्प के कुछ अतिशय प्राचीन पर्वतीय क्षेत्रों में, विशेषकर रूस के पास, कुछ आदिम कशेरुकीयों के अवशेष प्राप्त हुए हैं। मीठे जलाशयों के पेटों (डड्ढड्डद्म) तथा समुद्रों के मुहानों पर, जहाँ नदियाँ उनसे संगम करती हैं, कुछ सार्थक जीवाश्म प्राप्त हो सके हैं। मछलियों का प्रादुर्भाव यद्यपि इस कल्प में हो चुका था, तथापि उनका उद्विकास तेजी से हो रहा था जो अगले चरण में जाकर पूरा हुआ।\n\nइस कल्प में कशेरुकीय जंतुओं के स्पष्ट रूप से प्रमाण प्राप्त होते हैं। डिवोनियन कल्प को 'मत्स्य युग' (Age of fishes) कहा जाता है। कशेरुकीय जंतुओं का श्रृंखलाबद्ध इतिहास यहीं से आरंभ होता है। इंग्लैंड के स्कॉटलैंड प्रदेश में मीटे जल की मछलियों के प्रथम दर्शन मिलते हैं। डिवोनियनकालीन अवसाद उत्तरी अमरीका, कैनेडा, उत्तरी रूस, आस्ट्रेलिया आदि में भी मिलते हैं। इस कल्प में काँटेदार शार्क (spiny shark) का भी प्रादुर्भाव दिखलाई देता है।\n\nकुछ जीवाश्म वैज्ञानिकों ने इन दोनों कल्पों को एक संयुक्त नाम--कार्बोनीफ़रस या कार्बनिक कल्प दिया है। इन दोनों कल्पों की संयुक्त अवधि लगभग आठ करोड़ वर्षों की मानी गई है। मिसिसिपियन कालीन क्षेत्र अधिकतर समुद्री हैं और इनमें चूने (Limestone) की मोटी तहें हैं। पेंसिल्वैनियन कल्प में कोयले की खानों की रचना आरंभ हो चुकी थी, अत: स्वाभाविक रूप से ये क्षेत्र स्थालीय हैं। इस काल में भी विविध प्रकार की मछलियों के जीवाश्म प्रचुर मात्रा में पाए गए हैं। इस कल्प का मुख्य आकर्षण उभयचरों (amphibians) का प्रादुर्भाव है। इन्हीं कल्पों की समाप्ति होते-होते सरीसृप (reptiles) भी उत्पन्न हो चुके थे।\n\nपुराजीवी महाकल्प के इस अंतिम चरण में यूरोप और अमरीका के अनेक क्षेत्रों के अवसादों में पर्याप्त अंतर पड़ चुका था। दक्षिणी अफ्रीका तथा रूस के कुछ भागों में भी इसी प्रकार का परिवेश था और इसमें स्थलीय कशेरुकीय जंतुओं के दर्शन होने लगते हैं। उभयचरों का विकास तेजी से होता जा रहा था और सरीसृप भी फैलते जा रहे थे। इस काल के सरीसृप शाकाहारी थे। कुछ सरीसृप मछलियों का आहार करते थे, ऐसे प्रमाण भी उपलब्ध हुए हैं। दक्षिणी अफ्रीका में कुछ ऐसे भी सरीसृप मिले हैं जो स्तनपायी जंतुओं जैसे दिखलाई देते हैं।\n\nइस महाकल्प की अवधि लगभग 13 करोड़ वर्षों की आँकी गई है और इसे 'सरीसृपकाल' (Age of Repiles) की संज्ञा प्रदान की गई है। इस महाकल्प में तीन कल्प हैं : ट्राइऐसिक, जुरैसिक तथा क्रिटैशस।\n\nमध्यजीवी महाकल्प में भयंकर प्रकार के सरीसृप जल, थल तथा नभ तीनों का शासन करते थे। ईश्वर की कृपा है कि अब उनका लोप हो चुका है। ट्राइऐसिक कल्प का क्षेत्र यूरोप के अल्पाइन पर्वत से आरंभ हाता है। इस क्षेत्र के सागरों की तलहटियों में कई प्रकार के निक्षेप (deposits) मिलते हैं। ऐसे ही क्षेत्र दक्षिणी अफ्रीका, पूर्वी आस्ट्रेलिया, भारत, ब्राज़ील आदि में भी थे।\n\nइस कल्प में पुरानी मछलियों का धीरे-धीरे लोप होता जा रहा था और उनके स्थान पर नए प्रकार की मछलियों का प्रादुर्भाव हो रहा था। कुछ नए प्रकार के सरीसृपों को भी हम उसी काल में पाते हैं, जिनके वंशज आज प्रचुर संख्या में उपलब्ध हैं। इसी कल्प के अंतिम चरण में डाइनासौरों के पूर्वज जन्म ले चुके थे।\n\nइस कल्प की विशेषता यह है कि इसमें जलीय कशेरुकीय जीवाश्म प्रचुर मात्रा में मिले हैं। इनकी तुलना में स्थलीय कशेरुकी कम प्राप्त हुए हैं। इस कल्प के क्षेत्र जूरा पर्वत, इंग्लिश चैनेल, बैवेरिया (जर्मनी), फ्रांस आदि तक ही सीमित हैं। इस कल्प में तीलियोस्ट (teliosts) तथा एलास्मोब्रैक (elasmobranch) मछलियों, मेढ़कों, समुद्री सरीसृपों, छिपकली जाति के जंतुओं (lizards), मगर, पक्षी तथा आदिम स्तनपायी जंतुओं के दर्शन हमें स्पष्ट रूप से होते हैं। समुद्री इक्थियोसौर इस कल्प के उल्लेखनीय जंतु हैं। जुरैसिक कल्प के अंतिम चरण में डाइनोसौरों के भी दर्शन होने लगते हैं। इस काल के प्रमुख पक्षी वर्ग में आर्किऑप्टेरिक्स (Archaeopteryx) तथा आर्किऑर्निस (Archaeornis) हैं, जिनका आज लोप हो चुका है।\n\nइस अकेले कल्प की अवधि लगभग पाँच करोड़ वर्ष आँकी गई है। इस कल्प के प्रमाण यूरोप, उत्तरी अमरीका, ब्राज़ील, आस्ट्रेलिया, माउंट लेबनान, सीरिया आदि में उपलब्ध होते हैं। इस कल्प के जंतु भारत, चीन, मंगोलिया, दक्षिण अफ्रीका, आस्ट्रलिया आदि में भी मिले हैं। इस काल में बड़े-बड़े समुद्री कच्छप, सर्प, मगर मांसाहारी डाइनासौर आदि प्रचुर संख्या में दिखलाई देते हैं। प्लीसियोसौरों (Plesiosaurs) की प्रभुता इस कल्प की विशेषता प्रतीत होती है, जिनके अवशेषों में एक ऐसी खोपड़ी मिली है, जो लगभग तीन मीटर लंबी है।\n\nइस काल की अवधि पाँच छह करोड़ वर्ष आँकी गई है और इसे तृतीय तथा चतुर्थ कल्पों में विभक्त किया गया है। इस महाकल्प में दैत्याकार सरीसृपों का अंत हो चुका था और आधुनिक जंतुओं के पूर्वजों का अवतरण आरंभ होने लगा था।\n\nइस कल्प को पाँच युगों में विभक्त किया गया है, पुरानूतन (Palaeocene), आदिनूतन (Eocene), अल्पनूतन (Oligocene) मध्यनूतन (Miocene) तथा अतिनूतन (Pliocene)।\n\nतृतीय कल्प का यह प्राचीनतम युग है, जिसमें मुख्य रूप से स्तनपायी जंतुओं के आदम पूर्वज विकसित हो रहे थे। तत्कालीन जंतुओं को प्राणिशास्त्रियों ने यद्यपि कीटभक्षी, मांसभक्षी अथवा प्राइमेट वर्गों में वर्गीकृत किया है, तथापि आज कल के किन्हीं वर्गों के जंतुओं से वे सर्वथा भिन्न प्रतीत होते हैं। इन आदिम पूर्वजों में से अधिकतर अब लुप्त हो चुके हैं।\n\nइस युग के जंतु भी पुरानूतन युगीन जंतुओं की भाँति उत्तरी अमरीका में ही अधिकतर प्राप्त हुए। यूराप में कुछ काल बाद स्विटज़रलैंड तथा फ्रांस और बेल्जियम में भी कुछ प्रमाण प्राप्त हुए। इस युक की विशेषता खुरदार जंतुओं की उत्पत्ति है। मध्ययुग में चमगादड़ भी अपना दर्शन देने लगते हैं। उत्तर युग आते-आते कुत्ते, बिल्लियों आदि के कुलों के पुर्वज भी प्रकट होने लगते हैं। इसी समय दरियायी घोड़ों, टेपियरों, घोडों आदि के भी आदिम प्रमाण प्राप्त हो जाते हैं।\n\nइस युग के जीवाश्म यूरोप, एशिया, अमरीका आदि अनेक महाद्वीपों में प्राप्त हुए हैं। मंगोलिया, दक्षिण डकोटा (उत्तरी अमरीका), पैटोगोनिया (दक्षिणी अमरीका) मुख्य क्षेत्र बतलाए गए हैं। एक तिहाई से भी कम स्थलीय स्तनपायी जंतुओं का पता इस युग में लगा है। कारण यह है कि अधिकतर जंतुकुलों का लोप भी होता गया। उत्तर युग में अपोज़म, बीवर, क्रियोडोंट, फ़िसीपीड आदि भी पाए गए हैं। मस्टेलिड तथा फ़ीलिड, समूहों की प्रचुरता थी। टेपियर, राइनोसिरस, आर्टिओडैक्टाइल आदि भी काफी प्राप्त हुए हैं।\n\nइस युग का विस्तार बहुत लंबा है और फ्रांस, जर्मनी आदि में बहुत से जीवाश्म मिले हैं। इस युग के जंतु अति आधुनिक हैं। बहुत से प्राचीन कुल लुप्त हो गए और उनके स्थान पर नए कुल विकसित हो रहे थे। मस्टेलिड, फ़ीलिड, सिवेट, हायना, रोडेंट आदि सुधरे रूपों में दिखलाई देते हैं। यूरापे में गिबन के पूर्वजों का आभास मिलता है। बाद में इसका क्षेत्र अफ्रीका हो गया। घोड़ों, ऊँटों के भी पूर्वजों का कुछ संकेत इस युग में मिलने लगता है।\n\nइस युग के अवशेष अधिकतर भूमध्यसागरीय क्षेत्रों तथा पूर्वी और मध्य यूरापे से प्राप्त हुए हैं। चीन के शांसी प्रदेश तथा भारत में शिवालिक पर्वत के आसपास भी इस युग के कुछ अवशेष मिले हैं। उत्तरी और दक्षिणी अमरीका में भी टेक्सास, न्यू मेक्सिको, कैसास, अर्जेंटाइना आदि क्षेत्रों के अवशेष इसी युग के हैं। आधुनिक जंतुकुलों (Families) के वास्तविक प्रपितामहों का विकास होने लगा था और पुराने अंगुलेट कुल लुप्त होते जा रहे थे। तेंदुआ, मृग, सूअर, जिराफ, आदिम हाथी आदि के जीवाश्म इस युग में प्रचुर संख्या में मिले हैं। ऊँटों के कई रूप भी दर्शनीय हैं और अनेक प्रकार के घोड़े भी दिखलाई देते हैं। स्पर्म ह्वेल मछलियाँ सागरों में विचरण करने लगी थीं।\n\nइस कल्प के दो युग हैं : अत्यंत नूतन तथा नूतन।\n\nइस युग को उत्तरी क्षेत्रों का हिम युग (Ice Age) कहा जाता है। भौगोलिक दृष्टि से ध्रुव, समशीतोष्ण तथा उष्ण कटिबंध अलग हो चुके थे, तथापि उनमें सीमांकन करना कठिन था। पूर्व युगों के जंतुओं का धीरे-धीरे लोप होता जा रहा था और उनके स्थान पर नए-नए प्राणी विकसित होने लगे थे। आस्ट्रेलिया में बड़े-बड़े कंगारू तथा ऑर्निथोरिंकस धीरे-धीरे कम होते जा रहे थे। इस युग में लगभग वे सभी जंतु दिखलाई देते हैं, जो आज वर्तमान हैं। शीत, उष्ण तथा समशीतोष्ण कटिबंधों के जंतुओं का अंतर स्पष्ट हो चला था। मानव की उत्पत्ति इस युग में हुई या नहीं, यह एक विवाद का प्रश्न है।\n\nइस युग की उल्लेखनीय विशेषता मनुष्य की उत्पत्ति है। इसके पूर्व युग के दैत्याकार जंतु लुप्तप्राय हो चले थे और उनके स्थान सुडौल शरीरधारी आते जा रहे थे।\n\n", "id": "475787", "title": "कशेरुक जीवाश्मिकी"}
{"url": "https://hi.wikipedia.org/wiki?curid=475789", "text": "मिर्ज़ा मुहम्मद रफ़ी सौदा\n\n[चित्र:Sauda kulliyat 1872.jpg|thumb|230px|सन् १८७२ में छपा सौदा की कुल्लियात का अंग्रेज़ी अनुवाद]]\nमिर्ज़ा मुहम्मद रफ़ी 'सौदा' (, १७१३–१७८१) देहली के एक प्रसिद्ध शायर थे। वे अपनी ग़ज़लों और क़सीदों के लिए जाने जाते हैं। ये मीर के समकालीन थे इसलिए इनकी तुलना भी अक्सर मीर से होती है। मीर जहाँ ग़ज़लों के लिए आधुनिक उर्दू के उस्ताद माने गए हैं (ख़ासकर दिल्ली-लखनऊ के इलाक़े में), सौदा को ग़ज़लों में वो स्थान नहीं मिल पाया। हाँलांकि सौदा ने मसनवी, क़सीदे, मर्सिया तर्जीहबन्द, मुख़म्मस, रुबाई, क़ता और हिजो तक लिखा है।\n\nसौदा का जन्म वर्ष पक्का नहीं है लेकिन कुछ तज़किरों में ११२५ हिजरी (यानि १७१३-१७१४ ईसवी) बताया गया है। वे दिल्ली में पैदा और बड़े हुए और मुहम्मद शाह के ज़माने में जिए। धर्म के नज़रिए से उनका परिवार शिया था। उनके पहले उस्ताद सुलयमान क़ुली ख़ान 'विदाद' थे। शाह हातिम भी उनके उस्ताद रहे क्योंकि अपने छात्रों की सूची में उन्होंने सौदा का नाम शामिल किया था। मुग़ल बादशाह शाह आलम सौदा के शागिर्द बने और अपनी रचनाओं में ग़लतियाँ ठीक करवाने के लिए सौदा को दिया करते थे। सौदा मीर तकी 'मीर' के समकालीन थे। ६० या ६६ की आयु में वे दिल्ली छोड़ नवाब बंगश के साथ फ़र्रूख़ाबाद आ बसे और फिर अवध के नवाब के साथ फैज़ाबाद आ गए। जब लखनऊ अवध रियासत की राजधानी बन गया तो वे नवाब शुजाउद्दौला के साथ लखनऊ आ गए। ७० की आयु के आसपास उनका लखनऊ में ही देहांत हुआ।\n\nसौदा को क़सीदों और तंज़ के सबसे अच्छे शायरों में गिना जाता है। शुरू में वे फ़ारसी में ही लिखा करते थे लेकिन अपने उस्ताद ख़ान-ए-आरज़ू का कहा मानकर उर्दू में भी लिखने लगे। १८७२ में उनकी कुल्लियात को बंगाल रिसाले के मेजर हेनरी कोर्ट () ने अंग्रेज़ी में अनुवाद किया। उनके कुछ चुने शेर इस प्रकार हैं:\n\n१.\n२.\n३.\n४.\n५.\n\n", "id": "475789", "title": "मिर्ज़ा मुहम्मद रफ़ी सौदा"}
{"url": "https://hi.wikipedia.org/wiki?curid=475798", "text": "काँगड़ी गाँव\n\nकांगड़ी हरिद्वार के निकट गंगा के पूर्वी तट पर दूसरी ओर बिजनौर जिले में बसा हुआ एक बहुत छोटा गाँव है। पिछली शताब्दी के आरंभ में इस गाँव के पास स्वामी श्रद्धानंद जी (तत्कालीन महात्मा मुंशीराम-1857-1926 ई.) ने एक गुरुकुल की स्थापना की। यह उस समय के शिक्षा जगत्‌ में एक सर्वथा नवीन और क्रांतिकारी प्रयत्न था। ब्रिटिश प्रधान मंत्री श्री रैम्ज़े मैकडोनल्ड के शब्दों में 'मेकाले के बाद भारत में शिक्षा के क्षेत्र में जो सबसे महत्वपूर्ण और मौलिक प्रयत्न हुआ है, वह गुरुकुल है।' अत: इसे देश और विदेश में असाधारण ख्याति प्राप्त हुई। गुरुकुल काँगड़ी शिक्षाविषयक एक विशिष्ट विचारधारा का प्रतीक बन गया।\n\n", "id": "475798", "title": "काँगड़ी गाँव"}
{"url": "https://hi.wikipedia.org/wiki?curid=475799", "text": "24 (टीवी शृंखला)\n\n२४ () एक अमेरिकी टेलिविज़न धारावाहिक है जिसका निर्माण फॉक्स नेटवर्क और सिंडिकेट वर्ल्डवाइड ने किया है। इसमें कीफर सदरलैंड एक दहशत विरोधी दस्ते के एजंट जैक बेउर के रूप में है। हर २३ एपिसोडों का प्रकरण बेउर के जीवन के २४ घंटे दिखाता है जिसमे वास्तविक समय के अनुसार कहानी बताई जाती है। इसकी शुरुआत ६ नवम्बर २००१ को हुई थी और अबतक इसके १९२ एपिसोड आठ संस्करणों में दिखाए जा चुके है व इसका अंतिम एपिसोड २४ मई २०१० को प्रसारित कर इस शृंखला का अंत कर दिया गया। इसके साथ ही एक फ़िल्म \"२४: रिडेम्पशन\" को छठे और सातवे प्रकरण के बिच प्रसारित किया गया था और इसी नाम की एक मुख्य फ़िल्म को २०१२ में फ़िल्मांकन करने की योजना है।\n\nबेउर एक मात्र ऐसा पात्र है जो इस शृंखला के हर एपिसोड में है। शृंखला की शुरुआत में वह लॉस एंजिंल्स में स्थित एक दशत विरोधी दस्ते के लिए कार्य करता है जिसमे वह बेहद कामयाब व निपुण एजंट है व इस बात में विशवास रखता है की \"अंत भला तो सब भला\" और इसके लिए किसी भी हरकत को अंजाम देने के लिए तत्पर रहता है। शृंखला में मुख्यतः सभी घटनाएं राजनीतिक समस्याओं से जुडी होती है। एक साधारण कहानी में बेउर समय के साथ लड़ते हुए कई आतंकवादी योजनाओं को नाकाम करता है जिनमे राष्ट्रपती पर जानलेवा हमले की साजिशें, परमाणु, जैविक व रासायनिक खतरे, सायबर हमले व कॉर्पोरेट और सरकार में मिले हुए भ्रष्टाचार के खिलाफ लड़ना शामिल है।\n\nहालांकि इसे समीक्षकों द्वारा बेहद सराहा गया है परन्तु इस शृंखला को यातना के प्रयोग का सही व मुस्लिमों को गलत धारणाओं से दिखाने के लिए टिका की गई है। इन सब के बावजूद इसे अपने आठ प्रकरणों में कई पुरस्कारों से सम्मानित किया जा चूका है जिनमे २००३ में सर्वश्रेष्ठ ड्रामा शृंखला का गोल्डन ग्लोब पुरस्कार और २००६ में बेहतरीन ड्रामा शृंखला का प्राइमटाइम एमी पुरस्कार शामिल है। अपने आठवें प्रकरण के अंत के बाद \"२४\" अबतक का सबसे लम्बा चलने वाला जासूसी पर आधारित टेलीविजन धारावाहिक बन गया और इसने \"मिशन: इम्पोसिबल\" और \"द ऐवेंजर्स\" को पीछे छोड दिया।\n\n\"२४\" एक ड्रामा शृंखला है जिसमे कीफर सदरलैंड जैक बेउर की भूमिका में है, जिसमे एक काल्पनिक दहशतवाद विरोधी दस्ते के कार्य को दिखाया जाता है व अमेरिका को दहशतवादी घटनाओं से बचने के उनके प्रयासों पर ध्यान केंद्रित किया जाता है। हर एपिसोड बेउर, अमेरिकी सरकार के अधिकारियों व षड्यंत्रकारियो पर केंद्रित होता है। एपिसोड एक घंटे में पूरा होता है जिसमे सभी घटनाएं वास्तविक समय के अनुसार दिखाई जाती है। वास्तविक-विश्व का ज्ञान दर्शाने के लिए एक घडी शो के दौरान लगातार दिखाई देती है और बिच-बिच में सभी दृश्यों को एक साथ पर्दे पर बटां दिखाया जाता है जिससे उस समय हो रहे सभी कार्यों को एक साथ देखा जा सकता है।\n\nपहला प्रकरण सुबह १२:०० बजे लॉस एंजिंल्स में कैलिफोर्निया से शुरू होता है। जैक बेउर का ज़िम्मा सेनेटर डेविड पाल्मर को उनकी हत्या के षड्यंत्र से बचाना है और साथ ही अपने परिवार की भी उनसे रक्षा करनी है जो जैक और डेविड के बाल्कांस में अमेरिका द्वारा किए गए गुप्त मिशन का हिस्सा होने के कारण उन दोनों से प्रतिशोध लेना चाहते है।\n\nदूसरा प्रकरण पहले प्रकरण के अट्ठारह महीने बाद सुबह ८:०० बजे शुरू होता है। जैक को एक परमाणु बम को लॉस एंजिंल्स के निकट विस्फोटित होने से रोकना है और बाद में राष्ट्रपति डेविड पाल्मर को इस खतरे के पीछे हात का पर्दाफाश करने में मदद करनी है। यह अमेरिका व टिन मध्य पूर्वी देशों के बिच युद्ध होने से रोकने के लिए आवश्यक है।\n\nतीसरा प्रकरण दूसरे प्रकरण के तीन वर्षों बाद दोपहर १:०० बजे शुरू होता है। एक मेक्सिकी ड्रग दस्ते में गुप्त तरीके से कार्य करते हुए हेरोइन की लत से लड़ते हुए जैक को दोबारा इस समूह में घुस कर एक जानलेवा वाइरस को काले बाजार में उतरने से रोकना है। दूसरी ओर राष्ट्रपती डेविड पाल्मर एक लाइव प्रसारण की तयारी कर रहे है। बाद में जैक और पाल्मर को मिलकर एक आतंकवादी स्टीफन सौन्डर्स के साथ सहाकार्य करना पड़ता है जो आखिरकार वाइरस को हासिल करलेता है और बाद में उन्हें उसे वह वाइरस कई अमरीकी शहरों में फ़ैलाने से रोकना पड़ता है।\n", "id": "475799", "title": "24 (टीवी शृंखला)"}
{"url": "https://hi.wikipedia.org/wiki?curid=475801", "text": "कुल्लियात\n\nकुल्लियात () शायरी में किसी शायर की रचनाओं के संग्रह को कहते हैं। मसलन ग़ालिब की ग़ज़लों और नज्मों के संकलन को 'कुल्लियात-ए-ग़ालिब' कहा जाता है। यह शब्द 'कुल' से आया है, यानि शायर का 'कुल' काम इस संग्रह में मौजूद होना चाहिए, लेकिन वास्तव में अगर शायर की कुछ-बहुत रचनाएँ भी उसमें सम्मिलित हों तो उसे कुल्लियात ही कहा जाएगा।\n\nपुराने ज़माने में कभी-कभी यह शब्द शायारी के अलावा और सन्दर्भों में भी प्रयोग हुआ करता था। उदाहरण के लिए अगर किसी पुस्तक में चिकित्सा (अरबी में 'तिब्ब') के बारे में बहुत कुछ लिखा हो तो उसे 'कुल्लियात-ए-तिब्बी' कह दिया जाता था। यही शब्द बिगड़कर अंग्रेज़ी में भी 'कॉलिजॅट' (Colliget) के रूप में आ गया।\n\n", "id": "475801", "title": "कुल्लियात"}
{"url": "https://hi.wikipedia.org/wiki?curid=475824", "text": "अनार (आतिशबाज़ी)\n\nअनार एक आतिशबाज़ी होता है जिसे ज़मीन पर रख कर उसका सिरा जलाने से वह ऊपर की ओर आकर्षक चिंगारियों का फव्वारा छोड़ता है। भारतीय उपमहाद्वीप में इन्हें अक्सर दिवाली और शब-ए-बरात जैसे त्योहारों पर मनोरंजन के लिए प्रयोग किया जाता है। अनार का अकार किसी ज़माने में गोल हुआ करता था और ऊपर से चिंगारियाँ उछालता हुआ यह अनार (फल) की याद दिलाता था, जिस से इसका नाम पड़ा। आजकर अक्सर अनार एक ज्वालामुखी रूप के शंकु (कोन) के अकार में मिला करते हैं।\n\nअनार आतिशबाज़ी भारत में सैंकड़ों सालों से प्रयोग में है और लोक-संस्कृति में इसके सन्दर्भ में कई बातें कही गई हैं, मसलन प्रसिद्ध उर्दू शायर मिर्ज़ा सौदा (१७१३–१७८१) ने एक महानुभाव पर लिखे क़सीदे में उनकी मृत्यु पर शोक करने वालों के बारे में कहा कि 'उनके दिलों से निकलती दुख की चिंगारियों को देखकर अनार की चिंगारियों को ईर्ष्या हुई'।\n\nकई रंगों में और तरीक़ों से शरारे छोड़ने वाले अनार मिलने से यह आतिशबाज़ी बहुत ही लोकप्रीय है, लेकिन दिवाली के दिनों सबसे अधिक चोट देने वाले हादसे अनारों से ही होते हैं। एक अध्ययन के अनुसार सन् १९८३ की दिवाली के दौरान दिल्ली के दो मुख्य हस्पतालों में ६८% जलने के हादसे अनारों से ही हुए थे।\n\n'अनार' को अंग्रेज़ी में 'पॉमेग्रैनॅट फ़ायरक्रैकर' (pomegranate firecracker), 'फ़ाउन्टन' (fountain) और 'जर्ब' (gerb) में अनुवादित किया गया है।\n\n", "id": "475824", "title": "अनार (आतिशबाज़ी)"}
