{"url": "https://hi.wikipedia.org/wiki?curid=436934", "text": "हवा महल (रेडियो कार्यक्रम)\n\nहवा महल भारत के विविध भारती रेडियो चैनल पर एक लोकप्रीय दैनिक कार्यक्रम है जो हर रात को प्रसारित होता है। इसके प्रत्येक प्रसारण में किसी एक लेखक की कहानी का नाटकीय रूपांतर करके उसे प्रदर्शित किया जाता है। \"मोदी के मतवाले राही\" जैसे कुछ अन्य रेडियो कार्यक्रमों के साथ-साथ यह उन चंद-एक प्रोग्रैमों में था जिसे ऐसी कम्पनियों के विज्ञापनों के लिए अनुकूल माना जाता था जो देश-भर में अपनी छवि बनाना चाहती थीं। इसपर इश्तेहार देने की इतनी होड़ लगी रहती थी कि कभी-कभी छह मास तक के लिए सारा विज्ञापन समय बिक चुका होता था।\n\nहवामहल विविध भारती के शुरूआती कार्यक्रमों में से एक रहा है। यह नाटिकाओं और झलकियों का कार्यक्रम आज पचास सालों बाद भी उतनी ही लोकप्रियता के साथ चल रहा है। पहले ये रात सवा नौ बजे हुआ करता था। आज इसका समय है रात आठ बजे। हवामहल के लिए झलकियां और नाटक देश भर से तैयार करके भेजे जाते हैं। एक समय में फिल्मी कलाकार असरानी, ओम पुरी, ओम शिवपुरी, अमरीश पुरी, दीना पाठक, यूनुस परवेज़ जैसे कई नामी कलाकारों ने हवामहल के नाटकों में अभिनय किया है। हवामहल की कई झलकियां आज भी लोगों की स्‍मृतियों में हैं। इसकी खास तरह की संकेत-ध्‍वनि लोगों को अभी भी नॉस्‍टेलजिक बना देती है।\n\n", "id": "436934", "title": "हवा महल (रेडियो कार्यक्रम)"}
{"url": "https://hi.wikipedia.org/wiki?curid=436937", "text": "तबाशीर\n\nतबाशीर या बंसलोचन बांस की कुछ नस्लों के जोड़ों से मिलने वाला एक पारभासी (ट्रांसलूसॅन्ट) सफ़ेद पदार्थ होता है। यह मुख्य रूप से सिलिका और पानी और कम मात्रा में खार (पोटैश) और चूने का बना होता है। भारतीय उपमहाद्वीप की आयुर्वेद और यूनानी चिकित्सा प्रणालियों की दवा-सूचियों में इसका अहम स्थान है। पारम्परिक चीनी चिकित्सा के कई नुस्ख़ों में भी इसका प्रयोग होता है।\n\nपारम्परिक चिकित्सा विधियों में तबाशीर के कई फ़ायदे बताए जाते हैं, जैसे कि बुख़ार उतारना, स्पैज़्म (अकड़न की लहरें) से राहत दिलाना, लकवे में सहायता करना और कामोत्तेजक बनना (यानि काम-इच्छा तीव्र करना)। बंसलोचन का उपयोग भारत में गर्भवती महिलाओं को जी मत्लने की अवस्था में एक टुकड़ा मुह में रखकर चूसने से लाभ मिलता है।\n\nहलकी नीलिमा वाले तबाशीर (जिसे आम तौर पर \"नील\" या \"नीलकंठ\" बुलाया जाता है) साधारण पीले या सफ़ेद तबाशीर से उत्तम माना जाता है।\n\nहर बांस की डंडी में तबाशीर नहीं होता। तबाशीर ढूँढने के लिए डंडियों को हिलाया जाता है। अगर अंदर तबाशीर बना हुआ हो तो अक्सर उसके डले खड़कने की आवाज़ पैदा करते हैं। इन बांसों को चीरकर तबाशीर निकला जाता है।\n\nहालांकि तबाशीर प्राचीन आयुर्वेद चिकित्सा प्रणाली का हिस्सा है, कुछ इतिहासकारों का मानना है कि इसका पहला प्रयोग भारत की आदिवासी समुदायों में शुरू हुआ। हज़ारों साल तक भारत से तबाशीर निर्यात होता था और मध्य काल में यह अक्सर अरब सौदागरों के द्वारा किया जाता था। बारहवी शताब्दी ईसवी में भारत के पश्चिमी तट के क़रीब स्थित ठाणे शहर में निर्यात होने वाले तबाशीर की मंदी लगा करती थी। रोम में नीरो के ज़माने में रहने वाले पेदानियोस दिओस्कोरीदिस (Πεδάνιος Διοσκουρίδης) नामक यूनानी चिकित्सक ने अपनी लिखाइयों में तबाशीर को साख़ारोन (σάκχαρον) का नाम दिया।\n\n\"तबाशीर\" शब्द संस्कृत के \"त्वक्षीर\" शब्द से आया है, जिसका अर्थ \"त्वचा का क्षीर\" यानि \"(पेड़ की) छाल का दूध\" है। इस के लिए कुछ अन्य संस्कृत नाम भी प्रयोग होते हैं, जैसे कि \"वंस शर्कर\" (यानि \"बांस की शक्कर\") और वंस कर्पूर (\"बांस का कपूर\")। मैंडारिन चीनी भाषा में इसे \"तिआन झु हुआंग\" कहा जाता है, जिसका मतलब \"दिव्य बांस पीला\" (यानि बांस का दिव्य पीला पदार्थ) है।\n", "id": "436937", "title": "तबाशीर"}
{"url": "https://hi.wikipedia.org/wiki?curid=436963", "text": "चूना\n\nचूना (Lime) कैल्सियमयुक्त एक अकार्बनिक पदार्थ है जिसमें कार्बोनेट, आक्साइड, और हाइड्राक्साइड प्रमुख हैं। किन्तु सही तौर पर ( Strictly speaking) कैल्सियम आक्साइड या कैल्सियम हाइड्राक्साइड को ही चूना मानते हैं। चूना एक खनिज भी है।\n\nगृहनिर्माण में जोड़ाई के लिये प्रयुक्त होनेवली वस्तुओं में चूना, सबसे प्राचीन पदार्थ है, किंतु अब इसका स्थान पोर्टलैंड सीमेंट ने लिया है।\n\nचूने का निम्नलिखित दो प्रमुख भागों में विभक्त किया गया है :\n\nइस चूने में कैलसियम की मात्रा अधिक और अम्ल में अविलेय पदार्थ छ: प्रतिशत के लगभग रहता है। कैलसियम ७१.४३ प्रतिशत ओर ऑक्सिजन २८.५७ प्रतिशत रहते हैं। चूनापत्थर, खड़िया या सीप को जलाकर यह चूना बनाया जाता है। यह पानी से जमता नहीं है। इस प्रकार प्रस्तुत चूना सफेद, अमणिभीय होता है। पानी में बुझाए जाने पर फूटता नहीं, केवल फूलता ओर चूर चूर हो जाता तथा साथ ही पर्याप्त मात्रा में उष्मा देता है। ऐसा बुझा हुआ चूना जलीयित या बुझा चूना कहलाता है। चूने को बुझाने की एक रीति यह है कि एक नाँद में एक फुट ऊँचाई तक चूना भरकर उसमें तीन फुट तक पानी भर देते हैं। २४ घंटे या अधिक समय तक अर्थात् जब तक यह पूरा बुझ न जाए, इसे ऐसे ही छोड़ देते हैं। बुझ जाने के बाद इसे प्रतिवर्ग इंच १२ छिद्रवाली चलनी से छान लेना चाहिए।\n\nशुद्ध चूने के गारे में हवा का कार्बन डाइऑक्साइड संयुक्त होकर कैलसियम कार्बोनेट बनाता है, जिससे यह जमता और कठोर हो जाता है। मोटी दीवार बनाने में इसका उपयोग नहीं किया जा सकता, क्योंकि आंतरिक भागवाले चूने को कैलसियम कार्बोनेट में परिवर्तित होने के लिये कार्बन डाइऑक्साइड पर्याप्त मात्रा में प्राप्त नहीं होता। इस कारण ऐसा गारा ईटों को ठीक से जोड़ता नहीं। भीतरी दीवारों पर पतला पलस्तर करने और पतली दीवारों की जुड़ाई के लिये ही यह उपयुक्त होता है।\n\nचूने में दानेदार बालू मिला देने से इसके जोड़ने के गुण में वृद्धि हो जाती है। इससे वायु के प्रवेश के लिये पर्याप्त रिक्त स्थान प्राप्त होता है। सीमेंट और चूने का गारा भी काम में लाया जाता है। चूने से संकोचन और दरारें कम होती और चार भाग सीमेंट में एक भाग चूना मिलाने से बिना दृढ़ता कम किए व्यवहार्यता बढ़ जाती है। गारे में १ भाग सीमेंट, ३ भाग बालू के स्थान पर १ भाग सीमेंट १ भाग चूना ६ भाग बालू रहना अच्छा है। चूने में सूर्खी मिलाने और चक्की में पीसने के इसकी जलदृढ़ता (hydraulicity) बढ़ जाती है। ऐसा चूना उत्तराखण्ड के देहरादून और मध्य प्रदेश के सतना में अधिकांश पाया जाता है।\n\nयह चूना बड़ी मात्रा में कंकड़ या मिट्टी युक्त चूनापत्थर का जलाकर बनाया जाता है। ७ से लेकर ३० दिनों तक में पानी के अंदर जमनेवाले चूने का जल-चूना कहते हैं। पानी में जमने के समय के आधार पर इसे मंद जल, मध्यम जल और उत्तम जल चूना कहते हैं। चूने में ५ से ३० प्रतिशत मिट्टी रह सकती है और इसी की मात्रा पर जमना निर्भर करता है। चूने में मिट्टी की मात्रा की वृद्धि से बुझने की क्रिया मंद होती है और जल दृढ़ता गुण बढ़ता है। जल चूने में सिलिका, ऐल्यूमिना और लौहआक्साइड अपद्रव्य के रूप में रहते हैं जो चूने के साथ संयुक्त होकर जल के अंदर जमने और कठोर होनेवाले यौगिक बनाते हैं। जल चूने को उपयोग में लाने से ठीक पहले बुझाना चाहिए, तैयार होने के तुरंत बाद ही नहीं। पानी के अंदर तथा उन स्थानों पर जहाँ दृढ़ता आवश्यक है, ऐसे चूने का उपयोग होता है।\n\nजलाकर चूना बनाने के लिये आवश्यक कंकड़ उत्तर भारत के मैदानी भागों में सतह से कुछ फुट नीचे पाए जाते हैं।\n", "id": "436963", "title": "चूना"}
{"url": "https://hi.wikipedia.org/wiki?curid=436973", "text": "विशिष्ट मास्टर\n\nविशिष्ट मास्टर (एमएस (MS)) तीसरी डिग्री इंजीनियरिंग या Grandes Ecoles के सम्मेलन द्वारा 1986 में स्थापित प्रबंधन में डिग्री है।\n\nपाठ्यक्रम एक वर्ष तक रहता है कम से कम चार महीने की इंटर्नशिप भी शामिल है.\n\nपाठ्यक्रम फ्रेंच या अंग्रेजी में सिखाया जाता है.\n\nवहाँ कई क्षेत्रों में एमएस हैं: वैमानिकी, कंप्यूटर विज्ञान, जीव विज्ञान, प्रबंधन ...\n", "id": "436973", "title": "विशिष्ट मास्टर"}
{"url": "https://hi.wikipedia.org/wiki?curid=437060", "text": "इन्दिरा सौन्दर राजन्\n\nइन्दिरा सौन्दर राजन () का वास्तविक नाम पी.सौन्दर राजन् है। वे एक प्रसिद्ध तमिल लेखक हैं। उनकी रचना-विधाओं में लघुकथाएँ, उपन्यास, टीवी धारावाहिक तथा स्क्रीनप्ले हैं। वे मदुरइ में रहते हैं।\n\nवे दक्षिण भारतीय (हिन्दू) परम्पराओं तथा पौराणिक कथाओं के विशेषज्ञ हैं। प्रायः उनकी कहानियाँ अलौकिक घटनाओं, दैवीय हस्तक्षेप, पुनर्जन्म तथा भूत-प्रेत पर आधारित होती हैं और अक्सर तमिलनाडु के ही विभिन्न स्थानों पर सचमुच प्रचलित कहानियों से प्रेरित होती हैं\n\nउनके दो या तीन उपन्यास प्रतिमास क्राइम स्टोरी या टुडे क्राइम न्यूज़ में प्रकाशित होते हैं।\n\n\n\n", "id": "437060", "title": "इन्दिरा सौन्दर राजन्"}
{"url": "https://hi.wikipedia.org/wiki?curid=437063", "text": "चिदम्बर रहसियम् (टीवी धारावाहिक)\n\nचिदम्बर रहसियम् तमिल टेलीव्हिज़न पर प्रसारित एक धारावाहिक का नाम है। यह नाडी ज्योतिषम् पर केन्द्रित है। इसके लेखक तथा निदेशक नाग हैं।\n\n", "id": "437063", "title": "चिदम्बर रहसियम् (टीवी धारावाहिक)"}
{"url": "https://hi.wikipedia.org/wiki?curid=437068", "text": "परम्परा\n\nभारतीय संस्कृति में प्राचीन काल से चली आ रही 'गुरु-शिष्य परम्परा' को परम्परा कहते हैं। यह हिन्दू, सिख, जैन और बौद्ध धर्मों में समान रूप से पायी जाती है।\n\n'परम्परा' का शाब्दिक अर्थ है - 'बिना व्यवधान के शृंखला रूप में जारी रहना'। परम्परा-प्रणाली में किसी विषय या उपविषय का ज्ञान बिना किसी परिवर्तन के एक पीढ़ी से दूसरी पीढ़ियों में संचारित होता रहता है। उदाहरणार्थ, भागवत पुराण में वेदों का वर्गीकरण और परम्परा द्वारा इसके हस्तान्तरण का वर्णन है। यहां ज्ञान के विषय आध्यात्मिक, कलात्मक (संगीत, नृत्य), या शैक्षणिक हो सकते हैम्।\n\nपरम्परा में केवल गुरु के प्रति ही श्रद्धा नहीं रखी जाती बल्कि उनके पूर्व के तीन गुरुजनों के प्रति भी श्रद्धा रखी जाती है। गुरुओं की संज्ञाएं इस प्रकार हैं-\n\n\nयास्क ने स्वयं परम्परा की प्रशंसा की है -\n\n‘अयं मन्त्रार्थचिन्ताभ्यूहोऽपि श्रुतितोऽपि तर्कतः ॥\n\nअर्थात् मन्त्रार्थ का विचार परम्परागत अर्थ के श्रवण अथवा तर्क से निरूपित होता है। क्योंकि -\n\n‘न तु पृथक्त्वेन मन्त्रा निर्वक्तव्याः प्रकरणश एव निर्वक्तव्याः।'\n\nमन्त्रों की व्याख्या पृथक्त्वया हो नहीं सकती, अपि तु प्रकरण के अनुसार ही हो सकती है।\n\n‘न ह्येषु प्रत्यक्षमस्ति अनृषेरतपसो वा ॥'\n\nवेदों का अर्थ किसके द्वारा सम्भव है? इस विषय पर यास्क का कथन है कि - मानव न तो ऋषि होते हैं, न तपस्वी तो मन्त्रार्थ का साक्षात्कार कर नहीं सकते। \n\n", "id": "437068", "title": "परम्परा"}
{"url": "https://hi.wikipedia.org/wiki?curid=437069", "text": "मर्मदेशम्\n\nमर्मदेशम् (), जिसका अर्थ है रहस्यमयी प्रदेश, नाग द्वारा निर्देशित एक तमिल धारावाहिक है। इसका प्रसारण 1997 से 2001 के बीच हुआ। इस धारावाहिक \nके भारी सफलता मिली।\n\n\nयह टीवी धारावाहिक लघुकथाओं पर आधारित है, जो अलौकिक घटनाओं से संबंधित हैं। हालाँकि कहानियाँ काल्पनिक हैं, लेकिन वे कुछ वास्तविक विश्वासों और वास्तविक-जीवन की परंपराओं का अन्वेषण करती हैं।\n\nमुख्य कहानियाँ हैं:\n\nमर्मदेशम् एक अत्यन्त सफल टीवी धारावाहिक था। \"1988 में चेन्नइ से प्रसारित हुए कार्यक्रमों\" में यह प्रथम स्थान पर था।\n", "id": "437069", "title": "मर्मदेशम्"}
{"url": "https://hi.wikipedia.org/wiki?curid=437071", "text": "लोचनप्रसाद पाण्डेय\n\nलोचनप्रसाद पांडेय (१८८७ - १९५९) हिन्दी साहित्यकार थे। \n\nआपका जन्म 1887 ई. में बिलासपुर के बालपुर ग्राम में हुआ था। आपके पिता पंडित चिंतामणि पांड़े विद्याव्यसनी थे। उन्होंने अपने गाँव में बालकों की शिक्षा के लिए एक पाठशाला खुलवाई। इसी पाठशाला में बालक लोचनप्रसाद की शिक्षा का श्रीगणेश हुआ। सन्‌ 1905 में पांडेय जी ने कलकत्ता विश्वविद्यालय से एंट्रेस परीक्षा पास की, किंतु अपने प्रयत्न से इन्होंने उड़िया, बँगला और संस्कृत का भी ज्ञान प्राप्त किया। इन्होंने हिंदी एवं उड़िया, दोनों में काव्यरचना की है। सन्‌ 1905 से ही इनकी कविताएँ सरस्वती तथा अन्य मासिक पत्रिकाओं में निकलने लगी थीं। इनकी कुछ रचनाएँ कथाप्रबंध के रूप में है तथा कुछ फुटकर। 'भारतेंदु-साहित्य-समिति' के भी ये सदस्य थे। मध्य प्रदेश के साहित्यकारों में इनकी विशेष प्रतिष्ठा थी तथा आज भी इनका नाम आदर से लिया जाता है। इनका स्वभाव सरल एवं निश्छल था तथा इनका व्यवहार आत्मीयतापूर्ण हुआ करता था। आपने अपनी रचनाओं के माध्यम से पाठकों को चरित्रोत्थान की प्रेरणा दी। उस समय उपदेशक का कार्य भी साहित्य के सहारे करना आज की तरह न था, इसलिए इनकी रचनाओं ने पाठकों के संयम के प्रति रुचि उत्पन्न की। हिंदी साहित्य सम्मेलन, प्रयाग ने आपको 'साहित्यवाचस्पति' की उपाधि से विभूषित किया तथा सन्‌ 1921 में मध्य प्रदेश में प्रादेशिक हिंदी साहित्य सम्मेलन के अवसर पर आप सभापति पद पर प्रतिष्ठित किए गए। इस प्रकार जीवनपर्यंत मातृभाषा की सेवा करते हुए सन्‌ 1959 में आपका देहावसान हो गया। \n\nआपकी रचनाएँ हैं - दो मित्र, बालविनोद, नीति कविता, माधव मंजरी, मेवाड़गाथा, चरित्रमाला, रघुवंशसार, पद्य कुसमांजलि, कविता कुसुममाला।\n", "id": "437071", "title": "लोचनप्रसाद पाण्डेय"}
{"url": "https://hi.wikipedia.org/wiki?curid=437086", "text": "बिचोलिम\n\nबिचोलिम, (कोंकणी: दिवचल, मराठी: डिचोली), भारतीय राज्य गोवा के जिले उत्तर गोवा, का एक शहर और नगर परिषद है। यह बिचोलिम तालुका का मुख्यालय भी है। यह गोवा के पूर्वोत्तर में स्थित है और यह पुर्तगाल की नोवास कोंक्विस्टास (नई विजय) का हिस्सा था। बिचोलिम, गोवा की राजधानी पणजी से 30 किलोमीटर की दूरी पर स्थित है। गोवा में यह खनन का गढ़ है।\n18 वीं शताब्दी तक बिचोमिम का अधिकांश एक स्वतंत्र जमींदार प्रभु सरदेसाई (संखाली/संगेम के) की मिलकियत था जबकि, बचा हुआ हिस्सा सावंतवाड़ी राजशाही के अधिकार क्षेत्र में आता था। 18 वीं शताब्दी के उत्तरार्ध में पुर्तगालियों ने नोवास कोंक्विस्टास (नई विजय) के रूप में इस पर कब्ज़ा कर लिया।\nबिचोलिम पर स्थित है। इसकी औसत ऊँचाई 22 मीटर (72 फुट) है।\n\nभारत की 2001 की जनगणना के अनुसार, बिचोलिम की जनसंख्या 14913 थी। जनसंख्या में पुरुषों का हिस्सा 52% और महिलाओं का हिस्सा 48% है। बिचोलिम की साक्षरता दर 80% थी जो तत्कालीन राष्ट्रीय साक्षरता दर 59.5% से अधिक थी; पुरुष साक्षरता दर 84% और महिला साक्षरता दर 75% थी। जनसंख्या का 10%, 6 वर्ष से कम आयु के बच्चों का था।\n\nखनन बिचोलिम का मुख्य उद्यम है और लगभग 36% जनसंख्या, वेदांता (जिसने सेसा का अधिग्रहण किया था) की एक लोह-अयस्क की खान में कार्यरत है। बुधवार को बिचोलिम में बुध-बाज़ार लगता है जिसमें बिचोलिम और आस पास के इलाकों के लोग जरूरत के सामान का क्रय/विक्रय करते हैं। \n", "id": "437086", "title": "बिचोलिम"}
{"url": "https://hi.wikipedia.org/wiki?curid=437091", "text": "वेल्हास कोंक्विस्टास\n\nवेल्हास कोंक्विस्टास या पुरानी विजय (पुर्तगाली: Velhas Conquistas), 16 वीं सदी के दौरान पुर्तगाली भारत में शामिल किए गये गोवा के चार कोंसेल्होस (concelhos) या प्रशासनिक जिलों का एक समूह था। यह वो जिले थे जिनका पुर्तगालियों ने 1510 और उसके अगले कुछ वर्षों के दौरान अधिग्रहण किया था।\n\nवेल्हास कोंक्विस्टास के चार कोंसेल्होस, \"गोवा द्वीप\" (या तिस्वाड़ी), बारदेज़, मुरगांव और साल्सेट हैं। वेल्हास कोंक्विस्टास गोवा के मध्य भाग का निर्माण करते हैं और यह गोवा का सबसे अधिक विकसित क्षेत्र है।\n\nनोवास कोंक्विस्टास\n", "id": "437091", "title": "वेल्हास कोंक्विस्टास"}
{"url": "https://hi.wikipedia.org/wiki?curid=437095", "text": "सप्तक्रांति\n\nडा राममनोहर लोहिया की समाज-परिवर्तन के सात स्वप्न थे, जिसे सप्त क्रांति के नाम से भी जाना जाता है। वे सभी अन्यायों के विरुद्ध एक साथ जेहाद बोलने के पक्षपाती थे। उन्होंने एक साथ सात क्रांतियों का आह्वान किया। वे सात क्रान्तियाँ थी-\n\n1. नर-नारी की समानता के लिए।\n2. चमड़ी के रंग पर रची राजकीय, आर्थिक और दिमागी असमानता के विरुद्ध।\n3. संस्कारगत, जन्मजात जातिप्रथा के ख़िलाफ़ और पिछड़ों को विशेष अवसर के लिए।\n4. परदेसी ग़ुलामी के ख़िलाफ़ और स्वतन्त्रता तथा विश्व लोक-राज के लिए।\n5. निजी पूँजी की विषमताओं के ख़िलाफ़ और आर्थिक समानता के लिए तथा योजना द्वारा पैदावार बढ़ाने के लिए।\n6. निजी जीवन में अन्यायी हस्तक्षेप के ख़िलाफ़ और लोकतंत्री पद्धति के लिए।\n7. अस्त्र-शस्त्र के ख़िलाफ़ और सत्याग्रह के लिये। \n\nइन सात क्रांतियों के सम्बन्ध में लोहिया ने कहा - \n\nसप्त-क्रांति का उनका सपना अभी भी अधूरा है। जाति-भेद, रंग-भेद, लिंग-भेद, वर्ग-भेद, भाषा-भेद और शस्त्र-भेद रहित समाज का निर्माण करने वाले नेता अब ढूंढ़ने से भी नहीं मिलते।\n\n", "id": "437095", "title": "सप्तक्रांति"}
{"url": "https://hi.wikipedia.org/wiki?curid=437100", "text": "अंग्रेजी हटाओ आंदोलन\n\nस्वतंत्र भारत में साठ के दशक में अंग्रेजी हटाओं-हिन्दी लाओ के आंदोलन का सूत्रपात राममनोहर लोहिया ने किया था। इस आन्दोलन की गणना अब तक के कुछ इने गिने आंदोलनों में की जा सकती है। समाजवादी राजनीति के पुरोधा डॉ॰ राममनोहर लोहिया के भाषा संबंधी समस्त चिंतन और आंदोलन का लक्ष्य भारतीय सार्वजनिक जीवन से अंगरेजी के वर्चस्व को हटाना था। लोहिया को अंगरेजी भाषा मात्र से कोई आपत्ति नहीं थी। अंगरेजी के विपुल साहित्य के भी वह विरोधी नहीं थे, बल्कि विचार और शोध की भाषा के रूप में वह अंगरेजी का सम्मान करते थे। हिन्दी के प्रचार-प्रसार में महात्मा गांधी के बाद सबसे ज्यादा काम राममनोहर लोहिया ने किया। वे सगुण समाजवाद के पक्षधर थे। उन्होंने लोकसभा में कहा था-\n\n१९५० में जब भारतीय संविधान लागू हुआ तब उसमें भी यह व्यवस्था दी गई थी कि 1965 तक सुविधा के हिसाब से अंग्रेजी का इस्तेमाल किया जा सकता है लेकिन उसके बाद हिंदी को राजभाषा का दर्जा दिया जाएगा। इससे पहले कि संवैधानिक समयसीमा पूरी होती, डॉ राममनोहर लोहिया ने 1957 में अंग्रेजी हटाओ मुहिम को सक्रिय आंदोलन में बदल दिया। वे पूरे भारत में इस आंदोलन का प्रचार करने लगे। 1962-63 में जनसंघ भी इस आंदोलन में सक्रिय रूप से शामिल हो गया। लेकिन इस दौरान दक्षिण भारत के राज्यों (विशेषकर तमिलनाडु में) आंदोलन का विरोध होने लगा। तमिलनाडु में अन्नादुरई के नेतृत्व में डीएमके पार्टी ने हिंदी विरोधी आंदोलन को और तेज कर दिया। इसके बाद कुछ शहरों में आंदोलन का हिंसक रूप भी देखने को मिला। कई जगह दुकानों के ऊपर लिखे अंग्रेजी के साइनबोर्ड तोड़े जाने लगे। उधर 1965 की समयसीमा नजदीक होने की वजह से तमिलनाडु में भी हिंदी विरोधी आंदोलन काफी आक्रामक हो गया। यहां दर्जनों छात्रों ने आत्मदाह कर ली। इस आंदोलन को देखते हुए केंद्र सरकार ने 1963 में संसद में राजभाषा कानून पारित करवाया। इसमें प्रावधान किया गया कि 1965 के बाद भी हिंदी के साथ-साथ अंग्रेजी का इस्तेमाल राजकाज में किया जा सकता है।\n\n‘अंग्रेजी हटाओ’ आंदोलन को उन दिनों यह कहकर खारिज करने की कोशिश की गई कि अगर अंग्रेजी की जगह हिंदी आयेगी तो हिन्दी का वर्चस्ववाद कायम होगा और तटीय भाषाएँ हाशिए पर चली जायेंगी। सत्ताधारियों ने हिन्दी को साम्राज्यवादी भाषा के के रूप में पेश कर हिन्दी बनाम अन्य भारतीय भाषाओं (बांग्ला, तेलुगू , तमिल, गुजराती, मलयालम) का विवाद छेड़ इसे राष्ट्रीय एकता एवं अखंडता के लिए खतरा बता दिया। इसे देश जोड़क भाषा नहीं, देश तोड़क भाषा बना दिया। लोहिया ने इस बात का खंडन करते हुए कहा कि स्वाधीनता आंदोलन में हिन्दी ने देश जोड़क भाषा का काम किया है। देश में एकता स्थापित की है, आगे भी इस भाषा में संभावना है। साथ ही उन्होंने यह भी कहा कि यदि हिंदी को राजकाज, प्रशासन, कोर्ट-कचहरी की भाषा नहीं बनाना चाहते तो इसकी जगह अन्य किसी भी भारतीय भाषा को बना दिया जाए। जरूरी हो तो हिन्दी को भी शामिल कर लिया जाए। लेकिन भारत की मातृभाषा की जगह अंग्रेजी का वर्चस्ववाद नहीं चलना चाहिए। \n\nलोहिया जब 'अंगरेजी हटाने' की बात करते हैं, तो उसका मतलब 'हिंदी लाना' नहीं है। बल्कि अंगरेजी हटाने के नारे के पीछे लोहिया की एक खास समझदारी है। लोहिया भारतीय जनता पर थोपी गई अंगरेजी के स्थान पर भारतीय भाषाओं को प्रतिष्ठा दिलाने के पक्षधर थे। 19 सितंबर 1962 को हैदराबाद में लोहिया ने कहा था, \n\nउनके लिए स्वभाषा राजनीति का मुद्दा नहीं बल्कि अपने स्वाभिमान का प्रश्न और लाखों–करोडों को हीन ग्रंथि से उबरकर आत्मविश्वास से भर देने का स्वप्न था– \n\nदक्षिण (मुख्यत: तमिलनाडु) के हिंदी-विरोधी उग्र आंदोलनों के दौर में लोहिया पूरे दक्षिण भारत में अंगरेजी के खिलाफ तथा हिंदी व अन्य भारतीय भाषाओं के पक्ष में आंदोलन कर रहे थे। हिंदी के प्रति झुकाव की वजह से दुर्भाग्य से दक्षिण भारत के कुछ लोगों को लोहिया उत्तर और ब्राह्मण संस्कृति के प्रतिनिधि के रूप में दिखाई देते थे। दक्षिण भारत में उनके ‘अंगरेजी हटाओ’ के नारे का मतलब ‘हिंदी लाओ’ लिया जाता था। इस वजह से लोहिया को दक्षिण भारत में सभाएं करने में कई बार काफी मुश्किलों का सामना करना पड़ता था। सन १९६१ में मद्रास और कोयंबटूर में सभाओं के दौरान उन पर पत्थर तक फेंके गए। ऐसी घटनाओं के बीच हैदाराबाद लोहिया और सोशलिस्ट पार्टी की गतिविधियों का केंद्र बना रहा। ‘अंगरेजी हटाओ’ आंदोलन की कई महत्त्वपूर्ण बैठकें हैदराबाद में हुई।\n\nतमिलनाडु की द्रविड़ मुनेत्र कड़गम पार्टी ने इस आन्दोलन के विरुद्ध 'हिन्दी हटओ' का आन्दोलन चलाया जो एक सीमा तक अलगाववादी आन्दोलन का रूप ले लिया। नेहरू ने सन १९६३ में संविधान संशोधन करके हिन्दी के साथ अंग्रेजी को भी अनिश्चित काल तक भारत की सह-राजभाषा का दर्जा दे दिया। सन १९६५ में अंग्रेजी पूरी तरह हटने वाली थी वह 'स्थायी' बना दी गयी। दुर्भाग्य से सन १९६७ में लोहिया का असमय देहान्त हो गया जिससे इस आन्दोलन को भारी धक्का लगा।\n\nयह यह आंदोलन सफल होता तो आज भाषाई त्रासदी का यह दौर न देखना पडता। लोहिया इस तर्क कि \"अंग्रेजी का विरोध न करें, हिन्दी का प्रचार करें\" की अंतर्वस्तु को भली भांति समझते थे। वे जानते थे कि यह एक ऐसा भाषाई षडयंत्र है जिसके द्वारा औपनिवेशिक संस्कृति की मृत प्राय अमरबेल को पुन: पल्लवित होने का अवसर प्राप्त हो जायेगा। उनका कहना था,\n\n\n", "id": "437100", "title": "अंग्रेजी हटाओ आंदोलन"}
{"url": "https://hi.wikipedia.org/wiki?curid=437103", "text": "दिनेश दासगुप्त\n\nदिनेश दासगुप्त (५ नवम्बर १९११ - २३ अगस्त २००६) भारत के स्वतंत्रता आन्दोलन के महान क्रांतिकारी थे। अंग्रेजों ने उन्हें लकाले पानी की सजा दी थी।\n\nअगर सच्चे अर्थों में किसी को क्रांतिकारी समाजवादी कहा जा सकता है तो दिनेश दासगुप्त के नाम का स्मरण आयेगा ही . १६ वर्ष की उम्र में वे मास्टरदा सूर्य सेन के क्रांतिकारी दल से जुडे तो अंत तक समाजवादी आंदोलन से . दिनेशदा की राजनीति आजादी के पहले देश को गुलामी से मुक्त करने की थी और आजादी के बाद देश में एक समतावादी समाजवादी समाज स्थापना की . इस संघर्षशील राजनीति में उन्होंने गुलाम भारत में और आजाद भारत में बार–बार कारावास वरण किया।\n\nदिनेश दासगुप्त का जन्म ५ नवम्बर १९११ को हुआ . १६ वर्ष की उम्र में वे मास्टरदा सूर्य सेन की इंडियन रिपब्लिकन पार्टी में भर्ती हो गये और अप्रैल १९३० के चट्गांव शस्त्रागार अभियान में सक्रिय रूप से भाग लिया . चटगांव शस्त्रागार अभियान के बाद ब्रिटिश सरकार के खिलाफ धौलाघाट में गुरिल्ला युद्ध में वे ब्रिटिश सेना द्वारा गिरफ़्तार कर लिये गए और उन्हें दस साल की जेल की सजा दे कर १९३२ में अंडमान सेल्यूलर जेल भेज दिया गया . इस जेल में उन्होंने कई बार भूख हडताल की . १९३८ में दिनेशदा और उनके सथी रिहा किए गए तो कुछ साथी कम्युनिस्ट पार्टी में शामिल हो गए पर दिनेशदा के मन में अंडमान जेल में रहते सरकार द्वारा अंडमान बंदियों के बीच मार्क्सवादी साहित्य के वितरण और अपने कुछ साथियों के देश की आजादी की लडाई को प्राथमिकता न देने के कारण कम्युनिस्टों के प्रति संदेह उत्पन्न हो गया और वे कम्युनिस्ट पार्टी में शामिल न हो कर कांग्रेस सोशलिस्ट पार्टी में शामिल हो गये और चटगांव जिले में कांग्रेस सोशलिस्ट पर्टी का संगठन बनाने में जुट गये . १९४० में रामगढ कांग्रेस से लौटते हुए उन्हें फिर गिरफ्तार कर लिया गया और १९४६ में कांग्रेस के सारे नेताओं की रिहाई के बाद उन्हें रिहा किया गया . छह साल के कारावास में उन्हें हिजली (मेदनीपुर) जेल, भूटान के निकट बक्सा किले और ढाका जेल में रखा गया। इस कारावास में भी उन्होंने भूख हडतालें कीं .\n\nआजादी के बाद कांग्रेस सोशलिस्ट पार्टी की पश्चिम बंगाल शाखा और प्रजा सोशलिस्ट पार्टी की राष्ट्रीय कार्यकारिणी, संसदीय बोर्ड के सदस्य और सेक्रेटरी व अध्यक्ष के पद पर बैठाये गये . किसी पद पर बैठना दिनेशदा ने कभी नहीं चाहा . पदों के लिए झगडा होने पर उन्हें पद पर बैठना पडता था। १९७७ में जनता पार्टी की सरकार बनी तो कुछ साथियों ने उनसे आग्रह किया कि वे ओडिशा या बिहार का राज्यपाल बनें तो उन्होंने इन साथियों को झिडक कर कहा कि क्या तुम लोग मुझे सफेद हाथी बनाना चाहते हो . दिनेश दा अकेले ऐसे व्यक्ति थे जो एक साथ नेता और कार्यकर्ता दोनों थे। \n\nजब डॊ. राममनोहर लोहिया ने प्रजा सोशलिअट पार्टी से अलग हो कर सोशलिस्ट पर्टी की स्थापना की तो दिनेश दा उसमें चले आये . सोशलिस्ट पार्टी के सारे आंदोलनात्मक कार्यों में वे मनप्राण से जुटे रहे . इन आंदोलनों में उन्होंने बार–बार कारावास वरण किया। अंग्रेजी हटाओ आंदोलन, दाम बांधो आंदोलन, ट्रेड यूनियन आंदोलन, मेहतर आंदोलन, आदिवासी आंदोलन आदि में वे लगातार सक्रिय रहे . बांग्ला में लोहिया साहित्य प्रकाशन के लिए उन्होंने राममनोहर लोहिया साहित्य प्रकाशन की स्थापना की .\n\n१९७१ में बांग्लादेश के मुक्ति आंदोलन में वे लगातार सक्रिय रहे . उन्होंने मुक्ति युद्ध के दौरान कई बार बांग्लादेश की गुप्त यात्राएं की . शेख मुजीबुर रहमान तक ने बांग्लादेश के मुक्ति आंदोलन में उनके अवदान की चर्चा की थी। १९७५ में एमरजेन्सी में जेल से रिहा होने के बाद वे जनता पार्टी में शामिल हुए . जनता पार्टी के भंग होने के बाद वे ज्यादातर आदिवासियों के बीच काम करते रहे. २००४ तक दिनेश दा पूरी तरह सक्रिय रहे.\n\n२००४ से दिनेश दा बीमार रहने लगे और दो बार तो मरते-मरते बचे। आजीवन अविवाहित दिनेश दा की पिछले दस वर्षों से श्री अनाथचन्द्र सरकार, उनकी पत्नी माया सरकार, दोनों बेटियां चुमकी और पिंकी ने जो सेवा की वह अविस्मरणीय है।\n\nइस २३ अगस्त २००६ को दिनेश दा चले गए।\n\n", "id": "437103", "title": "दिनेश दासगुप्त"}
{"url": "https://hi.wikipedia.org/wiki?curid=437112", "text": "निज भाषा उन्नति अहै\n\nयह प्रसिद्ध दोहा भारतेन्दु हरिश्चन्द्र की प्रसिद्ध कविता मातृभाषा के प्रति से लिया गया है। हिन्दी सम्बन्धित आन्दोलनों और आयोजनों में यह दोहा अनगिनत बार प्रेरणास्रोत की तरह उद्धृत किया जाता रहा है। इस कविता में कुल दस दोहे हैं।\n\nइसमें कवि मातृभाषा का उपयोग सभी प्रकार की शिक्षा के लिए करने पर जोर देते हैं-\n\nभावार्थ:\nनिज यानी अपनी भाषा से ही उन्नति सम्भव है, क्योंकि यही सारी उन्नतियों का मूलाधार है।\nमातृभाषा के ज्ञान के बिना हृदय की पीड़ा का निवारण सम्भव नहीं है।\nविभिन्न प्रकार की कलाएँ, असीमित शिक्षा तथा अनेक प्रकार का ज्ञान,\nसभी देशों से जरूर लेने चाहिये, परन्तु उनका प्रचार मातृभाषा में ही करना चाहिये।\n", "id": "437112", "title": "निज भाषा उन्नति अहै"}
{"url": "https://hi.wikipedia.org/wiki?curid=437191", "text": "योहानेस डिडरिक वान डर वाल्स\n\nजोहैनीज डिडरिक वान डर वाल्स (Johannes Diderik Van der Waals, सन् १८३७ - १९२३), डच भौतिकविज्ञानी थे। \n\nइनका जन्म लेडन नगर में हुआ था। इन्होंने 'गैस तथा द्रव के अवस्थासातत्य' पर एक प्रबंध लिखा था, जिससे आपका नाम हुआ और डॉक्टर की उपाधि मिली।\n\nसन् १८७७ से १९०७ तक ये ऐम्स्टर्डैम विश्वविद्यालय में भौतिकी के प्रोफेसर रहे। आपने आयतन, ताप तथा दाब के मानों में इनके क्रांतिक मानों का भाग देकर ऐसा समीकरण प्राप्त किया जिससे सब पदार्थों से संबंधित क्रांतिक घटनाओं का स्पष्टीकरण होता है। आपने 'संगत अवस्थाओं के नियम' (Law of corresponding states) का प्रतिपादन किया, जिससे सर जेस ड्यूअर (Dewar, सन् १८४२-१९२३) का गैसों का गैसों के द्रवीकरण में सहायता मिली। आपने 'द्विअंगी मिश्रणों का नियम' (Theory of Binary Solutions) का भी आविष्कार किया।\n\nसन् १९१० में आपको नोबेल पुरस्कार प्रदान किया गया।\n\n", "id": "437191", "title": "योहानेस डिडरिक वान डर वाल्स"}
{"url": "https://hi.wikipedia.org/wiki?curid=437202", "text": "हिन्द-यवन राज्य\n\nहिन्द-यवन राज्य(भारत-यूनान राज्य) भारतीय उपमहाद्वीप के पश्चिमोत्तरी क्षेत्र में स्थित २०० ईसापूर्व से १० ईसवी तक के काल में यूनानी मूल के राजाओं द्वारा प्रशासित राज्य थे। इस दौरान यहाँ ३० से भी अधिक हिन्द-यवन राजा रहे जो आपस में भी लड़ा करते थे। इन राज्यों का सिलसिला तब आरम्भ हुआ जब बैक्ट्रिया के दीमीत्रीयस प्रथम नामक यवन राजा ने १८० ई॰पू॰ में हिन्दू-कुश पर्वत शृंखला पार करके पश्चिमोत्तर भारतीय क्षेत्रों पर धावा बोल दिया। अपने काल में इन शासकों ने भाषा, वेशभूषा, चिह्नों, शासन प्रणाली और रहन-सहन में यूनानी-भारतीय संस्कृतियों में गहरा मिश्रण किया और बहुत से हिन्दू और बौद्ध धर्म के तत्वों को अपनाया। हिन्द-यवनों का राज शक लोगों के आक्रमणों से अंत हुआ, हालांकि १० ई॰ के बाद भी इक्की-दुक्की जगहों पर कुछ देर तक यूनानी समुदाय अपनी पहचान बनाए हुए थे। समय के साथ उनका भारतीय समाज में विलय हो गया।\n\n", "id": "437202", "title": "हिन्द-यवन राज्य"}
{"url": "https://hi.wikipedia.org/wiki?curid=437208", "text": "विल्हेल्म वियेन\n\nविख्यात विज्ञानिक।\n\n", "id": "437208", "title": "विल्हेल्म वियेन"}
{"url": "https://hi.wikipedia.org/wiki?curid=437238", "text": "ष\n\nष देवनागरी लिपि का एक वर्ण है। संस्कृत से उत्पन्न कई शब्दों में इसका प्रयोग होता है, जैसे की षष्ठ, धनुष, सुष्मा, कृषि, षड्यंत्र, संघर्ष और कष्ट। अन्तर्राष्ट्रीय ध्वन्यात्मक वर्णमाला (अ॰ध॰व॰) में इसके संस्कृत उच्चारण को ʂ के चिन्ह से लिखा जाता है। संस्कृत में 'ष' और 'श' के उच्चारण में काफ़ी अंतर है, लेकिन हिंदी से 'ष' ध्वनि लगभग लुप्त हो चुकी है और इसे 'श' कि तरह उच्चारित किया जाता है, जिसका अ॰ध॰व॰ चिन्ह ʃ है। संस्कृत में 'क' और 'ष' का एक संयुक्त अक्षर 'क्ष' भी प्रयोग होता है। संस्कृत में 'क्ष' का उच्चारण भी 'क्श' से भिन्न है हालाँकि हिंदी में इनमें अंतर नहीं है।\n\nष के संस्कृत उच्चारण को भाषाविज्ञान के नज़रिए से \"अघोष मूर्धन्य संघर्षी\" वर्ण कहा जाता है। अंग्रेजी में इसे \"वाएस्लेस रॅट्रोफ़्लॅक्स फ़्रिकेटिव\" (voiceless retroflex fricative) या \"वाएस्लेस रॅट्रोफ़्लॅक्स सिबिलॅन्ट\" (voiceless retroflex sibilant) कहते हैं।\n\nसंस्कृत में 'ष' को 'श' और 'ख़' के बीच की एक ध्वनि समझा जा सकता है (यह तीनों ही संघर्षी वर्ण हैं)। ध्यान दीजिये कि 'ख़' और 'ख' दोनों कण्ठ्य ध्वनियाँ हैं और 'ख' हिंदी में 'ख़' से अधिक प्रचलित है। इस वजह से जब 'ष' का संस्कृत उच्चारण हिंदी से लुप्त हुआ तो कुछ प्राकृत उपभाषाओँ में 'ष' और 'क्ष' (यानि 'क'+'ष') के स्थान पर 'ख' कहा जाने लगा। हिंदी में ऐसे बहुत से तद्भव शब्द हैं जिनमें संस्कृत से दो चीज़ें हुई हैं:\nइसके कई उदाहरण हैं:\n\nपश्तो की बहुत सी उपभाषाओं में कई शब्द हैं जिनमें संस्कृत-जैसी 'ष' की ध्वनि मिलती है। इसे पश्तो के अक्षर से लिखा जाता है: ध्यान रहे की उर्दू, फ़ारसी और अरबी में ना यह ध्वनि मिलती है और ना यह अक्षर। यह भी ध्यान रहे कि कुछ पश्तो उपभाषाओँ में 'ष' की जगह 'ख़' उच्चारित किया जाता है। 'ष' के पश्तो प्रयोग के कुछ उदाहरण हैं:\n\n", "id": "437238", "title": "ष"}
{"url": "https://hi.wikipedia.org/wiki?curid=437270", "text": "हाइके कामरलिंघ ऑन्स\n\nविख्यात विज्ञानिक।\n\n", "id": "437270", "title": "हाइके कामरलिंघ ऑन्स"}
{"url": "https://hi.wikipedia.org/wiki?curid=437294", "text": "गोलेस्तान\n\nगोलेस्तान ईरान के ३१ प्रान्तों में से एक है। यह देश के उत्तर पूर्व में तथा कैस्पियन सागर के दक्षिण में स्थित है। इसकी राजधानी गोरगान है।\n\nगोलेस्तान १९९७ में मज़न्दरान प्रान्त से निकालकर बनाया गया था। इसकी जनसंख्या 16 लाख (2006) तथा क्षेत्रफल 20,380 वर्ग किलोमीटर है। इस प्रान्त की बड़ी बस्तियाँ इस प्रकार हैं: गोरगान, गोनबाद कावूस, बन्दर तोर्कमान, बन्दर गज़, अलियाबाद-ए कतुल, कोर्द कूय, फ़ेन्देरेस्क तथा मिनू दश्त। आज का गोरगान 1937 तक एस्तेरबा या अस्तराबाद कहा जाता था।\n\n", "id": "437294", "title": "गोलेस्तान"}
{"url": "https://hi.wikipedia.org/wiki?curid=437324", "text": "सिग्नेचर ब्रिज\n\nसिग्नेचर ब्रिज दिल्ली, भारत में निर्माणाधीन सेतु का कामचलाउ नाम है। इस सेतु का निर्माण दिल्ली के वज़ीराबाद में यमुना नदी पर किया जा रहा है। इस सेतु के निर्माण को दिल्ली मन्त्रीमण्डल द्वारा २३ फ़रवरी २०१० को स्वीकृति दी गई थी। इस सेतु के निर्माण की कुल लागत १,१२८ करोड़ या ११.२८ अरब रुपए अनुमानित है।\n\nयमुना नदी पर निर्माणाधीन यह सेतु दिल्ली का पहला रज्जु कर्षण सेतु होगा। इस पुल के निर्माण को सबसे पहले १९९७ में सुझाया गया था और इसे २०१० में दिल्ली में आयोजित राष्ट्रमण्डल खेलों से पहले पूरा किया जाना था।\n\nसिग्नेचर ब्रिज यमुना के पश्चिमी किनारे पर स्थित राष्ट्रीय महामार्ग-१ को पूर्वी किनारे पर स्थित वज़ीराबाद रोड से जोड़ेगा।\n\nइसका मध्य स्तम्भ १७५ मीटर ऊँचा होगा जो दिल्ली में स्थित किसी भी इमारत की सर्वाधिक ऊँचाई है। इसपर दो भूमिगत मार्ग, फ़ुटपाथ और साइकिल पथ भी होंगे। इसके अतिरिक्त इसपर दोहरे चार-लेन के सड़कमार्ग बनाए जाएंगे जिनमे से प्रत्येक १४ मीटर चौड़ा होगा और मध्य में १.२ मीटर चौड़ी मध्यपट्टी होगी; केबलों को गाँठने के लिए स्थान, रखरखाव पैदलमार्ग और मध्यपट्टी के दोनों किनारों पर टक्कर अवरोधक भी बनाए जाएंगे। इस पुल का मुख्य स्पैन २५१ मीटर का होगा और दोनों किनारों पर अभिगमन स्पैन प्रत्येक ३६ मीटर का होगा।\n\nइस सेतु के दिसम्बर २०१३ तक खुल जाने का अनुमान है।\n\n", "id": "437324", "title": "सिग्नेचर ब्रिज"}
{"url": "https://hi.wikipedia.org/wiki?curid=437326", "text": "गोसाईं गाँव, गोपालपुर (भागलपुर)\n\nगोसाईं गाँव गोपालपुर, भागलपुर, बिहार स्थित एक गाँव है।\n\nनौगछिया शहर के दक्ष्णि गंगा किनारे बसा ये गाँव बहुत ही प्राचीन है।\n\nनवगछिया मुख्यालय से मात्र ३ किलोमीटर की दुरी पर बसा ये गाँव\n\nप्राचीन काल मे इस ग्राम में हिन्दू आस्था अपने आप में एक पहचान था। \nबहुत से संत महात्मा के कारण इस गाँव का नाम \" गोसाईं गाँव \" पड़ा .\n\nइस गाँव में लगातार ३ बर्षों तक बिना रुके राम धुन करवाया गया था जो एक बहुत बड़ी बात है।\nलगातार रात दिन हुए इस कीर्तन जो गाँव के शिवालय में हुआ, आस पास के ग्रामीण ने भी इस में बद चढ़ कर भाग लिया था। राजा रामराय बाबा गाँव के ग्रामदेवता के रूप में स्थापित है\n\nअनेक जाती तथा उप जाती के लोग एक साथ इस गाँव में रहते हैं।\n\nगाँव के ज्यादातर लोग शिक्षित हैं लेकिन विगत बर्षों में राज्य के बिगारते हालत के कारण रोजगार के लिए लोगों का पलायन भी काफी हुआ।\n\nस्वर्गीय वेदानन्द झा तथा स्वर्गीय छोटेलाल यादव जैसे स्वतंत्रता सेनानी इसी गाँव के थे।\n\n\"ग्रामपंचायत गोसाईं गाँव\" में गोसाईं गाँव, हरनाथ चक तथा मुकुंदपुर गाँव आते हैं।\n\nगाँव में मुलभुत सुविधा उपलभ्द है। \nगाँव में कक्षा आठ तक की पढाई की व्यवस्था है\n\nअंगिका तथा मैथिली मुख्य बोलचाल की भाषा है।\n\nकृष्ण जन्मास्टमी का मेला काफी धूमधाम से मनाया जाता है\n\nगोसाईं गाँव के ग्राम प्रधान के नाम :\n\nगाव के उत्तरी छोर पर नौगाछिया तथा बरौनी कटिहार रेल लाईन है, दक्षिण में गंगा का दियारा तथा गंगा की शाखा है।\nपूरव में बडी मुकुन्द्पूर तथा पश्चिम में पकरा गाव है।\n\nनिर्देशांक:\n25.367570338477158 87.105373442173\n", "id": "437326", "title": "गोसाईं गाँव, गोपालपुर (भागलपुर)"}
{"url": "https://hi.wikipedia.org/wiki?curid=437372", "text": "महिषशतकम्\n\nमहिषशतकम् श्री वंचेश्वर कवि की हास्य रचना है। इसमे १०० पद्य हैं।\n\n", "id": "437372", "title": "महिषशतकम्"}
{"url": "https://hi.wikipedia.org/wiki?curid=437373", "text": "अनुपातहीन सम्पत्ति\n\nजब किसी व्यक्ति की कुल सम्पत्ति इतनी अधिक हो कि उसकी वैध आय से उसका कोई सम्बन्ध ही नहीं बनाया जा सके तो इसे अनुपातहीन सम्पत्ति (Disproportionate Assets) हैं।\n\nकिसी लोकसेवक (public servant) के पास अनुपातहीन सम्पत्ति होने पर उसके भ्रष्टाचारी होने की जाँच आरम्भ करने के लिये प्रायः आधार बनती है। यह भ्रष्टाचार निवारण अधिनियम, १९८८ एवं अन्य केंद्रीय व राज्य कानूनों में सम्मिलित है।\n\n", "id": "437373", "title": "अनुपातहीन सम्पत्ति"}
{"url": "https://hi.wikipedia.org/wiki?curid=437375", "text": "सोग़दा\n\nसोग़दा, सोग़दिया या सोग़दियाना (ताजिक: Суғд, सुग़्द; तुर्की: Soğut, सोग़ुत) मध्य एशिया में स्थित एक प्राचीन सभ्यता थी। यह आधुनिक उज़्बेकिस्तान के समरक़न्द, बुख़ारा, ख़ुजन्द और शहर-ए-सब्ज़ के नगरों के इलाक़े में फैली हुई थी। सोग़दा के लोग एक सोग़दाई नामक भाषा बोलते थे जो पूर्वी ईरानी भाषा थी और समय के साथ विलुप्त हो गई। माना जाता है कि आधुनिक काल के ताजिक, पश्तून और यग़नोबी लोगों में से बहुत इन्ही सोग़दाई लोगों के वंशज हैं।\n\nध्यान दीजिये की 'सोग़दा' में 'ग़' का उच्चारण 'ग' से थोड़ा अलग है।\n\nसोग़दा के लोग स्वतंत्रता-पसंद और लड़ाके माने जाते थे और उनका राष्ट्र ईरान के हख़ामनी साम्राज्य और शक लोगों के बीच स्थित था। जब ३२७ ईसापूर्व में सिकंदर महान के नेतृत्व में यूनानी सेनाएँ यहाँ पहुँची तो उन्होंने यहाँ के प्रसिद्ध सोग़दाई शिला नामक क़िले पर क़ब्ज़ा जमा लिया। उन्होंने बैक्ट्रिया और सोग़दा को एक ही राज्य में शामिल कर दिया। इस से सोग़दाई स्वतंत्रता ऐसी मरी कि फिर कभी वापस ना आ पाई। फिर यहाँ एक यूनानी राजाओं का सिलसिला चला। २४८ ई॰पू॰ में दिओदोतोस प्रथम (Διόδοτος Α) ने यहाँ यवन-बैक्ट्रियाई राज की नीव रखी। आगे चलकर यूथिदिमोस (Ευθύδημος) ने यहाँ सिक्के गढ़े जिनकी नक़ल सभी क्षेत्रीय शासकों ने की। यूक्रातिदीस प्रथम (Ευκρατίδης Α) ने बैक्ट्रिया से अलग होकर कुछ अरसे सोग़दा में एक अलग यूनानी राज्य चलाया। १५० ई॰पू॰ में शक और अन्य बंजारा जातियाँ आक्रमण करके इस क्षेत्र में बस गई और यहाँ फिर उनका राज शुरू हो गया।\n\nचीन भी इस इलाक़े पर आँखे गाढ़े हुए था। इसे पश्चिमी क्षेत्र का हिस्सा माना जाता था और चीनी खोजयात्रियों ने सोग़दा को \"कान्गजू\" (康居) का नाम दिया। ३६ ई॰पू॰ में चीन ने इस इलाक़े पर आक्रमण किया। इस क्षेत्र से फिर चीन और पश्चिम के इलाक़ों (जैसे कि ईरान, भूमध्य सागर क्षेत्र, रोमन साम्राज्य, इत्यादि) के बीच व्यापार बढ़ने लगा। सोग़दा रेशम मार्ग पर आ गया और सोग़दाई लोग ज़ोर-शोर से व्यापार में लग गए। सोग़दाई भाषा मध्य एशिया में व्यापार की भाषा बन गई और बहुत से ग़ैर-सोग़दाई भी इसे सीखने-बोलने लगे। संभव है कि इस समय के चीन और भारत के बीच के व्यापार का अधिकाँश भाग सोग़दाई लोग ही चलते थे। कुछ इतिहासकारों का मानना है कि समय के साथ सोग़दा में काफ़ी नैतिक पतन हुआ और कूचा और ख़ोतान में स्त्रियों की बेच-ख़रीद होती थी। दसवी शताब्दी ईसवी में सोग़दा को उईग़ुर राज्य में शामिल कर लिया गया। इसी समय के आसपास इस्लाम भी सोग़दा में पहुँच गया और इस क्षेत्र का इस्लामीकरण आरम्भ होने लगा।\n\nछठी सदी ईसवी को सोग़दाई संस्कृति की चरम ऊंचाई माना जाता है। यहाँ के अधिकतर लोग शायद ज़र्थुष्ती (पारसी) धर्म के अनुयायी थे लेकिन माना जाता है कि सोग़दा पर भारतीय संस्कृति की गहरी छाप थी। बहुत से सोग़दाईयों के मृत्यु-सम्बंधित रीति-रिवाज वैदिक रीति से मिलते थे। यहाँ अग्नि पूजा, वैदिक देवता मित्र की सूर्य पूजा, गन्धर्वों में विशवास और गंगा में आस्था फैली हुई थी। यहाँ कंका नामक नगर भी थे जिनका नाम 'गंगा' का एक रूप था। महाभारत में भी कंका नामक जाति का वर्णन मिलता है। इसके अलावा यहाँ पाँच हिन्दू देवों की पूजा का भी प्रमाण मिला है: ब्रह्मा, इंद्रदेव, महादेव, नारायण और वैश्रवण। सोग़दाई में 'इंद्रदेव' को 'अबदाब', 'ब्रह्मा' को 'ज़्रावन' और 'महादेव' को 'वेश्परकर' कहा जाता था। ताजिकिस्तान के पंजाकॅन्त (Панҷакент) नगर के पास इन तीनों को अर्पित वेदी के चित्र भी मिला है। कुछ हद तक यहाँ बौद्ध धर्म, ईसाई धर्म और मानी धर्म (मानीकेइज़्म) भी उपस्थित था।\n\nसोग़दाई भाषा आरामाई लिपि में लिखी जाती थी। हालांकि यह भाषा समय के साथ ख़त्म हो गई लेकिन ताजिकिस्तान के सुग़्द प्रान्त के कुछ लोग अभी भी इसकी एक यग़नोबी नामक संतान भाषा बोलते हैं। आधुनिक ताजिक भाषा में भी बहुत से सोग़दाई शब्द शामिल हैं।\n\n", "id": "437375", "title": "सोग़दा"}
{"url": "https://hi.wikipedia.org/wiki?curid=437424", "text": "नोवास कोंक्विस्टास\n\nनोवास कोंक्विस्टास (पुर्तगाली: Novas Conquistas) या नई विजय, भारत के राज्य गोवा के सात प्रशासनिक जिलों का एक समूह है, जिन्हें गोवा में, गोवा के चार मूल प्रसानिक जिलों के समूह वेल्हास कोंक्विस्टास की तुलना में अपेक्षाकृत काफी बाद में जोड़ा गया था। \n", "id": "437424", "title": "नोवास कोंक्विस्टास"}
{"url": "https://hi.wikipedia.org/wiki?curid=437435", "text": "तिस्वाड़ी\n\nतिस्वाड़ी, भारत के राज्य गोवा के उत्तर गोवा जिले का एक तालुक है। तिस्वाड़ी शब्द दो शब्दों तीस और बाड़ी से मिलकर बना है जिसका अर्थ है तीस बस्तियां। तिस्वाड़ी नाम, गौड़ सारस्वत ब्राह्मणों की उन तीस बस्तियों की द्योतक है जिनको उत्तर भारत के मगध क्षेत्र से प्रवासित ब्राह्मणों ने यहाँ बसाया था। भौगोलिक रूप से यह एक द्वीप है और इसकी उत्तरी सीमा का निर्धारण मांडवी नदी द्वारा होता है। दिवार और चोराव नामक द्वीप, तिस्वाड़ी तालुक का हिस्सा हैं और गोवा की राजधानी पणजी द्वीप की मुख्य भूमि पर स्थित है। तिस्वाड़ी में ही पुराने गोवा की स्थापना की गयी थी। बॉम जीसस बेसिलिका नामक शानदार गिरजाघर यहीं पर स्थित है। \n", "id": "437435", "title": "तिस्वाड़ी"}
{"url": "https://hi.wikipedia.org/wiki?curid=437436", "text": "विश्व व्‍यापार केंद्र\n\nवर्ल्ड ट्रेड सेंटर न्यू यॉर्क के मैनहैटन में बने दो टावर रूपी इमारतों का जोड़ा था, जिसे आतंकवादी संगठन अल कायदा से जुड़े आतंकवादियों ने ११ सितंबर, २००१ को नष्ट कर दिया था।\n\nमूल वर्ल्ड ट्रेड सेंटर निचले मैनहट्टन, न्यूयॉर्क सिटी, संयुक्त राज्य अमेरिका में मील का पत्थर जुड़वां टावरों की विशेषता सात इमारतों के साथ एक जटिल था। जटिल 4 अप्रैल 1973 को खोला और 11 सितंबर के हमलों के दौरान 2001 में नष्ट कर दिया था। पांच नए गगनचुंबी इमारतों और हमलों के हताहतों की संख्या के लिए एक स्मारक के साथ साइट पुनर्निर्माण किया जा रहा है। सितम्बर 2011 के रूप में, केवल एक गगनचुंबी इमारत चार से अधिक 2020 से पहले पूरा होने की उम्मीद के साथ पूरा हो चुका है। एक छठे टॉवर अभी भी पुष्टि का इंतजार कर रहा है बनाया जा. उनके पूरा होने के समय, मूल 1 और 2 के वर्ल्ड ट्रेड सेंटर दुनिया में सबसे लंबे इमारतों थे, एम्पायर स्टेट बिल्डिंग, मैनहट्टन में भी श्रेष्ठ है।\n", "id": "437436", "title": "विश्व व्‍यापार केंद्र"}
{"url": "https://hi.wikipedia.org/wiki?curid=437454", "text": "सतारी\n\nसतारी या सत्तरी (कोंकणी:सत्तरी), भारत के राज्य गोवा के उत्तर गोवा जिले का एक तालुक है। इसका मुख्यालय वलपोई है। इसे गोवा की स्थानीय शराब फेनी की स्थानीय राजधानी भी कहा जाता है। पश्चिमी घाट, सतारी तालुक के पूर्वी भाग की रचना करते हैं। सतारी तालुक का भौगोलिक क्षेत्र 490 वर्गकिमी है, जिसमें से 208 वर्गकिमी क्षेत्र पर महादेई अभयारण्य आच्छादित है। मांडवी नदी तालुक की जीवनरेखा है। \n\nसतारी पूर्व में कर्नाटक, पश्चिम में बिचोलिम और पोंडा तालुक, उत्तर में महाराष्ट्र और दक्षिण में संगेम तालुक से घिरा है। \n", "id": "437454", "title": "सतारी"}
{"url": "https://hi.wikipedia.org/wiki?curid=437462", "text": "मृत्युदंशम्\n\nमृत्युदंशम हैरी पौटर उपन्यास श्रंखला का एक अक्षम्य श्राप है। इस श्राप के भोगी की तत्काल मृत्यु हो जाती है। इस शाप का प्रयोग, जादूगर समुदाय के कानून के अनुसार, शाप देने वाले को अज्काबान (जादूगरों की जेल) पहुंचा सकता है।\n", "id": "437462", "title": "मृत्युदंशम्"}
{"url": "https://hi.wikipedia.org/wiki?curid=437468", "text": "शाबाद\n\nशाबाद रंगारेड्डी जिले का एक शहर है। यह हैदराबाद से ५० किलोमीटर दूरी पर है।\n", "id": "437468", "title": "शाबाद"}
{"url": "https://hi.wikipedia.org/wiki?curid=437469", "text": "मेड्चल\n\nमेड्चल रंगारेड्डी जिले का एक शहर है। यह हैदराबाद से १५ किलोमीटर दूरी पर है।\n", "id": "437469", "title": "मेड्चल"}
{"url": "https://hi.wikipedia.org/wiki?curid=437470", "text": "मर्पल्लि\n\nमर्पल्लि रंगारेड्डी जिले का एक शहर है। यह हैदराबाद से ६५ किलोमीटर दूरी पर है।\n", "id": "437470", "title": "मर्पल्लि"}
{"url": "https://hi.wikipedia.org/wiki?curid=437471", "text": "बशीराबाद\n\nबशीराबाद रंगारेड्डी जिले का एक शहर है। यह हैदराबाद से १२० किलोमीटर दूरी पर है।\n", "id": "437471", "title": "बशीराबाद"}
{"url": "https://hi.wikipedia.org/wiki?curid=437472", "text": "कीसर\n\nकीसर रंगारेड्डी जिले का एक शहर है। यह हैदराबाद से २५ किलोमीटर दूरी पर है।\n", "id": "437472", "title": "कीसर"}
{"url": "https://hi.wikipedia.org/wiki?curid=437473", "text": "याचारम\n\nयाचारम रंगारेड्डी जिले का एक शहर है। यह हैदराबाद से २० किलोमीटर दूरी पर है।\n", "id": "437473", "title": "याचारम"}
{"url": "https://hi.wikipedia.org/wiki?curid=437474", "text": "कुल्कचर्ल\n\nकुल्कचर्ल रंगारेड्डी जिले का एक शहर है। यह हैदराबाद से ८५ किलोमीटर दूरी पर है।\n", "id": "437474", "title": "कुल्कचर्ल"}
{"url": "https://hi.wikipedia.org/wiki?curid=437475", "text": "मोयिनाबाद\n\nमोयिनाबाद रंगारेड्डी जिले का एक शहर है। यह हैदराबाद से २५ किलोमीटर दूरी पर है।\n", "id": "437475", "title": "मोयिनाबाद"}
{"url": "https://hi.wikipedia.org/wiki?curid=437476", "text": "कोडंगल\n\nकोडंगल महबूबनगर जिले का एक शहर है। यह महबूबनगर से ६० किलोमीटर दूरी पर है।\n", "id": "437476", "title": "कोडंगल"}
{"url": "https://hi.wikipedia.org/wiki?curid=437479", "text": "भारतीय पक्षियों की सूची\n\nयहाँ भारत में पायी जाने वाली पक्षियों की सूची दी गयी है। भारत में पक्षियों की कोई 1301 प्रजातियाँ (species) हैं जिनमें से 42 केवल भारत में पायी जाती हैं; 1 मानव द्वारा विकसित है तथा 26 दुर्लभ प्रजातियाँ हैं। मोर (Pavo cristatus) भारत का राष्ट्रीय पक्षी है।\n\nसूची में पक्षियों के पाये जाने का विवरण इस प्रकार है:-\n\nइसकी विश्व में २१ जातियां हैं और भारत में १ पाई जाती है।\n\nइनकी विश्व में १५६ जातियां/प्रजातियां मौजूद हैं तथा भारत में ४६ पाई जाती हैं।\n\n\n", "id": "437479", "title": "भारतीय पक्षियों की सूची"}
{"url": "https://hi.wikipedia.org/wiki?curid=437493", "text": "दिव्य प्रबन्ध\n\nनालयिर दिव्य प्रबन्ध (तमिल: நாலாயிர திவ்ய பிரபந்தம்) तमिल के 4,000 पद्यों को कहते हैं जिनकी रचना १२ आलवार सन्तों आठवीं शती के पहले ने की थी। तमिल में 'नालयिर' का अर्थ है - 'चार हजार'। अपने वर्तमान रूप में इन पद्यों का संकलन नाथमुनि द्वारा नौंवी और दसवीं शदी में किया गया। ये पद्य आज भी खूब गाये जाते हैं। \n\nदिव्य प्रबन्ध 'नारायण' (या, विष्णु) की स्तुति में रचे गये हैं। \n\n", "id": "437493", "title": "दिव्य प्रबन्ध"}
{"url": "https://hi.wikipedia.org/wiki?curid=437496", "text": "कॅप्लर-१६ तारा\n\nकॅप्लर-१६ (Kepler-16) एक द्वितारा मंडल है जिस पर कॅप्लर अंतरिक्ष यान द्वारा खगोलशास्त्री अध्ययन कर रहें हैं। आकाश में यह हंस तारामंडल के क्षेत्र में पड़ता है और पृथ्वी से लगभग २०० प्रकाश वर्ष की दूरी पर स्थित है। इसके दोनों तारे एक-दूसरे से लगभग ०.२२ खगोलीय इकाईयों की दूरी पर हैं। दोनों ही तारे हमारे सूरज से छोटे बौने तारे हैं: इनमें से मुख्य तारा नारंगी रंग वाला K श्रेणी का तारा है और दूसरा लाल रंग का M श्रेणी का तारा है। सितम्बर २०११ में वैज्ञानिकों ने घोषणा की कि इस मंडल में हमारे सौर मंडल के शनि के आकार का एक गैस दानव ग्रह मिला है जो इन दोनों तारों की परिक्रमा कर रहा है। यह पहला ज्ञात ग्रह है जो किसी द्वितारे की परिक्रमा करता पाया गया है और इसका नामकरण कॅप्लर-१६बी किया गया है।\n\nइस द्वितारा मंडल के दोनों तारे इस प्रकार हैं:\n\nअगर कॅप्लर-१६बी ग्रह पर खड़ा हुआ जा सकता तो कभी आकाश में बड़ा नारंगी सूरज उदय होता दिखता, कभी छोटा लाल सूरज और कभी दोनों एक साथ। ऐसा भी होता कि कभी एक सूरज दूसरे के पीछे ग्रहण होता। जब वैज्ञानिकों को इस बात का ज्ञान हुआ तो इस ग्रह की तुलना फ़ौरन स्टार वॉर्स नामक मशहूर विज्ञान कथा (साईन्स फ़िक्शन) फ़िल्म से की गई जिसमें एक टैटूईन (Tatooine) नामक ग्रह दो सूरजों के साथ दर्शाया गया था।\n\nकॅप्लर-१६बी पत्थर और गैस का बना हुआ है। यह अपने दो सूरजों की एक परिक्रमा लगभग २२९ दिनों में पूरी कर लेता है। माना जाता है कि इस ग्रह पर बहुत सर्दी है और तापमान -७० सेंटीग्रेड से -१०० सेंटीग्रेड तक रहता हैं।\n\n", "id": "437496", "title": "कॅप्लर-१६ तारा"}
{"url": "https://hi.wikipedia.org/wiki?curid=437503", "text": "कॅप्लर-१६बी\n\nकॅप्लर-१६बी (Kepler-16b) एक ग़ैर-सौरीय ग्रह है। यह पृथ्वी से लगभग २०० प्रकाश वर्ष दूर हंस तारामंडल के क्षेत्र में स्थित कॅप्लर-१६ नामक द्वितारे की परिक्रमा कर रहा है और पहला ऐसा ज्ञात ग्रह है जो किसी द्वितारा के इर्द-गिर्द कक्षा (ऑर्बिट) में हो। अनुमान लगाया जाता है की यह आधा पत्थर और आधा गैस का बना हुआ लगभग शनि के द्रव्यमान (मास) वाला एक गैस दानव ग्रह है। यह ग्रह कॅप्लर अंतरिक्ष यान द्वारा शोध करने से मिला था और खगोलशास्त्रियों ने इसके पाए जाने की घोषणा सितम्बर २०११ में की थी।\n\nकेपलर-16बी गैस के गुब्बारे की तरह है और आकार में शनि ग्रह के बराबर है। यह अपने दोनों तारों से 10.50 करोड़ किलोमीटर की दूरी पर अपने अक्ष पर चक्कर लगा रहा है। यह दूरी उतनी ही है, जितनी शुक्र ग्रह की सूर्य से है। हालाँकि केपलर-16बी जिन दो तारों के चक्कर लगा रहा है, वे सूरज की तुलना में छोटे और ठंडे हैं। इसी कारण\nकेपलर-16बी के तल का तापमान शून्य से 70 डिग्री सेल्सियस और 100 डिग्री सेल्सियस के बीच है। \nयह हमारी धरती से 200 प्रकाश वर्ष की दूरी पर है। इसकी खोज नासा के केपलर अंतरिक्ष दूरबीन ने उस समय की थी, जब यह धरती और उसके\nपितृ तारे के बीच से गुजरा था। इस घटना को ट्रांजिट कहते हैं। इसमें अंतरिक्ष विज्ञानियों को दूरबीन की सहायता से ग्रह के आकार और उसके पितृ तारे से दूरी का\nपता चलता है लेकिन केपलर-१६ बी के मामले में कठिनाई यह है कि यह दो तारों के चक्कर लगा रहा है। इस कारण ट्रांजिट की प्रक्रिया दो बार होती है और उसमें दूरबीन\nमें दूरी और आकार भी अलग-अलग पता चलते हैं। \n\nयह अपने दो सूरजों की एक परिक्रमा लगभग २२९ दिनों में पूरी कर लेता है। माना जाता है कि ग्रह पर बहुत सर्दी है और तापमान -७० सेंटीग्रेड से -१०० सेंटीग्रेड तक रहता हैं।\n\nकॅप्लर-१६बी के दो सूरज इस प्रकार हैं:\nअगर कॅप्लर-१६बी ग्रह पर खड़ा हुआ जा सकता तो कभी आकाश में बड़ा नारंगी सूरज उदय होता दिखता, कभी छोटा लाल सूरज और कभी दोनों एक साथ। ऐसा भी होता की कभी एक सूरज दूसरे के पीछे ग्रहण होता। \nजब वैज्ञानिकों को इस बात का ज्ञान हुआ तो इस ग्रह की तुलना फ़ौरन स्टार वॉर्स नामक मशहूर विज्ञान कथा (साईन्स फ़िक्शन) फ़िल्म से की गई जिसमें एक टैटूईन (Tatooine) नामक ग्रह दो सूरजों के साथ दर्शाया गया था।\n\n\n", "id": "437503", "title": "कॅप्लर-१६बी"}
{"url": "https://hi.wikipedia.org/wiki?curid=437509", "text": "सराक\n\nसराक एक जैनधर्मावलंवी समुदाय है। इस समुदाय के लोग बिहार, झारखण्ड, बंगाल एवं उड़ीसा के लगभग १५ जिलों में निवास करते हैं। इनकी संख्या लगभग १५ लाख है। सराक संस्कृत के शब्द श्रावक का अपभ्रंश रूप है। जैनधर्म में आस्था रखने वाले श्रद्धालु को श्रावक कहते है। सराक जैनधर्म के २३वें तीर्थंकर, पार्श्वनाथ के तीर्थकाल के प्राचीन श्रावकों की वंश परंपरा के उत्तराधिकारी हैं। सराक जाति पिछले दो हज़ार वर्षों से देश में व्यवस्थित शासन के अभाव, अराजकता, नैतिक अस्थिरता आदि परिस्थितियों में धर्मद्रोहियों से बचने के लिए जंगलों में भटकती रही है। समय की मार, क्रूर \nशासको के अत्याचारों के साथ-साथ अनेक झंझावातों एवं विपरीत परिस्थितियों को झेलते हुए भी उन्होंने अपने मूल संस्कारों जैसे-नाम/ गोत्र/ भक्ति/ उपासना/ पुजपध्दति/ जलगालन/ रात्रिभोजन त्याग/ अहिंसा की भावना को नहीं छोड़ा। निर्ग्रन्थ साधुयों का साथ न मिलने के कारण वे जैन समाज की मूलधारा से कटकर आदिवासी और जनजाति की श्रेणी में आ गये।\n", "id": "437509", "title": "सराक"}
{"url": "https://hi.wikipedia.org/wiki?curid=437510", "text": "पोण्डा\n\nपोण्डा (कोंकणी: फोणे), भारतीय राज्य गोवा के उत्तर गोवा जिले का एक नगर और नगर परिषद है। पोण्डा तालुक का मुख्यालय यह नगर गोवा के मध्य भाग में स्थित है और गोवा की सांस्कृतिक राजधानी के रूप में प्रसिद्ध है। यह गोवा की राजधानी पणजी के दक्षिण पूर्व में 29 किमी की दूरी पर और गोवा की आर्थिक राजधानी मडगांव के पूर्वोत्तर में 18 किमी की दूरी पर स्थित है। पोंडा गोवा में उद्योगों का मुख्य केन्द्र है और यहां कई बड़े कारखाने और उद्योग-धंधे स्थित हैं। लगभग 20,000 की जनसंख्या वाला यह शहर गोवा का सबसे तेजी से विकसित होता शहर है। गोवा का सबसे प्रमुख इंजीनियरिंग कॉलेज गोवा इंजीनियरिंग कॉलेज पास के फरमागुडी में स्थित है।\n", "id": "437510", "title": "पोण्डा"}
{"url": "https://hi.wikipedia.org/wiki?curid=437521", "text": "द सीक्रेट सर्कल\n\nद सीक्रेट सर्कल  एक अमेरिकी टेलीविजन श्रृंखला है जिसका निर्मान एंड्रयू मिलर ने सीडब्ल्यू टेलीविजन नेटवर्क के लिए किया है। धारावाहिक की पटकथा एलजे स्मिथ दवारा लिखित इसी नाम की पुस्तक श्रृंखला पर आधारित है। मई 17, 2011, को सीडब्ल्यू ने इसे मूल प्रसारण के लिए चुना था, तथा सितंबर 15, 2011 को इसका प्रीमियर हुआ।\n", "id": "437521", "title": "द सीक्रेट सर्कल"}
{"url": "https://hi.wikipedia.org/wiki?curid=437535", "text": "महापृथ्वी\n\nमहापृथ्वी ऐसे ग़ैर-सौरीय ग्रह को कहा जाता है जो पृथ्वी से अधिक द्रव्यमान (मास) रखता हो लेकिन सौर मंडल के बृहस्पति और शनि जैसे गैस दानव ग्रहों से काफ़ी कम द्रव्यमान रखे।\n\nमहापृथ्वियों की परिभाषा आम तौर पर केवल उनके द्रव्यमान के आधार पर की जाती है। अगर किसी ग्रह को 'महापृथ्वी' बुलाया जाता है तो उसका अर्थ यह नहीं है कि उसका वातावरण, तापमान, भूगोल, बनावट या कक्षा (ऑर्बिट) किसी भी तरह से पृथ्वी से मिलता जुलता होगा। अधिकतर स्रोत पृथ्वी से १० गुना अधिक तक के द्रव्यमान वाले ग्रहों को महापृथ्वी बुलाते हैं। इस से भारी ग्रहों को महापृथ्वी नहीं बुलाया जाता बल्कि गैस दानव ग्रहों की श्रेणी में डाला जाता है।\n\n'महापृथ्वी' को अंग्रेज़ी में 'सुपर अर्थ' (super-earth) बुलाया जाता है।\n\nसौर मंडल में कोई महापृथ्वी ग्रह नहीं है क्योंकि इसमें सारे ग्रह या तो पृथ्वी से छोटे हैं या फिर गैस दानव हैं जिनका भार पृथ्वी का कम-से-कम १४ गुना है।\n\nसबसे पहली मिलने वाली महापृथ्वियाँ सन् १९९२ में पी॰ऍस॰आर॰ बी१२५७+१२ नामक पल्सर के इर्द-गिर्द परिक्रमा करती पाई गई थीं। इनके द्रव्यमान पृथ्वी के लगभग ४ गुना थे। किसी मुख्य अनुक्रम तारे की परिक्रमा करने वाली सबसे पहली ज्ञात महापृथ्वी गलीज़ ८७६ नामक लाल बौने तारे के साथ मिली थी। इस तारे के ग्रहीय मण्डल में पहले ही दो बृहस्पति जितने बड़े गैस दानव ग्रह मिल चुके थे। २००५ में यहाँ एक पृथ्वी के ७.५ गुना द्रव्यमान वाली महापृथ्वी मिली जिसका नाम \"गलीज़ ८७६ डी\" रख दिया गया। यह अपने तारे के बहुत पास है और २ दिनों में एक परिक्रमा पूरी पूरी कर लेती है (यानि इसका साल केवल ४८ घंटों का है)। इसका तापमान ४३०-६५० कैल्विन के बीच अनुमानित किया गया है और संभव है कि इसपर कुछ मात्रा में पानी भी उपस्थित हो।\n\n२०१० में ग्लीज़ ५८१ तारे के इर्द-गिर्द दो महापृथ्वियाँ पाई गई जो इसके वासयोग्य क्षेत्र की सीमा पर हैं। यहाँ पानी होने की संभावना है। इनमें गलीज़ ५८१ सी पृथ्वी से ५ गुना द्रव्यमान वाली है और अपने तारे से ०.०७३ खगोलीय इकाईयों की दूरी पर है।\n\nकॅप्लर अंतरिक्ष यान ने अपने शोध में बहुत सी महापृथ्वियाँ ढूंढी हैं। फ़रवरी २०११ में एक सूची की घोषणा हुई जिसमें कॅप्लर यान द्वारा ढूंढें गए १,२३५ ग्रह थे। इनमें से ६८ की महापृथ्वी की श्रेणी में होने की संभावना है और ६ शायद पृथ्वी से दुगने भार से कम हैं। इसके आधार पर प्रसिद्ध खगोलशास्त्री सॅथ़ शोस्टैक (Seth Shostak) ने भविष्यवाणी की है कि पृथ्वी से १,००० प्रकाश वर्षों की दूरी के भीतर कम-से-कम ३०,००० ग्रह वास-योग्य हैं। कॅप्लर शोध दल ने अनुमान लगाया है कि आकाशगंगा (हमारी गैलेक्सी) के भीतर कम-से-कम ५० अरब ग्रह हैं जिनमें से कम-से-कम ५० करोड़ वासयोग्य क्षेत्रों में हैं।\n\n", "id": "437535", "title": "महापृथ्वी"}
{"url": "https://hi.wikipedia.org/wiki?curid=437545", "text": "अलीगंज\n\n(1) अलीगंज लखनऊ शहर का एक महत्वपूर्ण मुहल्ला है। यहाँ प्राचीन हनुमान जी का एक मंदिर स्थित है। यह मंदिर बहुत पुराना है एवं इसकी बहुत मान्यता है। मंदिर में ज्येष्ठ मास में बड़े मंगल को मेला लगता है। इसके अलावा हनुमान जयंती पर भी मेला लगता है।\n\n(2) अलीगंज एटा जिले का महत्वपूर्ण कस्वा भी हॅ।इसे 1747 मे याकूत ख़ाँ ने बसाया था। यहाँ बहुत बड़ा मिट्टी का क़िला है।\n\n", "id": "437545", "title": "अलीगंज"}
{"url": "https://hi.wikipedia.org/wiki?curid=437551", "text": "ग्रेस केली\n\nवे मोनाको की राजकुमारी थी जो हॉलिवुड अभिनेत्री के रूप में भी काफी लोकप्रीय हुई थीं।\nउन्होंने डायल एम फॉर मर्डर और रियर विंडो नामक फ़िल्मों मे अभिनेत्री के रूप में काम किया था।\n१९८२ में मॉटे कार्लो में एक कार दुर्घटना में उनकी मौत हो गई थी। वे खुद ही कार चला रही थी। कार का ब्रेक फ़ेल होने के कारण उन्होंने अपना नियंत्रण खो दिया था।\nदुर्घटना के समय उनकी सबसे छोटी बेटी स्टीफ़ानी भी उनके साथ थीं जिन्हें बहुत मामूली चोट आई थी। \nअचानक आई केली की मौत की ख़बर ने लोगों को चौंका दिया था। क्योंकि उनकी दुर्घटना के बाद भी राजमहल से जारी वकतव्य में कहा गया था कि उनकी पसली की हड्डी और पैरों के टूटने के बावजूद उनकी हालत स्थिर थी। वे ख़तरे से बाहर बताई गई थी।\n", "id": "437551", "title": "ग्रेस केली"}
{"url": "https://hi.wikipedia.org/wiki?curid=437552", "text": "कर्नल जॉसेफ़ मोबूतो\n\nकांगो के सेनाप्रमुख जिन्होंने १९६० में स्वतंत्र हुए कांगों में दस सप्ताह बाद ही पहली बार तख्तापलट कर सैनिक शासन कायम किया। इसकी घोषणा करते हुए सेना प्रमुख कर्नल मोबूतो ने कहा था कि उन्होंने दोनों प्रतिद्वंदी प्रधानमंत्रियों और राष्ट्रपति जॉसेफ़ कसावुबु को हालात क़ाबू में आने तक के लिए निलंबित कर दिया है। उनके इस कदम के बाद दक्षिणी प्रांत कटांग में हिंसा भड़क गई थी जिसमें कम से कम 70 लोग मारे गए थे।\n", "id": "437552", "title": "कर्नल जॉसेफ़ मोबूतो"}
{"url": "https://hi.wikipedia.org/wiki?curid=437570", "text": "बिबकोड\n\nबिबकोड (अंग्रेज़ी: Bibcode) एक अभिज्ञापक (आइडॅन्टिफ़ायर) है जिसका प्रयोग खगोलशास्त्रीय ज्ञानकोशों में खगोलशास्त्र-सम्बन्धी लेखों और अन्य सामग्री की पहचान करने के लिए किया जाता है। इसका आविष्कार सिम्बाद और नासा के कोषों में प्रयोग के लिए हुआ था लेकिन अब इसे अन्य स्थानों पर भी इस्तेमाल किया जाता है। इसमें हर लेख या पुस्तक के लिए एक १९ अक्षरों और अंकों का अभिज्ञापक होता है जिसका रूप इस प्रकार होता है: YYYYJJJJJVVVVMPPPPA। इसमें:\nअगर इस अभिज्ञापक के किसी भाग का प्रयोग ना करना हो तो उसमे बिंदु का चिह्न (.) छोड़ दिया जाता है।\n\nबिबकोड के कुछ उदाहरण इस प्रकार हैं:\n", "id": "437570", "title": "बिबकोड"}
{"url": "https://hi.wikipedia.org/wiki?curid=437576", "text": "पी॰ऍस॰आर॰ बी1257+12\n\nपी॰ऍस॰आर॰ बी१२५७+१२ (अंग्रेज़ी: ) पृथ्वी से लगभग २,००० प्रकाश वर्ष दूर स्थित एक पल्सर है। आकाश में यह कन्या तारामंडल के क्षेत्र में स्थित है। सन् २००७ में ज्ञात हुआ के इसके इर्द-गिर्द ३ ग़ैर-सौरीय ग्रह परिक्रमा कर रहें हैं। वैज्ञानिकों को एक चौथे ग्रह की मजूदगी पर भी शक है।\n\nपी॰ऍस॰आर॰ बी१२५७+१२ को आलॅक्सान्डॅर वॉल्ष्टषान () नामक पोलिश खगोलशास्त्री ने १९९० में आरेसीबो रेडियो दूरबीन से ढूँढा था। यह अन्य पल्सरों की तरह तेज़ी से घूर्णन कर रहा है। हर मिनट में यह ९,६५० घुमाव पूरे कर लेता है, यानि हर ६.२२ मिलीसैकिंड में एक। पल्सर होने के नाते यह बहुत की घना है और अनुमानित किया जाता है कि यह सूरज के द्रव्यमान का १.५ गुना द्रव्यमान (मास) रखता है लेकिन इसका व्यास (डायामीटर) सूरज के व्यास का केवल ०.००००२ गुना है। इसकी आयु ३ अरब वर्ष अनुमानित की गई है।\n\n१९९२ में पहले वैज्ञानिकों को केवल दो ग्रहों के अस्तित्व के बारे में पता चला। उस समय सोच यह थी कि ग्रह केवल मुख्य अनुक्रम तारों के इर्द-गिर्द ही मिलेंगे। जब पल्सर के साथ ग्रह मिले तो खगोलशास्त्रियों में हैरानी हुई। अब वैज्ञानिकों का मानना है कि यहाँ ग्रह एक महानोवा विस्फोट या किसी क्वार्क नोवा के मलबे से बने हैं। ग्रह इस प्रकार हैं:\nइन ग्रहों के आलावा वैज्ञानिकों को इस बात के भी कुछ प्रमाण मिले हैं कि शायद इस ग्रहीय मण्डल में एक क्षुद्रग्रह घेरा या काइपर घेरा मौजूद है।\n\n", "id": "437576", "title": "पी॰ऍस॰आर॰ बी1257+12"}
{"url": "https://hi.wikipedia.org/wiki?curid=437610", "text": "जलाराम\n\nसंत श्री जलाराम बापा () एक हिन्दु संत थे। वे राम-भक्त थे। वे 'बापा' के नाम से प्रसिद्ध हैं। उनका जन्म १७९९ मे गुजरात के राजकोट जिले के वीरपुर गाँव में हुआ था। \n\nजलाराम बापा का जन्म सन्‌ 1799 में गुजरात के राजकोट जिले के वीरपुर गाँव में हुआ था। उनके पिता का नाम प्रधान ठक्कर और माँ का नाम राजबाई था। बापा की माँ एक धार्मिक महिला थी, जो साधु-सन्तों की बहुत सेवा करती थी। उनकी सेवा से प्रसन्न होकर संत रघुवीर दास जी ने आशीर्वाद दिया कि उनका दुसरा प़ुत्र जलाराम ईश्वर तथा साधु-भक्ति और सेवा की मिसाल बनेगा।\n\n16 साल की उम्र में श्री जलाराम का विवाह वीरबाई से हुआ। परन्तु वे वैवाहिक बन्धन से दूर होकर सेवा कार्यो में लगना चाहते थे। जब श्री जलाराम ने तीर्थयात्राओं पर निकलने का विश्चय किया तो पत्नी वीरबाई ने भी बापा के कार्यो में अनुसरण करने में विश्चय दिखाया। 18 साल की उम्र में जलाराम बापा ने फतेहपूर के संत श्री भोजलराम को अपना गुरू स्वीकार किया। गुरू ने गुरूमाला और श्री राम नाम का मंत्र लेकर उन्हें सेवा कार्य में आगे बढ़ने के लिये कहा, तब जलाराम बापा ने 'सदाव्रत' नाम की भोजनशाला बनायी जहाँ 24 घंटे साधु-सन्त तथा जरूरतमंद लोगों को भोजन कराया जाता था। इस जगह से कोई भी बिना भोजन किये नही जा पाता था। वे और वीरबाई माँ दिन-रात मेहनत करते थे।\n\nबीस वर्ष के होते तक सरलता व भगवतप्रेम की ख्याति चारों तरफ फैल गयी। लोगों ने तरह-तरह से उनके धीरज या धैर्य, प्रेम प्रभु के प्रति अनन्य भक्ति की परीक्षा ली। जिन पर वे खरे उतरे। इससे लोगों के मन में संत जलाराम बापा के प्रति अगाध सम्मान उत्पन्न हो गया। उनके जीवन में उनके आशीर्वाद से कई चमत्कार लोगों ने देखें। जिनमे से प्रमुख बच्चों की बीमारी ठीक होना व निर्धन का सक्षमता प्राप्त कर लोगों की सेवा करना देखा गया। हिन्दु-मुसलमान सभी बापा से भोजन व आशीर्वाद पाते। एक बार तीन अरबी जवान वीरपुर में बापा के अनुरोध पर भोजन किये, भोजन के बाद जवानों को शर्मींदगी लगी, क्योंकि उन्होंने अपने बैग में मरे हुए पक्षी रखे थे। बापा के कहने पर जब उन्होंने बैग खोला, तो वे पक्षी फड़फड़ाकर उड़ गये, इतना ही नही बापा ने उन्हें आशीर्वाद देकर उनकी मनोकामना पूरी की। सेवा कार्यो के बारे में बापा कहते कि यह प्रभु की इच्छा है। यह प्रभु का कार्य है। प्रभु ने मुझे यह कार्य सौंपा है इसीलिये प्रभु देखते हैं कि हर व्यवस्था ठीक से हो सन्‌ 1934 में भयंकर अकाल के समय वीरबाई माँ एवं बापा ने 24 घंटे लोगों को खिला-पिलाकर लोगों की सेवा की। सन्‌ 1935 में माँ ने एवं सन्‌ 1937 में बापा ने प्रार्थना करते हुए अपने नश्वर शरीर को त्याग दिया।\n\nआज भी जलाराम बापा की श्रद्धापूर्वक प्रार्थना करने पर लोगों की समस्त इच्छायें पूर्ण हो जाती है। उनके अनुभव 'पर्चा' नाम से जलाराम ज्योति नाम की पत्रिका में छापी जाती है। श्रद्धालुजन गुरूवार को उपवास कर अथवा अन्नदान कर बापा को पूजते हैं।\n\n", "id": "437610", "title": "जलाराम"}
{"url": "https://hi.wikipedia.org/wiki?curid=437625", "text": "माण्डवी नदी\n\nमाण्डवी नदी (कोंकणी: मांडवी), जिसे मांडोवी, महादायी या महादेई तथा कुछ स्थानों पर गोमती नदी के नाम से भी जाना जाता है, भारत के राज्य कर्नाटक और गोवा से होकर बहने वाली एक नदी है। इस नदी को गोवा राज्य की जीवन रेखा के रूप में वर्णित किया जाता है साथ ही यह ज़ुआरी नदी के साथ गोवा की दो प्रमुख नदियों में से एक है। मांडवी नदी की कुल लंबाई 77 किलोमीटर है जिसमें से 29 किलोमीटर का हिस्सा कर्नाटक और 52 किलोमीटर गोवा से होकर बहता है। इस नदी का उद्गम पश्चिमी घाट के तीस सोतों के एक समूह से होता है जो कर्नाटक के बेलगाम जिले, के भीमगढ़ में स्थित हैं। नदी का जलग्रहण क्षेत्र, कर्नाटक में 2032 वर्ग किमी और गोवा में 1580 वर्ग किमी का है। दूधसागर प्रपात और वज्रपोहा प्रपात, मांडवी के ही भाग हैं। \n", "id": "437625", "title": "माण्डवी नदी"}
{"url": "https://hi.wikipedia.org/wiki?curid=437639", "text": "पेलोपोनीज़\n\nपेलोपोनीज़ (यूनानी: Πελοπόννησος, पेलोपोन्निसोस; अंग्रेज़ी: The Peloponnese, द पॅलोपोनीज़) यूनान के दक्षिणी भाग में स्थित एक बड़ा प्रायद्वीप (पॅनिन्सुला) है। इसके और यूनान के मुख्य भाग के बीच में कौरिन्थ की खाड़ी आती है। उस्मानी साम्राज्य के काल में, जब यूनान पर तुर्की-केन्द्रित उस्मानियों का राज था, वे इस प्रायद्वीप को मोरेआ (Μωρέας) कहा करते थे और यह नाम अभी भी अनुपचारित रूप से इस्तेमाल होता है। सन् १८९३ में कौरिन्थ नहर खोदी गई जिस से वास्तव में यह एक द्वीप बन गया लेकिन आम तौर पर इसे अब भी प्रायद्वीप ही बुलाया जाता है।\n\nपेलोपोनीज़ का क्षेत्रफल लगभग २१,५५० वर्ग किमी है। इसके और यूनान के बाक़ी मुख्य भाग के बीच में सन् १८९३ में कौरिन्थ नहर बन गई थी लेकिन उस के ऊपर २००४ में रिओ-ऐंटीरिओ पुल तैयार कर दिया गया। पेलोपोनीज़ का अंदरूनी भाग एक पहाड़ियों से भरा क्षेत्र है, जिनमें ताएगेतस (Ταΰγετος) पहाड़ी शृंखला सब से प्रसिद्ध है। इसमें पेलोपोनीज़ का सब से ऊंचा पहाड़ स्थित है: २,४०७ मीटर ऊंचा प्रोफ़ितिस इलिआस शिखर (Profitis Ilias)। पेलोपोनीज़ प्रायद्वीप के स्वयं चार प्रायद्वीप हैं जो दक्षिण की तरफ़ उँगलियों की तरह फैले हैं: मेसिनिआ (Μεσσηνία, Messenia), मानी प्रायद्वीप (Μάνη, Mani), मलेआ अंतरीप (Ακρωτήριον Μαλέας, आक्रोतीरिओन मलेआस, Cape Maleas) और आर्गोलीदा (Αργολίδα, Argolis)। पेलोपोनीज़ के पूर्वी तट से आगे आर्गो-सारोनिक (Argo-Saronic) द्वीप समूह है और इसके पश्चिमी तट से आगे आयोनियाई (Ionian) द्वीप समूह है।\n\nप्राचीन यूनान में पेलोपोनीज़ स्पार्टा नामक संस्कृति का घर था। यूनानी इतिहास में स्पार्टा और एथंस का मुकाबला बहुत महत्व रखता है।\n\n", "id": "437639", "title": "पेलोपोनीज़"}
{"url": "https://hi.wikipedia.org/wiki?curid=437654", "text": "स्टार समाचार\n\nस्टार समाचार सतना से प्रकाशित होने वाला एक दैनिक समाचार पत्र है। इसकी शुरुआत १७ सितम्बर २०१० में मध्य प्रदेश के नगर सतना में हुई और आज यह सतना के अतिरिक्त रीवा, पन्ना, सीधी, शहडोल, कटनी, खजुराहो, छतरपुर, सिन्गरौली शहरो मे भी इसका प्रकाशन हो रहा है।\n", "id": "437654", "title": "स्टार समाचार"}
{"url": "https://hi.wikipedia.org/wiki?curid=437662", "text": "जाली मुद्रा\n\nजाली मुद्रा (Counterfeit money) वह मुद्रा है जो राज्य या सरकार की अनुमति के बिना अवैध तरीके से बनायी एवं प्रचालित की जाती है। जाली मुद्रा, जितना सम्भव हो, वैध मुद्रा से मिलती-जुलती बनायी जाती है ताकि लोगों को इसके अवैध होने का आसानी से पता न चल सके। जाली मुद्रा बनाना एवं प्रचालित करना कपट या जालसाजी का एक रूप है।\n\nजाली मुद्रा बनाने (Counterfeiting) का इतिहास उतना ही पुराना है जितना स्वयं मुद्रा का इतिहास। \n\n\n", "id": "437662", "title": "जाली मुद्रा"}
{"url": "https://hi.wikipedia.org/wiki?curid=437666", "text": "बायना\n\nबायना भारत के गाँवों में प्रचलित एक प्रथा है। एक घर में बने अथवा रिश्तेदारों के यहां से आए पकवानों को कई घरों में बांटने को बायना कहा जाता है।\n\nप्रकृति, पशु-पक्षी, रीति-रिवाज, जीवन मूल्य, पर्व-त्योहार और नाते-रिश्तों से हमारा विविध रूप रंग-रस व गंध का सरोकार रहता है। हमारी प्रकृति व संस्कृति परस्पर पूरक हैं, परस्पर निर्भरता ही ष्मा लगातार कम हो रही है। यह कमी कहीं न कहीं हमारे मन को कचोटती है।\n\nपहले पूरा गांव एक सूत्र में बंधा होता था। घरों के बीच आदान-प्रदान भी सामूहिकता के सूत्र ही होते थे। कृषि प्रधान समाज में भिन्न-भिन्न प्रकार की फसलें उगाई जाती थीं। किसी-किसी परिवार में कोई-कोई फसल नहीं उगती। वह परिवार बाजार से नहीं खरीदता। उसे मालूम होता था कि उसी गांव में कई परिवारों में वह अन्न बहुतायत मात्रा में उपजाया गया होता था। वह अपने घर से दूसरा अन्न देकर अपनी जरूरत का अन्न ले आता। इसे 'बदलैन' कहते थे। कई बार तो अगले साल उसी अन्न को उपजाकर वापस करने का विश्वास दिलाकर भी अपनी जरूरत का अन्न उधार ले आया जाता था।\n\nगांव स्वनिर्भर होता था। बाजार ही नहीं था। गांव की सामूहिकता बरकरार रखने में पर्व त्योहारों का योगदान था ही। रस्म-रिवाजों को भी श्रेय जाता था। रस्म रिवाजों में ही एक, रिवाज 'बायना' थी। एक घर में बने अथवा रिश्तेदारों के यहां से आए पकवानों को कई घरों में बांटने को बायना कहा जाता था।\n\n'बायना' के कई रूप थे। उत्तर प्रदेश, राजस्थान तथा पश्चिमी राज्यों में करवा चौथ या अन्य चौथ, अहोई अष्टमी, हरितालिका, दीवाली, होली पर 'बायना' निकाला जाता है। जिसमें पूरी, पूए, साड़ी, बर्तन कुछ भी होते हैं। बड़े-बुजुर्गों और सास-ननद के लिए बने और उन्हें आदर के साथ भेंट किए खाद्य पदार्थों को 'बायना' कहा जाता है। सास-बहू के बीच प्रेम संबंध बनाए रखने में 'बायना' का विशेष योगदान होता है। सास को बहू द्वारा 'बायना' मिलने की प्रतीक्षा रहती है। बायना मिलने पर गिले-शिकवे भी मिट जाते हैं।\n\nबिहार में बायना का अर्थ पर्व त्योहार के अवसर पर बने पकवानों का वितरण होता है। कृषि प्रधान समाज में रिश्तेदारियों से 'संदेश' (टोकरा भर कर मिठाइयां और फल) आने का भी रिवाज था। इतनी सामग्रियां आती थीं कि पूरा परिवार भी नहीं खा सकता था। अधिक सामग्री गांव में बांटने के लिए ही भेजी जाती थी। संदेश आने पर घर की महिलाओं का एक विशेष कार्य हो जाता। हर घर के लिए थोड़ा-थोड़ा निकालकर सजाना और भेजना। इस 'बायना' बांटने में आपसी लेन देन का भी ध्यान रखा जाता था। जिस घर से जितनी पूरियां आईं होतीं, उस घर में उतनी हीं भेजी जातीं। घर की बड़ी-बुजुर्ग महिलाएं घर-घर से आए बायना का हिसाब रखती थीं।\n\nबायना बांटे कौन? घरों में काम करने वाली बाइयां या नाइन यह काम करती थीं। उनके साथ घर की बेटियां भी जाती थीं। दूसरे घरों में जाने पर उनकी विशेष पहचान बनती थी। बिहार की पहचान- 'छठ पर्व' (सूर्य पूजा) पर गाए जाने वाले एक गीत की पंक्ति है- बायना बांटेला बेटी मांगीले। बेटा तो चाहिए ही, परंतु एक विशेष कार्य के लिए बेटी भी चाहिए। वह बायना बांटेगी। बायना बांटने जाने वाली बेटियों से दूसरे घरों में रहने वाली महिलाएं परिवार तथा बाहर गए बेटों विवाहित बेटियों के ससुराल का भी हाल-समाचार पूछ लेती थीं। इस प्रकार एक-दूसरे परिवार के सुख-दु:ख, बाल-बच्चों की जानकारियां मिलती थीं। सबसे चौंकाने वाली बात यह थी कि घर आए 'बायना' को बड़े प्रेम से ग्रहण किए जाने पर भी मचलते बच्चों को खाने के लिए तब तक नहीं दिया जाता जब तक कोई बड़ी-बूढ़ी महिला उसे चख न ले। कारण पूछने पर दादी ने बताया था- क्या पता किस नजर से किसी ने देखा हो इसे। भोज्य पदार्थ द्वारा भी नजर लग जाती है। खराब खाना भी हो सकता है। यानी कि गांवों की सामूहिकता में भी शक की गुंजाइश तो थी ही।\n\n'बायना' का निरीक्षण होता। उसके स्वाद की समीक्षा होती। खराब तेल में बनी पूड़ियों और कम दूध में बनी खीर की शिकायत भी होती। पर 'बायना' तो बायना होता था। उसका विशेष स्वाद होता था। घर की बहू-बेटियों के भोजन बनाने की योग्यता और कला की पहचान भी।\nजिन घरों में त्योहार होता था, उनमें भी आपस में खाद्य पदार्थों और फलों का आदान प्रदान होता था। दूसरे गांवों (रिश्तेदारों) से आई सामग्रियों के स्वाद से उन घरों में खाए जाने वाले पदार्थों की गुणवत्ता की पहचान होती। गांव में चर्चा होती।\n\n'बायना' के माध्यम से एक दूसरे के चौके-चूल्हे का स्वाद मालूम होता।\n\nकिसी के घर संदेश आने पर गांव के लोगों को भी 'बायना' का इंतजार रहता। कभी-कभी 'बायना' लौटा भी दिया जाता था। इससे पता चलता कि लौटाने वाला परिवार भेजने वाले परिवार से नाराज है। उनका मान मनौवल होता। कभी-कभी 'बायना' न आने पर भी लोग नाराज हो जाते।\n", "id": "437666", "title": "बायना"}
{"url": "https://hi.wikipedia.org/wiki?curid=437676", "text": "असत्य सिद्ध हुईं मजहबी भविष्यवाणियाँ\n\nइस लेख में उन भविष्यवाणियों के बारे में लिखा जायेगा जो निश्चित अवधि के अन्दर सत्य सिद्ध नहीं हुईं। \n\n\n", "id": "437676", "title": "असत्य सिद्ध हुईं मजहबी भविष्यवाणियाँ"}
{"url": "https://hi.wikipedia.org/wiki?curid=437678", "text": "थॉमस डेकर\n\nथॉमस अलेक्जेंडर डेकर (जन्म दिसंबर 28, 1987) एक अमेरिकी फिल्म और टेलीविजन अभिनेता और एक संगीतकार हैं। यह एक गायक भी हैं तथा इन्होने दो ​​एल्बमों का लेखन और निर्माण किया है। इन्हें सबसे अधिक \"टर्मिनेटर: द सारा कॉनर क्रॉनिकल्स\" फिल्म में जॉन कॉनर, \"हनी, आई स्रन्क द किड्स : द टीवी शो\" में निक स्जिलेन्स्की और \"हीरोज\" में जैक के रूप में निभाई गई अपनी भूमिकाओं के लिए जाना जाता है। इन्हें 2010 में निर्मित \"ए नाइटमेयर ऑन ऐल्म स्ट्रीट\" में जेसी ब्रौन और ग्रेग अराकी की \"काबूम\" में स्मिथ के किरदार के लिय भी जाना जाता हैं।\n", "id": "437678", "title": "थॉमस डेकर"}
{"url": "https://hi.wikipedia.org/wiki?curid=437759", "text": "भविष्यवाणी (प्रोफेसी)\n\nकिसी मसीहा (प्रोफेट) को जो सन्देश मिलते हैं उन्हे वह दूसरों को बताता है। इसे ही भविष्यवाणी या 'प्रोफेसी' (Prophecy) कहते हैं। ऐसे सन्देशों के अन्तर्गत दैवी प्रेरणा (divine inspiration), अर्थ समझाना (interpretation), या आने वाली घटनाओ को पहले ही बता देना आदि आते हैं। इस प्रक्रिया में प्रोफेट की तरफ से भी दैवी स्रोत से कुछ पूछा या शंका अभिव्यक्त की जाती है। \n\nविश्व के विभिन्न मजहबों (धर्मो) एवं सम्प्रदायों में भांति-भांति की भविष्यवाणियाँ देखने को मिलती हैं। यह शब्द विश्व के दो प्रमुख मजहबों - इसाइयत और इस्लाम में प्रमुखता से प्रयुक्त हुआ है।\n\n\n", "id": "437759", "title": "भविष्यवाणी (प्रोफेसी)"}
{"url": "https://hi.wikipedia.org/wiki?curid=437764", "text": "क्रांतिक द्रव्यमान\n\nकिसी नाभिकीय अभिक्रिया को सतत (sustained) बनाये रखने के लिये आवश्यक विखण्डनीय पदार्थ (फिसाइल मैटेरिअयल) न्यूनतम मात्रा को क्रांतिक द्रव्यमान या 'क्रिटिकल मास' (critical mass) कहते हैं। यह मात्रा फिसनेबल पदार्थ के नाभिकीय गुणों (जैसे, न्युक्लियर फिजन क्रास-सेक्शन), उसके घनत्व, आकार, इनरिचमेन्ट, शुद्धता, तापमान एवं वाह्य स्थितियों पर निर्भर होता है।\n\nयदि फिसाइल पदार्थ के किसी गोले के चारो तरफ न्युट्रानों को परावर्तित करने के लिये कोई विशिष्ट पदार्थ का प्रयोग न किया जाय तो एक निश्चित आकार से कम आकार के ऐसे गोले की नाभिकीय क्रिया को 'सस्टेन' नहीं रखा जा सकता क्योंकि न्यूट्रान आसानी से इस गोले को छोदकर बाहर निकलकर बेकार हो जाते हैं। किन्तु बिना किसी न्यूट्रान-परावर्तक वाले इस गोले का आकार बढाते चले जाँय तो एक स्थिति आती है जब इसकी नाभिकीय क्रियाएँ अक्षय (सस्टेण्ड) हो जाती हैं। ये आकार और संगत द्रव्यमान नीचे देए गयी सारणी में दर्शाये गये हैं। ध्यातव्य है कि यदि इस गोलाकार फिसाइल मैटेरिअयल के चारो तरफ कोई न्यूट्रोन-रिफ्लेक्टर लगा दिया जाय तो इससे कम द्रव्यमान से भी नाभिकीय क्रिया को सस्टेन रखा जा सकता है।\n", "id": "437764", "title": "क्रांतिक द्रव्यमान"}
{"url": "https://hi.wikipedia.org/wiki?curid=437773", "text": "अभिधम्म साहित्य\n\nबुद्ध के निर्वाण के बाद उनके शिष्यों ने उनके उपदिष्ट 'धर्म' और 'विनय' का संग्रह कर लिया। अट्टकथा की एक परंपरा से पता चलता है कि 'धर्म' से दीघनिकाय आदि चार निकायग्रंथ समझे जाते थे; और धम्मपद सुत्तनिपात आदि छोटे-छोटे ग्रंथों का एक अलग संग्रह बना दिया गया, जिसे 'अभिधर्म' (अतिरिक्त धर्म) कहते थे। जब धम्मसंगणि आदि जैसे विशिष्ट ग्रंथों का भी समावेश इसी संग्रह में हुआ (जो अतिरिक्त छोटे ग्रंथों से अत्यंत भिन्न प्रकार के थे), तब उनका अपना एक स्वतंत्र पिटक- 'अभिधर्मपिटक' बना दिया गया और उन अतिरिक्त छोटे ग्रंथों के संग्रह का 'खुद्दक निकाय' के नाम से पाँचवाँ निकाय बना।\n\n'अभिधम्मपिटक' में सात ग्रंथ हैं- \n\nविद्वानों में इनकी रचना के काल के विषय में मतभेद है। प्रारंभिक समय में स्वयं भिक्षुसंघ में इसपर विवाद चलता था कि क्या अभिधम्मपिटक बुद्धवचन है।\n\nपाँचवें ग्रंथ कथावत्थु की रचना अशोक के गुरु मोग्गलिपुत्त तिस्स ने की, जिसमें उन्होंने संघ के अंतर्गत उत्पन्न हो गई मिथ्या धारणाओं का निराकण किया। बाद के आचार्यों ने इसे 'अभिधम्मपिटक' में संगृहीत कर इसे बुद्धवचन का गौरव प्रदान किया।\n\nशेष छह ग्रंथों में प्रतिपादन विषय समान हैं। पहले ग्रंथ धम्मसंगणि में अभिधर्म के सारे मूलभूत सिद्धांतों का संकलन कर दिया गया है। अन्य ग्रंथों में विभिन्न शैलियों से उन्हीं का स्पष्टीकरण किया गया है।\n\nतेल, बत्ती से प्रदीप्त दीपशिखा की भाँति तृष्णा, अहंकार के ऊपर प्राणी का चित्त (उमन उविज्ञान उकांशसनेस) जाराशील प्रवाहित हो रहा हे। इसी में उसका व्यक्तित्व निहित है। इसके परे कोई 'एक तत्व' नहीं है।\n\nसारी अनुभूतियाँ उत्पन्न हो संस्काररूप से चित्त के निचले स्तर में काम करने लगती हैं। इस स्तर की धारा को 'भवंग' कहते हैं, जो किसी योनि के एक प्राणी के व्यक्तित्व का रूप होता है। पाश्चात्य मनोविज्ञान के 'सबकांशस' की कल्पना से 'भवंग' का साम्य है। लोभ-द्वेष-मोह की प्रबलता से 'भवंग' की धारा पाशविक और त्याग--प्रेम--ज्ञान के प्राबलय से वह मानवी (और दैवी भी) हो जाती है। इन्हीं की विभिन्नता के आधार पर संसार के प्राणियों की विभिन्न योनियाँ हैं। एक ही योनि के अनेक व्यक्तियों के स्वभाव में जो विभिन्नता देखी जाती है उसका भी कारण इन्हीं के प्राबल्य की विभिन्नता है।\n\nजब तक तृष्णा, अहंकार बना है, चित्त की धारा जन्म जन्मांतरों में अविच्छिन्न प्रवाहित होती रहती है। जब योगी समाधि में वस्तुसत्ता के अनित्य-अनात्म-दु:खस्वरूप का साक्षात्कार कर लेता है, तब उसकी तृष्णा का अंत हो जाता है। वह अर्हत्‌ हो जाता है। शरीरपात के उपरांत बुझ गई दीपशिखा की भाँति वह निवृत्त हो जाता है।\n\n", "id": "437773", "title": "अभिधम्म साहित्य"}
{"url": "https://hi.wikipedia.org/wiki?curid=437774", "text": "अभिधर्मकोश\n\nआचार्य असंग के छोटे भाई आचार्य वसुबंधु ने अपने जीवन के प्रथम भाग में सर्वास्तिवाद सिद्धांत के अनुसार कारिकाबद्ध अभिधर्मकोश ग्रंथ की रचना की। यह इतना प्रसिद्ध और लोकप्रिय हुआ कि कवि बाण ने लिखा है कि तोते-मैने भी अभिधर्मकोश के श्लोकों का उच्चारण करते थे। अपने सिद्धांत का प्रतिपादन करते हुए आचार्य ने यथास्थान अन्य दर्शनों की समीक्षा भी की है। ग्रंथ पर आचार्य ने स्वयं एक विस्तृत भाष्य की भी रचना की, जिसपर कई टीकाएँ लिखी गई। प्रसिद्ध यात्री विद्वान्‌ हुएन्सांग ने चीनी भाषा में इसका अनुवाद किया था जो आज भी प्राप्त है।\n", "id": "437774", "title": "अभिधर्मकोश"}
{"url": "https://hi.wikipedia.org/wiki?curid=437775", "text": "अभयाकर गुप्त\n\nभारत और तिब्बत में प्रसिद्ध तांत्रिक बौद्ध आचार्य थे जिनका समय डॉ॰ विनयतोष भट्टाचार्य के अनुसार 1084-1130 ई. है। ये तिब्बती भाषा में निपुण थे और इन्होंने उसमें अनेक भारतीय ग्रंथों का अनुवाद भी किया। डॉ॰ भट्टाचार्य इन्हें बंगाल में उत्पन्न, मगध में शिक्षित और विक्रमशिला विहार में प्रसिद्ध मानते हैं। डॉ॰पी.एन. बोस इन्हें रामपाल का समकालीन मानते हैं। तेंजूर से इनके 18 ग्रंथों का पता चलता है जिसमें कालचक्र, चक्रसंवर, अभिषेक, स्वाधिष्ठानक्रम, ज्ञानडाकिनी, महाकाल, बुद्धकपाल, पंचक्रम, वज्ऱयान जैसे विविधि तांत्रिक बौद्ध विषयों का विवेचन किया गया है। इन्होंने अनेक बौद्ध ग्रंथों की टीकाएँ भी लिखी थीं। तेंजूर में इन्हें पंडित, महापंडित, आचार्य, सिद्ध, स्थविर आदि विशेषणों के साथ स्मरण किया गया है। इस ग्रंथ में इन्हें मगधनिवासी कहा गया है।\n", "id": "437775", "title": "अभयाकर गुप्त"}
{"url": "https://hi.wikipedia.org/wiki?curid=437777", "text": "अभिचार\n\nअभिचार का सामान्य अर्थ है - 'हनन'। तंत्रों में प्राय: छह प्रकार के अभिचारों का वर्णन मिलता है -\n\n1. मारण, 2. मोहन, 3. स्तंभन, 4. विद्वेषण, 5. उच्चाट्टन और 6. वशीकरण।\n\nमारण से प्राणनाश करने, मोहन से किसी के मन को मुग्ध करने, स्तंभन से मंत्रादि द्वारा विभिन्न घातक वस्तुओं या व्यक्तियों का निरोध, स्थितिकरण या नाश करने, विद्वेषण से दो अभिन्न हृदय व्यक्तियों में भेद या द्वेष उत्पन्न करने, उच्चाटन से किसी के मन को चंचल, उन्मत्त या अस्थिर करने तथा वशीकरण से राज या किसी स्त्री अथवा अन्य व्यक्ति के मन को अपने वश में करने की क्रिया संपादित की जाती की जाती है।\n\nइन विभिन्न प्रकार की क्रियाओं को करने के लिए अनेक प्रकार के तांत्रिक कर्मो के विधान मिलते हैं जिनमें सामान्य दृष्टि से कुछ घृणित कार्य भी विहित माने गए हैं। इन क्रियाओं में मंत्र, यंत्र, बलि, प्राणप्रतिष्ठा, हवन, औषधिप्रयोग आदि के विविध नियोजित स्वरूप मिलते हैं। उपर्युक्त अभिचार अथवा तांत्रिक षट्कर्म के प्रयोग के लिए विभिन्न तिथियों का का विधान मिलता है जैसे--मारण के लिए शतभिषा में अर्धरात्रि, स्तंभन के लिए शीतकाल, विद्वेषण के लिए ग्रीष्मकालीन पूर्णिमा की दोपहर, उच्चाटन के लिए शनिवारयुक्त कृष्णा चतुर्दशी अथवा अष्टमी आदि का निर्देश है।\n", "id": "437777", "title": "अभिचार"}
{"url": "https://hi.wikipedia.org/wiki?curid=437784", "text": "अभयगिरि\n\nअभयगिरि - श्री लंका की प्राचीन राजधानी का प्रसिद्ध विहार। वहाँ के राजा वट्टगामिनी का एक नाम 'अभय' था जिसने बुद्ध के अवशेषों पर निर्मित स्तूप के समीप इस विहार का निर्माण करवाया था। यह स्तूप ही गिरि के नाम से प्रसिद्ध था।\n\n", "id": "437784", "title": "अभयगिरि"}
{"url": "https://hi.wikipedia.org/wiki?curid=437785", "text": "अभिरंजित काँच\n\nअभिरंजित काँच (अंग्रेजी में 'स्टेंड ग्लास' / Stained glass) से साधारणत: वही काँच (शीशा) समझा जाता है जो खिड़कियों में लगता है, विशेषकर जब विविध रंगों के काँच के टुकड़ों को जोड़कर कोई चित्र प्रस्तुत कर दिया जाता है। यूरोप के विभिन्न विख्यात गिरजाघरों में बहुमूल्य अभिरंजित काँच लगे हैं।\n\nअभिरंजित काँच के निर्माण में तीन प्रकार के काँच प्रयोग में आते हैं: \n\nअभिरंजित काँच का कहाँ और कब प्रथम निर्माण हुआ, यह अस्पष्ट है। अधिकतर संभावना यही है कि अभिरंजित काँच का आविष्कार भी काँच के आविष्कार के सदृश पश्चिमी एशिया और मिस्र में हुआ। इस कला की उन्नति एवं विस्तार 12वीं शताब्दी से आरंभ होकर 14वीं शताब्दी के शिखर पर पहुँचे। 16वीं शताब्दी में भी बहुत से कलायुक्त अभिरंजित काँच बने, परंतु इसी शताब्दी के अंत में इस कला का ह्रास आरंभ हुआ और 17वीं शताब्दी के पश्चात्‌ इस काला का प्राय: लोप हो गया। इस समय कुछ ही संस्थाएँ हैं जो अभिरंजित काँच विशेष रूप से बनाती हैं।\n\nअभिरंजित काँच का प्रयोग विशेषकर ऐसी खिड़कियों में होता है जो खुलतीं नहीं, केवल प्रकाश आने के लिए लगाई जाती हैं। इसी उद्देश्य से गिरजाघरों के विशाल कमरों में विशाल अभिरंजित काँच, केवल प्रकाश आने के लिए दीवारों में लगाए जाते हैं। इन काँचों पर अधिकतर ईसाई धर्म से संबंधित चित्र, जैसे ईसा का जन्म, बचपन, धर्मप्रचार, सूली अथवा माता-मरियम के चित्र अंकित हैं और इन काँचों में से होकर जो प्रकाश भीतर आता है उसे शांति और धार्मिक वातावरण उत्पन्न होने में बहुत कुछ सहायता मिलती है। कुछ अभिरंजित काँचों में प्राकृतिक एवं पौराणिक दृश्य और महान्‌ पुरुषों के चित्र भी अंकित रहते हैं।\n\nआरंभ में उपयुक्त रंगीन काँच के टुकड़े एक नक्शे के अनुसार काट लिए जाते हैं और चौरस सतह पर उन्हें नक्शे के अनुसार रखा जाता है। तब जोड़ की रेखाओं में द्रवित सीसा धातु भर दी जाती है। इस प्रकार काँच के विविध टुकड़े संबंधित होकर एक पट्टिका में परिणत हो जाते हैं। सीसा भी रेखा की तरह पट्टिका पर अंकित हो जाता है और आकर्षक लगता है।\n\nयदि किसी विशिष्ट रंग का काँच उपलब्ध नहीं रहता तो काँच पर इनैमल लगाकर और फिर काँच को तप्त करके अनेक प्रकार का एकरंगा काँच अथवा चित्रकारी उत्पन्न की जा सकती है। आरंभ में तप्त करने के पूर्व इनैमल को खुरचकर चित्र अंकित किया जाता था, पर बाद में अनैमल द्वारा ही विभिन्न प्रकार के चित्र अंकित किए जाने लगे। इनैमल लगाने की क्रिया एक से अधिक बार भी की जा सकती है और इस प्रकार रंग को अपेक्षित स्थान पर गहरा किया जा सकता है अथवा उसपर दूसरा रंग चढ़ाकर उसका रंग बदला जा सकता है।\n\nरंगरहित काँच पर रजत का लेप लगाकर और तदुपरांत काँच को तप्त करने से काँच की सतह पीली से नारंगी रंग तक की हो जाती है। यह रंग स्थायी और अति आकर्षक होता है। इस प्रकार के काँच को भी अभिरंजित काँच और इस क्रिया को 'पीत अभिरंजकी' कहा जाता है। नीले काँच पर इस क्रिया से काँच हरा दिखाई पड़ता है। इस प्रकार का काँच भी अभिरंजित काँचचित्रों के प्रयोग में आता है। पीत अभिरंजित काँच का आविष्कार सन्‌ 1320 में हुआ। भारत में अभिरंजित काँच की माँग प्राय: शून्य के बराबर है, अत: यहाँ पर यह उद्योग कहीं नहीं है।\n\n", "id": "437785", "title": "अभिरंजित काँच"}
{"url": "https://hi.wikipedia.org/wiki?curid=437787", "text": "अभिव्यक्ति (पत्रिका)\n\nअभिव्यक्ति हिंदी में प्रकाशित होने वाली जाल-पत्रिका है। इसका पहला अंक 15 अगस्त 2000 को प्रकाशित हुआ। उस समय यह मासिक पत्रिका थी। मई 2002 से यह माह में चार बार पहली, 9वीं, 16वीं और 24वीं तारीख़ को प्रकाशित होती है। 1 जनवरी 2008 से यह पत्रिका प्रत्येक सोमवार को प्रकाशित होती है। इस पत्रिका को www.abhivyakti-hindi.org पर देखा जा सकता है।\n\nइसके संपादक मंडल में पूर्णिमा वर्मन, प्रो॰ अश्विन गांधी और दीपिका जोशी 'संध्या' हैं। इसके अतिरिक्त 200 अन्य सदस्य भी अलग अलग देशों से इस काम में सहयोग करते हैं।\n\nपत्रिका में कहानी, उपन्यास, संस्मरण, बालजगत, घर परिवार, विज्ञान, प्रौद्योगिकी, चित्रकला, प्रकृति, पर्यटन, लेखकों के परिचय, रसोई आदि 30 से अधिक विषयों को शामिल किया गया है। पुराने अंकों को पुरालेखों में देखा जा सकता है।\n\nअनुभूति इसकी सहयोगी पत्रिका है जो कविता की विभिन्न विधाओं को प्रकाशित करती है।\n\nइन दोनों पत्रिकाओं के लिए पूर्णिमा वर्मन को भारतीय सांस्कृतिक संबंध परिषद, साहित्य अकादमी और अक्षरम की ओर से 2006 के प्रवासी मीडिया सम्मान से अलंकृत किया गया है।]\n\n", "id": "437787", "title": "अभिव्यक्ति (पत्रिका)"}
{"url": "https://hi.wikipedia.org/wiki?curid=437789", "text": "अभिसमय\n\nबौद्ध स्थविरवाद के सिद्धांतों का वर्णन 'अभिधर्म' के नाम से प्रसिद्ध है किंतु महायान के शून्यवादी माध्यमिक विकास के साथ ही प्रज्ञापारमिता को महत्व मिला और अधिभर्म के स्थान में 'अभिसमय' शब्द का व्यवहार, विशेषत: मैत्रेयनाथ के बाद होने लगा। मैत्रेयनाथ ने 'प्रज्ञापारमिता' शास्त्र के आधार पर 'अभिसमयालंकार' शास्त्र लिखा जो प्रज्ञापारिता अथवा निर्वाण प्राप्त करने के मार्ग का उपदेश देता है। महायान में इस शास्त्र का अत्यधिक महत्व होना स्वाभाविक था क्योंकि उस संप्रदाय के अनुसार प्रज्ञापारमिता की साधना इसमें बताई गई है। प्रज्ञापारमिता शब्द का प्रयोग निर्वाण और निर्वाण का मार्ग इन दोनों अर्थों में होता है। तदनुसार 'अभिसमय' के भी ये दो अर्थ हैं। किंतु साध्य की अपेक्षा साधना, जो साध्य तक ले जाती है, साधकों के लिए विशेष महत्व की वस्तु होती है; अतएव 'निर्वाण की साधना का मार्ग' अर्थ में ही विशेष रूप से 'अभिसमय' शब्द प्रचलित हो गया है। 'अभिसमय' के नाम से प्रसिद्ध ग्रंथों में साधनमार्ग का ही विशेष रूप से वर्णन मिलता है।\n\n", "id": "437789", "title": "अभिसमय"}
{"url": "https://hi.wikipedia.org/wiki?curid=437799", "text": "टंकण\n\nटाइपराइटर, सेल फोन, संगणक आदि के कुंजीपटल को दबाकर (टेक्स्ट) को इनपुट करने की प्रक्रिया को टंकण या 'टाइपिंग' (Typing) कहते हैं। टंकण की क्रिया इनपुट करने की अन्य विधियों जैसे मूस (माउस), 'स्पीच रिकाग्नीशन' आदि से भिन्न है।\n\nविश्व की पर्थम टंकण लिल्लियन शोल्स थी इनके पिता क्रिस्टोफर शोल्स जो पहले व्यावहारिक टाइपराइटर का आविष्कार किये।\n\n= तकनीक =\n\nबुनयादी तकनीक हंट एंड पेक टाइपिंग है जिसमे त्य्पेर कीबोर्ड देख कर टाइप करते हैं।\n\n\n", "id": "437799", "title": "टंकण"}
{"url": "https://hi.wikipedia.org/wiki?curid=437838", "text": "नवजोत सिंह सिद्धू\n\nनवजोत सिंह सिद्धू (अंग्रेजी: Navjot Singh Sidhu, पंजाबी: ਨਵਜੋਤ ਸਿੰਘ ਸਿੱਧੂ, जन्म: 20 अक्टूबर 1963, पटियाला) भारत के पूर्व क्रिकेट खिलाड़ी (बल्लेबाज) एवं अमृतसर लोक सभा सीट से भारतीय जनता पार्टी के पूर्व सांसद हैं। खेल से सन्यास लेने के बाद पहले उन्होंने दूरदर्शन पर क्रिकेट के लिये कमेंट्री करना आरम्भ किया उसके बाद राजनीति में सक्रिय रूप से भाग लेने लगे। राजनीति के अलावा उन्होंने टेलीविजन के छोटे पर्दे पर टी.वी. कलाकार के रूप में भी अपनी पहचान बनायी है। टी.वी. सीरियल बिग बॉस के कारण भी वे चर्चित रहे। \n\nनवजोत सिंह सिद्धू का जन्म भारत में पंजाब प्रान्त के पटियाला जिले में हुआ। 1983 से 1999 तक वे क्रिकेट के मँजे हुए खिलाड़ी रहे; क्रिकेट से सन्यास लेने के पश्चात उन्हें भारतीय जनता पार्टी ने लोकसभा का टिकट दिया। उन्होंने राजनीति में खुलकर हाथ आजमाया और भाजपा के टिकट पर 2004 में अमृतसर की लोकसभा सीट से सांसद चुने गये। उन पर एक व्यक्ति की गैर इरादतन हत्या का आरोप लगाकर मुकदमा चला और अदालत ने उन्हें तीन साल की सजा सुनायी। जिसके बाद उन्होंने लोकसभा की सदस्यता से तत्काल त्यागपत्र देकर उच्चतम न्यायालय में याचिका दायर की। उच्चतम न्यायालय द्वारा निचली अदालत की सजा पर रोक लगाने के पश्चात उन्होंने दुबारा उसी सीट से चुनाव लड़ा और सीधे मुकाबले में कांग्रेस प्रत्याशी व पंजाब के वित्त मन्त्री सुरिन्दर सिंगला को 77626 वोटों के भारी अन्तर से हराया। सिद्धू पंजाबी सिक्ख होते हुए भी पूर्णतया शाकाहारी हैं। संयोग से उनकी पत्नी का नाम भी नवजोत है। पत्नी नवजोत कौर पेशे से चिकित्सक हैं और पटियाला में जहाँ सिद्धू का स्थायी निवास है, रहती हैं।\n\nनवजोत सिंह सिद्धू ने 1983 से लेकर 1999 तक पूरे सत्रह साल क्रिकेट खेला। टेस्ट क्रिकेट में उन्होंने पहला मैच वेस्ट इंडीज़ की टीम के विरुद्ध 1983 के दौरान अहमदाबाद में खेला जिसमें वे सिर्फ़ 19 ही रन बना पाये। इसके बाद उन्हें 1987 के विश्व कप क्रिकेट की भारतीय टीम में शामिल किया गया। उन्होंने कुल पाँच में से चार मैच खेले और प्रत्येक मैच में अर्धशतक ठोका। पाकिस्तान के खिलाफ़ शारजाह में खेलते हुए 1989 में उन्होंने पहला शतक लगाया। ग्वालियर के मैदान पर 1993 में उन्होंने इंग्लैण्ड के विरुद्ध नॉट आउट रहते हुए 134 रन बनाये जो उनका एकदिवसीय अंतरराष्ट्रीय क्रिकेट मुक़ाबला मैच में सर्वश्रेष्ठ स्कोर था। 1999 में क्रिकेट से सन्यास लेने के बाद मीडिया को दिये गये एक इंटरव्यू में सिद्धू ने कहा था कि एक क्रिकेट समीक्षक की टिप्पणी से आहत होकर वे क्रिकेट को अलविदा कह रहे हैं अन्यथा उनका खेल इतना बुरा नहीं था। 1987 के विश्व कप में उनकी शानदार भागीदारी को इतनी जल्दी भुला दिया जायेगा इसकी उन्होंने स्वप्न में भी कल्पना न की थी।\n\nसिद्धू ने तीन बार 1993, 1994 और 1997 के दौरान प्रति वर्ष 500-500 से अधिक टेस्ट रन बनाये। प्रथम श्रेणी मैच में मात्र 104 गेंदें खेलकर बनाये गये 286 रन उनके जीवन का सर्वश्रेष्ठ स्कोर है। 1994 में वेस्ट इंडीज़ दौरे के दौरान उन्होंने एकदिवसीय मैचों में 884 रन बनाये और पाँच शतक ठोकने वाले पहले भारतीय होने का गौरव भी प्राप्त किया। सिद्धू के जीवन के बेहतरीन क्षण तब आये जब 1996-97 में वेस्ट इंडीज़ के खिलाफ़ टेस्ट क्रिकेट में 11 घण्टे लम्बी पारी खेलकर उन्होंने 201 रन बनाये। 1993-94 में श्रीलंका के खिलाफ़ आठ छक्कों की मदद से 124 रनों की धुआँधार पारी और 1997-98 में आस्ट्रेलिया की टीम के विरुद्ध चार-चार अर्द्धशतक उनके यादगार कारनामे हैं जो उन्होंने क्रिकेट के मैदान में खेलते हुए कर दिखाये।\n\nसिद्धू ने भारतीय जनता पार्टी के टिकट पर अमृतसर लोकसभा निर्वाचन क्षेत्र से 2004 का लोकसभा चुनाव जीता। राजनीति में आने से बहुत समय पूर्व 1988 में सिद्धू को किन्हीं गुरनामसिंह की इरादतन हत्या के सिलसिले में सह-आरोपी बनाया गया था। उन्हें पटियाला पुलिस ने गिरफ्तार करके जेल भेज दिया था। उन पर आरोप यह था कि उन्होंने गुरनामसिंह की हत्या में मुख्य आरोपी भूपिन्दर सिंह सन्धू की सहायता की है जबकि सिद्धू ने इन आरोपों को गलत बताया था। सिद्धू ने कोर्ट में यह दलील दी कि वह इस मामले में पूरी तरह निर्दोष हैं और शिकायतकर्ताओं ने उन्हें झूठा फँसाया है। सिद्धू की इस दलील पर मृतक गुरनामसिंह के भतीजे जसविन्दर सिंह ने कहा कि वह घटना का प्रत्यक्षदर्शी है और सुप्रीम कोर्ट तक में इसे सिद्ध कर देगा।\n\nजब वे सांसद बन गये तो उनके खिलाफ़ पुराने केस की फ़ाइल खोल दी गयी। दिसम्बर 2006 में अदालत के अन्दर उनपर मुकदमा चलाया गया। उपलब्ध गवाहियों के आधार पर नवजोत सिंह सिद्धू को चलती सड़क पर हुए झगड़े में एक व्यक्ति को घातक चोट पहुँचाकर उसकी गैर इरादतन हत्या के लिये तीन साल कैद की सजा सुनायी गयी। सजा का आदेश होते ही उन्होंने लोकसभा की सदस्यता से जनवरी 2007 में त्यागपत्र देकर उच्चतम न्यायालय में याचिका ठोक दी।उच्चतम न्यायालय ने निचली अदालत द्वारा दी गयी सजा पर रोक लगाते हुए फरवरी 2007 में सिद्धू को अमृतसर लोकसभा सीट से दुबारा चुनाव लड़ने की इजाजत दे दी।\n\nइसके बाद 2007 में हुए उप-चुनाव में उन्होंने सत्तारूढ़ कांग्रेस पार्टी के पंजाब राज्य के पूर्व वित्त मन्त्री सुरिन्दर सिंगला को भारी अन्तर से हराकर अमृतसर की यह सीट पुनः हथिया ली। 2009 के आम चुनाव में उन्होंने भारतीय राष्ट्रीय कांग्रेस के ओम प्रकाश सोनी को 6858 वोटों से हराकर अमृतसर की सीट पर तीसरी बार विजय हासिल की। तब से लेकर आज तक वे अमृतसर की लोकसभा सीट से जनता का प्रतिनिधित्व कर रहे हैं।\n\nजब भारतीय क्रिकेट टीम 2001 में श्रीलंका के दौरे पर गयी तो सिद्धू ने बतौर कमेण्ट्रेटर निम्बूज स्पोर्टज़ के लिये काम किया। बाद में उन्हें ई.पी.एन.एस. स्टार स्पोर्ट्स ने अपने चैनल पर अनुबन्धित कर लिया और वे \"वन लाइनर कॉमेडी\" करने लगे। उन्हें इस कार्य से अपार लोकप्रियता भी हासिल हुई।\n\nई.एस.पी.एन. से अलग होने के बाद वे टेन स्पोर्ट्स से जुड़ गये और क्रिकेट समीक्षक के नये रोल में टी.वी. स्क्रीन पर दिखायी देने लगे। अब तो उन्हें कई अन्य भारतीय टी.वी. चैनल भी आमन्त्रित करने लगे हैं। \n\nटी.वी. चैनल पर एक अन्य हास्य कार्यक्रम \"द ग्रेट इन्डियन लाफ्टर चैलेन्ज\" में जज की भूमिका उन्होंने बखूबी निभायी। इसके अतिरिक्त \"पंजाबी चक दे\" सीरियल में भी उन्हें काम मिला। हाल ही में उन्हें बिग बॉस के छठे एपिसोड में लिया गया जहाँ कुछ समय तक सफलतापूर्वक काम किया।\n\nनवजोत सिंह ने राज्यसभा से 18 जुलाई 2016 को इस्तीफा सौंप दिया है।\n\n", "id": "437838", "title": "नवजोत सिंह सिद्धू"}
{"url": "https://hi.wikipedia.org/wiki?curid=437846", "text": "सन्त सिपाही\n\nसिख दर्शन में सन्त सिपाही उस व्यक्ति के लिये प्रयुक्त होता है जो मूलतः सन्त हो और धर्म एवं न्याय की रक्षा के लिये 'सिपाही' (सैनिक) भी बन जाये। गुरू गोबिन्द सिंह एवं बन्दा सिंह बहादुर को सन्त सिपाही कहा जाता है।\n\n\n\nइस दर्शन एवं जीवन-पथ की राह सबसे पहले गुरू हरगोबिन्द जी ने दिखायी। बाद में गुरू गोबिन्द सिंह ने तो पूरी तरह इसे अपने जीवन में उतार लिया आगे चलकर बन्दा बैरागी (बन्दा सिंह बहादुर) ने भी इसी राह को अपनाया.\n\n", "id": "437846", "title": "सन्त सिपाही"}
{"url": "https://hi.wikipedia.org/wiki?curid=438840", "text": "बुरहानुद्दीन रब्बानी\n\nबुरहानुद्दीन रब्बानी () (१९४०- २० सितंबर) अफगानिस्तान के १९९२ से १९९६ तक और २००१ मे दूसरे कार्यकाल के राष्ट्रपति थे।\n\nरब्बानी जमीयत - ए इस्लामी अफगानिस्तान (अफगानिस्तान के इस्लामिक सोसाइटी) के नेता थे। उन्होंने यूनाइटेड इस्लामिक फ्रंट (UIFSA) के राजनीतिक प्रमुख के रूप में भी काम किया। यह विभिन्न राजनीतिक दलो का एक गठबंधन था, जो अफगानिस्तान में तालिबान शासन खिलाफ लड़ा। वे १९९२-१९९६ से राष्ट्रपति थे, जब उन्हे तालिबान अधिग्रहण की वजह से काबुल शहर छोड़ने के लिए मजबूर किया गया। उनकी सरकार को कई देशों और संयुक्त राष्ट्र द्वारा मान्यता प्राप्त थी।\n\n२० सितंबर, २०११ को एक आत्मघाती हमलावर ने काबुल में पूर्व राष्ट्रपति के घर में प्रवेश कर रब्बानी हत्या कर दी। \n", "id": "438840", "title": "बुरहानुद्दीन रब्बानी"}
{"url": "https://hi.wikipedia.org/wiki?curid=438868", "text": "साष्टी\n\nसाष्टी (कोंकणी तथा मराठी: साष्टी ; अंग्रेजी : साल्सेट या सैल्सेट / Salcete), भारत के राज्य गोवा के दक्षिण गोवा जिले का एक तालुक है। इसका प्रशासनिक मुख्यालय मडगांव है।\n\nस्थानीय मान्यता के अनुसार यह क्षेत्र, छियासठ गांवों के मिलकर बना है, इसीलिए इसका नाम साष्टी पड़ा है हालांकि, साल्सेट के विपरीत साष्टी क्षेत्र में मुरगांव तालुक भी शामिल है। साल्सेट के छ: कोमुनीदाद या ग्राम सहकारी संघ (कोंकणी: गांवकारी) हैं जिनके नाम है: राया, मडगांव, लौटोलिम, कर्टोरिम, वेरना और बेनौलिम है जबकि क्वेलोसिम, मुरगांव का कोमुनीदाद है। साल्सेट पूर्व में संगेम तालुक, पश्चिम में अरब सागर, उत्तर में तिस्वाड़ी और पोंडा तालुकाओं और दक्षिण में कानकोना और क्यूपेम तालुकाओं से घिरा है। \n\n", "id": "438868", "title": "साष्टी"}
{"url": "https://hi.wikipedia.org/wiki?curid=438869", "text": "हेलिओडोरस स्तंभ\n\nहेलिओडोरस स्तंभ (Heliodorus pillar) भारत ले मध्य प्रदेश के विदिशा जिले में आधुनिक बेसनगर के पास स्थित पत्थर से निर्मित प्राचीन स्तम्भ है। इसका निर्माण ११० ईसा पूर्व हेलिओडोरस (Heliodorus) ने कराया था जो भारतीय-यूनानी राजा अंतलिखित (Antialcidas) का सुंग राजा भागभद्र के दरबार में दूत था। य स्तम्भ साँची के स्तूप से केवल ५ मील की दूरी पर स्थित है।\n\nयह स्तंभ लोकभाषा में खाम बाबा के रूप में जाना जाता है। एक ही पत्थर को काटकर बनाया गया, यह स्तंभ ऐतिहासिक दृष्टि से बहुत ही महत्वपूर्ण है। स्तंभ पर पाली भाषा में ब्राम्ही लिपि का प्रयोग करते हुए एक अभिलेख मिलता है। यह अभिलेख स्तंभ इतिहास बताता है। नवें शुंग शासक महाराज भागभद्र के दरबार में तक्षशिला के यवन राजा अंतलिखित की ओर से दूसरी सदी ई. पू. हेलिओडोरस नाम का राजदूत नियुक्त हुआ। इस राजदूत ने वैदिक धर्म की व्यापकता से प्रभावित होकर भागवत धर्म स्वीकार कर लिया। उसी ने भक्तिभाव से एक विष्णु मंदिर का निर्माण करवाया तथा उसके सामने गरुड़ ध्वज स्तंभ बनवाया। इस स्तंभ से प्राप्त अभिलेख इस प्रकार है :-\n\nदेवाधिदेव वासुदेव का यह गरुड़ध्वज (स्तंभ) तक्षशिला निवासी दिय के पुत्र भागवत हेलिओवर ने बनवाया, जो महाराज अंतिलिकित के यवन राजदूत होकर विदिशा में काशी (माता) पुत्र (प्रजा) पालक भागभद्र के समीप उनके राज्यकाल के चौदहवें वर्ष में आये थे।\n\nवर्तमान में स्तंभ के पास निर्मित मंदिर अस्तित्व में नहीं रहा। पर पुरातात्विक प्रमाण इस बात की पुष्टि करते हैं कि प्राचीन काल में यहाँ एक वृत्तायत मंदिर था, जिसकी नींव २२ सेंटीमीटर चौड़ी तथा १५ से २० सेंटीमीटर गहरी मिली है। गर्भगृह का क्षेत्रफल ८.१ ३ मीटर है। प्रदक्षिणापथ की चौड़ाई २.५ मी. है। इसका बाहरी दीवाल भी वृत्तायत है। पूर्व की ओर स्थित सभामंडप .७ ४.८५ मीटर आयताकार है। यहीं से मंदिर का द्वार था। नींव में लकड़ी के खम्भे होने का प्रमाण मिला है। पुरातात्विक प्रमाण यह भी बताते हैं कि यहाँ पहले कुछ ८ स्तंभ थे, जिसमें पहले गरुड़, ताड़पत्र, मकर आदि के चिंह बने हुए थे। इन स्तंभों में सात स्तंभ एक ही कतार में मंदिर के पूर्व भाग में उत्तर- दक्षिण की तरफ लगे थे, जो अब नष्ट हो चुके हैं। आठवां स्तंभ ही हेलिओडोरस स्तंभ के रूप में जाना जाता है।\n\nपहले के मंदिर के भग्नावशेष पर ही दूसरी सदी ई. पू. में तथा नया मंदिर बनाया गया। यह मंदिर लगभग पहली शताब्दी ईसा पूर्व में बाढ़ में बह गया। इस स्थान पर बना यह मंदिर, वासुदेव का संसार प्राचीनतम माना जाता है।\n\nवैसनगर के पूर्व में, ईसापूर्व तीसरी शताब्दी के स्तूप भी मिले है। विद्धान इन बचे हुए स्तूपों को साँची के भी पूर्व का मानते हैं।\n\n", "id": "438869", "title": "हेलिओडोरस स्तंभ"}
{"url": "https://hi.wikipedia.org/wiki?curid=438872", "text": "पोरवल\n\nये एक हिन्दु जाति है, जो वैश्य मै गिना जत है। ये लोग उत्तर पर्देश के है।\n", "id": "438872", "title": "पोरवल"}
{"url": "https://hi.wikipedia.org/wiki?curid=438874", "text": "अंधक निकाय\n\nअंधक निकाय (अंधक = अंध्र अथवा आंध्र देश का) ई. पू. तृतीय शताब्दी से ई. पू. प्रथम शताब्दी के बीच प्राचीन आंध्र देश में विकसित होने वाले 18 द्ध निकायों में से एक निकाय है। \n\nऐसा विश्वास किया जाता था कि उत्तरी भारत से बौद्ध धर्म के लोपोन्मुख होने पर दक्षिण से सद्धर्म का उद्धार होगा। उस समय के निकायों में अंधक निकाय का विशेष प्रामुख्य था। इसके प्रामुख्य के कारण ही इस सामूहिक नाम से सम्मिलित होने वाले अन्य निकायों का नाम भी अंधक पड़ गया प्रतीत होता है। वैसे इसके अंतर्गत निम्मलिखित निकायों की गणना की जाती है- \n\n\nविनय में शिथिल रहने वाले एवं अर्हतों की आलोचना करने वाले भिक्षुओं को 'महासांधिक' कहा गया था। इसमें चैत्यवादियों, स्तूपवादियों और संमितियों का विशेष प्रामुख्य था। इनके प्रभाव में विकसित होने वाले अंधकों और वैपुल्यवादियों का विकास हुआ। इन दोनों के बहुत से विचार एवं सिद्धांत समान थे। कथावत्थु नामक बौद्ध ग्रंथ में महावंश में वर्णित उपर्युक्त अंधक निकायों और वैपुल्यवादियों की आलोचना की गई है। इन्हीं निकायों के सामंजस्य से आगे चलकर प्रथम ईस्वी शताब्दी के आसपास बौद्ध महायान संप्रदाय का विकास हुआ। अंधक निकायों का मुख्य केंद्र आधुनिक गुंटूर जिले का वर्तमान धरणीकोट नामक स्थान था। विनयपिटक के एक स्थल पर वर्णन मिलता है कि पिलिंदवच्छ की इच्छाशक्ति के प्रभाव से राज का महल सोने का हो गया। इस प्रकार के चमत्कार को देखकर अंधकगणों ने यह विश्वास किया कि इच्छा मात्र से सदैव और सब जगह ऋद्धियों की उपलब्धि एवं प्रकाश संभव है। ऋद्धियों में विश्वास करने वाले अंधकगण बुद्ध को लोकोत्तर मानते थे और यह भी विश्वास करते थे कि बुद्ध मनुष्य लोक में आकर नहीं ठहरे और न बुद्ध ने धर्म का उपदेश ही किया। वैपुल्यवादियों से अंधकों के बहुत से विचार मिलते थे जैसे किसी विशेष अभिप्राय से मैथुन की अनुज्ञा। इससे अंधक और वैपुल्य निकायों का महायान और परवर्ती विकासों की दृष्टि से महत्व आँका जा सकता है।\n", "id": "438874", "title": "अंधक निकाय"}
{"url": "https://hi.wikipedia.org/wiki?curid=438877", "text": "बौद्ध निकाय\n\nसंस्कृत और पालि में निकाय का अर्थ 'संकलन', 'संग्रह', 'समुच्चय' या 'श्रेणी' होता है। इस शब्द का प्रयोग अधिकांशतः सुत्तपिटक के बौद्ध ग्रंथों के लिये किया जाता है।\n\n\n\n\n", "id": "438877", "title": "बौद्ध निकाय"}
{"url": "https://hi.wikipedia.org/wiki?curid=438884", "text": "खैर (वृक्ष)\n\nएक प्रकार का बबूल। कथकीकर। सोनकीकर। यह चीन, भारत, पाकिस्तान, नेपाल, श्री लंका, भूटान, म्यांमार में पाया जाता है।\n\nविशेष—इसका पेड़ बहुत बड़ा होता है और प्राय; समस्त भारत में से पाया जाता है लेकिन उत्तर प्रदेश के खैर शहर मे ये अधिक मात्रा मे पाया जाता है। इसके हीर की लकड़ी भूरे रंग की होती हैं, घुनती नहीं और घर तथा खेती के औजार बनाने के काम में आती है। बबूल की तरह इसमें भी एक प्रकार का गोंद निकलता है और बड़े काम का होता है। \n\nइस वृक्ष की लकड़ी के टुकड़ों को उबालकर निकाला और जमाया हुआ रस जो पान में चूने के साथ लगाकर खाया जाता है, खैर या कत्था कहलाता है।\n\ncommonly known as: black catechu, black cutch, cashoo, catechu, cutch tree, wadalee gum • Assamese: খৈৰ kher • Bengali: খয়ের khayer • Gujarati: ખેર kher • Hindi: दन्त धावन dant-dhavan, गायत्रिन् gayatrin, खैर khair, खयर khayar, मदन madan, पथिद्रुम pathi-drum, पयोर payor, प्रियसख priya-sakh • Kannada: ಕಾಚು kaachu, ಕದಿರ kadira, ಕಾದು kadu, ಕಗ್ಗಲಿ kaggali • Konkani: खैर khair • Malayalam: കരിണ്ടാലി karintaali • Marathi: खैर khair, खयर khayar, यज्ञवृक्ष yajnavrksa • Nepalese: खयर् khayar • Pali: खदिरो khadiro • Prakrit: खइरं or खाइरं khaiiram • Sanskrit: गायत्रिन् gayatrin, खदिरः or खादिरः khadira, पथिद्रुम pathi-drum, पयोर payor, प्रियसख priya-sakh • Tamil: செங்கருங்காலி cenkarungali, காசுக்கட்டி kacu-k-katti, கறை karai • Telugu: ఖదిరము khadiramu. కవిరిచండ్ర kaviricandra, నల్లచండ్ర nallacandra • Urdu: کهير khair\n\n", "id": "438884", "title": "खैर (वृक्ष)"}
{"url": "https://hi.wikipedia.org/wiki?curid=438886", "text": "ख्याल (मालवी गीत)\n\nहास्य प्रधान मालवी गीत और चित्र को ख्याल कहते हैं। किंतु इसका अभिप्राय राजस्थान में एक प्रकार के लोकनाट्य से समझा जाता है जो उत्तर प्रदेश की नौटंकी तथा मालवा के माच से मिलता जुलता है। यह खुले प्रांगण में खेला जाता है। चारों ओर दर्शक बैठते हैं, बीच में रंगमंच के लिए स्थान खाली रहता है। वहाँ ख्याल प्रदर्शित करने वाली मंडली बैठती है; नगाड़ा, ढोल, सारंगी और हारमोनियम का बाजे के रूप में प्रयोग किया जाता है। ख्याल की कथा की अभिव्यक्ति लावनी, दूहा, दोहा, चौबोला, चौपाई, छंद, शेर, कवित्त, छप्पय आदि छंदो तथा पांड, सोरठ, कालंगड़ा, आसावरी अदि किसी राग रागनी में गाकर की जाती है। अभिनेता ऊँचे स्वर से गाता हुआ भूमिका के अनुरूप अभिनय करता है। ख्याल के अभिनेता मंच से बाहर रहकर गणपति और सरस्वती पूजन करते हैं। तदनंतर मंच पर एक एक कर भंगी, भिश्ती आदि आकर मंच की सफाई, झाड़पोेंछ का अभिनय करते हैं। तदनंतर आख्यान का मुख्य नायक उपस्थित होकर आत्मपरिचय देता है और ख्याल आरंभ होता हैं। ख्याल का विषय पौराणिक, ऐतिहासिक अथवा प्रेम कथा होते है। इस नाटक का आरंभ मूलत: वीरपूजा की भावना से हुआ था। अनेक कवियों ने राजस्थानी भाषा में ख्यालों की रचना की है।\n\n", "id": "438886", "title": "ख्याल (मालवी गीत)"}
{"url": "https://hi.wikipedia.org/wiki?curid=438889", "text": "1959 पैन अमेरिकी खेल\n\n1959 पैन अमेरिकी खेल (आधिकारिक तौर पर तीसरे पैन अमेरिकी खेल) अगस्त 27 से सितम्बर 7 की अवधि के बीच शिकागो, इलिनॉय, संयुक्त राज्य अमेरिका में आयोजित हुए थे। यह पहली बार था कि पैन अमेरिकी खेल किसी उत्तर अमरीकी देश में आयोजित किये गये थे। मूलतः खेलों का मेज़बान ओहायो राज्य का क्लीवलैंड शहर था, परन्तु अमेरिकी कांग्रेस के $5,000,000 की वित्तीय सहायता को अस्वीकृत करने के पश्चात क्लीवलैंड को अपने आयोजन स्थल के उत्तरदायित्व से नाम वापस लेना पड़ा था। इस प्रसंग के पश्चात मेयर रिचर्ड जे डेले द्वारा नेतृत्व शिकागो पैन अमेरिकी खेल संगठन की पसंद बन गया था।\n\nखेलों का उद्घाटन समारोह 2,263 एथलीटों के साथ सोल्ज़र फील्ड स्टेडियम में आयोजित हुआ था। 1959 पैन अमेरिकी खेल में कुल 18 खेल प्रतियोगिताएं गठित की गईं थीं।\n", "id": "438889", "title": "1959 पैन अमेरिकी खेल"}
{"url": "https://hi.wikipedia.org/wiki?curid=438890", "text": "राष्‍ट्रीय सांस्‍कृतिक निधि\n\nभारत में राष्‍ट्रीय सांस्‍कृतिक निधि (National Culture Fund) 29 मार्च 1997 से शुरू की गई। रा स निधि के गठन का मुख्‍य उद्देश्‍य सरकार, गैर सरकारी एजेंसियों, नि‍जी संस्‍थाओं, व्‍यक्तियों से भारत की प्राकृतिक विरासत तथा समृद्ध संस्‍कृति के विकास, सुरक्षा, संरक्षण व उनकी बहाली के लिए धन जुटाना तथा सार्वजनिक-निजी साझेदारी को बढ़ावा देना है। राष्‍ट्रीय सांस्‍कृति निधि का प्रबंधन तथा प्रशासन परिषद तथा कार्यपालक समिति द्वारा संचालित किया जाता है। पर्यटन तथा सांस्‍कृतिक मंत्री परिषद की अध्‍यक्षता करते हैं। परिषद में अधिकतम 24 सदस्‍य अध्‍यक्ष तथा सदस्‍य सचिव समेत हो सकते है। इसमें कॉरपोरेट सेक्‍टर, निजी फाउंडेशन तथा लाभ के बिना कार्य करने वाले संगठन जैसे विभिन्‍न क्षेत्रों के 19 प्रतिष्ठित सदस्‍यों का प्रतिनिधित रहता है। उक्‍त निधि की भारतीय संसद तथा दानदाताओं के प्रति इसकी जवाबदारी रहती है। परियोजना कार्या‍न्‍वयन समिति परियोजना का कार्य निष्‍पादन करती है। इसमें दानदाताओं, राष्‍ट्रीय सांस्‍कृतिक निधि, सिविक अधिकारी तथा जहां अपेक्षित हो भारतीय पुरातत्‍व सर्वेक्षण का प्रतिनिधित्‍व रहता है। राष्‍ट्रीय सांस्‍कृतिक निधि खाते में परियोजना के लेखे शामिल किए जाते हैं, जिसकी लेखा परीक्षा भारत के नियंत्रक और महालेखा परीक्षक द्वारा की जाती है। राष्‍ट्रीय सांस्‍कृतिक निधि के लिए दिया गया दान आयकर अधिनियम 80-जी (2) के अंतर्गत 100 प्रतिशत में कर लाभ के लिए मान्‍य है।\n\nभारत सरकार, सांस्‍कृतिक मंत्रालय ने 19.50 करोड़ रूपये की समूह निधि की पूरी राशि जारी कर दी है तथा राष्‍ट्रीय सांस्‍कृतिक निधि को 19.50 करोड़ रूपये की समूह निधि दिए जाने का वादा पूरा कर लिया है। 31 मार्च 2010 को रा स निधि से सेकेंड्री संग्रह 10.90 करोड़ रूपये था।\n\n36 परियोजनाएं, मूर्त और अमूर्त दोनों सार्वजनिक उपक्रमों/कॉरपोरेट सेक्‍टर से धन जुटाकर राष्‍ट्रीय सांस्कृतिक निधि के अंतर्गत संचालित की गई। इनमें से 10 परियोजनाएं पूरी कर ली गई हैं।\n\nयह एक लगातार प्रक्रिया है, जिसके द्वारा सरकार राष्‍ट्रीय सांस्‍कृतिक निधि में अंशदान करने के लिए विभिन्‍न मंत्रालयों/विभागों को उत्‍साहित करती है कि वे अपने नियंत्रण के सार्वजनिक उपक्रमों/कॉरपोरेटो को अपनी कॉरपोरेट सामाजिक जिम्‍मेदारी अधिदेश निभाने के लिए प्रोत्‍साहित करे।\n\nहाल ही में बैंगलूरू में कॉरपोरेट सेक्‍टर (खासकर भारतीय उद्योग परिसंघ) के साथ राष्‍ट्रीय सांस्‍कृतिक निधि में अंशदान करने के प्रयोजन से पब्लिसिटी अभियान चलाया गया। राष्‍ट्रीय निधि की शुरूआत से संचालित की गई प्रत्‍येक योजना पर खर्च की गई राशि का ब्‍यौरा नीचे दिया गया है।\n\n", "id": "438890", "title": "राष्‍ट्रीय सांस्‍कृतिक निधि"}
{"url": "https://hi.wikipedia.org/wiki?curid=438906", "text": "टीम अन्ना\n\nटीम अन्ना, अन्ना हजारे के समर्थकों का एक संगठन है।\n\nअन्ना हजारे ने २०११ में भारत में भ्रष्टाचार के खिलाफ आंदोलन शुरू किया। उनका यह अहिंसक आंदोलन कई लाखों लोगों द्वारा समर्थित हैं। इस आंदोलन के प्रमुख कार्यकर्ताओं को टीम अन्ना के नाम से जाना जाता हैं। इनमे प्रमुख है - \n\nअन्ना हजारे, एक वरिष्ठ सामाजिक सुधारक उसके कारणों के समर्थन में उपक्रम के व्रत का इतिहास रहा है और शहरी क्षेत्रों और आदर्शवादी युवाओं से ज्यादातर मध्यम वर्ग के लोगों को शामिल एक समर्थन का आधार था। हजारे के शहरी प्रोफ़ाइल बॉलीवुड सितारों और मुख्यधारा के अंग्रेजी भाषा के समाचार मीडिया से अन्ना के जन लोकपाल विधेयक के अभियान के लिए उच्च दृश्यता समर्थन आकर्षित किया है, हालांकि, हजारे की अक्षमता हिंदुत्व प्रतीकों से खुद को क्रम के लिए गैर हिंदुओं कम आगामी से समर्थन देखा.\n\n", "id": "438906", "title": "टीम अन्ना"}
{"url": "https://hi.wikipedia.org/wiki?curid=438907", "text": "मराठी भाषा के समाचार पत्र\n\nमराठी भाषा में साहित्य और संस्कृति का लंबा इतिहास रहा है। पहला भारतीय समाचार पत्र 'दर्पण' मराठी में शुरू किया गया था।\n\nमराठी अखबारों की सूची :\n", "id": "438907", "title": "मराठी भाषा के समाचार पत्र"}
{"url": "https://hi.wikipedia.org/wiki?curid=438934", "text": "मकबूल साबरी\n\nपाकिस्तान के साबरी बंधुओं के नाम से प्रसिद्ध कव्वाली गायकों में से एक जो अपने देश के अलावा भारत सहित विश्व के कई देशों में बेहद लोकप्रिय थे।\nसाबरी बंधुओं का जन्म भारत में हुआ था। उनके पिता उस्ताद इनायत सेन साबरी संगीतकार थे। \nउनका परिवार 1947 में भारत विभाजन के बाद कराची में जाकर बस गया था। कव्वाली और उत्तर भारतीय शास्त्रीय संगीत की शिक्षा उन्हें अपने पिता से ही मिली थी। \nअंतिम समय में मकबूल मधुमेह और हृदय संबंधी परेशानियों से पीड़ित रहे। इसकी चिकित्सा के लिए वे दो महीने तक दक्षिण अफ्रीका में भी रहे। ६९ वर्ष की अवस्था में उनका २२ सितंबर २०११ बुधवार को दक्षिण अफ्रीका में दिल का दौरा पड़ने से निधन हो गया।\nपाकिस्तान के अलावा भारत में भी बड़ी संख्या में उनके प्रशंसक हैं। दमादम मस्त कलंदर.. और छाप तिलक सब छीनी.. साबरी बंधुओं की\nमशहूर कव्वालियों में शामिल हैं।\n", "id": "438934", "title": "मकबूल साबरी"}
{"url": "https://hi.wikipedia.org/wiki?curid=438953", "text": "इण्डिक आइऍमई लाइट\n\nइण्डिक आइऍमई लाइट इण्डिक आइऍमई का एक संशोधित इंस्टालर है। यह विशेषकर विंडोज़ ७ के लिये बनाया गया है हालाँकि यह विंडोज़ ऍक्सपी पर भी चलता है परन्तु ऍक्सपी के लिये यह इण्डिक ऍक्सपी प्लस में पहले से शामिल है। विंडोज़ ७ वाले इण्डिक आइऍमई में कुछ बग होने से लोग ऍक्सपी वाला पुराना संस्करण ही प्रयोग करते हैं लेकिन उसमें कीबोर्ड कंट्रोल पैनल में जाकर मैनुअली जोड़ना पड़ता है। इण्डिक आइऍमई लाइट में मुख्य सुविधा यही है कि इसमें कीबोर्ड इंस्टालेशन के दौरान स्वतः जोड़ लिया जाता है। इस इंस्टालर में सभी फालतू फाइलें हटाकर केवल काम की फाइलें रखी गयी हैं ताकि आकार छोटा रहे। इसके अतिरिक्त भाषा हॉटकी Alt+Shift से बदलकर Ctrl+Shift कर दी गयी है क्योंकि यह संयोजन बेहतर होता है।\n\nइंस्टालेशन के लिये सैटअप फाइल डबल क्लिक करें तथा इंस्टाल बटन क्लिक करें। कीबोर्ड जोड़ने की सूचना आयेगी, OK क्लिक कर दें। इंस्टालेशन पूरी होने पर Ctrl+Shift दबायें। डैस्कटॉप के दायें कोने में नीचे इण्डिक आइऍमई का टूलबार आ जायेगा।\n\nइण्डिक आइऍमई लाइट ई-पण्डित लैब्स (श्रीश बेंजवाल शर्मा) द्वारा विकसित किया गया है।\n\n\n\n", "id": "438953", "title": "इण्डिक आइऍमई लाइट"}
{"url": "https://hi.wikipedia.org/wiki?curid=438956", "text": "स्प्राट्ली द्वीप विवाद\n\nस्प्राट्ली द्वीप विवाद स्प्राट्ली द्वीप समूह को लेकर उपजा एक प्रादेशिक विवाद (territorial dispute) है। स्प्राट्ली द्वीपसमूह, दक्षिण चीन सागर में स्थित हैं। इन द्वीप समूहों पर अधिकार जताने वाले देश हैं - वियतनाम, चीन, ताईवान, मलेशिया, फिलीपींस, ब्रुनेई। ब्रुनेई के अलावा सभी के अधिकार में कोई-न-कोई द्वीप अवश्य है।\n\nदक्षिणी चीन के समुद्र में तेल और गैस से समृद्ध कई द्वीप हैं। लेकिन इनमें से ज़्यादातर सीमा विवाद में उलझे हुए हैं। इन द्वीपों पर चीन के अलावा वियतनाम समेत कई देश दावेदारी करते हैं। मसलन, वियतनाम परासल द्वीप पर दावा ठोकता रहा है। इस द्वीप पर 1974 में चीन ने कब्जा किया था। स्प्राट्ली द्वीप पर भी वियतनाम और चीन दावा करते रहे हैं। जून, 2007 में ब्रिटिश कंपनी बीपी ने वियतनाम और स्प्राट्ली द्वीप के बीच में मौजूद ब्लॉक पर तेल खोजने की योजना रद्द कर दी थी। कंपनी ने इसकी वजह वियतनाम और चीन के बीच इस समुद्री इलाके के स्वामित्व को लेकर चल रहे विवाद को वजह बताया था।\n\n\n", "id": "438956", "title": "स्प्राट्ली द्वीप विवाद"}
{"url": "https://hi.wikipedia.org/wiki?curid=438971", "text": "नागरिक उड्डयन नेशनल स्कूल\n\nनागरिक उड्डयन नेशनल स्कूल ऑफ फ्रांस के एक वैमानिक 1949 में स्थापित और टूलूज़ में स्थित विश्वविद्यालय है। एक के बाद जनवरी 2011 में, यूरोपीय विमानन में सबसे बड़ा विश्वविद्यालय है\n\nस्कूल फ्रांस Aerotech का हिस्सा है.\n\n", "id": "438971", "title": "नागरिक उड्डयन नेशनल स्कूल"}
{"url": "https://hi.wikipedia.org/wiki?curid=438974", "text": "उन्नत विज्ञान के पालीटेक्निक संस्थान\n\nउन्नत विज्ञान के पालीटेक्निक संस्थान में एक निजी फ्रेंच वैमानिकी 1961 में स्थापित विश्वविद्यालय है। स्कूल इव्री सुर सीन और टूलूज़ में स्थित है.\n\n1998 के बाद से, यह IONIS शिक्षा समूह का हिस्सा है.\n\n", "id": "438974", "title": "उन्नत विज्ञान के पालीटेक्निक संस्थान"}
{"url": "https://hi.wikipedia.org/wiki?curid=438981", "text": "क्यूपेम\n\nक्यूपेम जिसे क्वेपम या केपेम (कोंकणी: केपे) भी कहा जाता है, भारतीय राज्य गोवा के दक्षिण गोवा जिले का एक तालुक है। क्यूपेम नामक शहर इस तालुक का मुख्यालय है। कर्चोरेम और संवेर्दम तालुक के अन्य मुख्य कस्बे है। \nक्यूपेम . के निर्देशांकों पर स्थित है और इसके औसत ऊँचाई 21 मीटर (69 फुट) है। \nभारत की 2001 की जनगणना के अनुसार क्यूपेम की कुल जनसंख्या 12484 थी, जिसमे पुरुषों और महिलाओं का प्रतिशत 50:50 था। क्यूपेम की साक्षरता दर 71% थी जो राष्ट्रीय साक्षरता दर 59.5% से अधिक थी। 76% पुरुष और 66% महिलायें साक्षर थे। जनसंख्या का लगभग 12% 6 वर्ष या उससे छोटी उम्र के बच्चों का था। \nक्यूपेम का गणेशोत्सव बहुत प्रसिद्ध है जिसे बड़े पैमाने पर बहुत हर्षोल्लास से मनाया जाता है। \n", "id": "438981", "title": "क्यूपेम"}
{"url": "https://hi.wikipedia.org/wiki?curid=438982", "text": "दिग्विजय सिंह (राजनीतिज्ञ)\n\nदिग्विजय सिंह (जन्म: २८ फ़रवरी १९४७) एक भारतीय राजनेता, मध्यप्रदेश राज्य के पूर्व मुख्यमंत्री और भारतीय राष्ट्रीय कांग्रेस के नेता है। वर्तमान में इस पार्टी में महासचिव के पद पर है।\n\nदिग्विजय सिंह का जन्म राघोगढ़ में सामंती परिवार में हुआ था। रघोगढ़, ग्वालियर राज्य के अधीन एक राज्य था।\n\nदिग्विजय ने प्राम्भिक शिक्षा डेली कॉलेज इंदौर से प्राप्त की। इसके बाद श्री गोविन्दराम सेकसरिया प्रौद्योगिकी एवं विज्ञान संस्थान, इंदौर से ही इंजीनियरिंग कि डिग्री प्राप्त की। दिग्विजय सक्रिय राजनीति में १९७१ में आये, जब वह राघोगढ नगरपालिका अध्यक्ष बने। १९७७ में काँग्रेस टिकट पर चुनाव जीत कर रागोगढ़ विधान सभा क्षेत्र से विधान सभा सदस्य बने। १९७८-७९ में दिग्विजय को प्रदेश युवा काँग्रेस का महासचिव बनाया गया। १९८० में वापस रागोगढ़ से चुनाव जीतने के बाद दिग्विजय को अर्जुन सिंह मंत्रिमंडल में राज्यमंत्री का पद दिया गया तथा बाद में कृषि विभाग दिया गया। १९८४, १९९२ में दिग्विजय को लोकसभा चुनाव में विजय मिली। १९९३ और १९९८ में इन्होंने मध्य प्रदेश के मुख्यमंत्री पद की शपथ ली।\n", "id": "438982", "title": "दिग्विजय सिंह (राजनीतिज्ञ)"}
{"url": "https://hi.wikipedia.org/wiki?curid=438985", "text": "संगेम\n\nसंगेम जिसे सांगुएम (कोंकणी: सांगे) भी कहा जाता है, भारतीय राज्य गोवा के दक्षिण गोवा जिले का एक तालुक है। संगेम नामक शहर इस तालुक का मुख्यालय है। कोंकणी और कन्नड़ संगेम में प्रयोग में आने वाली प्रमुख भाषायें हैं।\n\nसंगेम . के निर्देशांकों पर स्थित है और इसके औसत ऊँचाई 22 मीटर (72 फुट) है। \nभारत की 2001 की जनगणना के अनुसार संगेम की कुल जनसंख्या 6158 थी, जिसमे पुरुषों और महिलाओं का प्रतिशत 51:49 था। संगेम की साक्षरता दर 75% थी जो राष्ट्रीय साक्षरता दर 59.5% से अधिक थी। 81% पुरुष और 69% महिलायें साक्षर थे। जनसंख्या का लगभग 11%, 6 वर्ष या उससे छोटी उम्र के बच्चों का था। \n\n", "id": "438985", "title": "संगेम"}
{"url": "https://hi.wikipedia.org/wiki?curid=438993", "text": "मुख्तारनामा\n\nमुख्तारनामा या अधिकार पत्र (power of attorney (POA) या letter of attorney) एक लिखित दस्तावेज है जिसमें कोई व्यक्ति किसी दूसरे व्यक्ति को यह अधिकार देता है कि वह उसके किसी निजी कार्य, व्यापार या किसी कानूनी कार्य के लिये उसका प्रतिनिधित्व करे (अर्थात उसकी ओर से कार्य करे)। जिसको यह अधिकार दिया जाता है उसे मुख्तार या एटार्नी (attorney) कहते हैं।\n\nअधिकार पत्र के सम्बन्ध में कानून, एजेन्सी कानून के अन्तर्गत बनाया गया है। अधिकार पत्र एक लिखित साधन है जो कि किसी व्यक्ति को उसके लिखने वाले व्यक्ति की जगह कार्य कर सकने का अधिकार देता है। यह निम्न दो प्रकार का होता है -\n\n\n\n\n", "id": "438993", "title": "मुख्तारनामा"}
{"url": "https://hi.wikipedia.org/wiki?curid=438996", "text": "साराभाई वर्सेस साराभाई\n\n\"साराभाई वर्सेस साराभाई\" एक धारावाहिक है जो स्टार वन पर दिखाया जाता था।\n\nकार्यक्रम साराभाई परिवार पर आधारित एक स्थितिजन्य कॉमेडी धारावाहिक था।\n\n", "id": "438996", "title": "साराभाई वर्सेस साराभाई"}
{"url": "https://hi.wikipedia.org/wiki?curid=439003", "text": "चांग ई-2\n\nयह चंद्रमा की परिक्रमा के लिए भेजा गया चीनी अंतरिक्ष यान है। यह अपना चंद्र अभियान पूरा करने के बाद अंतरिक्ष में चक्कर लगा रहा है। चांगे ने पृथ्वी से करीब\n17 लाख किलोमीटर दूर दूसरे लैगरेंज प्वाइंट (एल 2) का चक्कर लगाते हुए पहली बार सितंबर २०११ में आंकड़े भेजे। राज्य राष्ट्रीय रक्षार्थ विज्ञआन, तकनीक और उद्योग प्रशाशन के अनुसार इसका एल-2 कक्षा में निर्घारित परिक्रमा अवधिकाल 2012 तक है। भेजे गए आंकड़ों को इसके साथ जुड़े गामा रे स्पेक्ट्रोमीटर, उच्च ऊर्जा\nवाले सौर तत्व पकड़ने वाले अभिज्ञापक और सौर तूफान आयन अभिज्ञापक से प्राप्त किया गया।\n", "id": "439003", "title": "चांग ई-2"}
{"url": "https://hi.wikipedia.org/wiki?curid=439010", "text": "सोन जल विवाद\n\nसोन नदी बेसिन के राज्यों में बिहार, झारखंड, उत्तर प्रदेश, मध्य प्रदेश और छत्तीसगढ़ के बीच जल वितरण को लेकर लंबे समय से विवाद रहा है। सरयु राय द्वारा दायर जनहित याचिका पर पटना उच्च न्यायालय ने सोन नदी के विवाद के समाधान के लिए केंद्र सरकार को सितंबर २०११ में न्यायाधिकरण गठित करने का आदेश दिया।\n", "id": "439010", "title": "सोन जल विवाद"}
{"url": "https://hi.wikipedia.org/wiki?curid=439042", "text": "बुर्क़ा\n\nबुर्क़ा (अरबी: برقع); इस्लामी संस्कृति में महिलाओं का बाहरी पीराहन है। विशेषकर इसका उपयोग पर्दे के रूप में होता है। इस तरह का पर्दा दुनिया के सभी मुस्लिम समूहों में पाया जाता है। लेकिन अलग अलग स्थानों में अलग अलग नाम से पर्दा का अहतमाम रहा है। बुर्का, अरबी देशों और उपमहाद्वीप में इस्तेमाल आम है।\n\nबुर्क़ा मुस्लिम समाज की स्त्रियों में महिलाओं द्वारा घर से बाहर निकलने के अवसर पर अनिवार्य रूप से पहना जाता है। बुर्क़े को इस्लाम धर्मावलंवी स्त्रियों के सम्मान की रक्षा करने वाला साधन मानते हैं। पर्दा प्रथा के दौर में इसके पहनने पर अधिक सख्ती थी।\nबुर्क़ा का आत्मघाती कार्यवाइयों में इस्तेमाल तथा उसका अपराधियों द्वारा स्वयं को छुपाने के उपकरण के रूप में प्रयोग करने की घटनाओं के बाद उसके सार्वजनिक स्थलों में प्रयोग पर गंभीर विवाद खड़ा हो गया। इसके पश्चात अनेक इसाई बहुल पश्चिमी देशों ने सार्वजनिक स्थलों पर बुरका पहनने को प्रतिबंधित कर दिया।\n", "id": "439042", "title": "बुर्क़ा"}
{"url": "https://hi.wikipedia.org/wiki?curid=439056", "text": "स्टेटऑयल\n\nस्टेटऑयल एएसए (अंग्रेजी: Statoil ASA) जो अपना व्यापार स्टेटऑयल के नाम से करती है और जिसे पहले स्टेटऑयलहाइड्रो (StatoilHydro) के नाम से जाना जाता था, 1972 में स्थापित नॉर्वे की एक तेल कंपनी है। यह अपने 30340 कर्मचारियों के साथ नॉर्वे की सबसे बड़ी कंपनी है। स्टेटऑयल ओस्लो और न्यूयार्क के शेयर बाज़ारों पर सूचीबद्ध है, तथापि, कंपनी के शेयरों का अधिकांश यानि कि लगभग 67%, नार्वे सरकार के स्वामित्व के आधीन है जिसका हित प्रबंधन नॉर्वे का तेल और गैस मंत्रालय करता है। स्टेटऑयल का मुख्यालय नार्वे की राजधानी स्टवान्गर में स्थित है। स्टेटऑयल का नाम स्टेट यानि कि राष्ट्र (या राज्य) और ऑइल यानि कि तेल, को आपस में मिलाकर प्राप्त किया गया है।\n\nस्टेटऑयल एक पूर्ण एकीकृत पेट्रोलियम कंपनी है, जिसका प्रचालन उत्पादन के क्षेत्र में 13 देशों और विपणन के क्षेत्र में 8 देशों में होता है। राजस्व के आधार पर फोर्ब्स पत्रिका ने स्टेटऑयल को विश्व की 13 सबसे बड़ी तेल और गैस कंपनियों में शुमार किया गया है और राजस्व, मुनाफे और बाजार पूंजीकरण के हिसाब से पूरे नॉर्डिक क्षेत्र की सबसे बड़ी कंपनी है।\n", "id": "439056", "title": "स्टेटऑयल"}
