{"url": "https://hi.wikipedia.org/wiki?curid=479099", "text": "श्रेक (फ़्रैंचाईज़ी)\n\n\"श्रेक\" फ़िल्म शृंखला () जिसका निर्माण ड्रीमवर्क्स एनीमेशन द्वारा किया गया है व जो विलियम स्टेग की चित्र पुस्तक \"श्रेक!\" पर आधारित है, चार कंप्यूटर-एनिमेटेड फ़िल्मों की शृंखला है जिसमें \"श्रेक\" (२००१), \"श्रेक २\" (२००४), \"श्रेक द थर्ड\" (२००७) और \"श्रेक फ़ोरेवर\" (२०१०) शामिल है। इसमें एक नया शीर्षक व नई फ़िल्म \"पूस इन बूट्स\" अक्टूबर २०११ में रिलीज़ की गई है। यह फ़िल्म शृंखला व्यापारिक दृष्टी से बेहद सफल शृंखला है व \"हैरी पॉटर\", \"जेम्स बॉन्ड\", \"स्टार वॉर्स\" और \"समुंदर के लुटेरे\" शृंखलाओं के बाद पांचवीं सर्वाधिक कमाई वाली फ़्रैंचाईज़ी है।\n\nश्रेक, एक अकेला ओगर अपने दलदल में सभी परिकहानियों के किरदारों को पा कर अचंबित हो जाता है जीने लोर्ड फार्कुआद ने वहां सज़ा के तौर पर भेजा है। श्रेक एक बोलने वाले गधे से दोस्ती कर लेता है और दोनों लोर्ड फार्कुआद से मिलते है। फार्कुआद उन्हें राजकुमारी फियोना को उसके पास लाने के लिए कहता है जिससे वह विवाह करके राजा बनना चाहता है। श्रेक और गधा मजबूरन अपना दलदल छुडाने के लिए फियोना को लाने का समझौता कर लेते है और उसे एक आग-उगलते ड्रैगन से बचा कर छुडा लेते है। ड्रैगन एक मादा होती है और उसे गधे से प्यार हो जाता है। गधा, श्रेक और फियोना ड्रैगन से बचकर भाग निकलते है।\n\nफियोना को फार्कुआद के पास लेजाते वक्त श्रेक को फियोना से प्यार हो जाता है। फियोना यह बताती है की उसे श्राप दिया गया है और वह रात को एक ओगर में तब्दील हो जाती है। उसका यह श्राप उसके सच्चे प्यार के चुम्बन से ही टूटेगा। फियोना और फार्कुआद शादी करने की तयारी करते है परन्तु श्रेक बिच में आकार उन्हें रोक देता है और फियोना से अपने प्यार का इज़हार करता है। गधा और ड्रैगन भी पहुँच जाते है और ड्रैगन लोर्ड फार्कुआद को खा लेती है। श्रेक और फियोना चुमते है जिससे फियोना एक ओगर में हमेशा के लिए बदल जाती है। श्रेक को अपना दलदल वापस मिल जाता है और दोनों वहां शादी कर लेते है।\n\nदूसरी फ़िल्म की शुरुआत राजकुमार चार्मिंग से होती है जो राजकुमारी फियोना को ड्रैगन से बचाने के लिए निकला हुआ है। जब वह वहां पहुँचता है तो वहां उसे लिटल रेड राईडिंग हूड के रूप में भेडिया मिलता है। पूछने पर वह बताता है की फियोना अपने पति श्रेक के साथ हनीमून पर गई हुई है। जब श्रेक और ड्रैगन लौटते है तब उन्हें दलदल में गधा मिलता है जो ड्रैगन के साथ झगड कर बैठा होता है। उन्हें फ़ार फ़ार अवे से फियोना के माता-पिता का निमंत्रण आता है जो उन्हें उनकी शादी के लिए आशीर्वाद देना चाहते है। जब वे दोनों वहां पहुँचते है तो फियोना के मैके वाले अचंबित हो जाते है क्योंकि वे फियोना को इस रूप में नहीं चाहते थे। दुष्ट राजकुमार चार्मिंग और उसकी माँ, परी गोडमदर श्रेक और फियोना की शादी तोड़ने की कोशिश करते है ताकि चार्मिंग के साथ फियोना प्यार में गिर सके परन्तु वे इसमें असफल होते है। श्रेक और गधे को एक नया साथी पूस इन बूट्स मिलता है और तीनों गोडमदर की फैक्टरी से प्यार की बूटी खोजने के लंबे मिशन पर निकल पड़ते है। फ़िल्म के अंत में राजा हैरोल्ड वापस एक मेंढक में बदल जाता है।\n\nश्रेक और फियोना फ़ार फ़ार अवे में रह रहे होते है। राजा बीमार के चलते मरने वाला होता है और वह श्रेक को बताता है की यदि वे फियोना के चचरे भाई आर्टी को नहीं ढूंड पाया तो वह उसे अगला राजा बना देगा। श्रेक, गधा और पूस आर्टी को ढूंढने निकल पड़ते है और फियोना उन्हें बताती है की वह गर्भवती है। श्रेक को इस बात का झटका लगता है और उसे यह लगता है की वह एक अच्छा पिता नहीं बन पाएगा। आर्टी को ढूंढने के बाद पता चलता है की आर्टी राजा बनने से डरता है और वे एक द्वीप पर आर्टी के पूर्व जादू के अध्यापक मर्लिन से मिलते है। दूसरी ओर चार्मिंग श्रेक को हटा कर राजा बनने का षड्यंत्र रचता है पर उसका यह सपना श्रेक तोड़ देता है। फ़िल्म का अंत श्रेक के तिन बच्चों के साथ होता है। गधे को भी ड्रैगन के साथ छः बच्चे हो जाते है जिन्हें वे ड्रोंकी बुलाते है।\n\nश्रेक एक गृहस्थ बन चूका है जो राजकुमारी फियोना और अपने तिन बच्चों के साथ खुशी-खुशी रहता है। पहले की तरह गाँव वालों को डराने की जगह वे उन्हें अपने हस्ताक्षर करके देता है। उसे अपने पुराने दिन याद आते है और वह एक \"असली ओगर\" की तरह एक बार फिर जीना चाहता है। उसे समझौता करने वाला रमपलस्टिल्टस्किन झांसा देकर फंसा लेता है और समझोते पर हस्ताक्षर करवा लेता है। श्रेक खुद को एक अलग फ़ार फ़ार अवे में पाता है जहां ओगरों का शिकार किया जाता है, रमपलस्टिल्टस्किन राजा है, पूस एक मोटा बिल्ला है और गधा श्रेक को नहीं पहचानता. श्रेक फियोना को मिलता है पर वह भी उसे पहचानने से मना कर देती है। रमपलस्टिल्टस्किन श्रेक पर इनाम रखता है और द पीड पाइपर को उसे पकड़ने के लिए भेजता है। श्रेक खुद को उसके हवाले कर देता है और अपने जीवन का समझौता वापस मांगता है। वह ओगरों को आज़ाद कर देता है और वे मिलकर महल पर हमला कर देते है और अंत में श्रेक और फियोना मिलकर ड्रैगन का मुकाबला करते है। जैसे ही चौबीस घंटे पुरे होते है श्रेक मरने लगता है पर फियोना उसे चूम लेती है और सब कुछ श्रेक के पुराने जीवन जैसा हो जाता है। अंत में श्रेक फियोना को चूम कर उसे हर चीज़ के लिए धन्यवाद देता है।\n\n\"पूस इन बूट्स\" एक कंप्यूटर-एनिमेटेड फ़िल्म है जिसे २८ अक्टूबर २०११ को रिलीज़ किया गया था। फ़िल्म की कहानी पूस इन बूट्स के किरदार पर आधारित है जो किटी सॉफ्टपॉ और हम्प्टी डम्पटी के साथ मिलकर एक रोमांचकारी सफर पर निकलता है।\n", "id": "479099", "title": "श्रेक (फ़्रैंचाईज़ी)"}
{"url": "https://hi.wikipedia.org/wiki?curid=479101", "text": "सिवोई थिएटर\n\nसिवोई थिएटर एक नाटकघर जो चर्च स्ट्रीट, मॉनमाउथ, मॉनमाउथशायर, दक्षिण पूर्व वेल्स में स्थित है। नाटकघर को वर्ष 1928 में परंपरागत शैली में पुर्नसुसज्जित किया गया था और यह प्रसिद्धरूप से वेल्स में सबसे पुराना कार्यकरण थिएटर स्थल है। इस नाटकघर की 360 सीटों की क्षमता है और निवर्तमान समय में यह एक चैरिटेबल ट्रस्ट द्वारा संचालित होता है। इसकी इमारत संयुक्त राजशाही की ग्रेड द्वितीय* सूचीबद्ध घोषित इमारतों में से एक है। इसक साथ ही यह मॉनमाउथ हेरिटेज ट्रेल की 24 इमारत में से भी एक है।\n\nनिजी तौर पर इसका स्वामित्व मॅक-टॅगर्ट परिवार के पास है। मॅक-टॅगर्ट बीटी डेविस के वंशज हैं, जो एक बार दक्षिण वेल्स और दक्षिण पश्चिम इंग्लैंड में 19 सिनेमाघरों के स्वामी थे। यह एक चैरिटेबल ट्रस्ट मॉनमाउथ सिवोई ट्रस्ट को पट्टे पर दी हुई है। स्थल को कोई सरकारी आर्थिक सहायता प्राप्त नहीं है व इसे प्रति वर्ष चलाने के 50,000 पाउंड की लागतआती है।\n", "id": "479101", "title": "सिवोई थिएटर"}
{"url": "https://hi.wikipedia.org/wiki?curid=479112", "text": "द रिवरसाइड होटल\n\nद रिवरसाइड होटल () एक मयख़ाना और होटल है जो सिंड्रहिल स्ट्रीट, मॉनमाउथ, दक्षिण पूर्व वेल्स, में स्थित है। होटल के एक बार और एक समारोह कक्ष के साथ 17 शयनकक्ष हैं।\n\nहोटल मूल रूप से कम से कम वर्ष 1822 से \"द राइजिंग सन\" के रूप में जाना जाता था तब-तक जब 1980 के दशक में इसका नाम बदल के द रिवरसाइड होटल कर दिया गया। ऐसे रिकोर्ड पाय गए हैं कि एक सराय को इसी क्षेत्र में \"द सन\" के नाम से जाना जाता था, परन्तु यह स्पस्ट नहीं है कि क्या यही होटल द सन था। 1840 से 1972 तक पब के कई मालिक रहें इनमें से कुछ हैं: हाव्ल्स, वॉटकिंस, सायमंड्स, मिल्स, लुईस और अंडरवुड। 1972 में द रिवरसाइड होटल को पुनः एक मोटल के तौर पर खोला गया व यह जॉन और फ्लोरेंस पोयंर द्वारा संचालित किया जाता है।\n", "id": "479112", "title": "द रिवरसाइड होटल"}
{"url": "https://hi.wikipedia.org/wiki?curid=479119", "text": "ओक हाउस\n\nओक हाउस () मोंक स्ट्रीट, मॉनमाउथ, मॉनमाउथशायर, दक्षिण पूर्व वेल्स, में स्थित एक इमारत है जिसका डिज़ाइन प्रसिद्ध व विपुल वास्तुकार जॉर्ज वॉन मैडॉक्स ने तैयार किया था। इमारत का निर्माण वर्ष 1846 में हुआ था। 1881 की जनगणना के अनुसार ओक हाउस के स्वामी जॉर्ज विलिस, मॉनमाउथ बरो और काउंटी के मजिस्ट्रेट। वह आयरलैंड में लगभग 1829 में पैदा हुए थे तथा इसके बाद भी डॉक्टर ऑफ मेडिसिन व मजिस्ट्रेट के रूप में 1891 की जनगणना में इस घर के मालिक के तौर पर सूचीबद्ध थे। उनकी 15 सितंबर 1898 को मृत्यु हो गई थी। \"द मॉर्निंग पोस्ट\" अखबार में छपे उनके मृत्युलेख के अनुसार वह तीन बार मॉनमाउथ के महापौर रहें थे और मॉनमाउथ अस्पताल के संस्थापक थे।\n\nइमारत 15 अगस्त 1974 से संयुक्त राजशाही की ग्रेड द्वितीय सूचीबद्ध घोषित इमारतों में से एक है। वर्ष 2010 में घर का जीर्णोद्धार करने के लिए कई कदम उठाए गए व 2011 तक सम्बंधित कार्य शुरू भी हों गया था। 2012 के अंत तक इसकी बहाली का कार्य पूरा हों जाएगा।\n", "id": "479119", "title": "ओक हाउस"}
{"url": "https://hi.wikipedia.org/wiki?curid=479121", "text": "द मेहिल होटल\n\nद मेहिल होटल () एक मयख़ाना (पब) और होटल है जो वायास्म रोड, मॉनमाउथ, मॉनमाउथशायर, दक्षिण पूर्व वेल्स, में स्थित है। पब वायास्म गाँव और और डीन के जंगल के लिए वाली सड़कों के बीच स्थित है और इस प्रकार \"वेल्स के आखिरी पब\" होने का दावा करता है।\n\nभवन एक मयख़ाने और होटल के रूप में 20 वीं शताब्दी तक नहीं खुला था। 18 वीं सदी में इसमें किरायेदार को ठहराया जाता था। 1830 में स्थापना होने के बाद इमारत का प्रयोग मेहिल अकेडमी नामक स्कूल के लिए कुछ अवधि के लिए किए जाना लगा। फ्रैंक शैली सबसे पहले पब और होटल के मालिक थे और 1924 में होटल को विज्ञापित को कुछ इस प्रकार करा: \"परिवार और वाणिज्यिक, बोर्ड निवास, ल्नचंस्, रात्रिभोज और चाय\". बिजली प्रकाश हर वक्त\"।\n", "id": "479121", "title": "द मेहिल होटल"}
{"url": "https://hi.wikipedia.org/wiki?curid=479125", "text": "परेड हाउस\n\nपरेड हाउस () एक इमारत है जो मोंक स्ट्रीट, मॉनमाउथ, मॉनमाउथशायर, दक्षिण पूर्व वेल्स में स्थित है। इमारत का निर्माण 18 वीं शताब्दी में हुआ था और इसमें तीन मंजिलें हैं। 15 अगस्त 1974 को परेड हाउस को संयुक्त राजशाही की ग्रेड द्वितीय सूचीबद्ध इमारत घोषित किया गया था। इमारत पहले 1801 में एक इन (सराय) थी जिसका नाम था हार्प इन और इसमें दो वासगृह थे।\n\n1915 में प्रथम विश्व युद्ध के दौरान इमारत और इसके मैदान का प्रयोग रेड क्रॉस ऑक्ज़िलरी हॉस्पिटल के रूप में किया गया, जिसमें ठीक हो रहे घायल सैनिकों का ध्यान रखा जाता था। लोकोपकारक आर्नाट अस्पताल के प्रमुख परोपकारी थे। 1915 और 1919 के बीच अस्पताल में कुल 1422 रोगियों का इलाज किया गया था। निवर्तमान समय में इमारत का प्रयोग आवासीय और देखभाल घर के तौर पर हों रहा है।\n", "id": "479125", "title": "परेड हाउस"}
{"url": "https://hi.wikipedia.org/wiki?curid=479127", "text": "दिल्ली के पर्यटन स्थलों की सूची\n\nदिल्ली के प्रमुख पर्यटन स्थलों की सूची-\n", "id": "479127", "title": "दिल्ली के पर्यटन स्थलों की सूची"}
{"url": "https://hi.wikipedia.org/wiki?curid=479138", "text": "संचालन प्रणालियों की सूची\n\nसंचालन प्रणाली की सूची। \n\n\n\n\n", "id": "479138", "title": "संचालन प्रणालियों की सूची"}
{"url": "https://hi.wikipedia.org/wiki?curid=479152", "text": "फू फाइटर्स\n\nफू फाइटर्स () एक अमेरिकी अल्टरनेटिव रॉक बैंड है जो १९९४ में सिएटल में बना था। इसकी स्थापना निर्वाना के ड्रमर डेव ग्रोह्ल के अकेले व्यक्ति के रूप में कर्ट कोबेन की मृत्यु के बाद की थी। समूह को अपना नाम कई युएफ़ओ और विचित्र दृश्यों से मिला जिन्हें हवाई जहाज़ के पाइलटों ने द्वितीय विश्व युद्ध के दौरान देखने की पुष्टि की थी। इस धारणा को फू फाइटर्स नाम दिया गया। १९९५ में अपने पहले अल्बम \"फू फाइटर्स\" को रिलीज़ करने से पहले ग्रोह्ल ने बास वादक नेट मेंडेल और ड्रमर विलियम गोल्डस्मिथ को शामिल किया जो पहले सनी डे रियल इस्टेट के सदस्य थे, साथ ही निर्वाना के पेट स्मियर को गिटार वादक के रूप में जोड़ लिया गया। बैंड ने शुरुआत पोर्टलैंड, ऑरेगोन से की। गोल्डस्मिथ ने समूह के दूसरे अल्बम \"द कलर एंड द शेप\" (१९९७) के बाद सदस्यता छोड दी जब ग्रोह्ल ने ड्रम के अधिकाँश अंश पुनः रेकॉर्ड किए। स्मियर ने भी जल्द ही पलायन किया। इन दोनों के स्थान पर टेलर हाकिंस और फ्रांज़ स्ताह्ल को लाया गया परन्तु स्ताहल को समूह के तीसरे अल्बम \"देयर इज़ नथिंग लेफ्ट टू लुज़\" (१९९९) की रिकॉर्डिंग से पूर्व ही निकाल दिया गया।\n\nकुछ काल तक बैंड तिकड़ी के रूप में कार्य करता रहा और अंततः क्रिस शिफ्लेट ने बैंड में मुख्य गिटार वादक की जगह संभाली। बैंड ने अपना चौथा अल्बम \"वन बाय वन\" (२००२) में रिलीज़ किया। इसके पीछे-पीछे ही समूह ने \"इन युअर ऑनर\" (२००५) का दो-डिस्क संस्करण रिलीज़ किया। फू फाइटर्स ने अपना छठा अल्बम \"एकोज़, साइलेंस, पेशंस एंड ग्रेस\" २००७ में रिलीज़ किया। अपने करियर के दौरान बैंड के चार अलबमों को ११ ग्रैमी पुरस्कार मिल चुके है जिनमे चार सर्वश्रेष्ठ रॉक अल्बम का सम्मान शामिल है। बैंड का सातवाँ अल्बम \"वेस्टिंग लाइट\" २०११ में रिलीज़ किया गया।\n\n\n\n", "id": "479152", "title": "फू फाइटर्स"}
{"url": "https://hi.wikipedia.org/wiki?curid=479166", "text": "किर्गिज़स्तान के प्रांत\n\nकिर्गिज़स्तान सात प्रान्तों में बंटा हुआ है जिन्हें किर्गिज़स्तान में 'ओब्लास्त' () बुलाया जाता है। किर्गिज़स्तान की राजधानी बिश्केक प्रशासनिक रूप से एक स्वतन्त्र शहर (किरगिज़ भाषा में шаар या 'शार') का दर्जा रखती है, लेकिन साथ-ही-साथ चुय प्रांत की राजधानी भी है। ओश का शहर भी एक स्वतन्त्र शहर ('शार') का दर्जा रखता है। किर्गिज़स्तान के प्रान्तों के ज़िलों को रायोन () बुलाया जाता है।\n\nकिर्गिज़स्तान के 'ओब्लास्त' (प्रांत) और उनकी राजधानियाँ और इस देश के दोनों स्वशासित 'शार' (शहर) इस प्रकार हैं -\n", "id": "479166", "title": "किर्गिज़स्तान के प्रांत"}
{"url": "https://hi.wikipedia.org/wiki?curid=479176", "text": "सुलयमान पहाड़\n\nसुलयमान पहाड़ (), जिसे तख़्त​-ए-सुलयमान और सुलयमान चट्टान भी कहते हैं, किर्गिज़स्तान के ओश शहर के पास स्थित एक पहाड़ है। यह मध्य एशिया की मशहूर फ़रग़ना वादी के मैदानी इलाक़े में दूर तक इकलौता पहाड़ होने से और भी महान दिखता है। हज़ारों साल से यह पहाड़ पूज्य रहा है और आज यह एक मान्य विश्व धरोहर स्थल है।\n\nयहाँ कुछ प्राचीन चिह्न मिलें हैं जिनसे अंदेशा होता है कि यह स्थाने 'चुस्त संस्कृति' () का एक महत्वपूर्ण केंद्र था और उनके ज़रथुष्ट्र​-पूर्व धर्म में एक धार्मिक स्थल था। सम्भव है कि वे लोग स्वयं पहाड़ की ही पूजा करते हों। इस क्षेत्र में इस्लाम के आने के बाद, इस पहाड़ के साथ एक नया विशवास यह जुड़ गया के यहाँ उन सुलयमान की क़ब्र है जिनका क़ुरान में एक न्यायप्रीय राजा और मसीहा के रूप में वर्णन है। आधुनिक काल में यह मान्यता है कि अगर कोई स्त्री पहाड़ कर बनी मस्जिद तक चढ़े और वहाँ की पवित्र शिला में बने छेद से घुटनों पर चलकर निकले तो वह स्वस्थ बच्चे की माँ बनेगी। इस पहाड़ पर बहुत से वृक्ष-झाड़ियों पर लोग मन्नत मांगकर रुमाल-दुपट्टे बाँध देते हैं, जैसा की भारतीय उपमहाद्वीप में भी मंदिरों-मस्जिदों के पास देखा जाता है। सुलयमान पर्वत पर सोवियत संघ के ज़माने में बना एक संग्रहालय भी है और इसकी निचली ढलानों पर एक क़ब्रिस्तान है।\n\nयहाँ भारत के प्रथम मुग़ल सम्राट बाबर ने सन् १५१० में एक छोटी सी मस्जिद बनवा दी थी। बाबर फ़रग़ना वादी का एक उज़बेक निवासी था और कहा जाता है कि एक दफ़ा उसने यहाँ बैठकर अपने भविष्य का चिंतन किया और फ़ैसला किया की उसकी आकांक्षाएँ फ़रग़ना के छोटे इलाक़े में पूरी नहीं हो सकतीं और उसे भारत की ओर कूच करना चाहिए।\n\n", "id": "479176", "title": "सुलयमान पहाड़"}
{"url": "https://hi.wikipedia.org/wiki?curid=479190", "text": "हाउ टू ट्रेन यौर ड्रैगन\n\nहाउ टू ट्रेन यौर ड्रैगन () २०१० में बनी कंप्यूटर-एनिमेटेड ३डी फ़िल्म है जिसका निर्माण ड्रीमवर्क्स एनीमेशन द्वारा किया गया है। यह २००३ में छपी इसी नाम की पुस्तक पर आधारित है। फ़िल्म का निर्देशन क्रिस सैंडर्स और डीन डेब्लोईस द्वारा किया गया है। इसमें जे बरुचेल, जेरार्ड बटलर, क्रेग फर्ग्युसन, अमेरिका फरेरा, जोनाह हिल, टी.जे मिलर, क्रिस्टिन वीग और क्रिस्टोफ़र मिनट्स-प्लासी की आवाज़ शामिल है।\n\nफ़िल्म की कहानी मृथक वाइकिंग विश्व में शुरू होती है जहां एक नौ जवान वाइकिंग हिकप एक पारंपरिक ड्रैगन शिकारी बनना चाहता है। आखिर में एक ड्रैगन को पकड़ने के बाद वह उसे मारने की जगह उससे दोस्ती कर लेता है।\n\nफ़िल्म को २६ मार्च २०१० को सकारात्मक समीक्षा के साथ रिलीज़ किया गया था। फ़िल्म ने विश्वभर $५०० मिलियन का व्यवसाय किया और यह ड्रीमवर्क्स की अमेरिका व कनाडा में पांचवी सर्वाधिक सफल फ़िल्म बन गई (\"श्रेक\" फ़िल्म शृंखला के पीछे)। इसे 83वे अकादमी पुरस्कार समारोह में सर्वश्रेष्ठ एनिमेटेड फ़िल्म, सर्वश्रेष्ठ ध्वनि के लिए नामांकन प्राप्त हुआ था।\n\n२०१४ में, एक अगली कड़ी जारी की गई है। हाउ टू ट्रेन यौर ड्रैगन २।\n\n\n\n", "id": "479190", "title": "हाउ टू ट्रेन यौर ड्रैगन"}
{"url": "https://hi.wikipedia.org/wiki?curid=479195", "text": "कंक्रीट के पुल\n\nपुल बनाने के लिए कंक्रीट बहुत उपयुक्त वस्तु है, क्योंकि जब यह सुघट्यावस्था में रहती है, तब यह कहीं भी भरी जासकती है और किसी भी आकृति में ढाली जा सकती है। इसलिए पुलों के बनाने में इसका बहुत उपयोग किया जाता है।\n\nप्राय: प्राचीनतम काल से पुल बनाने के लिए सादी कंक्रीट का उपयोग किया जाता रहा है। अनिवार्य रूप से ऐसा पुल कंक्रीट की मेहराब की आकृति का होता था। भारत में 19वीं शताब्दी में पहाड़ी सड़कों पर कई पुल चूने की कंक्रीट से बनाए गए थे। कभी-कभी सादी कंक्रीट की मेहराबें पहले से ढाली गई कंक्रीट की ईटों से बनाई जाती हैं। छोटी पुलियों के लिए स्थल पर ही ढाली कंक्रीट की मेहराबें पूर्णतया उपुयक्त होती हैं। स्थल पर ढाली गई कंक्रीट के पुल का एक उत्तम उदाहरण ग्रेट ब्रिटेन में 1928 ई. में बना पुल है। इसमें दो पार्श्ववाले दर (स्पैन) 50-50 फुट के हैं और बीचवाला दर 110 फुट का। संसार में सादी कंक्रीट का सबसे लंबा दर संयुक्त राज्य अमरीका, में क्लीवलैंड में रॉकी नदी पर बने पुल का मध्य दर है। इसकी लंबाई 128 फुट है। अब अधिकतर इस्पात की छड़ों से प्रबलित (रिइन्फ़ोर्स्ड, reinforced) कंक्रीट का ही उपयोग होता है और पत्थर तथा सादी कंक्रीट की मेहराबों की अपेक्षा ये बहुत बड़े-बड़े दरों के बन सकती हैं। \n\nकुछ महत्तम लंबाईवाले, प्रबलित कंक्रीट की मेहराबवाले पुल निम्नलिखित हैं :\n\n1. सैंडों पुल-स्वीडने 866 फुट दर (पाट)\n\n2. एस्ला पुल-स्पेन 645 फुट दर (पाट)\n\n3. प्लाउ गेस्टल पुल-फ्रांस 612 फुट दर (पाट)\n\n4. ट्रानेबर्ग पुल-स्वीडेन 594 फुट दर (पाट)\n\n40 फुट दर के पुलों के लिए सादी कंक्रीट की मेहराबवाले पुलों की मानक अभिकल्पनाएँ (डिज़ाइन) इंडियन रोड्स कांग्रेस ने बनाई है। 4 से लेकर 30 फुट तक की दरों के लिए चूने की कंक्रीट और 440 फुट तक की दर के लिए सीमेंट कंक्रीट उपयुक्त बताई गई है।\n\nकंक्रीट के पुलों में कंक्रीट के कारण कई एक गुण होते हैं। उदाहरणत: चटपट निर्माण और तदनंतर मरम्मत तथा देखभाल की कम आवश्यकता। इन पुलों में न आग लगने का डर रहता है और न पानी से मोरचा खाने का। इस्पात के पुलों को समय-समय पर रँगते रहना नितांत आवश्यक है, परंतु कंक्रीट के पुलों को रँगना नहीं पड़ता। इस्पात के पुलों का, वायु और जल के प्रभाव से मोरचा खाकर, क्षय होता रहता है, परंतु प्रबलित कंक्रीट के पुल समय पाकर अधिकाधिक पुष्ट होते जाते हैं। यदि अच्छी अभिकल्पना की जाए तो ये सुंदर लगते हैं और इनपर वास्तुकला के नियमों के अनुसार अलंकरण किया जा सकता है। इनपर घड़घड़ाहट नहीं होती, इस्पात के पुलों के बनाने में सब काम बड़ी कुशलता से करना पड़ता है और कारीगरों के काम की देखभाल बराबर करनी पड़ती है। दूसरा दोष यह है कि पुल के लिए ढोला (सेंटरिंग, centering) बाँधने में बहुत खर्च हो जाता है।\n\n19वीं शताब्दी के अंत में प्रबलित सीमेंट कंक्रीट का प्रयोग होने लगा और तब से इसमें तीव्र गति से प्रगति हुई है। प्रबलित कंक्रीट से पुल बनाने की अनेक रीतियों का विकास हुआ है जिनमें से किसी एक का चुनाव स्थल की परिस्थितियों पर निर्भर है। मोटे हिसाब से सीमेंट के पुल 13 प्रमुख प्रकार के होते हैं। इनमें से अधिकांश कई विधियों से बन सकते हैं, जो पुल की अनुप्रस्थ (ट्रांसवर्स) आकृति पर निर्भर करती हैं।\n\nकिसी विशेष स्थल के लिए, संभव है, पूर्वोंक्त 13 प्रकारों में से कई एक उपयुक्त पाए जाएँ। परंतु अंत में महत्तम कार्यक्षमता, मितव्ययता और पुष्टतावाले पुल का चुनाव अत्यंत जटिल समस्या है। उचित चुनाव के लिए, मोटे हिसाब से गणना करके अनुमानों की तुलना करनी पड़ती है। पूर्वकथित 13 प्रकार और वे पाट (दर) जिनके लिए वे उपयुक्त हैं, निम्नोक्त हैं :\n\n1. एक पाट (दर) का, धरन और पट्टवाला (बीम ऐंड स्लैब टाइप, (beam and slab type) अथवा केवल पट्टवाला\n\n20-40 फुट\n\n2. कई दरों का, धरन और पट्टवाला अथवा केवल पट्टवाला 20-40 फुट\n\n3. एक दर का कैंचीदार चौखटे पट्टवाला (पोर्टल फ्रेम स्लैब टाइप, portal frame slab type) अथवा धरन और पट्टवाला (स्लैब ऐंड बीम टाइप) 15-30 फुट\n\n4. कई दरों का, कैंचीदार चौखटे पट्ट और पसलीवाला (पोर्टल फ्रेम स्लैब ऐंड रिब टाइप, portal frame slab and rib type) अथवा पट्टवाला 20-40 फुट\n\n5. आवश्यकतानुसार परिवर्तिनीय जड़ता घूर्ण का गर्डर (गर्डर विद वेरिइंग मोमेंट ऑव इनर्शिया, girder with varying moment of inertia) 50-120 फुट\n\n6. दोहरे बाहुधरन (कैंटिलीवर, cantilever) और एक अनबद्ध (फ्ऱी, free) मध्य दरवाला (डबल कैंटिलीवर टाइप विद फ्ऱी सेंटर स्पैन, ड्डouble cantilever type with free center span) 60-100 फुट\n\n7. दोहरे बाहुधरनवाला (डबल कैंटिलीवर टाइप, double cantilever type) 100-120 फुट\n\n8. आबद्ध लंबी मेहराबवाला (फिक्स्ड बैरल आर्च टाइप, fixed barrel arch type) एक या अधिक दरों का (सिंगल ऑर मल्टिपल स्पैन, single or multiple span) 30-100 फुट\n\n9. खुले कंधोंवाली पसलीदार मेहराब (ओपन स्पैंड्रल रिब्ड आर्च, open spandrel ribbed arch) वाला 100-200 फुट\n\n10. तीन-कब्जी लंबी मेहराबवाला, एक या अधिक दरों का (्थ्राी हिंज्ड बैरल आर्च टाइप, सिंगल ऑर मल्टीपल स्पैन, three hinged barrel arch type, single or multiple span) 50-100 फुट\n\n11. दो-कब्जी लंबी मेहराबवाला, एक या अधिक का (टू हिंज्ड बैरल टाइप, सिंगल ऑर मल्टिपल स्पैन, two hinged harrel arch type, single or multiple span) 50-100 फुट\n\n12. प्रत्यंचा (बोस्ट्रिंग, bowstring) रूपी गर्डर वाला 100-150 फुट\n\n13. पसलीदार मेहराब और आंशिक लटके फर्शवाला (आर्च रिब्ड टाइप विद पार्शियली हंग डेकिंग, arch ribbed type with partially hung decking) 180-250 फुट\n\nजैसा ऊपर बताया गया है, किसी विशेष स्थान पर कई प्रकार की रचनाएँ स्थानीय परिस्थितियों के अनुसार उपयुक्त होंगी। अंतिम निर्णय दो कारणसमूहों पर निर्भर है। पहले समूह के कारणों को प्राकृतिक कहा जा सकता है। ये स्थान की परिस्थितियों पर पूर्णत: निर्भर हैं, जैसे नींव, खदान या अन्य हलचल, पुल के ऊपर अपेक्षित खाली जगह (अर्थात्‌ उसपर या उसके नीचे कितनी ऊँची गाड़ियाँ जाएँगी) और पुल की लंबाई। कारणों का दूसरा समूह वह है जिसमें कृत्रिम कारण हों, यथा, पुल पर महत्तम भार कितना पड़ेगा। उसकी चौड़ाई कितनी हो, उसकी रूपरेखा कैसी हो और उसकी आकृति कैसी हो और इन सबसे अधिक महत्वपूर्ण है उसकी लागत। साधारणत: अनबद्ध, आश्रित संरचना सबसे महँगी पड़ती है, यद्यपि इसी की अभिकल्पना सरलतम है। जहाँ अचल नींव मिल सकती है, वहाँ अनम्य ढाँचेवाला पुल सबसे सस्ता पड़ता है। पूर्वप्रतिबलित (प्रीस्ट्रेस्ड, prestressed) कंक्रीट सुलभ हो जाने के कारण इंजीनियरों को एक नई शक्ति प्राप्त हुई है, जिससे कंक्रीट के पुलों की अभिकल्पना में विस्तृत अनुपातों के पुल का निर्माण संभव हो गया है। साधारण प्रबलित कंक्रीट के पुलों की अपेक्षा पूर्वप्रतिबलित कंक्रीट के पुल 10-15 प्रतिशत तक सस्ते पड़ते हैं। इनसे सामग्री की बचत होती है, क्योंकि बड़े पाट (दर) बनाए जा सकते हैं और उनको अपेक्षाकृत हलका रखा जा सकता है।\n\nसंतोषजनक संरचना के लिए तीन आवश्यकताएँ हैं जिनकी पूर्ति होनी चाहिए। प्रथम यह कि योग्य इंजीनियर पहले पूर्ण और ब्योरेवार संरचनात्मक आलेखन तैयार करे। फिर, यह कि कंक्रीट बनाने के लिए सामग्री को सावधानी से चुना जाए और उसकी पूरी जाँच की जाए कि वह आवश्यक गुणों के अनुसार ही है और अंत में यह कि कारीगरों के काम की उचित देखरेख हो। उचित देखरेख और अनुपातों के नियतंत्रण का महत्व इसी से प्रत्यक्ष है कि किसी भी विशेष अनुपात की कंक्रीट की पुष्टता और टिकाऊपन सामग्री को भली प्रकार मिलाने, उचित ढंग से ढालने तथा ठीक तरह से कूटने (संघनन, कंपैक्शन) और फिर उसे उचित रीति से नियमानुसार गीला रखने पर ही निर्भर है। यह आवश्यक है कि ढोला ठीक प्रकार से और पूर्णतया दृढ़ बनाया जाए तथा इस्पात की छड़ों को ठीक से मोड़ा जाए एवं कंक्रीट ढालने से पूर्व उचित स्थान में रखकर बाँध दिया जाए। इस्पात पृष्ठ के बहुत निकट न रखा जाए, अन्यथा उसमें मोरचा लगना आंरभ हो जाएगा। और तब संरचना कुछ दिनों में उखड़ने लगेगी। संरचना में कहाँ-कहाँ संधियाँ डाली जाएँ, इसका निर्णय इंजीनियर ही करे। इसे ठेकेदार पर नहीं छोड़ना चाहिए।\n\nआजकल निर्माण अधिकतर मशीनों से होता है। इसके लिए यह आवश्यक है कि यंत्र पुल के स्थान पर लाए जाएँ। किन यंत्रों की आवश्यकता पड़ेगी, यह पुल के प्रकार पर निर्भर है। मुख्य यंत्र कंक्रीट मिश्रक (मिक्सर्स, mixers), बोझ उठानेवाले क्रेन (डेरिक क्रेन, Derrick crane) कंपनोत्पादक (बाइब्रेटर, vibrator), सामग्री नापने के साँचे, पंप, संपीडक (कंप्रेसर, compressor), छड़ मोड़ने की मशीनें इत्यादि हैं।\n\nपुल आकल्पन में सौंदर्यदृष्टि को अंतर्राष्ट्रीय मान्यता मिलने के कारण, आकल्पन का ध्यान अब रेखा, आकृति, अनुपात तथा सामग्री की गठन पर रखना आवश्यक हो गया है। पुल का प्रकार और वास्तुकला के दृष्टिकोण से उसका औचित्य केवल इंजीनियर का ही काम नहीं है। इन दिनों डिज़ाइन को अंतिम रूप देते समय इंजीनियर के साथ कोई वास्तुकलाविद् भी रख दिया जाता है।\n\nपुल की रेखाएँ, अनुपात और संतुलन सुंदर हों तथा सामग्री का रंग और गठन (टेक्स्चर) सुरुचिपूर्ण होना चाहिए। पुल का अलंकरण और रूप इसके पदार्थों के अनुरूप और पास पड़ोस के अनुकूल होना चाहिए। इन बातों में कई विधियों से विभिन्नता लाई जा सकती है, उदाहरणत: पृष्ठ को न्यूनाधिक चिकना या खुरदरा रखकर, आकृतियों को स्थूलकाय अथवा कृषांगी रखकर, रंगों को बदलकर, पलस्तर करके अथवा तैल रंगों से उन्हें ऊपर से रँगकर।\n\nभारत में अब अधिकतर पुल प्रबलित कंक्रीट या पूर्वप्रतिबलित कंक्रीट के ही बनाए जाते हैं। कुछ मुख्य पुल ये हैं :\n\n1. मद्रास में कोलरून पुल : लंबाई 2,100 फुट, 14 दरें, प्रत्येक 150 फुट की। असंतुलित बाहुधरन, पूर्वप्रतिबलित, पूर्वरचित धरन। लागत 34.50 लाख रुपए।\n\n2. उत्तर प्रदेश में रामगंगा पुल : लंबाई 2,210 फुट, पूर्वप्रतिबलित कंक्रीट, 14 दरें, प्रत्येक 150 फुट की। लागत 60 लाख रुपए।\n\n3. उत्तर प्रदेश में गढ़मुक्तेश्वर में गंगा पर पुल : 2,308 फुट लंबा, 13 दरें, प्रत्येक 177 फुट 10 इंच, पूर्वप्रतिबलित कंक्रीट। लागत 79 लाख रुपए।\n\n4. बिहार में उत्तरी कोयल पुल : प्रबलित कंक्रीट, 27 दरें, बीच की दर 56 फुट 5 इंच की और दो अंतिम दरें प्रत्येक 46 फुट 1ह इंच की, लंबाई 1,615 फुट। लागत 18.5 लाख रुपए।\n\n5. केरल में कुप्पम पुल : 525 फुट लंबाई, धनुषाकार धरन के ढंग की 5 दरें, प्रत्येक 100 फुट। लागत 10.60 लाख रुपए।\n\n", "id": "479195", "title": "कंक्रीट के पुल"}
{"url": "https://hi.wikipedia.org/wiki?curid=479197", "text": "कंजर\n\nकंजर एक घुमक्कड़ कबीला है जो संपूर्ण उत्तर भारत की ग्राम्य और नागरकि जनसंख्या में छितराया हुआ है। ये संभवत: द्रविड़ मूल के हैं। ' कंजर ' शब्द की उत्पत्ति संस्कृत 'कानन-चर' से हुई भी बताई जाती है। वैसे भाषा, नाम, संस्कृति आदि में उत्तर भारतीय प्रवृत्तियाँ कंजरों में इतनी बलवती हैं कि उनका मूल द्रविड़ मानना वैज्ञानिक नहीं जान पड़ता। कंजरों तथा साँसिया, हाबूरा, बेरिया, भाट, नट, बंजारा, जोगी और बहेलिया आदि अन्य घुमक्कड़ कबीलों में पर्याप्त सांस्कृतिक समानता मिलती है। एक किंवदंती के अनुसार कंजर दिव्य पूर्वज 'मान' गुरु की संतान हैं। मान अपनी पत्नी नथिया कंजरिन के साथ जंगल में रहता था। मान गुरु के पुरावृत्त को ऐतिहासिकता का पुट भी दिया गया है, जैसा उस आख्यान से विदित है जिसमें मान दिल्ली सुल्तान के दरबार में शाही पहलवान को कुश्ती में हराता है।\n\nकंजरों का कबीली संगठन विषम है। वे बहुत से अंतिर्विवाही (एंडोगैमस) विभागों और बहिर्विवाही (एक्सोगैमस) उपविभागों के नाम 1891 की जनगणना में दर्ज किए गए 106 कंजर उपविभागों के नाम हिंदू और छह के नाम मुसलमानी थे। कंजरों का विभाजन पेशेवर विभागों में हुआ है, जैसा उनके जल्लाद, कूँचबंद, पथरकट, दाछबंद आदि विभागीय नामों से स्पष्ट होता है। कंजरों में वयस्क विवाह प्रचलन है। यद्यपि स्त्रियों को विवाहपूर्व यौन स्वच्छंदता पर्याप्त मात्रा में प्राप्त होती है, तथापि विवाह के पश्चात्‌ उनसे पूर्ण पत्व्राित की अपेक्षा की जाती है। स्त्रीं एवं पुरुष दोनों के विवाहेतर यौन संबंध हेय समझे जाते हैं और दंडस्वरूप वंचित पति को अधिकार होता है कि वह अपराधी पुरुष की न केवल संपत्ति वरन संतान भी हस्तगत कर ले। विवाह वधूमूल्य देकर होता है। रकम का भुगतान दो किस्तों में होता है, एक विवाह के समय और दूसरी संतोनात्पत्ति के पश्चात्‌। परंपरागत विवाहों के अतिरिक्त पलायन विवाह (मैरिज बाई एलोपमेंट) का भी चलन है। अज्ञातवास से लौटने पर युग्म पूरे गाँव को भोज पर आमंत्रिक कर वैध पतिपत्नी का पद प्राप्त कर सकता है। विधवाविवाह संभव है और विधवा अधिकतर अपने अविवाहित देवर से ब्याही जाती है।\n\nपेशेवर नामधारी होने पर भी कंजरों ने किसी व्यवसायविशेष को नहीं अपनाया। कुछ समय पूर्व तक ये यजमानी करते थे और गाँववालों का मनोरंजन करने के बदले धन और मवेशियों के रूप में वार्षिक दान पाते थे। प्रत्येक कंजर परिवार की यजमानी में कुछ गाँव आते थे जहाँ वे उत्सव और विशेष अवसरों पर नाच गाकर गाँववालों का मनोरंजन करते थे। इनमें से कुछ परिवार गाँव की गूजर, मीना और अन्य जातियों के परंपरागत चारण और वंशावली संग्रहकर्ता का काम करते थे। कुछ कंजर स्त्रियाँ भीख माँगने के साथ-साथ वेश्यावृत्ति भी करती थीं। किंतु वर्तमान कंजर अपने परंपरागत धंधों को छोड़ आर्थिक दृष्टि से अधिक लाभदायक पेशों की ओर आकृष्ट हो रहे हैं।\n\nवेशभूषा में कंजर गूजरों के सदृश होते हैं। इनकी स्त्रियाँ मुसलमान स्त्रियों की भाँति लहँगे की बजाया लंबा कुरता और पाजामा पहनती हैं। खान-पान में ये कबीले जौ, बाजरे, कंद, मूल, फल से लेकर छिपकली, गिरगिट और मेढ़क का मांस तक खाते हैं। छिपकली, साँडा, साँप और गिद्ध की खाल से विशेष प्रकार का तेल निकालकर ये उसे दु:साध्य रोगों की दवा कहकर बेचते हैं। भीख माँगनेवाली कंजर स्त्रियाँ प्राय: संभ्रांत कृषक महिलाओं को अपनी बातों फँसाकर बाँझपन तथा अन्य स्त्रीरोगों की दवा बेचती हैं और हाथ देखकर भाग्य बताती हैं।\n\nकंजरों की कबीली पंचायत शक्तिशाली और सर्वमान्य सभा है। सभ्य समाज की दृष्टि से पेशेवर अपराधी माने जानेवाले कंजरों में भी कबीली नियमों के उल्लंघन की कड़ी सजा मिलती है। अपराधस्वीकृति के निराले और यातनापूर्ण ढंग अपनाए जाते हैं। कंजर कबीली देवी-देवताओं के साथ हिंदू देवी देवताओं की भी मनौती करते हैं। विपत्ति पड़ने पर कबीली देवता 'अलमुंदी' और 'आसपाल' के क्रोध-शमन-हेतु बकरे, सुअर और मुर्गे की बलि दी जाती है।\n\n", "id": "479197", "title": "कंजर"}
{"url": "https://hi.wikipedia.org/wiki?curid=479200", "text": "द प्रिंस ऑफ़ इजिप्ट\n\nद प्रिंस ऑफ़ इजिप्ट () १९९८ में बनी अमेरिकी एनिमेटेड संगीत ड्रामा फ़िल्म है। यह ड्रीमवर्क्स द्वारा पारंपरिक तरीके से निर्मित पहली एनीमेशन फ़िल्म है। यह एक्सोडस की पुस्तर पर आधारित है व मोसेस के जीवन की कहानी बयां करती है जो इजिप्ट के एक राजकुमार से किस तरह इज़राइल के बच्चों को इजिप्ट से बाहर ले गया। फ़िल्म का निर्देशन ब्रेंडा चैपमैन, सिमोन वेल्स और स्टीव हिक्नर ने किया था। फ़िल्म में स्टीफन श्वार्त्ज़ द्वारा लिखित व हांस ज़िमर द्वारा ध्वनित गीत शामिल है। फ़िल्म में हॉलीवुड के कई दिग्गज अभिनेताओं की आवाज़ शामिल है।\n\nफ़िल्म को \"व्हेन यु बिलीव\" गीत के लिए १९९९ के अकादमी पुरस्कार में सर्वश्रेष्ठ नया गीत और सर्वश्रेष्ठ ध्वनि के लिए नामांकन मिला था। इसका पॉप संस्करण समारोह के दौरान व्हिटनी होस्टन और मारिया केरी ने गाया था।\n\nफ़िल्म को सिनेमाघरों में १८ दिसम्बर १९९८ को रिलीज़ किया गया था। इसने विश्व भर में $२१८,६१३,१८८ का व्यवसाय किया जिससे यह $१०० मिलियन का आंकड़ा पार करने वाली दूसरी गैर-डिज़्नी फ़िल्म बन गई।\n\n", "id": "479200", "title": "द प्रिंस ऑफ़ इजिप्ट"}
{"url": "https://hi.wikipedia.org/wiki?curid=479205", "text": "वर्मपंखी गण\n\nवर्मपंखी गण या 'कंचुकपक्ष' (कोलिऑप्टेरा, Coleoptera) कीटवर्ग (इनसेक्टा) का एक अति विकसित, गुणसंपन्न तथा महान्‌ गण (आर्डर) है।\n\nइसके मुख्य लक्षण ये हैं : दो जोड़े पंखों में से अगले ऊपरी पंखों का कड़ा, मोटे चमड़े जैसा होना; ये अगले पंख पीठ की मध्य रेखा पर एक दूसरे से मिलते हैं और इनको बहुधा पक्षवर्म (एलिट्रा, Elytra) कहते हैं; पिछले पंख पतले, झिल्ली जैसे होते हैं और अगले पंखों के नीचे छिपे रहते हैं जिनसे उनकी रक्षा होती है; उड़ते समय पक्षवर्म संतोलकों का काम करते हैं; इनके वक्षाग्र (प्रोथोरेक्स, Prothorax) बड़े होते हैं; मुख अंग कुतरने या चबाने के योग्य होते हैं; इनके डिंभ (लार्वा) विविध प्रकार के होते हैं, किंतु ये कभी भी प्रारूपिक बहुपादों (पॉलीपॉड्स Polypods) की भाँति के नहीं होते। साधारणत: इस गण के सदस्यों को अंग्रेजी में 'बीट्ल' कहते हैं और ये विविध आकार प्रकार के होने के साथ ही लगभग सभी प्रकार के वातावरण में पाए जाते हैं। उड़ने में काम आनेवाले पंखों पर चोली के समान संरक्षक पक्षवर्म (एलिट्रा) रहने के कारण ही इन जीवों को कंचुकपक्ष कहते हैं।\n\nकंचुकपक्ष गण में 2,20,000 से अधिक जातियों का उल्लेख किया जा चुका है और इस प्रकार यह कीटवर्ग ही नहीं, वरन्‌ समस्त जंतु संसार का सबसे बड़ा गण है। इनकी रहन-सहन बहुत भिन्न होती है; किंतु इनमें से अधिकांश मिट्टी या सड़ते गलते पदार्थों में पाए जाते हैं। कई जातियाँ गोबर, घोड़े के मल, आदि में मिलती हैं और इसलिए इनको गुबरैला कहा जाता है। कुछ जातियाँ जलीय प्रकृति की होती हैं; कुछ वनस्पत्याहारी हैं और इनके डिंभ तथा प्रौढ़ दोनों ही पौधों के विभिन्न भागों को खाते हैं; कुछ जातियाँ, जिनको साधारणत: घुन नाम से अभिहित किया जाता है, काठ, बाँस आदि में छेदकर उनको खोखला करती हैं और उन्हीं में रहती हैं। कुछ सूखे अनाज, मसाले, मेवे आदि का नाश करती हैं।\n\nनाप में कंचुकपक्ष एक ओर बहुत छोटे होते हैं, दूसरी ओर काफी बड़े। कोराइलोफ़िडी (Corylophidae) तथा टिलाइडी (Ptiliidae) वंशों के कई सदस्य 0.5 मिलीमीटर से भी कम लंबे होते हैं तो स्कैराबीडी (Scarabaeidae) वंश के डाइनेस्टीज़ हरक्यूलीस (Dynastes hercules) तथा सरैंबाइसिडी (Cerambycidaee) वंश के मैक्रोडॉन्शिया सरविकॉर्निस (Maerodontia Cervicornis) की लंबाई 15.5 सेंटीमीटर तक पहुँचती है। फिर भी संरचना की दृष्टि से इनमें बड़ी समानता है। इनके सिर की विशेषता है गल (ग्रीव, अंग्रेजी में gula) का सामान्यत: उपस्थित होना, अधोहन्वस्थि (मैंडिब्ल्स, mandibles) का बहुविकसित और मजबूत होना, ऊर्ध्वहन्वस्थि (मैक्सिली) का सामान्यत: पूर्ण होना तथा अधरोष्ठ (लेबियम) में चिबुक (मेंटम) का सुविकसित होना। वक्ष भाग में वक्षाग्र बड़ा तथा गतिशील हाता है और वक्षमध्य तथा वक्षपश्च एक दूसरे से जुड़े होते हैं; पृष्ठकाग्र (प्रोनोटम) एक ही पट्ट का बना होता है तथा पार्श्वक (प्लूरान) कई पट्टों में नहीं विभाजित होता। टाँगें बहुधा दौड़ने या खोदने के लिए संपरिवर्तित होती हैं, किंतु जलीय जातियों में ये तैरने योग्य होती हैं। पंखों में पक्षवर्म लाक्षणिक महत्व के हैं तथा पिछले पंख का नाड़ीविन्यास (वेनेशन) अन्य गणों के नाड़ीविन्यास से भिन्न होता है-इसकी विशेषता है लंबवत्‌ नाड़ियों की प्रमुखता। नाड़ीविन्यास तीन मुख्य भेदों में बाँटा जाता है :\n\nउदर की संरचना भी विभिन्न होती है, किंतु उसमें बहुधा नौ स्पष्ट खंड होते हैं। कई वंशों में उदर के पिछले खंड पर जनन संबंधी प्रवर्ध होते हैं। नर में ये मैथुन में सहायक होते हैं और स्त्री में अंडरोपकों (ओविपॉज़िटरों Ovipositors) का निर्माण करते हैं। इनका संबंध कुछ हद तक अंखरोपण स्वभाव से होता है और ये वर्गीकरण में सहायक हैं।\n\nअधिकांश जातियों में किसी न किसी प्रकार के ध्वनि-उत्पादक अंग पाए जाते हैं। इनकी रचना अनेक प्रकार की होती है। इनकी स्थितियाँ भी बहुत विभिन्न होती हैं। उदाहरण के लिए ये शिर के ऊपर तथा अग्र वक्ष पर स्थित हो सकते हैं, या शिर के नीचे के भाग में। स्थिति के अनुसार गहन (1900) ने इनको चार मुख्य भेदों में बाँटा है। स्कैराबीडी वंश के सदस्यों में ये बहुत सुविकसित दशा में मिलते हैं।\n\nकंचुकपक्ष कीटों के जीवनेतिहास में स्पष्ट रूपांतरण होता है। अंडे विविध स्थानों में दिए जाते हैं और विविध रूप के होते हैं। उदाहरण के लिए ऑसिपस (Ocypus) वंश के अंडे बहुत बड़े और संख्या में थोड़े होते हैं और मिलोइडो (Meloidae) वंश के अंडे बहुत छोटे और बहुसंख्यक होते हैं। हाइड्रोफिलिडी (Hydrophilidae) वंश में अंडे कोषों में सुरक्षित रखे जाते हैं और कैसिडिनी (Cassidinae) उपवंश में वे एक डिंबावरण में लिपटे होते हैं। कॉक्सिनेलिडी (Coccinellidae) के अंडे पत्तियों पर समूहों में दिए जाते हैं और करकुलियोनिडी (Curculionidae) के कीट अपने मुखांग द्वारा पौधों या बीजों में छेद कर उनमें अंडे देते हैं। इसी प्रकार स्कोलाइटिनी (Scolytinae) में स्त्री अंडों और डिंभ की रक्षा और उनका पोषण भी करती है।\n\nइनमें वर्धन काल में स्पष्ट रूपांतरण होता है तथा डिंभ विविध प्रकार के हाते हैं। रोचक बात यह है कि ये डिंभ रहन-सहन के अनुरूप संपरिवर्तित होते हैं। एडिफेगा (Adephaga) उपवर्ग में तथा कुछ पालीफ़ागा (Polyphaga) में डिंभ अविकसित कैंपोडाई (Campodai) रूपी होते हैं, अर्थात्‌ ये जंतुभक्षी, लंबी टाँगों, मजबूत मुखांगोंवाले तथा कुछ चिपटे होते हैं। कुकुजॉयडिया (Cucujoidea) के डिंभ कैंपोडाई रूपी तथा एरूसिफ़ार्म (Eruciform) के बीच के होते हैं, अर्थात्‌ उनमें औदरीय टाँगें दिखाई पड़ती हैं। करकुलियोनायडिया में अपाद (ऐपोडस) अर्थात्‌ बिना टाँगों के डिंभ होते हैं। स्पष्ट है कि कैंपोडाई रूपी डिंभ बहुत गतिशील होते हैं, परिवर्तित कैंपोडाई रूपी कम क्रियाशील तथा पादरहित डिंभ गतिविहीन होते हैं। काठ में सुरंग बनानेवाले डिंभ बहुत साधारणत: मांसल होते हैं, इनके मुखांग मजबूत होते हैं और शिर वक्ष में धँसा रहता है। जलीय वंशों के डिंभों की टाँगें तैरने के निमित्त संपरिवर्तित होती है। कुछ वंशों में, जैसे मिलोइडी (Meloidae), राइपिफ़ोरिडी (Rhipiphoridae) तथा माइक्रोमाल्थिडी (Micromalthidae) में अतिरूपांतरण (हाइपरमेटामॉर्फ़ोसिस, hypermetamorphosis) पाया जाता है। इनमें डिंभ की विभिन्न अवस्थाएँ अलग-अलग रूपों की होती हैं।\n\nइतनी विविधता के कारण कंचुकपक्षों का वर्गीकरण विशेष जटिल है और यहाँ उसकी बहुत संक्षिप्त रूपरेखा मात्र ही दी जा सकती है। क्रोसन (Crowson) द्वारा सन्‌ 1955 में दिए गए आधुनिक वर्गीकरण के अनुसार इस गण को चार उपगणों में बाँटा जाता है-आर्कोस्टेमाटा (Archostemata), एडिफ़ेगा (Adephaga), मिक्सोफ़ेगा (Myxophaga), तथा पॉलिफ़ेगा (Polyphage)। आर्कोस्टेमाटा में केवल दो वंश और लगभग 20 जातियाँ हैं : वंश क्यूपेडाइडी (Cupedidae) की जतियाँ केवल जीवाश्म रूप में पाई जाती हैं और माइक्रोमैल्थिडी में जीवित जातियाँ हैं। यह उपगण अति अविकसित है। एडिफ़ेगा उपगण कुछ लक्षणों में अविकिसित तथा कुछ लक्षणों में विशिष्ट है। कुछ सदस्यों को छोड़ सभी जंतुभक्षी होते हैं। इस उपगण में 10 वंश रखे गए हैं-राइसोडाइडी (Rhisodidae), पासिडी (Paussidae), कैराबिडी (Carabidae), ट्रैकीपैकीडी (Trachypachidae), हैलिप्लाइडी (Haliplidae), ऐंफ़िजोइडी (Amphizoidae), हाइग्रोबाइडी (Hygrobiidae), नोटेरिडी (Noteridae), डाइटिस्किडी (Dytiscidae) तथा गाइरिनिडी (Gyrinidae)। इनमें से कैराबिडी प्रारूपिक वंश है और इसके सदस्य संसारव्यापी हैं; तथा डाइटिस्किडी के सदस्य वास्तविक जलीय प्रवृत्ति के हैं। मिस्कोफ़ेगा उपगण में अधिकांश संदेहजनक स्थिति की जातियाँ हैं जिनको चार छोटे वंशों में रखा जाता है-लेपिसेरिडी (Lepiceridae), हाइड्रोस्कैफ़िडी (Hydroscaphidae), स्फ़ीराइडी (Sphaerijdae) तथा कैलिप्टोमेरिडी (Calyptomeridae)। पालीफ़ेगा में अधिकांश बीट्लों की जतियाँ आती हैं जिनकी विविध संरचना तथा रहन-सहन के कारण उनका वर्गीकरण बहुत कठिन समझा जाता है। क्रोसन इस उपगण को 19 वंशसमूहों में बाँटते हैं जिनके अंतर्गत रखे जानेवाले वंशों की कुल संख्या 141 है। इन वंशों का नाम तो यहाँ देना संभव नहीं है, किंतु वंशसमूह इस प्रकार हैं। हाइड्रोफ़िलॉयडिया (Hydrophiloidea) जिसके अंतर्गत अधिकतर जलीय प्रकृति की जातियाँ हैं। इनमें पाँच वंश माने गए हैं; हिस्ट्ररॉयडिया, (Hysteroidea), जिसमें तीन वंश हैं; स्टैफ़िलिनोडिया (Staphylinodea) जिसमें 10 वंश रखे जाते हैं; स्कैराबायडिया (Scaraboidea), जिसमें छह वंश हैं; डैस्किलिफ़ॉर्मिया (Dascilliformia), जिसमें चार वंश हैं; बिरायडिया (Byrrhojdea), जिसमें केवल एक ही वंश है; ड्रायोपायडिया, जिसमें आठ वंश रखे गए हैं; ब्युपेस्टेरायडिया (Bupesteroidea) जिसमें एक ही वंश है; रिपेसेरायडिया (Rhipiceroidea), जिसमें दो वंश हैं; इलेटेरायडिया (Elateroidea), जिसमें छह वंश हैं; कैथेरायडिया (Cantheroidea), जिसमें नौ वंश हैं; बोस्ट्रिकाडिया (Bostrychoid a), जिसमें चार वंश हैं; डरमेस्टायडिया (Dermestoidea) जिसमें पाँच वंश हैं; क्लेरायडिया (Cleroidea), जिसमें पाँच वंश है; लाइमेक्सिलायडिया (Lymexyloidea), जिसमें एक ही वंश है; कुकुजायडिया (Cucujoidea), जो सबसे बड़ा 57 वंशोंवाला उपसमूह है; क्राइसोमेलायडिया (Crysomeloidea), जिसमें केवल दो किंतु बहुत बड़े वंश हैं; करकुलियोनायडिया (Curculoinoidea), जिसमें नौ वंश हैं तथा स्टाइलोपायडिया (Stylopoidea), जिसमें दो वंश रखे जाते हैं।\n\nकंचुकपक्ष गण के कीट हमारे लिए बहुत आर्थिक महत्व के हैं। इसके अंतर्गत अनाज, तरकारियों, फलों आदि का विनाश करनेवाली विविध जातियाँ, चावल, आटा, गुदाम में रखी दाल, गेहूँ, चावल आदि में लगनेवाले घुन, सूँड़ी इत्यादि, ऊन चमड़े आदि की 'कीड़ी' तथा काठ में छेद करनेवाले धुन हैं।\n\n\n", "id": "479205", "title": "वर्मपंखी गण"}
{"url": "https://hi.wikipedia.org/wiki?curid=479220", "text": "खेलें हम जी जान से\n\nखेलें हम जी जान से आशुतोष गोवारिकर के निर्देशन में बनी एक हिंदी फिल्म है जिसमें अभिषेक बच्चन और दीपिका पादुकोण मुख्य भूमिका निभाते हैं। इसकी कहानी मानिनी चेटर्जी रचित \"डू एंड डाई\" नामक एक पुस्तक से ली गई है। इसकी कहानी सन १९३०-३४ के दौरान क्रांतिकारी सूर्य सेन के नेतृत्व में हुए चटगाँव विद्रोह पर आधारित है। यह फिल्म मुख्यतः गोवा में तथा कुछ मुंबई में शूट हुआ। फिल्म का पहला प्रोमो १२ अक्बतुर २०१० को फिल्म के फेसबुक पेज पर दर्शाया गया, तथा फिल्म का रिलीज़ तीसरे दिसंबर २०१० हुआ। यह फिल्म चटगाँव विद्रोह को शुरुआत से खात्मे को दर्शाता है।\n\nखेलें हम जी जान से सूर्य सेन नामक एक शिक्षक के कहानी को दर्शाता है जो लोगों में \"मास्टरदा\" के नाम से जाना जाता है, जो कि भारतीय रिपब्लिकन आर्मी, चट्टगाँव के एक क्रांतिकारी नेता भी हैं।\n\n", "id": "479220", "title": "खेलें हम जी जान से"}
{"url": "https://hi.wikipedia.org/wiki?curid=479228", "text": "महात्मा ज्योतिबा फुले रुहेलखण्ड विश्वविद्यालय\n\nमहात्मा ज्योतिबा फुले रुहेलखण्ड विश्वविद्यालय (अंग्रेजी: M. J. P. Rohilkhand University) की स्थापना 1975 में एक सम्बद्ध विश्वविद्यालय के रूप में की गयी थी। तत्कालीन आगरा विश्वविद्यालय इस क्षेत्र की साक्षरता दर में आवश्यकता के अनुरूप बृद्धि करने की सामर्थ्य नहीं रखता था अत: राष्ट्रीय साक्षरता दर के स्तर पर लाने की दृष्टि से इस विश्वविद्यालय की नींव रक्खी गयी। सन् 1985 में जब चार विभाग इसमें और बढाने पडे तब इसे आवासीय विश्वविद्यालय का दर्जा प्रदान किया गया। इसके बाद 1987 में तीन विभाग इसमें और बढ गये। अगस्त 1997 में महात्मा ज्योतिबा फुले के साथ जोडते हुए इसका नाम बदलकर एम०जे०पी० रुहेलखण्ड विश्वविद्यालय कर दिया गया। लगभग दो सौ छ्ह एकड में बना यह आवासीय विश्वविद्यालय बरेली शहर से थोडा हटकर बरेली-पीलीभीत मार्ग पर स्थित है।\n\n", "id": "479228", "title": "महात्मा ज्योतिबा फुले रुहेलखण्ड विश्वविद्यालय"}
{"url": "https://hi.wikipedia.org/wiki?curid=479234", "text": "कादम्बिनी\n\nकादम्बिनी हिन्दुस्तान टाइम्स समूह की एक सामाजिक व साहित्यिक पत्रिका है जो नई दिल्ली से प्रकाशित होती है।\n\nसन् १९६० में शुरू हुई कादम्बिनी पत्रिका बीते पांच दशक से निरंतर हिंदी जगत में एक खास मुकाम बनाए हुए हैं। संस्कृति, साहित्य, कला, सेहत जैसे विषयों पर सुरुचिपूर्ण सामग्री की प्रभावी प्रस्तुति इसकी पहचान। पत्रिका में संवेदना, सरोकार और स्वस्थ मनोरंजन की सुगंध के साथ-साथ जिंदगी को बेहतर बनाने का हौसला है। किशोर वय से लेकर बड़े-बुजुर्गों तक, हर किसी के लिए पठनीय।\n\n", "id": "479234", "title": "कादम्बिनी"}
{"url": "https://hi.wikipedia.org/wiki?curid=479236", "text": "मृदुला सिन्हा\n\nमृदुला सिन्हा (27 नवम्बर 1942\n, ग्राम छपरा, जिला मुजफ्फरपुर बिहार) वर्तमान में गोवा के राज्यपाल पद पर हैं। वे एक सुविख्यात हिन्दी लेखिका के साथ-साथ भारतीय जनता पार्टी की केन्द्रीय कार्यसमिति की सदस्य भी हैं। इससे पूर्व वे पाँचवाँ स्तम्भ के नाम से एक सामाजिक पत्रिका निकालती रही हैं।\n\nश्रीमती सिन्हा अटल बिहारी वाजपेयी के प्रधानमन्त्रित्व-काल में केन्द्रीय समाज कल्याण बोर्ड की अध्यक्ष. भी रह चुकी हैं। उनकी पुस्तक \"एक थी रानी ऐसी भी\" की पृष्ठभूमि पर आधारित राजमाता विजया राजे सिन्धिया को लेकर एक फिल्मभी बनी थी।\n\nमृदुला सिन्हा का जन्म श्रीमती अनुपा देवी व बाबू छबीले सिंह के यहाँ 27 नवम्बर 1942 को हिन्दू पंचांग के अनुसार राम-विवाह के शुभ दिन बिहार राज्य में मुजफ्फरपुर जिले के छपरा गाँव में हुआ था। मनोविज्ञान में एम०ए० करने के बाद उन्होंने बी०एड० किया और मुजफ्फरपुर के एक कॉलेज में प्रवक्ता हो गयीं। कुछ समय तक मोतीहारी के एक विद्यालय में प्रिंसिपल भी रहीं किन्तु अचानक उनका मन वहाँ भी न लगा और नौकरी को सदा के लिये अलविदा कहके उन्होंने हिन्दी साहित्य की सेवा के लिये स्वयं को समर्पित कर दिया। उनके पति डॉ॰ रामकृपाल सिन्हा, जो विवाह के वक़्त किसी कॉलेज में अंग्रेजी के प्रवक्ता हुआ करते थे, जब बिहार सरकार में मन्त्री हो गये तो मृदुला जी ने भी साहित्य के साथ-साथ राजनीति की सेवा शुरू कर दी। आज तक यह सिलसिला लगातार जारी है।\n\nमृदुला जी आजकल अपने पति व बच्चों के साथ नई दिल्ली में रहती हैं और राजनीति के साथ-साथ \"पाँचवाँ स्तम्भ\" के नाम से एक साहित्यिक व सामाजिक पत्रिका का सम्पादन भी करती हैं। उनकी कहानियों, उपन्यासों और लेखों के विषय अधिकतर सामाजिक, मनोवैज्ञानिक, स्त्रियाँ, बच्चे और ग्रामीण-जन ही होते हैं।\n\n\nमृदुला जी को उत्तर प्रदेश हिन्दी संस्थान से साहित्य भूषण सम्मान व दीनदयाल उपाध्याय पुरस्कार के अतिरिक्त अन्य भी कई सम्मान-पुरस्कार प्राप्त हो चुके हैं।\n\n", "id": "479236", "title": "मृदुला सिन्हा"}
{"url": "https://hi.wikipedia.org/wiki?curid=479237", "text": "साहित्य में नोबेल विजेताओं की सूची\n\n \n", "id": "479237", "title": "साहित्य में नोबेल विजेताओं की सूची"}
{"url": "https://hi.wikipedia.org/wiki?curid=479270", "text": "असली नकली\n\nअसली नकली निम्न फ़िल्मों का नाम हो सकता है:\n", "id": "479270", "title": "असली नकली"}
{"url": "https://hi.wikipedia.org/wiki?curid=479286", "text": "हकीकत\n\nहकीकत शब्द का तात्पर्य निम्न विषयों से हो सकता है:\n\n\n\n", "id": "479286", "title": "हकीकत"}
{"url": "https://hi.wikipedia.org/wiki?curid=479302", "text": "दो आँखें बारह हाथ\n\nदो आँखें बारह हाथ का तात्पर्य निम्न में से किसी से हो सकता है:\n", "id": "479302", "title": "दो आँखें बारह हाथ"}
{"url": "https://hi.wikipedia.org/wiki?curid=479304", "text": "किस्मत\n\nकिसमत का तात्पर्य निम्न में से किसी से हो सकता है:\n\n\n", "id": "479304", "title": "किस्मत"}
{"url": "https://hi.wikipedia.org/wiki?curid=479315", "text": "ज़ॅक ऍफ्रॉन\n\nज़ॅकरी डेविड अलेक्सैन्दर \"ज़ॅक\" ऍफ्रॉन (; जन्म १८ अक्टूबर १९८७) एक अमेरिकी अभिनेता व गायक है। उन्होंने २००० की शुरुआत में अभिनय शुरू किया और डिज़्नी चैनल की फ़िल्म \"हाई स्कुल म्यूज़िकल\", डब्लूबी की शृंखला \"समरलैंड\" और २००७ की फ़िल्म \"हेयरस्प्रे\" से लोकप्रिय बन गए। ऍफ्रॉन ने \"१७ अगेन\", \"मी एंड ऑरसन वेलेस\", \"चार्ली सेंट क्लाउड\", \"न्यू इयर्स इव\" और \"द लकी वन\" जैसी फ़िल्मों में मुख्य भूमिकाएं निभाई है।\n", "id": "479315", "title": "ज़ॅक ऍफ्रॉन"}
{"url": "https://hi.wikipedia.org/wiki?curid=479376", "text": "कालीघाट चित्रकला\n\nकालीघाट चित्रकला का उद्गम् लगभग १९वीं सदी में कोलकाता के कालीघाट मंदिर में हुआ माना जाता है। इस चित्रकला में मुख्यतः हिन्दू देवी-देवताओं तथा उस समय पारम्परिक किमवदंतियों के पात्रों के चित्रण विशेषतः देखने को मिलते हैं। प्राचीन समय में इस कला के चित्रकार विभिन्न देवी-देवताओं का चित्रण इस कला द्वारा लोगों को पट चित्र में गा-गाकर सुनाया करते थे। यह चित्र वे कपड़ों एवं ताड़ के पत्तों पर बनाकर करते थे। इन चित्रों की विशेषता यह थी कि इसमें रामायण, महाभारत आदि भारत से लिए गए चित्रण पुराने समय से होता आया है। इस चित्रकला में बंगाल में समय-समय में समाज के विभिन्न वर्गों यथा स्त्री, उद्यमी, मज़दूर आदि का चित्रण मुख्यत: मिलता है। पश्चिम बंगाल की पटुवा चित्रकला भी इसी श्रंखला की एक कड़ी है। इस शैली की चित्रकला में चित्रकार लम्बे-लम्बे कागजों में रामायण, महाभारत व अन्य किम्वदन्तियों पर आधारित दृश्यों का चित्रण करते हैं व गाकर उस चित्रण का व्याख्यान करते हैं।\n", "id": "479376", "title": "कालीघाट चित्रकला"}
{"url": "https://hi.wikipedia.org/wiki?curid=479386", "text": "ओश\n\nओश () मध्य एशिया के किर्गिज़स्तान देश का दूसरा सबे बड़ा शहर है। यह किर्गिज़स्तान के दक्षिण में प्रसिद्ध फ़रग़ना वादी में स्थित है और इसे कभी-कभी 'किर्गिज़स्तान की दक्षिणी राजधानी' भी कहा जाता है। माना जाता है कि ओश शहर कम-से-कम ३,००० सालों से बसा हुआ है और यह शहर सन् १९३९ से किर्गिज़स्तान के ओश प्रांत की राजधानी भी है। फ़रग़ना वादी में बहुत से जाति-समुदाय रहते हैं और ठीक यही ओश में भी देखा जाता है - यहाँ किरगिज़ लोग, उज़बेक लोग, रूसी लोग, ताजिक लोग और अन्य समुदाय बसते हैं।\n\nओश का व्यापार में रेशम मार्ग के दिनों से ही एक महत्वपूर्ण किरदार रहा है। वह मार्ग यहीं से अलाय पर्वतमाला को पार करके पूर्व में काश्गर जाता था। आधुनिक युग में, यहाँ मध्य एशिया का सबसे बड़ा सड़क का बाज़ार लगता है। यह एक मील लम्बा है और इसके इर्द-गिर्द ५० से १०० मीटर गहरी दुकाने हैं। यहाँ लगभग १०,००० दुकानदार रोज़ व्यापार करते हैं। इसमें कपड़े, खाने-पीने की चीज़ें, घर निर्माण करने के सामान, रसोई के बर्तन, इस्तेमाल की हुई सस्ते-दामों पर बिकने वाली वस्तुएँ, सभी कुछ मिलता है। इस बाज़ार का एक चौक अपने सोने के व्यापार के लिए मशहूर है - यहाँ केवल महिलाऐं ही सोना बेचती हैं। इस चौक में रोज़ ६० से ८० औरतें एकत्रित होकर बालियाँ, हार, कढ़े और अन्य गहने बेचती हैं।\n\nओश में सुलयमान पहाड़ एक महत्वपूर्ण पर्यटक और ऐतिहासिक स्थल है। यह पहाड़ सदियों से धार्मिक मान्यता का केंद्र बना हुआ है। यहाँ भारत के प्रथम मुग़ल सम्राट बाबर ने सन् १५१० में एक छोटी सी मस्जिद बनवा दी थी। बाबर फ़रग़ना वादी का एक उज़बेक निवासी था और कहा जाता है कि एक दफ़ा उसने यहाँ बैठकर अपने भविष्य का चिंतन किया और फ़ैसला किया की उसकी आकांक्षाएँ फ़रग़ना के छोटे इलाक़े में पूरी नहीं हो सकतीं और उसे भारत की ओर कूच करना चाहिए। इस पहाड़ के आलावा ओश में १९वीं सदी की एक प्रसिद्ध किरगिज़ रानी, कुरमंजन दातका () का स्मारक बना हुआ है जिन्होनें इस क्षेत्र में रूसी साम्राज्य का क़ब्ज़ा होने के बाद समझदारी से उस बड़ी शक्ति के साथ सम्बन्धों को संभाला ताकि किरगिज़ लोग बड़ी हानि का शिकार न हो जाएँ। ओश में लेनिन की एक बड़ी मूर्ती भी है, हालांकि सोवियत संघ के अन्य इलाक़ों में लगभग सभी जगह से इस सोवियत क्रन्तिकारी नेता के समरक हटा दिए गए हैं।\n\nसन् १९९० में ओश में उज़बेकियों और किरगिज़ियों के बीच दंगे हुए। ओश प्रांत में उज़बेक लोग कुल आबादी का एक-तिहाई हैं और किरगिज़ लोग बहुसंख्यक हैं, लेकिन ओश शहर में उज़बेक लोग बहुसंख्यक हैं। १९९० में सरकार ने ओश के बाहरी क्षेत्र में कुछ नए निर्मित घरों को किरगिज़ मूल के लोगों के नाम कर दिया, जिस से उज़बेकियों में ग़ुस्से की लहर उठी। हज़ारों उज़बेक और सैंकड़ों किरगिज़ लड़ने को एकत्रित हो गए और हिंसा जल्दी ही फैलकर अन्य प्रदेशों में फैल गई। अनुमान लगाया जाता है कि जब तक झगड़े ख़त्म हुए २३० लोग मारे जा चुके थे और बहुत से लापता थे।\n\nसन् २०१० में किर्गिज़स्तान की अर्थव्यवस्था काफ़ी ख़राब हुई और देश में उस समय के किरगिज़ राष्ट्रपति, कुरमनबेक बाकियेव, के खिलाफ़ किर्गिज़स्तान की राजधानी बिश्केक और अन्य शहरों में विद्रोही दंगे हुए। बाकियेव भागकर ओश आ गए क्योंकि दक्षिणी किर्गिज़स्तान में उनको अधिक समर्थन था। राजधानी में एक नई सरकार बन गई जिसने बाकियेव को पकड़कर उनपर विरोधियों पर किये गए हमलों में हुई मौतों के लिए मुकद्दमा चलने की ठानी। १३ मई २०१० को बाकियेव के सहयोगियों ने ओश हवाई अड्डे पर क़ब्ज़ा जमा लिया और इस नई सरकार के लोगों को वहाँ आने से रोका। १० जून २०१० में ओश में दंगे-फ़साद भड़क गए जिनमें ४०० से अधिक मरे और हज़ारों ज़ख़्मी हुए। मरने वाले ज़्यादातर उज़बेक थे जिस से उज़बेकियों और किरगिज़ियों के बीच दरार और गहरी हुई।\n\n", "id": "479386", "title": "ओश"}
{"url": "https://hi.wikipedia.org/wiki?curid=479387", "text": "अलाय पर्वत शृंखला\n\nअलाय पर्वत शृंखला () मध्य एशिया में किर्गिज़स्तान के तियान शान पर्वतों से पश्चिम में ताजिकिस्तान तक ३५० किमी की लम्बाई तय करने वाली पामीर-अलाय पर्वतों की एक शाखा है। इस शृंखला का सबसे ऊँचा पहाड़ ५,५४४ मीटर लम्बा 'पिक तन्दिकूल' () है। इस शृंखला की दक्षिणी ढलानों से कई नदी-झरने वख़्श नदी में एकत्रित होते हैं जो आमू दरिया की एक उपनदी है। इसकी उत्तरी ढलानों से उभरने वाले झरनों का पानी फरग़ना वादी की तरफ़ उतरता है और सिर दरिया की उपनदियों को जल देता है।\n\n", "id": "479387", "title": "अलाय पर्वत शृंखला"}
{"url": "https://hi.wikipedia.org/wiki?curid=479398", "text": "ज़िपर\n\nजिपर (zipper) या जिप (zip) या जिप बंधन (zip fastener) कपड़ों के दो छोरों को अस्थायी रूप से जोड़ने में प्रयुक्त सामान्य युक्ति है। यह वस्त्रों (जैसे जैकेट, जीन, स्वेटर आदि), बैग और गठरी, खेल के सामान तथा तम्बू, सोने के बैग आदि पें प्रयोग किया जाता है।\n\n", "id": "479398", "title": "ज़िपर"}
{"url": "https://hi.wikipedia.org/wiki?curid=479399", "text": "निर्मला जोशी\n\nनिर्मला जोशी \n\n_________________________________________________________________________________________\n\nकवियत्रि निर्मला जोशी\n\nजन्म : पर्वतीय नगरी - अल्मोड़ा (उ प़्रं) के पंत परिवार में।\nनिवास: भोपाल, म.प्र.\n\nशिक्षा : शिक्षा और प्रारंभिक कार्यक्षेत्र अल्मोड़ा। हिंदी साहित्य में स्नातकोत्तर एवं शिक्षा स्नातक। 40 वर्षों से साहित्य-साधना में रत तथा गीत की अस्मिता के लिए निरंतर संघर्षरत।\nकवि सम्मेलनों में व्यापक भागीदारी-स्वर-माधुर्य एवं स्तरीय रचनाओं के कारण एक विशिष्ट छाप। दूरदर्शन और आकाशवाणी के विभिन्न केंद्रों से रचनाओं, विशेषकर गीतों का नियमित प्रसारण। साहित्यिक संगोष्ठियों में सक्रिय भागीदारी। विभिन्न साहित्यिक, सामाजिक संस्थाओं द्वारा सम्मानित-पुरस्कृत। \n\nhttp://www.abhivyakti-hindi.org/lekhak/n/nirmala_joshi.htm\n\nhttp://kavitakosh.org/kk/निर्मला_जोशी\n_________________________________________________________________________________________\n\nसिस्टर निर्मला, समाजसेवी\n\nसिस्टर निर्मला (१९३४ - २०१५ निर्मला जोशी, राँची) ने मदर टेरेसा की मृत्युपरान्त सन् १९९७ में मिशनरीज़ ऑफ चेरिटी के सुपीरिअर जनरल का पद सम्भाला। वे एक नेपाली मूल के हिंदू-ब्राह्मण परिवार में जन्मी थी। उनके पिता भारतीय सेना में अफसर थे।\n\nपटना में ईसाई मिशनारिओं द्वारा उनकी शिक्षा दी गई। पर वे हिन्दू बने रहे अपने २४ वर्ष की आयु तक जब उन्होंने मदर टेरेसा के काम के बारे में जाना और रोमन कैथलिक धर्म अपना लिया।\n\nसिस्टर निर्मला को राजनीतिशास्त्र में स्नातकोत्तर डिग्री हासिल है तथा उन्होंने वकालत में खास प्रक्षिक्षण भी ली है। वे उस मंडली के कुछ पहले सिस्टरों में से थे जिनको विदेश में मिशन के लिए पनामा भेजा गया.\n\n१९७६ में उन्होंने मिशनरीज़ ऑफ चैरिटी के मननशील शाखा का शुरुआत किया तथा उसके प्रधान बने रहे १९९७ तक जब उन्हें चुना गया सुपीरिअर जनरल के पद को सम्भालने के लिए।\n\nसन् २००९ में भारत सरकार द्वारा सिस्टर निर्मला को पद्म विभूषण से सम्मानित किया गया। २५ मार्च २००९ को वे अपने पद से सेवानिवृत्त हुई और जर्मन महिला सिस्टर मैरी प्रेमा ने उनका पद सम्भाला।\n\n२२ जून २०१५ को उनका निधन हो गया।\n", "id": "479399", "title": "निर्मला जोशी"}
{"url": "https://hi.wikipedia.org/wiki?curid=479400", "text": "ओश प्रांत\n\nओश () किर्गिज़स्तान के दक्षिण-पूर्व में स्थित उस देश का एक ओब्लास्त (यानि प्रांत) है। इस प्रांत की राजधानी का नाम भी ओश शहर ही है। इस प्रांत की चीन के शिनजियांग प्रांत, ताजिकिस्तान के कूहिस्तोनी-बदख़्शान स्वशासित प्रांत और गणतंत्र-अधीन ज़िलों और उज़बेकिस्तान के अन्दीझ़ान प्रांत और फ़रग़ना प्रांत से सीमाएँ लगती हैं।\n\nओश प्रांत के अधिकतर लोग इसके उत्तरी भाग के मैदानी इलाक़े में रहते हैं जो फ़रग़ना वादी के छोर पर है। दक्षिण में भूमि पहाड़ी होकर अलाय पर्वतों में परिवर्तित हो जाती है। फिर अलाय वादी आती है और उसके बाद अलाय-पार पर्वत शृंखला इस प्रांत और ताजिकिस्तान के बीच की सरहद पर स्थित हैं। प्रांत के पूर्व में कारा दरिया बहता है जो उत्तरपश्चिम में नारीन नदी में मिलकर सिर दरिया बनता है।\n\nकिर्गिज़स्तान के आधे से ज़्यादा उज़बेक लोग ओश प्रांत में बसते हैं और वे प्रांतीय आबादी एक लगभग एक-तिहाई हैं। सन् २००९ की जनगणना के अनुसार प्रांत के समुदायों की आबादी इस प्रकार थी -\n\n", "id": "479400", "title": "ओश प्रांत"}
{"url": "https://hi.wikipedia.org/wiki?curid=479407", "text": "कारा दरिया\n\nकारा दरिया (), जिसे कभी-कभी क़ारादरियो () भी उच्चारित किया जाता है, मध्य एशिया क्षेत्र में किर्गिज़स्तान और पूर्वी उज़बेकिस्तान में बहने वाली सिर दरिया नदी की एक प्रमुख उपनदी है।\n\n'कारा दरिया' का मतलब 'काला दरिया' है। यह नदी कारा-कुलजा नदी और तर नदी के संगम से शुरू होती है और इसमें पानी छोड़ने वाली लगभग २०० ज्ञात उपनदियाँ हैं। कारा दरिया की लम्बाई १७७ किमी है और इसके जलसम्भर का क्षेत्रफल ३०,१०० वर्ग किमी है। यह किर्गिज़स्तान के पूर्वी ओश प्रांत से शुरू होकर फ़रग़ना पर्वतों के बराबर उत्तरपश्चिम की तरफ़ बहती है, जहाँ से यह फ़रग़ना वादी में दाख़िल होती है और फिर सीमा पर करके उज़बेकिस्तान पहुँच जाती है। फ़रग़ना वादी में इसके पानी से सिंचाई होती है और यहाँ इसका संगम नारीन नदी से होता है जिसके बाद की धारा को मध्य एशिया की दूसरी सबसे बड़ी नदी, सिर दरिया, के नाम से जाना जाता है। कारा दरिया पर बहुत से बाँध हैं।\n\n", "id": "479407", "title": "कारा दरिया"}
{"url": "https://hi.wikipedia.org/wiki?curid=479408", "text": "नारीन नदी\n\nनारीन नदी () मध्य एशिया क्षेत्र में किर्गिज़स्तान और उज़बेकिस्तान में बहने वाली सिर दरिया नदी की एक प्रमुख उपनदी है। यह ८०७ किमी लम्बी नदी किर्गिज़स्तान के तियान शान पहाड़ों में उभरती है और पश्चिम में फ़रग़ना वादी और उज़्बेकिस्तान में दाख़िल होकर कारा दरिया से संगम करती है जिसके बाद इस मिश्रित धारा को मध्य एशिया की दूसरी सबसे बड़ी नदी, सिर दरिया, के नाम से जाना जाता है। नारीन नदी पर बहुत से बाँध हैं। इसके जलसम्भर का क्षेत्रफल ५९,१०० वर्ग किमी है।\n\n", "id": "479408", "title": "नारीन नदी"}
{"url": "https://hi.wikipedia.org/wiki?curid=479416", "text": "इगु़नोडोन\n\nइगु़नोडोन (Iguanodon) जिसका अर्थ है -एक प्रकार की बड़ी निरामिप या वनस्पति भोजी छिपकली जो अब प्रस्तरित रूप में ही मिलती है।\nअंग्रेजी भूविज्ञानी गिदोन मान्टेन द्वारा 1825 में नाम, इगु़नोडोन सेकंड औपचारिक रूप से मेगालोशोरस के बाद नाम, डायनासोर था। साथ मेगालोशोरस और Hylaeosaurus साथ, यह एक तीन पीढ़ी की मूल रूप से Dinosauria परिभाषित किया था। एक बड़े, भारी herbivore, इगु़नोडोन Iguanodontia के एक सदस्य बतख बिल हडरासोर के साथ साथ, इस जीनस के वर्गीकरण के लिए अध्ययन के एक विषय के रूप में नई प्रजाति का नाम है या लंबे समय से चली आ रही हैं अन्य पीढ़ी को reassigned हो रहा है।\nइगु़नोडोन के वैज्ञानिक समझ के समय के साथ विकसित किया गया है। इगु़नोडोन कि नई जानकारी जीवाश्म से प्राप्त किया गया है। इस जीनस के कई नमूने, सहित लगभग दो प्रसिद्ध bonebeds से पूरा कंकाल, शोधकर्ताओं ने सूचित रहने वाले पशु के कई पहलुओं के बारे में खाना, चाल और सामाजिक व्यवहार सहित परिकल्पना बनाने के लिए अनुमति दी है। पहले वैज्ञानिक रूप से अच्छी तरह से ज्ञात डायनासोर के रूप में, इगु़नोडोन डायनासोर के जनता की धारणा में एक छोटे लेकिन उल्लेखनीय जगह है, अपनी कलात्मक प्रतिनिधित्व अपने अवशेषों की नई व्याख्या के जवाब में काफी बदल रहा है।\n\nसबसे अच्छा ज्ञात प्रजातियों, मैं bernissartensis, के बारे में 3 टन वजन का अनुमान (3.5 टन) औसत, एक वयस्क के रूप में यह 10 मीटर (33 फुट) लंबा था। कुछ नमूनों के साथ संभवतः के रूप में लंबे समय के रूप में 13 मीटर (43 फुट) लम्बे हो सकते है। इस जीनस का एक खोपड़ी बिना दांत के केरातिन से आवृत चोंच के साथ एक बड़ा लंबा लेकिन संकीर्ण खोपड़ी मिला।\nउन्के पेरो कि लम्बाई से 75% लम्बे होते थे। अनम्य बनाया ताकि तीन केंद्रीय उंगलियों के वजन सहन कर सकता है। हाथ के साथ अंगूठे शंक्वाकार है कि अटक गया तीन मुख्य अंकों से दूर बाहर जल्दी पुनर्स्थापनों में कील पशु नाक पर रखा गया था। बाद के जीवाश्म अंगूठे के असली स्वभाव का पता चला, हालांकि अपनी सटीक समारोह अभी भी बहस हो रही है। वे रक्षा के लिए, या भोजन के लिए foraging के लिए इस्तेमाल किया जा सकता है किया गया है। छोटी उंगली लम्बी और तेज़दस्त था और वस्तुओं में हेरफेर करने के लिए किया गया है इस्तेमाल किया जा सकता है। पैर शक्तिशाली थे, लेकिन चलाने के लिए नहीं बनाया गया और प्रत्येक पैर तीन पैर की उंगलियों था। रीढ़ की हड्डी और पूंछ समर्थित थे और ossified, tendons, जो tendons कि जीवन के दौरान हड्डी में बदल गया (इन छड़ी की तरह हड्डियों आमतौर पर कंकाल mounts और चित्र से छोड़े गए हैं) थे। कुल मिलाकर शरीर की संरचना में, यह भी नहीं था इसके बाद में रिश्तेदारों, हाड्रोसोरिड्स, से भिन्न है।\n\nइगु़नोडोन अनरैंक वंश Iguanodontia, ornithopods की कई प्रजातियों के साथ एक बहुत अधिक आबादी वाला समूह मध्य जुरासिक से लेट क्रीटेशस के लिए जाना जाता है। इगु़नोडोन से अलावा, क्लेड की सबसे प्रसिद्ध सदस्यों Dryosaurus, Camptosaurus, Ouranosaurus और बतख बिल, या hadrosaurs के शामिल हैं। बड़े स्रोतों में, के रूप में Iguanodontidae एक अलग परिवार परंपरागत wastebasket टैक्सोन कुछ ornithopods कि न तो hypsilophodontids या hadrosaurids सहित किया गया है दिखाया गया था। व्यवहार में, Callovosaurus, Camptosaurus, Craspedodon, Kangnasaurus, Mochlodon, Muttaburrasaurus, Ouranosaurus और Probactrosaurus जानवरों की तरह आम तौर पर इस परिवार को सौंपा गया। Cladistic विश्लेषण के आगमन के साथ, के रूप में पारंपरिक रूप में लगाया Iguanodontidae paraphyletic होना दिखाया गया था और इन जानवरों लिए एक cladogram पर hadrosaurs के संबंध में विभिन्न बिंदुओं पर आते हैं, के बजाय एक एकल अलग क्लेड में मान्यता प्राप्त कर रहे हैं। मूलतः, Iguanodontidae की आधुनिक अवधारणा वर्तमान में केवल इगु़नोडोन। Iguanodontoidea तरह समूह अभी भी उपयोग किया जाता है के रूप में वैज्ञानिक साहित्य में clades अनरैंक, हालांकि कई परंपरागत iguanodontids के superfamily Hadrosauroidea में अब शामिल हैं। एक प्रकार की बड़ी निरामिप या वनस्पति भोजी छिपकली जो अब प्रस्तरित रूप में ही मिलती है cladograms में Camptosaurus और Ouranosaurus के बीच में निहित है और शायद एक पशु camptosaur तरह से उतरा है। एक बिंदु पर, जैक Horner सुझाव दिया है, खोपड़ी सुविधाओं, कि वास्तव में से कलगी lambeosaurines के लिए लाइन पर hadrosaurids दो फ्लैट अध्यक्षता hadrosaurines के लिए लाइन पर एक प्रकार की बड़ी निरामिप या वनस्पति भोजी छिपकली जो अब प्रस्तरित रूप में ही मिलती है के साथ और अधिक दूर से संबंधित समूहों और Ouranosaurus का गठन पर ज्यादातर आधारित है, लेकिन उसके प्रस्ताव को अस्वीकार कर दिया गया।\n\nएक प्रकार की बड़ी निरामिप या वनस्पति भोजी छिपकली जो अब प्रस्तरित रूप में ही मिलती है की खोज लंबे समय से एक लोकप्रिय कथा के साथ किया गया है। कहानी जाता है कि गिदोन मान्टेन की पत्नी, मैरी एन, पहला दांत की खोज की Cuckfield Whitemans ग्रीन, ससेक्स, इंग्लैंड में 1822 में Tilgate वन के स्तर में है जबकि उसका पति एक मरीज को दौरा किया गया एक एक प्रकार की बड़ी निरामिप या वनस्पति भोजी छिपकली जो अब प्रस्तरित रूप में ही मिलती है। हालांकि, वहाँ कोई सबूत नहीं है कि मान्टेन उसके साथ उसकी पत्नी को ले लिया, जबकि रोगियों देख है। इसके अलावा, वह 1851 में स्वीकार किया कि वह खुद को दांत पाया था। हर कोई इससे सहमत हैं कि कहानी झूठी है, हालांकि यह है कि मान्टेन पहले ग्रीन Whitemans में खदान से बड़ा जीवाश्म हड्डियों का अधिग्रहण उनकी पुस्तिकाओं से जाना जाता है 1820 में. क्योंकि भी theropod दांत पाए गए, इस प्रकार मांसाहारी से संबंधित है, वह पहली बार में इन हड्डियों व्याख्या की है, जो वह एक आंशिक कंकाल में एक विशाल मगरमच्छ के उन लोगों के रूप में, गठबंधन की कोशिश की. 1821 में मान्टेन शाकाहारी दांत की खोज के लिए उल्लेख किया है और संभावना है कि एक बड़े शाकाहारी साँप के स्तर में मौजूद था पर विचार शुरू कर दिया। हालांकि, अपने 1822 दक्षिण चढ़ाव के प्रकाशन जीवाश्म में वह अभी तक दांत और उसकी बहुत अधूरा कंकाल के बीच एक कनेक्शन का सुझाव हिम्मत नहीं था, यह मानते हुए कि उसके पाता दो बड़े रूपों, एक मांसाहारी (\"छिपकली के जनजाति का एक जानवर प्रस्तुत विशाल परिमाण \"), अन्य शाकाहारी. मई 1822 में वह पहली बार लंदन के भूवैज्ञानिक सोसायटी को प्रस्तुत शाकाहारी दांत लेकिन सदस्यों, जो बीच में विलियम Buckland, उन्हें मछली दांत या एक तृतीयक परत से एक गैंडा की incisors के रूप में खारिज कर दिया. 23 जून 1823 चार्ल्स लिएल जार्ज कुवियर कुछ पता चला, पेरिस में एक भोज के दौरान, लेकिन प्रसिद्ध फ्रांसीसी प्रकृतिवादी एक बार में उन्हें एक गैंडा के उन लोगों के रूप में खारिज कर दिया। हालांकि कुवियर अगले ही दिन से मुकर गया, लिएल केवल मान्टेन, जो इस मुद्दे के बारे में नहीं बल्कि शंकाशील बन गया बर्खास्तगी की सूचना दी। 1824 में Buckland मेगालोशोरस वर्णित और कि मान्टेन संग्रह यात्रा के लिए आमंत्रित अवसर पर था। 6 मार्च को हड्डियों को देखकर वह इस बात पर सहमत हुए कि इन कुछ विशाल रेंगने वाले जानवर थे, हालांकि अभी भी यह इस बात का खंडन करते एक herbivore था। फिर भी उनका हौसला बढ़ाया, मान्टेन फिर कुवियर, जो 22 जून 1824 पर उत्तर दिया कि वह निर्धारित किया था कि वे साँप थे और काफी संभवतः एक विशाल herbivore हैं कुछ दांत भेजा. उसके Recherches सुर लेस Ossemens Fossiles कुवियर के एक नए संस्करण में है कि इस वर्ष के अपने पहले के गलती स्वीकार कर मान्टेन का एक तत्काल स्वीकृति के लिए अग्रणी और उसके वैज्ञानिक हलकों में नए छिपकली, मान्टेन वर्तमान सरीसृप के बीच एक समानांतर आधुनिक दिन खोजने के द्वारा अपने सिद्धांत की पुष्टि आगे की कोशिश की सितंबर में +१,८२४ वह सर्जन के रॉयल कॉलेज का दौरा किया, लेकिन पहली बार में तुलनीय दांत को खोजने में असफल रहा. हालांकि, सहायक - क्यूरेटर शमूएल Stutchbury मान्यता है कि वे एक गोधा वह हाल ही में तैयार किया था की उन लोगों को अब बीस बार, यद्यपि जैसे लगते थे। मान्टेन ने 10 फ़रवरी 1825, जब वह रॉयल के लिए रहता है एक कागज पर प्रस्तुत जब तक अपने निष्कर्षों का वर्णन नहीं किया लंदन के भूवैज्ञानिक सोसायटी में।\n\nएक पहली विवरण के नोट के बारे में इगु़नोडोन था कि यह एक शाकाहारी साँप के दाँत था, यद्यपि वहाँ हमेशा यह कैसे खाया पर आम सहमति नहीं किया गया है। के रूप में मान्टेन विख्यात है, वह साथ काम कर रहा था toothless, निचले जबड़े सहवर्धन के, स्कूप के आकार का प्रपत्र है, जो वह पाया दो पंजे का आलस और विलुप्त जमीन आलस एक प्रकार का विशालकाय दूध पिलानेवाला बेलननुमा दाँतोंवाला पशु जो आज कल नहीं पाया जाता है। सबसे अच्छा तुलना में विशेष रूप से किसी भी आधुनिक साँप के विपरीत थे। उन्होंने यह भी सुझाव दिया है कि इगु़नोडोन एक परिग्राही जीभ है जो भोजन, इकट्ठा करने के लिए इस्तेमाल किया जा सकता था। एक जिराफ की तरह अधिक पूर्ण रहता है पता चला है कि यह एक त्रुटि हो, उदाहरण के लिए, hyoid हड्डियों कि जीभ समर्थित भारी निर्माण कर रहे हैं, एक पेशी, गैर - परिग्राही जीभ भोजन के चारों ओर मुंह में जिराफ की जीभ विचार जाने के लिए इस्तेमाल किया जिसका अर्थ भी गलत तरीके से एक टूटी हुई निचले जबड़े के माध्यम से किया गया के लिए जिम्मेदार ठहराया।\n\nप्रारंभिक दिनों के जीवाश्म अवशेष खण्डित थे, जो इगु़नोडोन की मुद्रा और प्रकृति पर बहुत अटकलें करने के लिए नेतृत्व के रूप में चर्चा, इगु़नोडोन शुरू में एक चौपाया जानवर सींग नाक के रूप में चित्रित किया गया था। हालांकि के रूप में अधिक हड्डियों को खोज रहे थे, मान्टेन ने कहा कि forelimbs बहुत hindlimbs की तुलना में छोटे थे। उनके प्रतिद्वंद्वी ओवेन राय के चार स्तंभ की तरह पैर के साथ एक छोटा और मोटा प्राणी था। डायनासोर के पहले LifeSize पुनर्निर्माण की देखरेख का काम शुरू किया मान्टेन ने, जो गरीबों के स्वास्थ्य की वजह से मना कर दिया की पेशकश की थी और ओवेन दृष्टि बाद का गठन किया जिसके आधार पर मूर्तियां आकार लिया। इसके द्विपाद प्रकृति Bernissart कंकाल की खोज से पता चला था। हालांकि, यह एक ईमानदार मुद्रा में दिखाया गया था, जमीन साथ खींच पूंछ के साथ, एक तिपाई के तीसरे चरण के रूप में कार्य।\nइगुनोडोन पहला डायनासोर था जिसे नाम दिया गया।\n", "id": "479416", "title": "इगु़नोडोन"}
{"url": "https://hi.wikipedia.org/wiki?curid=479420", "text": "अलाय-पार पर्वत शृंखला\n\nअलाय-पार पर्वत शृंखला () मध्य एशिया में पामीर पर्वतों की उत्तरतम शाखा है। यह उस स्थान पर स्थित हैं जहाँ पामीर पहाड़ और तियान शान के पर्वत आकर मिलते हैं। अलाय-पार पर्वत किर्गिज़स्तान के ओश प्रांत और ताजिकिस्तान के कूहिस्तोनी-बदख़्शान स्वशासित प्रांत के बीच की सरहद पर खड़े हैं। इनसे उत्तर में अलाय वादी और दक्षिण में मुस्कु नदी है। \nयह अलाई पर्वत से ५,००० फुट ऊँचा है तथा लाल बलुआ पत्थर का बना है। इसकी चोटियों में माउंट स्टालिन (२४,५८९ फुट) एवं माउंट लेनिन (२३,३८३ फुट) उल्लेखनीय हैं। अलाय-पार शृंखला का सबसे ऊँचा पहाड़ ७,१३४ मीटर (२३,४०६ फ़ुट) ऊँचा लेनिन पर्वत () है।\n\nयह पर्वत अत्यधिक हिमाच्छादित रहता है। इसके दक्षिण और पामीर का पठार है। इस वर्ग की अन्य श्रेणियों की तरह यह भी तृतीय कल्प (tertiary period) का माना जाता है, परंतु वास्तव में ये सभी श्रेणियाँ बहुत पहले की निर्मित हैं जो बाद में क्षरण के कारण प्राय: समभूमि अवस्था में पहुँच गई और अंत में अल्पाइन उत्थान के समय ऊपर उठ गईं।\n\n", "id": "479420", "title": "अलाय-पार पर्वत शृंखला"}
{"url": "https://hi.wikipedia.org/wiki?curid=479423", "text": "अलाय वादी\n\nअलाय वादी () मध्य एशिया के किर्गिज़स्तान देश के ओश प्रांत के दक्षिणी भाग में पूर्व से पश्चिम दिशा में विस्तृत एक चौड़ी और शुष्क वादी है। यह घाटी पूर्व-पश्चिम दिशा में १८० किमी लम्बी और उत्तर-दक्षिण दिशा में ४० किमी चौड़ी है और इसकी औसत ऊँचाई २५००-३००० मीटर है। घाटी के उत्तर में अलाय पर्वत हैं जिनकी ढलानें फ़रग़ना वादी पर अंत होती हैं। अलाय वादी के दक्षिण में अलाय-पार पर्वत हैं जो ताजिकिस्तान के साथ लगी सरहद पर स्थित हैं। पूर्व में ताउनमुरुन दर्रा () है जहाँ से चीन की सरहद पर स्थित इरकेश्तम () नाम की आख़री किरगिज़ बस्ती है।\n\nअलाय वादी की परिस्थितियाँ यहाँ बसने वालों के लिए काफ़ी कठिन हैं। यहाँ से गुज़रे एक यात्री ने इस वादी का ब्यौरा देते हुए कहा कि 'बिना नौकरियों के, कठोर सर्दियों और खेती के लिए ख़राब हालत में यहाँ जीवन बहुत मुश्किल है और यहाँ के अधिकतर पुरुष अन्य जगहों पर काम ढूँढने जा चुके हैं'।\n\n", "id": "479423", "title": "अलाय वादी"}
{"url": "https://hi.wikipedia.org/wiki?curid=479428", "text": "सोग़दाई भाषा\n\nसोग़दाई या सोग़दी () एक पूर्वी ईरानी भाषा थी जो प्राचीनकाल में मध्य एशिया के सोग़दा क्षेत्र में बोली जाती थी। यह क्षेत्र आधुनिक उज़्बेकिस्तान और ताजिकिस्तान में स्थित है। ९वीं सदी तक यह भाषा लुप्त हो चुकी थी, हालांकि आधुनिक काल में यग़नोबी नामक एक पूर्वी ईरानी भाषा जीवित है जो सोग़दाई भाषा की वंशज है। तुरफ़ान और दूनहुआंग में मिली लिखाईयों में सोग़दाई लिखाईयाँ भी मिली हैं, जिनमें कई बौद्ध धर्म, मानी धर्म और ईसाई धर्म से सम्बंधित हैं।\n\nध्यान दीजिये की 'सोग़दाई' में 'ग़' का उच्चारण 'ग' से थोड़ा अलग है।\n\n", "id": "479428", "title": "सोग़दाई भाषा"}
{"url": "https://hi.wikipedia.org/wiki?curid=479431", "text": "दया प्रकाश सिन्हा\n\nदया प्रकाश सिन्हा (जन्म: २ मई १९३५, कासगंज, जिला एटा, उत्तर प्रदेश) एक अवकाशप्राप्त आई०ए०एस० अधिकारी होने के साथ-साथ हिन्दी भाषा के प्रतिष्ठित लेखक, नाटककार, नाट्यकर्मी, निर्देशक व चर्चित इतिहासकार हैं। प्राच्य इतिहास, पुरातत्व व संस्कृति में एम० ए० की डिग्री तथा लोक प्रशासन में मास्टर्स डिप्लोमा प्राप्त सिन्हा जी विभिन्न राज्यों की प्रशासनिक सेवाओं में रहे। साहित्य कला परिषद, दिल्ली प्रशासन के सचिव, भारतीय उच्चायुक्त, फिजी के प्रथम सांस्कृतिक सचिव, उत्तर प्रदेश संगीत नाटक अकादमी व ललित कला अकादमी के अध्यक्ष, उत्तर प्रदेश हिन्दी संस्थान, लखनऊ के निदेशक जैसे अनेकानेक उच्च पदों पर रहने के पश्चात सन् १९९३ में भारत भवन, भोपाल के निदेशक पद से सेवानिवृत्त हुए।\nनाट्य-लेखन के साथ-साथ रंगमंच पर अभिनय एवं नाट्य-निर्देशन के क्षेत्र में लगभग ५० वर्षों तक सक्रिय रहे सिन्हा जी की नाट्य कृतियाँ निरन्तर प्रकाशित, प्रसारित व मंचित होती रही हैं। अनेक देशों में भारत के सांस्कृतिक प्रतिनिधि के रूप में भ्रमण कर चुके श्री सिन्हा को कई पुरस्कार व सम्मान भी मिल चुके हैं।\nदया प्रकाश सिन्हा का जन्म ब्रिटिश भारत के तत्कालीन संयुक्त प्रान्त आगरा व अवध (वर्तमान पश्चिमी उत्तर प्रदेश) में एटा जिले के कासगंज कस्बे में २ मई १९३५ को अयोध्यानाथ सिन्हा व स्नेहलता के घर हुआ था। पिता सरकारी नौकरी में थे अत: इधर-उधर स्थानान्तरण होने के कारण बालक दया प्रकाश को घर पर रहकर ही पढ़ना पड़ा। चौथी कक्षा में मैनपुरी के एक विद्यालय में स्थायी रूप से प्रवेश मिल सका।\n\nफैजाबाद से हाई स्कूल्, तथा इलाहाबाद से इण्टरमीडिएट व बी०एससी० करने के बाद उनका मन हिन्दी साहित्य में एम०ए० करने का था किन्तु पिता की इच्छा को देखते हुए उन्होंने स्नातकोत्तर परीक्षा के लिये प्राच्य इतिहास, पुरातत्व व संस्कृति जैसा गम्भीर विषय चुना जिसमें उनकी विशेष रुचि थी। सन् १९५६ में इलाहाबाद विश्वविद्यालय से एम०ए० करने के पश्चात दो वर्ष तक आई०ए०एस० परीक्षा की तैयारी में जुटे रहे किन्तु गम्भीर अध्ययन के बावजूद अन्तिम पर्चा देते समय उनके नाक से खून बहने लगा जिससे वे अपने प्रयास मे सफल न हो सके।\n\nअन्तत: उन्होंने इलाहाबाद के सी०एम०पी० डिग्री कालेज में इतिहास विभाग के प्रवक्ता पद पर नियुक्ति पा ली और इलाहाबाद में रहकर अध्यापन कार्य के साथ-साथ अपने पिता की इच्छा पूर्ण करने हेतु पी०सी०एस० की तैयारी भी करते रहे। प्रथम प्रयास में ही उन्होंने उत्तर प्रदेश संघ लोक सेवा आयोग की पी०सी०एस० परीक्षा उत्तीर्ण कर ली। उनकी पहली पोस्टिंग बहराइच में हुई।\n\nसन् १९६२ में कलकत्ता की रंगमंच अभिनेत्री प्रतिभा भारतीय से उनका विवाह हुआ। इस प्रकार उन्हें रंगमंच पर अभिनय करने के लिये मनचाहा साथी मिल गया। १९६५ में पहली पुत्री प्राची पैदा हुई तो दो वर्ष बाद उसका साथ देने घर में एक और नन्हीं कली आ गयी प्रतीची; इस प्रकार सिन्हा जी का परिवार भी पूर्ण हो गया। दोनों बेटियाँ भी माता-पिता के नक्शे-कदम पर चलने लगीं और अभिनय के क्षेत्र में उनका हाथ बँटाने लगीं।\n\nविभिन्न प्रशासनिक पदों पर रहते हुए दया प्रकाश जी ने रंगमंच से रिश्ता कायम रक्खा और एक के बाद एक सफलता की सीढ़ियाँ चढ़ते चले गये। इस पर ब्रेक तब जाकर लगा जब सन् १९७८ में सोलह वर्षों तक साथ निभाकर उनकी जीवनसंगिनी उन्हें धोखा दे गयी। फीजी में मई १९७८ को उनकी कलाकार पत्नी प्रतिभा का अचानक दिल का दौरा पड़ने से देहान्त हो गया। सिन्हा अपनी दो-दो नाबालिग बेटियों को साथ लेकर भारत आ गये और नई दिल्ली में अपने छोटे भाई सीतेश आलोक के परिवार के साथ रहने लगे ताकि बच्चियों को माँ का न सही चाची का ही प्यार मिलता रहे।\n\nसन् १९८४ में उन्हें आई०ए०एस० कैडर में पदोन्नत किया गया। यह पदोन्नति उनके पिछले कार्यानुभव को देखते हुए १९७६ से दी गयी थी। ३३ वर्षों तक विभिन्न पदों पर रहकर वे सन् १९९३ में सेवानिवृत्त हुए नोएडा के सेक्टर २६ में मकान बनाया जिसे उन्होंने नाम दिया \"अयोध्या\" और अपनी बड़ी बेटी प्राची व दामाद सोमेश रंजन के साथ रहने लगे। लेकिन दुर्भाग्य ने उनका यहाँ भी पीछा न छोड़ा; प्राची केवल ३२ वर्ष की अल्पायु मे एक बेटे को अपने नाना के हाथों सौंप कर परलोक सिधार गयी।\n\nदामाद ने अपने स्वसुर दयाप्रकाश की अनुमति लेकर दूसरा विवाह कर लिया और वे अब सिन्हा जी के पुत्र-धर्म का निर्वाह करते हुए उन्हीं के साथ नोएडा में रह रहे हैं। उनका नाती अपनी मौसी अर्थात सिन्हा जी की छोटी बेटी प्रतीची के पास अमरीका में रहकर शिक्षा प्राप्त कर रहा है।\n\n\nअपने जीवन-काल में सिन्हाजी ने एक दर्जन से अधिक पुस्तकें लिखीं जिनमें से अधिकांश नाटक विधा पर ही थीं। उनकी अद्यतन प्रकाशित नाट्यकृतियाँ इस प्रकार हैं:\n\nसिन्हा जी ने केवल नाटक लिखे ही नहीं अपितु उन्हें मंचित भी करवाया। यही नहीं अपने कुछ नाटकों में उन्होंने प्रमुख पात्र की भूमिका भी निभायी और सशक्त अभिनय से दर्शकों को प्रभावित किया। अभिनेता के रूप में उनकी कुछ भूमिकायें इस प्रकार हैं:\n\nसिन्हा जी ने नाटक लिखे, उन्हें मंचित करवाया और कुछ नाटकों में प्रमुख पात्र की भूमिका भी निभायी। इसके अतिरिक्त उन्होंने अपने लिखे हुए कुछ नाटकों का कुशल निर्देशन भी किया। बतौर निर्देशक उनकी भूमिका का विवरण इस प्रकार हैं:\n\n\n", "id": "479431", "title": "दया प्रकाश सिन्हा"}
{"url": "https://hi.wikipedia.org/wiki?curid=479432", "text": "बातकेन\n\nबातकेन () मध्य एशिया के किर्गिज़स्तान देश में एक छोटा सा शहर है। यह किर्गिज़स्तान के दक्षिण में प्रसिद्ध फ़रग़ना वादी में स्थित है और किर्गिज़स्तान के बातकेन प्रांत की राजधानी है। इस शहर का नाम प्राचीन सोग़दाई भाषा से आया है और इसका अर्थ 'हवाओं का शहर' है। बातकेन के क्षेत्र में १९९० के शतक के बाद चरमपंथी इस्लामी उग्रवाद शुरू हुआ जिसका असर पड़ोसी उज़्बेकिस्तान और ताजिकिस्तान पर भी था। इस कारणवश किर्गिज़स्तान की सरकार ने सन् १९९९ में ओश प्रांत को विभाजित करके बातकेन शहर पर केन्द्रित एक नया प्रांत बनाया ताकि प्रांतीय सरकार यहाँ की व्यवस्था पर पूरा ध्यान दे।\n\n", "id": "479432", "title": "बातकेन"}
{"url": "https://hi.wikipedia.org/wiki?curid=479458", "text": "नीड़ फॉर स्पीड: द रन\n\nनीड़ फॉर स्पीड: द रन () एक रेसिंग वीडियो गेम है जो लंबी चले आ रही \"नीड़ फॉर स्पीड\" फ्रेंचाईज़ी में अट्ठारहवा शीर्षक है जिसका विकास इए ब्लैक बॉक्स द्वारा व प्रकाशन इलेक्ट्रोनिक आर्ट्स द्वारा किया गया है। वी और 3डीएस संस्करण का विकास फ़ायरब्रैंड गेम्स ने किया है जिन्होंने \"\" और \"\" (दोनों डीएस संस्करण) का विकास किया था। इसे उत्तरी अमेरिका में १५ नवम्बर २०११ व यूरोप में १८ नवम्बर २०११ को रिलीज़ किया गया था।\n\nगेम का विवरण \"एक पुरे देश में चलने वाली रेस। अपनी ज़िंदगी पाने का केवल एक ही तरीका है, सैन फ्रांसिस्को से न्यू योर्क के बिच पहला आना। रफ़्तार पर कोई रोक नहीं, न कोई नियम ना कोई दोस्त। जो तुम्हारे पास है वह है तुम्हारी काबिलियत और जूनून\" कह कर दिया गया है।\n\n\"नीड़ फॉर स्पीड: द रन\" में एक सीधी काहानी बसी है जिसमे खिलाड़ी जैक्सन \"जैक\" रूरकी की भूमिका अदा करता है। एक हादसे के पश्च्यात वह रहस्यमय जुर्म गिरोह के साथ गलत लफड़ों में फंस जाता है और उसके सर पर इनाम रख दिया जाता है जिससे वह अपनी जान बचाने के लिए भाग निकलता है। इस घटना के कारण वह बोहोत बड़े क़र्ज़ में डूब जाता है जिसे वह चूका नहीं सकता. उसे उसकी साथी सैम हार्पर एक बेहद बड़ी गैर क़ानूनी रेस \"द रन\" में शामिल होने के लिए कहती है। द रन एक ४८२८ किमी लंबी रेस है जो सेन फ्रांसिस्को से शुरू होकर पुरे अमेरिका से होते हुए न्यू यॉर्क शहर में अंत होती है। वह उसे बताती है की जित की रकम $२५,०००,००० है जो उसका क़र्ज़ चुकाने के लिए काफ़ी है और जिसके ज़रिए वह अपनी आज़ादी खरीद सकता है परन्तु इसके लिए उसे २०० अन्य ड्राइवरों को हराना होगा। इसे और मुश्किल बनाने के लिए उसके पीछे पुलिस और जुर्म माफिया की टोली लगी हुई है जो यह सुनिश्चित करना चाहते है की वह रेस कभी पुरी न कर सके।\n", "id": "479458", "title": "नीड़ फॉर स्पीड: द रन"}
{"url": "https://hi.wikipedia.org/wiki?curid=479463", "text": "जलालाबाद (किर्गिज़स्तान)\n\nजलालाबाद, जिसे किरगिज़ भाषा में जलालाबात () कहते हैं, मध्य एशिया के किर्गिज़स्तान देश का तीसरा सबसे बड़ा शहर है। यह किर्गिज़स्तान के पश्चिम में जलालाबाद प्रांत की राजधानी है और उज़बेकिस्तान के साथ लगी सरहद के पास प्रसिद्ध फ़रग़ना वादी के पूर्वोत्तरी छोर पर स्थित है। जलालाबाद अपने पानी के चश्मों के लिए मशहूर है। कहा जाता है कि इनका पानी पीने से और उसमें स्नान करने से बहुत सी बीमारियाँ ठीक हो जाती हैं। सोवियत संघ के ज़माने में यहाँ बहुत से हस्पताल बनाए गए थे और यहाँ से पानी बोतलों में किर्गिज़स्तान के अन्य हिस्सों में और दुनिया के अन्य भागों में निर्यात होता है। जलालाबाद के अधिकतर लोग उज़बेक समुदाय के हैं।\n\nऐतिहासिक रेशम मार्ग की एक शाखा इस शहर से निकला करती थी और बहुत से यात्री यहाँ रुका करते थे। कहा जाता है कि इस शहर की स्थापना किसी 'जलाल-उद-दीन' नामक आदमी ने कारवानों को ठहरने के लिए जगह बनाने के लिए की। उसी के नाम पर इस शहर का नाम 'जलालाबाद' (यानि 'जलाल द्वारा आबाद') पड़ा। १९वीं सदी में ख़ोक़न्द के शासक ने यहाँ एक छोटा सा क़िला बनवाया और शहर उसके इर्द-गिर्द बड़ा होता चला गया। १८७० में रूसी साम्राज्य ने इस क्षेत्र पर क़ब्ज़ा कर लिया और उन्होंने एक छावनी और फ़ौजी अस्पताल बनाया।\n\nकिर्गिज़स्तान एक पहाड़ी इलाक़ा है इसलिए यहाँ रेलमार्ग कम हैं लेकिन देश के गिनती के रेलमार्गों में से एक यहाँ से चलकर ३० किमी पूर्वोत्तर में कोकजन्ग्गक () तक जाता है।\n\n", "id": "479463", "title": "जलालाबाद (किर्गिज़स्तान)"}
{"url": "https://hi.wikipedia.org/wiki?curid=479481", "text": "पर्वतन\n\nपर्वतन (अंग्रेजी: Orogeny), उन बलों और घटनाओं की व्याख्या करता है जो विवर्तनिक प्लेटों के संचलन के फलस्वरूप पृथ्वी के स्थलमंडल (पर्पटी और ऊपरी प्रवार) में आये गहन संरचनात्मक विरूपण का कारण बनते हैं। विवर्तनिक प्लेटों के इस संचलन से निर्मित यह अत्यधिक विरूपित शैल संरचनायें पर्वतजन कहलाती हैं। सामान्य शब्दों में पर्वतन वह प्रक्रिया है जिसमें वलन (folding), भ्रंशन (faulting) तथा क्षेपण (thrusting) के द्वारा किसी पर्वत का उद्भव अथवा निर्माण होता है। \n", "id": "479481", "title": "पर्वतन"}
{"url": "https://hi.wikipedia.org/wiki?curid=479484", "text": "पर्वत निर्माण\n\nविभिन्न प्रकार के पर्वतों का निर्माण विभिन्न प्रकार से होता है, जैसे ज्वालामुखी पर्वतों का निर्माण ज्वालामुखी उद्गारों से तथा ब्लाक पर्वतों का निर्माण भूपटल पर पड़ी दरारों से होता है। भ्रंश के समय आसपास का भाग टूटकर नीचे धंस जाता है तथा बीच का भाग पर्वत के रूप में ऊपर उठा रह जाता है। किंतु बड़े बड़े पर्वतों का निर्माण अधिकांशत: परतदार चट्टानों से हुआ है। विश्व की सर्वोच्च पर्वमालाएँ परतदार पर्वतों का ही उदाहरण हैं। इन परतों का निर्माण भू-अभिनति (Geosyncline) में मिट्टी के भरते रहने से हुआ है। भू-अभिनति में एकत्र किया गया पदार्थ एक नरम एवं कमजोर क्षेत्र बनाता है। पदार्थ के भार के कारण संतुलन को ठीक रखने के लिए भू-अभिनति की तली नीचे की ओर धँसती है। इस कमजोर क्षेत्र के दोनों ओर प्राचीन कठोर भूखंड होते हैं। इन भूखंडों से दवाब पड़ने के कारण भू-अभिनति में एकत्र पदार्थ में मोड़ पड़ जाते हैं, तत्पश्चात्‌ संकुचन से पर्वतों का निर्ताण होता है। पृथ्वी अपनी गुरुत्वाकर्षण शक्ति के द्वारा समानता और स्थायित्व लाती है। इसमें केवल ताप ही कभी कभी बाधक होता है। ताप के बढ़ जाने से पदार्थ अथवा चट्टानों में फैलाव तथा ताप के घट जाने से संकुचन तथा जमाव होता है।\n\nपृथ्वी आदि काल में द्रव रूप में थी। अत: वर्तमान पृथ्वी का आकार इसके ठंडे होने से बना है। सर्वप्रथम पृथ्वी की ऊपरी परत ठंढी होने से ठोस हो गई, किंतु नीचे ठंडा होने की क्रिया जारी रही अत: नीचे की सतह सिकुड़ती गई और ऊपरी परत से अलग हो गई। ऊपरी परत में गुरुत्वाकर्षण शक्ति के कारण संकुचन उत्पन्न हुआ फलत: पर्वत निर्माणकारी पर्वतन (Orogenesis) का जन्म हुआ। इस परिकल्पना को समझने के लिए सूखे सेब का उदाहरण लिया जा सकता है। यह भी कहा जाता है कि जैसे जैसे पृथ्वी की ठंढे होने की क्रिया धीमी होती गई वैसे वैसे पर्वत निर्माणकारी क्रियाएँ भी मंद होती गई।\n\nआर्थर होम्स की संवहन धारा की परिकल्पना के अनुसार पृथ्वी के गर्भ में ताप की धाराएँ ऊपर नीचे चला करती हैं। ये धाराएँ भूपटल की निम्न तह में मुड़ते समय संकुचन तथा फैलते समय फैलाव उत्पन्न कर देती हैं। अत: दो विभिन्न दिशाओं से आनेवाली संवहन धाराओं के मुड़ने के स्थान पर पर्वत निर्माणकारी शक्तियों का जन्म होता है।\n\nपर्वतनिर्माण के लिए निम्नलिखित दशाएँ आवश्यक हैं :\n\n1. दो कठोर स्थिर भूखंडों का होना।\n\n2. इसके बीच में भू-अभिनति का होना जिसमें पदार्थ भूखंडों से क्षयात्मक शक्तियों द्वारा कट कटकर जमा होता रहे तथा तली निरंतर नीचे को धँसती रहे।\n\n3. बीच में मध्य पिंड (median mass) का होना जिनका प्रभाव मोड़ पर पड़ता है।\n\nआरगैड की परिकल्पना के अनुसार पर्वतनिर्माण में दो कठोर भूखंडों में से एक अग्रप्रदेश (fore land) तथा दूसरा पृष्ठप्रदेश (hinter land) होता है। इसके अनुसार पर्वत निर्माणकारी संकुचन एक ओर से ही होता है, तथा इसमें अग्रप्रदेश स्थिर रहता है एवं संकुचन पृष्ठप्रदेश से आता है। आरगैंड के अनुसार यूरोपीय पर्वतन में अफ्रीका का पृष्ठप्रदेश, यूरोप के अग्रप्रदेश की ओर खिसकने लगा जब कि यूरोप का अग्रप्रदेश स्थिर थी। अत: स्थल का लगभग 1,000 मील लंबा भाग सिकुड़ गया जिससे टीथिज भू-अभिनति में मोड़ तथा दरारेंपड़ीं और यूरोप में आल्प्स पर्वत का निर्माण हुआ।\n\nकोबर के अनुसार पर्वत-निर्माण-क्रिया में कोई अग्रप्रदेश या पृष्ठप्रदेश नहीं होता है बल्कि दोनों ही अग्रप्रदेश होते हैं। दोनों प्रदेश भू-अभिनति की ओर खिसकते हैं। इससे दोनों ओर मोड़ पड़ते हैं, जो मध्यपिंड के दोनों ओर एक दूसरे की विपरीत दिशा में होते हैं। इनके मध्य में मध्यपिंड (median mass) होता है।\n\nइनके अनुसार टीथीज भू-अभिनति में भारतीय तथा एशियाई अग्रभागों से दबाव आया। अत: भू-अभिनति में दोनों ओर मोड़ पड़ गए जिससे दक्षिण तटीय हिमालय श्रेणियों तथा उत्तरी श्रेणियों का निर्माण हुआ। बीच के मध्य पिंड से तिब्बत के पठार का निर्माण हुआ।\n\nपर्वत उत्पत्ति ओर विकास की निम्नलिखित अवस्थाएँ हैं :\n\n1. भू-अभिनति का होना, जिसमें पदार्थ जमा होता रहे तथा साथ ही तली निरंतर नीचे धँसती रहे।\n\n2. महाद्वीपीय निर्माणकारी शक्तियों द्वारा पदार्थ का ऊपर उठना।\n\n3. पर्वत न शक्तियों के द्वारा पदार्थ में मोड़ पड़ना।\n\n4. पार्श्व शक्तियों का अत्यधिक प्रभाव पड़ना और मोड़ों की अधिकता।\n\nपर्वतनिर्माण की अंतिम अवस्था - पर्वतों का ऊपर उठना, अत्यधिक मोड़ के कारण दरारें पड़ना, पार्श्व से अत्यधिक दबाव के कारण टूटे पदार्थ का दूर जाकर गिरना।\n\n\n", "id": "479484", "title": "पर्वत निर्माण"}
{"url": "https://hi.wikipedia.org/wiki?curid=479485", "text": "आर्य आष्टांगिक मार्ग\n\nआर्याष्टांगमार्ग महात्मा बुद्ध की प्रमुख शिक्षाओं में से एक है जो दुखों से मुक्ति पाने एवं आत्म-ज्ञान के साधन के रूप में बताया गया है। अष्टांग मार्ग के सभी 'मार्ग' , 'सम्यक' शब्द से आरम्भ होते हैं (सम्यक = अच्छी या सही)। बौद्ध प्रतीकों में प्रायः अष्टांग मार्गों को धर्मचक्र के आठ ताड़ियों (spokes) द्वारा निरूपित किया जाता है।\nबौद्ध धर्म के अनुसार, चौथे आर्य सत्य का आर्य अष्टांग मार्ग है - दुःख निरोध पाने का रास्ता। गौतम बुद्ध कहते थे कि चार आर्य सत्य की सत्यता का निश्चय करने के लिए इस मार्ग का अनुसरण करना चाहिए :\n\nकुछ लोग आर्य अष्टांग मार्ग को पथ की तरह समझते है, जिसमें आगे बढ़ने के लिए, पिछले के स्तर को पाना आवश्यक है। और लोगों को लगता है कि इस मार्ग के स्तर सब साथ-साथ पाए जाते है। मार्ग को तीन हिस्सों में वर्गीकृत किया जाता है : प्रज्ञा, शील और समाधि।\n\nभगवान्‌ बुद्ध ने बताया कि तृष्णा ही सभी दु:खों का मूल कारण है। तृष्णा के कारण संसार की विभिन्न वस्तुओं की ओर मनुष्य प्रवृत्त होता है; और जब वह उन्हें प्राप्त नहीं कर सकता अथवा जब वे प्राप्त होकर भी नष्ट हो जाती हैं तब उसे दु:ख होता है। तृष्णा के साथ मृत्यु प्राप्त करनेवाला प्राणी उसकी प्रेरणा से फिर भी जन्म ग्रहण करता है और संसार के दु:खचक्र में पिसता रहता है। अत: तृष्णा का सर्वथा प्रहाण करने का जो मार्ग है वही मुक्ति का मार्ग है। इसे दु:ख-निरोध-गामिनी प्रतिपदा कहते हैं। भगवान्‌ बुद्ध ने इस मार्ग के आठ अंग बताए हैं : \n\nइस मार्ग के प्रथम दो अंग प्रज्ञा के और अंतिम दो समाधि के हैं। बीच के चार शील के हैं। इस तरह शील, समाधि और प्रज्ञा इन्हीं तीन में आठों अंगों का सन्निवेश हो जाता है। शील शुद्ध होने पर ही आध्यात्मिक जीवन में कोई प्रवेश पा सकता है। शुद्ध शील के आधार पर मुमुक्षु ध्यानाभ्यास कर समाधि का लाभ करता है और समाधिस्थ अवस्था में ही उसे सत्य का साक्षात्कार होता है। इसे प्रज्ञा कहते हैं, जिसके उद्बुद्ध होते ही साधक को सत्ता मात्र के अनित्य, अनाम और दु:खस्वरूप का साक्षात्कार हो जाता है। प्रज्ञा के आलोक में इसका अज्ञानांधकार नष्ट हो जाता है। इससे संसार की सारी तृष्णाएं चली जाती हैं। वीततृष्ण हो वह कहीं भी अहंकार ममकार नहीं करता और सुख दु:ख के बंधन से ऊपर उठ जाता है। इस जीवन के अनंतर, तृष्णा के न होने के कारण, उसके फिर जन्म ग्रहण करने का कोई हेतु नहीं रहता। इस प्रकार, शील-समाधि-प्रज्ञावाला मार्ग आठ अंगों में विभक्त हो आर्य आष्टांगिक मार्ग कहा जाता है।\n\n\n", "id": "479485", "title": "आर्य आष्टांगिक मार्ग"}
{"url": "https://hi.wikipedia.org/wiki?curid=479491", "text": "काराकोल\n\nकाराकोल(), जिसका एक पुराना नाम प्रझ़ेवाल्स्क () भी था, मध्य एशिया के किर्गिज़स्तान देश का चौथा सबसे बड़ा शहर है और उस राष्ट्र के इसिक कुल प्रांत की राजधानी भी है। यह प्रसिद्ध इसिक कुल झील के पूर्वी छोर पर चीन की सरहद से १५० किमी दूर स्थित है। 'प्रझ़ेवाल्स्क' शब्द में बिंदु-वाले 'झ़' अक्षर के उच्चारण पर ध्यान दें क्योंकि यह 'झ', 'ज' और 'ज़' से अलग है और अंग्रेज़ी के 'टेलिविझ़न' और 'मेझ़र' शब्दों के आने वाली ध्वनि से मिलता है।\n\nकाराकोल की स्थापना १ जुलाई १८६९ में एक रूसी साम्राज्य की सैनिक चौकी के रूप में हुई थी। जैसे-जैसे यहाँ रूस से यात्री आते गए इसकी आबादी बढ़ती गई। 'कारकोल' का मतलब 'काला हाथ' है और समझा जाता है कि यह नाम यहाँ की काली मिटटी से सने किसानों के हाथों पर पड़ा है। सन् १८८० में यहाँ बहुत से मुस्लिम चीनी आ बसे जो चीन में हो रही लड़ाइयों से भाग रहे थे। इन्हें रूस में दूंगन लोग कहा जाता था और इनके आने से काराकोल की जनसँख्या और बढ़ी। १८८८ में जब यहाँ पर एक तिब्बत जा रहे प्रसिद्ध खोज-यात्री निकोलाई प्रझ़ेवाल्स्की () की टाईफ़ाइड से मौत हो गई तो इस शहर का नाम उसके सम्मान में बदलकर प्रझ़ेवाल्स्क रख दिया गया। इस फ़ैसले के विरुद्ध शहर में शिकायतें हुई और १९२१ में इसका नाम फिर से 'काराकोल' रख दिया गया। १९३९ में सोवियत तानाशाह जोसेफ़ स्टैलिन ने निकोलाई प्रझ़ेवाल्स्की की जन्म-शताब्दी के मौक़े पर यह नाम फिर बदलकर 'प्रझ़ेवाल्स्क' कर दिया। १९९१ में जब सोवियत संघ ख़त्म हुआ और किर्गिज़स्तान को आज़ादी मिली तो इसका 'काराकोल' नाम फिर बहाल हुआ।\n\nकाराकोल किर्गिज़स्तान का एक महत्वपूर्ण पर्यटन केंद्र है। यहाँ स्किथी लोगों जैसी बहुत सी प्राचीन संस्कृतियों के निवास रहा है और सैलानी यहाँ मिले शिला-नक़्श और स्किथी कांसे की वस्तुएँ देखने आते हैं। यहाँ के लकड़ी की मस्जिदे और गिरजे उनमें लोकप्रीय हैं। इसके अलावा यहाँ रविवार को पशु ख़रीदने-बेचने का बाज़ार लगता है। यहाँ से २० मिनट की दूरी पर तियान शान के पहाड़ों में एक स्की करने का लोकप्रीय स्थल भी है। सोवियत ज़माने में नौसेना के लिए टोरपीडो बम यहाँ इसिक कुल झील में परखे जाते थे लेकिन उनसे सम्बंधित क्षेत्रों में आम लोगों का प्रवेश वर्जित है।\n\n", "id": "479491", "title": "काराकोल"}
{"url": "https://hi.wikipedia.org/wiki?curid=479504", "text": "इंदिरा नगर, लखनऊ\n\nइंदिरा नगर भारत के लखनऊ शहर के व्यस्ततम इलाकों में गिना जाता है। यह उत्तर प्रदेश आवास बोर्ड (डेबिट विकास) द्वारा विकसित एशिया की सबसे बड़ी बस्ती है।\nशुरू में इंदिरा नगर चार ब्लॉक में विभाजित किया गया था, लेकिन अब कई क्षेत्रों में विस्तार होता जा रहा है। भूतनाथ बाजार इस इलाके का मुख्य बाजार है। यहीं पर प्रसिद्ध भूतनाथ मंदिर, अवस्थित हॅ। प्रमुख बाजारों में लेखराज बाजार, आम्रपाली बाजार, सहारा शॉपिंग सेंटर, मुंशी पुलिया, मीना बाजार, नगीना प्लाजा आदि उल्लेखनीय है। खाने पीने के केंद्रों के अलावा, इस इलाके में बैंक शाखाओं, अतिथि गृहों, बैंक्वेट हॉल और अस्पतालों, दवा की दुकानों, निर्माण सामग्री की दुकानों, स्कूलों और विभिन्न सरकारी कार्यालयों की एक बड़ी संख्या विद्यमान है। इंदिरा नगर में अच्छी तरह से विकसित कई जॉगिंग पार्क है। अरबिंदो पार्क और स्वर्ण जयंती आवास विकास द्वारा विकसित पार्कों को पर्याय के रूप में जाना जाता है।\n\nकुकरैल फारेस्ट एक मशहूर् पिकनिक स्थल है। यहां घड़ियालों और कछुओं का एक अभयारण्य है। यह लखनऊ रिंग मार्ग पर इंदिरा नगर के निकट स्थित है। यहीं पर मानस विहार सोसाइटी द्वारा निर्मित उत्कृष्ट कालोनियां जॅसे मयूर विहार,मयूर उद्यान, मयूर रेसिडेन्सी, मयूर एन्क्लेव भी मॉजूद हँ।\nइस इलाके में सभी सड़कों को दुरुस्त किया जा रहा है। सभी कॉलोनियाँ बहुत अच्छी तरह से ई रिक्शा और ऑटो रिक्शा द्वारा जुडी हुई हैं। नए शॉपिंग मॉल में यहाँ स्पेंसर्स, बिग बाजार, ईज़ी डे और सबका बाज़ार जॅसी बड़ी दुकानें भी हैं। गाजीपुर में पुलिस स्टेशन स्थित हॅ।\n", "id": "479504", "title": "इंदिरा नगर, लखनऊ"}
