{"url": "https://hi.wikipedia.org/wiki?curid=435739", "text": "जगद्गुरु रामभद्राचार्य विकलांग विश्वविद्यालय\n\nजगद्गुरु रामभद्राचार्य विकलांग विश्वविद्यालय (अथवा मात्र जराविवि) (संस्कृतभाषा: जगद्गुरुरामभद्राचार्यविकलाङ्गविश्वविद्यालयः), चित्रकूट धाम, उत्तर प्रदेश, भारतवर्ष में स्थापित एक विश्वविद्यालय है। यह भारतवर्ष में और विश्व में विकलांगों के लिए सर्वप्रथम विशिष्टविश्वविद्यालय है। इसकी स्थापना आश्विनपूर्व २७, २००१ को जगद्गुरु रामभद्राचार्य द्वारा हुई थी और इसे \"जगद्गुरु रामभद्राचार्य विकलांगशिक्षण संस्थान\" नामक एक संस्थान द्वारा संचालित किया जाता है, जो समस्तयोजनाओं के कार्यान्वयन के लिए उत्तरदायी है। इस विश्वविद्यालय का सृजन उत्तर प्रदेश सरकार के एक अध्यादेश द्वारा किया गया था, जो पश्चात् उत्तर प्रदेश विधायिका द्वारा उत्तर प्रदेश राज्यअधिनियम ३२ (२००१) के रूप में पारित किया गया था। अधिनियम के अनुरूप जगद्गुरु रामभद्राचार्य को विश्वविद्यालय के जीवनपर्यन्त कुलपति के रूप में नियुक्त किया गया। विश्वविद्यालय में संस्कृतभाषा, हिन्दीभाषा, आङ्ग्लभाषा, समाजशास्त्र, मनोविज्ञान, गानविद्या, चित्रकला, चित्रकारी, ललितकला, विशिष्टशिक्षण, शिक्षण, इतिवृत्त, संस्कृति एवं पुरातत्व, अभिकलित्र एवं सूचना विज्ञान, व्यावसायिकशिक्षा, विधि, अर्थशास्त्र, \"प्रोस्थेटिक्स\" और \"ओर्थोटिक्स\" सहित विभिन्न धाराओं में स्नातक, स्नातकोत्तर और \"डॉक्टरेट\" की डिग्री प्रदान की जाती है। विश्वविद्यालय की २०१३ तक आयुर्वेद और चिकित्सवीय विज्ञान के पाठ्यक्रम के प्रदान को प्रारंभ करने की योजना है। \n\nप्रवेश चार प्रकार के विकलांग विद्यार्थीयों के लिए प्रतिबंधित किया गया है – दृष्टिबाधित, मूकबधिर, अस्थिविकलांग (पंगु अथवा भुजाहीन) और मानसिक विकलांग, जैसा कि भारतवर्ष सरकार के विकलांगता अधिनियम १९९५ में निरूपित है। उत्तर प्रदेश सरकार के अनुसार, यह विश्वविद्यालय राज्य में सूचना प्रौद्योगिकी और विद्युतीय अध्ययन के लिए प्रमुख शैक्षणिक संस्थानों में से एक है। ३५४ विकलांग विद्यार्थीयों को चैत्र २०१० में आयोजित विश्वविद्यालय के द्वितीय दीक्षांतसमारोह में विभिन्न उपाधियों से सम्मानित किया गया।पूर्वमाघ २०११ में आयोजित तृतीय दीक्षांतसमारोह में ३८८ विद्यार्थीयों को उपाधियों से सम्मानित किया गया। विश्वविद्यालय का उद्देश्य विकलांग विद्यार्थीयों का स्वाधीनवृत्तिकों में रूपांतर करना और विकलांगजनसंख्या की संरक्षण करने के लिए सक्षम मानवीयसंसाधनों को उत्पन्न करना है। सङ्कुल में समस्त सुविधाएं जैसे की कक्षाएँ, विद्यार्थीवास, क्रीड़ासुविधाएँ और प्रयोगशाला आदि अत्यंत विकलांगअनुकूल है।\n\n२३ श्रावण, १९९६ को स्वामी रामभद्राचार्य ने चित्रकूट धाम में तुलसी प्रज्ञाचक्षुविद्यालय की स्थापना की थी। इसके बाद उन्होंने मात्र विकलांग विद्यार्थीयों के लिए उच्चतरअध्ययन की एक संस्थान को स्थापित करने का निर्णय लिया। इस उद्देश्य के साथ, उन्होंने २७ आश्विनपूर्व, २००१ को चित्रकूट धाम, उत्तर प्रदेश में जगद्गुरु रामभद्राचार्य विकलांगविश्वविद्यालय की स्थापना की। विश्वविद्यालय की आधारशिला को वैशाख 2, २००१ के दिन निर्धारित किया गया। विश्वविद्यालय का उद्घाटन राजनाथ सिंह द्वारा २६ पूर्वश्रावण, २०११ को किया गया था। विश्वविद्यालय के लिए पहले चित्रकूट विकलांग विश्वविद्यालय (सीएचयू) शीर्षक विचारित किया गया था, किन्तु तत्काल \"जगद्गुरु रामभद्राचार्य विकलांग विश्वविद्यालय\" को शीर्षक के रूप में निर्वाचित किया गया।\n\nविश्वविद्यालय सर्वप्रथम उत्तर प्रदेश के राज्यपाल द्वारा घोषित \"जगद्गुरु रामभद्राचार्य विकलांगविश्वविद्यालय अध्यादेश\" से स्थापित हुआ। अध्यादेश को तत्काल ५ कार्त्तिकपूर्व, २००१ को उत्तर प्रदेश विधानमंडल द्वारा पारित जगद्गुरु रामभद्राचार्य विकलांगविश्वविद्यालय अधिनियम से प्रतिस्थापित किया गया। विश्वविद्यालय में कक्षाएं 23 श्रावण, २००१ को शुरू हुई। जगद्गुरु रामभद्राचार्य विकलांगविश्वविद्यालय की पहली विधियों को 18 कार्त्तिकपूर्व, २००२ की तिथि पर उत्तर प्रदेश सरकार द्वारा अनुमोदित किया गया। जगद्गुरु रामभद्राचार्य विकलांग विश्वविद्यालय नियमावली 15 पूर्वमाघ, २००२ को उत्तर प्रदेश सरकार द्वारा बनाए गए थे। उसी वर्ष में विश्वविद्यालय को भारतीय विश्वविद्यालय साहचर्य, नई दिल्ली की सदस्यता दी गई।\n\nक्योंकि जगद्गुरु रामभद्राचार्य विकलांगविश्वविद्यालय को स्थापित करने का प्रधानकारण विकलांगों की उच्च और व्यावसायिक शिक्षा में अधिकतम सहभागिता सुनिश्चित करना था, विद्यार्थीयों को विकलांगों के अनुकूल परिसर, कक्षाएँ और पाठ्यक्रम प्रदान किया जाता है और विकलांग विद्यार्थीयों के लिए एक सुलभ, मितव्यय और उचित शिक्षा प्रदान की जाती हैं। जगद्गुरु रामभद्राचार्य विकलांगविश्वविद्यालय में मूलसंस्कृत और अभिकलित्र की शिक्षा अनिवार्य है। दृष्टिहीन विद्यार्थीयों के लिए पाठ्यक्रम ब्रेल पद्धति में उपलब्ध हैं। विद्यार्थीवास की सुविधा जो विकलांग विद्यार्थीयों की विशेष आवश्यकताओं को पुरा करती है वो प्रदान की जाती है। वर्तमान में दृष्टिबाधित, मूक-बधिर और अस्थि-विकलांग विश्वविद्यालय में अध्ययन कर रहे है।\n\nविश्वविद्यालय का चिह्न संस्कृत आदर्शवाक्य \"सेवाधर्मः परमगहनः\" (जिसका अर्थ इस प्रकार है: \"सेवा का कर्तव्य अधिकतम कठिन है\") के साथ और जीवनपर्यन्त कुलपति के छायाचित्र के साथ कलात्मकरूप से विकलांग लोगों के चार विभिन्न प्रकारों (दृष्टिबाधित, मूकबधिर, अस्थिविकलांग और मानसिक विकलांग) का प्रतिनिधित्व करता है।\n\nजगद्गुरु रामभद्राचार्य विकलांग विश्वविद्यालय में कई डिग्री प्रदान कराई जाती है। दोनों मूल संस्कृत और कम्प्यूटर का अध्ययन अनिवार्य हैं। जगद्गुरु रामभद्राचार्य विकलांग विश्वविद्यालय में दिया पाठ्यक्रम नीचे सूचीबद्ध हैं।\n\nजगद्गुरु रामभद्राचार्य विकलांग विश्वविद्यालय ने पांच संस्थानों के साथ अनुबंध अनुबोधक हस्ताक्षरित किया है। वे पाँच संस्थान \"भारतीय सूचना प्रौद्योगिकी संस्थान, इलाहाबाद\"; \"श्री सदगुरु सेवा ट्रस्ट, चित्रकूट धाम\"; \"प्रमस्तिष्क अंगघात विभाग, निजाम आयुर्विज्ञान संस्थान, हैदराबाद\"; \"मनोविज्ञान विभाग, इलाहाबाद विश्वविद्यालय\" तथा \"राष्ट्रीय दृष्टिहीन विकलांग संस्थान, देहारादून\" है।\n\nबहुत से उल्लेखनीय आगंतुकों ने जगद्गुरु रामभद्राचार्य विकलांग विश्वविद्यालय का दौरा किया है। उनमें से कुछ है उत्तर प्रदेश के पूर्व मुख्यमंत्री राजनाथ सिंह, राज्यसभा के सदस्य मुरली मनोहर जोशी, यूजीसी के अध्यक्ष अरुण निगवेकर, पूर्व केंद्रीय मंत्री उमा भारती, एआईयू के महासचिव दयानंद दोनागाओकर, इलाहाबाद उच्च न्यायालय के भूतपूर्व प्रधान न्यायाधीश हेमंत लक्ष्मण गोखले, कश्मीर विश्वविद्यालय के पूर्व उपकुलपति अब्दुल वाहिद, भारतीय सर्वोच्च न्यायालय के न्यायाधीश मार्कंडेय काटजू, भारतीय सर्वोच्च न्यायालय के न्यायाधीश दलवीर भंडारी, इलाहाबाद उच्च न्यायालय के न्यायाधीश श्री सिंह और भूतपूर्व मेजर जनरल इयान कारडोज़ों।\n\nविश्वविद्यालय के सृजन को उत्तर प्रदेश सरकार द्वारा अत्यधिक समर्थित किया गया था। विश्वविद्यालय को यूजीसी से भी समर्थन प्राप्त है। विश्वविद्यालय के पंजीयक, अविनाश चंद्र मिश्र ने कहा कि वे सूचना प्रौद्योगिकी, शिक्षक प्रशिक्षण कार्यक्रम, ललित कला, गानविद्या आदि के क्षेत्रों में पाठ्यक्रम चलाने के लिए भारतीय पुनर्वास परिषद से सहाय प्राप्त करते है। विश्वविद्यालय को यूजीसी अधिनियम १९५६ की धारा १२ (ख) अंतर्गत केंद्रीय सहायता प्राप्त करने योग्य घोषित किया गया है।\n\nउपयुक्त पाठ्यक्रमों / कार्यक्रमों और उनके प्रदर्शन के आधार पर नियुक्तिया प्राप्त करने में अपने विद्यार्थीयों की सहायता करने के लिए विश्वविद्यालय का अपना स्वयं का नियुक्ति केंद्र है। युवाओं के उचित पुनर्वास हेतु सहाय के लिए केन्द्र कैप्सूल प्रशिक्षण कार्यक्रमों की व्यवस्था भी करता है।\n\nसीमित गतिशीलता के विद्यार्थीयों तक पहुचने के अंतर्गत विश्वविद्यालय दूरस्थ शिक्षा कार्यक्रम ऑनलाइन प्रदान करता है, जो की दूरस्थ शिक्षा परिषद, इन्दिरा गांधी राष्ट्रीय मुक्त विश्‍वविद्यालय, नई दिल्ली द्वारा मान्यता प्राप्त है। विश्वविद्यालय के अन्य कार्यक्रमों सदृश ये सुविधाएं भी केवल विकलांगों के लिए ही उपलब्ध हैं।\n\n", "id": "435739", "title": "जगद्गुरु रामभद्राचार्य विकलांग विश्वविद्यालय"}
{"url": "https://hi.wikipedia.org/wiki?curid=435745", "text": "कृषि जिंसों के सबसे बड़े उत्पादक देशों की सूची\n\nप्रमुख कृषि उत्पादों को मोटे तौर पर खाद्य पदार्थ, फाइबर, ईंधन और कच्चे माल में बांटा जा सकता है।\n\n", "id": "435745", "title": "कृषि जिंसों के सबसे बड़े उत्पादक देशों की सूची"}
{"url": "https://hi.wikipedia.org/wiki?curid=435754", "text": "डोमिनोज़ पिज़्ज़ा\n\nडोमिनोज़ पिज़्ज़ा (अंग्रेजी:Domino's Pizza) एक बहुराष्ट्रीय फ़ास्ट फ़ूड कम्पनी है, जिसे पिज़्ज़ा बनाने में महारत प्राप्त है। डोमिनोज़ संयुक्त राज्य अमेरिका की दूसरी सबसे बड़ी फ़ास्ट फ़ूड श्रृंखला है और इसके पूरी दुनिया के ६० देशों में ९,००० बिक्री-केन्द्र हैं।\n\nइस कम्पनी की स्थापना १९६० में टॉम मॉनाहैन द्वारा इप्सिलाण्टी, मिशिगन में की गई थी और इन वर्षों के दौरान यह पूरे संयुक्त राज्य अमेरिका में विस्तारित हुआ। वर्ष १९९८ से इसका स्वामित्व एक निजी इक्विटी फण्ड बैन कैपिटल के पास है और २००४ से यह स्टॉक एक्सचेंज पर सूचीबद्ध है।\n\nडोमिनोज़ पिज़्ज़ा की स्थापना १९६० में टॉम मॉनाहैन द्वारा इप्सिलाण्टी, मिशिगन में की गई थी। मॉनाहैम का मूल उद्देश्य तीन पिज़्ज़ा रेस्तरां खोलना था। जब मॉनाहैम १९९८ में रिटायर हुए तो उन्होंने अपना व्यापार बैन कैपिटल इंक को बेच दिया था। डेव ब्रैण्डन मार्च २०१० तक डोमिनोज़ के कार्यकारी-व्यवस्थापक ऐर सीईओ रहे।\n\nडोमिनोज़ की डिलिवरी सेवा द्वारा यह दावा किया गया है कि उनके विश्व के ६६ देशों में १०,००० स्टोर हैं।\n\n", "id": "435754", "title": "डोमिनोज़ पिज़्ज़ा"}
{"url": "https://hi.wikipedia.org/wiki?curid=435761", "text": "पश्चिम बंगाल के मुख्यमन्त्रियों की सूची\n\nयह भारत के पश्चिम बंगाल राज्य के स्वतंत्रता से अब तक के मुख्यमंत्रियों की सूची है:\n", "id": "435761", "title": "पश्चिम बंगाल के मुख्यमन्त्रियों की सूची"}
{"url": "https://hi.wikipedia.org/wiki?curid=435779", "text": "गिइज़ भाषा\n\nगिइज़ (ግዕዝ) अफ़्रीका के सींग में उत्तरी इथियोपिया और दक्षिणी एरिट्रिया के क्षेत्रों में उत्पन्न हुई एक प्राचीन सामी भाषा है। कभी यह अक्सुम राज्य और इथियोपिया के शाही दरबार की राजभाषा हुआ करती थी, लेकिन आधुनिक युग में इसका प्रयोग केवल कुछ क्षेत्रीय ईसाई और यहूदी समुदाय अपनी धार्मिक भाषा के रूप में करते हैं।\n\n\"गिइज़\" शब्द उच्चारित करते हुए ध्यान दें की यह \"गिज़\" या \"गीज़\" से भिन्न है। इसमें पहले \"गि\" बोलिए फिर \"इज़\" बोलिए, यानि इसका उच्चारण करते हुए ऐसा लगेगा की एक लम्बी \"ई\" के बीच में ठहराव डाला जा रहा है। इसे अंग्रेज़ी में \"Ge'ez\" लिखते हैं।\n\nगिइज़ में स्त्रीलिंग और पुल्लिंग होते हैं और अक्सर किसी शब्द के अंत में \"त\" जोड़ने से शब्द स्त्रीलिंग बन जाता है:\n\nअरबी जैसी अन्य सामी भाषाओँ की तरह बहुत से शब्दों की जड़ों को तीन व्यंजनों के साथ बनाया जाता है, जिनके बीच और आसपास स्वरों को बदलकर शब्दों का अर्थ बदला जाता है। इसका प्रयोग एकवचन से बहुवचन बनाने के लिए होता है:\n\nध्यान दीजिये कि हिन्दी में प्रयोग किये जाने वाले अरबी जैसी सामी भाषा के मूल के कुछ गिने-चुने शब्दों में भी यह देखा जा सकता है। उदाहरण के लिए 'वजह' का अर्थ 'कारण' होता है और 'वजहुआत' का अर्थ 'एक से अधिक कारण' होता है। इसी तरह से एक व्यक्ति को आदर से 'हुज़ूर' कहते हैं लेकिन अनेक व्यक्तियों को 'हज़रात' कहते हैं।\n\n", "id": "435779", "title": "गिइज़ भाषा"}
{"url": "https://hi.wikipedia.org/wiki?curid=435793", "text": "क़\n\nक़ देवनागरी लिपि का एक वर्ण है। हिंदी-उर्दू के कईं शब्दों में इसका प्रयोग होता है, जैसे कि क़िला, क़यामत, क़त्ल, क़ुरबानी और क़ानून। अन्तर्राष्ट्रीय ध्वन्यात्मक वर्णमाला में इसके उच्चारण को q के चिन्ह से लिखा जाता है और उर्दू में इसे लिखा जाता है, जिस अक्षर का नाम \"क़ाफ़\" है।\n\n\"क़\" को भाषाविज्ञान के नज़रिए से \"अघोष अलिजिह्वीय स्पर्शी\" वर्ण कहा जाता है (अंग्रेजी में इसे \"वाएस्लेस युवुलर प्लोसिव\" कहते हैं)।\n\n\"क़\" का उच्चारण बहुत लोग \"क\" से मिलता-जुलता कर देते हैं। इस से ज़्यादातर कोई कठिनाई नहीं पैदा होती क्योंकि यह दोनों ध्वनियाँ काफ़ी समीप हैं। अरबी भाषी लोग \"क\" और \"क़\" की ध्वनियों में काफ़ी अंतर करते हैं, लेकिन वह भी विदेशियों द्वारा इन दोनों को एक जैसे उच्चारित करने से असमंजस में नहीं पड़ते क्योंकि बहुत कम शब्द हैं जिनमें इन दोनों को मिला देने से ऐसा असमंजस पैदा हो। फिर भी हिंदी-उर्दू में कुछ शब्द हैं जिनमें ग़लत अर्थ निकल सकता है (हालांकि सन्दर्भ से ग़लत उच्चारण के साथ भी सही अर्थ भांपा जा सकता है):\n\nईरान में 'क़' को अक्सर 'ग़' की तरह उच्चारित किया जाता है। इस से बहुत से ऐसे शब्द हैं जिनमें हिन्दी-उर्दू और ईरानी फ़ारसी में अंतर आ जाता है। मिसाल के लिए 'इन्क़लाब' को 'इन्ग़लाब', 'साक़ी' को 'साग़ी', 'क़ुर्बान' को 'ग़ुर्बान' और 'क़ीमत' को 'ग़ीमत' कहा जाता है। भारत में प्रचलित जिन्न की कहानियों में अक्सर जिन्न अपने मालिक को \"आक़ा\" बुलाता है। यही \"मालिक\" के अर्थ वाला शब्द ईरान में बदलकर \"आग़ा\" हो गया, जिस से इस्माइली शियाओं के धार्मिक नेता \"आग़ा ख़ान\" का नाम आया है।\n\n", "id": "435793", "title": "क़"}
{"url": "https://hi.wikipedia.org/wiki?curid=435797", "text": "चुकची प्रायद्वीप\n\nचुकची प्रायद्वीप (रूसी: Чуко́тский полуо́стров, चुकोत्स्कीय पोलूओस्त्रोव) एशिया का सब से पूर्वोत्तर क्षेत्र है। यह साइबेरिया के बिलकुल उत्तर-पूर्वी अंत पर है। इसके उत्तर में चुकची सागर, दक्षिण में बेरिंग सागर और पूर्व में बेरिंग जलडमरू है। प्रशासनिक रूप से यह रूस के चुकोटका स्वशासी राज्य का भाग है। सन् १९९० में इस प्रायद्वीप पर रहने वालों की जनसँख्या १,५५,०० थी। यहाँ के मूल निवासी चुकची, ऍसकिमो, चुवानी, कोरयाक, एवेन और युकगीर जातियों के हैं, हालाँकि कुछ रूसी लोग भी यहाँ आकर बस गए हैं।\n\nचुकची प्रायद्वीप के बिलकुल पूर्वी छोर पर देझ़नेव अंतरीप है (ध्यान दीजिये कि 'झ़' का उच्चारण 'झ' से भिन्न है)। यहाँ से संयुक्त राज्य अमेरिका के अलास्का राज्य के सीवार्ड प्रायद्वीप (Seward Peninsula) का सब से नज़दीकी छोर केवल ५३ मील दूर है। पिछले हिमयुग के दौरान समुद्री सतह आज से कम थी और यहाँ एक ज़मीन का हिस्सा इन दोनों छोरो को जोड़े हुए था। माना जाता है के बहुत से मूल अमेरिकी आदिवासियों के पूर्वज इसी को पार करके एशिया से उत्तर अमेरिका में दाख़िल हुए।\n\n", "id": "435797", "title": "चुकची प्रायद्वीप"}
{"url": "https://hi.wikipedia.org/wiki?curid=435832", "text": "विशालविविध देश\n\nविशालविविध देश कुछ देशों का समूह है जहाँ पृथ्वी पर पाए जाने वाली अधिकतर प्रजातियाँ उपस्थित है और इसीलिए इन्हें सर्वाधिक जैव विविधता वाला देश माना जाता है। १९९८ में कंज़र्वेशन इण्टरनेशनल ने १७ देशों को विशालविविध माना है जिनमे से अधिकतर उष्णकटिबन्धीय देश हैं।\n\nसन २००२ में मेक्सिको ने एक अलग संस्था बनाई जिसका ध्यान ऐसे जैवविविध देशों पर केन्द्रित था जिनके पास पारम्परिक ज्ञान भी है। इस संस्था के सदस्य, कंज़र्वेशन इण्टरनेशनल के सारे सदस्य देश नहीं हैं।<br>\nवर्णमाला के क्रम में, १७ विशाल विविध देश हैं:\n\n१८ फरवरी २००२ को ब्राजील, चीन, कोलंबिया, कोस्टा रिका, भारत, इंडोनेशिया, केन्या, मेक्सिको, पेरू, फिलीपींस, दक्षिण अफ्रीका और वेनेजुएला, के प्रतिनिधि कैनकन में इकट्ठे हुए। इन देशों ने समान विचारधारा वाले विशालविविध देश का एक समूह गठित करने की घोषणा की जिस्से उनके हितों, संरक्षण और जैव विविधता के निरंतर उपयोग से संबंधित प्राथमिकताओं को बढ़ावा दिया जा सके। यहा उन देशों भी बुलाने का फैसला हुआ जो जैव विविधता सम्मेलन, जैव सुरक्षा पर कार्टाजेना प्रोटोकॉल और क्योटो प्रोटोकॉल का हिस्सा नहीं बन सके।<br>\nइस सम्मेलन में यह निर्णय हुआ की:\nनिम्नानुसार समान विचारधारा वाले विशालविविध देश संगठन के वर्तमान सदस्य देशों सूची हैं:\n\n", "id": "435832", "title": "विशालविविध देश"}
{"url": "https://hi.wikipedia.org/wiki?curid=435833", "text": "अंकेक्षण मानकों की सूची (भारत)\n\nभारत अंकेषण मानको की सूचि\n", "id": "435833", "title": "अंकेक्षण मानकों की सूची (भारत)"}
{"url": "https://hi.wikipedia.org/wiki?curid=435863", "text": "1955 पैन अमेरिकी खेल\n\n1955 पैन अमेरिकी खेल (आधिकारिक तौर पर II पैन अमेरिकी खेल) मार्च 12 से 26 के बीच मेक्सिको नगर, मेक्सिको में आयोजित हुए थे। खेलो के मुख्य आयोजन का केन्द्र यूनिवर्सिटी स्टेडियम (अब ओलंपिक स्टेडियम) था, जिसमे उद्घाटन और समापन समारोह भी आयोजित हुए। इन खेलो में 22 देशों के 2,583 एथलीटों ने भाग लिया था। मेक्सिको के मेजबान होने के कारण खेलो कि आधिकारिक भाषा स्पेनिश थी, तथा सभी प्रतिभागी राष्ट्रो ने उद्घाटन समारोह में स्पेनिश वर्णमाला के क्रम अनुसार स्टेडियम में मार्च किया।\n", "id": "435863", "title": "1955 पैन अमेरिकी खेल"}
{"url": "https://hi.wikipedia.org/wiki?curid=435874", "text": "जुलाई और अगस्त २०११ कराची लक्ष्यित हत्याएँ\n\nअंगूठाकार|Lakshyaith Attack\nजुलाई और अगस्त २०११ के पहले और दूसरे सप्ताह की अवधि में कराची में लक्ष्यित हत्याओं में १०० से अधिक लोग मारे गए थे। गोलीबारी की घटना ५ जुलाई से अज्ञात व्यक्तियों द्वारा आरम्भ हुई थी और नगर भर में विभिन्न उपनगरीय क्षेत्रों में अन्धाधुन्ध गोलीबारी हुई। केवल तीसरे दिन ही कम से कम २७ लोग मारे गए थे; यह दिन आतंकवाद की लहर का सबसे बदतरीन दिन साबित हुआ। सरकारी दावों के बावजूद कराची क्षेत्र, कटी पहाड़ी, कस्बे कॉलोनी और अन्य कई क्षेत्रों में शान्ति स्थापित ना हो सकी। इसलिए, चार दिन बाद एक ऑपरेशन में लगभग २५७ आतंकवादी गिरफ्तार किए गए और शान्ति बहाल होती दिखी।\n\nमंगलवार, ५ जुलाई २०११, को अज्ञात बन्दूकधारियों ने विभिन्न गोलीबारी की घटनाओं में ११ लोग मार डाले; शीरशाह में १ और बलदेव टाउन और कोरनगी में प्रत्येक में २ लोग मारे गए। कस्बा मोड़ तथा अन्य स्थानों की अन्य घटनाओं में ८ लोग मारे गए व दर्जन भर लोग घायल हुए। इन घटनाओं के तुरन्त बाद राज्य सरकार ने दोहरी सवारी पर रोक लगा दी। कस्बा कॉलोनी में अन्य पहाड़ी स्थानों को आतंकवादियों ने अधिकार में ले लिया और आम नगरिकों पर ऊँचे स्थानों से भारी गोलीबारी आरम्भ कर दी।\n\nबुधवार, ६ जुलाई २०११ को हमले के दौरान तीन बसों पर गोलीबारी हुई, उनमें से कुछ ाोरनगी टाउन स्थित हुई जिसकी वजह से उपनगरीय स्थानीय लोगों को उनके घरों को खाली करना पड़ा और सुरक्षित क्षेत्रों की ओर भागना होना पड़ा। हमलावर भी तुरन्त अपराध के बाद बच निकलने में सफल रहे। राष्ट्रपति आसिफ अली जरदारी ने वरिष्ठ अधिकारियों के एक सम्मेलन को तलब किया ताकि करबची में जारी हिंसा के बारे में बात करके समाधान खोजा जा सके। मीडिया में लोगों की एक बड़ी संख्या द्वारा इस हमले की कड़ी निन्दा की गई।\n\nशुक्रवार, ८ जुलाई २०११ की रात कराची के विभिन्न क्षेत्रों में बलाआख़र पुलिस के दोनों पक्ष सक्रिय हुए। महिलाओं और बच्चों के पलायन का सिलसिला शाम से आरम्भ हो चुका था और रात तक जारी रहा। देर रात को पुलिस और रेंजर्स ने गश्त बढ़ा दी और कस्बा कॉलोनी और कटी पहाड़ी के संवेदनशील और तनावपूर्ण स्थिति वाले क्षेत्रों में अभियान आरम्भ कर दिया गया था।\n\nशनिवार, ९ जुलाई, २०११ की सुबह ५ बजे पुलिस के एक अभियान में कस्बा कॉलोनी और मीटरवोल कॉलोनी के क्षेत्रों से ८ लोगों को हिरासत में ले लिया। गिरफ्तारी के दौरान उन लोगों के पास से १ कलाशनकोफ, १२ टी टी पसतोलें और पर्याप्त मात्रा में मादक पदार्थ भी बरामद हुए।\n\nअगस्त के महीने में कराची पुलिस ने १८५ लोगों को गिरफ्तार किया था। इन लोगों को हत्या, अवैध वसूली, भूमि हथियाने एवं मादक पदार्थो की तस्करी के आरोपों में गिरफ्तार किया है।\n\nअगस्त २०११ में अदालत आज़मी ने कराची में लक्ष्यित हत्याओं पर सुनवाई आरम्भ की।\n\n", "id": "435874", "title": "जुलाई और अगस्त २०११ कराची लक्ष्यित हत्याएँ"}
{"url": "https://hi.wikipedia.org/wiki?curid=435895", "text": "यूनानी अंधकार काल\n\nअंधकार काल के [[यूनान]] का एक नक़्शा\nयूनानी अंधकार काल ग्रीस (यूनान) के इतिहास में १२०० ईसापूर्व से ८०० ईसापूर्व के काल को कहा जाता है जिस से सम्बंधित लेख इतिहासकारों को नहीं मिल पाए हैं। इस युग से पहले के रेखीय बी लिपि में लिखी माइसीनियाई यूनानी के बहुत से नमूने मिटटी के तख़्तो और बर्तनों पर और इमारतों पर मिले हैं। इस \"अंधकार\" काल के बाद इस उपभाषा का प्रयोग नहीं मिलता बल्कि शास्त्रीय यूनानी कहलाई जाने वाली उत्तरी उपभाषा की लिखाइयाँ ही मिलती हैं जिनमें आधुनिक यूनानी अक्षरमाला से मिलती-जुलती लिपि का प्रयोग है। माइसीनियाई युग में बर्तनों और अन्य वस्तुओं पर बहुत विस्तृत चित्रों (डिज़ाईनों) को देखा जाता था, लेकिन अंधकार युग में मिली वस्तुओं पर सादे रेखा-चित्रों को ही पाया गया, जिस से यह लगा कि एक कला-विकसित संस्कृति किसी वजह से गिरकर अविकसित हो गई।\n\nइन तथ्यों को समझने के लिए इतिहासकारों ने घटनाक्रम इस तरह से जोड़ा कि उसमें पहले माइसीनियाई यूनानी संस्कृति फल-फूल रही थी, फिर उत्तर से डोरियाई कहलाए जाने वाले लोगों का आक्रमण हुआ जिन्होनें इस सभ्यता का अंत कर दिया। लगभग ४०० सालों तक यूनान एक बर्बरता के अंधकार में रहा और इस काल की कोई लिखाई नहीं मिलती क्योंकि लिखाइयाँ बनी ही नहीं थीं। उसके बाद सभ्यता एक नई उपभाषा के साथ फिर जन्मी। इसके विपरीत वर्तमान के कुछ विद्वानों का मानना है कि ऐसा कोई अंधकार काल कभी था ही नहीं और इस काल के लेख इसलिए नहीं मिलें क्योंकि उन्हें ठीक से खोजा नहीं गया है। मतभेद जारी है।\n\n\"यूनानी अंधकार काल\" को अंग्रेज़ी में \"ग्रीक डार्क ऐजिज़\" (Greek dark ages) कहते हैं। यूनानी में इस काल को \"गेओमेत्रिकी एपोख़ी\" (Γεωμετρική εποχή, 'ख़' के उच्चारण पर ध्यान दें) कहा जाता है, जिसका अर्थ है \"ज्यामितीय युग\", क्योंकि इस काल में मिली वस्तुओं पर कला रेखाचित्रों (ज्यामिति) के रूप में देखी जाती है।\n\n१२०० ईसापूर्व के आसपास माइसीनियाईओं के महल और उनके दूर-दराज़ नगरों के नष्ट होने या किसी कारण से छोड़े दिए जाने के निशान मिलते हैं। यह सभ्यता बहुत संगठित थी और यह ठीक से पता नहीं थी इनकी व्यवस्था क्यों बिखरने लगी। यह एक कांस्य युग की संस्कृति थी और इसी काल में कुछ लोगों ने लोहे का प्रयोग सीख लिया था। लोहा कांस्य से कहीं ज़्यादा सख़्त होता है और बहुत सी जगहों पर कांस्य के अस्त्रों से लड़ने वाले लोहे का प्रयोग करने वालों से पराजित हो रहे थे। संभव है कि ऐसे किसी लौह-प्रयोगी जाती ने माइसीनियाईओं की सभ्यता को ख़त्म कर दिया हो। इसी काल में भूमध्य सागर के कई क्षेत्रों में मौसम में अचानक बदलाव से फ़सले भी नष्ट हुई जिस से भुखमरी पैदा हो गई थी। ऐसे कुछ प्रमाण मिले हैं कि इन क्षेत्रों में शासकों के विरुद्ध बहुत से विद्रोह भड़क रहे थे। संभव है कि ऐसी किसी वजह से या इन के मिश्रण से माइसीनियाईओं पर उत्तर से डोरियाई लोगों ने या फिर समुद्र से किसी अन्य जाति के लोगों ने हमले बोले हों। पूर्व में अनातोलिया में हत्ती (हिटाईट) सभ्यता भी डगमगा रही थी। दक्षिण की ओर प्राचीन मिस्र के मिले कुछ लेखों में मिस्री सूत्र भी इस काल में ऐसे समुद्री लोगों की अचानक बढ़ी गतिविधियों और हमलों का ज़िक्र करते हैं:\nइनमें से बहुत सी जातियाँ फ़ोनीशिया के पास के क्षेत्रों से थी। यह भी देखा गया है के माइसीनियाईओं की रेखीय बी लिपि के प्रयोग के अंत होने के बाद जब लेख दुबारा शुरू हुए तो वह यूनानी लिपि में थे जो फ़ोनीशियाई वर्णमाला पर आधारित थी।\n\n", "id": "435895", "title": "यूनानी अंधकार काल"}
{"url": "https://hi.wikipedia.org/wiki?curid=435897", "text": "सैन्य प्रोद्योगिकी संस्थान\n\nसैन्य प्रोद्योगिकी संस्थान (Army Institute of Technology अथवा AIT) भारतीय सेना के अधीन एक अर्ध-निजी प्रोद्योगिकी संस्थान है जो पुणे विश्वविद्यालय से संलग्न चार विभिन्न तकनीकी क्षेत्रों से अवर (स्नातक से नीचे) की डिग्री प्रदान कराता है। इस महाविद्यालय में केवल भारतीय सेना में कार्यरत, या भारतीय सेना से सेवानिवृत्त पुरुषों/महिलाओं पर आश्रितों के प्रवेश को अनुमति दी जाती है। ये आश्रित, उपयुक्त सैनिक के पुत्र, पुत्री अथवा पत्नी हो सकती है। यहाँ प्रवेश पाने के लिए अखिल भारतीय प्रोद्योगिकी प्रवेश परीक्षा (AIEEE) के अंकों का मूल्यांकन करने के पश्चात 'पहले आओ, पहले पाओ' की नीति के अनुसार उपलब्ध सीटों को आवंटित किया जाता है। इस संस्थान की सर्वोच्च अध्यक्षता, भारतीय सेना के प्रमुख, स्वयं जेनेरल के हाथों में होती है। तत्पश्चात, इसकी कमान AWES (Army Welfare Education Society) के हाथों रहती है।\n\nइस महाविद्यालय की नीव भारतीय सैन्य प्रमुख, जेनेरल बिपिन चंद्र जोशी, (परम विशिष्ट सेना मेडल, अति विशिष्ट सेना मेडल, ए.डी.सी.) द्वारा रखी गयी थी। उनका मानना था की कठिन परिस्थितियों में जीवन बिता रहे सेना के हर एक जवान की जीवन शैली का सीधा एवं नकारात्मक असर उनके बच्चों की पढाई पर पड़ता है। अतः, ये आवश्यक है कि जल्द ही इस समस्या का निवारण किया जाए।\n\nAIT की औपचारिक स्थापना 24 फ़रवरी 1995 को जेनेरल एस. रॉय चौधरी द्वारा की गयी थी। सन 1998 में यहाँ से पहले बैच ने डिग्री धारण की थी।\n\nAIT से चार अलग अलग क्षेत्रो की डिग्री पायी जा सकती है। ये हैं: \n\nये सभी चार-चार वर्षों के कोर्स हैं जो क्रमशः FE (प्रथम वर्ष), SE (द्वितीय वर्ष), TE (तृतीय वर्ष) और BE (चतुर्थ वर्ष) के नाम से जाने जाते हैं। इन सभी में हर वर्ष 60 विद्यार्थियों को प्रवेश दिया जाता है परन्तु 2010-2011 के सत्र से विद्युत एवं दूरसंचार प्रौद्योगिकी (Electronics and Telecommunications Engineering) में 120 छात्र/छात्राओं को प्रवेश दिया जाने लगा। यहाँ से पास होने वाले छात्र/छात्राओं को BE (Bachelor of Engineering) की डिग्री प्रदान की जाती है।\n\nAIT के सभी छात्र आज देश और विदेश में अनेकों स्थानों पर इस संस्थान का नाम रौशन कर रहे हैं। यहाँ की गुणवत्ता-पूर्ण शिक्षा के सहारे वे न सिर्फ स्वयं को बल्कि इस देश को भी नयी ऊंचाइयों कू छोने में मदद कर रहे हैं। यहाँ के सभी वर्तमान छात्र इस संस्थान के भूतपूर्व छात्रों के साथ AIT Alumni Association के ज़रिये संपर्क बनाए रखते हैं।\n\n", "id": "435897", "title": "सैन्य प्रोद्योगिकी संस्थान"}
{"url": "https://hi.wikipedia.org/wiki?curid=435903", "text": "ठाकुर प्यारेलाल सिंह\n\nठाकुर प्यारेलाल सिंह छत्तीसगढ़ में श्रमिक आंदोलन के सूत्रधार तथा सहकारिता आंदोलन के प्रणेता थे। उनका जन्म 21 दिसम्बर 1891 को राजनांदगांव जिले के दैहान ग्राम में हुआ। पिता का नाम दीनदयाल सिंह तथा माता का नाम नर्मदा देवी था। आपकी शिक्षा राजनांदगांव तथा रायपुर में हुई। नागपुर तथा जबलपुर में आपने उच्च शिक्षा प्राप्त कर 1916 में वकालत की परीक्षा उत्तीर्ण की। बाल्यकाल से ही आप मेधावी तथा राष्ट्रीय विचारधारा से ओत-प्रोत थे।\n\n1906 में बंगाल के क्रांतिकारियों के संपर्क में आकर क्रांतिकारी साहित्य के प्रचार आरंभ किया और विद्यार्थियों को संगठित कर जुलूस के समय वन्देमातरम् का नारा लगवाते थे। 1909 में सरस्वती पुस्तकालय की स्थापना की। 1920 में राजनांदगांव में मिल-मालिकों के शोषण के विरुद्ध आवाज उठाई, जिसमें मजदूरों की जीत हुई। आपने स्थानीय आंदोलनों और राष्ट्रीय आंदोलन के लिए जन-सामान्य को जागृत किया।\n\n1925 से आप रायपुर में निवास करने लगे। आपने छत्तीसगढ़ में शराब की दुकानों में पिकेटिंग, हिन्दू-मुस्लिम एकता, नमक कानून तोड़ना, दलित उत्थान जैसे अनेक कार्यो का संचालन किया। देश सेवा करते हुए आप अनेक बार जेल गए। मनोबल तोड़ने के लिए आपके घर छापा मारकर सारा सामान कुर्क कर दिया गया, परन्तु आप नहीं डिगे।\n\nराजनैतिक झंझावातों के बीच 1937 में रायपुर नगरपालिका के अध्यक्ष चुने गए। 1945 में छत्तीसगढ़ के बुनकरों को संगठित करने के लिए आपके नेतृत्व में छत्तीसगढ़ बुनकर सहकारी संघ की स्थापना हुई। प्रवासी छत्तीसगढ़ियों को शोषण एवं अत्याचार से मुक्त कराने की दिशा में भी आप सक्रिय रहे।\n\nवैचारिक मतभेदों के कारण सत्ता पक्ष को छोड़कर आप आचार्य कृपलानी की किसान मजदूर पार्टी में शामिल हुए। 1952 में रायपुर से विधानसभा के लिए चुने गए तथा विरोधी दल के नेता बने। विनोबा भावे के भूदान एवं सर्वोदय आंदोलन को आपने छत्तीसगढ़ में विस्तारित किया। 20 अक्टूबर 1954 को भूटान यात्रा के समय अस्वस्थ हो जाने से आपका निधन हो गया। छत्तीसगढ़ शासन ने उनकी स्मृति में सहकारिता के क्षेत्र में उत्कृष्ट प्रदर्शन के लिए ठाकुर प्यारेलाल सिंह सम्मान स्थापित किया है।\n\n", "id": "435903", "title": "ठाकुर प्यारेलाल सिंह"}
{"url": "https://hi.wikipedia.org/wiki?curid=435906", "text": "अल्फ़ा अरायटिस तारा\n\nअल्फ़ा अरायटिस, जिसका बायर नाम भी यही (α Ari, α Arietis) है, मेष तारामंडल का सब से रोशन तारा है और पृथ्वी से दिखने वाले सभी तारों में से ४८वाँ सब से रोशन तारा है। यह हमसे ६६ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) +२.०० है।\n\nअल्फ़ा अरायटिस को अंग्रेज़ी में कभी-कभी \"हैमल\" (Hamal) कहा जाता है। यह नाम अरबी भाषा के \"रास अल-हमल\" () से लिया गया है जिसका अर्थ \"भेड़ का सिर\" है। यह नाम इसलिए पड़ा है क्योंकि यह मेष (यानि भेड़) तारामंडल में काल्पनिक भेड़ की आकृति के सिर में स्थित है।\n\nअल्फ़ा अरायटिस एक K2 IIICa-1 श्रेणी का दानव तारा है। इस श्रेणी में 'Ca' का मतलब है के इसके वर्णक्रम (स्पॅक्ट्रम) की जाँच करने पर इसके वायुमंडल में कैलशियम तत्व की मौजूदगी का पता चलता है। इसकी सतह का तापमान लगभग ४,५९० कैल्विन अनुमानित किया गया है। इसका द्रव्यमान हमारे सूरज के द्रव्यमान का २ गुना है, लेकिन व्यास (डायामीटर) सूरज के व्यास का १५ गुना है। इसकी निहित चमक (निरपेक्ष कान्तिमान) हमारी सूरज की चमक की ९० गुना अनुमानित की गई है। इसकी चमक में समय के साथ उतार-चढ़ाव दिखता है इसलिए खगोलशास्त्रियों को शक़ है कि यह एक परिवर्ती तारा है।\n\nवैज्ञानिकों को अल्फ़ा अरायटिस के इर्द-गिर्द एक ग़ैर-सौरीय ग्रह परिक्रमा करता हुआ ज्ञात हुआ है। इसका द्रव्यमान बृहस्पति के द्रव्यमान का १.८ गुना है, यानि इसके एक गैस दानव होने की काफ़ी संभावना है। यह लगभग ३८० दिनों में अल्फ़ा अरायटिस की परिक्रमा पूरी कर लेता है। इस ग्रह को अंतर्राष्ट्रीय खगोलीय संघ द्वारा \"अल्फ़ा अरायटिस बी\" (α Ari b) नामांकित किया गया है।\n\n२००० ईसापूर्व से १०० ईसापूर्व के काल में बसंत विषुव (इक्विनॉक्स) के समय में सूरज आकाश में सूर्यपथ में मेष तारामंडल के क्षेत्र में होता था (जिस से मेष राशि सम्बंधित है)। हिन्दू नव वर्ष और भारतीय सौर नव वर्ष दोनों इसी समय पड़ते हैं और बहुत सी अन्य संस्कृतियों में भी ऐसा ही होता था। इसलिए यह समय धार्मिक और प्रशासनिक रूप से बहुत महत्व रखता था। यही वजह है की अधिकतर अख़बारों में राशिफल की सूचियाँ मेष राशी से ही शुरू होती हैं। अल्फ़ा अरायटिस इस क्षेत्र का सब से रोशन तारा था इसलिए यह भी महत्व रखता था। अयन चलन की वजह से वर्तमान युग में सूरज बसंत विषुव के दौरान मीन तारामंडल के क्षेत्र में पड़ता है।\n\n", "id": "435906", "title": "अल्फ़ा अरायटिस तारा"}
{"url": "https://hi.wikipedia.org/wiki?curid=435908", "text": "फर्मी का आकलन\n\nफर्मी प्रश्न (Fermi question) या 'फर्मी की समस्या' (Fermi problem) या 'फर्मी का आकलन' (Fermi estimate) त्वरित किन्तु रफ प्राक्कलन की एक विधि है जो विमीय विश्लेषण, सन्निकटन, आदि का की शिक्षा देने के लिये डिजाइन की गयी है। इसका उपयोग विज्ञान के हर क्षेत्र में होता है किन्तु भौतिकी एवं इंजीनियरी के क्षेत्र में यह विशेष रूप से प्रयुक्त होता है। इसमें अपनी मान्यताओं (assumptions) की स्पष्ट पहचान करने का महत्व सीखने को मिलता है। इसका नाम प्रसिद्ध भौतिकशास्त्री एनरिको फर्मी के नाम पर पड़ा है। इस तरह की समस्याओं में किसी राशि का तर्कसंगत मान का आकलन करना होता है जिनका मान दिये हुए अपर्याप्त सूचनाओं के आधार पर निकालना असम्भव होता है। उदाहरण के लिये, डल झील में बूदों की संख्या कितनी होगी?)\n\n\n", "id": "435908", "title": "फर्मी का आकलन"}
{"url": "https://hi.wikipedia.org/wiki?curid=435912", "text": "डॅल्टा वलोरम तारा\n\nडॅल्टा वलोरम, जिसके बायर नामांकन में भी यही नाम (δ Vel या δ Velorum) दर्ज है, आकाश में पाल तारामंडल में स्थित एक तारों का मंडल है जिसमें दो द्वितारे दिखाई दिए हैं। इसका सब से रोशन तारा \"डॅल्टा वलोरम ए\" +२.०३ मैग्निट्यूड की चमक (सापेक्ष कांतिमान) रखता है और पृथ्वी के आकाश में दिखने वाले तारों में से ४९वाँ सब से रोशन तारा है। अगर डॅल्टा वलोरम के सभी तारों को इकठ्ठा देखा जाए तो इनकी मिली-जुली चमक १.९५ मैग्निट्यूड है। ध्यान रहे के खगोलीय मैग्निट्यूड एक विपरीत माप है और यह जितना कम हो चमक उतनी ही ज़्यादा होती है। यह तारे पृथ्वी से लगभग ७९.७ प्रकाश-वर्ष की दूरी पर हैं।\n\nडॅल्टा वलोरम को चीनी में \"कू शी\" (弧矢, हू शी) कहते हैं जिसे अंग्रेज़ी में \"Koo She\" लिखा जाता है और जिसका अर्थ \"तीर-कमान\" है।\n\nखगोलशास्त्रियों को इस तारों के मंडल को ग़ौर से देखने पर दो द्वितारों के मंडल मिले हैं:\n\nअयन चलन की वजह से सन् ९००० में डॅल्टा वलोरम पृथ्वी के दक्षिणी ध्रुव के ठीक ऊपर स्थित प्रतीत होगा, यानि पृथ्वी का दक्षिणी ध्रुव तारा होगा।\n\n", "id": "435912", "title": "डॅल्टा वलोरम तारा"}
{"url": "https://hi.wikipedia.org/wiki?curid=435922", "text": "बेटा सॅटाए तारा\n\nबेटा सॅटाए, जिसका बायर नाम भी यही (β Cet, β Ceti) है, सीटस तारामंडल का सब से रोशन तारा है और पृथ्वी से दिखने वाले सभी तारों में से ५०वाँ सब से रोशन तारा है। यह हमसे ९६ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) +२.०४ है। आकाश के जिस क्षेत्र में यह नज़र आता है उसमें और कोई रोशन तारे नहीं हैं, जिस वजह से इसे आसानी से देखा जा सकता है।\n\nबेटा सॅटाए को अंग्रेज़ी में कभी-कभी \"डॅनॅब काइटॉस\" (Deneb Kaitos) कहा जाता है। यह नाम अरबी भाषा के \"अल-ज़नब अल-केतोस अल-जनूब\" () से लिया गया है जिसका अर्थ \"सीटस (व्हेल) की दक्षिणी दुम\" है। इसे \"डिफ़्डा\" (Diphda) भी कहा जाता है। यह नाम भी अरबी से लिया गया है। अरबी में इसका नाम \"अद-दफ़्दा अत-तानी\" () था, जिसका अर्थ \"दूसरा मेंढक\" है। इस नाम के सन्दर्भ में \"पहला मेंढक\" मीनास्य तारा (उर्फ़ फ़ुमलहौत) था।\n\nबेटा सॅटाए एक K और G श्रेणियों के बीच का नारंगी दानव तारा है। औपचारिक रूप से इसे K0 III की श्रेणी दी गई है। इसकी सतह का तापमान लगभग ४,८०० कैल्विन अनुमानित किया गया है जो हमारे सूरज से ज़रा कम है। इसका द्रव्यमान हमारे सूरज के द्रव्यमान का ३ गुना है, लेकिन व्यास (डायामीटर) सूरज के व्यास का १७ गुना है। इसकी निहित चमक (निरपेक्ष कान्तिमान) हमारी सूरज की चमक की १४५ गुना अनुमानित की गई है। इस तारे की उम्र लगभग १० करोड़ वर्ष है। इसके अध्ययन से प्रतीत होता है कि कभी यह एक मुख्य अनुक्रम तारा हुआ करता था जो अब फूल रहा है और भविष्य में एक लाल दानव तारा बन जाएगा।\n\n", "id": "435922", "title": "बेटा सॅटाए तारा"}
{"url": "https://hi.wikipedia.org/wiki?curid=435942", "text": "भारतीय बैंक संघ\n\nभारतीय बैंक संघ (अंग्रेज़ी:इण्डियन बैंक्स एसोसियेशन, लघु:IBA), की स्थापना २६ सितंबर १९४६ को, भारत से संचालित होने वाली ;भारत में बैंकिंग प्रबंधन हेतु एक प्रतिनिधि संस्था के रूप में, भारतीय बैंकों एवं वित्तीय संस्थानों ने की थी। इसमें आरंभ में १९४६ के २२ भारतीय बैंक सदस्य थे। वर्तमान में इसमें भारत में संचालित होने वाली लगभग १५० कंपनियां सदस्य हैं। इस संघ की स्थापना भारतीय बैंकिंग के विकास, समन्वयन एवं मजबूत बनाने के उद्देश्य से की गयी थी। साथ ही इसका उद्देश्य सदस्य बैंकों की विभिन्न प्रकार से सहायता करना, नये प्रकार की प्रणालियों की स्थापना करना एवं सदस्यों में नये मानकों को स्वीकार करने की स्थापना करवाना भी था।\n\nभारतीय बैंक संघ का प्रबंधन एक समिति द्वारा होता है। इस समिति के वर्तमान सदस्यों में एक अध्यक्ष (वर्तमान सदस्य एम डी माल्या)) होता है। पूर्व उल्लेखनीय अध्यक्षगणों में वी पी शेट्टी एवं एम वी नायर रहे हैं। इनके अलावा चार उपाध्यक्ष, एक मानद सचिव एवं ३१ सदस्य होते हैं। \n\nभारतीय बैंक संघ की प्रबंधन समिति के सदस्य बैंकों में निम्न बैंक आते हैं: \n\n\n", "id": "435942", "title": "भारतीय बैंक संघ"}
{"url": "https://hi.wikipedia.org/wiki?curid=435944", "text": "भारतीय राष्ट्रीय भुगतान निगम\n\nभारतीय राष्ट्रीय भुगतान निगम भारतीय रिज़र्व बैंक द्वारा स्थापित एक निगम है जिसे भारत में विभिन्न भुगतान प्रणालियों के लिए एक मातृसंस्था के रूप में कल्पित किया गया है।\n\nनैशनल फाईनैंशियल स्विच(NFS), \nइंटरबैंक मोबाईल भुगतान सेवा(IMPS), \nरु-पे, \nचैक ट्रंकेशन सिस्टम (CTS), \nआधार इनेबल्ड पेमेंट सिस्टम (AEPS), ACH\n\n8 मई 2014 को भारत के राष्ट्रपति श्री प्रणब मुखर्जी ने भारत का अपना भुगतान कार्ड ‘रुपे’ राष्ट्र को समर्पित किया। भारतीय रिजर्व बैंक ने 2005 में ऐसी स्वदेशी सेवा की आवश्यकता की परिकल्पना की थी और यह कार्य 2010 में इसके संचालन के तुरंत बाद भारतीय राष्ट्रीय भुगतान निगम (एनपीसीआई) को सौंप दिया था। एनपीसीआई ने रुपे सेवा को अप्रैल, 2013 में ही शुरू कर दिया था जबकि कार्ड भुगतान नेटवर्क को पूरी तरह कार्य रूप देने में सामान्यत: पाँच से सात वर्ष लग जाते हैं। उक्त तिथि तक इस नेटवर्क में 70 लाख कार्ड जारी किए जा चुके थे। रुपे कार्ड परियोजना में 17 बैंकों ने सहयोग दिया है। \n", "id": "435944", "title": "भारतीय राष्ट्रीय भुगतान निगम"}
{"url": "https://hi.wikipedia.org/wiki?curid=435988", "text": "कापा ओरायोनिस तारा\n\nकापा ओरायोनिस, जिसके बायर नामांकन में भी यही नाम (κ Ori या κ Orionis) दर्ज है, आकाश में कालपुरुष तारामंडल का छठा सब से रोशन तारा और पृथ्वी से दिखने वाले तारों में से ५१वाँ सब से रोशन तारा है। यह हमसे लगभग ७०० प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.०६ है।\n\nकापा ओरायोनिस को अंग्रेज़ी में \"सेफ़\" (Saiph) भी कहा जाता है। यह अरबी भाषा के \"सैफ़ अल-जब्बार\" () से लिया गया है जिसका अर्थ \"दानव की तलवार\" है। कालपुरुष तारामंडल में जो कालपुरुष (या कुछ वर्णनों में एक शिकारी) की काल्पनिक आकृति बनती है, कापा ओरायोनिस उसके हाथ से आगे स्थित एक तारा है।\n\nकापा ओरायोनिस एक B0.5 Iavar श्रेणी का महादानव तारा है। इसका द्रव्यमान (मास) हमारे सूरज के द्रव्यमान का १५-१७ गुना है और व्यास हमारे सूरज के व्यास का ११ गुना है। यह एक बहुत ही गरम तारा है और इसका सतही तापमान २६,००० कैल्विन अनुमानित किया गया है। इसकी भयंकर निहित चमक (निरपेक्ष कान्तिमान) हमारे सूरज की चमक की ५७,५०० गुना है, लेकिन इस से उत्पन्न प्रकाश ज़्यादातर अधिक ऊर्जा वाले पराबैंगनी (अल्ट्रावायोलॅट) रंग में होता है जिसे मनुष्य नहीं देख सकते। इसलिए यह एक बहुत विकिरण (रेडियेशन) उत्पन्न करने वाला तारा होकर भी मनुष्यों को धुंधला लगता है। आज से करोड़ों साल भविष्य में कापा ओरायोनिस सिमटकर एक भयंकर परमनोवा धमाके में ध्वस्त हो जाएगा।\n\n", "id": "435988", "title": "कापा ओरायोनिस तारा"}
{"url": "https://hi.wikipedia.org/wiki?curid=435993", "text": "शलाम्चे\n\nईरान की सतह से हवा में मार करने वाली कम दूरी की इस प्रक्षेपास्त्र का विकास 2011 ई. में किया गया था। इस मिसाइल की रफ्तार 3670 किलोमीटर प्रतिघंटा है। इसका इस्तेमाल इलेक्ट्रॉनिक युद्ध के दौरान किया जा\nसकता है।\n", "id": "435993", "title": "शलाम्चे"}
{"url": "https://hi.wikipedia.org/wiki?curid=435999", "text": "जगमोहन मूंदडा\n\nकोलकाता में बसे मारवाडी परिवार में जन्म लेने वाले जगमोहन का जन्म 1948 में नागपुर में हुआ।\nमुम्बई से आईआईटी में इंजीनियरिंग के बाद उनका रूझान फिल्मों की ओर गया। \nबॉलीवुड से ज्यादा हॉलीवुड में अपनी पहचान बनाने वाले फिल्मकार जगमोहन मूंदडा का मुम्बई के अस्पताल में तीन दिन भर्ती रहने के बाद आन्तरिक रक्त स्त्राव के चलते\n२०११ में निधन हो गया। \nजगमोहन मूंदडा ने मुम्बई फिल्म उद्योग में अपनी सबसे पहली फिल्म 1980 में संजीव कुमार\nऔर शबाना आजमी को लेकर सुराग नाम से बनाई थी। यह मर्डर मिस्ट्री थी जिसे दर्शकों ने ज्यादा नहीं सराहा। 1984 में आई फिल्म कमला ने जगमोहन मूंदडा को भारतीय फिल्म\nउद्योग में पहचान दिलाई। यह एक सत्य घटना पर बनी वास्तविक फिल्म थी। अस्सी के दशक में अंग्रेजी अखबार इंडियन एक्सप्रेस में बतौर रिपोर्टर काम करने वाले अरूण\nशौरी ने राजस्थान में आदिवासी लडकियों की खरीद-फरोख्त का सनसनीखेज मामला उजागर किया था।\nपत्रकारिता क्षेत्र में अपना नाम ऊंचा उठाने के लिए वे बाकायदा कमला नामक लडकी को खरीद कर लाये थे। इसी थीम पर जगमोहन ने दीçप्त नवल, मार्क जुबेर और शबाना आजमी\nके साथ कमला नामक फिल्म बनाई जिसने कई पुरस्कार प्राप्त किए। बॉक्स ऑफिस पर इस फिल्म की सफलता ने एक नया आयाम उस जमाने में स्थापित किया था। इसके बाद जगमोहन\nमूंदडा ने हॉलीवुड की ओर रूख किया जहां वे बी ग्रेड की फिल्मों का लेखन व निर्देशन किया करते थे। हॉलीवुड की हॉरर और सैक्स प्रधान फिल्में बनाकर उन्होंने खासा\nदाम कमाया। अस्सी और नब्बे के दशक में उन्होंने हॉलीवुड में जिगसा मर्डर्स (1988), हॉलोवीन नाइट (1988), नाइट आईज (1990), एल.ए. गॉडेज (1993), सैक्सुअल मालिस\n(1994) और टेल ऑफ द कामसूत्र 2 : मोनसून (1998) नामक; फिल्में बनाकर हॉलीवुड में अपनी एक अलग पहचान बनाई। वर्ष 2000 में भारतीय फिल्म उद्योग में जगमोहन मूंदडा\nने जगमोहन के नाम से बवंडर नामक फिल्म निर्देशित की, जो 1992 में राजस्थान की नीची जाति की महिला भंवरी देवी पर आधारित थी जिसके साथ गांव के पांच स्वर्ण जाति\nके युवकों ने बलात्कार किया था। इस फिल्म को जगमोहन मूंदडा ने अंग्रेेजी में सैंडस्ट्रोम के नाम से बनाया था। अपने साथ बलात्कार करने वाले पांच व्यक्तियों के\nखिलाफ जिस दिलेरी से भंवरी देवी ने कानूनी लडाई लडी यह अपने आप में एक इतिहास है। इस फिल्म के प्रदर्शन के बाद भंवरी देवी की मदद के लिए कई सामाजिक संगठन आगे\nआए। तत्कालीन मुख्यमंत्री अशोक गहलोत ने जगमोहन मूंदडा को जयपुर बुलाया और कहा कि आपके बवंडर ने बड़ा बवंडर मचाया है।\nअशेक गहलोत ने भंवरी देवी को 50,000 रूपये, जमीन और उसके पुत्र की पढाई लिखाई हेतु नकद राशि प्रदान की थी। बवंडर के बाद जगमोहन मूंदडा ने एक बार फिर से हॉलीवुड\nकी ओर रूख किया और भारतीय अभिनेत्री ऎश्वर्या राय को केन्द्र में रखकर प्रोवोक्ड नामक फिल्म बनाई। महिलाओं के प्रति घरेलू हिंसा पर बनाई गई उनकी यह फिल्म हॉलीवुड\nऔर बॉलीवुड दोनों जगहों पर सराही गई। इस फिल्म की व्यापक सफलता ने जगमोहन मूंदडा को ए ग्रेड फिल्म निर्माता की श्रेणी में लाकर खडा कर दिया। बवंडर के लिए अभिनेत्री\nनंदिता दास ने श्रेष्ठ अभिनेत्री का पुरस्कार जीता और इस फिल्म के बाद उनको बॉलीवुड में समर्थ अदाकारा के रूप में पहचान मिली। जगमोहन मूंदडा के निधन से बॉलीवुड\nने एक ऎसी शख्सियत को खो दिया है जो सामाजिक सोद्देश्यता की फिल्मों को बनाने में रूचि रखता था। कमला और बवंडर जैसी उद्देश्यपरक फिल्मों को सिर्फ और सिर्फ जगमोहन\nमूंदडा ही बना सकते थे।\nजगमोहन की बवंडर करियर की श्रेष्ठ फिल्म थी\n", "id": "435999", "title": "जगमोहन मूंदडा"}
{"url": "https://hi.wikipedia.org/wiki?curid=436005", "text": "उत्तरकिरीट तारामंडल\n\nउत्तरकिरीट या कोरोना बोरिऐलिस खगोलीय गोले के उत्तरी भाग में स्थित एक छोटा-सा तारामंडल है। दूसरी शताब्दी ईसवी में टॉलमी ने अपनी ४८ तारामंडलों की सूची में इसे शामिल किया था और अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है।\n\nउत्तरकिरीट तारामंडल को अंग्रेज़ी में \"कोरोना बोरिऐलिस\" (Corona Borealis) कहते हैं, जो लातिनी भाषा से लिया गया है। इसका लातिनी में अर्थ \"उत्तर का मुकुट\" है क्योंकि इसके मुख्य तारे एक किरीट जैसे अर्ध-चक्र की आकृति बनाते हैं। इसे फ़ारसी में भी \"ताज-ए-शुमाली\" () कहते हैं, जिसका अर्थ भी \"शुमाल (उत्तर) का ताज\" है।\n\nउत्तरकिरीट तारामंडल में २४ तारें हैं जिन्हें बायर नाम दिए जा चुके हैं, जिनमें से अगस्त २०११ तक ३ के इर्द-गिर्द ग़ैर-सौरीय ग्रह परिक्रमा करते हुए पाए गए थे। इस तारामंडल में कोई भी तारा २ खगोलीय मैग्नीट्यूड से अधिक चमक नहीं रखता। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इसके कुछ मुख्य तारे और अन्य खगोलीय वस्तुएँ इस प्रकार हैं:\n\n", "id": "436005", "title": "उत्तरकिरीट तारामंडल"}
{"url": "https://hi.wikipedia.org/wiki?curid=436007", "text": "वॉशिंगटन, डी॰ सी॰\n\nवाशिंगटन डी॰ सी॰ (अंग्रेजी: \"Washington D.C.\") संयुक्त राज्य अमेरिका की राजधानी है। १६ जुलाई १७९० पर अमेरिकी कांग्रेस ने उसका सृजन अनुमोदित किया था। यह कोई अमेरिकी राज्य का हिस्सा नहीं है। यह शहर मेरीलैंड राज्य से बनाया गया था। पहले यूरोपीयन लोग वहाँ १७वीं शताब्दी में आ गए। वाशिंगटन पोटोमैक नदी पर स्थित है। \n", "id": "436007", "title": "वॉशिंगटन, डी॰ सी॰"}
{"url": "https://hi.wikipedia.org/wiki?curid=436012", "text": "नोवा\n\nनोवा या नवतारा किसी सफ़ेद बौने तारे की सतह पर हाइड्रोजन एकत्रित होने के बाद उसमें एक भयंकर परमाणु विस्फोट को कहते हैं जिसमें अनियंत्रित रफ़्तार से नाभिकीय संलयन (न्यूक्लियर फ्यूज़न) होता है। हांलांकि इसका नाम महानोवा से मिलता-जुलता है, इन दोनों में कोई सम्बन्ध नहीं।\n\nअगर किसी सफ़ेद बौने तारे का कोई नज़दीकी साथी तारा हो तो कभी-कभी उस से सफ़ेद बौना हाइड्रोजन और हीलियम खींच कर अपने वायुमंडल में एकत्रित करने लगता है। यह साथी तारा या तो कोई मुख्य अनुक्रम तारा हो सकता है या कोई बूढ़ा होता तारा हो सकता है जो फूलकर लाल दानव तारा बनाने लगा है। जब काफ़ी मात्रा में हाइड्रोजन इकठ्ठी हो जाती है जो धमाकेदार तरीक़े से कुचली जाती है और उसके नाभिकीय संलयन से बहुत प्रकाश और ऊर्जा पैदा होती है। इस से तारे की चमक (निरपेक्ष कान्तिमान) बढ़ जाती है। यह नोवा विस्फोट कितनी तेज़ी से चल रहा है इसका अनुमान इस बात से लगाया जाता है कि तारे की यह बरही हुई चमक किस गति से कम होती है। इस चमक को खगोलीय मैग्निट्यूड में मापा जाता है, जो एक विपरीत माप है: किसी वस्तु का मैग्निट्यूड जितना कम हो वह वस्तु उतनी ही अधिक रोशन होती है। अगर नोवा धीमी गति से चल रहा है तो उस तारे के मैग्निट्यूड में २ अंकों का अंतर पड़ने में ८० दिन से भी अधिक सकते हैं और अगर तेज़ी से चल रहा है तो २५ दिनों के अन्दर भी ऐसा हो सकता है।\n\nनोवओं को उनकी चमक में बदलाव की गति के अनुसार श्रेणियाँ दी जाती हैं:\n\n", "id": "436012", "title": "नोवा"}
{"url": "https://hi.wikipedia.org/wiki?curid=436022", "text": "दक्षिणकिरीट तारामंडल\n\nदक्षिणकिरीट या कोरोना ऑस्ट्रेलिस एक तारामंडल है। दूसरी शताब्दी ईसवी में टॉलमी ने अपनी ४८ तारामंडलों की सूची में इसे शामिल किया था और अंतर्राष्ट्रीय खगोलीय संघ द्वारा जारी की गई ८८ तारामंडलों की सूची में भी यह शामिल है। इसे \"दक्षिणकिरीट\" इसलिए बुलाया जाता है ताकि इसे उत्तरकिरीट तारामंडल से भिन्न बताया जा सके।\n\nदक्षिणकिरीट तारामंडल को अंग्रेज़ी में \"कोरोना ऑस्ट्रेलिस\" (Corona Australis) या \"कोरोना ऑस्ट्रीना\" (Corona Austrina) कहते हैं, जो लातिनी भाषा से लिए गए हैं। इनका लातिनी में अर्थ \"दक्षिण का मुकुट\" है क्योंकि इसके मुख्य तारे एक किरीट जैसे अर्ध-चक्र की आकृति बनाते हैं। इसे फ़ारसी में भी \"ताज-ए-जनूबी\" () कहते हैं, जिसका अर्थ भी \"जनूब (दक्षिण) का ताज\" है।\n\nदक्षिणकिरीट तारामंडल में १४ तारें हैं जिन्हें बायर नाम दिए जा चुके हैं, जिनमें से अगस्त २०११ तक किसी के भी इर्द-गिर्द ग़ैर-सौरीय ग्रह परिक्रमा करता हुआ नहीं पाया गया था। इस तारामंडल में कोई भी तारा ४ खगोलीय मैग्नीट्यूड से अधिक चमक नहीं रखता। याद रहे कि मैग्नीट्यूड की संख्या जितनी ज़्यादा होती है तारे की रौशनी उतनी ही कम होती है। इसके कुछ मुख्य तारे और अन्य खगोलीय वस्तुएँ इस प्रकार हैं:\n\n", "id": "436022", "title": "दक्षिणकिरीट तारामंडल"}
{"url": "https://hi.wikipedia.org/wiki?curid=436032", "text": "ऍ\n\nऍ मराठी भाषा का एक वर्ण है। ऍ और ऑ असल देवनागरी में नहीँ पाएं जाते। फ़िलहाल हिंदी में ऑ वर्ण का उपयोग तो पूरी तरह किया जाने लगा है, लेकिन ऍ का उपयोग अभी भी साधारणतः नहीँ किया जाता। ऍ वर्ण के उच्चारण को अन्तर्राष्ट्रीय ध्वन्यात्मक वर्णमाला (अ॰ध॰व॰) के ɛ चिन्ह से लिखा जाता है जो औपचारिक रूप से अर्धविवृत प्रसृत अग्रस्वर (open-mid front unrounded vowel) कहलाता है। इसका प्रयोग अक्सर अंग्रेज़ी के शब्दों को लिखने के लिए किया जाता है। इसकी ध्वनि हिंदी के शब्दों में भी पाई जाती है लेकिन प्रथानुसार उन्हें भिन्न तरीक़े से लिखा जाता है।\n\nयह स्वर उच्चारण में 'ए' और 'ऐ' के बीच का स्वर है। उदाहरण के लिए, अंग्रेज़ी के तीन शब्दों को देखा जा सकता है:\n\nहिंदी शब्दों में भी 'ऍ' की ध्वनि इस्तेमाल होती है लेकिन इसे प्रथानुसार लिखा नहीं जाता। हिंदी में अक्सर यदि 'ह' से पहले 'अ' की ध्वनि हो तो मानक रूप से उसे 'ऍ' उच्चारित किया जाता है। उदाहरण के लिए:\n\nयदि इन्हें 'ऍ' की बजाए अन्य ध्वनि से बोला जाए तो उसे क्षेत्रीय लहजा माना जाता है:\n\nअंग्रेज़ी के मूल के शब्दों में 'ऍ' की ध्वनी का उच्चारण 'ए' करने से ग़लतफ़हमियाँ हो सकती है। मसलन \"डू यू हैव अ पॅन\" (\"do you have a pen\", अर्थ: \"क्या तुम्हारे पास कलम है\") को ग़लती से \"डू यू हैव अ पेन\" (\"do you have a pain\", अर्थ: \"क्या तुम्हें कोई दर्द हो रहा है\") कहने से प्रशन का पूरा अर्थ ही बदल जाता है।\n\n'ऍ' और 'ऐ' के प्रयोग हिन्दी और मराठी में भिन्न होते हैं। मराठी में (पूर्वी हिंदी की तरह) 'ऐ' का उच्चारण 'अइ' से मिलता संयुक्त स्वर (डिप्थाँग) होता है। उदाहरण के लिए मराठी में 'बैल' को 'बइल' और 'ऐनक' को 'अइनक' से मिलता हुआ पढ़ा जाता है। ठीक ऐसा ही पूर्वी हिन्दी क्षेत्रों में होता है। मराठी में 'ऍ' का प्रयोग मानक हिन्दी के 'ऐ' स्वर के बराबर होता है।\n\n", "id": "436032", "title": "ऍ"}
{"url": "https://hi.wikipedia.org/wiki?curid=436033", "text": "पुनर्प्रयोग\n\nकिसी वस्तु को एकबार से अधिक बार प्रयोग करने को पुनःप्रयोग या पुनर्प्रयोग (reuse) कहते हैं। यह बार-बार प्रयोग वस्तु के मूल काम के लिये हो सकता है या अलग-अलग काम के लिये। पुनर्चक्रण इससे इस अर्थ में अलग है कि पुनर्चक्रण में प्रयोग किये गये सामान को तोडकर या बर्बाद करके पदार्थ रूप में बदल दिया जाता है। उपयोगी उत्पादों को खरीदने और उनका विनिमय करने से (बिना पुनर्चक्रण किये) समय, धन, ऊर्जा, एवं संसाधनों की बचत होती है। \n\n", "id": "436033", "title": "पुनर्प्रयोग"}
{"url": "https://hi.wikipedia.org/wiki?curid=436047", "text": "छद्म धर्मनिरपेक्षता\n\nछद्म धर्मनिरपेक्षता का अर्थ धर्मनिरपेक्ष होने का स्वांग करते हुए व्यवहार में मजहब-सापेक्ष निर्णय, नीतियाँ और कार्य करना है। इस शब्द का उपयोग वे समूह करते हैं जो दूसरों द्वारा मजहब के आधार पर दोहरी नीति अपनाने विरोध करते हैं। यह इसका सर्वप्रथम दर्ज उपयोग एंथोनी एल्न्जि मिटन ने अपनी पुस्तक 'Philosphy of RSS for Hind Swarajya' में किया था।\n\n\n", "id": "436047", "title": "छद्म धर्मनिरपेक्षता"}
{"url": "https://hi.wikipedia.org/wiki?curid=436058", "text": "वास्को द गामा, गोवा\n\nवास्को द गामा या वास्को दा गामा (कोंकणी: वास्को); संक्षेप में बहुधा केवल वास्को), भारत के पश्चिमी तट पर स्थित देश के सबसे छोटे राज्य गोवा का सबसे बड़ा नगर है। इसका नाम पुर्तगाली अन्वेषक वास्को द गामा के नाम पर रखा गया है। जनसंख्या अनुसार वास्को, गोवा का सबसे अधिक जनसंख्या वाला नगर है और यह अनुमानित: 1,00,000 से अधिक है। यह मुरगांव तालुक का मुख्यालय भी है। यह नगर मुरगांव प्रायद्वीप के पश्चिमी छोर पर और जुवारी नदी के मुहाने पर स्थित है। गोवा की राजधानी पणजी से यह 30 किलोमीटर और, डाबोलिम हवाई अड्डे से 5 किलोमीटर की दूरी पर स्थित है।\n\nइस नगर की स्थापना 1543 में की गई थी और 1961 तक यह पुर्तगाली साम्राज्य का भाग बना रहा, जब इसे भारत ने अपने अधिकार में ले लिया था। भारतीय नौसेना का गोवा नौसेना क्षेत्र (अड्डा) वास्को में स्थित है जहां से यह डाबोलिम हवाई अड्डे पर नियन्त्रण रखते हैं। \n\nअतीत में वास्को द गामा का नाम बदल कर सम्भाजी नगर करने के कुछ असफल प्रयास भी किये गये हैं।\n", "id": "436058", "title": "वास्को द गामा, गोवा"}
{"url": "https://hi.wikipedia.org/wiki?curid=436072", "text": "मैनुएल फेरारा\n\nमैनुएल फेरारा (; जन्मनाम: मैनुएल जीनिन; Manuel Jeannin\n,1 नवम्बर 1975, गैग्नी, फ्रांस), एक फ्रांसीसी अश्लील फिल्म अभिनेता और वयस्क फिल्म निर्देशक हैं। फेरारा के खाते में लगभग 945 अश्लील फिल्में दर्ज हैं जिनमें से लगभग 97 फिल्मों का निर्देशन उन्होने स्वयं किया है। \n", "id": "436072", "title": "मैनुएल फेरारा"}
{"url": "https://hi.wikipedia.org/wiki?curid=436073", "text": "रेमोन नोमार\n\nरेमोन नोमार (जन्म जनवरी 9, 1974, काराकास, वेनेजुएला) एक वेनेजुएलाई-स्पेनिश अश्लील फिल्म अभिनेता हैं। इन्होने अपने फिल्मी कैरियर कि शुरूआत 23 साल की उम्र में की थी तथा अब-तक रियलिटी किंग्स, ब्रेज्रस और न्यू सेंसेशन जैसी अश्लील फिल्म निर्माण कंपनियों के साथ काम कर चुके हैं।\n\n", "id": "436073", "title": "रेमोन नोमार"}
{"url": "https://hi.wikipedia.org/wiki?curid=436091", "text": "ऑ\n\nऑ मराठी भाषा का एक वर्ण है। ऍ और ऑ असल देवनागरी में नहीँ पाएं जाते। फ़िलहाल हिंदी में ऑ वर्ण का उपयोग तो पूरी तरह किया जाने लगा है, लेकिन ऍ का उपयोग अभी भी साधारणतः नहीँ किया जाता। अन्तर्राष्ट्रीय ध्वन्यात्मक वर्णमाला (अ॰ध॰व॰) में इसके उच्चारण को ɒ के चिन्ह से लिखा जाता है। इसका प्रयोग अक्सर अंग्रेज़ी के शब्दों को लिखने के लिए किया जाता है, मसलन \"फॉर\" (for), \"नॉट\" (not) और \"बॉल\" (ball)। इसकी ध्वनि आधुनिक मानक हिंदी के तत्सम, तद्भव और देशज शब्दों में नहीं पाई जाती हालांकि कुछ पश्चिमी हिन्दी उपभाषाओं में इसका प्रयोग मिलता है, उदाहरणतः खड़ीबोली और हरयाणवी वाले कुछ क्षेत्रों में \"सोना\" को \"सॉना\" उच्चारित किया जाता है।\n\n'ऑ' को भाषाविज्ञान के नज़रिए से \"विवृत वर्तुल पश्चस्वर\" कहा जाता है। अंग्रेजी में इसे \"ओपन बैक राउंडिड वावल\" (open back rounded vowel) कहते हैं।\n\n'ऑ' का स्वर उच्चारण में 'आ', 'औ' और 'ओ' तीनों से भिन्न है, हालांकि यह इन सब में 'औ' के सब से समीप है:\n\nहिन्दीभाषी अक्सर 'ऑ' को 'औ' उच्चारित करते हैं। क्योंकि यह दोनों स्वर काफ़ी समीप हैं और अंग्रेज़ी में 'औ' का स्वर कम मिलता है इसलिए इस से ज़्यादा असमंजस पैदा नहीं होता। फिर भी कुछ शब्द ऐसे हैं जहाँ ग़लत उच्चारण से समझने में कठिनाइयाँ उत्पन्न हो सकती हैं। उदाहरण के लिए:\n\nमानक अमेरिकी और ब्रिटिश अंग्रेज़ी उच्चारण में इन्हें एक जैसा उच्चारित करना ग़लत समझा जाता है, हालांकि कुछ अन्य अंग्रेज़ी भाषाओँ (जैसी की कनाडा में बोली जाती है) में 'औ' को 'ऑ' की तरह उच्चारित किया जाने लगा है। इन उपभाषाओं के बोलने वालों के लिए 'औ' और 'ऑ' में सहस्वानिकी है और वे इन दोनों स्वरों का अंतर नहीं बता पाते।\n\n'ऑ' और 'औ' के प्रयोग हिन्दी और मराठी में भिन्न होते है। मराठी में (पूर्वी हिंदी की तरह) 'औ' का उच्चारण 'अउ' से मिलता संयुक्त स्वर (डिप्थाँग) होता है। उदाहरण के लिए मराठी में 'घर और बाहर' को 'घर अउर बाहर' पढ़ा जाता है। ठीक ऐसा ही पूर्वी हिन्दी क्षेत्रों में होता है। मराठी में 'ऑ' का प्रयोग अंग्रेज़ी से लिए गए दोनों 'डॉक्टर' और 'डौग' जैसे शब्दों के लिए होता है।\n\nहिंदी और फ़ारसी में बहुत से सामान्य शब्दों का हिंदी में 'आ' के स्वर के साथ और फ़ारसी में 'ऑ' के स्वर के साथ उच्चारण किया जाता है:\n\n", "id": "436091", "title": "ऑ"}
{"url": "https://hi.wikipedia.org/wiki?curid=436109", "text": "नोट के लिए वोट कांड\n\nवर्ष २००८ में भारतीय संसद में घटित एक घटना जिसमें मनमोहन सिंह सरकार द्वारा विश्वास मत हासिल करने की बहस के दौरान भाजपा के तीन सांसदों ने संसद में एक करोड़ रूपए के नोटों की गड्डियों संसद में दिखाई थी। इन सांसदों का आरोप था कि मनमोहन सरकार ने समाजवादी पार्टी के अमर सिंह के माध्यम से उनके मत को खरीदने की कोशिश की थी।\n\n२०११ में एक जनहित याचिका पर सुनवाई करते हुए सर्वोच्च न्यायालय के निर्देशों पर दिल्ली पुलिस इस मामले पर फिर से सक्रिय हुई और ६ सितंबर २०११ को अमर सिंह तथा भाजपा के दो सांसद तिहाड़ जेल भेज दिए गए।\n\n", "id": "436109", "title": "नोट के लिए वोट कांड"}
{"url": "https://hi.wikipedia.org/wiki?curid=436115", "text": "पर्म\n\nयह रूस देश का एक प्रमुख शहर है।\n", "id": "436115", "title": "पर्म"}
{"url": "https://hi.wikipedia.org/wiki?curid=436127", "text": "फिणी (मिठाई)\n\nफिणी (मिठाई) एक उत्तर भारतीय व्यंजन है।\n", "id": "436127", "title": "फिणी (मिठाई)"}
{"url": "https://hi.wikipedia.org/wiki?curid=436128", "text": "फेनी नदी\n\nयह नदी भारत और बांग्लादेश के मध्य से प्रवाहित होते हुए बंगाल की खाड़ी में गिरती है।\n", "id": "436128", "title": "फेनी नदी"}
{"url": "https://hi.wikipedia.org/wiki?curid=436131", "text": "असेह\n\nयह इंडोनेशिया के पश्चिमी भाग में स्थित एक प्रमुख शहर है।\n", "id": "436131", "title": "असेह"}
{"url": "https://hi.wikipedia.org/wiki?curid=436141", "text": "भारत में धर्मनिरपेक्षता\n\nभारतीय संविधान द्वारा भारत धर्मनिरपेक्ष राज्य घोषित किया गया है। भारतीय संविधान की पूर्वपीठिका (preamble) में 'सेक्युलर' शब्द ४२वें संविधान संसोधन द्वारा सन १९७६ में जोड़ा गया। किन्तु ऐतिहासिक रूप से भारत में 'सर्वधर्म समन्वय' और वैचारिक एवं दार्शनिक स्वतन्त्रता अनादी काल से चली आ रही है।\n\nभारतीय संविधान के प्रस्तावना में घोषणा के अनुसार भारत एक धर्मनिरपेक्ष देश है। यह एक खास धर्म, जाति, धर्म, जाति, जन्म की सेक्स या जगह के सदस्यों के खिलाफ भेदभाव है। अवधि धर्मनिरपेक्षता के लिए भारतीय धारणा अवधि के लिए फ्रेंच राष्ट्र से अलग है [1].\nधर्मनिरपेक्ष शब्द प्रस्तावना में बयालीसवाँ संशोधन (1976) [2] द्वारा डाला गया था यह सभी धर्मों और धार्मिक सहिष्णुता और सम्मान की समानता का अर्थ है। भारत, इसलिए एक आधिकारिक राज्य धर्म नहीं है। हर व्यक्ति को उपदेश, अभ्यास और किसी भी धर्म वे चुनाव प्रचार करने का अधिकार है। सरकार के पक्ष में या किसी भी धर्म के खिलाफ भेदभाव नहीं करना चाहिए. यह बराबर सम्मान के साथ सभी धर्मों का इलाज करना होगा. सभी नागरिकों, चाहे उनकी धार्मिक मान्यताओं के कानून के सामने बराबर हैं। कोई धार्मिक अनुदेश सरकार या सरकारी सहायता प्राप्त स्कूलों में दिया जाता है। फिर भी, सभी स्थापित दुनिया के धर्मों के बारे में सामान्य जानकारी समाजशास्त्र में पाठ्यक्रम के हिस्से के रूप में दिया जाता है, किसी भी एक धर्म या दूसरों को कोई महत्व देने के बिना. मौलिक मान्यताओं, सामाजिक मूल्यों और मुख्य प्रथाओं और प्रत्येक स्थापित दुनिया धर्मों के त्योहारों के संबंध के साथ सामग्री / बुनियादी मौलिक जानकारी प्रस्तुत करता है। एसआर बोम्मई बनाम भारतीय संघ में भारत के सुप्रीम कोर्ट ने संविधान के मूल ढांचे का एक अभिन्न हिस्सा है कि धर्मनिरपेक्षता था।\n", "id": "436141", "title": "भारत में धर्मनिरपेक्षता"}
{"url": "https://hi.wikipedia.org/wiki?curid=436147", "text": "सिग्मा सैजिटेरियाइ तारा\n\nसिग्मा सैजिटेरियाइ जिसके बायर नामांकन में भी यही नाम (σ Sgr या σ Sagittarii) दर्ज है, आकाश में धनु तारामंडल का दूसरा सब से रोशन तारा है और पृथ्वी से दिखने वाले तारों में से ५२वाँ सब से रोशन तारा है। यह हमसे २२८ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.०६ है।\n\nसिग्मा सैजिटेरियाइ को अंग्रेज़ी में \"ननकी\" (Nunki) भी कहा जाता है जो असीरियाई या बेबीलोनियाई भाषाओँ से लिया गया है और जिसका अर्थ \"धरती का राजकुमार\" था। यह नाम इतिहासकारों को खुदाई करने पर बेबीलोनियाई पुरातन स्थलों पर मिला और तारे के वर्णन से अंदाज़ा लगाया गया के यह सिग्मा सैजिटेरियाइ को बेबीलोनियाईओं द्वारा दिया गया नाम ही रहा होगा। भारतीय संस्कृति में ज़ेटा सैजिटेरियाइ (ζ Sgr) और सिग्मा सैजिटेरियाइ के दो तारे उत्तराषाढ़ नक्षत्र बनाते हैं।\n\nसिग्मा सैजिटेरियाइ का मुख्य तारा एक नीले-सफ़ेद रंग वाला B2.5 V श्रेणी का तारा है। इसकी अंदरूनी चमक (निरपेक्ष कान्तिमान) हमारे सूरज की ३३०० गुना है। इसका व्यास (डायामीटर) हमारे सूरज के व्यास का ५ गुना और इसका द्रव्यमान सूरज के द्रव्यमान का लगभग ७ गुना है। संभव है कि इसके साथ एक साथी तारा भी हो जिसके साथ यह एक द्वितारा मंडल हो लेकिन वैज्ञानिकों को यह पक्का ज्ञात नहीं है।\n\nआकाश में सिग्मा सैजिटेरियाइ सूर्यपथ (ऍक्लिप्टिक) के बहुत पास दिखता है और कभी-कभी चन्द्रमा के पीछे छुप हो जाता है। बहुत ही लम्बे अंतरालों के बाद कभी-कभार यह सौर मंडल के किसी ग्रह के पीछे भी छुप जाता है। १७ नवम्बर १९८१ की रात को यह शुक्र के पीछे छुपा था। यह मंगल के पीछे भी छुप सकता है लेकिन पिछली दफ़ा यह आज से सैंकड़ों साल पूर्व सन् ४२३ ईसवी की ३ सितम्बर की तिथि को मंगल द्वारा छुपाया गया था।\n\n", "id": "436147", "title": "सिग्मा सैजिटेरियाइ तारा"}
{"url": "https://hi.wikipedia.org/wiki?curid=436165", "text": "रैखिकीकरण\n\nगणित में किसी फलन को किसी बिंदु पर किसी रैखिक फलन द्वारा अभिव्यक्त करने को रैखिकीकरण (linearization) कहते हैं। इसके बहुत से उपयोग हैं। इसका उपयोग इंजीनियरी, भौतिकी, अर्थशास्त्र एवं नियंत्रण सिद्धांत में होता है। \n\nformula_1 का formula_2 पर निम्नलिखित फलन द्वारा रैखिकीकरण कर सकते हैं-\n\nformula_3 \n\n", "id": "436165", "title": "रैखिकीकरण"}
{"url": "https://hi.wikipedia.org/wiki?curid=436177", "text": "लक्ष्मण राव\n\nलक्ष्मण राव हिन्दी साहित्यकार है। उनके बारे में विचित्र बात है कि वे चाय बनाकर गुजारा करते हैं।\n", "id": "436177", "title": "लक्ष्मण राव"}
{"url": "https://hi.wikipedia.org/wiki?curid=436191", "text": "जगद्गुरु\n\nजगद्गुरु (जगत् + गुरु) का अर्थ है - 'विश्व का गुरु'। इस शब्द का सनातन धर्म में खूब प्रयोग होता है। पारंपरिक रूप से यह एक पदवी है जो वेदान्त सम्प्रदाय के आचार्यों को दी जाती थी। भारत में विदेशियों के अधिकार के पूर्व (ग्यारहवीं-बारहवीं शताब्दी के पूर्व) भारत को 'जगद्गुरु' का अघोषित दर्जा मिला हुआ था।\n\n", "id": "436191", "title": "जगद्गुरु"}
{"url": "https://hi.wikipedia.org/wiki?curid=436192", "text": "पोरस\n\nबात 326 ईसा पूर्व की है, जब मेसिडोनिया का शासक सिकंदर विश्व विजेता बनने के लिए निकल पड़ा था। सेना सहित उसने भारत की की सीमा पर डेरा डाल लिया था। परंतु भारत पर कब्ज़ा करने से पहले उसे सिंध के जाट महाराज पोरस से युद्ध करना ज़रूरी था। पोरस की वीरता के किस्से वह पहले ही सुन चुका था। पोरस की विशाल सेना और मदमाते हाथियों से भिड़ना, उसकी सेना के लिए कठिन था। इसलिए उसने जाट महाराजा पोरस से दुश्मनी की जगह दोस्ती का हाथ बढ़ाना ही उचित समझा। वह महाराजा से संधि ही करना चाहता था। \n\nसिंध को पार किए बगैर भारत में पैर रखना मुश्किल था। महाराजा पोरस सिंध-पंजाब सहित एक बहुत बड़े भू-भाग के स्वामी थे। अब संधि का प्रस्ताव लेकर महाराज पोरस के पास कौन जाए? सिकंदर को इस बात की बड़ी उलझन थी। एक दिन वह स्वयं दूत का भेष धारण कर जाट महाराजा पोरस के दरबार पहुंच गया। महाराजा पोरस में देशप्रेम की भावना कूट-कूट कर भरी थी। इसके साथ-साथ वह इंसान की परख भी बखूबी कर लेते थे। उनकी तेज़ नज़रें, दूत भेष में आए सिकंदर को पहचान गईं। किंतु वह चुप रहे। उन्होंने दूत को पूरा सम्मान दिया। दूत भेषधारी सिकंदर ने अपने सम्राट का आदेश सुनाते हुए कहा, ‘सम्राट सिकंदर विश्व विजय के लिए निकले हैं और राजा-महाराजाओं के सिर पर पैर रखकर चल सकने में समर्थ हैं, वह सम्राट सिकंदर आपसे मित्रता करना चाहते हैं।’ \n\nयह सुनकर पोरस मुस्कुराए और बोले, ‘राजदूत, हम पहले देश के पहरेदार हैं, बाद में किसी के मित्र। और फिर देश के दुश्मनों से मित्रता..!! दुश्मनों से तो रणभूमि में तलवारें लड़ाना ही पसंद करते हैं।’\nदरबार में बतचीत का सिलसिला ज़ारी ही था, तभी रसोइए ने भोजन के लिए आकर कहा।\n\nदूत को साथ लेकर महाराज पोरस भोजनालय पहुंच गए। भोजन कक्ष में मंत्री, सेनापति, स्वजन आदि सभी मौजूद थे। सबके सामने भोजन परोसा गया किंतु सिकंदर की थाली खाली थी। तभी महाराज पोरस ने आदेश दिया, ‘हमारे प्रिय अतिथि को इनका प्रिय भोजन परोसा जाए।’\n\nआज्ञानुसार दूत भेषधारी सिकंदर की थाली में सोने की रोटियां और चांदी की कटोरियों में हीरे-मोती का चूर्ण परोसा गया। सभी ने भोजन शुरू किया, किंतु सिकंदर की आश्चर्य भरी निगाहें महाराज पर थीं। दूत को परेशान देख महारोज पोरस बोले, ‘खाइए न राजदूत, इससे महंगा भोजन प्रस्तुत करने में हम असमर्थ हैं।’\n\nमहाराज पोरस के इस वचन को सुनकर विश्व विजय का सपना देखने वाला सिकंदर गुस्से से लाल हो गया और बोला, ‘ये या मज़ाक है पौरवराज।’\n‘यह कोई मज़ाक नहीं, आपका प्रिय भोजन है। ये सोने की रोटियां ले जाकर अपने सम्राट सिकंदर को देना और कहना कि सिंधु नरेश ने आपका प्रिय भोजन भिजवाया है’ महाराज बोले।\nयह सुनकर सिकंदर तिलमिला उठा, ‘आज तक किसी ने सोने, चांदी, हीरे-मोती का भोजन किया है जो मैं करूं?’\n\n‘मेरे प्यारे मित्र सिकंदर, जब तुम ये जानते हो कि मनुष्य का पेट अन्न से भरता है, सोने-चांदी, हीरे-मोती से नहीं भरता, फिर तुम यों लाखों घर उजाड़ते हो?’ महाराज पोरस बड़े शांतचित होकर बोल रहे थे। ‘मित्र उन्हें तो पसीने की खाद और शांति की हवा चाहिए। जिसे तुम उजाड़ते, नष्ट करते घूम रहे हो, तुम्हें सोने-चांदी की भूख ज़्यादा थी, इसलिए मैंने यह भोजन बनवाया था।’\nअपने पहचाने जाने पर सिकंदर घबरा गया। परंतु महाराज पोरस ने बिना किसी विरोध व क्षति के सिकंदर को सम्मान सहित उसकी सेना तक भिजवा दिया।ज", "id": "436192", "title": "पोरस"}
{"url": "https://hi.wikipedia.org/wiki?curid=436201", "text": "कानकोना\n\nकानकोना (कोंकणी:काणकोण), भारतीय राज्य गोवा के दक्षिण गोवा जिले का एक नगर और नगरपालिका है। प्रसिद्ध पालोलम तट यहीं पर स्थित है। चाउड़ी तालुका का मुख्यालय और सबसे अधिक विकसित कस्बा है।\nकानकोना . के निर्देशांकों पर स्थित है और इसके औसत ऊँचाई 10 मीटर (32 फुट) है।\nभारत की 2001 की जनगणना के अनुसार कानकोना की कुल जनसंख्या 11900 थी, जिसमे पुरुषों और महिलाओं का प्रतिशत 52:48 था।\nकानकोना की साक्षरता दर 72% थी जो राष्ट्रीय साक्षरता दर 59.5% से अधिक थी। 78% पुरुष और 66% महिलायें साक्षर थे। जनसंख्या का लगभग 10%, 6 वर्ष या उससे छोटी उम्र के बच्चों का था। कोंकणी और कन्नड़ प्रमुख भाषायें हैं।\n", "id": "436201", "title": "कानकोना"}
{"url": "https://hi.wikipedia.org/wiki?curid=436213", "text": "जई\n\nजई एक फसल है। इसका उपयोग अनाज, पशुओं के दाने तथा हरे चारे के लिए होता है।\n\nभारत में जई की जातियाँ मुख्यत: ऐवना सटाइवा (Avena sativa) तथा ऐवना स्टेरिलिस (A. sterilis) वंश की हैं। यह भारत के उत्तरी भागों में उत्पन्न होती हैं। \n\nजई की खेती के लिये शीघ्र पकनेवाली खरीफ की फसल काटने के बाद चार-पाँच जोताइयाँ करके, 125-150 मन गोबर की खाद प्रति एकड़ देनी चाहिए। अक्टूबर-नवंबर में 40 सेर प्रति एकड़ की दर से बीज बोना चाहिए। इसकी दो बार सिंचाई की जाती है। हरे चारे के लिये दो बार कटाई, जनवरी के आंरभ तथा फरवरी में, की जाती है। दूसरी सिंचाई प्रथम चारे की कटाई के बाद करनी चाहिए। हरे चारे की उपज 200-250 मन तथा दाने की 15-20 मन प्रति एकड़ होती है।\n\n", "id": "436213", "title": "जई"}
{"url": "https://hi.wikipedia.org/wiki?curid=436216", "text": "2011 दिल्ली बम विस्फोट\n\n2011 दिल्ली बम विस्फोट 7 सितंबर 2011 को भारत की राजधानी दिल्ली में उच्च न्यायालय के बाहर हुआ था।\n\nबम उच्च न्यायालय के गाते संख्या-5 के बाहर एक ब्रीफकेस में रखा गया था। विस्फोट स्थानीय समय के अनुसार सुबह 10:15 पर हुआ था। इस विस्फोट से 11 लोगों की मृत्यु हुई और कम-से-कम 50 लोग घायल हुए।\n\nदिल्ली पुलीस ने धमाके के दिन ही दो संदिग्ध व्यक्तियों के स्केच जारी किये जिनपर बम लगाने का संदेह था। उनमें से एक की आयु 50 से 60 वर्ष के बीच थी और दूसरे की 20-30 वर्ष के बीच।\n\n", "id": "436216", "title": "2011 दिल्ली बम विस्फोट"}
{"url": "https://hi.wikipedia.org/wiki?curid=436223", "text": "थेटा सॅन्टौरी तारा\n\nथेटा सॅन्टौरी, जिसका बायर नाम भी यही (θ Centauri या θ Cen) है, नरतुरंग तारामंडल का एक तारा है और पृथ्वी से दिखने वाले तारों में से ५३वाँ सब से रोशन तारा है। यह हमसे ६०.९४ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.०६ है।\n\nअंग्रेज़ी में थेटा सॅन्टौरी को \"मॅनकॅन्ट\" (Menkent) भी कहा जाता हैं। इस नाम का स्रोत ठीक से ज्ञात नहीं लेकिन यह संभव है कि यह अरबी भाषा के \"अल-मन्किब अल-क़न्तूरिस\" (, 'क़' के उच्चारण पर ध्यान दें) से आया है, जिसका अर्थ है \"नरतुरंग का कंधा\"। \"थेटा सॅन्टौरी\" को अंग्रेज़ी में \"थ़ेटा सॅन्टौरी\" पढ़ा जाता है (इसमें 'थ़' के उच्चारण और 'सॅ' में 'ऍ' की मात्रा के उच्चारण पर ध्यान दें)। कृपया यह भी ध्यान रखें की तारामंडलों के मानचित्रों में यूनानी अक्षरमाला के 'θ' वर्ण को 'ϑ' के रूप में भी लिखा जाता है।\n\nथेटा सॅन्टौरी एक K0 IIIb श्रेणी का नारंगी दानव तारा है। यह हमारे सूरज के द्रव्यमान (मास) का ४ गुना द्रव्यमान रखता है और सूरज की चमक (निरपेक्ष कान्तिमान) से ४५ गुना अधिक चमकीला है। इसका व्यास (डायामीटर) सूरज के व्यास का १६ गुना है। इसकी सतह का तापमान ४,५०० कैल्विन अनुमानित किया गया है।\n\n", "id": "436223", "title": "थेटा सॅन्टौरी तारा"}
{"url": "https://hi.wikipedia.org/wiki?curid=436226", "text": "जन्तुभूगोल\n\nसंसार में चारों ओर भ्रमण करके जिस किसी ने जंतुजीवन का अध्ययन किया है, वह जानता है कि संसार में जंतुओं का वितरण सर्वत्र एक जैसा नहीं है, यद्यपि संसार के हर कोने में प्राणी मिलते हैं। संसार के हर भाग के जंतु उसके अपने होते हैं, अर्थात् आस्ट्रेलिया में पाए जानेवाले जंतु भारत में नहीं पाए जाते और भारत में पाए जानेवाले जंतु यूरोप में नहीं मिलते। हसका कदाचित् एक कारण यह है कि जानवरों में अनुकूलन शक्ति कम होती है। इसलिये एक भाग की जलवायु में पनपनेवाले प्राणी दूसरे भाग की जलवायु में पनप नहीं पाते। कभी कभी ऐस भी होता है कि किसी विशेष जाति के जानवर के लिये उपयुक्त वातावरण कहीं पर हो, पर वह वहाँ विशेष रुकावटों के कारण पहुँच न सके। कुछ ऐसे भी जानवर हैं जो अपने आदि निवासस्थान को छोड़कर दूसरे देशों को चले गए और वहाँ भली-भाँति पनपे, जैसे खरगोश आस्ट्रेलिया में, नेवला जामेका में और अंग्रेजी स्पैरो अमरीका में।\n\nजंतुओं के वितरण के अध्ययन को \"जंतु-विस्तार-विज्ञान\" कहते हैं। यह जंतुशास्त्र की एक विशेष शाखा है। जंतुविस्तार (जूलोजिकल डिस्पर्सन) का अध्ययन कई ढंगों से होता है। पहले जानवरों के विस्तार का अध्ययन पृथ्वी की सतह पर किया जाता है, जिसे भौगोलिक विस्तार या क्षैतिज विस्तार कहते हैं। इसके पश्चात् जानवरों के विस्तार का अध्ययन पहाड़ की चोटी से लेकर समुद्र की गहराई तक करते हैं। इसे ऊर्ध्वाधर या शीर्षलंब संबंधी (altitudinal) विस्तार, अथवा उदग्र (bathymetric) विस्तार कहते हैं। इन दोनों विस्तारों को अवकाश में विस्तार कहते हैं। इसके अतिरिक्त जानवरों के \"\"काल (समय) में विस्तार\"\" का अध्ययन भी किया जाता है, जिसे भूवैज्ञानिक बिस्तार कहते हैं। इसका अध्ययन भूविज्ञान की सहायता से होता है। प्रत्येक प्राणी का अध्ययन तीनों पक्षों के अंतर्गत हो सकता है, परंतु जंतुविस्तार का पूरा ज्ञान प्राप्त करने के लिए तीनों पक्षों का अलग अलग अध्ययन करना आवश्यक है।\n\n (इकोज़ोन/ecozone)\nपिछले सौ वर्षों में जानवरों की आबादी के आधार पर पृथ्वी कों कई भागों में बाँटने का कई बार प्रयास किया गया। लिंडकर ने पृथ्वी की सारी सतह को तीन प्रमुख क्षेत्रों में बाँटा था : \n\nइनमें से निओजीया शेष संसार से तृतीय (Tertiary) युग में और ऑस्ट्रेलियन क्षेत्र तृतीय युग के प्रारंभ में ही अलग हो गए थे। इसीलिए इन क्षेत्रों में रहनेवाले जंतु संसार के उत्तरी क्षेत्रों के जंतुओं से भिन्न हैं। आस्ट्रेलिया में तो अब भी वे पुराने स्तनधारी प्राणी पाए जाते हैं, जा मेसोज़ोइक (Mesozoic) युग में संसार में पाए जाते थे। संसार से पृथक् होने के कारण आस्ट्रेलिया में उत्तरी क्षेत्र के जानवर आ नहीं पाए और मेसोज़ोइक युग के जानवर अब तक ज्यों-के-त्यों पाए जाते हैं।\n\nभू-प्राणि-क्षेत्रों की आधुनिक स्थिति निम्नलिखित है :\n\n\n\n\nइस क्षेत्र में ग्रीनलैंड और उत्तरी अमरीका का वह भाग आता है, जो मेक्सिको के दक्षिण में है।\n\nइस प्रदेश में विस्तृत जंगलविहीन और खुले मैदान हैं। स्तनधारी प्राणियों से मिलते हैं। रैकून (raccoon), औपोसम (opossum), कूदनेवाली चुहियाँ, नन्हें गोफर (pocket gopher), स्कंक (skunk) और मस्करैट (muskrat) यहाँ के विशेष जानवर हैं। हरिण, अमरीकी एल्क (moose), बारहसिंघा, बाइसन (bison), बिल्लयाँ, लिंक्स (lynx), वीज़िल्स (weasels), भालू और भेड़िए आदि भी यहाँ मिलते हैं। खुरवाले जानवर बहुत कम हैं। न घोड़े मिलते हैं, न सुअर, केवल वे पालतू घोड़े आदि मिल जाते हैं, जिन्हें मानव अपने साथ ले गया है। पहले भैंस या बाइसन और एल्क सारे क्षेत्र में विस्तृत थे। एक छोटे से क्षेत्र में लंबी सींगवाला भेड़ और काँटेदार सींगवाला मृग (prong horn anteloc) भी मिलता है। पक्षी प्राणिसमूह में अर्की (turkey), नीलकंठ (blue jay), बुज़्ज़ार्ड (buzzards) प्रमुख हैं। ये दक्षिण नीओट्रॉपिकल क्षेत्र की ओर भी मिलते हैं। उरगों में रैटल सर्प (rattle snake) प्रमुख हैं।\n\nसीमा - यूरोप और उसके पास के टापू तथा भारत को छोड़कर संपूर्ण एशिय और सहारा रेगिस्तान के उत्तर का अफ्रीका इस खेत्र के अंतर्गत आता है। इसके दक्षिण में ओरिएंटल क्षेत्र है। दोनों के बीच हिमालय पहाड़, सहारा तथा अरब के रेगिस्तान हैं। ये जंतुविस्तार में बड़ी बाधाएँ डालते हैं।\n\nविशेषता - यह भूभाग बहुत कुछ समतल कहा जा सकता है। पहाड़ियाँ प्राय: अधिक ऊँची नहीं हैं। इसलिए विस्तारण में ये कोई बाधा नहीं डालतीं। पश्चिमी भाग में घने जंगल हैं। इसके दक्षिण का अधिकांश भाग रेगिस्तानी (सहारा, अरब और मंगोलिया का रेगिस्तान) है उत्तरी भाग में उथले स्टेप्स हैं।\n\nप्राणिसमूह - यहाँ के चौपायों में भेड़ ओर बकरी प्रमुख हैं। मिस्त्र, सीरिया और सिनाई के पहाड़ी क्षेत्रों में इबेक्स (ibex) की एक जाति पाई जाती है। छछूंदर (mole) इस क्षेत्र में बराबर विस्तृत है। बैजर (badger), ऊँट, रो-डियर (roe-deer), कस्तूरी मृग, याक, शैमि (chamois), डॉरमाउस (dormouse), माइका (pika) तथा जल का छछूंदर (water mole) इस क्षेत्र में रहनेवाले विशेष स्तनधारी प्राणी हैं। पुरानी दुनियाँ के चूहे, चुहियाँ भी इस क्षेत्र में मिलती हैं। उनगों में वाइपर (viper) अधिक संख्या में मिलते हैं और अधिक विषैले भी होते हैं।\n\nसीमा - अफ्रीका, बड़े रेगिस्तान के दक्षिण का अरब और मैडागास्कर टापू इस क्षेत्र के भाग हैं।\n\nविशेषता - इस क्षेत्र में दुनियाँ के बड़े से बड़े रेगिस्तान हैं और बड़े बड़े जंगल, जिनमें अटूट वर्षा होती है। उष्ण प्रदेश से समशीतोष्ण देशों तक और हिमाच्छादित पहाड़ों से बड़े बड़े मैदान तक इसमें शामिल हैं। उत्तर में रेगिस्तान की एक बड़ी पट्टी बन जाती है। उसके बाद घास से भरे मैदान हैं। इनमें से अधिकतर चार या पाँच हजार फुट ऊँचे पठार (plateau) हैं। इसी में बृहत् उष्ण प्रदेशीय जंगल हैं।\n\nप्राणिसमूह - इस विभाग में कई विचित्र जानवर मिलते हैं। खुरवाले जानवर तथा हिंसक जानवर विशेष रूप से विकसित हैं। कुछ खुरवाले जानवर, जैसे जिराफ और हिप्पोपॉटैमस केवल इसी क्षेत्र में पाए जाते हैं। जंगली सूअर और साधारण सूअर अवश्य मिलते हैं। इस क्षेत्र में दरियाई घोड़े दो सींगवाले होते हैं। मृग कई प्रकार के मिलते हैं, छोटे बड़े सभी। भेड़ बकरी आदि यहाँ नहीं मिलते। बकरी के संबंधियों में इबैक्स मिलता है। सहारा के दक्षिण में कस्तूरीमृग का एक संबंधी मिलता है, जिसको शैव्रोटैन (chevrotain) कहते हैं। जंगली साँड़ यहाँ नहीं मिलता। जेब्रा और अबीसीनिया के जंगली गदहे, बहुतायत से पाए जाते हैं। शिकारी जानवरों में प्रमुख हैं बब्बर शेर, चीते, तेंदुए, गीदड़ और तरक्षु (hyena)। बाघ (tiger), भेड़िया और लोमड़ी यहाँ नहीं मिलती। ऊदबिलाव (civets) अच्छी तरह विकसित हैं। भालू नहीं मिलते। बंदर जैसे जानवरों में गोरिल्ला, चिंपैंजी, बेबून और लीमर आदि इस क्षेत्र के प्रतिनिधि हैं।\n\nइस क्षेत्र का पक्षिसमूह संख्या में और विशेषता में महत्वपूर्ण नहीं है। यहाँ के प्रमुख पक्षी हैं गिनी फाउल (guineafowl) और सेक्रेटरी बर्ड (secretary bird) तथा शेष साधारण हैं। तोते कम हैं, काकातुआ आदि नहीं मिलते। शिकारी चिड़ियाँ बहुत हैं। शुतुर्मुर्ग भी यहाँ मिलते हैं।\n\nउरगसमूह विभिन्न प्रकार का तथा बहुतायत से मिलता है। वाइपर (viper) सर्प कई प्रकार के मिलते हैं और सबसे विषैला पफ़ ऐडर (puff adder) भी यहाँ मिलता है। अजगर की जाति के भी कई जानवर हैं। छिपकलियों में अगामा और गिरगिट मिलते हैं। घड़ियाल लगभग सभी नदियों में मिलते हैं। मछलियाँ कई भाँति की हैं, परंतु प्रोटोप्टेरस (protopterous) नामक मछली यहाँ की विशेषता है। यह और कहीं नहीं पाई जाती।\n\nईथिओपियन क्षेत्र का प्राणिसमूह आरंभ से अंत तक एक ही प्रकार का है। परंतु मैडागास्कर टापू का जीवसमूह महाद्वीप के जीवसमूह से भिन्न है। इस द्वीप और अफ्रीका के बीच एक चौड़ी मुजंबीक (Mozambique) जलांतराल है, परंतु बीच के कोमौरो द्वीप (Comoroisland) और कुछ जलमग्न किनारे यह सिद्ध करते हैं कि मैडागास्कर दक्षिणी अफ्रीका का ही भाग है। मैडागास्कर में अफ्रीका जैसी सच्ची बिल्लियाँ नहीं हैं, परंतु ऊदबिलाव मिलता है। बंदर की जातिवाले जानवरों में यहाँ केवल लीमर मिलते हैं। ये अफ्रीका और दक्षिण-पूर्वी एशिया में भी पाए जाते हैं। अन्य विचित्र जानवरों में प्रमुख है ऐ-ऐ (aye-aye)। यह बिल्ली की भाँति का मांसाहारी जानवर है, जिसे क्रिप्टोप्रोक्टा फीरौक्स (Crytoprocta Ferox) कहते हैं। यहाँ जल में रहनेवाला सूअर तथा हिप्पोपोटैमस की एक अविकसित जाति भी मिलती है। साथ ही यहाँ का हेज हाग (hedge hog) एक विशेषता है। पक्षी अधिकतर एशिया के सदृश हैं। उरग प्राणिसमूह में कुछ अमरीकी ढंग के भी हैं। दोनों स्थानों (मैडागास्कर और अफ्रीका) के प्राणिसमूहों को देखते हुए यह कहा जा सकता है कि ऊदबिलाव और लीमर के विकास तक ये जुड़े हुए थे और इसके बाद पृथक् हो गए। सच्ची बिल्लियाँ और बंदर पृथक् होने के बाद अफ्रीका में विकसित हुए, पर मैडागास्कर न जा सके।\n\nसीमा - भारत, लंका, मलाया प्रायद्वीप, पूर्वी द्वीपसमूह, जैसे बोर्नियो, सुमात्रा, जावा और फिलीपीन आदि, इस प्रदेश के भाग हैं।\n\nविशेषता - इस प्रदेश में घने जंगल हैं, जो हिमालय की तराई में आठ से लेकर दस हजार फुट की ऊँचाई तक फैले हैं। जंगलों की विशेषता की दृष्टि से कुछ लोगों ने इसे इंडोचायनीज़ और इंडोमलायन उपक्षेत्रों में विभाजित किया है। भारत में अधिकतर घास के खुले मैदान अथवा चरागाह हैं। इसका तीसरा उपक्षेत्र कहा जा सकता है। इसी तरह भारतीय प्रायद्वीप का दक्षिणी भाग लंका से भिन्न है। इसी तरह भारतीय प्रायद्वीप का दक्षिणी भाग लंका से भिन्न है। इसलिए लंका चौथा उपक्षेत्र बनाता है। इसे सिंहली उपक्षेत्र कहते हैं।\n\nप्राणि समूह - इस क्षेत्र के स्तनधारी अफ्रीका के स्तनधारी प्राणियों से मिलते जुलते हैं। इसलिए पहले कुछ लोग इसे ईथियोपियन क्षेत्र का एक भाग मानते थे। जहाँ तक खुरवाले जानवरों का संबंध है, हिप्पोपोटैमस, जो अफ्रीका की विशेषता हे, इस क्षेत्र में नहीं मिलता। घोड़ों में केवल एक जाति सिंध नदी के पास मिलती है। यह वह सीमा है, जहाँ ओरिएंटल और होलार्कटिक क्षेत्र मिलते हैं। मृग भी यहाँ मिलते हैं, परंतु उनकी संख्या कम हो गई है। ठोस सींगवाले हिरन की लगभग 20 जातियाँ मिलती हैं। भारतीय भैंस, गाय और इनकी तीन चार जंगली जातियाँ, जैसे गवल (gour), गायल (gayal) आदि जावा से लेकर भारतीय प्रायद्वीप तक विस्तृत हैं। पवित्र गाय, जिसे ज़ेब कहते हैं, केवल पालतू रूप में मिलती है। बकरी भी यहाँ मिलती है। गैंडा (राइनॉसरॉस, rhinoceros) भी यहाँ मिलता है। ये एक सींगवाले और दो सींगवाले, दोनों प्रकार के होते हैं। अमरीकी तापिर की एक जाति और सूअर की छ: जातियाँ यहाँ मिलती हैं।\n\nकुछ भागों में ऊदबिलाव पाए जाते हैं। बिल्लियों में बाघ और उसके अलावा अफ्रीकी बिल्लियाँ भी, जैसे शेर, चीते और तेंदुए, आदि, हैं। कुत्तों और लोमड़ियों की कई जातियाँ मिलती हैं। जंगली कुत्तों की भी कई जातियाँ मिलती हैं, जो भेड़ियों की भाँति शिकार करती हैं। कुछ भागों में गीदड़ भी पाए जाते हैं। धारीदार हायना, अर्थात् लकड़बग्घा, भी अनेक स्थानों में मिलता है। भालुओं की भी कई जातियाँ यहाँ मिलती हैं। भारतीय हाथी सभी जंगलों में मिलते हैं। ये पूर्व में लंका, बोर्नियो और सुमात्रा तक फैले हुए हैं। चूहों और गिलहरियों का यह क्षेत्र मुख्य घर है। गोल और चिपटी पूँछवाली उड़नेवाली गिलहरियाँ भी बहुत मिलती हैं। चमगादड़ यहाँ अन्य प्रदेशों की अपेक्षा विशेष विकसित हैं। लाल मुँह (macacus) और काले मुँह तथा लंबी दुमवाले लंगूर (semnopithecus) यहाँ बहुत पाए जाते हैं। इस प्रदेश के पूर्वी भागों में जैसे मलाया द्वीपपुंज (Malay Archipelago) में औरांग उटान (orang-utan) ओर गिब्बन (gibbon) मिलते हैं। इसी भाग में उड़नेवाला लीमर (Galeo pithecus) मिलता है। सुमात्रा, जावा और बोर्नियो में एक विशेष प्रकार का लीमर पाया जाता है, जिस स्पेक्ट्रम लीमर (spectrum lemur) कहते हैं। तथा जिसका वैज्ञानिक ना टारसियस स्पैक्ट्रम (tarsius spectrum) है।\n\nइस क्षेत्र में विभिन्न और अधिक पक्षिसमूह हैं। अनेक प्रकार की महत्वपूर्ण चिड़ियाँ, जैसे लार्फिग थ्रश (laughing thrush), हिल-टिट (hill-tit), बुलबुल (bulbul), ग्रीन बुलबुल (green bulbul), टेलर बर्ड (tailor bird), स्टालिंग (starling), मधुमक्खी भक्षी (bee-eater), सन बर्ड (sun-bird) आदि इस क्षेत्र में बहुतायत से पाई जाती हैं। बया भारतीय क्षेत्र का विशेष पक्षी है। यहाँ तोते कम विकसित हैं। फीजेंट्स (pheasants) बहुतायत में मिलते हैं। मुर्ग हिमालय से लेकर जावा के टापुओं तक फैला है। मोर हर जगह, हिमालय से लेकर दक्षिण में लंका और पूर्व में चीन-तक मिलता है।\n\nउरगों में विशालकाय अजगर, कोबरा और पिट वाइपर आदि मिलते हैं। छिपकलियों में गोह, गेक्को (घरेलू छिपकली), आगामा, ड्रैको (उड़नेवाली छिपकली) आदि मिलती हैं। मगरमच्छ और घड़ियाल भी यहाँ की विशेषताएँ हैं। उभयचरों में मेढक, टोड और वृक्षों पर रहनेवाले मेढक (hyla frog) आदि मिलते हैं। यहाँ का मत्स्य भी विशेष महत्वपूर्ण है।\n\nसीमा - आस्ट्रेलिया, न्यूजीलैंड, न्यूगिनी के अतिरिक्त पैसिफिक महासागर के टापू, जैसे ईस्ट इंडिज़ और लोंबक आदि इस क्षेत्र की सीमा बनाते हैं।\n\nविशेषता - इस क्षेत्र के मुख्य भाग (आस्ट्रेलिया) की जमीन कंकरीली है। यहाँ पानी की कमी है और शुष्क तीव्र वायु अधिक बहती है। यहाँ की भूमि सारी अनुपजाऊ है। वनस्पतियाँ कम होती हैं और जो होती हैं, वे भी गर्मी से झुलस जाती हैं, जिससे उनके द्वारा जंतुओं का विकास नहीं हो पाता। इस क्षेत्र का अधिकतर भाग रेगिस्तानी है, जिसमें जानवर रह नहीं पाते। इस महाद्वीप का आधे से कुछ कम भाग उष्ण प्रदेश में पड़ता है। न्यूज़ीलैंड के अधिकतर भाग में घना जंगल है।\n\nजंतुसमूह - आस्ट्रेलियन क्षेत्र के जंतुसमूह में कई विचित्रताएँ दिखाई देती हैं। वे स्तनधारी प्राणी यहाँ नहीं मिलते, जा अन्य समान जलवायुवाले देशों में मिलते हैं। न्यूगिनी में सूअर की एक जाति सस (sus) मिलती है। इसके अलावा यहाँ पृथ्वी पर रहनेवाले वे अन्य स्तनधारी प्राणी नहीं मिलते, जो पुरानी दुनिया में मिलते हैं, पर चमगादड़ और चूहे यहाँ मिलते हैं। इस प्रदेश के महत्वपूर्ण जानवर हैं मारसूपियल (marsupial) और मॉनोट्रीम (monotreme)। मारसूपियल शरीर के बाहर स्थित थैली (मारसूपियन) में बच्चे पालनेवाले जंतु हैं। इनमें कंगारू, कंगा डिग्री चूहा, डैस्यूरस (dasyurus), चींटी खानेवाले मारसूपियल, बैंडीकूट, बिना पूँछवाला कोआला और शहद चूसनेवाले मारसूपियल उल्लेखनीय हैं। इस क्षेत्र के आलावा ये कहीं और नहीं पाए जाते। मॉनोट्रीम अविकसित स्तनधारी हैं, जिनमें बत्तख जैसी चोंचवाला ऑरनिथोरिंगकस (ornithorhynchus) और साही जैसे काँटोंवाले एकिडना (echidna) उल्लेखनीय हैं।\n\nयहाँ का पक्षीसमूह भी महत्वपूर्ण है। पुरानी दुनिया के अधिकतर पक्षी यहाँ मिलते हैं। संसार में पाई जानेवाली कुछ फिंच (finch) यहाँ नहीं मिलती। गिद्ध, कटफोड़वा तथा फीज़ैंट यहाँ नहीं मिलते। न्यूगिनी की पैराडाइज़ बर्ड यहाँ का विशेष पक्षी है। यह आस्ट्रेलिया में भी मिलता है। कुंज बनानेवाले पक्षी (bower birds) केवल यहीं मिलते हैं। यहाँ के तोते बहुत बड़े होते हैं। काकातूआ और कैसंविरी (cassowaries) भी यहाँ के विशेष पक्षी हैं। एमू आस्ट्रेलिया में साधारणत: पाया जाता है।\n\nयहाँ बिना दुमवाले उभयचर (मेढक, टोड) मिलते हैं, परंतु जीनस व्यूफो (genus bufo) यहाँ नहीं मिलता। राना (Rana) की एक ही जाति (species) यहाँ मिलती है, जिसमें पेड़ों पर रहनेवाले मेढ़क अधिक हैं। साँप और छिपकलियाँ यहाँ बहुत मिलते हैं। विषहीन साँपों से विषैले साँपों की संख्या अधिक है। मगरमच्छ की भी एक जाति यहाँ मिलती है। न्यूजीलैंड में एक छिपकली मिलती है, जिसे टुआटारा (Tuatara) कहते हैं। इसको जीवित जीवाश्म कहते हैं, क्योंकि इस छिपकली में पुराने समय की छिपकलियों के चारित्रिक गुण पाए जाते हैं। मत्स्यसमूह बहुत कम है। फेफड़ेवाली मछली, सिरैटोडर्स (Ceratodus), को यहाँ दो जातियाँ मिलती हैं।\n\nआस्ट्रेलियन क्षेत्र और ओरियंटल क्षेत्र के बीच पचीस मील चौड़ी समुद्र की धारा है। इस धारा को वॉलिस की रेखा (Wallace's line) कहते हैं। यह बाली (Bali) द्वीप से लांबॉक (Lombok) द्वीप तक बोर्नियो (Borneo) तथा सेलेबीज़ (Celebes) द्वीपों के बीच होकर जाती है। इस रेखा के पूर्व में आस्ट्रेलियन क्षेत्र हैं, जिसमें मारसूपियल स्तनधारी प्राणी मिलते हैं, किंतु विकसित स्तनधारी नहीं मिलते। इस रेखा के पश्चिम में ओरिएंटल क्षेत्र है, जिसमें आस्ट्रेलियन क्षेत्र से भिन्न प्रकार के जंतु मिलते हैं। यह पचीस मील चौड़ी धारा बहुत गहरी है। ऐसा अनुमान किया जाता है कि कभी यहाँ पर कोई महत्वपूर्ण बाधा रही होगी जिसके कारण एक ओर के जानवर दूसरी ओर नहीं जा पाते होंगे।\n\nपहाड़ की चोटी से समुद्र के तल तक जलवायु के कई स्तर मिलते हैं। हर प्रकार की जलवायु का जंतु समूह पृथक् पृथक् होता है। इसलिये पहाड़ की ऊँचाई से लेकर समुद्र की गहराई तक के जानवरों के विस्तार का अध्ययन किया जाता है। इस तरह के विस्तार को बैथिमेट्रिक वितरण कहते हैं। कुछ लेखकों न बैथिमेट्रिक वितरण को दो भागों में विभाजित किया है, एक है गहराई संबधी, अर्थात् जलीय और दूसरा है ऊँचाई संबंधी, अर्थात् ऐल्टिट्यूडिनल विस्तार (altitudinal distribution)। बैथिमेट्रिक विस्तार के अध्ययन के लिए जीव संबंधी तीन विभाग किए गए हैं : \n\n1. भूमिजीवी जंतु पृथ्वी पर रहनेवाले हैं। समुद्र के किनारे से लेकर पहाड़ की चोटी तक के जानवरों का उल्लेख इनमें होता है। इनमें प्राय: ऐसे प्राणीसमूहों का उल्लेख होता है, जिनपर ऊँचाई का प्रभाव पड़ता है।\n2. समुद्रेतर जलवासी (limnobiotic) जंतुओं में स्वच्छ जल (झील या नदी) में रहनेवाले जानवरों का उल्लेख होता है। स्वच्छ जल के निवासियों की संख्या कम है। इनमें अपृष्ठवंशी प्राणी बहुत कम होते हैं, विशेषकर बहनेवाले जल में। कुछ बड़ी बड़ी झीलें हैं, जिनमें जल का दबाव अधिक है और प्रकाश भी अंदर नहीं जा पाता, पर उनमें रहनेवाले प्राणियों में ये विशेषताएँ नहीं होतीं, जो समुद्र में रहनेवाले प्राणियों में होती हैं।\n3. समुद्रवासी प्राणीविभाग में समुद्रवासी प्राणियों का उल्लेख होता है। पृथ्वी का लगभग 72 प्रतिशत क्षेत्र समुद्र से घिरा हुआ है। समुद्र में प्राणी बहुत पुराने समय से हैं। पत्थरों पर अंकित प्राणियों के जो जीवाश्म मिलते हैं, वे अधिकतर समुद्री प्राणियों के हैं। इससे यह अनुमान लगाया जाता है कि समुद्र में रहनेवाले प्राणियों में ही विकास अधिक हुआ, क्योंकि इन प्राणियों को एक जैसे वातावरण में एक लंबे काल तक रहने का अवसर मिला। आधुनिक समय में भी यदि देखा जाए तो प्राणियों के कई समुह, जैसे टेनोफोरा (Tenophora), ब्रैकियोपोडा (Brachiopoda), पॉलिकीटा (Polychaeta), सेफालोपॉडा (Cephalopoda), टुनीकाटा (Tunicala) हैं, जो केवल समुद्र में ही मिलते हैं। समुद्री क्षेत्र में ताप परिवर्तित नहीं होता। जल का खारापन हर स्थान पर प्राय: एक समान है और विलेय गैस भी हर स्थान पर एक जैसी मात्रा में मिलती है। इस क्षेत्र को भी चार भागों में बाँटा गया है : \n\nइनमें से कभी-कभी लेखक पहले दो का वर्णन लिटोरल (Littoral) के अंतर्गत करते हैं।\n\nस्ट्रैंड समुद्र के किनारे को कहते हैं। यह पृथ्वी और समुद्र के बीच परिवर्तनवाला क्षेत्र है। इस स्थान से दिन में दो बार ज्वारभाटा पृथ्वी से वापस जाता है और वहाँ के रहनेवाले प्राणियों को खोल देता है। चूँकि इसका संबंध ज्वारभाटा से है, इसलिए इसे ज्वारभाटा संबंध क्षेत्र भी कहते हैं। इस भाग के जानवर अपने को सूखने से बचाने के लिए ये तो कवच (shell) बंद कर लेते हैं, या तल में बिल बनाकर प्रवेश कर जाते हैं। इनमें कुछ ऐसे प्राणी भी होते हैं, जो जल में अथवा हव में साँस ले सकते हैं।\n\nफ्लैट सी उथले समुद्र को कहते हैं। यह उतरते हुए ज्वारभाटा के उस चिह्न से प्रारंभ होता है, जहाँ से जल समुद्र की ओर नहीं जाता। इसमें समुद्री लहरों की क्रिया एक सी होती है और यह लगभग 600 फुट गहरा होता है। यह महत्वपूर्ण भाग है। इसमें प्रकाश, वनस्पति और तल तीनों वस्तुएँ उपस्थित रहती हैं, जिनपर जंतुजीवन निर्भर करता है। इसको लोगों ने विकासवाद का क्षेत्र माना है।\n\nप्रकाश उथले जल से नीचे भी प्रवेश करता है। पर फ्लैट सी विभाग के नीचे तल नहीं मिलता। इसमें जितने प्राणी हैं वे बिना तल के रहते हैं। इसलिए ये सदा लहरों के साथ आया जाया करते हैं। समुद्र में जिस गहराई तक प्रकाश पहुँच सकता है, उस गहराई तक के भाग को पिलैजिक (pelagic) भाग कहते हैं। पिलैजिक के ऊपरी भाग में ताप बदलता रहता है और लहरों की उथल-पुथल रहती है। नीचे जल स्थिर रहता है और ताप कम। इस भाग में कुछ प्राणी हैं, जो जल में तैरते रहते हैं और जिन्हें जल यहाँ वहाँ ले जाता है। ऐसे प्राणीसमूह को प्लैंक्टन (plankton) कहते हैं। इस भाग में कुछ ऐसे बड़े प्राणी भी होते हैं, जो लहरों के विरुद्ध जा सकते हैं। इन्हें नेक्टॉन (nekton) कहते हैं। मछली, ह्वेल आदि ऐसे प्राणियों के उदाहरण हैं। इस भाग में जल पर तैरनेवाली वनस्पतियाँ भी मिलती हैं। प्राय: सर्वत्र पिलैजिक भाग का जल एक जैसा होता है, इसलिए इस भाग का फैलाव अधिक होता है। प्लैंक्टन प्राणिसमूह अनेक भाँति के प्राणियों का प्रतिनिधित्व करता है। इस समूह के जंतु प्राय: छोटे होते हैं, जिससे इनके शरीर के अंदर और बाहर का द्रव पदार्थ एक जैसा होता है और दोनों का ताप भी एक जैसा होता है। इसका भार बहुत कम होता है। यदि भार अधिक हुआ तो अंदर हवा के बुलबुले भरे रहते हैं, या तेल की बूँदे, जिससे व जल में तैरते रहते हैं। इनके कवच पतले होते हैं। कुछ जातियों के अंडों में तैरने की विशेष व्यवस्था हेती है। प्लैक्टन के जानवर अच्छे तैरनवाले नहीं होते; अधिकतर तो तैरना जानते ही नहीं। 500 मीटर की गहराई के जानवर, विशेषकर मछलियाँ, प्रकाशोत्पादक होती हैं। सतह पर रहनेवाले प्राणी पारदर्शी होते हैं। जहाँ प्रकाश धूमिल है, वहाँ के प्राणी रुपहले होते हैं और अधिक गहराई में रहनेवाले जानवर गाढ़े रंग के होते हैं। नेक्टॉन प्राणी अधिकतर समूहों में रहते हैं। उड़नेवाली मछलियाँ, ह्वेल एवं डॉल्फिन आदि इसके अच्छे उदाहरण हैं।\n\nऐबिस्सल क्षेत्र में 100 फैदम से अधिक गहराईवाले सभी सतुद्र आते हैं। यह पिलैजिक के बाद प्रारंभ होता है। इस प्रदेश का वातावरण बिल्कुल स्थिर होता है। यहाँ के जानवर तली की नरम कीचड़ पर, या कीचड़ में रहते हैं। यहाँ का जल ठंडा और प्रकाशहीन होता है। ऊपर की लहरों का प्रभाव भी यहाँ नहीं होता। इस गहराई में जल का दबाव अधिक हो जाता है। ज्यों-ज्यों गहराई बढ़ती है, चूने की मात्रा कम होती जाती है और कार्बन डाइऑक्साइड की मात्रा बढ़ती जाती है; फिर भी इतना ऑक्सीजन होता है कि प्राणी भली-भाँति रह सकें। काला सागर जैसे कुछ ऐसे स्थान भी हैं, जिनके जल में पर्याप्त ऑक्सीजन नहीं मिलता। इस क्षेत्र में केवल प्रकाशोत्पादक प्राणियों का ही प्रकाश मिलता है। यहाँ के जानवर विशेष रूप से बड़े होते हैं। कुछ केकड़े इतने बड़े होते हैं कि उनका व्यास 3 मीटर होता है। हाइड्रा की आकृतिवाले कुछ जानवर होते हैं, जिनकी लंबाई 2.5 मीटर होती है, यद्यपि स्वयं हाइड्रा की लंबाई केवल आठ मिलीमीटर के लगभग होती है। इस गहराई में रहनेवाले अधिकतर जानवर स्पंज, सीलट्रेट, क्रिनॉइड्स (crinoids) और एमिडियंस आदि डंठल वाले होते हैं। डंठल से इनका शरीर उठा रहता है। क्रस्टेशियन के शरीर पर लंबे काँटे, कड़े बाल और लंबे स्पर्शक होते हैं। गहरे जल में रहनेवाले क्रस्टेशियन लाल हाते हैं, परतु अन्य अपृष्ठवंशी प्राणी नीले अथवा बैंगनी रंग के होते हैं। गहराई में रहनेवाली मछलियों में आँखें नहीं होतीं। यहाँ ऐंग्लर मछलियाँ भी होती हैं, जिनके मुँह बड़े तथा शरीर पर लंबे लंबे काँटे होते हैं। मोलस्का की श्रेणी में यहाँ बड़े-बड़े ऑक्टोपस (Octopus) एवं स्क्विड (Squid) होते हैं। चूँकि इस गहराई का वातावरण स्थिर होता है, अत: यहाँ विकास संबंधी तीव्र परिवर्तन नहीं होते।\n\nजिस तरह सतह पर जंतुओं के विस्तार का अध्ययन किया जाता है, उसी प्रकार जंतुओं के काल में विस्तार का भी किया जाता है। अब से 10 हजार अथवा 15 हजार वर्ष पूर्व कैस प्राणी थे, इसका अध्ययन भूगर्भशास्त्र की सहायता से किया जाता है। इसीलिए इसे भूवैज्ञानिक विस्तार कहते हैं। पृथ्वी की सतह जैसी आज है, वैसी पहले नहीं थी। उसपर परत के परत जमते जा रहे हैं। परतों के बीच में जो जानवर पड़ गए, आज भी उनके जीवाश्म खोदकर निकाले जा सकते हैं। इनकी सहायता से विकासवाद का अध्ययन पूरा हो सका है। विकासवाद के जीवाश्म-प्रमाण टुकड़ों में मिले हैं, पर कहीं कहीं पूरे भी मिल गए हैं, जैसे आधुनिक घोड़े के विकास संबंधी जीवाश्म पूर्ण मिल गए हैं, जिनसे घोड़ों के विकास के क्रम का पता चलता है। इसी तरह आर्कियोप्टैरिक्स का जीवाश्म है, जिसमें चिड़ियों के लक्षण हैं और उरगों के भी। यह सिद्ध करता है कि उरगों से ही पक्षियो का विकास हुआ।\n\nभूवैज्ञानिक दृष्टि से समय को छ: कल्पों में बाँटा गया है और प्रत्येक कल्प को अन्य छोटे छोटे कालभागों में विभाजित किया गया है। जिन्हें अवधि (epoch) कहा गया है। \n\nपहला जीवहीन कल्प (Azoic) के नाम से अभिहित है। यह कल्प लगभग 1,00,00,00,000 वर्षों तक रहा। साधारण जीवोत्पत्ति दूसरे कल्प में हुई, जिसका नाम आर्किओज़ोइक (Archeozoic) है। इस काल के जीवाश्म प्राप्त नहीं है। इसका कारण यह है कि प्रारंभिक प्राणी अत्यंत सुकुमार तथा छोटे थे, इसलिये उन्होंने कोई चिह्न नहीं छोड़े। तीसरे कल्प का नाम प्राजीव कल्प (Proterozoic) है। इस काल के जीवाश्म बहुत अच्छे नहीं हैं, परंतु ऐसा अनुमार है कि अधिकतर अपृष्ठवंशी प्राणी इस समय में विकसित हो चुके थे। इस निश्चय पर पहुँचने का मुख्य कारण यह है कि इसके आगेवाली काल से अपृष्ठवंशी प्राणियों के अच्छे जीवाश्म प्राप्त हैं।\n\nइसके पश्चात् पुराजीवकल्प (Palaeozoic) काल आता है। इसको छ: अवधियों में बाँटा गया है। प्रथम अवधि कैंब्रियन कहलाती है। उसके बाद क्रमश: आर्डोविशियन, डिवोनियन, कार्बोनीफेरस तथा पर्मियन आते हैं। कैंब्रियन (Cambrian) में अपृष्ठवंशी प्राणियें की बहुतायत है। ट्राइलोबाइट्स (trilobites) और ब्रैकियोपॉडस अधिक हैं। आर्डोविशियन (Ordovician) में अपृष्ठवंशी प्राण्यिों का उत्कर्ष और मछलियों का जन्म हो गया। कवचदार मछलियाँ भी पैदा हो गई थीं। सिल्यूरियन (Silurian) में बड़ी-बड़ी कोरल रीफ (coral reefs) पैदा हो गई थीं। ब्रैकियोपॉडों का उत्कर्ष हुआ, परंतु ट्राइलोबाइट कम होने लगे थे। इस काल में मछलियाँ भली-भाँति मिलती हैं। फेफड़ेवाली मछलियाँ भी मिलती हैं। डिवोनियन (Devonian) मछलियों का काल कहलाता है। इस अवधि में मोलस्क अधिक थे। उभयचरों का भी जन्म हो गया था। इस प्रकार पृष्ठवंशी प्राणियों ने इस अविध में प्रथम बार पृथ्वी पर जन्म लिया। इस अवधि के ये तीनों भाग इस कारण विशेषकर महत्वपूर्ण है। कार्बोनिफेरस (Carboniferous) में जो डिवोनियन के पश्चात् आता है, वनस्पतियों तथा कोरल की अधिकता थी। कीटों का विकास भली-भाँति हो चुका था। ब्रैंकियोपॉड विलीन होने लगे थे। बड़ी-बड़ी शार्क मछलियाँ तथा फेफड़ेवाली अन्य मछलियाँ अधिक थीं। प्रधानत: यह उभयचरों का युग था। इसमें बड़े बड़े उभयचर थे। इन्हीं से उरगों का जन्म हुआ। कार्बोनिफेरस के पश्चात् परमियन (Permian) युग आया। इस अविध में मछलियाँ, उभयचर ओर छिपकलियाँ बहुत थीं। मकड़ी, बिच्छू, गोजर, घोंघे और पुरातन कीट इस युग में बहुत थे।\n\nमेसोज़ोइक (Mesozoic) कल्प प्राजीव कल्प के बाद आया। यह उरग काल कहलाता है। कुछ उरग तो हाथियों से भी बड़े थे। इसी युग के उरग पक्षियों में परिवर्तित हुए। इस कल्प को तीन अवधियों में बाँटा गया है। ये हैं ट्राइऐसिक (triassic), जुरैसिक (Jurassic) और क्रिटेशस (Cretaceous)। ट्राइऐसिक में समुद्री अपृष्ठवंशी प्राणियों की कमी हुई और बड़े उरग डायनोसॉर की वृद्धि। जुरैसिक में आधुनिक क्रस्टेशियन पैदा हो गए तथा ऐमोनाइटीज़ (Ammonites) बहुत हो गए। इस काल में पक्षी और उड़नेवाले उरग भी पाए जाते हैं। क्रिटेशस युग में ऐमोनाइटीज़ लुप्त हो गए। बड़े बड़े उरग भी विलीन होने लगे और टीलियोस्टियन मछलियों की वृद्धि हुई।\n\nअंतिम कल्प को केनोज़ॉइक (Cenozoic) कल्प कहते हैं यह आधुनिक प्राणियों का काल है। इसका विभाजन दो कालों में किया गया है। एक है तृतीय युग (Tertiary) और दूसरा चतुर्थ युग (Quaternary)। तृतीय युग के कई भाग हैं। सबसे पहले भाग को आदि नूतन काल (Eocene) कहते हैं। इसमें अविकसित स्तनधारियों का विलीनीकरण प्रारंभ हो गया था और गर्भनाल (placenta) वाले स्तनधारियों का जन्म हुआ। इनमें घोड़े का प्राथमिक रूप इओहिप्पस (Eohippus) भी है। दूसरे भाग को अधिनूतन युग (Oligocene) कहते हैं। इसमें स्तनधारियों की वृद्धि हुई। बिल्ली, कुत्ते और भालू के बीच के जानवर और घोड़े की दूसरी श्रेणी मीज़ोहिप्पस (Mesohippus) तथा मायोहिप्पस (Miohippus) भी थे। बंदर तथा एप (ape) भी इसी काल में पैदा हुए हैं। तृतीय भाग, अल्पनूतन (Miocene), स्तनधारियों की वृद्धि का काल है। इनकी संख्य एवं रूप दोनों में वृद्धि हुई है। चौथे भाग अतिनूतन (Pliocene) में बंदर जैसे प्राणियों का सीधे चलनेवाले मानव में परिवर्तन प्रारंभ हो गया।\n\nचतुर्थ युग सबसे आधुनिक काल को कहते हैं। इसका प्रथम भाग अभिनूतन काल (Pleistocene) कहलाता है। मानव का जन्म इसी काल में हुआ है। यह आधुनिक काल है। इस समय के बने जीवाश्म आधुनिक प्राणियों से मिलते हैं। इससे सिद्ध होता है कि जानवरों का विकास क्रमश: काल अथवा समय के अनुसार हुआ है।\n\n\n", "id": "436226", "title": "जन्तुभूगोल"}
{"url": "https://hi.wikipedia.org/wiki?curid=436227", "text": "प्राणिक्षेत्र\n\nपिछले डेढ़ सौ वर्षों में जानवरों की आबादी के आधार पर पृथ्वी कों कई भागों में बाँटने का कई बार प्रयास किया गया। लिंडकर ने पृथ्वी की सारी सतह को तीन प्रमुख क्षेत्रों में बाँटा था : \n\n(1) आर्कटोजीओ (Arctogaea), उत्तरी क्षेत्र, जिसमें आधुनिक निआर्कटिक (Nearctic), पैलिआर्कटिक (Palaearctic), ईथियोपियन और ओरियंटल क्षेत्र संमिलित हैं। \n\n(2) निओजिआ (Neogaea), जिसमें दक्षिणी अमरीका का नीओट्रापिकल क्षेत्र आता है और \n\n(3) नोटोजोआ (Notogaea), दक्षिणी क्षेत्र, जिसमें आस्ट्रेलिया का क्षेत्र आता है। \n\nइनमें से निओजीया शेष संसार से तृतीय (Tertiary) युग में और ऑस्ट्रेलियन क्षेत्र तृतीय युग के प्रारंभ में ही अलग हो गए थ। इसीलिए इन क्षेत्रों में रहनेवाले जंतु संसार के उत्तरी क्षेत्रों के जंतुओं से भिन्न हैं। आस्ट्रेलिया में तो अब भी वे पुराने स्तनधारी प्राणी पाए जाते हैं, जा मेसोज़ोइक (Mesozoic) युग में संसार में पाए जाते थे। संसार से पृथक् होने के कारण आस्ट्रेलिया में उत्तरी क्षेत्र के जानवर आ नहीं पाए और मेसोज़ोइक युग के जानवर अब तक ज्यों-के-त्यों पाए जाते हैं।\n\nभू-प्राणि-क्षेत्रों की आधुनिक स्थिति निम्नलिखित है :\n\n\n\n\nइस क्षेत्र में ग्रीनलैंड और उत्तरी अमरीका का वह भाग आता है, जो मेक्सिको के दक्षिण में है।\n\nइस प्रदेश में विस्तृत जंगलविहीन और खुले मैदान हैं। स्तनधारी प्राणियों से मिलते हैं। रैकून (raccoon), औपोसम (opossum), कूदनेवाली चुहियाँ, नन्हें गोफर (pocket gopher), स्कंक (skunk) और मस्करैट (muskrat) यहाँ के विशेष जानवर हैं। हरिण, अमरीकी एल्क (moose), बारहसिंघा, बाइसन (bison), बिल्लयाँ, लिंक्स (lynx), वीज़िल्स (weasels), भालू और भेड़िए आदि भी यहाँ मिलते हैं। खुरवाले जानवर बहुत कम हैं। न घोड़े मिलते हैं, न सुअर, केवल वे पालतू घोड़े आदि मिल जाते हैं, जिन्हें मानव अपने साथ ले गया है। पहले भैंस या बाइसन और एल्क सारे क्षेत्र में विस्तृत थे। एक छोटे से क्षेत्र में लंबी सींगवाला भेड़ और काँटेदार सींगवाला मृग (prong horn anteloc) भी मिलता है। पक्षी प्राणिसमूह में अर्की (turkey), नीलकंठ (blue jay), बुज़्ज़ार्ड (buzzards) प्रमुख हैं। ये दक्षिण नीओट्रॉपिकल क्षेत्र की ओर भी मिलते हैं। उरगों में रैटल सर्प (rattle snake) प्रमुख हैं।\n\nसीमा - यूरोप और उसके पास के टापू तथा भारत को छोड़कर संपूर्ण एशिय और सहारा रेगिस्तान के उत्तर का अफ्रीका इस खेत्र के अंतर्गत आता है। इसके दक्षिण में ओरिएंटल क्षेत्र है। दोनों के बीच हिमालय पहाड़, सहारा तथा अरब के रेगिस्तान हैं। ये जंतुविस्तार में बड़ी बाधाएँ डालते हैं।\n\nविशेषता - यह भूभाग बहुत कुछ समतल कहा जा सकता है। पहाड़ियाँ प्राय: अधिक ऊँची नहीं हैं। इसलिए विस्तारण में ये कोई बाधा नहीं डालतीं। पश्चिमी भाग में घने जंगल हैं। इसके दक्षिण का अधिकांश भाग रेगिस्तानी (सहारा, अरब और मंगोलिया का रेगिस्तान) है उत्तरी भाग में उथले स्टेप्स हैं।\n\nप्राणिसमूह - यहाँ के चौपायों में भेड़ ओर बकरी प्रमुख हैं। मिस्त्र, सीरिया और सिनाई के पहाड़ी क्षेत्रों में इबेक्स (ibex) की एक जाति पाई जाती है। छछूंदर (mole) इस क्षेत्र में बराबर विस्तृत है। बैजर (badger), ऊँट, रो-डियर (roe-deer), कस्तूरी मृग, याक, शैमि (chamois), डॉरमाउस (dormouse), माइका (pika) तथा जल का छछूंदर (water mole) इस क्षेत्र में रहनेवाले विशेष स्तनधारी प्राणी हैं। पुरानी दुनियाँ के चूहे, चुहियाँ भी इस क्षेत्र में मिलती हैं। उनगों में वाइपर (viper) अधिक संख्या में मिलते हैं और अधिक विषैले भी होते हैं।\n\nसीमा - अफ्रीका, बड़े रेगिस्तान के दक्षिण का अरब और मैडागास्कर टापू इस क्षेत्र के भाग हैं।\n\nविशेषता - इस क्षेत्र में दुनियाँ के बड़े से बड़े रेगिस्तान हैं और बड़े बड़े जंगल, जिनमें अटूट वर्षा होती है। उष्ण प्रदेश से समशीतोष्ण देशों तक और हिमाच्छादित पहाड़ों से बड़े बड़े मैदान तक इसमें शामिल हैं। उत्तर में रेगिस्तान की एक बड़ी पट्टी बन जाती है। उसके बाद घास से भरे मैदान हैं। इनमें से अधिकतर चार या पाँच हजार फुट ऊँचे पठार (plateau) हैं। इसी में बृहत् उष्ण प्रदेशीय जंगल हैं।\n\nप्राणिसमूह - इस विभाग में कई विचित्र जानवर मिलते हैं। खुरवाले जानवर तथा हिंसक जानवर विशेष रूप से विकसित हैं। कुछ खुरवाले जानवर, जैसे जिराफ और हिप्पोपॉटैमस केवल इसी क्षेत्र में पाए जाते हैं। जंगली सूअर और साधारण सूअर अवश्य मिलते हैं। इस क्षेत्र में दरियाई घोड़े दो सींगवाले होते हैं। मृग कई प्रकार के मिलते हैं, छोटे बड़े सभी। भेड़ बकरी आदि यहाँ नहीं मिलते। बकरी के संबंधियों में इबैक्स मिलता है। सहारा के दक्षिण में कस्तूरीमृग का एक संबंधी मिलता है, जिसको शैव्रोटैन (chevrotain) कहते हैं। जंगली साँड़ यहाँ नहीं मिलता। जेब्रा और अबीसीनिया के जंगली गदहे, बहुतायत से पाए जाते हैं। शिकारी जानवरों में प्रमुख हैं बब्बर शेर, चीते, तेंदुए, गीदड़ और तरक्षु (hyena)। बाघ (tiger), भेड़िया और लोमड़ी यहाँ नहीं मिलती। ऊदबिलाव (civets) अच्छी तरह विकसित हैं। भालू नहीं मिलते। बंदर जैसे जानवरों में गोरिल्ला, चिंपैंजी, बेबून और लीमर आदि इस क्षेत्र के प्रतिनिधि हैं।\n\nइस क्षेत्र का पक्षिसमूह संख्या में और विशेषता में महत्वपूर्ण नहीं है। यहाँ के प्रमुख पक्षी हैं गिनी फाउल (guineafowl) और सेक्रेटरी बर्ड (secretary bird) तथा शेष साधारण हैं। तोते कम हैं, काकातुआ आदि नहीं मिलते। शिकारी चिड़ियाँ बहुत हैं। शुतुर्मुर्ग भी यहाँ मिलते हैं।\n\nउरगसमूह विभिन्न प्रकार का तथा बहुतायत से मिलता है। वाइपर (viper) सर्प कई प्रकार के मिलते हैं और सबसे विषैला पफ़ ऐडर (puff adder) भी यहाँ मिलता है। अजगर की जाति के भी कई जानवर हैं। छिपकलियों में अगामा और गिरगिट मिलते हैं। घड़ियाल लगभग सभी नदियों में मिलते हैं। मछलियाँ कई भाँति की हैं, परंतु प्रोटोप्टेरस (protopterous) नामक मछली यहाँ की विशेषता है। यह और कहीं नहीं पाई जाती।\n\nईथिओपियन क्षेत्र का प्राणिसमूह आरंभ से अंत तक एक ही प्रकार का है। परंतु मैडागास्कर टापू का जीवसमूह महाद्वीप के जीवसमूह से भिन्न है। इस द्वीप और अफ्रीका के बीच एक चौड़ी मुजंबीक (Mozambique) जलांतराल है, परंतु बीच के कोमौरो द्वीप (Comoroisland) और कुछ जलमग्न किनारे यह सिद्ध करते हैं कि मैडागास्कर दक्षिणी अफ्रीका का ही भाग है। मैडागास्कर में अफ्रीका जैसी सच्ची बिल्लियाँ नहीं हैं, परंतु ऊदबिलाव मिलता है। बंदर की जातिवाले जानवरों में यहाँ केवल लीमर मिलते हैं। ये अफ्रीका और दक्षिण-पूर्वी एशिया में भी पाए जाते हैं। अन्य विचित्र जानवरों में प्रमुख है ऐ-ऐ (aye-aye)। यह बिल्ली की भाँति का मांसाहारी जानवर है, जिसे क्रिप्टोप्रोक्टा फीरौक्स (Crytoprocta Ferox) कहते हैं। यहाँ जल में रहनेवाला सूअर तथा हिप्पोपोटैमस की एक अविकसित जाति भी मिलती है। साथ ही यहाँ का हेज हाग (hedge hog) एक विशेषता है। पक्षी अधिकतर एशिया के सदृश हैं। उरग प्राणिसमूह में कुछ अमरीकी ढंग के भी हैं। दोनों स्थानों (मैडागास्कर और अफ्रीका) के प्राणिसमूहों को देखते हुए यह कहा जा सकता है कि ऊदबिलाव और लीमर के विकास तक ये जुड़े हुए थे और इसके बाद पृथक् हो गए। सच्ची बिल्लियाँ और बंदर पृथक् होने के बाद अफ्रीका में विकसित हुए, पर मैडागास्कर न जा सके।\n\nसीमा - भारत, लंका, मलाया प्रायद्वीप, पूर्वी द्वीपसमूह, जैसे बोर्नियो, सुमात्रा, जावा और फिलीपीन आदि, इस प्रदेश के भाग हैं।\n\nविशेषता - इस प्रदेश में घने जंगल हैं, जो हिमालय की तराई में आठ से लेकर दस हजार फुट की ऊँचाई तक फैले हैं। जंगलों की विशेषता की दृष्टि से कुछ लोगों ने इसे इंडोचायनीज़ और इंडोमलायन उपक्षेत्रों में विभाजित किया है। भारत में अधिकतर घास के खुले मैदान अथवा चरागाह हैं। इसका तीसरा उपक्षेत्र कहा जा सकता है। इसी तरह भारतीय प्रायद्वीप का दक्षिणी भाग लंका से भिन्न है। इसी तरह भारतीय प्रायद्वीप का दक्षिणी भाग लंका से भिन्न है। इसलिए लंका चौथा उपक्षेत्र बनाता है। इसे सिंहली उपक्षेत्र कहते हैं।\n\nप्राणि समूह - इस क्षेत्र के स्तनधारी अफ्रीका के स्तनधारी प्राणियों से मिलते जुलते हैं। इसलिए पहले कुछ लोग इसे ईथियोपियन क्षेत्र का एक भाग मानते थे। जहाँ तक खुरवाले जानवरों का संबंध है, हिप्पोपोटैमस, जो अफ्रीका की विशेषता हे, इस क्षेत्र में नहीं मिलता। घोड़ों में केवल एक जाति सिंध नदी के पास मिलती है। यह वह सीमा है, जहाँ ओरिएंटल और होलार्कटिक क्षेत्र मिलते हैं। मृग भी यहाँ मिलते हैं, परंतु उनकी संख्या कम हो गई है। ठोस सींगवाले हिरन की लगभग 20 जातियाँ मिलती हैं। भारतीय भैंस, गाय और इनकी तीन चार जंगली जातियाँ, जैसे गवल (gour), गायल (gayal) आदि जावा से लेकर भारतीय प्रायद्वीप तक विस्तृत हैं। पवित्र गाय, जिसे ज़ेब कहते हैं, केवल पालतू रूप में मिलती है। बकरी भी यहाँ मिलती है। गैंडा (राइनॉसरॉस, rhinoceros) भी यहाँ मिलता है। ये एक सींगवाले और दो सींगवाले, दोनों प्रकार के होते हैं। अमरीकी तापिर की एक जाति और सूअर की छ: जातियाँ यहाँ मिलती हैं।\n\nकुछ भागों में ऊदबिलाव पाए जाते हैं। बिल्लियों में बाघ और उसके अलावा अफ्रीकी बिल्लियाँ भी, जैसे शेर, चीते और तेंदुए, आदि, हैं। कुत्तों और लोमड़ियों की कई जातियाँ मिलती हैं। जंगली कुत्तों की भी कई जातियाँ मिलती हैं, जो भेड़ियों की भाँति शिकार करती हैं। कुछ भागों में गीदड़ भी पाए जाते हैं। धारीदार हायना, अर्थात् लकड़बग्घा, भी अनेक स्थानों में मिलता है। भालुओं की भी कई जातियाँ यहाँ मिलती हैं। भारतीय हाथी सभी जंगलों में मिलते हैं। ये पूर्व में लंका, बोर्नियो और सुमात्रा तक फैले हुए हैं। चूहों और गिलहरियों का यह क्षेत्र मुख्य घर है। गोल और चिपटी पूँछवाली उड़नेवाली गिलहरियाँ भी बहुत मिलती हैं। चमगादड़ यहाँ अन्य प्रदेशों की अपेक्षा विशेष विकसित हैं। लाल मुँह (macacus) और काले मुँह तथा लंबी दुमवाले लंगूर (semnopithecus) यहाँ बहुत पाए जाते हैं। इस प्रदेश के पूर्वी भागों में जैसे मलाया द्वीपपुंज (Malay Archipelago) में औरांग उटान (orang-utan) ओर गिब्बन (gibbon) मिलते हैं। इसी भाग में उड़नेवाला लीमर (Galeo pithecus) मिलता है। सुमात्रा, जावा और बोर्नियो में एक विशेष प्रकार का लीमर पाया जाता है, जिस स्पेक्ट्रम लीमर (spectrum lemur) कहते हैं। तथा जिसका वैज्ञानिक ना टारसियस स्पैक्ट्रम (tarsius spectrum) है।\n\nइस क्षेत्र में विभिन्न और अधिक पक्षिसमूह हैं। अनेक प्रकार की महत्वपूर्ण चिड़ियाँ, जैसे लार्फिग थ्रश (laughing thrush), हिल-टिट (hill-tit), बुलबुल (bulbul), ग्रीन बुलबुल (green bulbul), टेलर बर्ड (tailor bird), स्टालिंग (starling), मधुमक्खी भक्षी (bee-eater), सन बर्ड (sun-bird) आदि इस क्षेत्र में बहुतायत से पाई जाती हैं। बया भारतीय क्षेत्र का विशेष पक्षी है। यहाँ तोते कम विकसित हैं। फीजेंट्स (pheasants) बहुतायत में मिलते हैं। मुर्ग हिमालय से लेकर जावा के टापुओं तक फैला है। मोर हर जगह, हिमालय से लेकर दक्षिण में लंका और पूर्व में चीन-तक मिलता है।\n\nउरगों में विशालकाय अजगर, कोबरा और पिट वाइपर आदि मिलते हैं। छिपकलियों में गोह, गेक्को (घरेलू छिपकली), आगामा, ड्रैको (उड़नेवाली छिपकली) आदि मिलती हैं। मगरमच्छ और घड़ियाल भी यहाँ की विशेषताएँ हैं। उभयचरों में मेढक, टोड और वृक्षों पर रहनेवाले मेढक (hyla frog) आदि मिलते हैं। यहाँ का मत्स्य भी विशेष महत्वपूर्ण है।\n\nसीमा - आस्ट्रेलिया, न्यूजीलैंड, न्यूगिनी के अतिरिक्त पैसिफिक महासागर के टापू, जैसे ईस्ट इंडिज़ और लोंबक आदि इस क्षेत्र की सीमा बनाते हैं।\n\nविशेषता - इस क्षेत्र के मुख्य भाग (आस्ट्रेलिया) की जमीन कंकरीली है। यहाँ पानी की कमी है और शुष्क तीव्र वायु अधिक बहती है। यहाँ की भूमि सारी अनुपजाऊ है। वनस्पतियाँ कम होती हैं और जो होती हैं, वे भी गर्मी से झुलस जाती हैं, जिससे उनके द्वारा जंतुओं का विकास नहीं हो पाता। इस क्षेत्र का अधिकतर भाग रेगिस्तानी है, जिसमें जानवर रह नहीं पाते। इस महाद्वीप का आधे से कुछ कम भाग उष्ण प्रदेश में पड़ता है। न्यूज़ीलैंड के अधिकतर भाग में घना जंगल है।\n\nजंतुसमूह - आस्ट्रेलियन क्षेत्र के जंतुसमूह में कई विचित्रताएँ दिखाई देती हैं। वे स्तनधारी प्राणी यहाँ नहीं मिलते, जा अन्य समान जलवायुवाले देशों में मिलते हैं। न्यूगिनी में सूअर की एक जाति सस (sus) मिलती है। इसके अलावा यहाँ पृथ्वी पर रहनेवाले वे अन्य स्तनधारी प्राणी नहीं मिलते, जो पुरानी दुनिया में मिलते हैं, पर चमगादड़ और चूहे यहाँ मिलते हैं। इस प्रदेश के महत्वपूर्ण जानवर हैं मारसूपियल (marsupial) और मॉनोट्रीम (monotreme)। मारसूपियल शरीर के बाहर स्थित थैली (मारसूपियन) में बच्चे पालनेवाले जंतु हैं। इनमें कंगारू, कंगा डिग्री चूहा, डैस्यूरस (dasyurus), चींटी खानेवाले मारसूपियल, बैंडीकूट, बिना पूँछवाला कोआला और शहद चूसनेवाले मारसूपियल उल्लेखनीय हैं। इस क्षेत्र के आलावा ये कहीं और नहीं पाए जाते। मॉनोट्रीम अविकसित स्तनधारी हैं, जिनमें बत्तख जैसी चोंचवाला ऑरनिथोरिंगकस (ornithorhynchus) और साही जैसे काँटोंवाले एकिडना (echidna) उल्लेखनीय हैं।\n\nयहाँ का पक्षीसमूह भी महत्वपूर्ण है। पुरानी दुनिया के अधिकतर पक्षी यहाँ मिलते हैं। संसार में पाई जानेवाली कुछ फिंच (finch) यहाँ नहीं मिलती। गिद्ध, कटफोड़वा तथा फीज़ैंट यहाँ नहीं मिलते। न्यूगिनी की पैराडाइज़ बर्ड यहाँ का विशेष पक्षी है। यह आस्ट्रेलिया में भी मिलता है। कुंज बनानेवाले पक्षी (bower birds) केवल यहीं मिलते हैं। यहाँ के तोते बहुत बड़े होते हैं। काकातूआ और कैसंविरी (cassowaries) भी यहाँ के विशेष पक्षी हैं। एमू आस्ट्रेलिया में साधारणत: पाया जाता है।\n\nयहाँ बिना दुमवाले उभयचर (मेढक, टोड) मिलते हैं, परंतु जीनस व्यूफो (genus bufo) यहाँ नहीं मिलता। राना (Rana) की एक ही जाति (species) यहाँ मिलती है, जिसमें पेड़ों पर रहनेवाले मेढ़क अधिक हैं। साँप और छिपकलियाँ यहाँ बहुत मिलते हैं। विषहीन साँपों से विषैले साँपों की संख्या अधिक है। मगरमच्छ की भी एक जाति यहाँ मिलती है। न्यूजीलैंड में एक छिपकली मिलती है, जिसे टुआटारा (Tuatara) कहते हैं। इसको जीवित जीवाश्म कहते हैं, क्योंकि इस छिपकली में पुराने समय की छिपकलियों के चारित्रिक गुण पाए जाते हैं। मत्स्यसमूह बहुत कम है। फेफड़ेवाली मछली, सिरैटोडर्स (Ceratodus), को यहाँ दो जातियाँ मिलती हैं।\n\nआस्ट्रेलियन क्षेत्र और ओरियंटल क्षेत्र के बीच पचीस मील चौड़ी समुद्र की धारा है। इस धारा को वॉलिस की रेखा (Wallace's line) कहते हैं। यह बाली (Bali) द्वीप से लांबॉक (Lombok) द्वीप तक बोर्नियो (Borneo) तथा सेलेबीज़ (Celebes) द्वीपों के बीच होकर जाती है। इस रेखा के पूर्व में आस्ट्रेलियन क्षेत्र हैं, जिसमें मारसूपियल स्तनधारी प्राणी मिलते हैं, किंतु विकसित स्तनधारी नहीं मिलते। इस रेखा के पश्चिम में ओरिएंटल क्षेत्र है, जिसमें आस्ट्रेलियन क्षेत्र से भिन्न प्रकार के जंतु मिलते हैं। यह पचीस मील चौड़ी धारा बहुत गहरी है। ऐसा अनुमान किया जाता है कि कभी यहाँ पर कोई महत्वपूर्ण बाधा रही होगी जिसके कारण एक ओर के जानवर दूसरी ओर नहीं जा पाते होंगे।\n", "id": "436227", "title": "प्राणिक्षेत्र"}
{"url": "https://hi.wikipedia.org/wiki?curid=436237", "text": "रेस्तरां\n\nरेस्तरां (फ्रांसीसी:Restaurant; रेस्टॉरां), वो स्थान होता है, जहां भोजन और पेय पदार्थों को तैयार करके परोसा जाता है और इस सेवा के बदले ग्राहक से पैसे लिए (वसूले) जाते हैं। आमतौर पर खाने को रेस्तरां की रसोई में तैयार किया जाता है और रेस्तरां परिसर में ही परोसा जाता है, लेकिन आजकल रेस्तरांओं से भोजन खरीद कर साथ ले जाया जा सकता है या फिर आदेश दे कर मंगवाया भी जा सकता है।\n", "id": "436237", "title": "रेस्तरां"}
{"url": "https://hi.wikipedia.org/wiki?curid=436244", "text": "लातिनी अमरीका\n\nलातिनी अमरीका अथवा लातिन अमेरिका अथवा लैटिन अमेरिका (स्पेनिश: \"América Latina\", पुर्तगाली: \"América Latina\", फ़्रांसीसी: \"Amérique latine\") एक क्षेत्र है महाअमेरिका में जहाँ मुख्य रूप से रोमांस भाषाएँ – ख़ास तौर से स्पेनिश और पुर्तगाली और थोडा फ़्रांसीसी – बोली जाती हैं। उसका क्षेत्रफल लगभग २१,०६९,५०० कि॰मी॰² (७,८८०,००० मील²) है जो पृथ्वी का क़रीब ३.९% हिस्सा है और पृथ्वी का भूमि से १४.1% है। २०१० में उसका आबादी ५.९ करोड़ से अधिक था और उसका संयुक्त गी॰ डी॰ पी॰ ५१.६ खरब अमेरिकी डॉलर था। लातिनी अमरीका का अपेक्षित आर्थिक विकास दर है लगभग ५.७% २०१० के लिए और ४% २०११ के लिए।\n", "id": "436244", "title": "लातिनी अमरीका"}
{"url": "https://hi.wikipedia.org/wiki?curid=436271", "text": "यरोस्लाव\n\nयह रूस की राजधानी मास्को से २५० किलोमीटर दूर स्थित रूस का एक प्रमुख शहर है।\n", "id": "436271", "title": "यरोस्लाव"}
{"url": "https://hi.wikipedia.org/wiki?curid=436274", "text": "ताकियो याना\n\nये भारत की महिला भारोत्तोलक हैं। २०११ में इन्होंने थाईलैंड के पट्टाया में चल रही 13वीं एशियाई युवा भारोत्तोलन चैंपियनशिप में लड़कियों की 58 किग्रा भार वर्ग में स्नैच में 66, क्लीन एवं जर्क में 90 और ओवरऑल 156 किग्रा भार उठाकर तीन रजत पदक जीते।\n", "id": "436274", "title": "ताकियो याना"}
{"url": "https://hi.wikipedia.org/wiki?curid=436286", "text": "अल्फ़ा ऐन्ड्रौमिडे तारा\n\nअल्फ़ा ऐन्ड्रौमिडे, जिसका बायर नाम भी यही (α Andromedae या α And) है, देवयानी तारामंडल का सब से रोशन तारा है और पृथ्वी से दिखने वाले तारों में से ५४वाँ सब से रोशन तारा है। यह हमसे ९७ प्रकाश-वर्ष की दूरी पर स्थित है और पृथ्वी से इसका औसत सापेक्ष कांतिमान (यानि चमक का मैग्निट्यूड) २.०६ है। पृथ्वी से एक दिखने वाला यह तारा वास्तव में एक द्वितारा है जिसके दो तारे एक-दूसरे से बहुत कम दूरी पर एक-दूसरे की परिक्रमा कर रहे हैं। इनमें से ज़्यादा रोशन तारे के वातावरण विचित्र है: उसमें बहुत अधिक मात्रा में पारा और मैंगनीज़ पाए गए हैं और वह सब से रोशन ज्ञात पारा-मैंगनीज़ तारा है।\n\nअंग्रेज़ी में अल्फ़ा ऐन्ड्रौमिडे को \"ऐल्फ़ॅरैट्ज़\" (Alpheratz) या \"सिर्राह\" (Sirrah) भी कहा जाता हैं। यह दोनों नाम अरबी भाषा के \"सुर्रात अल-फ़रस\" ( से लिए गए हैं, जिसका अर्थ \"घोड़े की नाभि\" है। भारतीय खगोलशास्त्र में अल्फ़ा ऐन्ड्रौमिडे और गामा पॅगासाई (γ Pegasi) तारों को इकठ्ठे उत्तरभाद्रपद नक्षत्र बुलाया जाता है।\n\n\n", "id": "436286", "title": "अल्फ़ा ऐन्ड्रौमिडे तारा"}
{"url": "https://hi.wikipedia.org/wiki?curid=436293", "text": "पीटर बर्लिग\n\nअल्बर्ट पीटर बर्लिग (जन्म मार्च 7, 1942 लॉस एंजिल्स, कैलिफोर्निया) संयुक्त राज्य विदेश सेवा अधिकारी और राजनयिक हैं। यह अमेरिकन एकेडमी आँफ डिप्लोमेसी के सदस्य हैं।\n\nअल्बर्ट बर्लिग ने 1963 में कोलगेट विश्वविद्यालय से कला में स्नातक की उपाधि प्राप्त की। 1995 से 97 के बीच इन्होने श्रीलंका व मालदीव में अमेरिका के राजदूत के रूप में कार्य किया। इन्हे 2009 में अंतरिम अमेरिकी राजदूत के रूप में भारत में नियुक्त किया गया था। जून 2011 में इन्हे टिमोथी रोमर के पश्चात भारत में अमेरिकी राजदूत नियुक्त किया गया, जिसमें अभी सीनेट का पुष्टिकरण लंबित है। यह पहले अमेरिकी राजदूत हैं जो हिन्दी में धाराप्रवाह हैं।\n", "id": "436293", "title": "पीटर बर्लिग"}
{"url": "https://hi.wikipedia.org/wiki?curid=436297", "text": "लाल दानव तारा\n\nखगोलशास्त्र में लाल दानव तारा ऐसे चमकीले दानव तारे को बोलते हैं जो हमारे सूरज के द्रव्यमान का ०.५ से १० गुना द्रव्यमान (मास) रखता हो और अपने जीवनक्रम में आगे की श्रेणी का हो (यानि बूढ़ा हो रहा हो)। ऐसे तारों का बाहरी वायुमंडल फूल कर पतला हो जाता है, जिस से उस का आकार भीमकाय और उसका सतही तापमान ५,००० कैल्विन या उस से भी कम हो जाता है। ऐसे तारों का रंग पीले-नारंगी से गहरे लाल के बीच का होता है। इनकी श्रेणी आम तौर पर K या M होती है, लेकिन S भी हो सकती है। कार्बन तारे (जिनमें ऑक्सीजन की तुलना में कार्बन अधिक होता है) भी ज़्यादातर लाल दानव ही होते हैं।\n\nप्रसिद्ध लाल दानवों में रोहिणी, स्वाति तारा और गेक्रक्स शामिल हैं। लाल दानव तारों से भी बड़े लाल महादानव तारे होते हैं, जिनमें ज्येष्ठा और आर्द्रा गिने जाते हैं। आज से अरबों वर्षों बाद हमारा सूरज भी एक लाल दानव बन जाएगा।\n\nअंग्रेज़ी में \"लाल दानव तारे\" को \"रॅड जायंट स्टार\" (red giant star) कहा जाता है।\n\nजब A से K श्रेणी के मुख्य अनुक्रम तारों के केन्द्र में हाइड्रोजन इंधन ख़त्म होने लगता है तो यह तारे अपने केन्द्रों के इर्द-गिर्द की एक तह में हाइड्रोजन में नाभिकीय संलयन (न्यूक्लियर फ्यूज़न) शुरू कर देते हैं। ऐसे तारे फूलना शुरू हो जाते हैं और इनका व्यास (डायामीटर) हमारे सूरज के व्यास का १० से १०० गुना तक हो जाता है। इनका सतही तापमान भी ठंडा होने लगता है। भौतिकी का सिद्धान्त है कि नीले रंग के फ़ोटोनों (प्रकाश के कणों) में ऊर्जा अधिक होती है और लाल रंग के फ़ोटोनों में कम। जैसे तारा ठंडा पड़ता है उससे उत्पन्न होने वाला प्रकाश भी नारंगी और लाल रंग का होने लगता है।\n\nदो मुख्य प्रकार के लाल दानव तारे देखें जाते हैं:\n\nलाल दानवों में जब संलयन ख़त्म हो जाता है तो वह ठंडे पड़कर सिकुड़ने लगते हैं और सफ़ेद बौने तारे बनकर अपना जीवन अन्त करते हैं।\n\nआज से ५ अरब सालों बाद हमारा सूरज फूलकर लाल दानव बन जाएगा। पहले बुध ग्रह (मरक्युरी) इसमें समा जाएगा और फिर शुक्र (वीनस)। फैलते हुए यह पृथ्वी को भी निग़ल जाएगा और सम्भावना है कि मंगल भी इसकी चपेट में आ जाएगा। वैज्ञानिकों का मानना है कि इसका आकार (व्यास) आज से २०० गुना या उस से भी अधिक होगा। इसका पृथ्वी के जीवन पर असर नहीं पड़ेगा क्योंकि पृथ्वी अगले १ अरब वर्षों में ही जीवन के लिए कठिन बन जाएगी। सूरज की रोशनी इसी समय में बढ़कर पृथ्वी के सारे सागरों-महासागरों के पानी को उबाल देगी और यह अन्तरिक्ष में खो जाएगा। उसके बाद पृथ्वी शुक्र की तरह का एक शुष्क और वीरान ग्रह होगा। वर्तमान से २ अरब साल बाद पृथ्वी का अधिकतर वायुमंडल सूरज के बढ़ते विकिरण (रेडियेशन) से उत्तेजित होकर अन्तरिक्ष के व्योम में खोया जाएगा। पृथ्वी की ज़मीन एक पिघले पत्थरों का क्षेत्र बन जाएगी।\n\n", "id": "436297", "title": "लाल दानव तारा"}
{"url": "https://hi.wikipedia.org/wiki?curid=436319", "text": "ट्रेंट (वेस्टसाइड)\n\nट्रेंट, टाटा समूह की खुदरा कारोबार शाखा है। 1998 में आरंभ ट्रेंट, वेस्टसाइड नामक खुदरा श्रृंखला का संचालन करती है जो भारत में बढ़ रही कई खुदरा श्रृंखलाओं में से एक है। ट्रेंट का मुख्यालय मुंबई, महाराष्ट्र में स्थित है।\n", "id": "436319", "title": "ट्रेंट (वेस्टसाइड)"}
