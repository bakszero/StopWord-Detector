{"url": "https://hi.wikipedia.org/wiki?curid=472370", "text": "रयान रेनॉल्ड्स\n\nरयान रेनॉल्ड्स (, जन्म २३ अक्टूबर १९७६) एक कनेडियाई फ़िल्म अभिनेता है। इन्होंने \"ग्रीन लैंटर्ण\" व \" मे भूमिकाएं अदा की है।\n", "id": "472370", "title": "रयान रेनॉल्ड्स"}
{"url": "https://hi.wikipedia.org/wiki?curid=472376", "text": "बैटमैन\n\nबैटमैन () डीसी कॉमिक्स का एक काल्पनिक पात्र है जिसे बॉब केन व बिल फिंगर ने रचा है। बैटमैन साधारणतः ब्रुस वेन नाम से गौथम शहर में रहता है। इसका अन्य नाम द डार्क नाइट भी है।\n\nबैटमैन की कई फ़िल्में बनाई जा चुकी है।\n", "id": "472376", "title": "बैटमैन"}
{"url": "https://hi.wikipedia.org/wiki?curid=472397", "text": "अंतरराष्ट्रीय सड़क महासंघ\n\nअंतरराष्ट्रीय सड़क महासंघ (आईआरएफ) एक गैरलाभकारी संस्था है जो सड़क व्यवस्था संबंधी मामलों की देखरेख करता है। संगठन के दो प्रमुख कार्य है, सड़क के मुद्दों पर विशेषज्ञता प्रदान सरकारों और वित्तीय संस्थानों के लिए और अपने सदस्यों के लिए एक नेटवर्क के रूप में सेवारत.\n\nअंतरराष्ट्रीय सड़क महासंघ के अनुसार भारत में सड़क दुर्घटनाओं से सरकार को हर साल एक लाख करोड़ रुपए का नुकसान हो रहा है।\n\nआईआरएफ १९४८ में द्वितीय विश्व युद्ध के अंत के बाद स्थापित किया गया था।\n", "id": "472397", "title": "अंतरराष्ट्रीय सड़क महासंघ"}
{"url": "https://hi.wikipedia.org/wiki?curid=472406", "text": "गोरख प्रसाद\n\nगोरखप्रसाद (28 मार्च 1896 - 5 मई 1961) गणितज्ञ, हिंदी विश्वकोश के संपादक तथा हिंदी में वैज्ञानिक साहित्य के लब्धप्रतिष्ठ और बहुप्रतिभ लेखक थे।\n\nश्री गोरख प्रसाद का जन्म 28 मार्च 1896 ई. को गोरखपुर में हुआ था। 5 मई 1961 ई. को वाराणसी में अपने नौकर की प्राणरक्षा के प्रयत्न में इनकी भी जलसमाधि हो गई।\n\nसन्‌ 1918 में काशी हिंदू विश्वविद्यालय से इन्होंने एम.एस-सी. परीक्षा उत्तीर्ण की। ये डॉ॰ गणेशप्रसाद के प्रिय शिष्य थे। उनके साथ इन्होंने सन्‌ 1920 तक अनुसंधान कार्य किया। महामना पं॰ मदनमोहन मालवीय जी की प्रेरणा से ऐडिनबरा गए और सन्‌ 1924 में गणित की गवेषणाओं पर वहाँ के विश्वविद्यालय से डी.एस-सी. की उपाधि प्राप्त की। 21 जुलाई 1925 ई. से प्रयाग विश्वविद्यालय के गणित विभाग में रीडर के पद पर कार्य किया। वहाँ से 20 दिसम्बर 1957 ई. को पदमुक्त होकर नागरीप्रचारिणी सभा द्वारा संयोजित हिंदी विश्वकोश का संपादन भार ग्रहण किया। हिंदी साहित्य सम्मेलन द्वारा 1931 ई. में 'फोटोग्राफी' ग्रंथ पर मंगलाप्रसाद पारितोषिक मिला। संवत्‌ 1989 (सन्‌ 1932-33 ई.) में काशी नागरीप्रचारिणी सभा से उनकी पुस्तक 'सौर परिवार' पर डॉ॰ छन्नूलाल पुरस्कार, ग्रीब्ज़ पदक तथा रेडिचे पदक मिले। \n\nइनका संबंध अनेक साहित्यिक एवं वैज्ञानिक संस्थाओं से था। सन्‌ 1952 से 1959 तक विज्ञान परिषद् (प्रयाग) के उपसभापति और सन्‌ 1960 से मृत्युपर्यंत उसके सभापति रहे। हिंदी साहित्य सम्मेलन के परीक्षामंत्री भी कई वर्ष रहे। काशी में हिंदी सहित्य सम्मेलन के 28वें अधिवेशन में विज्ञान परिषद् के अध्यक्ष थे। बनारस मैथमैटिकल सोसायटी के भी अध्यक्ष थे।\n\nउनकी कुछ मुख्य पुस्तकें : \n\nज्योतिष और खगोल के ये प्रकांड विद्वान्‌ थे। इनपर इनकी 'नीहारिका' (1954), 'आकाश की सैर' (1936), सूर्य (1959), सूर्यसारिणी (1948), चंद्रसारिणी (1945) और 'भारतीय ज्योतिष का इतिहास' (1956) पुस्तकें हैं। अंग्रेजी में गणित पर बी. एस-सी. स्तर के कई पाठ्य ग्रंथ हैं, जिनमें अवकलन गणित (Differential Calculus), तथा समाकलन गणित (Integral Calculus) हैं।\n\n", "id": "472406", "title": "गोरख प्रसाद"}
{"url": "https://hi.wikipedia.org/wiki?curid=472411", "text": "द्वितीय प्यूनिक युद्ध\n\nद्वितीय प्यूनिक युद्ध (Second Punic War) कार्थेज तथा रोमन गणराज्य के बीच द्वितीय प्रमुख युद्ध था जो ईसा पूर्व २१८ से ईसापूर्व २०१ के बीच चला। इन दोनो राज्यों के बीच कुल तीन युद्ध हुए जिन्हें 'प्यूनिक युद्ध' कहा जाता है क्योंकि कार्थेज लोग रोम को 'प्यूनिसी' (Punici) कहते थे। इसे 'कार्थेजी युद्ध' (Carthaginian War) भी कहते हैं। जामा का युद्ध इसका अंतिम और निर्णायक युद्ध था।\n\n", "id": "472411", "title": "द्वितीय प्यूनिक युद्ध"}
{"url": "https://hi.wikipedia.org/wiki?curid=472412", "text": "जामा का युद्ध\n\nजामा का युद्ध (Battle of Zama) 19 अक्टूबर 202 ईसापूर्व लड़ा गया था और द्वितीय प्यूनिक युद्ध का अंतिम और निर्णायक युद्ध था।\n\nइस समर ने वाटरलू के समर की ही भाँति तत्कालीन विश्व-इतिहास को प्रभावित किया था। इस युद्ध में कार्थेज का जनरल हनींबाल अपने शौर्यपूर्ण जीवन में पहली बार परास्त हुआ था। अफ्रीका के आक्रामक और रोमनों के हितैषी स्किपियो (Scipio) ने दक्षिण इटली के अपराजित योद्धा हनीबाल पर आक्रमण करने की योजना बनाई। हनीबाल ने अपनी सामरिक शक्ति लेप्ति (Leptis) नामक स्थान में केंद्रित की। ऐसा करके उसने स्किपियो की सामरिक स्थिति को संकटापन्न कर दिया। किंतु ऐसे समय पर स्किपियो ने हनीबाल की प्रतीक्षा करने की अपेक्षा अपने विरोधी को बिना आभास दिए अपनी सेना को शत्रु के पार्श्व में काफी भीतर तक ले आने निर्णय किया। हनीबाल को अपने रक्षार्थ पूरे सैन्य दल के साथ कूच करना पड़ा किंतु इस भाग-दौड़ में स्किपियो ही लाभ में रहा।\n\nदोनों सेनाओं के प्रधान नायकों में आरंभ में एक संधिवार्ता हुई किंतु विवाद को अंतत: युद्ध द्वारा ही हल करने का निश्चय किया गया। स्किपियो ने अपनी सेना के मध्य भाग में बढ़ी संख्या में तीन पंक्तिबद्ध सैनिकों की तथा उनके दोनों सिरों पर सशक्त अश्वारोही दल को रखा। विरोधी दल ने अपनी विशाल सैन्य शक्ति दूसरे ढंग से सुसज्जित की किंतु उसमें वही त्रुटि दुहराई गई जो सिकंदर के विरुद्ध लड़ते हुए भारतीय नरेश पुरु ने अपनी सेना को संचालित करने में की थी। कार्थेज सेना में 80 हाथी थे जिन्हें शत्रु को भयभीत करने के उद्देश्य से पहली पंक्ति में खड़ा किया गया और उनके पार्श्व में वेतनभोगी पैदल सैनिकों की पंक्तियों खड़ी की गईं। सेना का दूसरा अपेक्षाकृत शक्तिशाली मोर्चा थोड़ा पीछे हटकर तथा तीसरा मोर्चा, हनीबाल के नेतृत्व में, अन्य मोर्चो से 200 गज पीछे था।\n\nसंघर्ष का आरंभ हस्ति सैन्य द्वारा किए गए आक्रमण से हुआ किंतु इसके पहले कि रोमन सेना श्रृंखलित होती, उन्होंने भीषण तूर्यनाद द्वारा हस्तिदल को अत्याधिक भयाक्रांत और विक्षिप्त कर दिया। फलत: पूराठ हस्तिदल घबड़ाकर पीछे की ओर घूम पड़ा और अपनी ही सेना को ध्वस्त करने लगा। इस अवसर का लाभ रोमन सैनिकों ने भली प्रकार उठाया और हाथियों के पैरों तले कुचली जाती हुई सेना पर टूट पड़े। सारी धरती रक्त से गीली होकर चिकनी हो उठी जिसके कारण रोमनों के विजयमार्ग में अप्रत्याशित अवरोध उत्पन्न हो गया। यह स्थिति हनीबाल के पक्ष में थी और रोमनों को पीछे खदेड़ने में उसे सफलता भी मिली किंतु शीघ्र ही रोमनों ने अपने को सँभाल लिया। स्किपिय ने युद्धस्थल में ही अपनी सेना को शक्ति को कुशलतापूर्वक पूर्णत: केंद्रित और व्यवस्थित करके शत्रु पर भीषण प्रहार के लिये संनद्ध किया। धमासान युद्ध हुआ। हनीबाल के सैनिक वीरता से लड़े लेकिन ठीक उसी क्षण स्किपियो की सेना को नए अश्वारोही सैन्य का प्रबल सहयोग मिल जाने के कारण हनीबाल को अंतत: पराजित होना पड़ा। स्किपियो आगे बड़ा और उसने कार्थेज पर अधिकार कर लिया। इसके साथ ही रोम तथा कार्थेज के बीच भूमध्यजगत्‌ पर सत्तास्थापना के लिये होनेवाले एक लंबे संघर्ष का अंत हो गया।\n\n\n", "id": "472412", "title": "जामा का युद्ध"}
{"url": "https://hi.wikipedia.org/wiki?curid=472423", "text": "धातु (संस्कृत के क्रिया शब्द)\n\nसंस्कृत व्याकरण में क्रियाओं (verbs) के मूल रूप को धातु कहते हैं। धातु ही संस्कृत शब्दों के निर्माण के लिए मूल तत्त्व (कच्चा माल) है। इनकी संख्या लगभग 2012 है। धातुओं के साथ उपसर्ग, प्रत्यय मिलकर तथा सामासिक क्रियाओं के द्वारा सभी शब्द (संज्ञा, सर्वनाम, क्रिया आदि) बनते हैं। दूसरे शब्द में कहें तो संस्कृत का लगभग हर शब्द अन्ततः धातुओं के रूप में तोड़ा जा सकता है। कृ, भू, स्था, अन्, ज्ञा, युज्, गम्, मन्, जन्, दृश् आदि कुछ प्रमुख धातुएँ हैं। \n\n'धातु' शब्द स्वयं 'धा' में 'तिन्' प्रत्यय जोड़ने से बना है। रूच धातु कहां है।\n\nव्याकरणशास्त्र में पाँच अंगों की परम्परा दिखती है। इसीलिये 'पञ्चाङ्ग व्याकरण' भी प्रसिद्ध है। पाँच अंग ये हैं- सूत्रपाठ, धातुपाठ, गणपाठ, उणादिपाठ तथा लिङ्गानुशासन। इन पाँच अंगों में से धातुपाठ अतिमहत्वपूर्ण है। प्रायः सभी शब्दों की व्युत्पत्ति धातुओं से की जाती है। कहा गया है - \"सर्वं च नाम धातुजमाह\"। \n\nअनेकों वैयाकरणों ने धातुपाठों का प्रवचन किया है। श्रीमान युधिष्ठिर मीमांसक ने व्याकरशास्त्र के इतिहास में २६ वैयाकरणों का उल्लेख किया है। उनके व्याकरण आजकल प्राप्त नहीं हैं अतः कहना कठिन है कि किन किन ने धातुओं का प्रवचन किया। \n\nसंस्कृतवाङ्‌मय में पाणिनि का 'शब्दानुशासन' पञ्च अवयवों से युक्त है।\n\n (१) कृ (करना)\n\n\n", "id": "472423", "title": "धातु (संस्कृत के क्रिया शब्द)"}
{"url": "https://hi.wikipedia.org/wiki?curid=472431", "text": "न्यू होराइज़न्स\n\nन्यू होराइज़न्स (अंग्रेज़ी: New Horizons, हिंदी अर्थ: \"नए क्षितिज\") अमेरिकी अंतरिक्ष अनुसन्धान संस्था नासा का एक अंतरिक्ष शोध यान है जो हमारे सौर मंडल के बाहरी बौने ग्रह यम (प्लूटो) के अध्ययन के लिये छोड़ा गया था। इस यान का प्रक्षेपण 19 जनवरी 2006 किया गया था जो नौ वर्षों के बाद 14 जुलाई 2015 को प्लूटो के सबसे नजदीक से होकर गुजरा। यह प्लूटो और उसके पांचों ज्ञात उपग्रहों - शैरन, निक्स, हाएड्रा, स्टायक्स और ऍस/२०११ पी १ (S/2011 P 1) के आँकड़े भेजेगा। इसके बाद अगर कोई अन्य काइपर घेरे की वस्तु देखने योग्य मिलती है तो संभव है की इस यान के द्वारा उसके पास से भी निकलकर जानकारी और तस्वीरें हासिल की जा सकें।\n\nन्यू होराइजन्स यान को रॉकेट के ऊपर लगाकर १९ जनवरी २००६ को छोड़ा गया था। ७ अप्रैल २००६ को इसने मंगल ग्रह की कक्षा (ऑरबिट) पार की, २८ फ़रवरी २००७ को बृहस्पति ग्रह की, ८ जून २००८ को शनि ग्रह की और १८ मार्च २०११ को अरुण ग्रह (यूरेनस) की। इसे छोड़ने की गति किसी भी मानव कृत वस्तु से अधिक रही थी - अपने आखरी रॉकेट के बंद होने तक इसकी रफ़्तार १६.२६ किलोमीटर प्रति सैकिंड पहुँच चुकी थी।\n\nइस मिशन का उद्देश्य प्लूटो तन्त्र, काइपर बेल्ट, और प्रारम्भिक सौर मंडल के रूपांतरणों कि समझ विकसित करना है। यह स्पेसक्राफ्ट प्लूटो और इसके उपग्रहों के वायुमण्डल, सतह, अंतरतम और पर्यावरणीय दशाओं का अध्ययन करेगा और साथ यह काइपर घेरे के में पाई जाने वाली इकाइयों और पिण्डों का भी अद्ध्ययन करेगा। एक अनुमान के मुताबिक अगर तुलना करके देखें तो मैरीनर यान ने मंगल के बारे में जितनी जानकारी जुटाई उसकी तुलना में यह यान प्लूटो के बारे में 5,000 गुना अधिक आँकड़े इकठ्ठा करेगा।\n\nकुछ जरूरी सवालात जिनके जवाब यह यह अभियान ढूँढने का प्रयास करेगा: प्लूटो की सतह दिखती कैसी है? क्या वहाँ बड़ी भौमिकीय संरचनायें मौजूद हैं? सौर पवनों के कण प्लूटो के वायुमंडल के साथ कैसे प्रतिक्रिया करते हैं?\n\nइस परियोजना के विशिष्ट लक्ष्य हैं:\n\n\n4 जनवरी 2015 से दूर से प्लूटो के अध्ययन की शुरूआत हो गयी। अभी इस दिन तक प्लूटो कि \"राल्फ़\" नामक दूरबीन से ली गयी तस्वीरें मात्र कुछ हई पिक्सेल विस्तार वाली थीं परन्तु विशेषज्ञों ने इसके बैकग्राउंड में दिख रहे अन्य पिण्डों की सहायता से मिशन के दिग्विन्यास (नेवीगेशन) से संबंधित कार्य शुरू कर दिए जिससे इसका पथ अच्छी तरह निर्धारित किया जा सके।\n\n15 जनवरी 2015 को नासा ने एक संक्षिप्त अपडेट इस यान की समय-रेखा के बारे में जारी किया।\n\n12 फ़रवरी 2015 को नासा ने कुछ नयी तस्वीरें जारी कीं जो जनवरी 15 से जनवरी 31 के बीच ली गई थीं। \"न्यू होराइज़न्स\" से अधिक की दूरी पर था जब इसने तस्वीरें लेनी शुरू कीं और इन तस्वीरों में प्लूटो और इसका सबसे बड़ा उपग्रह शैरन दिखलाई पड़ रहे थे। बाद में चित्रों की एक शृंखला जारी की गयी जिसमें निक्स और हाइड्रा भी दिख रहे थे जब यह यान \n\n21 अगस्त 2012 को निर्धारित उद्देश्यों में सुधार करते हुए अब इस यान से जुड़ी टीम ने प्लूटो उपगमन के पश्चात काईपर बेल्ट के पिण्डों के अध्ययन को भी इसके उद्देश्यों में जोड़ा और इस बेल्ट में पहुँचने की संभावना 2018 तक व्यक्त की गयी। 15 अप्रैल को 2015, प्लूटो की जो तस्वीर ली गयी उसमें इसपर ध्रुवीय टोपी होने की संभावन व्यक्त की गयी।\n\n4 जुलाई 2015 को \"न्यू होराइज़न्स\" के सॉफ्टवेयर में कुछ त्रुटि आ गयी थी जिसके कारण यह सुरक्षित चरण (सेफ़ मोड) में चला गया ताकि जब तक समस्या का समाधान न निकाला जा सके यह वैज्ञानिक अन्वीक्षण बंद रखे। 5 जुलाई 2015 को, नासा ने घोषणा की कि समस्या, जो कमांड सीक्वेंस में समय-निर्धारण से संबंधित थी, को चिह्नित कर लिया गया है और यान 7 जुलाई से अपने वैज्ञानिक अन्वीक्षण पुनः शुरू कर देगा।\n\nप्लूटो और इसके उपग्रह शैरन के सबसे नज़दीक से यह यान 14 जुलाई 2015 को 12:03:50 (UTC) बजे गुजरा। इस समय इस यान की प्लूटो से दूरी लगभग 12,500 किलोमीटर थी और यह लगभग 14 किलोमीटर प्रति सेकेण्ड के वेग से गुजार रहा था:\n\n\n", "id": "472431", "title": "न्यू होराइज़न्स"}
{"url": "https://hi.wikipedia.org/wiki?curid=472438", "text": "केरबेरस (उपग्रह)\n\nकेरबेरस (Kerberos), जिसे पी ४ (P4) भी कहते हैं, बौने ग्रह यम (प्लूटो) का एक उपग्रह है। इसकी खोज हबल अंतरिक्ष दूरबीन द्वारा हुई थी और इसके मिल जाने की घोषणा २० जुलाई २०११ को की गई थी। खोज होने के फ़ौरन बाद इसका अस्थाई नाम ऍस/२०११ पी १ (S/2011 P 1) रखा गया था। २०१५ में प्लूटो का अध्ययन करने के लिए अमेरिकी सरकार द्वारा एक \"न्यू होराएज़न्ज़\" (हिंदी अर्थ: \"नए क्षितिज\") नाम का मनुष्य-रहित अंतरिक्ष यान भेजने की योजना है और आशा है के इस से ऍस/२०११ पी १ के बारे में भी और ज्ञान मिलेगा।\n\nकेरबेरस यम की एक परिक्रमा अनुमानित ३२.१ दिनों में पूरी कर लेता है और यम से लगभग ५९,००० किलोमीटर दूर स्थित है। इसका व्यास (डायामीटर) अंदाज़न १३ से लेकर ३४ किलोमीटर के बीच है, यानी स्टिक्स के बाद यह यम का दूसरा सबसे छोटा ज्ञात उपग्रह है। माना जाता है कि यम के अन्य उपग्रहों की तरह इस नन्हे चन्द्रमा का भी निर्माण संभवतः यम और किसी अन्य काइपर घेरे की वस्तु के साथ प्राचीन टकराव से हुआ हो।\n\n", "id": "472438", "title": "केरबेरस (उपग्रह)"}
{"url": "https://hi.wikipedia.org/wiki?curid=472444", "text": "आज्ञापत्र\n\nआज्ञापत्र मराठा साम्राज्य के राजनयिक एवं योद्धा रामचंद्र पन्त अमात्य द्वारा मराठी भाषा में मोडी लिपि में लिखित एक राजाज्ञा (royal edict) है। इसका उद्देश्य राज्य के संचालन में शिवाजी के पौत्र सम्भाजी द्वितीय का मार्गदर्शन करना था। इसे राज्यसंचालन से सम्बन्धित शिवाजी के आदर्शों, सिद्धान्तों एवं नीतियों की औपचारिक दस्तावेज के रूप में समझा जाता है।", "id": "472444", "title": "आज्ञापत्र"}
{"url": "https://hi.wikipedia.org/wiki?curid=472450", "text": "चीन में पश्चिम-विरोधी भावना\n\nचीन में पश्चिम-विरोधी भावना १९९० के दशक के आरम्भ से बढ़ रही है और वह भी विशेषकर चीनी युवाओं में। कुछ प्रमुख घटनाएँ जिनसे चीन में पश्चिम-विरोधी भावनाएँ बढ़ी है वे हैं: १९९९ में बॅलग्रेड में नाटो द्वारा चीनी दूतावास पर की गई बमबारी, २००८ बीजिंग ओलम्पिक मशाल रिले के दौरान पश्चिमी देशों में तिब्बत की स्वतन्त्रता को लेकर हुए प्रदर्शन, पश्चिमी मिडिया का अभिकथित पक्षपात, विशेषकर मार्च २००८ के तिब्बत दंगो के दौरान।\n\nहालांकि उपलब्ध जनमत सर्वेक्षणों में चीनी लोगों का दृष्टिकोण संयुक्त राज्य अमेरिका के प्रति आमतौर पर सकारात्मक है, लेकिन फिर भी पश्चिम की चीन के प्रति दुर्भावनाओं पर सन्देह बना हुआ है, जिसका प्रमुख कारण इतिहास है और विशेषकर \"अपमान की सदी\" कुछ लोगों का आरोप है कि यह सन्देह साम्यवादी दल के \"देशभक्ति शिक्षा अभियान\" के द्वारा बढ़ाया गया है।\n\nपश्चिम-विरोधी भावना ने अफ़ीम युद्ध और बॉक्सर विद्रोह के रूप में मूर्त रूप लिया जब न्यायसंगत सद्भाव समाज ने पश्चिमी लोगों, ईसाई मिशनरियों और चीन में धर्मान्तरित किए जा चुके चीनी ईसाईयों पर आक्रमण किया। किंग राजवंश पश्चिम-विरोधियों के बीच विभाजित था, नरमपन्थी और सुधारवादी। एक माञ्चू राजकुमार, ज़ैई और एक चीनी जनरल दोंग फ़ौज़ियांग ने १०,००० मुसलमान कान्सू बहादुरों के साथ विदेशियों (पश्चिमियों) पर आक्रमण किया और उन्हें लांगफ़ांग की लड़ाई में विद्रोह के दौरान परास्त किया।\n\nउच्च पदों पर बैठे चीनी मुसलमान अधिकारियों की पश्चिम के लोगों के लिए घृणा अन्य अमुसलमान चीनियों के समान ही इस कारण से थी कि वे किस प्रकार चीनी मामलों को सम्भालते है, नाकी किसी धार्मिक कारण से। संवर्धन और धन वे अन्य प्रयोजन थे जो चीनी मुसलमान सैन्य अधिकारियों के बीच विदेशियों के प्रति घृणा का कारण था।\n\nकुओमिन्तांग दल के बहुत से सदस्य पश्चिम-विरोधी थे।\n\nकुओमिन्तांग के मुसलमान जनरल बाइ चौंग्ज़ी ने गुआंज़ी में पश्चिम-विरोधी लहर का नेतृत्व किया, अमेरिकियों, यूरोपीय लोगों और अन्य विदेशियों और चीन में चीनी लोगों का धर्मान्तरण करने आए ईसाई मिशनरियों पर आक्रमण किया और कुलमिलाकर उस प्रान्त को विदेशियों के लिए असुरक्षित बना दिया। इन हमलों के बाद पश्चिमी लोगों ने प्रान्त छोड़ दिया और धर्मानतरित किए जा चुके कुछ चीनी ईसाईयों पर भी विदेशी एजण्ट होने के कारण हमले किए गए। जनरल बाइ के आन्दोलन के तीन लक्ष्य थे विदेशीवाद-विरोध, उपनिवेशवाद-विरोध और (ईसाई) धर्म-विरोध।\n", "id": "472450", "title": "चीन में पश्चिम-विरोधी भावना"}
{"url": "https://hi.wikipedia.org/wiki?curid=472457", "text": "मूल नक्षत्र\n\nमूल नक्षत्र के चारों चरण धनु राशि में आते हैं। यह ये यो भा भी के नाम से जाना जाता है। नक्षत्र का स्वामी केतु है। वहीं राशि स्वामी गुरु है। केतु गुरु धनु राशि में उच्च का होता है व इसकी दशा 7 वर्ष की होती है। इस के बाद सर्वाधिक 20 वर्ष की दशा शुक्र की लगती है जो इनके जीवन में इन्ही दशाओं का महत्व अधिक होता है। यह दशा इनके जीवन में विद्या भाव को बढ़ाने वाली होती है इन्हीं दशा में बचपन से युवावस्था आती है।\n\nकेतु छाया ग्रह है यह पुराणिक मतानुसार राहु का धड़ है लेकिन वैज्ञानिक दृष्टि से देखा जाए तो यह दक्षिणी ध्रुव का कोना है। यह धनु राशि में उच्च व मिथुन में नीच का मीन में स्वराशिस्थ व कन्या में शत्रु राशिस्थ होता है। केतु स्वतंत्र फल देने में सक्षम नहीं होता यह जिसके साथ होगा वैसा परिणाम देगा। धनु में केतु व गुरु भी साथ हो या मीन राशि में या कर्क में उच्च का हो तो उसके प्रभाव को दुगना कर जहाँ भी स्थित होगा उत्तम परिणाम देगा।\n\nऐसा जातक ईमानदार लेकिन जिद्दी स्वभाव का भी होगा। ऐसा जातक वकील, जज, बैंक कर्मी, प्रशासनिक सेवाओं में, कपड़ा व्यापार, किराना आदि के क्षेत्र में सफल होता है।\n\n", "id": "472457", "title": "मूल नक्षत्र"}
{"url": "https://hi.wikipedia.org/wiki?curid=472460", "text": "धातु (बहुविकल्पी)\n\n‘धातु’ शब्द सभी शास्त्रों में अत्यंत महत्त्वपूर्ण है। धातु शब्द की व्युत्पत्ति ‘धा’ धातु में ‘तुन्’ प्रत्यय लगाने से हुआ है। व्याकरण में ‘धातु’ का अर्थ है - ‘जिससे शब्द निष्पन्न होता है’। महर्षि पाणिनि ने लगभग दो हजार धतुओं का उल्लेख किया है। भाषा का मूल बीज ‘धातु’ है। आयुर्वेद में वात-पित्त-कफ को 'धातु’ कहा गया है, जिससे समस्त जीव-शरीर का निर्माण हुआ है। आयुर्वेद में प्रयुक्त धतु को देखा नहीं जा सकता, परन्तु इनमें से किसी एक में भी विकार होते ही उसे हम अनुभव करते हैं। मनुष्य के शरीर मे ‘ओज’ को ‘धातु’ की संज्ञा दी गई है। यह शरीर के मूल बीज का घटक है जिन्हें हम सत्त्व-रज-तम भी\nकहते हैं। इन्हें भी नहीं देखा जा सकता परन्तु आचरण आदि में किसी एक गुण का विकास होता है इसी प्रकार वीणा की वादन क्रिया में प्रयुक्त समस्त युक्तियों का सार ‘धातु’ है। प्रबन्ध के अवयव को भी धातु कहा गया है।\n\nशास्त्रीय संगीत के सन्दर्भ में ‘धातु’ विभिन्न विशेष अर्थों में प्रयुक्त हुआ है जैसे प्रबन्ध का अवयव धातु, विविध वादनों में प्रयुक्त धातु, वाग्गेयकार के संदर्भ में धातु, वाचिक अभिनय के संदर्भ में धातु आदि।\n\nधातु शब्द 'धा' में 'तुन्' प्रत्यय जोड़ने से बना है। यह शब्द कई अर्थों में प्रयुक्त होता है-\n\n\n", "id": "472460", "title": "धातु (बहुविकल्पी)"}
{"url": "https://hi.wikipedia.org/wiki?curid=472463", "text": "धातु (आयुर्वेद)\n\nआयुर्वेद के मौलिक सिद्धान्‍तों में सप्‍त धातुओं का बहुत महत्‍व है। इनसे शरीर का धारण होता है, इसी कारण से इन्हें 'धातु' कहा जाता है (धा = धारण करना)। ये संख्‍या में सात हैं -\n\n\n\n\n\n\n\nसप्‍त धातुयें वातादि दोषों से कुपित होंतीं हैं। जिस दोष की कमी या अधिकता होती है, सप्‍त धातुयें तदनुसार रोग अथवा शारीरिक विकृति उत्‍पन्‍न करती हैं।\n\nआधुनिक आयुर्वेदज्ञ सप्‍त धातुओं को 'पैथोलांजिकल बेसिस‍ आंफ डिसीजेज' के समतुल्‍य मानते हैं।\n", "id": "472463", "title": "धातु (आयुर्वेद)"}
{"url": "https://hi.wikipedia.org/wiki?curid=472465", "text": "होहमान्न स्थानांतरण कक्षा\n\nकक्षीय यांत्रिकी में, होहमान्न स्थानांतरण कक्षा (Hohmann transfer orbit) एक अंडाकार कक्षा है, जिसका उपयोग दो वृत्तीय कक्षाओं के बीच स्थानांतरण के लिए किया जाता है, आम तौर पर दोनों कक्षाएँ एक ही समतल में होती हैं।\n", "id": "472465", "title": "होहमान्न स्थानांतरण कक्षा"}
{"url": "https://hi.wikipedia.org/wiki?curid=472468", "text": "फतहसिंह\n\nडॉ फतहसिंह (१३ जुलाई १९१३ - ६ फ़रवरी २००८) एक आर्यसमाजी थे जिन्होने वेदों का भाषावैज्ञानिक अध्ययन किया एवं 'वैदिक इटिमोलॉजी' नामक महान ग्रंथ की रचना की।\n\nडॉ फतहसि का जन्म उत्तर प्रदेश के पीलीभीत जिले के भदेंग कज्जा गाँव में हुआ था। उन्होने वाराणसी से एमए किया और बनारस हिन्दू विश्वविद्यालय से उन्हें डी. लिट. की उपाधि मिली। उन्होने आगरा और कोटा के महाविद्यालयों में हिन्दी और संस्कृत का अध्यापन किया। वे राजस्थान प्राच्य शोध संस्थान के निदेशक थे जहाँ से वे सेवानिवृत्त हुए। सिन्धु घाटी की लिपि को वेदों के आधार पर पढ़ने की कोशिश में उन्हें विश्वप्रसिद्धि मिली। \n\nउनकी अन्य कृतियाँ हैं-\n\n\n\n\n\n\n\n\n", "id": "472468", "title": "फतहसिंह"}
{"url": "https://hi.wikipedia.org/wiki?curid=472471", "text": "गलनीय धातु\n\nकुछ मिश्रधातुएँ, जो सरलता से निम्न ताप पर ही पिघल जाती हैं, गलनीय धातु (Fusible alloy) कही जाती हैं। ऐसी मिश्रधातुओं में साधारणतया बिस्मथ, बंग, सीस, कैडमियम या पारा रहते हैं। वंग, सीस अथवा इनसे प्राप्त मिश्रधातुओं में विशेष अनुपात में विस्मथ मिलाने से गलनांक कम हो जाता है। ऐसी कुछ तृतीयक (Ternary) धातुओं का गलनांक पानी के उबलने के ताप से भी कम है।\nन्यूटन की धातु (Newton's metal), जिसमें 50% विस्मथ के साथ 31.25 % सीस तथा 18.75% वंग रहता है, 98 से. पर पिघलती है। इन्हीं धातुओं से प्राप्त रोज़ (Rose) दार्सेट (D Arcet) तथा लिचेनबर्ग (Lichtenberg) की धातुएँ भी कम ताप पर गलनीय हैं। इनमें 50 भाग बिस्मथ के साथ विविध मात्रा में वंग और सीस रहते हैं। इनमें कैडमियम मिलाने पर और भी कम ताप पर पिघलनेवाली चतुर्थक (qwarternary) धातुएँ प्राप्त होती हैं। सारा मिलाने से भी गलनांक कम हो जाता है।\n\nबुड की धातु (Wood s metal) में जो 71 सें. पर पिघलता है, 50 भाग बिस्मथ, 25 भाग सीस, 12.5 भाग कैडमियम और 12.5 भाग वंग रहते हैं। इन्हीं चारों धातुओं से लिपोविट्ज (Lipowitz) धातु भी प्राप्त होती है।\n\nये मिश्रधातुएँ बायलर के सुरक्षाडाट, (safety plug) स्वाचालित छिड़काव करने वाले (automatic sprinkler) तथा अग्नि से बचाव के अन्य उपकरणों में प्रयुक्त होती हैं। ताप की निश्चित सीमा से ऊँचा होने पर इन धातुओं से निर्मित डाट गल जाते हैं। जैसे आग लगने पर, अथवा विशेष ऊंचा ताप होने पर पानी के नल में लगे ऐसे डाट के गलने से पानी का प्रवाह स्वयं ही आरंभ हो जाता है। अन्य महत्वपूर्ण कार्यो में, जैसे विद्युत्‌ का फ्यूज़, सोल्डर तथा गैसप्रवाह के रोक बनाने और पतली नली को मोड़ने में भी इन धातुओं का उपयोग होता है। पारेवाली ऐसी मिश्र धातुएँ शरीर के विभिन्न अंगों के साँचे बनाने में काम आती हैं।\n\n\n", "id": "472471", "title": "गलनीय धातु"}
{"url": "https://hi.wikipedia.org/wiki?curid=472472", "text": "टॅक्सस टॅक विश्वविद्यालय\n\nटॅक्सस टॅक विश्वविद्यालय, प्रायः टॅक्सस टॅक या टी॰टी॰यू॰ के नामों से सन्दर्भित किया जाता है, लबक, टॅक्सस, संयुक्त राज्य अमेरिका में स्थित एक सार्वजनिक अनुसन्धान विश्वविद्यालय है।\n\n", "id": "472472", "title": "टॅक्सस टॅक विश्वविद्यालय"}
{"url": "https://hi.wikipedia.org/wiki?curid=472480", "text": "भारत के राजनीतिक दलों की सूची\n\nभारत में बहुदलीय प्रणाली बहु-दलीय पार्टी व्यवस्था है जिसमें छोटे क्षेत्रीय दल अधिक प्रबल हैं। राष्ट्रीय पार्टियां वे हैं जो चार या अधिक राज्यों में मान्यता प्राप्त हैं। उन्हें यह अधिकार भारत के चुनाव आयोग द्वारा दिया जाता है, जो विभिन्न राज्यों में समय समय पर चुनाव परिणामों की समीक्षा करता है। इस मान्यता की सहायता से राजनीतिक दल कुछ पहचानों पर अपनी स्थिति की अगली समीक्षा तक विशिष्ट स्वामित्व का दावा कर सकते हैं जैसे की पार्टी चिन्ह. अक्टूबर 2004 के अनुसार राष्ट्रीय पार्टियां नीचे दी गयी हैं।\n\nभारत के संविधान के अनुसार भारत में संघीय व्यवस्था है जिस में नयी दिल्ली में केन्द्र सरकार तथा विभिन्न राज्यों व केन्द्र शासित राज्यों के लिए राज्य सरकार है। इसीलिए, भारत में राष्ट्रीय व राज्य (क्षेत्रीय), राजनीतिक दलों का वर्गीकरण उनके क्षेत्र में उनके प्रभाव के अनुसार किया जाता है। आईये भारत में मान्यता प्राप्त राजनीतिक पार्टियों की सूची देखें. \n\n02 सितंबर 2016 को जारी भारतीय चुनाव आयोग की अधिसूचना के अनुसार भारत में निम्नलिखित दल \"राष्ट्रीय दल\" के रूप में मान्यता प्राप्त हैं:\nलोकसभा वयस्क मताधिकार के आधार पर प्रत्यक्ष निर्वाचन द्वारा चुने हुए लोगों के प्रतिनिधियों से बनी है। संविधान द्वारा रचित सदन की अधिकतम संख्या 552 है, जो कि चुने हुए 530 सदस्यों तक राज्यों का प्रतिनिधित्व करने के लिए, 20 सदस्यों तक केंद्र शासित प्रदेशों का प्रतिनिधित्व करने के लिए तथा एंग्लो इंडियन समुदाय के अधिकतम 2 सदस्यों से बनी है जिन्हें माननीय राष्ट्रपति द्वारा मनोनित किया जाता है, यदि उन्हें लगता है कि इस समुदाय का सदन में पर्याप्त प्रतिनिधित्व नहीं है। कुल सदस्यता राज्यों के बीच इस तरह से वितरित की जाती है कि प्रत्येक राज्य को आवंटित सीटों की संख्या और राज्य की जनसंख्या के बीच का अनुपात, जहाँ तक संभव हो सके, व्यवहारिक हो.\n\nवे दल जिनके पास एक राज्य में पर्याप्त वोट या सीटें हों, उन्हें चुनाव आयोग द्वारा राज्य पार्टी के रूप में अधिकृत किया जा सकता है। संबंधित राज्य में राज्य दल के रूप में मान्यता मिलने से दल को एक विशेष चुनाव चिन्ह आरक्षित करने का विकल्प मिल सकता है। एक पार्टी को एक या अधिक राज्यों में मान्यता प्राप्त हो सकती है। चार राज्यों में मान्यता प्राप्त पार्टी को स्वतः ही एक राष्ट्रीय पार्टी के रूप में मान्यता प्राप्त हो जाती है। नीचे दिसम्बर 2007 के गुजरात व हिमाचल प्रदेश विधानसभा चुनाव से पहले मान्यता प्राप्त दलों की सूची दी गयी है। वे राज्य जहां पार्टी को मान्यता मिली है, का भी वर्णन किया गया है, यद्धपि हो सकता है कि पार्टी अन्य राज्यों तथा शासित प्रदेशों में अच्छी तरह से सक्रिय हो. \n\n\n\n\nराजनीतिक दलों की एक बड़ी संख्या चुनाव आयोग में पंजीकृत है, जिन्हें राष्ट्रीय अथवा राज्य दल के रूप में मान्यता नहीं मिली है। कई मामलों पंजीकरण बना रहता है, चाहे संबंधित पार्टी भंग हो चुकी हो या कई वर्ष पूर्व उसका किसी और पार्टी में विलय हो चुका हो. नीचे अक्टूबर 2005 के चुनावों से पहले चुनाव आयोग द्वारा पर्काषित 730 पंजीकृत अज्ञात (बिना पहचान वाली) पार्टियों की सूची दी गयी है:\n\n\n\nभारत में कई राजनैतिक दल चुनाव आयोग में कभी पंजीकृत नहीं हुए हैं। \n\n\n\n[[1990]] के बाद से, भारतीय मतदाताओं ने लगातार राज्य और राष्ट्रीय स्तर पर खंडित जनादेश दिया है। इस वज़ह से कई दल, जिनमें छोटे (और कभी कभी मौलिक) वैचारिक मतभेद हैं, सत्ता पर दावा करने के लिए गठबंधन कर लेते हैं। भारत में निम्नलिखित राजनैतिक दलों का गठबंधन है। \n\n\n\n\n\n\n\n[[श्रेणी:राजनीतिक दलों की सूची]]\n[[श्रेणी:भारत में राजनीतिक दल]]\n[[श्रेणी:भारत संबंधित सूचियां]]", "id": "472480", "title": "भारत के राजनीतिक दलों की सूची"}
{"url": "https://hi.wikipedia.org/wiki?curid=472482", "text": "जड़ (बहुविकल्पी)\n", "id": "472482", "title": "जड़ (बहुविकल्पी)"}
{"url": "https://hi.wikipedia.org/wiki?curid=472502", "text": "राजसमन्द झील\n\nराजसमन्द झील राजस्थान, भारत, राज्य के राजसमन्द जिले में स्थित एक मानवनिर्मित झील (कृत्रिम झील) है। इसका निर्माण महाराणा राजसिंह जी ने गोमती नदी पर १६६२ई.में बांध बना कर कराया था।\n", "id": "472502", "title": "राजसमन्द झील"}
{"url": "https://hi.wikipedia.org/wiki?curid=472515", "text": "रेडियो खगोलशास्त्र\n\nरेडियो खगोलशास्त्र () खगोलशास्त्र की वह शाखा है जिसमें खगोलीय वस्तुओं का अध्ययन रेडियो आवृत्ति (फ़्रीक्वॅन्सी) पर आ रही रेडियो तरंगों के ज़रिये किया जाता है। इसका सबसे पहला प्रयोग १९३० के दशक में कार्ल जैन्सकी () नामक अमेरिकी खगोलशास्त्री ने किया था जब उन्होंने आकाशगंगा (हमारी गैलेक्सी) से विकिरण (रेडियेशन) आते हुए देखा। उसके बाद तारों, गैलेक्सियों, पल्सरों, क्वेज़ारों और अन्य खगोलीय वस्तुओं का रेडियो खगोलशास्त्र में अध्ययन किया जा चुका है। बिग बैंग सिद्धांत की पुष्ठी भी खगोलीय पार्श्व सूक्ष्मतरंगी विकिरण (कॉस्मिक माइक्रोवेव बैकग्राउंड रेडियेशन) का अध्ययन करने से की गई है।\n\nरेडियो खगोलशास्त्र में भीमकाय रेडियो एन्टेना के ज़रिये रेडियो तरंगों को पकड़ा जाता है और फिर उनपर अनुसन्धान किया जाता है। इन रेडियो एन्टेनाओं को रेडियो दूरबीन (रेडियो टेलिस्कोप) कहा जाता है। कभी-कभी रेडियो खगोलशास्त्र किसी अकेले एन्टेना से किया जाता है और कभी एक पूरे रेडियो दूरबीनों के गुट का प्रयोग किया जाता है जिसमें इन सबसे मिले रेडियो संकेतों को मिलकर एक ज़्यादा विस्तृत तस्वीर मिल सकती है। क्योंकि रेडियो दूरबीनों का आकार बड़ा होता है इसलिए अक्सर ऐसी दूरबीनों की शृंखलाएँ शहर से दूर रेगिस्तानों और पहाड़ों जैसे बीहड़ इलाकों में मिलती हैं।\n\n", "id": "472515", "title": "रेडियो खगोलशास्त्र"}
{"url": "https://hi.wikipedia.org/wiki?curid=472517", "text": "अक्षीय झुकाव\n\nअक्षीय झुकाव () खगोलशास्त्र में किसी कक्षा (ऑरबिट) में परिक्रमा करती खगोलीय वस्तु के घूर्णन अक्ष (एक्सिस) और उसकी कक्षा पर खड़े किसी काल्पनिक लम्ब (परपॅन्डीक्यूलर) के बीच बने कोण (ऐंगल) को कहते हैं।\n\nअगर किसी पृथ्वी जैसी गोल वस्तु की दोनों मुख हिलावाटों को देखा जाए - अपने अक्ष पर घूर्णन (रोटेशन) और सूरज के इर्द-गिर्द परिक्रमा - तो अक्षीय झुकाव होने से उसके ध्रुव कक्षा (ऑरबिट) के मार्ग के ठीक ऊपर या नीचे नहीं होते। एक ध्रुव कक्षा से ज़रा अन्दर सूरज के थोड़ा अधिक समीप होता है और दूसरा कक्षा से ज़रा बाहर सूरज से थोड़ा दूर। परिक्रमा करते हुए कुछ देर बाद अन्दर वाला ध्रुव बाहर आ जाता है और दूसरा वाला अन्दर। यही मौसम बदलने का मुख्य कारण है - जब दक्षिणी ध्रुव अन्दर को होता है तो दक्षिणी गोलार्ध (हेमिस्फ़ीयर) में गर्मी का मौसम चलता है और उत्तरी में सर्दी का। छह महीने बाद जब पृथ्वी अपनी कक्षा के दूसरी पार होती है तो पासा पलट जाता है - दक्षिणी गोलार्ध (हेमिस्फ़ीयर) में सर्दियाँ होती हैं और उत्तरी में गर्मियाँ।\n\n", "id": "472517", "title": "अक्षीय झुकाव"}
{"url": "https://hi.wikipedia.org/wiki?curid=472536", "text": "डेल्टा-v\n\nकक्षीय तंत्र या एस्ट्रोडायनामिक्स में, Δ\"v\" या डेल्टा-v (शाब्दिक : \"वेग में परिवर्तन\") एक अदिश है, जो गति की इकाइयां रखता है | इसकी गणना, एक प्रक्षेपवक्र से दूसरे में जाने के लिए आवश्यक ' ' प्रयास ' ' की मात्रा से की जाती है |\n\nसीधे शब्दों में डेल्टा-v, अंतरिक्ष यान द्वारा कक्षा बदलने के लिए, एक कक्षा से दूसरी कक्षा में छलांग लगाने के लिए आवश्यक प्रयास या अतिरिक्त धक्का या ऊर्जा की मात्रा है |", "id": "472536", "title": "डेल्टा-v"}
{"url": "https://hi.wikipedia.org/wiki?curid=472537", "text": "क्रीमिया\n\nक्रीमिया या क्राईमिया () पूर्वी यूरोप में युक्रेन देश का एक स्वशासित अंग है जो उस राष्ट्र की प्रशासन प्रणाली में एक 'स्वशासित गणराज्य' का दर्जा रखता है। यह कृष्ण सागर के उत्तरी तट पर स्थित एक प्रायद्वीप (पेनिनसुला) है। इस क्षेत्र के इतिहास में क्रीमिया का महत्व रहा है और बहुत से देशों और जातियों में इस पर क़ब्ज़े को लेकर झड़पें हुई हैं। 18 मार्च 2014 को रूसी राष्ट्रपति व्लादिमीर पुतिन क्रीमिया को रूसी संघ में मिलाने के प्रस्ताव पर हस्ताक्षर कर दिए। इसके साथ ही क्रीमिया रूसी संघ का हिस्सा बन गया है।\n\nक्रीमिया का क्षेत्रफल २६,२०० वर्ग किमी (१०,१०० वर्ग मील) है। इसपर स्थित प्रान्त की राजधानी सिमफ़रोपोल () है। इसपर कभी क्रीमियाई तातारों की बहुतायत थी लेकिन जोसेफ़ स्टालिन के ज़माने में उन्हें ज़बरदस्ती मध्य एशिया भेज दिया गया। समय के साथ उनमें से कुछ वापस आ गए हैं और अब तातार लोग इस प्रायद्वीप की आबादी का १३% हैं। वर्तमान में इस क्षेत्र का सबसे बड़ा समुदाय रूसी लोग हैं।\n\nयूनानी, स्किथी, गोथ, हूण, ख़ज़र, बुलगार, उसमानी तुर्क, मंगोल और बहुत से अन्य साम्राज्यों ने वक़्त-वक़्त पर क्रीमिया पर क़ब्ज़ा जमाया है। १८ वीं सदी के बाद इसपर रूसी साम्राज्य का अधिकार बन गया और फिर १९१७ की सोवियत क्रांति के बाद यह सोवियत संघ का हिस्सा बना। २० वीं सदी के अंत में युक्रेन आज़ाद हुआ और तब से यह उस राष्ट्र का हिस्सा है।\n\n26 फ़रवरी 2014 को हथियारबंद रूस समर्थकों ने यूक्रेन के क्रीमिया प्रायद्वीप में संसद और सरकारी इमारतों पर को कब्जा कर लिया। २ मार्च को रूस की संसद ने भी राष्ट्रपति पुतिन के यूक्रेन में रूसी सेना भेजने के निर्णय का अनुमोदन कर दिया।इसके पीछे तर्क दियागया कि वहां रूसी मूल के लोग बहुतायत में हैं जिनके हितों की रक्षा करना रूस की जिम्मेदारी है। दुनिया भर में इस संकट से चिंता छा गई और कई देशों के राजनयिक अमले हरकत में आ गए। \n\n6 मार्च को क्रीमिया की संसद ने रूसी संघ का हिस्सा बनने के पक्ष में मतदान किया।जनमत संग्रह के परिणामों को आधार बनाकर 18 मार्च 2014 को क्रीमिया को रूसी फेडरेशन में मिलाने के प्रस्ताव पर रूस के राष्ट्रपति व्लादिमीर पुतिन ने हस्ताक्षर कर दिए। इसके साथ ही क्रीमिया रूसी फेडरेशन का हिस्सा बन गया है। उल्लेखनीय है कि क्रीमिया 18वीं सदी से रूस का हिस्सा रहा है लेकिन 1954 में तत्कालीन रूसी नेता ख्रुश्चेव ने यूक्रेन को भेंट के तौर पर क्रीमिया दिया था।\n\n\n", "id": "472537", "title": "क्रीमिया"}
{"url": "https://hi.wikipedia.org/wiki?curid=472556", "text": "तेरे नाल लव हो गया\n\nतेरे नाल लव हो गया २०१२ में बनी हिन्दी रोमांस फ़िल्म है जिसमें रितेश देशमुख अपनी असली जीवन संगी जिनेलिया डिसूज़ा के साथ मुख्य भूमिका में है। फ़िल्म का निर्देशन मंदीप कुमार ने किया है। यह इन दोनों की \"तुझे मेरी कसम \" व \"मस्ती: सनम तेरी कसम\" के बाद बनी तीसरी फ़िल्म है। फ़िल्म में दिलजीत दोसांझ और वीणा मलिक अतिथि भूमिका में है। इसे २४ फ़रवरी २०१२ को रिलीज़ किया गया है।\n\n\nफ़िल्म का संगीत सचिन-जिगर की जोड़ी द्वारा रा रचा गया है और इसे २३ जनवरी २०१२ को रिलीज़ किया गया था।\n", "id": "472556", "title": "तेरे नाल लव हो गया"}
{"url": "https://hi.wikipedia.org/wiki?curid=472563", "text": "रियल स्टील\n\nरियल स्टील () २०११ में बनी अमरीकी विज्ञान पर आधारित फ़िल्म है जिसमें ह्यू जैकमैन मुख्य भूमिका में है और जिसे शॉन लेवी द्वारा निर्मित व निर्देशित किया गया है। यह फ़िल्म रिचर्ड मैथेसन द्वारा १९५६ में लिखी लघु कहानी \"स्टील\" पर आधारित है। इसे ऑस्ट्रेलिया में ६ अक्टूबर २०११ को व अमरीका और कनाडा में ७ अक्टूबर २०११ को रिलीज़ किया गया था। रिलीज़ के बाद इसे समीक्षकों द्वारा मिली जुली प्रतिक्रिया प्राप्त हुई। फ़िल्म को सर्वश्रेष्ठ विश्वल इफेक्ट्स के लिए अकादमी पुरस्कार का नामांकन प्राप्त हुआ था।\n\n२०२० में मानवीय बॉक्सरों की जगह रोबोट बॉक्सरों ने ले ली है। चार्लीकेंटन एक भूतपूर्व बॉक्सर है जो ऐसे ही एक रोबोट, एम्बुश, का मालिक है जिसके साथ वह मैचों में हिस्सा लेता है। एक गाव में मेले के दौरान एम्बुश को ब्लैक थंडर नाम का बैल जिसका मालिक रिकी है, बर्बाद कर देता है। शर्त के अनुसार हारने पर चार्ली को अब रिकी को $२०,००० देने होते है जो वह दिए बिना ही भाग खड़ा होता है।\n\nचार्ली को पता चलता है की पूर्व प्रेमिका की मौत हो गई है और इसे अपने बेटे मैक्स के हक की सुनवाई में आना है। मैक्स की रईस मौसी डेबरा और अंकल मार्विन उसका हक चाहते है जिसे चार्ली उन्हें $१००,००० में खुशी खुशी दे देता है इस शर्त पर की बाकी की रकम उसे तीन महीने के बाद मिलेगी क्योंकि वह दाम्पत्य अपने दूसरे हनीमुन पर जा रहे है और तब टतक चार्ली को मैक्स की देखभाल करनी होगी।\n\nचार्ली और मैक्स चार्ली के बचपन की दोस्त बैले टालेट से मिलते है जो अब अपने मृत पिता का बॉक्सिंग जिम चला रही है, जो कभी चार्ली के कोच थे। वहा चार्ली एक पुराना विश्व रोबोट बॉक्सिंग लीग (डब्लूआरबी) का रोबोट नोइज़ी बॉय खरीदता है और उसे गैरकानूनी लड़ाइयों के चैम्पियन रोबोट मिडास के साथ उसके पुराने दोस्त फिन्न के अखाड़े में लड़वाता है। अपने अहंकार व नोइज़ी बॉय के कोम्बिनेशन से परिकूल न होने के कारण चार्ली लड़ाई हार जाता है और मिडास नोइज़ी बॉय को बर्बाद कर देता है।\n\nचार्ली एक कबाडखाने में मैक्स के साथ नए रोबोट बनाने के लिए पुर्ज़े चुराने घुस जाता है। वहा मैक्स एक खाई में गिर जाता है परन्तु एक गड़े हुए रोबोट के हाथ में अटक कर मरने से बच जाता है। चार्ली मैक्स को बाहर निकाल लेता है और मैक्स उस रोबोट को खुदाई कर अपने साथ ले आता है और उसे एटम बुलाता है। मैक्स की जिद्द पर चार्ली उसे बैले के जिम में ले आता है जहां उन्हें पता चलता है की एटम एक निवृत हो चुका जनरेशन-२ रोबोट है जिसे २०१४ में बनाया गया था। एटम को भारी नुकसान सहने के लिए बनाया गया था परन्तु वह स्वयं किसी को भारी नुक्सान नहीं पहुंचा सकता। एटम में \"शैडो बॉक्सिंग\" का कार्य प्रोग्राम किया गया है जो उसे मानवीय हरकतों की नक़ल करने की खूबी देता है। मैक्स की जिद्द और चार्ली की पैसों की तंगी के चलते दोनों एटम को एक मैच में मेट्रो नाम के रोबोट के साथ उतार देते है। एटम जीत जाता है और चार्ली को उसके कुछ पैसे वापस मिल जाते है।\n\nमैक्स बाद में एटम को आवाज़ पर आधारित सन्देश लेने के लिए सुधार लेता है और ज़ोरदार मुक्के मारने के लिए चार्ली के बर्बाद हुए रोबोटों के अंग लगा देता है। वह चार्ली को एटम को प्रशिक्षण देने के लिए मना लेता है। एटम की बढती जीतें डब्लूआरबी के प्रमोटर का ध्यान अपनी ओर आकर्षित कर लेती है जो उन्हें ट्विन सिटिज़ रोबोट के साथ व्यावसायिक बॉक्सिंग में उतरने का निमंत्रण देता है, चार्ली मान जाता है और एटम चार्ली के अनुभव के चलते ट्विन सिटिज़ को हरा देता है। खुद को मिले आकर्षण के चलते मैक्स डब्लूआरबी चैम्पियन ज़्युस को चुनौती देता है जिसे ताक मशिदो ने बनाया है और जिसकी मालिक रईस औरत फेरा लेम्कोवा है जो मैच से पहले एटम को खरीदने की कोशिश करती है।\n\nट्विन सिटिज़ से लड़ाई के बाद बाहर निकलते वक्त रिकी के आदमी चार्ली पर हमला करते है और उनके जीते हुए पैसे लेकर चले जाते है। इस बात से शर्मिंदा होकर चार्ली मैक्स को उसकी मौसी के हवाले कर देता है और अपनी आधी रकम लेने से मना कर देता है। बैले उसे समझती है की वह एक बेहतर पिता बन सकता है। डेबरा मैक्स को चार्ली के साथ एक रात के लिए जाने देने के लिए राज़ी हो जाती है ताकि वह ज़्यूस-एटम के मैच में उपस्थित रह सके। ज़्यूस एटम को भारी नुक्सान पहुंचाता है पर साथ ही साथ पहली बार खुद भी क्षतिग्रस्त होता है। रिकी, जिसने फिन्न से $१००,००० की शर्त लगाईं थी की एटम पहला राउंड नहीं टिक पाएगा, भागने की कोशिश करता है पर उसे फिन्न और उसके आदमी पकड़ लेते है। मैच के चौथे व पांचवें राउंड में एटम के आवाज़ समझने का संयंत्र खराब हो जाता है जिसके चलते उसे आखरी राउंड \"शैडो बॉक्सिंग\" तकनीक के सहारे चार्ली की हरकतों का अनुसरण करते हुए लड़ना पड़ता है। ज़्यूस, जिसे अब खुद मशिदो चलाना शुरू करता है, अपनी सारी ताकत बचाव कर रहे एटम को मारने में खर्च कर देता है और अब खत्म होती पावर के कारण धीमा पड़ने लगता है। मुकाबले का रुख बदल जाता है जब एटम उसे मारना शुरू करता है और ज़्यूस को धराशायी कर देता है परन्तु राउंड समाप्त होने के कारण जीतने में असफल रहता है। जज ज़्यूस को अंकों के अनुसार विजेता घोषित करते है परन्तु हार के इतना करीब आने के कारण ज़्यूस की टीम को अपमान सहना पड़ता है। एटम को \"पीपल्स चैम्पियन\" का ख़िताब दिया जाता है।\n\n", "id": "472563", "title": "रियल स्टील"}
{"url": "https://hi.wikipedia.org/wiki?curid=472591", "text": "ऐमलथीया (उपग्रह)\n\nऐमलथीया () बृहस्पति ग्रह का तीसरा सब से अंदरूनी उपग्रह है। इस उपग्रह की खोज ९ सितम्बर १८९२ में ऍडवर्ड ऍमरसन बर्नार्ड नामक अमेरिकी खगोलशास्त्री ने की थी और यूनानी मिथ्य-कथाओं की एक पारी के नाम पर इसका नाम रखा गया। यह उपग्रह बृहस्पति के छल्लों में स्थित है और ऐमलथीया गोसेमर छल्ले के बाहरी किनारे पर स्थित है। यह छल्ला इसी उपग्रह से उभरी हुई धुल का बना है। यह बृहस्पति की परिक्रमा उस ग्रह से १,८१,००० किमी की दूरी पर करता है। ऐमलथीया के बृहस्पति के इतना पास होने से और उस ग्रह की तुलना में बहुत छोटा होने से बृहस्पति की स्थिरमुखी परिक्रमा करता है, यानि परिक्रमा करते हुए ऐमलथीया का एक ही रुख़ हमेशा बृहस्पति की ओर होता है। यह बृहस्पति के इतना पास है कि यदि इसकी सतह पर खड़ा होकर आकाश पर नज़र डाली जाए तो उसके अधिकांश भाग में बृहस्पति ही फैला हुआ दिखाई देगा।\n\nऐमलथीया का अकार बेढंगा है और उनका माप २५० - १४६ - १२८ कीमी है (लम्बाई, चौड़ाई, गहराई)। इसका रंग काफ़ी लाल है। वैज्ञानिक अंदाज़ा लगते हैं कि यह अधिकतर पानी की बर्फ का बना हुआ है और इसमें लालीमा प्रदान करने वाले कुछ तत्व मिले हुए हैं। संभव है कि इनमें आयो नामक पड़ोसी चन्द्रमा पर हो रहे ज्वालामुखीय विस्फोटों में उगला गया सल्फ़र शामिल हो। जब गैलिलेओ यान ने इसका अध्ययन किया तो इसपर पहाड़ियाँ और क्रेटर नज़र आये थे।\n\n", "id": "472591", "title": "ऐमलथीया (उपग्रह)"}
{"url": "https://hi.wikipedia.org/wiki?curid=472595", "text": "थीबी (उपग्रह)\n\nथीबी () बृहस्पति ग्रह का चौथा सब से अंदरूनी उपग्रह है। इस उपग्रह की खोज ५ मार्च १९७९ को स्टीफ़न सायनोट () नामक अमेरिकी खगोलशास्त्री ने वॉयजर प्रथम द्वारा ली गयी तस्वीरों का अध्ययन कर के की थी। यह उपग्रह बृहस्पति के छल्लों में स्थित है और थीबी गोसेमर छल्ले के बाहरी किनारे पर स्थित है। यह छल्ला इसी उपग्रह से उभरी हुई धुल का बना है। यह बृहस्पति की परिक्रमा उस ग्रह से २,१८,००० किमी की दूरी पर करता है। थीबी बृहस्पति के इतना पास होने से और उस ग्रह की तुलना में बहुत छोटा होने से बृहस्पति की स्थिरमुखी परिक्रमा करता है, यानि परिक्रमा करते हुए थीबी का एक ही रुख़ हमेशा बृहस्पति की ओर होता है।\n\nऐमलथीया का अकार बेढंगा है और उनका माप ११६ - ९८ - ८४ कीमी है (लम्बाई, चौड़ाई, गहराई)। इसका रंग काफ़ी लाल है। वैज्ञानिक अंदाज़ा लगते हैं कि यह अधिकतर पानी की बर्फ का बना हुआ है और इसमें लालीमा प्रदान करने वाले कुछ तत्व मिले हुए हैं। जब गैलिलेओ यान ने इसका अध्ययन किया तो इसपर पहाड़ियाँ और क्रेटर नज़र आये थे।\n\n", "id": "472595", "title": "थीबी (उपग्रह)"}
{"url": "https://hi.wikipedia.org/wiki?curid=472596", "text": "ऐड्रास्टीया (उपग्रह)\n\nऐड्रास्टीया () बृहस्पति ग्रह का दूसरा सब से अंदरूनी उपग्रह है। इस उपग्रह की खोज १९७९ में वॉयेजर द्वितीय द्वारा ली गयी तस्वीरों का अध्ययन कर के की गई थी। यह उपग्रह बृहस्पति के मुख्य छल्ले के किनारे पर स्थित है और मन जाता है कि इसी उपग्रह से उभरी हुई धुल उस छल्ले को बनाने में एक मुख्य भूमिका अदा करती है। यह बृहस्पति की परिक्रमा उस ग्रह से १,२९,००० किमी की दूरी पर करता है। ऐड्रास्टीया बृहस्पति के इतना पास होने से और उस ग्रह की तुलना में बहुत छोटा होने से बृहस्पति की स्थिरमुखी परिक्रमा करता है, यानि परिक्रमा करते हुए ऐड्रास्टीया का एक ही रुख़ हमेशा बृहस्पति की ओर होता है।\n\nऐड्रास्टीया का अकार बेढंगा है और उनका माप २० - १६ - १४ कीमी है (लम्बाई, चौड़ाई, गहराई)। वैज्ञानिक अंदाज़ा लगते हैं कि यह अधिकतर पानी की बर्फ का बना हुआ है। इस से अधिक इस उपग्रह के बारे में ज़्यादा जानकारी नहीं है।\n\n", "id": "472596", "title": "ऐड्रास्टीया (उपग्रह)"}
{"url": "https://hi.wikipedia.org/wiki?curid=472601", "text": "शान्शी\n\n", "id": "472601", "title": "शान्शी"}
{"url": "https://hi.wikipedia.org/wiki?curid=472603", "text": "ताइयुआन\n\nताइयुआन () जनवादी गणराज्य चीन के उत्तरी भाग में स्थित शन्शी प्रांत का सबसे बड़ा नगर और राजधानी है। २०१० की जनगणना में इसकी आबादी ४२,०१,५९१ थी जिसमें से ३२,१२,५०० शहरी नागरिक और बाक़ी ग्रामीण क्षेत्रों के निवासी थे। 'ताइयुआन' का मतलब 'महान मैदान' होता है और इसका नाम फ़ेन नदी के पहाड़ों से उतरने के बाद बने मैदान पर पड़ा है। यह एक औद्योगिक शहर समझा जाता है।\n\n", "id": "472603", "title": "ताइयुआन"}
{"url": "https://hi.wikipedia.org/wiki?curid=472632", "text": "अश्क़ाबाद\n\nthumb|230px|अश्क़ाबाद में स्थित तुर्कमेनिस्तान का राष्ट्रपति भवन\nअश्क़ाबाद या अश्गाबात () मध्य एशिया के तुर्कमेनिस्तान राष्ट्र की राजधानी और सबसे बड़ी नगरी है। २००१ की जनगणना में इसकी आबादी ६,९५,३०० थी और २००९ में इसकी अनुमानित आबादी लगभग १० लाख थी। अश्क़ाबाद काराकुम रेगिस्तान और कोपेत दाग़ पर्वत शृंखला के बीच में स्थित है। इसमें रहने वाले अधिकतर लोग तुर्कमेन जाति के हैं हालाँकि यहाँ रूसी, अर्मेनियाई और अज़ेरियों के समुदाय भी रहते हैं। इस शहर का नाम फ़ारसी के 'इश्क़' और 'आबाद' शब्दों को मिलकर बना है और इसका अर्थ 'इश्क़ का शहर' है।\n\n", "id": "472632", "title": "अश्क़ाबाद"}
{"url": "https://hi.wikipedia.org/wiki?curid=472669", "text": "मकरन्द अनासपुरे\n\nमकरन्द मधुकर अनासपुरे (जन्म २२ जून १९७३) एक भारतीय फ़िल्म अभिनेता है। वे एक लोकप्रिय टेलिविज़न अभिनेता है वह कई मराठी फ़िल्मों में कार्य कर चुके है।\n", "id": "472669", "title": "मकरन्द अनासपुरे"}
{"url": "https://hi.wikipedia.org/wiki?curid=472670", "text": "औसत प्रभावी दबाव\n\nकिसी अन्तर्दहन ईंजन का औसत प्रभावी दाब वह मान होता है जो \"अगर समान रूप से लगता तो उतना ही कार्य करता जितना कि ईंजन का वास्तविक दबाव\", जो समय के साथ तेजी से बदलता है। इसका मात्रक भी पास्कल होता है जो सामान्य दबाव का भी मात्रक है। इसकी तुलना इंजन द्वारा लगाए गए टॉर्क़ से कर सकते हैं। \n\nP = W/V\n", "id": "472670", "title": "औसत प्रभावी दबाव"}
{"url": "https://hi.wikipedia.org/wiki?curid=472671", "text": "ज्वाला\n\nज्वाला या लौ दहन का दिखाई देने वाला गैसीय अवयव है। यह अत्यधिक ऊष्माक्षेपी दहन क्रियाओं में दिखता है - जबकि कई ऑक्सीकरण क्रियाएं बिना ज्वाला के लपट के ही हो जाती है। आग का रंग तापमान, दहन के अवयवों का अनुपात और ईंधन पर निर्भर करता है। नीला, लाल और पीले रंग सामान्य हैं।\n", "id": "472671", "title": "ज्वाला"}
{"url": "https://hi.wikipedia.org/wiki?curid=472674", "text": "मी शिवाजीराजे भोसले बोलतोय\n\nमी शिवाजीराजे भोसले बोलतोय (हिन्दी अनुवाद:\"मैं शिवाजीराजे भोसले बोल रहा हूँ\") २००९ में बनी मराठी फ़िल्म ह। फ़िल्म को १३९ पर्दों पर रिलीज़ किया गया था और इसने पहले ही हफ़्ते में १.५ करोड़ कमाए जो एक मराठी फ़िल्म के लिए सबसे बड़ी शुरुआत थी। इसने कुल २६ करोड़ का व्यवसाय किया।\n\nफ़िल्म की शुरुआत दिनकर मारुतराव भोसले की दिनचर्या से शुरू होती है जो मुंबई का एक आम मध्यम वर्गीय बैंक में कार्य करने वाला आदमी है। कहानी में बताया जाता है की किस तरह भोसले कभी गर्वशाली मराष्ट्रीय व्यक्ति के के गिरते व्यक्तिमत्व का प्रतिनिधत्व करता है। भोसले बिना विरोध किए अपनी बेईज्ज़ती सहन करते रहता है।\n\n\nफ़िल्म के गीत \"ओ राजे\" से सुखविंदर सिंह ने मराठी फ़िल्मों में पदार्पण किया।", "id": "472674", "title": "मी शिवाजीराजे भोसले बोलतोय"}
{"url": "https://hi.wikipedia.org/wiki?curid=472685", "text": "अंडा भुर्जी\n\nमोटे अक्षर\nअंडा भुर्जी (या \"अंडे की भुर्जी\") या जिसे पाकिस्तान में अंडा ख़ागीना कहते है भारत के उत्तर व पश्चिमी इलाकों का मशहूर खाद्य पदार्थ है। यह दिखने में व इसे बनाने का तरीका हाफ फ्राई ऑमलेट या पारसी पदार्थ \"अकुरी\" की तरह ही है। दोनों में फरक बारीक़ कटे हुए प्याज़, मिर्च और कभी कबार डाले जाने वाले मसलों से किया जाता है। इसे आमतौर पर रोटी या ब्रेड के साथ परोसा जाता है।\n", "id": "472685", "title": "अंडा भुर्जी"}
{"url": "https://hi.wikipedia.org/wiki?curid=472688", "text": "अंडे के पदार्थों की सूची\n\nयहाँ अण्डों से बने पदार्थों की सूची दी गई है।\n\n\n\n\n", "id": "472688", "title": "अंडे के पदार्थों की सूची"}
{"url": "https://hi.wikipedia.org/wiki?curid=472690", "text": "उबले हुए अंडे\n\nउबले हुए अंडे अंडो को उबलते पानी में उनके छिलके बिना निकाले उबालकर बनाए जाते है। कड़क-उबले अंडे अंडे के सफ़ेद हिस्से व अंडे की ज़र्दी के कड़क होने तक उबाल कर बनाए जाते है या उन्हें गरम पानी में ठंडा होने के लिए छोड दिया जाता है जिससे वे कड़क हो जाते है।", "id": "472690", "title": "उबले हुए अंडे"}
{"url": "https://hi.wikipedia.org/wiki?curid=472697", "text": "ऑमलेट\n\nएक ऑमलेट फेंटे हुए अंडो से बना पदार्थ है जिसे मख्खन या तेल में तवे पर जल्दी बनाया जाता है और कभी कबार इसे चीज़, सब्जियों या मिट के साथ परोसा जाता है। इसे मुलायम बनाने के लिए इसे कभी कबार क्रीम, दूध या पानी में मिलकर फेंटा जाता है जिससे इसमें बुलबुले बन जाते है।\n\n", "id": "472697", "title": "ऑमलेट"}
{"url": "https://hi.wikipedia.org/wiki?curid=472731", "text": "पेहवा\n\nपिहोवा (पेहवा, पेहोवा) हरियाणा के कुरुक्षेत्र जिले का एक नगर है। इसका पुराना नाम 'पृथूदक' है। यह एक प्रसिद्ध तीर्थ है। \n\nमहाभारत में कहा गया है कि\n\n\"कुरुक्षेत्र पवित्र माना गया है और सरस्वती कुरुक्षेत्र से भी पवित्र है। सरस्वती तीर्थ अत्यंत पवित्र है, किन्तु पृथूदक इनमें सबसे अधिक पावन व पवित्र है।\"\n\nमहाभारत, वामन पुराण, स्कन्द पुराण, मार्कण्डेय पुराण आदि अनेक पुराणों एवं धर्मग्रन्थों के अनुसार इस तीर्थ का महत्व इसलिए ज्यादा हो जाता है कि पौराणिक व्याख्यानों के अनुसार इस तीर्थ की रचना प्रजापति ब्रह्मा ने पृथ्वी, जल, वायु व आकाश के साथ सृष्टि के आरम्भ में की थी। 'पृथुदक' शब्द की उत्पत्ति का सम्बन्ध महाराजा पृथु से रहा है। इस जगह पृथु ने अपने पिता की मृत्यु के बाद उनका क्रियाकर्म एवं श्राद्ध किया। अर्थात जहां पृथु ने अपने पिता को उदक यानि जल दिया। पृथु व उदक के जोड़ से यह तीर्थ पृथूदक कहलाया।\n\nवामन पुराण के अनुसार गंगा के तट पर रहने वाले रुषंगु नामक ऋषि ने अपना अन्त समय जानकर मुक्ति की इच्छा से गंगा को छोड़कर पृथुदक में जाने के लिए अपने पुत्रों से आग्रह किया था। क्योंकि उसका कल्याण गंगा द्वार पर संभव नहीं था। पद्मपुराण के अनुसार जो व्यक्ति सरस्वती के उत्तरी तट पर पृथुदक में जप करता हुआ अपने शरीर का त्याग करता है, वह नि:संदेह अमरता को प्राप्त करता है।\n\nपिहोवा राष्ट्रीय राजमार्ग 65 पर स्थित है।\nइसकी भौगोलिक स्थिति है - 29.98°N 76.58°E. समुद्रतल से औसत ऊंचाई २२४ मीटर है।\n\nवायु मार्ग\nपिहोवा के सबसे नजदीक चण्डीगढ़ तथा दिल्ली हवाई अड्डा है। चण्डीगढ़, दिल्ली से पर्यटक कार, बस और टैक्सी द्वारा राष्ट्रीय राजमार्ग 65 व राष्ट्रीय राजमार्ग 1 द्वारा आसानी से पिहोवा तक पहुंच सकते हैं।\n\nरेल मार्ग\nरेलमार्ग से पिहोवा पहुंचने के लिए पर्यटकों को पहले कुरूक्षेत्र या अंबाला आना पड़ता है। \nसड़क मार्ग\nदिल्ली से पर्यटक कार, बस और टैक्सी द्वारा राष्ट्रीय राजमार्ग 1 द्वारा कुरुक्षेत्र तक, तदुपरांत पिहोवा तक पहुंच सकते हैं। चण्डीगढ़ से राष्ट्रीय राजमार्ग 65 से सीधा पिहोवा तक पहुंच सकते हैं। पंजाब से पटियाला से भी सड़क मार्ग द्वारा पिहोवा तक आ सकते हैं।\n", "id": "472731", "title": "पेहवा"}
{"url": "https://hi.wikipedia.org/wiki?curid=472750", "text": "मिन्‍स्‍क\n\nमिन्स्क () पूर्वी यूरोप के बेलारूस देश की राजधानी और सबसे बड़ा शहर है। यह स्विस्लाच और नियामिहा नदियों के किनारे बसा हुआ है। २००९ की जनगणना में इसकी आबादी १८,३६,८०८ थी। मिन्स्क बेलारूस के मिन्स्क वोब्लास्त (प्रांत) और मिन्स्क रायोन (ज़िले) का प्रशासनिक केंद्र भी है।\n\nमिन्स्क में गर्मियाँ ख़ुशगवार होती हैं और जुलाई का औसत तापमान १७.८ °सेंटीग्रेड तक जाता है। सर्दियों में काफ़ी ठण्ड पड़ती है और कोहरा और बर्फ़ आम हैं। जनवरी का औसत तापमान −६.१ °सेंटीग्रेड तक जाता है और १७ जनवरी १९४० में यह −४० °सेंटीग्रेड तक गिर गया था। एक-तिहाई बारिश और बर्फ़ सर्दियों में और बाक़ी दो-तिहाई गर्मिंयों के मौसम में गिरती है।\n\nमिन्स्क का ज़िक्र सन् १०६७ से ऐतिहासिक पुस्तकों में मिलता है और उन दिनों यह पोलोत्स्क () नामक राज्य का एक प्रांतीय शहर था। १२४२ में यह महान लिथुयेनियाई ड्यूकियत () का हिस्सा बना। १५६९ के बाद यह पोलिश-लिथुयेनियाई परिसंघ () के मिन्स्क राज्य की राजधानी बना और फिर १७९३ में इसपर रूसी साम्राज्य का क़ब्ज़ा हो गया। १९१९ से १९९१ तक सोवियत संघ के ज़माने में यह बेलारूसी सोवियत समाजवादी गणतंत्र () की राजधानी रहा। १९९१ में सोवियत संघ के टूट जाने पर बेलारूस एक आज़ाद राष्ट्र बना और मिन्स्क उसकी राजधानी बन गया।\n\n", "id": "472750", "title": "मिन्‍स्‍क"}
{"url": "https://hi.wikipedia.org/wiki?curid=472776", "text": "सिलीन स्टेनोफ़ाइला\n\nसिलीन स्टेनोफ़ाइला (Silene stenophylla) पुष्पीय पौधों की एक प्रजाति है, जो कैर्योफ़िलैसिए जीववैज्ञानिक कुल की है। इसे प्रायः नैरो-लीफ़्ड कैम्पियन भी कहा जाता है। यह सिलीन जीववैज्ञानिक वंश में एक प्रजाति है।\n\n२०१२ में यह दावा किया गया है कि इसके हिमीकृत नमूनों को, जो ३०,००० वर्ष पुराने थे, पुनर्जीवित कर लेने में सफलता मिली है।\n\nयह सुदूर पूर्वी साइबेरिया के टुंड्रा में उगता है। यह अक्सर ५-२५ सेमी. ऊँचा होता है। इसमें चौड़ी पत्तियाँ होती हैं और इसका बाह्यदलपुंज बड़ा होता है।\n\n", "id": "472776", "title": "सिलीन स्टेनोफ़ाइला"}
{"url": "https://hi.wikipedia.org/wiki?curid=472785", "text": "ब्रह्मशिरा अस्त्र\n\nब्रह्माजी ने ब्रह्मास्त्र भी अधिक शक्तिशाली ब्रह्मशिरा अस्त्र बनाया था। जैसा कि नाम से पता चलता है, इसमें ब्रह्मास्त्र की तुलना में चार गुना अधिक शक्ति थी; ब्रह्मा के चार मुखो की तरह। ब्रह्मशिरा अस्त्र के बारे मे कहा जाता है कि वह पुरे ब्रह्मांड को नष्ट कर सकता था।\nकेवल अर्जुन और अश्वत्थामा ही ब्रह्मशिरा का आहवान् करने का ज्ञान रख्ते थे।\nद्रोणाचार्य ने अपने प्रसिद्ध और सबसे होनहार शिष्य, अर्जुन की अभ्यास और साधना से खुश हो कर उसे ब्रह्मशिरा अस्त्र के आहवान् करने और प्रयोग करने के मन्त्रो का ज्ञान प्रदान किया। अश्वत्थामा के लिये यह सहन करना सामर्थ्य से बाहर था। उसने अपने पिता से स्वयं के लिये भी ब्रह्मशिरा की विनती की। ना चाहते हुए भी द्रोणाचार्य को अपने इकलौते पुत्र की अभिलाषा पूरी करनी पड़ी। द्रोणाचार्य ने अश्वत्थामा को भी ब्रह्मशिरा अस्त्र का ज्ञान दिया। द्रोणाचार्य अपने पुत्र की बेचैनी जानते थे। इसलिये सभी कर्तव्यों से परिचित गुरू द्रोण ने अपने पुत्र को आदेश दिया कि तुम सबसे बड़ा खतरा सम्मुख होने पर अथवा युद्ध मे भी इस अस्त्र का प्रयोग नही करोगे, विशेष रूप से मनुष्य जाति के विरुद्ध।\nब्रह्मशिरा अस्त्र के प्रयोग की स्थिति तब आई जब ऋषि वेदव्यासजी के आश्रम में अश्वत्थामा और अर्जुन ने अपने-अपने ब्रह्मशिरा अस्त्र चला दिए।\nमहाभारत के युद्ध के दौरान पांडवों के धोखे मे अश्वत्थामा ने द्रोपदी के पाँचों पुत्रों को मार डाला। सत्य का पता चलने पर अश्वत्थामा ग्लानि से भर गया और वह वेदव्यास के आश्रम में जा कर पश्चाताप करने लगा। अश्वत्थामा को पांडवों ने आखिरकार ढूँढ ही लिया। घबराए अश्वत्थामा ने बच निकलने का कोई रास्ता न सूझते देख हाथ में घास का एक तिनका लेकर मंत्र बुदबुदाना शुरू कर दिया। मंत्र पूरा होते ही तिनका ब्रह्मशिरा अस्त्र मे परिवर्तित हो गय और उस मे से जोर-जोर से अग्नि निकलने लगी। \"सभी पांडवों का नाश हो।\"ऐसा कहकर अश्वत्थामा ने उस अस्त्र को छोड़ दिया। जल्द ही चारों ओर अँधेरा छाने लगा, हवा की गति बढ़ गई, उस तिनके में से अनेक शस्त्र निकलकर छूटने लगे, जिनकी तेज ध्वनि से आकाश गूँजने लगा। यह देखकर कृष्ण बोले- अर्जुन! अश्वत्थामा ने ब्रह्मशिरा अस्त्र का प्रयोग किया है; इसे सिर्फ ब्रह्मशिरा द्वारा ही रोका जा सकता है। अतः आत्मरक्षा के लिए तुम भी इसका प्रयोग करो। इस पर अर्जुन ने 'अश्वत्थामा, मेरा व मेरे भाइयों का और संपूर्ण लोक का मंगल हो। इससे शत्रु का बह्मास्त्र शांत हो जाए,' ऐसा संकल्प कर उसे छोड़ दिया।\nदोनो अस्त्रों के टकराने से चारों ओर आग निकलने लगी। दोनों संहारक अस्त्रों से निकले शस्त्र आपस में टकराकर भीषण गर्जना करने लगे। सृष्टि का नाश होता देखकर वेदव्यास तथा नारद उन अस्त्रों के बीच में आकर खड़े हो गए तथा दोनों से प्रार्थना की अपने-अपने अस्त्रों को वापस ले लें। अर्जुन ने उनका कहना मान लिया, पर अश्वत्थामा ने कहा कि मुझे अपना अस्त्र रोकना नहीं आता। तब इन दोनों ऋषियों ने कहा कि अश्वत्थामा के अस्त्र प्रभाव से अभिमन्यु की पत्नी उत्तरा का गर्भ नष्ट होगा और अर्जुन के अस्त्र के बदले अश्वत्थामा को अपनी कोई बहुमूल्य वस्तु अर्जुन को देनी होगी। अश्वत्थामा को अपने मस्तक की मणि देनी पड़ी। मणि देते ही वह निस्तेज हो गया तथा व्यास के आश्रम में ही रहकर तपस्वी का जीवन बिताने लगा।", "id": "472785", "title": "ब्रह्मशिरा अस्त्र"}
{"url": "https://hi.wikipedia.org/wiki?curid=472798", "text": "गुआंगदोंग\n\nगुआंगदोंग () जनवादी गणराज्य चीन का एक प्रांत है। यह दक्षिणी चीन सागर के तट पर स्थित है। जनवरी २००५ में इसकी जनसँख्या १०,४३,०३,१३२ अनुमामित की गई थी और यह चीन का सब से अधिक आबादी वाला प्रांत है। इसका क्षेत्रफल १,७७,९०० वर्ग किमी है। गुआंगझोऊ शहर (), जिसे पुराने ज़माने में कैंटन () बुलाया जाता था, इस प्रांत की राजधानी है। प्रसिद्ध औद्योगिक शहर शॅनझॅन () भी इसी प्रांत में स्थित है।\n\nऐतिरासिक रूप से यह प्रान्त पश्चिमी दुनिया की नज़र में बहुत महत्वपूर्ण है। सोलहवीं और सत्रहवीं सदी मे पुर्तगाली लोग चीन में यहीँ पर अपना महत्वपूर्ण उपनिवेश बनाए थे। उन्होंने ही इनका नाम बोलचाल का नाम \"कैन्टोन\"- Canton रखा था जो \"गुआंगदोंग\" का सरलीकृत रूप था। यहीं पर बाद में अफ़ीम युद्ध (1840) हुए और ब्रिटिश लोगों ने हांगकॉंग पर १५० सालों तक राज किया। चीन की दो प्रमुख भाषा - उत्तरी बोली और दक्षिणी बोली - में दक्षिणी का नाम इसी शहर पर पड़ा है - केन्टोनीज़ भाषा। उत्तर की प्रमुख भाषा को मंदारिन कहते हैं। और, भारत में प्रसिद्ध \"कैन्टोनीज़ चिकन\" जैसे व्यञ्जनों को इसी जगह के नाम पर रखा गया है। \n\n", "id": "472798", "title": "गुआंगदोंग"}
{"url": "https://hi.wikipedia.org/wiki?curid=472847", "text": "इंडोचायना\n\nइंडोचायना प्रायद्वीप दक्षिण पूर्व एशिया का एक उप क्षेत्र है। यह इलाक़ा लगभग चीन के दक्षिण-पश्चिम और भारत के पूर्व में पड़ता है। सही मायने में इंडोचायना के अंतर्गत भूतपूर्व फ्रा़न्सीसी इंडोचायना के अधिकार क्षेत्र आते हैं, जैसे:-\nलेकिन वृहत् अर्थ में इसके अंतर्गत कुछ और क्षेत्र/उप क्षेत्र भी आ जाते हैं, जैसे:-\n", "id": "472847", "title": "इंडोचायना"}
{"url": "https://hi.wikipedia.org/wiki?curid=472857", "text": "बजरी\n\nबहुत छोटे पत्थर को कंकड़ कहते हैं।\nशैलों के छोटे-छोटे टुकड़ों को बजरी या 'कंकड़' (Gravel) कहते हैं। यहेक महत्वपूर्ण वाणिज्यिक पदार्थ है जो बहुत से कार्यों में प्रयुक्त होता है। यह सड़कों के उपरी तल पर बिछाने, प्लेटफॉर्म बनाने, कंक्रीट के निर्माण आदि के काम आता है।\n", "id": "472857", "title": "बजरी"}
{"url": "https://hi.wikipedia.org/wiki?curid=472859", "text": "मृत्युभोज\n\nमृत्युभोज का सामान्य अर्थ परीवार में से किसी की भी सदस्य की मृत्यु होने पर प्रतिभोज करना पडता है, इसे ही मृत्युभोज कहते है!\n", "id": "472859", "title": "मृत्युभोज"}
{"url": "https://hi.wikipedia.org/wiki?curid=472861", "text": "बिपिन चन्द्र\n\nबिपिन चन्द्र (१९२८ – ३० अगस्त २०१४) आधुनिक भारत के इतिहास के इतिहासकार थे। प्रोफेसर बिपिन चन्द्र भारत के स्वतंत्रता संघर्ष और आधुनिक इतिहास लेखन परंपरा में मार्क्सवादी चिंतन धारा के इतिहासकार थे। \n\nबिपिन चन्द्र का जन्म १९२८ को कांगड़ा, हिमाचल प्रदेश में हुआ था।\n\nबिपिन चन्द्र जवाहरलाल नेहरु विश्वविद्यालय में सामाजिक विज्ञान संस्थान के ऐतिहासिक अध्ययन केंद्र में प्रोफेसर एमेरिटस थे। वर्तमान में ये नेशनल बुक ट्रस्ट के अध्यक्ष थे। इन्होंने आधुनिक भारत के इतिहास पर कई पुस्तकें लिखी जिनमें से प्रमुख पुस्तकें निम्न हैं:- \n\nलंबी बीमारी के चलते ३० अगस्त २०१४ को बिपिन चंद्र की उनके आवास पर गुड़गांव में मृत्यु हो गयी।\n\n\nइतिहासकार\n", "id": "472861", "title": "बिपिन चन्द्र"}
{"url": "https://hi.wikipedia.org/wiki?curid=472862", "text": "रोमिला थापर\n\nरोमिला थापर\nरोमिला थापर भारतीय इतिहासकार है, तथा इनके अध्ययन का मुख्य विषय \"प्राचीन भारतीय इतिहास\" रहा है। इनका जन्म ३० नवम्बर १९३१ में हुआ था।\nपंजाब विश्वविद्यालय से स्नातक करने के बाद, इन्होनें लंदन विश्वविद्यालय के स्कूल ऑफ़ ओरिएण्टल एंड अफ्रीकन स्टडीज से ए . एल . बशम (A. L. Basham) के मार्गदर्शन में १९ ५ ८ में डॉक्टर की उपाधि अर्जित की। कालांतर में इन्होने जवाहरलाल नेहरु विश्वविद्यालय, नई दिल्ली में प्रोफेसर के पद पर कार्य किया, फ़िलहाल अभी ये वहीँ पर प्रोफेसर एमारिता (Professor Emerita)\nके पद पर हैं। थापर के उल्लेखनीय कार्यों में कुछ \"अशोक तथा मौर्य साम्राज्य का पतन \", \"प्राचीन भारत का सामाजिक इतिहास: विवेचना\", \"समकालिक परिप्रेक्ष्य में प्रारंभिक भारतीय इतिहास (संपादिका)\", \"भारत का इतिहास - खंड १\" तथा \"प्रारंभिक भारत - उत्पत्ति से\nई.१३०० तक \"। \nइनके ऐतिहासिक कार्यों में हिन्दू धर्म की उत्पत्ति सामाजिक बलों के बीच एक उभरती परस्पर क्रिया के रूप में चित्रित किया है। हाल ही में इन्होने गुजरात के प्रसिद्ध \"सोमनाथ मंदिर\" के इतिहास के ऊपर लेख लिखा है।\nथापर कॉर्नेल विश्वविद्यालय, पेन्सिलवेनिया विश्वविद्यालय और पेरिस में कॉलेज डी फ्रांस में विजिटिंग प्रोफेसर हैं। \nवह 1983 में भारतीय इतिहास कांग्रेस की जनरल प्रेसिडेंट और 1999 में ब्रिटिश अकादमी की कोर्रेस्पोंडिंग फेलो चुनी गयीं।\n", "id": "472862", "title": "रोमिला थापर"}
{"url": "https://hi.wikipedia.org/wiki?curid=472863", "text": "टोबा टेक सिंह (कहानी)\n\nटोबा टेक सिंह () सादत हसन मंटो द्वारा लिखी गई और १९५५ में प्रकाशित हुई एक प्रसिद्ध लघु कथा है। यह भारत के विभाजन के समय लाहौर के एक पागलख़ाने के पागलों पर आधारित है और समीक्षकों ने इस कथा को पिछले ५० सालों से सराहते हुए भारत-पाकिस्तान सम्बन्धों पर एक \"शक्तिशाली तंज़\" बताया है।\n\n१९४७ में विभाजन के समय भारत और पाकिस्तान की सरकारों ने एक दुसरे के हिन्दू-सिख और मुस्लिम पागलों की अदला-बदली करने पर समझौता किया। लाहौर के पागलख़ाने में बिशन सिंह नाम का एक सिख पागल था जो टोबा टेक सिंह नामक शहर का निवासी था। उसे पुलिस के दस्ते के साथ भारत रवाना कर दिया गया, लेकिन जब उसे पता चला कि टोबा टेक सिंह भारत में न जाकर बंटवारे में पाकिस्तान की तरफ़ पड़ गया है तो उसने जाने से इनकार कर दिया। कहानी के अंत में बिशन सिंह दोनों देशों के बीच की सरहद में कंटीली तारों के बीच लेटा, मरा या मरता हुआ दर्शाया गया। कथा का आख़री जुमला है:\n\nकहानी में जब भी मुख्य पात्र बिशन सिंह उत्तेजित या ग़ुस्सा होता है तो पंजाबी, हिन्दी-उर्दू और अंग्रेज़ी को मिलाजुलाकर बड़बड़ाने या चिल्लाने लगता है। उसकी बातें वैसे तो बेमतलब होती हैं लेकिन उनमें भारत और पाकिस्तान दोनों के लिए दबी हुई सी गालियाँ भी दिखती हैं। उदाहरण के लिए:\n\nविभाजन की ६०वीं सालगिरह पर पाकिस्तानी नाटक-मंडली अजोका ने इस कथा पर आधारित नाटक भारत में रचाया। इसपर समाचारों में हुई एक टिप्पणी के अनुसार यह 'दोनों देशों के बीच के मामलों पर एक तबसरा है, जिसमें कमेटियों, उपकमेटियों और मंत्रीय-स्तर के वार्तालापों को ही सभी मसलों का हल बताया जाता है'।\n\n\n", "id": "472863", "title": "टोबा टेक सिंह (कहानी)"}
{"url": "https://hi.wikipedia.org/wiki?curid=472870", "text": "भारतीय इतिहासकार\n\nभारतीय इतिहासकारों में प्रमुख है गौरीशंकर हीराचंद ओझा, विश्वनाथ काशिनाथ राजवाडे, यदुनाथ सरकार, रमेशचन्द्र मजुमदार‎, रामशरण शर्मा, बिपिन चन्द्र, रोमिला थापर, दामोदर धर्मानंद कोसंबी, राधाकुमुद मुखर्जी, सुमित सरकार, इरफान हबीब, सव्यसाची भट्टाचार्य आदि।\n\nइतिहास पर शोध करने वाली कुछ भारतीय संस्थाएँ हैं-\n\n", "id": "472870", "title": "भारतीय इतिहासकार"}
{"url": "https://hi.wikipedia.org/wiki?curid=472897", "text": "कॅप्लर-१० तारा\n\nकॅप्लर-१०, जिसे कॅप्लर-१०ए () और केओआई-७२ () के नाम से भी जाना जाता है, पृथ्वी से ५६४ प्रकाश वर्ष दूर शिशुमार तारामंडल के क्षेत्र में स्थित एक G श्रेणी का मुख्य अनुक्रम तारा है। यह आकार में हमारे सूरज से ज़रा बड़ा, द्रव्यमान (मास) में ज़रा छोटा और और तापमान में उस से ठंडा है। २०११ में इस तारे के इर्द-गिर्द हमारे सौर मंडल से बहार मिला सब से पहला पत्थरीला ग्रह परिक्रमा करता पाया गया था।\n\nकॅप्लर-१० तारे के इर्द-गिर्द दो ग़ैर-सौरीय ग्रह परिक्रमा करते हुए पाए गए हैं, जिनमें से कम-से-कम एक पृथ्वी जैसा पत्थरीला ग्रह है। यह दोनों ग्रह इस प्रकार हैं:\n\nकॅप्लर-१० एक G श्रेणी का मुख्य अनुक्रम तारा है। इसका द्रव्यमान हमारे सूरज के द्रव्यमान का ०.८९५ गुना और इसका व्यास (डायामीटर) हमारे सूरज के व्यास का १.०५६ गुना है। इसकी आयु ११.९ अरब वर्ष अनुमानित की गई है - तुलना के लिए हमारे सूरज की आयु केवल ४.६ अरब वर्ष है। इसका सतही तापमान ५,६२७ कैल्विन है, जबकि हमारे सूरज का तापमान ५,७७८ कैल्विन है।\n\n", "id": "472897", "title": "कॅप्लर-१० तारा"}
{"url": "https://hi.wikipedia.org/wiki?curid=472899", "text": "कॅप्लर-१०बी\n\nकॅप्लर-१०बी (Kepler-10b) पृथ्वी से ५६४ प्रकाश वर्ष दूर शिशुमार तारामंडल के क्षेत्र में स्थित कॅप्लर-१० तारे की परिक्रमा करता हुआ एक ग़ैर-सौरीय ग्रह है। यह १० जनवरी २०११ को मिला था और हमारे सौर मंडल से बहार मिला सब से पहला पत्थरीला ग्रह था (अन्य ग्रह गैस दानव श्रेणी के थे)। वैज्ञानिकों ने इस ग्रह का पता कॅप्लर अंतरिक्ष यान के ज़रिये लगाया था।\n\nअंदाज़ा लगाया जाता है कि यह पृथ्वी का १.४ गुना व्यास (डायामीटर) रखता है और इसका द्रव्यमान (मास) पृत्वी के ३.३ से ५.७ गुने के बीच में है। यह अपने तारे का हर ०.८ दिनों में चक्कर काट लेता है और अपने तारे के बहुत पास होने के कारण उसके वासयोग्य क्षेत्र में नहीं पड़ता (यानि यहाँ जीवन की सम्भावना बहुत कम है)। इसका घनत्व पृथ्वी से बहुत ज्यादा है और लोहे के घनत्व से मिलता-जुलता है। यह एक महापृथ्वी श्रेणी का ग्रह है।\n\n", "id": "472899", "title": "कॅप्लर-१०बी"}
{"url": "https://hi.wikipedia.org/wiki?curid=472902", "text": "स्पिट्ज़र अंतरिक्ष दूरदर्शी\n\nस्पिट्ज़र अंतरिक्ष दूरदर्शी (Spitzer Space Telescope), एक खगोलीय दूरदर्शी है जो अंतरिक्ष में कृत्रिम उपग्रह के रूप में स्थित है। यह ब्रह्माण्ड की विभिन्न वस्तुओं की अवरक्त (इन्फ़्रारॅड) प्रकाश में जाँच करता है। इसे सन् २००३ में रॉकेट के ज़रिये अमेरिकी अंतरिक्ष अनुसन्धान संस्था नासा ने अंतरिक्ष में पहुँचाकर पृथ्वी के इर्द-गिर्द कक्षा (ऑरबिट) में डाला था। इसे चलते रहने के लिए अति-ठंडी द्रव्य हीलियम की आवश्यकता थी जो १५ मई २००९ को ख़त्म हो गया। उसके बाद से इस यान पर मौजूद अधिकतर यंत्रों ने काम करना बंद कर दिया लेकिन इसका कैमरा कुछ हद तक अभी भी खगोलीय वस्तुओं की तस्वीरें उतारने में सक्षम है।\n\n", "id": "472902", "title": "स्पिट्ज़र अंतरिक्ष दूरदर्शी"}
{"url": "https://hi.wikipedia.org/wiki?curid=472972", "text": "एशिया की अर्थव्यवस्था\n\nएशिया की अर्थव्यवस्था यूरोप के बाद विश्व की, क्रय शक्ति के आधार पर, दूसरी सबसे बड़ी अर्थव्यवस्था है। एशिया की अर्थव्यवस्था के अन्तर्गत लगभग ४ अरब लोग आते हैं, जो विश्व जनसंख्या का ६०% है। ये ४ अरब लोग एशिया के ४६ विभिन्न देशों में निवास करते है। छः अन्य देशों के कुछ भूभाग भी आंशिक रूप से एशिया में पड़ते हैं, लेकिन ये देश आर्थिक और राजनैतिक कारणों से अन्य क्षेत्रों में गिने जाते हैं। एशिया वर्तमान में विश्व का सबसे ते़ज़ी उन्नति करता हुआ क्षेत्र है और चीजग इस समय एशिया की सबसे बड़ी और विश्व की दूसरी सबसे बड़ी अर्थव्यवस्था है जो कई पूर्वानुमानों के अनुसार अगले कुछ वर्षों में विश्व की भी सबसे बड़ी अर्थव्यवस्था होगी।\n\nविश्व के अन्य क्षेत्रों के समान ही, एशिया में भी सम्पत्ति का वितरण बहुत असमान है। इसके कई कारण हैं जैसे एशिया का आकार, जिसके कारण यहाँ बहुत अधिक सांस्कृतिक, पर्यावरणीय, एतिहासिक सम्बन्धों और शासन प्रणालियों में विविधता पाई जाती है। संज्ञात्मक और क्रय शक्ति दोनों ही आधार पर एशिया की सबसे बड़ी अर्थव्यवस्थाएँ इस प्रकार हैं: चीनी जनवादी गणराज्य, जापान, भारत, दक्षिण कोरिया और इण्डोनेशिया।\n\nसम्पत्ति को यदि प्रति व्यक्ति के आधार पर आँका जाए तो यह अधिकांशतः पूर्वी एशिया के राज्यक्षेत्रों में केन्द्रित है जैसे हाँगकाँग, जापान, सिंगापुर और ताइवान। इसके अतिरिक्त तेल-समृद्ध खाड़ी के देशों में जैसे ईरान, सउदी अरब, कतर, संयुक्त अरब अमीरात में भी सम्पत्ति की उपलब्धता है। एशिया में वर्तमान में, जापान, दक्षिण कोरिया, ताइवान, हाँगकाँग और सिंगापुर को छोड़कर बहुत तेज़ी से वृद्धि और औद्योगिकरण हो रहा है जिसकी अगुआई चीन और बहुत हद तक भारत भी कर रहा है। पूर्वी एशिया और दक्षिणपूर्वी एशिया के देशों में वृद्धि विनिर्माण और व्यापार के द्वारा हो रही है और मध्यपूर्व के देशों में यह वृद्धि अधिकतर तेल के उत्पादन और निर्यात पर निर्भर है। पिछ्ले कई वर्षों में, तीव्र आर्थिक विकास और शेष विश्व के साथ विशाल व्यापार अधिशेष होने के कारण, एशिया के देशों में ४ खरब $ से अधिक का विदेशी मुद्रा भण्डार एकत्रित कर लिया है जो विश्व का आधे से भी अधिक है।\n\nनिम्नलिखित सूची एशिया के देशों की है जिसमें २०१० के सकल घरेलू उत्पाद के आँकड़े दिए गए हैं। जीडीपी, बाज़ार दर या सरकारी आधिकारिक विनिमय दर (संज्ञात्मक) और क्रय शक्ति दोनों २०१० के आधार पर है।\n\nअन्तर्राष्ट्रीय मुद्रा कोष की २०१० संज्ञात्मक और क्रय शक्ति के आधार पर सूची।\n\n", "id": "472972", "title": "एशिया की अर्थव्यवस्था"}
{"url": "https://hi.wikipedia.org/wiki?curid=472973", "text": "हेफ़ेई\n\nहेफ़ेई () पूर्वी चीन के अनहुइ प्रांत की राजधानी और सबसे बड़ा शहर है। यह एक उपप्रांत (प्रीफ़ेक्चर, दिजी) का दर्जा रखने वाला एक नगर है। यह अनहुइ प्रांत के केन्द्रीय भाग में स्थित है। सन् २०१० की जनगणना में इसकी आबादी ५७,०२,४६६ अनुमानित की गई थी जिसमें से ३३,५२,०७६ इसके शहरी क्षेत्र में रह रहे थे।\n\nहेफ़ेई में गर्मियों में मौसम गरम और नाम होता है। जुलाई में औसत तापमान २८.१ °सेंटीग्रेड होता है, जबकि कभी-कभी यह ३७ °सेंटीग्रेड या उस से भी ज्यादा पहुँच सकता है। गर्मियों में बारिशें भी पड़ती हैं। सर्दियों में तापमान शून्य से नीचे गिर जाता है और कभी-कभी ज़रा-बहुत बर्फ़ गिरती है। जनवरी का औसत तापमान २.६ °सेंटीग्रेड रहता है। मई और जून के महीनों में आसपास के देहाती इलाक़ों में किसान अपने खेतों में अगली फ़सल की तैयारी करने के लिए आग लगा देते हैं जिस से पूरे शहर पर अक्सर एक मीठी-गंध वाला धुआँ छा जाता है।\n\n", "id": "472973", "title": "हेफ़ेई"}
{"url": "https://hi.wikipedia.org/wiki?curid=472975", "text": "टीकमगढ़\n\nटीकमगढ़, टिकमगढ़ जिले का मुख्यालय है। शहर के मूल नाम 'टेहरी' था। 1783 ई ओरछा विक्रमजीत (1776 - 1817 CE के शासक) में ओरछा से अपनी राजधानी टेहरी में स्थानांतरित कर दिया है और यह टीकमगढ़ टीकम (नाम कृष्ण के नामों में से एक है)। टीकमगढ़ जिला बुंदेलखंड क्षेत्र का एक हिस्सा है। यह जामनी, बेतवा और धसान की एक सहायक नदी के बीच बुंदेलखंड पठार पर है।\n\nइस जिले के अंतर्गत क्षेत्र ओरछा के सामंती राज्य के भारतीय संघ के साथ अपने विलय तक हिस्सा था। ओरछा राज्य रुद्र प्रताप द्वारा 1501 में स्थापित किया गया था। विलय के बाद, यह 1948 में विंध्य प्रदेश के आठ जिलों में से एक बन गया। 1 नवम्बर को राज्यों के पुनर्गठन के बाद, 1956 यह नए नक्काशीदार मध्य प्रदेश राज्य के एक जिले में बन गया। मध्य प्रदेश के टीकमगढ़ जिले में स्थित एक गाँव है। इस गाँव का नाम यहां स्थित प्रसिद्ध दुर्ग (या गढ़) के नाम पर गढ़-कुंडार पढ़ा है। गढ कुण्डार का प्राचीन नाम गढ कुरार है। गढ़-कुंडार किला उस काल की न केवल बेजोड़ शिल्पकला का नमूना है बल्कि ऐतिहासिक समृद्धि का प्रतीक भी है। गढ़कुंडार किले का सम्बन्ध चंदेल और खंगार नरेशों से रहा है, परंतु इसके पुनर्निर्माण और इसे नई पहचान देने का श्रेय खंगारों को जाता है। वर्तमान में खंगार क्षत्रिय समाज के परिवार गुजरात, महाराष्ट्र के अलावा उत्तर प्रदेश में निवास करते हैं। 12वीं शताब्दी में पृथ्वीराज चौहान के प्रमुख सामंत खेतसिंह खंगार ने परमार वंश के गढ़पति शिवा को हराकर इस दुर्ग पर कब्जा करने के बाद खंगार राज्य की नींव डाली थी।\n\nजिले के तीन उप में विभाजित-विभाजन है, जो आगे छह तहसीलें में विभाजित किया जाता है। टीकमगढ़ उप विभाजन शामिल टीकमगढ़ और बल्देवगढ़ तहसीलें. निवाडी और पृथ्वीपुर तहसीलें निवाडी उप विभाजन फार्म जबकि जतारा उप विभाजन जतारा, पलेरा और लिधौरा तहसीलें शामिल हैं। जिले के छह विकास खंडों, अर्थात् टीकमगढ़, बल्देवगढ़, जतारा, पलेरा, निवाडी, पृथ्वीपुर शामिल है।\n\nबेतवा नदी जिले की पूर्वी सीमा के साथ बहती है उसकी सहायक नदियों में से एक के उत्तर पश्चिमी सीमा के साथ बहती है। बेतवा की सहायक नदियों इस जिले से बह जामनी, बागड़ी और बरुआ हैं।\n\nग्राम जेवर, टीकमगढ़ में यह प्राचीन मंदिर बीच बस्ती में स्थित है, जिसमें शंकरजी की केवल एक पिंडी थी। उस पिंडी के आस-पास कई पिंडियां भूमि से स्वयं प्रकट हो गयीं, जो प्रति वर्ष बढ़ती जाती हैं। संप्रति तीन पिंडियां बहुत बड़ी हैं, तीन मझोली हैं और दो निकल रही हैं। यह स्थान रानीपुर रोड स्टेशन से ४ मील दक्षिण में है।\n\nटीकमगढ़ जिला मुख्यालय से बुडेरा मार्ग पर वकपुरा नामक एक गांव स्थित है। इसी गांव के पास हरी भरी पहाडि़यों के बीच विद्या की देवी सरस्वती जी का मंदिर है। जिसे बगाज माता के नाम से जाना जाता है। यह करीब 1100 वर्ष प्राचीन है। देवी मंदिर गांव से करीब 2 कि0मी0 दूर पहाडि़यों के बीच है। माना जाता है कि आज से करीब 500 वर्ष पूर्व वकपुरा गांव के लोगों ने इस पवित्र स्थल की पहचान कर यहां आना जाना शुरु किया।\n\nबल्देवगढ़ तहसील का यह गांव जिला मुख्यालय से 25 किलोमीटर दूर टीकमगढ़-छतरपुर रोड पर स्थित है। यह गांव जैन तीर्थ का प्रमुख केन्द्र कहा जाता है। अनेक प्राचीन जैन मंदिर यहां बने हैं, जिनमें शांतिनाथ मंदिर प्रमुख है। इस मंदिर में शांतिनाथ की 20 फीट की प्रतिमा स्थापित है। एक बांध के साथ चंदेल काल का जलकुंड यहां देखा जा सकता है। इसके अलावा श्री वर्द्धमान मंदिर, श्री भेरू मंदिर, श्री चन्द्रप्रभु मंदिर, श्री पार्श्‍वनाथ मंदिर, श्री महावीर मंदिर, बाहुबली मंदिर और पंच पहाड़ी मंदिर यहां के अन्य लोकप्रिय मंदिर हैं। बाहुबली मंदिर में भगवान बाहुबली की 15 फीट ऊंची मूर्ति स्थापित है।\n\nटीकमगढ़ से ५ किलोमीटर दूर सागर टीकमगढ़ मार्ग पर पपौरा जी जैन तीर्थ है, जो कि बहुत प्राचीन है और यहाँ १०८ जैन मंदिर हैं जो कि सभी प्रकार के आकार मैं बने हुए जैसे रथ आकार और कमल आकार यहाँ कई सुन्दर भोंयरे है।\n\nएक बार एक संवत् 1890 में कलाकार मूर्तियों को बेचने के लिए 'बम्होरी जा रहा था। अचानक बैलगाड़ी बम्होरी के पास एक पीपल का पेड़ के पेड़ के पास रुक गई और उसने अनपे सभी प्रयासों को बेकार पाया और गाड़ी को आगे नहीं ले जा पाया पर जब कलाकार ने फैसला किया कि वह में मूर्ति स्थापित 'बंधा जी क्षेत्र' में स्थापित करेगा और उसकी गाड़ी बंधा जी की ओर बढ़ शुरू कर दिया यह मूर्ति अब भी बंधा जी के विशाल मंदिर में स्थापित है।\n\nटीकमगढ़-निवाड़ी रोड पर स्थित यह गांव पृथ्वीपुर तहसील में है। एक पहाड़ी पर बसे इस गांव में माता अछरू का चर्चित मंदिर है। मंदिर एक कुंड के लिए भी प्रसिद्ध है जो सदैव जल से भरा रहता है। हर साल नवरात्रि के अवसर पर ग्राम पंचायत की देखरेख में मेला लगता है, जिसमें दूर-दूर से लोग आकर शिरकत करते हैं। यह स्थान ग्राम पृथ्वीपुरा, टीकमगढ़ में है। यहां मूर्ति नहीं है, एक कुंड के आकार का गड्ढा है। यहां चैत्र-नवरात्र में प्राचीनकाल से मेला लगता आ रहा है।\n\nयह नगर टीकमगढ़-छतरपुर सड़क पर टीकमगढ़ से 26 किलोमीटर दूर स्थित है। खूबसूरत ग्वाल सागर कुंड के ऊपर बना पत्थर का विशाल किला यहां का मुख्य आकर्षण है। एक पुरानी और विशाल बंदूक आज भी किले में देखी जा सकती है। विन्ध्य वासिनी देवी मंदिर बलदेवगढ़ का लोकप्रिय मंदिर है। चैत के महीने में सात दिन तक चलने वाले विन्ध्यवासिनी मेला यहां लगता है। यहां पान के पत्तों का बड़े पैमाने पर उत्पादन किया जाता है।\n\nटीकमगढ़ से 40 किलोमीटर दूर टीकमगढ़-मऊरानीपुर रोड पर यह नगर स्थित है। नगर की मदन सागर झील काफी खूबसूरत है। इस लंबी-चौड़ी झील पर दो बांध बने हैं। इन बांधों को चन्देल सरदार मदन वर्मन ने 1129-67 ई. के आसपास बनवाया था। जतारा में अनेक मुस्लिम इमारतों को भी देखा जा सकता है। यहा सुल्ताने बुन्देलखण्ड हजरत ख्वाजा रूकनुद्दीन चिश्ती की दरगाह है जहा प्रतिवर्ष उर्स होता है! यही पर शेरे बुन्देलखण्ड हजरत शेख अब्दुल राशिद \"अब्दाल शाह बाबा\" की पैदाइस हुई जिनकी दरगाह चन्देरी में स्थित है। यहाँ हजरत मुश्किले आसान, कदम रसूल, ताल बाले बाबा, मामू सैय्यद, हजरत अब्दुल्लाह सैय्यद आदि मजारे है। यहाँ किलेवाली शाही मस्जिद जो 700 से 900 साल पुरानी मानी जाती है !\n\nयह निवाड़ी तहसील का लोकप्रिय गांव है। यह प्रथम स्थल है जिसे बुन्देलों ने खांगरों से हासिल किया था। 1539 तक यह स्थान राज्य की राजधानी था। इस गांव में एक छोटी पहाड़ी के ऊपर महाराज बीरसिंह देव द्वारा बनवाया गया किला देखा जा सकता है। देवी महा माया ग्रिद्ध वासिनी मंदिर भी यहीं स्थित है। मंदिर में सिंह सागर नाम का विशाल कुंड है। हर सोमवार को यहां बाजार लगता है।\n\nटीकमगढ़ से 5 किलोमीटर दक्षिण में जामदर नदी के किनारे यह गांव बसा है। गांव कुंडदेव महादेव मंदिर के लिए प्रसिद्ध है। कहा जाता है कि मंदिर के शिवलिंग की उत्पत्ति एक कुंड से हुई थी। गांव के दक्षिण में बारीघर नामक एक खूबसूरत पिकनिक स्थल और आकर्षक ऊषा वाटर फॉल है। विनोबा संस्थान और पुरातत्व संग्रहालय भी यहां देखा जा सकता है।\n\nसूर्य मंदिर के लिए विख्यात मडखेरा टीकमगढ़ से 20 किलोमीटर उत्तर पश्चिमी हिस्से में स्थित है। मंदिर का प्रवेशद्वार पूर्व दिशा की ओर है तथा इसमें भगवान सूर्य की प्रतिमा स्थापित है। इसके निकट ही एक पहाड़ी पर बना विन्ध्य वासिनी देवी का मंदिर भी देखा जा सकता है।\n\nबेतवा नदी तट पर बसा पृथ्वीपुर तहसील के यह बगल मे यह तहसील उत्तर प्रदेश के झाँसी से 15 किलोमीटर की दूरी पर है। काफी लंबे समय तक राज्य की राजधानी रहे ओरछा की स्थापना महाराजा रूद्र प्रताप ने 1531 ई. में की थी। ओरछा को हिन्दुओं का प्रमुख धार्मिक केन्द्र माना जाता है। राजा राम मंदिर, जहाँगीर महल, चतुर्भुज मंदिर, लक्ष्मी मंदिर, फूलबाग, शीशमहल, कंचन घाट, चन्द्रशेखर आजाद मैमोरियल, हरदौल की समाधि, बड़ी छतरी, राय प्रवीन महल और केशव भवन ओरछा के प्रमुख दर्शनीय स्थल हैं।\n\nहिन्दू मुस्लिम श्रद्धालुओं की आस्था का प्रमुख केन्द्र हजरत इलहान शाह बाबा रहमत उल्लाह अलैह सन् 1802 में टीकमगढ़ में तशरीफ लाये और नजरबाग में अपना मुकाम बना लिया। वह बाबा साहब के पास जो श्रद्धालु जाते बाबा साहब की दुआओं से उनकी मनोकामएं पूर्ण होती।\n\nहजरत ख्वाजा रुकुनुद्दीन चिश्ती रहमत उल्लाह अलैह सन् 1200 में जतारा तशरीफ लाये ओर नगर के किनारे से बहने वाली नहर के पास एक जगह अपना मकाम बनाया। जतारा नगर के रहने वाले शेख परिवार के एक हजरत, ख्वाजा की खिदमत किया करते थे। कई वर्षों के बाद शेख साहब ने ख्वाजा साहब से मुराद मांगी की उन्हें भी अपनी दुआओं से नवाज दिया जाए।\n\nहजरत दाता इलाहीशाह बाबा रहमत उल्लाह अलैह एक ऐसे बली थे जिनके दर पर सदैव समाज के हर वर्ग के लोग अपनी मन्नतें लेकर आते और बाबा साहब की दुआओं से उनकी मनोकामनायें कबूल होती। आज भी यह एक ऐसा स्थान है जहां हिन्दू-मुस्लिम व सभी धर्मो के लोग अपनी मनोकामनायें लेकर श्रृद्धापूर्वक जाते और उनकी मनोकामनायें पूर्ण होती। पिछले 68 वर्षों से बाबा साहब की दरगाह पर 4-5 व 6 अप्रैल को उर्स का आयोजन किया जाता है।\n\nहजरत अब्दाल शाह का पूरा नाम हजरत शेख अब्दुल रासिद है जिनकाजन्म 900 साल पहले जतारा शरीफ हुआ था। इनकी चिल्लागाह अब्दालिया मौहल्ला में है। यहीं पर एक मस्जिद अब्दालिया तथा मदरसा आजाद ईस्लामिसा दारुल उलुम स्थित है। अब्दालिया मौहल्ले में प्रतिवर्ष एक मेले का आयोजन होता है। माना जाता है कि ये मेला 900 सालों से यानि अब्दाल साहब के जन्म के बाद से लगाया जाता! इनका मेला मुबारक शहर से 5 किमी दूर अब्दा पहाड़ी पर लगाया जाता है। यही पर बाबा की इबादतगाह और घर है जो ठीक हालात में है। इसी पहाड़ी पर शेर की गुफा , बाबा के घोड़े की टाप, कुण्ड आदि है।\n\n\n", "id": "472975", "title": "टीकमगढ़"}
{"url": "https://hi.wikipedia.org/wiki?curid=472990", "text": "मीन दोंग भाषा\n\nमीन दोंग या पूर्वी मीन () चीन के फ़ूज्यान प्रांत के पूर्वी हिस्से में बोली जाने वाली एक भाषा है। इसे उस प्रांत की राजधानी, फ़ूझोउ और निन्गदे शहरों के इलाक़ों में बोला जाता है। १९८४ में इसे अनुमानित ९१ लाख लोग बोलते थे। फ़ूझोउ शहर में बोली जाने वाली मीन दोंग उपभाषा इसकी मानक बोली मानी जाती है। यह मीन भाषा-परिवार की सदस्य है, जो स्वयं चीनी भाषा-परिवार की एक शाखा है।\n\n", "id": "472990", "title": "मीन दोंग भाषा"}
{"url": "https://hi.wikipedia.org/wiki?curid=472994", "text": "प्लेयर्स\n\nप्लेयर्स 2012 में बनी हिन्दी भाषा की फ़िल्म है और यह अंग्रेज़ी फ़िल्म \"द इटालियन जॉब\" का भारतीय पुनर्निर्माण है।\n\n", "id": "472994", "title": "प्लेयर्स"}
{"url": "https://hi.wikipedia.org/wiki?curid=472996", "text": "सैकन्ड जनरेशन (2003 फ़िल्म)\n\nसैकन्ड जनरेशन 2003 में बनी हिन्दी भाषा की फिल्म है।\n", "id": "472996", "title": "सैकन्ड जनरेशन (2003 फ़िल्म)"}
{"url": "https://hi.wikipedia.org/wiki?curid=472997", "text": "रोशन सेठ\n\nरोशन सेठ हिन्दी फ़िल्मों के एक अभिनेता हैं। \n", "id": "472997", "title": "रोशन सेठ"}
{"url": "https://hi.wikipedia.org/wiki?curid=472999", "text": "इंडियाना जोन्स एंड द टेंपल ऑफ़ डूम\n\nइंडियाना जोन्स एंड द टेंपल ऑफ डूम () 1984 में बनी अमरीकी रोमांचकारी फ़िल्म है जिसका निर्देशन स्टीवन स्पीलबर्ग द्वारा किया गया है। यह \"इंडियाना जोन्स\" फ़िल्म श्रंखला की दूसरी फ़िल्म है।\n", "id": "472999", "title": "इंडियाना जोन्स एंड द टेंपल ऑफ़ डूम"}
{"url": "https://hi.wikipedia.org/wiki?curid=473000", "text": "क्रोध (2000 फ़िल्म)\n\nक्रोध 2000 में बनी हिन्दी भाषा की फिल्म है।\n", "id": "473000", "title": "क्रोध (2000 फ़िल्म)"}
{"url": "https://hi.wikipedia.org/wiki?curid=473004", "text": "फ्रैंज काफ्का\n\nफ्रैंज काफ्का (, ३ जुलाई १८८३ - ३ जून १९२४) बीसवीं सदी के एक सांस्कृतिक रूप से प्रभावशाली, लघु कहानियां और उपन्यास के जर्मन लेखक थे। उनकी रचनाऍं आधुनिक समाज के व्यग्र अलगाव को चित्रित करतीं हैं। समकालीन आलोचकों और शिक्षाविदों, व्लादिमिर नबोकोव सहित, का मानना है कि काफ्का 20 वीं सदी के सर्वश्रेष्ठ लेखकों में से एक है। \"Kafkaesque\" अंग्रेजी भाषा का हिस्सा बन गया है जिसका उपयोग 'बहकानेवाला','खतरनाक जटिलता' आदि के संदर्भ में किया जाता है।\nनई यॉर्कर के लिए एक लेख में, जॉन अपडाइक ने समझाया: \"जब काफ्का का जन्म हुआ तब उस सदी मे आधुनिकता के विचारों का पनपना आरम्भ हुआ - जैसे कि सदियों के बीच में एक नइ आत्म-चेतना, नएपन की चेतना का जन्म हुआ हो।\n\nअपनी मृत्यु के इतने साल बाद भी, काफ्का आधुनिक विचारधारा के एक पहलू के प्रतीक है - चिंता और शर्म की उस अनुभूति के जिसे स्थित नहीं किया जा सकता है इसलिए शांत नहीं किया जा सकता है; चीजों के भीतर एक अनंत कठिनाई की भावना के, जो हर कदम बाधा दालती है; उपयोगिता से परे तीव्र संवेदनशीलता के, जैसे कि सामाजिक उपयोग और धार्मिक विश्वास की अपनी पुरानी त्वचा के छिन जाने पर उस शरीर के समान जिसे हर स्पर्श से पीड़ा हो। काफ्का के इस अजीब और उच्च मूल मामले को देखें तो उनका यह भयानक गुण विशाल कोमलता, विचित्र व अच्छा हास्य, कुछ गंभीर और आश्वस्त औपचारिकता से भरपूर था। यह संयोजन उन्हे एक कलाकार बनाता है, पर उन्होने अपनी कला की कीमत के रूप में अधिक से अधिक भीतर प्रतिरोध और अधिक गंभीर संशय के खिलाफ संघर्ष किया है।\n\nकाफ्का की बहु-प्रचलित रचनाओं में से कुछ हैं - \"(), , , ()\" आदि।\n\nकाफ्का का जन्म प्राग, बोहेमिया में, एक मध्यम वर्ग के, जर्मन भाषी यहूदी परिवार में हुआ। काफ्का के पिता, हरमन्न काफ्का यहूदी बस्ती में एक सूखी माल की दुकान चलाते थे और काफ्का की मां, जूली उनका (हरमन्न) हाथ बटाती थी। उनके पिता को विशाल, स्वार्थी, दबंग व्यापारी कहा जाता था। काफ्का खुद कहा था कि उनके पिता \"शक्ति, स्वास्थ्य, भूख, आवाज की ऊंचाई, वाग्मिता, आत्म - संतुष्टि, सांसारिक प्रभुत्व, धीरज, मन की उपस्थिति और मानव प्रकृति के ज्ञान में एक सच्चे काफ्का थे\"। उनकी माता, जूली (१९५६-१९३४) चेक गणराज्य के एक छोटे शहर पोदब्राडी के एक धनि खुद्रा-व्यापारी की पुत्री थी।\n\n", "id": "473004", "title": "फ्रैंज काफ्का"}
{"url": "https://hi.wikipedia.org/wiki?curid=473014", "text": "फ़ूझोउ\n\nthumb|230px|फ़ूझोउ के कुछ नज़ारे\nफ़ूझोउ () जनवादी गणराज्य चीन के दक्षिण-पूर्वी फ़ूज्यान प्रांत की राजधानी और सबसे बड़ा शहर है। यह चीन की प्रशासन प्रणाली के अनुसार एक उपप्रांतीय शहर (प्रीफ़ेक्चर, दिजी) का दर्जा रखता है। फ़ूझोउ मीन दोंग भाषा क्षेत्र का सांस्कृतिक केंद्र माना जाता है। सन् २०१० की जनगणना में इसकी आबादी ७१,१५,३७० अनुमानित की गई थी जिनमें से ४४,०८,०७६ शहरी इलाक़े में और बाक़ी इर्द-गिर्द के देहाती क्षेत्रों में बस रहे थे।\n\nऔपचारिक रूप से फ़ूझोउ को आर्द्र अर्ध-कटिबन्धीय जलवायु क्षेत्र माना जाता है। गर्मियाँ लम्बी, बहुत गर्म और नम होती हैं। जुलाई का औसत तापमान २८.९ °सेंटीग्रेड है लेकिन ४१°सेंटीग्रेड तक जा सकता है। जनवरी में औसत तापमान १०.९ °सेंटीग्रेड होता है लेकिन −१.७ °सेंटीग्रेड तक गिर सकता है। यहाँ अधिकतर बारिश मई के महीने में होने वाले पूर्वी एशियाई मोनसून में होती है।\n\n", "id": "473014", "title": "फ़ूझोउ"}
{"url": "https://hi.wikipedia.org/wiki?curid=473019", "text": "जोड़ी ब्रेकर्स\n\nजोड़ी ब्रेकर्स २०१२ में बनी भारतीय फ़िल्म है जिसमें आर माधवन व बिपाशा बसु मुख्य भूमिकाओं में है।\n\n\n", "id": "473019", "title": "जोड़ी ब्रेकर्स"}
{"url": "https://hi.wikipedia.org/wiki?curid=473031", "text": "जेनिफ़र मॉरिसन\n\nजेनिफ़र मारी मॉरिसन (, जन्म १२ अप्रैल १९७९) एक अमरीकी अभिनेत्री, मॉडल व फ़िल्म निर्माता है। वह \"हाउस\" में अपने किरदार डॉ॰ एलीसन कैमरोन के लिए लोकप्रिय है। उन्होंने \"हाउ आई मेट योर मदर\" के छठे अध्याय में ज़ोई पियर्सन की भूमिका भी अदा की है। नवंबर २०११ में वे एबीसी की रोमांचक फंतासी टेलिविज़न शृंखला \"वंस अपोन अ टाइम\" में एमा स्वान की भूमिका के लिए चुनी गई है।\n\nमॉरिसन का जन्म शिकागो, इलिओईस में हुआ व उनकी पर्वर्शी अर्लिंग्टन हाइट्स, इलिनोइस में हुई। वे तिन बच्चों, बहन जुलिया व भाई डैनियल, में सबसी बड़ी है। उनके पिता डेविड एल मॉरिसन एक निवृत संगीत शिक्षक है जिन्हें इलिनोइस स्टेट बोर्ड ऑफ़ एजुकेशन ने २००३ में वर्ष का शिक्षक सम्मान प्रदान किया था। मॉरिसन की माँ जुडी मोरिसन भी एक निवृत शिक्षिका है।\n\nमॉरिसन ने १९९७ में प्रोस्पेक्ट हाई स्कुल से उपाधी ग्रहण की जहां उनके माता-पिता कार्य करते थे। वे विद्यालय के मार्चिंग बैंड में क्लैरेनेट बजती थी व विद्यालय में एक चियरलीडर भी थी। उन्होंने लोयोला शोकगो विश्वविद्यालय से थिएटर व अंग्रेज़ी में २००० में डिग्री पुरी की। बाद में उन्होंने स्टीफनवुल्फ थिएटर कंपनी में पढ़ाई की जिसके बाद वे लॉस ऐन्जेलिस में अपने टेलिविज़न व फ़िल्मी करियर का पीछा करने के लिए आ गई।\n\nमॉरिसन ने अपने करियर की शुरुआत एक बाल मॉडल के रूप में जेसीपन्नी व मोंटोगोमेरी के इश्तेहारों व राइस क्रिस्पिस और मोंडो के विज्ञापनों से की। मई १९९२ में वे \"स्पोर्ट्स इलुसट्रेडेड फॉर किड्स\" के कवर पर बास्केटबॉल खिलाडी माइकल जॉर्डन के साथ दिखी।\n\nउन्होंने अपने फ़िल्म करियर में पदार्पण पंधरा वर्ष की उम्र में रिचर्ड गेयर व शेरोन स्टोन की १९९४ में बनी फ़िल्म \"इंटरसेक्शन\" से की व बाद में \"स्टर ऑफ़ एकोज़\" में केविन बेकन के साथ १९९९ में सामंथा के रूप में कार्य किया। उन्होंने मुख्य भूमिका में पहली बार २००० में बनी फ़िल्म \"अर्बन लेजन्ड्स:फ़ाइनल कट\" से शुरुआती की वा आगे चलकर \"ग्रिंड\" में एडम ब्रूडी के साथ, \"सर्वाइविंग क्रिसमस\" में बेन एफ्लेक व जेम्स गेंडोल्फिनी के साथ और \"मिस्टर एंड मिसेज़ स्मित\" में ब्रैड पिट व एंजेलिना जोली के साथ २००३,२००४ व २००५ में दिखी।\n\nउन्होंने कई सफल टेलिविज़न धारावाहिकों में कार्य किया है जिनमे \"टच्ड बाय एन एंजल\" और \"डॉसन्स क्रीक\" शामिल है जिसके पश्च्यात उन्होंने २००४ में ह्यू लौरी के साथ \"हाउस\" में डॉ॰ एलीसन केमेरोन की भूमिका अदा की। २००६ में उन्होंने स्वयं निर्मित स्वतन्त्र फ़िल्म \"फ्लोरिश\" में अभिनय किया। मॉरिसन उन निर्मातओं में से एक है जिन्होंने \"ग्ली\" की शुरुआत की।\n\n२००७ में मॉरिसन ने किर्स जेम्स द्वारा निर्मित कंप्यूटर गेम \"कमांड एंड कांकर ३: तिबेरियम वॉर्स\" में उस पात्र की भूमिका निभाई जो लगातार खिलाड़ी से गेम की कैम्पेन के दौरान बात करती रहती है।\n\nउस वर्ष उनकी फ़िल्मों में रॉब श्नाइडर के साथ \"बिग स्टैन\" और नोएल बोथम की पुस्तक पर आधारित टेलिविज़न फ़िल्म \"द मर्डर ऑफ़ प्रिंसेस डायना\" शामिल थी। २००९ में मॉरिसन बड़े पर्दे पर जे. जे. अब्राहम की फ़िल्म \"स्टार ट्रेक\" में जेम्स टीकर्क की माँ विओना के रूप में नज़र आई।\n\nमॉरिसन ने निक लैचे के म्युज़िक वीडियो \"शट अप\" व द डोनास के \"टू बैड अबाउट युअर गर्ल\" में भी कार्य किया है। वे फिलहाल अब्राहम्स आर्टिस्ट्स संस्था का प्रतिनिधित्व करती है। \n\n२०१० में मॉरिसन ने एनबीसी के \"चेज़\" धारावाहिक के चौथे एपिसोड में अतिथि भूमिका अदा की। उन्होंने सीबीएस के धारावाहिक \"हाउ आई मेट योर मदर\" में ज़ोई पियर्सन की भूमिका सकरी जो टेड मोस्बी की प्रेमिका है व अबतक टेड के प्रेम जीवन का सबसे बड़ा पात्र है।\n\n२०११ में मॉरिसन जोएल एड्गर्टन, टॉम हार्डी और निक नोल्टे के साथ \"वॉरियर\" में दिखी। अक्टूबर २०११ से मॉरिसन एबीसी के धारावाहिक \"वंस अपोन अ टाइम\" में एमा स्वान की भूमिका साकार रही है जिसका बेटा यह मानता है की वह स्नो वाईट और प्रिंस चार्मिग के खोई हुई बेटी है और वह वास्तविक व फंतासी दुनिया को बचने की कुंजी है।\n\nमॉरिसन के अपने \"हाउस\" के सह-कलाकार जेसी स्पेंसर के जुलाई २००४ साथ प्रेम संबंध थे। स्पेंसर ने २३ दिसम्बर २००६ को आइफ़िल टावर पर उनका हाथ माँगा। जोड़े ने अगस्त २००७ को अपनी मंगनी स्थगित कर दी।\n", "id": "473031", "title": "जेनिफ़र मॉरिसन"}
{"url": "https://hi.wikipedia.org/wiki?curid=473049", "text": "शमशाद हुसैन\n\nशमशाद हुसैन एक भारतीय कलाकार हैं। वह मकबूल फिदा हुसैन के बेटे हैं। वह 1946 मुंबई में पैदा हुए थे। \n\nउन्होंने ललित कला के लिये प्रसिद्ध बड़ौदा कॉलेज में पेंटिंग में डिप्लोमा की पढाई की। इसके बाद उन्होंने में अध्ययन के लिये कला के रॉयल कॉलेज चुना।हुसैन का दावा है कि यह समय में उन्होने \"कला के बारे में अपना दृष्टिकोण बदल दिया\"\n\nउनकी पहली अकेली प्रदर्शनी 1968 में हुई। इस प्रदर्शनी में उन्होंने 50 रुपये में अपनी पहली पेंटिंग बेची।\n\n1983 में शमशाद को ललित कला अकादमी का राष्ट्रीय पुरस्कार मिला।\n\nउन्होंने अखिल भारतीय राष्ट्रीय एकता सम्मेलन से इंदिरा गांधी प्रियदर्शिनी पुरस्कार इंदिरा गांधी प्रियदर्शिनी पुरस्कार भी प्राप्त किया।\n", "id": "473049", "title": "शमशाद हुसैन"}
{"url": "https://hi.wikipedia.org/wiki?curid=473067", "text": "कोबी स्मल्डर्स\n\nयेकोबा फ्रांसिस्का मारिया \"कोबी\" स्मल्डर्स (, जन्म २ अप्रैल १९८२) एक कनेडियाई अभिनेत्री व पूर्व मॉडल है जो सीबीएस टेलिविज़न धारावाहिक \"हाउ आई मेट योर मदर\" में रोबिन शर्बासकी के किरदार के लिए जानी जाती है।\n", "id": "473067", "title": "कोबी स्मल्डर्स"}
{"url": "https://hi.wikipedia.org/wiki?curid=473070", "text": "स्कार्लेट जोहानसन\n\nस्कार्लेट जोहानसन (, जन्म २२ नवम्बर १९८४) एक अमरीकी अभिनेत्री, मॉडल व गायिका है।\n\nउन्होंने अपने फ़िल्मी करियर की शुरुआत \"नॉर्थ\" (१९९४) से की थी और बाद में उन्हें \"मैनी एंड लो\" (१९९६) लिए उन्हें सर्वश्रेष्ठ मुख्य अभिनेत्री का इंडिपेंडेंट स्पिरिट पुरस्कार नामांकन प्राप्त हुआ। उन्हें \"द हॉर्स विस्परर\" (१९९८) व \"गोस्ट वर्ल्ड\" (२००१) से अधिक लोकप्रियता प्राप्त हुई। उन्होंने किशोर वर्ग में \"गर्ल विथ अ पर्ल इयरिंग\" (२००३) व सोफिया कपोला की \"लोस्ट इन ट्रांसलेशन\" (२००३) से पदार्पण किया जिसके लिए उन्हें सर्वश्रेष्ठ मुख्य भूमिका अभिनेत्री के बाफ्टा पुरस्कार से सम्मानित किया गया। दोनों ही फ़िल्मों के लिए उन्हें गोल्डेन ग्लोब पुरस्कार नामांकन हासिल हुआ था।\n", "id": "473070", "title": "स्कार्लेट जोहानसन"}
{"url": "https://hi.wikipedia.org/wiki?curid=473080", "text": "आईएसओ १५९१९\n\nआईएसओ १५९१९ (ISO 15 919) भारतीय लिपियों के लैटिन लिपि में लिप्यन्तरण का एक आईएसओ मानक है। यह मानक लिप्यन्तरण बहुत सीमा तक आईएएसटी पर आधारित है (किन्तु कुछ अन्तर भी हैं) किन्तु यह उन ध्वनियों को भी समाहित किये हुए है जो संस्कृत में नहीं हैं। यद्यपि म्यांमार लिपि, तिब्बती लिपि, खमेर लिपि, थाई लिपि और लाओ लिपि भी अन्य भारतीय लिपियों की भांति ब्राह्मी लिपि से ही उत्पन्न हैं तथापि यह मानक इन लिपियों पर लागू नहीं होता।\n\n", "id": "473080", "title": "आईएसओ १५९१९"}
{"url": "https://hi.wikipedia.org/wiki?curid=473091", "text": "द क्रॉनिकल्स ऑफ़ नार्निया: द वोयाज ऑफ़ द डॉन ट्रेडर\n\nद क्रॉनिकल्स ऑफ़ नार्निया: द वोयाज ऑफ़ द डॉन ट्रेडर () २०१० में बनी अमरीकी रोमांचक-फंतासी फ़िल्म है जो इसी नाम की पुस्तक पर आधारित है व \"द क्रॉनिकल्स ऑफ़ नार्निया\" शृंखला की तीसरी कड़ी है।\n\nहिंदी, तमिल और तेलुगू डबिंग क्रेडिट्स सबूत।\n", "id": "473091", "title": "द क्रॉनिकल्स ऑफ़ नार्निया: द वोयाज ऑफ़ द डॉन ट्रेडर"}
{"url": "https://hi.wikipedia.org/wiki?curid=473092", "text": "स्पैन्डेक्स\n\nस्पैन्डेक्स, इलास्टेन या लाइक्रा एक कृत्रिम रेशा है जिसे इसकी बेजोड़ प्रत्यास्था के कारण जाना जाता है। यह अपने प्राकृतिक प्रतिद्वन्दी लेटेक्स के मुकाबले अधिक मज़बूत पर कम टिकाऊ होता है। रसायनज्ञ सी एल सैन्डक्विस्ट और जोसेफ़ शिवर्स ने इसे सन १९५९ ड्यूपॉन्ट की वर्जीनिया स्थित बेंजर प्रयोगशाला में विकसित किया गया था। यह पॉलीयूरेथेन-पॉलीयूरिया कोपॉलीमर होता है। इसके अविष्कार ने वस्त्र उद्योग के कई क्षेत्रों मे क्रांति ला दी है। \n\nस्पैन्डेक्स नाम अंग्रेजी शब्द एक्सपैन्ड्स (expands) का वर्ण-विपर्यय है। पूरे उत्तर अमेरिका में इसे स्पैन्डेक्स नाम से जाना जाता है जबकि यूरोप के अधिकतर भागों में इसे इलास्टेन और ब्रिटेन और भारत में लाइक्रा नाम से जाना जाता है। भारत में भले ही लाइक्रा नाम अधिक प्रचलित हो पर वस्त्रों के संघटन पर औपचारिक रूप से अधिकतर इलास्टेन ही लिखा जाता है। \n", "id": "473092", "title": "स्पैन्डेक्स"}
{"url": "https://hi.wikipedia.org/wiki?curid=473108", "text": "मियाओ लोग\n\nमियाओ () जनवादी गणराज्य चीन की सरकार द्वारा परिभाषित एक लोक-जाति है। ध्यान रहे कि यह एक चीनी भाषा का नाम है और वहाँ की सरकार ने चीन के दक्षिण में रहने वाले बहुत से समुदायों को मिलकर इस श्रेणी में डाल दिया है। बहुत से मियाओ लोग अपने-आप को यह पहचान नहीं देते और न ही मानते हैं कि वे मियाओ हैं। इसलिए मियाओ समुदायों के बारे में बात करते हुए यह ज़रूरी है कि यह भी साफ़ किया जाए की किस मियाओ उपजाति की बात हो रही है। बहुत से मियाओ कहलाने वाली जातियाँ चीन की सरहद के पार वियतनाम, बर्मा और थाईलैंड में भी रहती हैं। चीन में यह गुइझोऊ, हुनान, युन्नान, सिचुआन, गुआंगशी, हाइनान, गुआंगदोंग और हुबेई प्रान्तों में रहते हैं। मियाओ लोगों में भिन्न ह्मोंग () नामक जातियाँ भी शामिल हैं।\n\n", "id": "473108", "title": "मियाओ लोग"}
{"url": "https://hi.wikipedia.org/wiki?curid=473114", "text": "ह्मोंग लोग\n\nह्मोंग () दक्षिण-पूर्वी एशिया की एक लोक-जाति है जो चीन, लाओस, वियतनाम और थाईलैंड के कुछ पहाड़ी इलाक़ों में बसती है। जनवादी गणराज्य चीन की सरकार इन्हें मियाओ जाति की एक उपजाति मानती है हालाँकि बहुत से ह्मोंग लोगों को यह स्वीकृत नहीं। ह्मोंग लोग ऐतिहासिक रूप से दक्षिण चीन में बसा करते थे लेकिन १८वीं सदी में युद्धों और अस्थिरता की वजह से और उपजाऊ ज़मीनों की खोज में उन्होंने दक्षिण दिशा में फैलना शुरू कर दिया। लाओस के गृहयुद्ध के बाद वहाँ की सरकार पर एक पैथेट लाओ नामक राजनैतिक गुट का क़ब्ज़ा हो गया जिन्होनें ह्मोंग लोगों पर बहुत अत्याचार करे। बहुत से ह्मोंग लाओस छोड़कर भागे और संयुक्त राज्य अमेरिका, कनाडा, फ्रांस और ऑस्ट्रेलिया जैसे देशों में जा बसे, जिस से ह्मोंग लोगों के समुदाय अब इन देशों में भी पाए जाते हैं।\n\n", "id": "473114", "title": "ह्मोंग लोग"}
{"url": "https://hi.wikipedia.org/wiki?curid=473121", "text": "वू नदी (यांग्त्से नदी की उपनदी)\n\nवू जिआंग या वू () चीन की यांग्त्से नदी की एक दक्षिणी उपनदी है। यह १,१५० किलोमीटर लम्बी है और लगभग इसका पूरा मार्ग चीन के दक्षिणी गुइझोऊ प्रान्त के पहाड़ी और बीहड़ इलाक़ों से गुज़रता है। इसका कुल जलसम्भर क्षेत्र लगभग ८०,३०० वर्ग किमी पर विस्तृत है। यह नदी गुइझोऊ की राजधानी गुइयांग से भी होकर गुज़रती है।\n\n", "id": "473121", "title": "वू नदी (यांग्त्से नदी की उपनदी)"}
{"url": "https://hi.wikipedia.org/wiki?curid=473123", "text": "गुइयांग\n\nगुइयांग () दक्षिणी चीन के गुइझोऊ प्रांत की राजधानी है। यह उस प्रांत के केन्द्रीय भाग में युन्नान-गुइझोऊ पठार पर वू नदी की नानमिंग उपनदी के किनारे बसा हुआ है। शहर १,१०० मीटर की ऊँचाई पर स्थित है। सन् २०१० की जनगणना में गुइयांग की आबादी ४३,२४,५६१ थी जिनमें से २५,५२,६३५ शहरी इलाक़ों में बसे हुए थे।\n\nगुइयांग का मौसम नम और तापमान दरमियाना है। जनवरी का औसत तापमान ५.१ सेंटीग्रेड और जुलाई का औसत तापमान २३.९ सेंटीग्रेड रहता है। यहाँ ज़्यादातर बादलों का साया रहता है और यह चीन में सबसे कम धूप पड़ने वाले शहरों में से एक है। गुइयांग में बारिश सालभर पड़ती है और सर्दियों में कभी-कभार हलकी बर्फ़ पड़ जाती है। गुइयांग में गुइझोऊ विश्वविद्यालय स्थित है। शहर के बीच में एक कांटे जैसा इलाक़ा है जिसका आकार चीनी भावचित्रों में 'दस' (十) की संख्या से मिलता जुलता है। इस क्षेत्र को 'महान दस काँटा' () कहा जाता है।\n\n", "id": "473123", "title": "गुइयांग"}
{"url": "https://hi.wikipedia.org/wiki?curid=473125", "text": "मिवा\n\nमिवा (Miwa, १५ जून, १९९० -), जापानी गायक है।\n\n१५ जून, १९९०, कानागावा प्रान्त, मिउरा बंदूक, हायामा में जन्म और फिर टोक्यो करने के लिए कदम. क्योंकि उसके पिता एक संगीत प्रेमी था, एक प्राकृतिक किया गया था और कान के एक जल्दी अपने पिता की उम्र से संगीत सुनने के लिए। \n\nअब १५ साल की उम्र में बना काम करने के लिए, आत्म सिखाया में उच्च विद्यालय में प्रवेश के बाद गिटार शुरू करने के लिए,\nलेकिन क्योंकि आप काफी प्रगति नहीं किया था और फिर जानने के लिए चला गया।\n\" Wake Up, Break Out! \" लिए उच्च विद्यालय के प्रथम वर्ष के समय में उत्पादन, \nथा, जबकि टोक्यो में उच्च विद्यालय में भाग लेने के, जैसे गर्मी की छुट्टी गतिविधियों ओकिनावा प्रान्त में रहते हैं मचान शिमॉकिताज़ावा, \nमनोरंजन गतिविधियों के लिए उच्च विद्यालय के चारों ओर माता - पिता के घर है प्रतिबंधित कर दिया गया है यह एक गुप्त काम भी एक दोस्त के लिए। \nदो उस अवधि के दौरान एक सीमित संख्या में \"Song for you/TODAY\", \"सॉबनि इतइकड़ा\" से जारी स्वयं द्वारा निर्मित। \nउच्च विद्यालय के वरिष्ठ नागरिकों की सर्दियों से पूर्ण संगीत उत्पादन शुरू करने में तो, अपने कैरियर की शुरुआत निर्धारित किया गया है। \n\n\n\n\n\n", "id": "473125", "title": "मिवा"}
