{"url": "https://hi.wikipedia.org/wiki?curid=482952", "text": "फुफ्फुस कर्कट रोग\n\nफुफ्फुस कर्कट रोग (Lung Cancer) फुफ्फुस या फेफड़ें का कैंसर एक आक्रामक, व्यापक, कठोर, कुटिल और घातक रोग है जिसमें फेफड़े के ऊतकों की अनियंत्रित संवृद्धि होती है। 90%-95% फेफड़े के कैंसर छोटी और बड़ी श्वास नलिकाओं (bronchi and bronchioles) के इपिथीलियल कोशिकाओं से उत्पन्न होते हैं। इसीलिए इसे ब्रोंकोजेनिक कारसिनोमा भी कहते हैं। प्लुरा से उत्पन्न होने वाले कैंसर को मेसोथेलियोमा कहते हैं। फेफड़े के कैंसर का स्थलान्तर बहुत तेजी होता है यानि यह बहुत जल्दी फैलता है। हालांकि यह शरीर के किसी भी अंग में फैल सकता है। यह बहुत जानलेवा रोग माना जाता है। इसका उपचार भी बहुत मुश्किल है। \nहमारा श्वसन तंत्र नासिका से शुरू होकर फेफड़ों में स्थित वायुकोषों तक फैला हुआ है। फेफड़ें आकार में शंकु की तरह ऊपर से सँकरे और नीचे से चौड़े होते हैं। छाती के दो तिहाई हिस्से में समाए फेफड़े स्पंज की तरह लचीले होते हैं। नाक से ली गई साँस स्वर यंत्र और ग्रसनी (फैरिंक्स) से होते हुए श्वास नली (ट्रैकिया) में पहुँचती है। गर्दन के नीचे छाती में यह पहले दाएँ-बाएँ दो भागों में विभाजित होती है और पेड़ की शाखाओं-प्रशाखाओं की तरह सत्रह-अठारह बार विभाजित होकर श्वसन वृक्ष बनाती है। यहाँ तक का श्वसन वृक्ष वायु संवाहक क्षेत्र (एयर कंडक्टिंग झोन) कहलाता है। इसकी अंतिम शाखा जो कि टर्मिनल ब्रांकिओल कहलाती है, वह भी 5-6 बार विभाजित होकर उसकी अंतिम शाखा पंद्रह से बीस वायुकोषों में खुलती है। वायुकोष अँगूर के गुच्छों की तरह दिखाई देते हैं। टर्मिनल ब्रांकिओल से वायुकोषों तक का हिस्सा श्वसन क्रिया को संपन्न करने में अपनी मुख्य भूमिका निभाता है। इसे श्वसन क्षेत्र (रेस्पिरेटरी झोन) कहते हैं।\n\nश्वास नली के इस वृक्ष की सभी शाखाओं-प्रशाखाओं के साथ रक्त लाने और ले जाने वाली रक्त वाहिनियाँ भी होती हैं। साँस लेने पर फूलने और छोड़ने पर पिचकने वाले इन वायुकोषों और घेरे रखनेवाली सूक्ष्म रक्त नलिकाओं (कैपिलरीज) के बीच इतने पतले आवरण होते हैं कि ऑक्सीजन और कार्बन डाईऑक्साइड का लेन-देन आसानी से और पलक झपकते हो जाता है। पल्मोनरी धमनी हृदय से अशुद्ध रक्त फेफड़े तक लाती है और वायुकोषों में शुद्ध हुआ रक्त छोटी शिराओं से पल्मोरनरी शिरा के माध्यम से पुनः हृदय तक पहुँच जाता है।\n\nफेफड़े का कैंसर स्त्री और पुरुष दोनों में मृत्यु का सबसे बड़ा कारण है। सन् 2010 में अमेरिका में इस कैंसर के 222,520 नये रोगी मिले और 157,300 रोगियों की मृत्यु हुई। नेशनल कैंसर इन्स्टिट्यूट के अनुसार हर 14 स्त्री और पुरुष में से एक को जीवन में कभी न कभी फेफड़े का कैंसर होता है। \nफेफड़े का कैंसर प्रायः वृद्धावस्था का रोग है। लगभग 70% रोगी निदान के समय 65 वर्ष से बड़े होते हैं, सिर्फ 3% रोगी 45 वर्ष से छोटे होते हैं। 1930 से पहले यह रोग बहुत कम होता था। लेकिन जैसे जैसे धूम्रदण्डिका धूम्रपान का प्रचलन बढ़ता गया, इस रोग की व्यापकता में नाटकीय वृद्धि होती चली गई। इन दिनों कई देशों में धूम्रपान निषेध सम्बन्धी स्वास्थ्य-शिक्षा, प्रचार और सार्वजनिक स्थानों पर धूम्रपान निषेध के कड़े नियमों के कारण इस कैंसर की व्यापकता में गिरावट आई है। फिर भी फेफड़े का कैंसर पूरे विश्व में स्त्री और पुरुष दोनों में मृत्यु का सबसे बड़ा कारण बना हुआ है। \nसिगरेट का धूम्रपान फेफड़े के कैंसर का सबसे बड़ा कारण है। यह देखा गया है कि इस कैंसर के 90% रोगी निश्चित तौर पर तम्बाकू सेवन करते हैं। फेफड़े के कैंसर का जोखिम इस बात पर निर्भर करता है कि वह दिन भर में कितनी सिगरेट पीता है और कितने समय से सिगरेट पी रहा है। इससे चिकित्सक रोगी के धूम्रपान इतिहास के पैक इयर की गणना करता हैं। मान लीजिये कोई व्यक्ति 10 वर्ष से सिगरेट के 2 पैकेट रोज पी रहा है तो उसका धूम्रपान इतिहास 20 पैक-इयर हुआ। व्यक्ति में 10 पैक-इयर का धूम्रपान इतिहास भी फेफड़े के कैंसर का जोखिम रहता है, लेकिन 30 पैक-इयर में फेफड़े के कैंसर का जोखिम बहुत ही ज्यादा होता है। 2 पैकेट से ज्यादा सिरगरेट पीने वाले 14% लोग फेफड़े के कैंसर से मरते हैं। बीड़ी, पाइप और सिगार पीने वाले लोगों को फेफड़े के कैंसर का जोखिम धूम्रपान नहीं करने वाले व्यक्ति से पांच गुना अधिक रहता है। जबकि सिगरेट पीने वालों में यह जोखिम 25 गुना अधिक होता है।\n\nतम्बाकू में निकोटिन समेत 400 कैंसरकारी पदार्थ होते हैं, जिनमें प्रमुख हैं नाइट्रासेमीन्स और पॉलीसिस्टिक ऐरोमेटिक हाइड्रोकार्बन्स। सिगरेट छोड़ने वालों के लिए एक अच्छी खबर यह है कि सिगरेट छोड़ने के बाद कैंसर का जोखिम साल दर साल कम होता जाता है और 15 वर्ष बाद उनके बराबर हो जाता है जिन्होंने कभी सिगरेट पी ही नहीं है। क्योंकि उनके फेफड़ों में नई कोशिकाएँ बनने लगती है और पुरानी नष्ट होती जाती हैं।\n\nधूम्रपान करने वालों के साथ रहने वाले या उनके साथ लम्बा समय बिताने वाले लोगों में भी इस कैंसर का जोखिम सामान्य व्यक्तियों से 24% अधिक होता है। अमेरिका में हर साल फेफड़े के कैंसर से मरने वाले रोगियों में से 3000 रोगी इस श्रेणी के होते हैं। \nऐस्बेस्टस कई प्रकार के खनिज सिलीकेटों के रेशों को कहते हैं। इसके तापरोधी और विद्युतरोधी गुणों के कारण कई उद्योगों में इसका प्रयोग किया जाता है। यहाँ सांस लेने से ये रेशे फेफड़ों में पहुँच जाते हैं और एकत्रित होते रहते हैं। इन उद्योगों में काम करने वाले लोगों में फेफड़े के कैंसर और मेसोथेलियोमा (फेफड़ों के बाहरी आवरण प्लूरा का कैंसर) का जोखिम सामान्य लोगों से 5 गुना अधिक रहता है। यदि ये धूम्रपान भी करते हैं तो जोखिम 50-90 गुना हो जाता है। इसलिए आजकल अधिकतर उद्योगों में ऐस्बेस्टस का प्रयोग या तो प्रतिबंधित कर दिया है या सिमित कर दिया गया है।\n\nरेडन एक प्राकृतिक, अदृष्य, गंधहीन एवं निष्क्रिय गैस है जो यूरेनियम के विघटन से बनती है। यूरेनियम के विघटन से रेडन समेत कई उत्पाद बनते हैं जो आयॉनाइजिंग विकिरण छोड़ते हैं। लेकिन रेडन एक ज्ञात कैंसरकारी है और अमेरिका में फेफड़े के कैंसर के 20000 लोगों की मृत्यु के लिए जिम्मेदार है। अर्थात रेडन फेफड़े के कैंसर का दूसरा बड़ा कारण है। रेडन गैस जमीन के अन्दर फैलती रहती है और घरों की नींव, नालियों, पाइपों आदि में पड़ी दरारों से घरों में प्रवेश कर जाती है। अमेरिका के हर 15 में से एक घर में रेडन की मात्रा खतरनाक स्तर पर अधिक आंकी गई है। भारत के भी अधिकांश इलाकों में (विशेष तौर पर ऐटानगर, गौहाटी, शिलौंग, आसाम, हमीरपुर, नागपुर, हादराबाद, सिकंदराबाद, पालमपुर, उत्तराकाशी, पुरी, कुलु, कोटा, केरेला, रांची, बंगलुरु आदि) रेडन की स्थिति चिंताजनक है।\n\nफेफड़े के कुछ रोग जैसे टी.बी., सी.ओ.पी.डी. आदि की उपस्थिति भी कैंसर का जोखिम बढ़ती है। \nगाड़ियों, उद्योगों और ऊर्जा इकाइयों से निकला धुँआ और प्रदूषण भी फेफड़े के कैसर का जोखिम बढ़ाता है।\n\nहाल ही में हुए एक अध्ययन से संकेत मिले हैं कि फेफड़े के कैंसर के रोगी के करीबी रिश्तेदोरों (चाहे वे धूम्रपान करते हो या न करते हों) में फेफड़े के कैंसर का जोखिम अपेक्षाकृत अधिक रहता है। \nफेफड़े का कैंसर को मुख्यतः दो प्रजाति के होते है। 1- स्मॉल सेल कैंसर (SCLC) और 2- नोन स्मॉल सेल कैंसर (NSCLC)। यह वर्गीकरण कैंसर की सूक्ष्म संरचना के आधार पर किया गया है। इन दोनों तरह के कैंसर की संवृद्धि, स्थलांतर और उपचार भी अलग-अलग होता है। इसलिए भी यह वर्गीकरण जरूरी माना गया है। \n20% फेफड़े के कैंसर स्मॉल सेल कैंसर (SCLC) प्रजाति के होते हैं। यह बहुत आक्रामक होता हैं और बड़ी तेजी से फैलता है। यह हमेशा धूम्रपान करने से होता है। स्मॉल सेल कैंसर के सिर्फ 1% रोगी ही धूम्रपान नहीं करने वाले होते हैं। यह शरीर के दूरस्थ अंगों में तेजी से स्थलांतर करता है। प्रायः निदान के समय भी ये शरीर के कई हिस्सों में फैल चुका होता है। अपनी विशिष्ठ सूक्ष्म संरचना के कारण इसे ओट सेल कार्सिनोमा भी कहते हैं।\n\nसबसे व्यापक प्रजाति है। 80% फेफड़े के कैंसर नोन स्मॉल सेल कैंसर प्रजाति के होते हैं। इन्हें सूक्ष्म संरचना के आधार पर निम्न उप-प्रजातियों में विभाजित किया गया है। \nयह सबसे व्यापक (50% तक) उपजाति है। यह धूम्रपान से सम्बन्धित है लेकिन धूम्रपान नहीं करने वालों को भी हो सकता है। प्रायः यह फेफड़े के बाहरी हिस्से में उत्पन्न होता है। इस उपजाति में एक विशेष तरह का ब्रोंकियोऐलवियोलर कार्सिनोमा (Bronchioloalveolar carcinoma) भी शामिल किया गया है जो फेफड़े में कई जगह उत्पन्न होता है और वायु कोषों की भित्तियों के सहारे फैलता है।\n\nपहले ऐडीनोकार्सिनोमा से अधिक व्यापक था, लेकिन आजकल इस प्रजाति की व्यापकता घट कर ऐडीनोकार्सिनोमा की मात्रा 30 % रह गई है। इसे इपिडरमॉयड कार्सिनोमा भी कहते हैं। प्रायः यह फेफड़े के मध्य की किसी श्वास नली से उत्पन्न होता है।\n\nइसे अविभेदित कार्सिनोमा (undifferentiated carcinomas) भी कहते हैं। यह सबसे कम पाया जाता है।\n\nकभी-कभी इस उपजाति के कई कैंसर साथ भी पाये जा सकते हैं। \nफेफड़े में उपरोक्त दो मुख्य प्रजातियों के अलावा भी अन्य प्रकार के कैंसर हो सकते हैं। इनकी व्यापकता 5-10 % होती है।\n\n5% फेफड़े के कैंसर इस प्रजाति के होते हैं। निदान के समय यह अर्बुद प्रायः छोटा (3-4 सें.मी. या छोटा) रहता है और रोगी की उम्र 40 वर्ष से कम होती है। यह धूम्रपान से सम्बन्धित नहीं होता है। कई बार यह अर्बुद हार्मोन जैसे पदार्थ का स्राव करता है जिससे कुछ विशेष लक्षण देखे जाते हैं। यह धीरे-धीरे बढ़ता और फैलता है, इसलिए निदान के समय उपचार के पर्याप्त विकल्प (शल्य क्रिया) रहते हैं।।\n\nशरीर के कई अंगों के मूल कैंसर की कोशिकाएं रक्त-वाहिकाओं या लसिका-वाहिकाओं द्वारा चल कर फेफड़े में पहुँच कर स्थलांतर कैंसर उत्पन्न कर सकती हैं। समीप के अंगों से तो कैंसर कोशिकाएं चल कर सीधी फेफड़े में पहँच सकती हैं। स्थलांतर कैंसर में प्रायः फेफड़े के बाहरी हिस्से कई अर्बुद बन जाते हैं। \nइस रोग में विविध प्रकार के लक्षण होते हैं जो अर्बुद की स्थिति और स्थलांतर पर निर्भर करते हैं। प्रारंभिक अवस्था में सामान्यतः कैंसर के स्पष्ट और गंभीर लक्षण नहीं होते हैं। \nफेफड़े के कैंसर के 25% रोगियों का निदान किसी अन्य प्रयोजन से करवाये गये एक्सरे या सी.टी स्केन से होता है। प्रायः एक्सरे या सीटी में एक सिक्के के आकार की एक छाया कैंसर को इंगित करती है। अक्सर इन रोगियों को इससे कोई लक्षण नहीं होता है। \nअर्बुद की संवृद्धि और फेफड़े में उसके फैलाव के कारण श्वसन लेने में बाधा उत्पन्न होती है, जिससे खांसी, श्वास कष्ट, सांस में घरघराहट (wheezing), छाती में दर्द, खांसी में खून आना (hemoptysis) जैसे लक्षण हो सकते हैं। यदि अर्बुद किसी नाड़ी का अभिभक्षण कर लेता है तो कंधे में दर्द जो बांह के पृष्ठ भाग तक फैल जाता है (called Pancoast's syndrome) या ध्वनि यंत्र (vocal cords) में लकवे के कारण आवाज में कर्कशता (hoarseness) आ जाती है। यदि अर्बुद ने भोजन नली पर आक्रमण कर दिया है तो खाना निगलने में दिक्कत (dysphagia) हो सकती है। यदि अर्बुद किसी बड़ी श्वास नली को अवरुद्ध कर देता है तो फेफड़े का वह हिस्सा सिकुड़ जाता है, उसमें संक्रमण (abscesses, pneumonia) हो सकता है।\n\nफेफड़े का कैंसर तेजी से रक्त-वाहिकाओं या लसिका-वहिकाओं द्वारा दूरस्थ अंगो में पहुँच जाता है। अस्थि, एडरीनल ग्रंथि, मस्तिष्क और यकृत स्थलान्तर के मुख्य स्थान हैं। इसे याद रखने का स्मृति-सूत्र Babul (Bone, Adrenal glands, Brain and Liver) है। यदि इस कैंसर का स्थलांतर हड्डियों में हो जाता है तो उस स्थान पर बहुत तेज दर्द होता है। यदि कैंसर मस्तिष्क में पहुँच जाता है तो सिर दर्द, दौरा, नजर में धुँधलापन, स्ट्रोक के लक्षण जैसे शरीर के कुछ हिस्सों में कमजोरी या सुन्नता आदि लक्षण हो सकते हैं। \nइस कैंसर में कई बार कैंसर कोशिकाएं हार्मोन की तरह कुछ रसायनों का स्राव करती हैं, जिनके कारण कुछ विशेष लक्षण होते हैं। ये पेरानीओप्लास्टिक लक्षण प्रायः स्माल सेल कार्सिनोमा में होते हैं, परन्तु किसी भी प्रजाति के कैंसर में हो सकते हैं। कुछ स्माल सेल कार्सिनोमा (NSCL) ऐडीनोकोर्टिकोट्रोफिक हार्मोन (ACTH) का स्राव करते हैं, जिसके फलस्वरूप ऐडरीनल ग्रंथियाँ अधिक कोर्टिजोल हार्मोन का स्राव करती हैं और रोगी में कशिंग सिन्ड्रोम रोग के लक्षण हो सकते हैं। इसी तरह कुछ नोन स्माल सेल कार्सिनोमा (NSCLC) पेराथायरॉयड हार्मोन जैसा रसायन बनाते हैं जिससे रक्त में कैल्शियम का स्तर बढ़ जाता है। \nजैसे कमजोरी, वजन कम होना, थकावट, अवसाद और मनोदशा विकार (Mood swing) हो सकते हैं। \nयदि रोगी को निम्न लक्षण हों तो तुरन्त चिकित्सक से सम्पर्क करना चाहिये। \n• तेज खांसी आती हो या पुरानी खांसी अचानक बढ़ जाये। \n• खांसी में खून आना।\n• छाती में दर्द। \n• तेज ब्रोंकाइटिस या बार-बार श्वसन पथ में संक्रमण हो रहा हो। \n• अचानक वजन कम हुआ हो या थकावट होती हो। \n• श्वासकष्ट या सांस लेने में घरघराहट होती हो।\n\nपूछताछ और रोगी के परीक्षण से चिकित्सक को अक्सर कुछ लक्षण और संकेत मिल जाते हैं जो कैंसर की तरफ इँगित करते हैं। वह धूम्रपान, खांसी, सांस लेने में कोई तकलीफ, श्वसनपथ में कोई रुकावट, संक्रमण आदि के बारे विस्तार से जान लेता है। त्वचा या श्लेष्मकला का नीला पड़ना रक्त में ऑक्सीजन की कमी का संकेत देता है। नाखुनों के आधार का फूल जाना चिरकारी फेफड़े के रोग को दर्शाता है। \nफेफड़े सम्बन्धी किसी भी नये लक्षण के लिए छाती का एक्सरे पहली सुगम जांच है। कई बार फेफड़े के एक्सरे में दिखाई देने वाली छाया कैंसर का संदेह मात्र पैदा करती है। लेकिन एक्सरे से यह सिद्ध नहीं होता है कि यह छाया कैंसर की ही है। इसी तरह फेफड़े में अस्थिकृत पर्विका (calcified nodules) या सुगम अर्बुद जैसे हेमर्टोमा एक्सरे में कैंसर जैसे ही दिखाई देते हैं। इसलिए अंतिम निदान हेतु अन्य परीक्षण किये जाते हैं।\n\nफेफड़े के कैंसर तथा स्थलांतर कैंसर के निदान हेतु छाती, उदर और मस्तिष्क का सी.टी. स्केन किया जाता है। यदि छाती के एक्सरे में कैंसर के संकेत स्पष्ट दिखाई नहीं दें या गांठ के आकार और स्थिति की पूरी जानकारी नहीं मिल पाये तो सी.टी. स्केन किया जाता है। सी.टी. स्केन में मशीन एक बड़े छल्ले के आकार की होती है जो कई दिशाओं से एक्सरे लेती है और कम्प्यूटर इन सूचनाओं का विश्लेषण कर संरचनाओं को अनुप्रस्थ काट के रूप प्रदर्शित करता है। सी.टी. स्केन द्वारा ली गई तस्वीरें सामान्य एक्सरे से अधिक स्पष्ट और निर्णायक होती हैं। सी.टी. प्रायः उन छोटी गाठों को भी पकड़ लेता है जो एक्सरे में दिखाई नहीं देती हैं। प्रायः सी.टी. स्केन करने के पहले रोगी की शिरा में रेडियो ओपेक कॉन्ट्रास्ट दवा छोड़ दी जाती है जिससे अंदर के अवयव और ऊतक और उनकी स्थिति ज्यादा साफ और उभर कर दिखाई देती है। कॉन्ट्रास्ट दवा देने के पहले सेन्सिटिविटी टेस्ट किया जाता है। कई बार इससे हानिकारक प्रतिक्रिया के लक्षण जैसे खुजली, पिश्ती, त्वचा में चकत्ते आदि हो सकते हैं। लेकिन इससे जानलेवा ऐनाफाईलेक्टिक प्रतिक्रिया (Anaphylactic reaction) विरले रोगी में ही होती है। पेट के सी.टी. स्केन से यकृत और ऐडरीनल ग्रंथि के स्थलांतर कैंसर का पता चलता है। सिर के सी.टी.स्केन से मस्तिष्क के स्थलांतर कैंसर का पता चलता है।\n\nएम.आर.आई. अर्बुद (Tumor) की स्पष्ट और विस्तृत छायांकन के लिए अधिक उपयुक्त है। एम आर आई चुम्बक, रेडियो तरंगों और कम्प्यूटर की मदद से शरीर के अंगों का छायांकन करती है। सी.टी.स्केन की तरह ही रोगी को एक चलित शैया पर लेटा दिया जाता है और छल्लाकार मशीन में से गुजारा जाता है। इसके कोई पार्ष्व प्रभाव नहीं हैं और विकिरण का जोखिम भी नहीं है। इसकी तस्वीरें अधिक विस्तृत होती हैं और यह छोटे सी गांठों को भी पकड़ लेती है। हृदय में पेसमेकर, धातु के इम्प्लांट या हृदय के कृत्रिम कपाट धारण किये व्यक्ति के लिए एम.आर.आई. उपयुक्त नहीं है क्योंकि यह इसका चुम्बकीय बल धातु से बनी संरचनाओं को खराब कर सकता है।\n\nयह सबसे संवेदनशील, विशिष्ट और मंहगी जांच है। इसमें रेडियोएक्टिव लेबल्ड मेटाबोलाइट्स जैसे फ्लोरीनेटेड ग्लूकोज [18 FDG] का प्रयोग किया जाता है और अर्बुद के चयापचय, वाहिकावर्धन (vascularization), ऑक्सीजन की खपत और अर्बुद की अभिग्रहण स्थिति (receptor status) की सटीक, विस्तृत, बहुरंगी और त्रिआयामी तस्वीरें और जानकारी मिलती है। जहाँ सी.टी. और एम.आर.आई. सिर्फ अर्बुद की संरचना की जानकारी देते हैं, वहीं पी.ई.टी. ऊतकों की चयापचय गतिविधि और क्रियाशीलता की भी सूचनाएं देता है। पी.ई.टी. स्केन अर्बुद की संवृद्धि की जानकारी भी देता है और यह भी बता देता है कि अर्बुद किस प्रकार की कैंसर कोशिकाएं से बना है।\n\nरोगी को क्षणिक अधजीवी रेडियोधर्मी (short half-lived radioactive drug) दवा दी जाती है और दो छाती के एक्सरे जितना रेडियेशन दिया जाता है। यह दवा अन्य ऊतकों की अपेक्षा अमुक ऊतकों (जैसे कैंसर) में अधिक एकत्रित होती है, जो दी गई दवा पर निर्भर करता है। रेडियेशन के प्रभाव से यह दवा पोजिट्रोन नामक कण छोड़ती है, जो शरीर में विद्यमान इलेक्ट्रोन्स से क्रिया कर गामा रेज़ बनाते हैं। मशीन का स्केनर इन गामा रेज़ को रिकॉर्ड कर लेता है और रेडियोधर्मी दवा को ग्रहण करने वाले ऊतकों को प्रदर्शित कर देता है। उदाहरण के लिए ग्लूकोज (सामान्य ऊर्जा का स्रोत) मिली रेडियोधर्मी दवा बतलायेगी कि किन ऊतकों ने ग्लूकोज का तेजी से उपभोग किया जैसे विकासशील और सक्रिय अर्बुद। पी.ई.टी. स्केन को सी.टी. स्केन से जोड़ कर संयुक्त मशीन पी.ई.टी. - सी.टी. भी बना दी गई है। यह तकनीक कैंसर का चरण निर्धारण पी.ई.टी. से अधिक बेहतर करती है और कैंसर के निदान में एक वरदान साबित हुई है।\n\nबोन स्केन द्वारा हड्डियों के चित्र कम्प्यूटर के पटल या फिल्म पर लिए जाते हैं। चिकित्सक बोन स्केन यह जानने के लिए करवाते हैं कि फेफड़े का कैंसर हड्डियों तक तो नहीं पहुँच गया है। इसके लिए रोगी की शिरा में एक रेडियोधर्मी दवा छोड़ी जाती है। यह दवा हड्डियों में उस जगह एकत्रित हो जाती है जहाँ स्थलांतर कैंसर ने जगह बना ली है। मशीन का स्केनर रेडियोधर्मी दवा को ग्रहण कर लेता है और हड्डी का चित्र फिल्म पर उतार लेता है।\n\nफेफड़े के कैंसर का अंतिम निदान तो रोगविज्ञानी अर्बुद या कैंसर कोशिकाओं की सूक्ष्मदर्शी जांच के बाद ही करता है। इसके लिए एक सरल तरीका बलगम की सूक्ष्मदर्शी जाँच करना है। यदि अर्बुद फेफड़े के मध्य में स्थित है और श्वासनली तक बढ़ चुका है तो बलगम में कैंसर कोशिकाएं दिखाई पड़ जाती हैं। यह सस्ती और जोखिमरहित जाँच है। लेकिन इसका दायरा सिमित है क्योंकि बलगम में हमेशा कैंसर कोशिकाएँ नहीं दिखाई देती है। कई बार साधारण कोशिकाएं भी संक्रमण या आघात के कारण कैंसर कोशिकाओं की तरह लगती हैं।\n\nनाक या मुँह द्वारा श्वासनली में प्रकाश स्रोत से जुड़ी पतली और कड़ी या लचीली फाइबरओप्टिक नली (ब्रोंकोस्कोप) डाल कर श्वसनपथ और फेफड़े का अवलोकन किया जाता है। अर्बुद दिखाई दे तो उसके ऊतकों का नमूना ले लिया जाता है। ब्रोंकोस्कोपी से प्रायः बड़ी श्वसनलियों और फेफड़े के मध्य में स्थित अर्बुद आसानी से देखे जा सकते हैं। यह जाँच ओ.पी.डी. कक्ष, शल्य कक्ष या वार्ड में की जा सकती है। इसमें रोगी को तकलीफ और दर्द होता है इसलिए नींद या बेहोशी की सुई लगा दी जाती है। यह जाँच अपेक्षाकृत सुरक्षित है फिर भी अनुभवी विशेषज्ञ द्वारा की जानी चाहिये। यदि अर्बुद दिखाई दे जाये और उसका नमूना ले लिया जाये तो कैंसर का निदान संभव हो जाता है। इस जाँच के बाद कुछ रोगियों को 1 या 2 दिन तक खांसी में गहरा भूरा खून आ सकता है। इसकी गंभीर जटिलताओं में रक्तस्राव होना, रक्त में ऑक्सीजन कम होना, हार्ट ऐरिदमिया आदि हो सकते हैं।\n\nयह सबसे सामान्य जाँच है जिसमें सोनोग्राफी या सी.टी. स्केन के दिशा निर्देश में सुई फेफड़े में कैंसर की गाँठ तक घुसाई जाती है और सूक्ष्मदर्शी जाँच हेतु कोशिकाओं के नमूने ले लिए जाते हैं। यदि कैंसर की गाँठ फेफड़े के बाहरी हिस्सें में स्थित है और जहाँ ब्रोंकोस्कोप नहीं पहुँच पाता है तब यह तकनीक बहुत उपयोगी साबित होती है। इसके लिए छाती की त्वचा में सुन्न करने की सुई लगाई जाती है। उसके बाद छाती में एक लम्बी सुई कैंसर की गाँठ तक घुसाई जाती है। सोनोग्राफी या सी.टी. स्केन की मदद अर्बुद तक सुई घुसाना आसान हो जाता है और फिर सुई में सिरिंज लगा कर कोशिकाओं को खींच लिया जाता है। लेकिन कभी कभी रोगविज्ञानी सही जगह से ऊतक लेने में कामयाब नहीं हो पाता है। इस तकनीक में न्यूमोथोरेक्स होने का जोखिम रहता है। \nकभी कभी कैंसर फेफड़े के बाहरी आवरण, जिसे प्लूरा कहते हैं, तक भी पहुँच जाता है और इस कारण फेफड़े और छाती के बीच के स्थान में तरल (called a pleural effusion) इकट्ठा हो जाता है। इस तरल को सुई द्वारा निकाल कर उसमें सूक्ष्मदर्शी से कैंसर कोशिकाओं की जाँच की जाती है। इस तकनीक में भी न्यूमोथोरेक्स का थोड़ा जोखिम रहता है। \nयदि उपरोक्त सभी तरीकों से भी कैंसर का निदान नहीं हो पाये तो शल्य ही अन्तिम विकल्प बचता है। पहला विकल्प मीडियास्टिनोस्कोपी है, जिसमें दोनों फेफड़ों के बीच में शल्य द्वारा एक प्रोब घुसा कर अर्बुद या लसिकापर्व से कोशिकाओं के नमूने ले लिए जाते हैं। दूसरा विकल्प थोरेकोटोमी है जिसमें छाती को खोल कर कैंसर कोशिकाओं के नमूने ले लिए जाते हैं। इन शल्य क्रियाओं के द्वारा अर्बुद को पूरी तरह निकालना संभव नहीं हो पाता है। इसके लिए रोगी को भर्ती किया जाता है और शल्य क्रिया शल्य कक्ष में ही की जाती है। साथ ही रक्तस्राव, संक्रमण, निश्चेतन और अन्य दवाओं के कुप्रभावों का जोखिम रहता है। \nवैसे तो अकेले खून के सामान्य परीक्षण से कैंसर का निदान संभव नहीं है, लेकिन इनसे कैंसर के कारण पैदा हुए रसायनिक या चयापचय विकारों की जानकारी मिल जाती है। जैसे कैल्शियम और एंजाइम अल्कलाइन फोस्फेटेज के स्तर का बढ़ना अस्थि में स्थलांतर कैंसर के संकेत देता है। इसी तरह ऐस्पार्टेट अमाइनोट्रांसफरेज (SGOT) और एलेनाइन अमाइनोट्रांसफरेज (SGPT) का बढ़ना यकृत की रुग्णता को दर्शाता है जिसका संभवतः कारण यकृत में स्थलांतर कैंसर होना चाहिये। इस कैंसर के निदान हेतु रक्त के निम्न परीक्षण किये जाने चाहिये। \n\nनॉन स्मॉल सेल दोनों प्रजाति के कैंसर में सी.ए.125 और सी.ई.ए. ट्यूमर मार्कर्स की जांच की जानी चाहिये।\n\nकैंसर की गांठो के आकार, निकटस्थ संरचनाओं, लसिकापर्वों (Lymph nodes) और दूरस्थ अंगों में कैंसर के फैलाव तथा विस्तार के आधार पर फेफड़े के कैंसर को विभिन्न चरणों में वर्गीकृत किया जाता है। चरण निर्धारण उपचार और फलानुमान की दृष्टि से भी बहुत महत्वपूर्ण है। हर चरण के लिए अलग तरह के उपचार दिये जाते हैं। चिकित्सक कई तरह की जांच जैसे रक्त के परीक्षण, एक्सरे, सी.टी.स्केन, बोन स्केन, एम.आर.आई.स्केन, पी.ई.टी.स्केन आदि करता है और उनके आधार पर चरण निर्धारण करता है। \nस्मॉल सेल कार्सिनोमा को दो चरणों में बांटा गया है। \nसिमित चरण Limited-stage (LS) SCLC – इसमें कैंसर छाती के भीतर ही सिमित रहता है। \nविस्तृत चरण extensive-stage (ES) SCLC इसमें कैंसर छाती से बाहर शरीर के कई अंगों तक फैल चुका होता है। \nमूल गाँठ T\nTX मूल गाँठ का आंकलन नहीं हो सका है, या बलगम अथवा श्वास नली से लिए गये नमूनों में भले कैंसर कोशिकाएं देखी गई हो लेकिन ब्रोंकोस्कोपी या छायांकन परीक्षण में गाँठ नहीं पाई गई हो।\n\nT0 मूल कैंसर के कोई साक्ष्य विद्यमान नहीं हैं।\n\nTis स्वस्थानी कैंसर (Carcinoma in situ)\n\nT गाँठ ≤ 3 सेंमी. अधिकतम माप में, जो फेफड़े या विसरल प्लूरा से घिरी हो, ब्रोंकोस्कोपी में कैंसर के कोई संकेत नहीं मिले हों\n\nT1 \n\n\nT2 गाँठ > 3 सेंमी. लेकिन ≤ 7 सेंमी. अधिकतम माप में, या गांठ जो निम्न जगह फैल चुकी हो।\n\n\nT2a गाँठ > 3 सेंमी. लेकिन ≤ 5 सेंमी. अधिकतम माप में\n\nT2b गाँठ > 5 सेंमी. लेकिन ≤ 7 सेंमी. अधिकतम माप में\n\nT3 गांठ > 7 सेंमी. अधिकतम माप में या कैंसर इन जगह फैल चुका हो।\n\nT4 किसी भी नाप की गांठ जो मीडियास्टिनम, हृदय, बड़ी रक्त वाहियाएँ, ट्रेकिया, लेरिंजियल नर्व, भोजन नली, वर्टीब्रल बॉडी, केरीना या फेफड़े के उसी खण्ड में अन्य गांठ में से किसी एक संरचना में फैल चुकी हो।\n\nस्थानिक लसिकापर्व स्थलांतर N\n\nN0 स्थानिक लसिकापर्व (Local Lymph nodes) में कोई स्थलांतर नहीं हुआ हो\n\nN1 समपार्ष्वी (ipsilateral) परिश्वासनलिका (peribronchial) और/या विदर (hilar) और अंतरफुफ्फुसीय (intrapulmonary) लसिकापर्व में स्थलांतर हुआ हो \nN2 समपार्ष्वी मध्यस्थानिका (ipsilateral mediastinal) और या सबकेरिना लसिकापर्व में स्थलांतर हुआ हो\n\nN3 प्रतिपक्षी (contralateral) मध्यस्थानिका (mediastinal), विदर (hilar) या अधिजत्रुकीय (supraclavicular) लसिकापर्व में स्थलांतर हुआ हो\n\nदूरस्थ स्थलांतर M\n\nM0 दूरस्थ स्थलांतर नहीं हुआ हो\n\nM1 दूरस्थ स्थलांतर हुआ हो (Distant metastasis)\n\nM1a प्रतिपक्षी (contralateral) फेफड़े के किसी खण्ड में गांठ हो, गांठ के साथ प्लूरा में कोई नोड्यूल हो या दुर्दम फुफ्फुसावरणीय निःसरण {malignant pleural (or pericardial) effusion} हुआ हो\n\nN1b दूरस्थ स्थलांतर हुआ हो\n\n\nऐलोपेथी में फेफड़े के कैंसर का मुख्य उपचार शल्य द्वारा कैंसर का उच्छेदन, कीमोथेरेपी, रेडियोथेरेपी या इनका संयुक्त उपचार है। उपचार सम्बन्धी निर्णय कैंसर के आमाप, स्थिति, संवृद्धि, विस्तार, स्थलांतर और रोगी की उम्र तथा उसके स्वास्थ्य पर निर्भर करता है।\n\nअन्य कैंसर की तरह ही फेफड़े के कैंसर का उपचार भी उपचारात्मक (कैंसर का उच्छेदन या रेडियेशन) या प्रशामक (palliative यदि कैंसर का उपचार संभव नहीं हो तो दर्द और तकलीफ कम करने हेतु दिये जाने वाले उपचार को प्रशामक उपचार कहते हैं) हो सकता है। प्रायः एक से अधिक तरह के उपचार दिये जाते हैं। जब कोई उपचार मुख्य उपचार के प्रभाव को बढ़ाने के लिए दिया जाता है तो उसे सहायक उपचार (adjuvant therapy) कहते हैं। जैसे शल्य-क्रिया के बाद बचे हुई कैंसर कोशिकाओं को मारने के लिए कीमोथेरेपी या रेडियोथेरेपी सहायक उपचार के रूप में दी जाती है। यदि उपचार शल्य के पहले अर्बुद को छोटा करने के लिए दिया जाता है तो उसे नव सहायक उपचार (Neo adjuvant therapy) कहते हैं। \nकैंसर का उच्छेदन सबसे उपयुक्त उपचार है यदि कैंसर फेफड़े के बाहर नहीं फैल सका है। कैंसर का उच्छेदन नोन स्माल सेल कैंसर के कुछ चरणों (चरण I या कभी कभी चरण II) में किया जाता है। अमूमन इस कैंसर के 10%-35% रोगियों में शल्य क्रिया की जाती है, लेकिन रोगी को पूरी राहत नहीं मिल पाती है क्योंकि कैंसर निदान के समय ही कैंसर बहुत फैल चुका होता है और शल्य-क्रिया के बाद कैंसर कभी भी दोबारा उत्पन्न हो जाता है। जिन रोगियों में धीमी गति से बढ़ने वाले एकाकी कैंसर का शल्य किया जाता है, उनमें से 25%-40% रोगी पांच साल जी ही लेते हैं। कई बार रोगी का कैंसर संरचनात्मक दृष्टि से तो शल्य योग्य होता है लेकिन रोगी की गंभीर हालत (जैसे हृदय या फेफड़े का कोई बड़ा रोग हो) के कारण शल्य करना जोखिम भरा काम हो सकता है। स्माल सेल कैंसर में शल्य-क्रिया की संभावना अपेक्षाकृत कम रहती है। क्योंकि यह तेजी से फैलता है और फेफड़े के एक हिस्से में सिमित हो कर नहीं रह पाता है।\n\nशल्य क्रिया अर्बुद के आमाप और स्थिति पर निर्भर करती है। यह बड़ी शल्य क्रिया है, रोगी को भर्ती करना पड़ता है और शल्य के बाद भी लम्बे समय तक देखभाल हेतु अस्पताल में ही रखना पड़ता है। इसमें रोगी को बेहोश किया जाता है और छाती को खोलना पड़ता है। इसके बाद शल्य-कर्मी फेफड़े का एक हिस्सा (wedge resection), फेफड़े का एक खण्ड (lobectomy) या पूरा फेफड़ा (pneumonectomy) निकाल लेता है। कभी-कभी फेफड़े में स्थित लसिकापर्व (lymphadenectomy) भी निकाले जाते हैं। शल्य के बाद रोगी को श्वास कष्ट, सांस उखड़ना, दर्द और कमजोरी रहती है। रक्त स्राव, संक्रमण और निश्चेतन के कुप्रभाव शल्य के मुख्य खतरे हैं।\n\nरेडियोथेरेपी स्मॉल सेल और नॉन स्मॉल सेल दोनों प्रजाति के कैंसर में दी जाती है। रेडियेशन उपचार में शक्तिशाली एक्सरे या अन्य प्रकार के रेडियेशन द्वारा विकासशील कैंसर कोशिकाओं को मारा जाता है। रेडियोथेरेपी उपचारात्मक (Curative), प्रशामक (Palliative) या अन्य उपचार (शल्य या कीमो) के साथ सहायक उपचार के रूप दिया जाता है। रेडियेशन या तो बाहर से मशीन को कैंसर पर कैंद्रित करके दिया जाता है या रेडियोधर्मी पदार्थ से भरे छोटे से केप्स्यूल शरीर में कैंसर की गांठ के पास अवस्थित करके दिया जाता है। ब्रेकीथेरेपी में ब्रोंकोस्कोप द्वारा रेडियोधर्मी पदार्थ से भरे छोटे से पेलेट को कैंसर की गांठ में या पास की किसी श्वासनली में अवस्थित कर दिया जाता है। इसमें पेलेट से रेडियेशन छोटी सी दूरी तय करता है इसलिए यह आसपास के स्वस्थ ऊतकों को नुकसान बहुत कम करता है। ब्रेकीथेरेपी कैंसर का गाँठ को छोटा करने और श्वासनली में स्थित कैंसर के कारण उत्पन्न लक्षण के उपचार के लिए प्रचलित है। \nयदि रोगी शल्य-क्रिया के लिए मना कर देता है, उसका कैंसर लसिकापर्व या श्वासनली तक इतना फैल चुका है कि शल्य-क्रिया संभव ही नहीं है या किसी अन्य गंभीर रोग के कारण उसकी शल्य-क्रिया करना मुनासिब नहीं है तो उसे रेडियोथेरेपी दी जाती है। रेडियेशन जब मुख्य उपचार के रूप में दिया जाता है तो यह सिर्फ गांठ को छोटी करता है या उसके विकास को सिमित रखता है, जिससे रोगी कुछ समय तक स्वस्थ बना रहता है। 10%-15% रोगी लम्बे समय तक स्वस्थ जीवन जी लेते हैं। रेडियोथेरेपी के साथ कीमोथेरेपी भी दी जाती है तो जीने की आस थोड़ी और बढ़ जाती है। बाहर से दी जाने वाली रेडियोथेरेपी ओ.पी.डी.विभाग में दी जाती है, लेकिन आंतरिक रेडियोथेरेपी देने के लिए रोगी को एक या दो दिन के लिए भर्ती करना पड़ता है। यदि रोगी को कैंसर के अलावा कोई अन्य गंभीर फेफड़े का रोग है तो रेडियोथेरेपी नहीं दी जा सकती है क्योंकि फेफड़े की हालत और अधिक खराब होने का खतरा रहता है। एक विशेष तरह की गामा नाइफ नामक बाह्य रेडियोथेरेपी मस्तिष्क में एकाकी स्थलांतर कैंसर के लिए दी जाती है। इसमें सिर को स्थिर करके रेडियेशन के कई पुंजों को कैंसर पर केंद्रित करके कुछ मिनट या घन्टों के लिए रेडियेशन दिया जाता है। इसमें स्वस्थ ऊतकों को रेडियेशन की अपेक्षाकृत कम मात्रा मिलती है।\n\nबाह्य रेडियेशन थेरेपी में उपचार से पहले सी.टी.स्केन, कम्प्यूटर और सही नाप के मदद से सिमुलेशन द्वारा यह पता कर लिया जाता है कि रेडियेशन किस जगह केंद्रित हो रहा है। इसमें 30 मिनट से दो घन्टे का समय लगता है। बाहरी रेडियेशन सप्ताह में 4 या 5 दिन कई सप्ताह की अवधि तक दिया जाता है।\n\nरेडियेशन थेरेपी में शल्य-क्रिया की तरह बड़े जोखिम नहीं रहते हैं, लेकिन कुछ अप्रिय कुप्रभाव जैसे थकावट और कमजोरी तो होते ही हैं। श्वेत रक्त कण कम होना (इससे संक्रमण होने का खतरा रहता है) या बिंबाणु (Platelets) कम होना (इससे रक्तस्राव का खतरा रहता है) भी रेडियेशन के कुप्रभाव हैं। यदि रेडियेशन पाचन अंगों पर भी पड़ता है तो मिचली, उबकाई आना या दस्त लग सकते हैं। त्वचा में खुजली और जलन हो सकती है।\n\nस्मॉल सेल और नॉन स्मॉल सेल दोनों प्रजाति के कैंसर में कीमोथेरेपी दी जाती है। कीमोथेरेपी में दवाएं कैंसर कोशिकाओं को मारने या उनके तेजी होने वाले विभाजन को रोकने के लिए दी जाती हैं। कीमोथेरेपी को उपचारात्मक, शल्य-क्रिया या रेडियोथेरेपी के साथ सहायक उपचार के रूप में दी जाती है। वैसे तो आजकल बहुत सारी कीमो दवाएँ प्रचलित हैं लेकिन फेफड़े के कैंसर में प्लेटिनमयुक्त दवाएं जैसे सिसप्लेटिन या कार्बोप्लेटिन सबसे प्रभावशाली साबित हुई हैं।\n\nलगभग सभी स्मॉल सेल कैंसर में कीमोथेरेपी ही सबसे मुफीद इलाज है, क्योंकि निदान के समय ही यह प्रायः पूरे शरीर में फैल चुका होता है। स्मॉल सेल कैंसर के सिर्फ आधे रोगी ही कीमोथेरेपी के बिना चार महीने जी पाते हैं। लेकिन कीमो के बाद उनका जीवन लम्बा तो होता ही है। नॉन स्मॉल सेल कैंसर में अकेली कीमो इतनी असरदार साबित नहीं हुई है, लेकिन यदि कैंसर का स्थलांतर हो चुका है तो कई रोगियों का जीवन काल तो बढ़ता ही है।\n\nकीमोथेरेपी गोलियों, शिरा मार्ग या दोनों तरीके से दी जाती है। कीमो प्रायः ओ.पी.डी. विभाग में दी जाती है। एक चक्र में पूर्व निर्धारित नियमानुसार कुछ दवाएँ दी जाती है, इसके बाद थोड़े समय के लिए रोगी के विराम दिया जाता है। इस दौरान वह कीमो के कुप्रभावों के कष्ट पाता है और फिर धीरे-धीरे उनसे मुक्त हो जाता है तो अगला चक्र दिया जाता है। इस तरह कीमो के कई चक्र दिये जाते हैं। दुर्भाग्यवश कीमो में दी जाने वाली दवाएँ स्वस्थ कोशिकाओं को भी क्षतिग्रस्त करता है जिससे कई अप्रिय और कष्टदायक कुप्रभाव होते हैं। श्वेत रक्त कण कम होना (इससे संक्रमण होने का खतरा रहता है) या बिंबाणु कम होना (इससे रक्तस्राव का खतरा रहता है) कीमो के प्रमुख कुप्रभाव हैं। थकावट, बाल झड़ना, मिचली, उबकाई, दस्त, मुँह में छाले पड़ जाना आदि अन्य कुप्रभाव हैं। कीमो के कुप्रभाव दवा की मात्रा, मिश्रण में दी जाने वाली अन्य दवा और रोगी के स्वास्थ्य पर निर्भर करता है। दवा के कुप्रभाव के लिए भी कुछ विशेष दवाएं दी जाती हैं।\n\nस्मॉल सेल फेफड़े के कैंसर में कीमोथेरेपी के प्रचलित रिजीम निम्न लिखित हैं।\n\nPE रिजीम \nPEC रिजीम \n\nCAV रिजीम \nCAVE \nएक दवा वाली रिजीम \nपुनरावृत्ति कैंसर में निम्न कीमोथेरेपी दी जाती है। \n\nटोपोटेकॉन यदि रोगी को हृदयरोग हो और डोक्सोरुबीसिन देना संभव नहीं हो क्योंकि हृदय को नुकसान पहुँचाती है।\n\nAUC = area under the concentration curve; bid = twice daily; IV = administered intravenously; PO = administered orally.\n\nनॉन स्माल सेल फेफड़े के कैंसर में कीमोथेरेपी बहुत ज्यादा प्रभावशाली साबित नहीं हुई है।\n\nप्रायः सिसप्लेटिन या कार्बोप्लेटिन (Paraplatin) के साथ निम्न में से कोई एक दवा दी जाती है। \n\nस्मॉल सेल कैंसर प्रायः मस्तिष्क में भी फैलता है। इसलिए कई बार स्मॉल सेल कैंसर के रोगी को मस्तिष्क में पहुँच चुकी कैंसर कोशिकाओं (called micrometastasis) को मारने के लिए सुरक्षात्मक रेडियोथेरेपी दी जाती है, भले मस्तिष्क में स्थलांतर सम्बन्धी कोई लक्षण नहीं हो और न ही सी.टी. या एम.आर.आई. द्वारा स्थलांतर के कोई सुराग मिले हों। मस्तिष्क को रेडियेशन देने के कुछ अल्पकालीन कुप्रभाव जैसे अल्पकालीन स्मृति-लोप (Short term memory loss), थकावट, मिचली आदि होते हैं। \nयदि कैंसर की शल्य-क्रिया, कीमोथेरेपी और/या रेडियेशन द्वारा उपचार करने के बाद कैंसर दोबारा आक्रमण कर देता है तो इसे आवर्ती या पुनरावृत्ति कैंसर कहते हैं। यदि पुनरावृत्ति कैंसर फेफड़े में किसी एक जगह अवस्थित है तो शल्य किया जा सकता है। पुनरावृत्ति कैंसर में प्रायः कीमो की वे दवाएं काम नहीं करती हैं जो पहले दी जा चुकी हैं। इसलिए अन्य दवाएं दी जाती हैं। \nयदि फेफड़े और कई अन्य कैंसर का नया उपचार है। सभी प्रजाति और चरणों में दिया जा सकता है। इसमें एक फोटोसिंथेसाइजिंग पदार्थ (जैंसे पोरफाइरिन जो शरीर में प्राकृतिक रूप से पाया जाता है) शल्य-क्रिया के कुछ घन्टे पहले शिरा में छोड़ दिया जाता है। यह पदार्थ तेजी से विभाजित हो रही कोशिकाओं (जैसे कैंसर कोशिकाएँ) में फैल जाता है। मुख्य क्रिया में चिकित्सक अमुक वैवलैंथ का प्रकाश कैंसर पर डालता है। यह प्रकाश ऊर्जा फोटोसिंथेसाइजिंग पदार्थ को सक्रिय कर देती है, जिसके असर से कैंसर कोशिकाएँ एक टॉक्सिन बनाती हैं। यह टॉक्सिन कैंसर कोशिकाओं को मार डालता है। इस उपचार का फायदा यह है कि यह शल्य-क्रिया से कम आक्रामक है और इसे दोबारा भी दिया जा सकता है। यह उपचार उन्हीं कैंसर में दिया जा सकता है, जिन पर आप सुगमता से प्रकाश डाल सकते हैं और यह कई जगह फैले आक्रामक कैंसर में नहीं दिया जा सकता है। एफ.डी.ए. ने पोरफर्मर सोडियम (Photofrin) नामक फोटोसिंथेसाइजिंग पदार्थ को नॉन स्मॉल सेल (फेफड़े के कैंसर) और भोजननली के कैंसर के लिए प्रमाणित किया है।\n\nरेडियो फ्रीक्वेंसी ऐबलेशन उपचार फेफड़े के प्रारंभिक कैंसर के लिए शल्य-क्रिया के विकल्प के रूप में उभरा है। इस तकनीक में त्वचा में एक लम्बी सुई को सी.टी. की मदद और दिशा-निर्देश में कैंसर तक घुसाया जाता है। इस सुई की नोक तक रेडियोफ्रिक्वेंसी प्रवाहित की जाती है। इससे सुई की नोक गर्म होकर कैंसर को जला देती है और कैंसर को रक्त की आपूर्ति करने वाली नसों को अवरुद्ध कर देती है। यह अमूमन दर्दरहित उपचार है और एफ.डी.ए. द्वारा फेफड़े के कैंसर समेत कई कैंसर के लिए प्रमाणित है। यह उपचार शल्यक्रिया जितना ही प्रभावशाली है और जोखिम बहुत कम है।\n\nफेफड़े के कैंसर के लिए ऐलोपेथी में अभी तक कोई भी सफल उपचार नहीं है। इसलिए रोगी नये प्रयोगात्मक उपचार (clinical trials) भी ले सकता है। क्योंकि ये उपचार अभी प्रयोगात्मक दौर में है और चिकित्सकों के पास पर्याप्त जानकारियाँ नहीं है कि ये उपचार कितने निरापद और असरदार हैं। इसलिए रोगी जोखिम उठाते हुए यह उपचार चाहे तो ले सकता है। \nनॉन स्मॉल सेल कैंसर के जिन रोगियों में कीमो काम नहीं कर पाती है, उन्हें आजकल टारगेटेड थेरेपी दी जाती है। ऐलोपेथी के बड़े बड़े कैंसर विशेषज्ञ उत्साहित होकर इस टारगेटेड थेरेपी को कैंसर उपचार में खुशी की नई लहर बता कर उत्सव मना रहे हैं। वे कह रहे हैं कि हर कैंसर में एक ही दवा देने की मानसिकता अब खत्म हुई समझो। टारगेटेड थेरेपी लेने से पहले कैंसर के नमूने लेकर जांच की जाती है और पता लगाया जाता है कि अमुक कैंसर में कौन सा म्यूटेशन हुआ है। इसी के आधार पर टारगेटेड दवा का चयन किया जाता है। अमेरिका की 14 संस्थाएं यह जांच मुफ्त में कर रही है। हालांकि अभी तक कई म्यूटेशन चिन्हित किये जा चुके हैं, लेकिन सभी के लिए अभी टारगेटेड दवा विकसित नहीं हो पाई हैं। आजकल प्रायः तीन म्यूटेशन EGFR, ALK और KRAS की जांच की जाती है।\n\nनॉन स्मॉल सेल कैंसर की उपप्रजाति ऐडीनोकार्सिनोमा के 20% से 30% रोगियों में EGFR म्यूटेशन होता है। इसमें इरलोटिनिब (Tarceva) और जेफिटिनिब (Iressa) टारगेट दवाएं दी जाती हैं। ये टाइरोसीन काइनेज इन्हिबीटर श्रेणी में आती हैं। टारगेटेड थेरेपी विशेष तौर पर कैंसर कोशिकाओं पर अभिलक्षित होती है, जिससे सामान्य कोशिकाओं की क्षति अपेक्षाकृत कम होती है। अरलोटिनिब और जेफिटिनिब इपिडर्मल ग्रोथ फेक्टर रिसेप्टर (EGFR) प्रोटीन पर अभिलक्षित होती हैं। यह प्रोटीन कोशिकाओं के विभाजन का बढ़ाने में सहायता करता है। यह प्रोटीन कई कैंसर कोशिकाओं जैसे नॉन स्मॉल सेल कैंसर कोशिकाओं के सतह पर बड़ी मात्रा में विद्यमान रहता है। यह गालियों के रूप में दी जाती हैं। ये EGFR म्यूटेशन वाले कैंसर रोगियों का जीवनकाल बढ़ाती है, लेकिन कुछ समय बाद रोगी को इस दवा से प्रतिरोध (resistance) हो जाता है। फिर भी इरलोटिनिब की एक गोली रोगी की जेब पर 4800 रुपये का फटका है।\n\nनॉन स्मॉल सेल कैंसर के लगभग 2% से 7% रोगियों में ALK (anaplastic lymphoma kinase) म्यूटेशन होता है। ये रोगी प्रायः युवा होते हैं और धूम्रपान (1-2% का छोड़ कर) नहीं करते हैं। इसके लिए एक नई टारगेटेड दवा क्रिजोटिनिब (crizotinib) अनुमोदित की गई है। यह ALK को निष्क्रिय करती है और कैंसर की संवृद्धि को रोकती है। यह गांठ को छोटा करती है और लगभग 6 महीने तक तो स्थिर रखती है। फाइज़र कम्पनी द्वारा निर्मित यह दवा ज़लकोरी नाम से उपलब्ध है। एक महीने की दवा का खर्चा सिर्फ पांच लाख रुपये हैं। आखिर फेफड़े का कैसर एक शाही बीमारी है।\n\nटारगेटेड थेरेपी में ऐंटीएंजियोजेनेसिस दवाएं भी शामिल की गई हैं, जो कैंसर में नई रक्त-वाहिकाओं के विकास को रोकती है। बिना रक्त-वाहिकाओं के कैंसर मर जायेगा। बिवेसिजुमेब (Avastin) नामक ऐंटीएंजियोजेनेसिस दवा को यदि कीमो के साथ प्रगतिशील कैंसर में दिया जाता है तो यह रोगी का जीवनकाल बढ़ाती है। इसे शिरा में हर दो से तीन सप्ताह में दिया जाता है। इस दवा से रक्तस्राव का जोखिम रहता है, इसलिए उन रोगियों को नहीं देना चाहिये जिनको खांसी के साथ खून आ रहा हो, जो ऐन्टीकोएगुलेंशन दवा ले रहा हो या उसका कैंसर मस्तिष्क में भी फैल गया हो। इसे स्क्वेमस सेल कार्सिनोमा में भी नहीं देना चाहिये क्योंकि इस में रक्तस्राव का खतरा रहता है।\n\nसेटुक्सिमेब एक एंटीबॉडी है जो इपिडर्मल ग्रोथ फेक्टर रिसेप्टर से जुड़ जाती है। नॉन स्मॉल सेल कैंसर की सतह पर यदि यह EGFR व्याप्त है तो सेटुक्सिमेब से लाभ हो सकता है।\n\n\nफेफड़े के कैंसर में फलानुमान का मतलब रोगी का उपचार (cure) या उसके जीवनकाल बढ़ने की संभावना से है। यह कैंसर के आमाप, प्रजाति, स्थलांतर और रोगी के स्वास्थ्य पर निर्भर करता है। \nस्मॉल सेल प्रजाति का कैंसर सबसे आक्रामक और तेजी से फैलने वाला कैंसर है और यदि उपचार नहीं किया जाये तो रोगी दो चार महीने ही जी पाता है। अर्थात दो से चार महीने में आधे रोगी मर जाते हैं। स्मॉल सेल कैंसर में रेडियेशन और कीमोथेरेपी अपेक्षाकृत अधिक असरदार मानी जाती है। क्योंकि यह कैंसर बड़ी तेजी से फैलता है और निदान के समय ही शरीर में कई जगह स्थलांतर हो चुका होता है, इसलिए शल्य या स्थानिक रेडियेशन उपचार का कोई खास महत्व नहीं है। यदि कीमोथेरेपी अकेले या अन्य उपचार के साथ दी जाती है तो रोगी का जीवन काल 4-5 गुना बढ़ने की संभावना रहती है। लेकिन सारे प्रपंच के उपरांत भी 5%-10% रोगी ही पांच वर्ष जी पाते हैं। धूम्रपान तुरन्त छोड़ना जरूरी होता है।\n\nनॉन स्मॉल सेल कैंसर का फलानुमान निदान के समय उसके चरण (stage) पर निर्भर करता है। यदि पहले चरण के रोगी की गांठ शल्य द्वारा निकाल दी जाती है तो 75% रोगी की पांच वर्ष जी लेते हैं। कुछ रोगियों को रेडियेशन उपचार से थोड़ी राहत मिलती है। इस कैंसर में कीमो से रोगी के जीवन काल पर विशेष फर्क नहीं पड़ता है।\n\nअन्य कैंसर की अपेक्षा फेफड़े के कैंसर का फलानुमान बहुत खराब है। एलोपेथी के सारे उपचार और तामझाम के बावजूद सिर्फ 16% रोगी पांच वर्ष ही जी पाते हैं।\n", "id": "482952", "title": "फुफ्फुस कर्कट रोग"}
{"url": "https://hi.wikipedia.org/wiki?curid=482996", "text": "वृंदा करात\n\nवृंदा करात, बृंदा करात (जन्म-17 अक्टूबर 1947) भारत की एक कम्युनिस्ट राजनेता हैं। उन्हें भारतीय कम्युनिस्ट पार्टी (मार्क्सवादी) की सदस्य के तौर पर 11 अप्रैल 2005 को पश्चिम बंगाल से राज्यसभा के लिये चुना गया।\nसुश्री करात 2005 में माकपा पोलित ब्यूरो की पहली महिला सदस्य के तौर पर चुनी गईं। वह भारत की जनवादी महिला समिति\"एडवा\" की 1993 से 2004 तक महासचिव भी रह चुकी हैं और इसके बाद से एडवा के उपाध्यक्ष पद पर कार्यरत हैं।\nवृंदा करात का जन्म कलकत्ता में हुआ था। उनके पिता सूरज लाल दास लाहौर के रहने वाले थे। वृंदा ने पांच वर्ष की उम्र में अपनी माता अश्रुकोना मित्रा को खो दिया था। वृंदा की दो बहनें और एक भाई है। \nवृंदा ने देहरादून के विल्‍हम गर्ल्स स्कूल से शुरुआती शिक्षा प्राप्त की है। उन्होंने 16 वर्ष की उम्र में डिप्लोमा प्राप्त करने के लिये दिल्ली विश्वविद्यालय के मिरांडा हाउस कालेज में दाखिला लिया। इसके बाद वर्ष 1971 में इतिहास में स्नातक की पढ़ाई करने के लिये उन्होंने देहरादून विश्वविद्यालय में दाखिला लिया।\n\nवृंदा 1967 में लंदन रवाना हो गयीं जहां उन्होंने चार वर्षों तक एयर इंडिया के साथ काम किया। इस दौरान उन्होंने विमान परिचायिकाओं पर स्कर्ट पहनने के लिये डाले जाने वाले दबाव के खिलाफ संघर्ष किया और इस तरह से उनके राजनीतिक जीवन की शुरुआत हुई।\nलंदन में रहते हुये उनका जुड़ाव साम्राज्यवाद विरोधी और युद्ध विरोधी आंदोलनों के साथ हुआ और वह मार्क्सवादी विचारधारा के करीब आईं। इसके बाद उन्होंने भारत की जनता के लिये काम करने के इरादे से स्वदेश लौटने का इरादा किया। वह 1971 में अपनी नौकरी से इस्तीफा देकर कलकत्ता लौट आईं और बीटी रंदीवे के मार्गदर्शन में माकपा में शामिल हुईं। इसके बाद उन्होंने राजनीति को करीब से समझने के इरादे से कलकत्ता विश्वविद्यालय में दाखिला लिया। उन्‍होंने शुरुआती दिनों में अपने कालेज के छात्रों के बीच और बंगलादेश युद्ध के समय में रिफ्यूजी कैंपों में काम किया। \nवह 1975 में दिल्ली चली गईं और उत्‍तरी दिल्ली की एक कपड़ा मिल में काम करने वाले मजदूरों के बीच एक ट्रेड यूनियन कार्यकर्ता के तौर पर काम करना शुरु कर दिया। वह धीरे-धीरे श्रमजीवी और महिला आंदोलनों में सक्रिय हो गयीं। उन्होंने बलात्कार कानूनों को लेकर 1980 में एक बड़ा आंदोलन छेड़ा। वह मौजूदा समय में भी एडवा की उपाध्यक्ष होने के नाते महिलाओं से जुड़े मुद्दों पर जागरुकता बढ़ाने के लिये सक्रियता से काम करती हैं। \nवृंदा 11 अप्रैल 2005 को भारतीय संसद के ऊपरी सदन राज्यसभा के लिये निर्वाचित हुईं। इसी वर्ष वह माकपा पोलित ब्यूरो की सदस्या निर्वाचित हुईं।\n\nवृंदा ने अपने जीवनसाथी के तौर पर माकपा के मौजूदा महासचिव और अपने छात्र जीवन के साथी प्रकाश करात को चुना था। उनकी बहन राधिका राय का विवाह एनडीटीवी समाचार चैनल के मुख्य अधिशासी प्रणय राय से हुआ है। वृंदा 1984 के सिख दंगों पर बनी फिल्म \"अमु\" में सोनाली बोस\"कोंकणा सेन शर्मा\" की मां की भूमिका निभा चुकी हैं।\nवृंदा ने \"सर्वाइवल एंड इमांसीपेशन: नोट्स फ्राम इंडियन वूमन्स स्ट्रगल्स\" नामक पुस्तक लिखी है। यह पुस्तक भारतीय महिलाओं से जुडे विभिन्न सामाजिक राजनीतिक मसलों की वामपंथी नजरिये से पडताल करने का प्रयास करती है।\n", "id": "482996", "title": "वृंदा करात"}
{"url": "https://hi.wikipedia.org/wiki?curid=483043", "text": "किकू शारदा\n\nकिकू शारदा हिन्दी फ़िल्मों एवं धारावाहिकों के एक अभिनेता हैं। \n", "id": "483043", "title": "किकू शारदा"}
{"url": "https://hi.wikipedia.org/wiki?curid=483047", "text": "व्हाइटक्रॉस स्ट्रीट\n\nव्हाइटक्रॉस स्ट्रीट () मॉनमाउथ शहर के केंद्र में स्थित एक एतिहासिक स्ट्रीट है। मॉनमाउथ मॉनमाउथशायर, वेल्स में स्थित एक काउंटी नगर है। यह पंद्रहवीं शताब्दी से अस्तित्व में है। यह पूर्व से पश्चिम की और जाती है तथा चर्च स्ट्रीट और सेंट जेम्स स्क्वायर को जोड़ती है। जॉन स्पीड द्वारा 1610 में बनाए गए मॉनमाउथ के मानचित्र में व्हाइटक्रॉस स्ट्रीट को संदर्भित विटक्रोफ्ट या विटक्रॉस के नामों से किया गया है। ऐसा कहा जाता है कि स्ट्रीट को अपना यह नाम प्लेग क्रॉस की के कारण मिला था। व्हाइटक्रॉस स्ट्रीट पर मॉनमाउथ शहर की कई सूचीबद्ध इमारतें हैं।\n\nमॉनमाउथ शहर की कई अन्य सड़कों की तरह व्हाइटक्रॉस स्ट्रीट भी पंद्रहवीं शताब्दी के मध्य तक बनाई गई थी। यह बारहवीं शताब्दी की शुरुआत में बनी मॉनमाउथ शहर की दीवारों और गढ़ के अंदर मौजूद है। जॉन स्पीड द्वारा 1610 में बनाए गए मॉनमाउथ के मानचित्र में व्हाइटक्रॉस स्ट्रीट को संदर्भित विटक्रोफ्ट या विटक्रॉस के नामों से किया गया है। वर्ष 2009 में मॉनमाउथ पुरातत्व की फर्म द्वारा किए गए अध्ययन में यह माना गया था कि सड़क को अपना यह नाम सफेद क्रूस से मिला था। ऐतिहासिक रूप से साधारणतया यह प्लेग क्रूस था। यह अनुमान लगाया है कि स्पीड द्वारा तैयार अपने 1610 के नक्शे में सेंट मैरी प्रायरी चर्च के क़ब्रिस्तान में दर्शाया गया क्रूस ही चर्चा का क्रूस हो सकता है। हालांकि स्थानीय प्रकाशक और पुरातत्वविद् चार्ल्स हीथ के वर्ष 1804 के लेखन के अनुसार पत्थर का क्रूस जिसके कारण सड़क नामित की गई थी वह एक सार्वजनिक तौल मशीन की जगह पर स्थित था और उसके अवशेष \"वर्तमान निवासियों की स्मृति में अस्तित्व में थे\"।\n\nव्हाइटक्रॉस स्ट्रीट, अब केवल पैदल यात्रियों के लिए अनुमित, चर्च स्ट्रीट का पूर्वी विस्तार है। जैसे सड़क पूर्व और थोड़ा उत्तर की तरफ जाती है यह मोंक स्ट्रीट को प्रतिच्छेद करती है। इस प्रतिच्छेद के पश्चात व्हाइटक्रॉस स्ट्रीट थोड़ा सा दक्षिण की और झुकते हुए पूर्व की तरफ सीधा ज़ारी रहती है। यह सेंट जेम्स स्क्वायर को घेरने वाले गोल चक्कर पर जा कर खत्म हो जाती है। यह चौराह अपने इंडियन बीन पेड़ के लिए उल्लेखनीय है। इंडियन बीन पेड़ मूल रूप से दक्षिण-पूर्व अमेरिका में उगता है और सेंट जेम्स स्क्वायर पर स्थित इसका यह नमूना पूरे यूनाईटेड किंगडम में अपनी किस्म का सबसे पुराना व सबसे बड़ा है। सेंट जेम्स स्क्वायर पर ही मॉनमाउथ युद्ध स्मारक स्थित है, जिसका डिजाइन डब्ल्यू॰ क्लार्क ने तैयार किया था। यह स्मारक इंडियन बीन पेड़ के सामने वर्ष 1921 में स्थापित किया गया था। आधुनिक समय के कुछ मानचित्रों में व्हाइटक्रॉस स्ट्रीट का पूर्वी हिस्सा, जो मोंक स्ट्रीट के साथ प्रतिच्छेद से सेंट जेम्स स्क्वायर को घेरने वाले गोल चक्कर पर जा कर खत्म होता है, उसे भी सेंट जेम्स स्क्वायर के हिस्से के तौर पर ही संदर्भित किया जाता है, इस प्रकार व्हाइटक्रॉस स्ट्रीट पर स्थित कुछ इमारतों के दो पते है।\n", "id": "483047", "title": "व्हाइटक्रॉस स्ट्रीट"}
{"url": "https://hi.wikipedia.org/wiki?curid=483056", "text": "अनिता हस्सनंदनी\n\nअनिता हस्सनंदनी (जन्म: 14 अप्रैल, 1981) एक भारतीय फ़िल्म अभिनेत्री हैं, जो नताशा नाम से भी जानी जातीं हैं। जीवन में सबसे बड़ी उपलब्धि उन्हें बालाजी टेलिफिल्म्स के \"काव्यांजलि\" के अंजलि नंदा नामक किरदार से मिली। \n\nहस्सनंदनी ने अपने कैरियर की शुरुवात बालाजी टेलीफिल्म्स के \"कभी सौतन कभी सहेली\" नामक धारावाहिक से की। हिंदी फिल्म कृष्णा कॉटेज में जन - साधारण के सामने प्रथम उपस्थिति देने वाली हस्सनंदनी ने कन्नड़, तमिल तथा तेलुगु अध्यवसाय में भी सफल अभिनय किया है।\n\n", "id": "483056", "title": "अनिता हस्सनंदनी"}
{"url": "https://hi.wikipedia.org/wiki?curid=483075", "text": "कुमार सुरेश सिंह\n\n'कुमार सुरेश सिंह' भारतीय प्रशासनिक सेवा के पूर्व अधिकारी व भारतीय पुरातत्‍व सर्वेक्षण विभाग के महानिदेशक रहे हैं। ये मुख्‍यतौर पर अपने शोधपूर्ण कार्य भारत के लोगके लिए जाने जाते हैं। इन्‍होंने पटना विश्‍वविद्यालय से बिरसा मुंडा और उनके आंदोलन पर पीएच.डी. की.\n", "id": "483075", "title": "कुमार सुरेश सिंह"}
{"url": "https://hi.wikipedia.org/wiki?curid=483078", "text": "मुण्डा\n\nमुंडा एक भारतीय आदिवासी समुदाय है, जो मुख्य रूप से झारखण्ड के छोटा नागपुर क्षेत्र में निवास करता है| झारखण्ड के अलावा ये बिहार, पश्चिम बंगाल, ओड़िसा आदि भारतीय राज्यों में भी रहते हैं| इनकी भाषा मुंडारी आस्ट्रो-एशियाटिक भाषा परिवार की एक प्रमुख भाषा है|\nउनका भोजन मुख्य रूप से धान, मड़ूआ, मक्का, जंगल के फल-फूल और कंध-मूल हैं | वे सूत्ती वस्त्र पहनते हैं | महिलाओं के लिए विशेष प्रकार की साड़ी होती है, जिसे \"बारह हथिया\" (बारकी लिजा:) कहते हैं | पुरुष साधारण-सा धोती का प्रयोग करते हैं, जिसे \"तोलोंग\" कहते हैं | मुण्डा, भारत की एक प्रमुख जनजाति हैं | २० वीं सदी के अनुसार उनकी संख्या लगभग ९,०००,००० थी |\n\nमुण्डा संस्कृति की सामाजिक व्यवस्था बहुत ही बुनियादी और सरल है | मुण्डाओं के लिए भारतीय जाति व्यवस्था विदेशी है | उनके दफनाए गए पूर्वज \"परिवार के अभिभावक\" के रूप मे याद किए जाते हैं | दफन पत्थर (ससंदीरी) उनका वंशावली का प्रतीक है | यह पत्थर सुलाकर धरती पर रखी जाती है पर कब्र के रूप में चिन्हित नहीं होता | बल्कि, मृतकों के हड्डियों को इस पत्थर के तहत रखते हैं, जहाँ पिछले पूर्वजों की हड्डियाँ भी मौजूद हैं | जब तक कब्रिस्तान (\"जंग तोपा\") समारोह नहीं होता तब तक मृतकों के हड्डियों को मिट्टी के बर्त्तन में रखा जाता है | हर वर्ष में एक बार, परिवार के सभी सदस्य अपनी श्रध्दांजलि देने के लिए दफन पत्थरों पर जाते हैं और यह आवश्यक माना है | पूर्वजों को याद करने के लिए अन्य पत्थर भी हैं जिन्हें \"मेमोरियल पत्थर\" (\"भो:दीरी\") कहा जाता है | यह पत्थर खड़े स्थिति में रखा जाता है | इस पत्थर को रखने के लिए भी समारोह होता है जिसे पत्थर गड़ी (\"दीरी बीन\") पर्ब कहते हैं |\nप्राचीन काल से ही मुण्डा लोग छोटानागपुर क्षेत्र सहित आसपास के क्षेत्रों में भी फैल गए हैं | शुरुआती समय में वे लोग अलग-अलग समूहों में, पर एक ही उपनाम (\"किली\",\"गोत्र\") में बसे | हालांकि अब वे लोग अपनी-अपनी इच्छा के अनुसार पूरे झारखण्ड में बसे हैं | पुराने समय से अभि तक मुण्डा लोगों की संस्कृति के अनुसार वे एक ही गोत्र या उपनाम मे शादी नहीं कर सकते हैं | यदि कोई शादी कर भी लिया तो उन्हें कड़ी-से-कड़ी सजा दी जाती है | उस सजा या दण्ड को \"जात निकाला\" (\"देशाबाहर\") कहते हैं | एक दुल्हन और एक दुल्हे के एक ही गोत्र में शादी होना अनाचार माना जाता है और इस तरह यह रिश्ता सामाजिक अवांछनीय है | गोत्र का अर्थ है-खून का रिश्ता | एक ही उपनाम या गोत्र के संबंध, भाई और बहन के संबंध की तरह माना जाता है | संथाल, हो और खड़िया रक्त-भाई आदिवासियों की समुदाय माना जाता है | अत: उनके साथ शादी करना आम है |\nज्यादातर मुण्डा लोग सरना धर्म को मानते हैं | वे एक ईश्वर पर विश्वास करते हैं जो सिंगबोंगा कहलाता है | तथापि एक-चौथाई मुण्डा लोगों ने ईसाई धर्म को अपनाया है | ईसाई धर्म में कुछ मुण्डा लोगों ने रोमन कैथोलिक और कुछ ने प्रोटेस्टेंट धर्म अपनाया है | एक मुण्डा का उपनाम प्राकृतिक तत्वों, पेड़, पशु, पक्षी या किसी भी प्रकृति संबंधित वस्तु पर आधारित है जो छोटानागपुर क्षेत्र में पाए जाते हैं | नीचे लिखे गये उपनाम मुण्डा लोगों में आम है:-\nआईंद (दुर्लभ नदी मछली के प्रजातियाँ), बागे (कुम्हार, अंजीर वृक्ष की प्रजातियाँ), भेंगरा, भूईंया (पृथ्वी), बोदरा, बुढ़, चौरिया (चूहा), डोडराय, गुड़िया, हेम्बरोम, हेरेंज, होनहगा (छोटे भाई), होरो (कछुआ), जोजो (इमली), कण्डुलना, कण्डीर (शेर), डाँग, देम्ता (वृक्ष चींटी की प्रजाति), कौरिया, केरकेट्टा, कोनगाड़ी (दुर्लभ पक्षी की प्रजाति), लुगून, लोम्गा, मुण्डू, पूर्ति, सम्मद, संगा, सोय, सुरिन (सफेद रंग का हंस की प्रजातियों के पक्षी)| मुण्डा समुदाय के कुछ और भी उपनाम हैं जो यहाँ वर्णित नहीं किया गया है | बहुत लोग अपना गोत्र या उपनाम के जगह मुण्डा लिखना पसन्द करते हैं |\n\n", "id": "483078", "title": "मुण्डा"}
{"url": "https://hi.wikipedia.org/wiki?curid=483079", "text": "जनवादी लेखक संघ\n\nजनवादी लेखक संघ (जलेस) भारत के हिंदी और उर्दू लेखकों का एक बडा संगठन है और इसकी प्रांतीय एवं जिला स्तर तक की इकाईयां सक्रिय हैं। देश के कई जाने माने लेखक मसलन उदय प्रकाश . इब्बार रब्बी . विष्णु नागर . चंद्रबली सिंह . राजेन्द्र यादव . मुद्राराक्षस . दूधनाथ सिंह . मैत्रेयी पुष्पा . असगर वजाहत . असद जैदी इत्यादि संगठन के सक्रिय सदस्य रहे हैं। जलेस की स्थापना 1982 में की गई थी और उसके बाद से यह सांस्कृतिक एवं साहित्यक मोर्चे पर निरंतर काम करता रहा है और लेखकों के बीच वैचारिक मसलों को समय समय पर उठाता रहा है।\n", "id": "483079", "title": "जनवादी लेखक संघ"}
{"url": "https://hi.wikipedia.org/wiki?curid=483098", "text": "भारतीय गैस प्राधिकार लिमिटेड\n\nभारतीय गैस प्राधिकार लिमिटेड (संक्षेप में गेल GAIL) भारत में गैस उत्खनन करने वाली शीर्ष तकनीकी संस्था है। गेल की स्थापना १९८४ में हुई तथा इसका मुख्यालय नई दिल्ली में बनाया गया। गेल द्वारा भारत के साथ साथ विदेशों में भी कई परियोजनाएँ संचालित की जा रही हैं। म्यांमार, वेनेजुएला व ईरान में जारी परियोजनाएँ आर्थिक तथा सामरिक दृष्टिकोण से अत्यंत महत्वपूर्ण हैं।\n", "id": "483098", "title": "भारतीय गैस प्राधिकार लिमिटेड"}
{"url": "https://hi.wikipedia.org/wiki?curid=483117", "text": "सीमुर्ग़\n\nसीमुर्ग़​ () या अनक़ा () ईरान की प्राचीन मिथ्य -कथाओं में एक ऐसे भीमकाय उड़ने वाले मादा प्राणी का नाम था जो अपनी दया, उदारता और ज्ञान के लिए जाना जाती थी। इसके पंखों से हर रोग और चोट ठीक हो जाती थी और इसके प्रभाव से भूमि, जल, आकाश और प्राणी-जगत में शान्ति फैलती थी। इसी पक्षी को मध्य एशिया के तुर्की लोग द्वारा और भारत के कुछ भागों में भी माना जाता था। सीमुर्ग़​ को 'सीमुर्व', 'सेमुर्ग', 'समरुक' और 'समरन' जैसे नामों से भी जाना जाता है।\n\n'सीमुर्ग़​' में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। यह प्राचीन पहलवी भाषा के 'सेनमुर्व' शब्द से और उसे से भी प्राचीन 'सेनमुरुग़​' शब्द से उत्पन्न हुआ है। यह इस से भी प्राचीन अवस्ताई भाषा के 'मरग़ो साएनो' () से आया है जिसका मतलब है 'साएना मुर्ग़ा' यानी 'साएना पक्षी'। 'साएना' का अर्थ चील, बाज़, या अन्य शिकार करने वाला पक्षी हुआ करता था और ध्यान दें कि हिन्द-ईरानी भाषा-परिवार कि बहुत क़रीबी बहने होने की वजह से अवस्ताई फ़ारसी और संस्कृत में इसके लिए एक-जैसे सजातीय शब्द हैं। संस्कृत में इसे 'श्येन' कहा जाता है।\n\nवैसे तो 'मुर्ग़' का भी संस्कृत सजातीय शब्द 'मृग' मौजूद है। लेकिन जब हिन्द-ईरानी भाषाओँ की हिन्द-आर्य और ईरानी शाखाएँ अलग हुई तो ईरानी शाखा में 'मुर्ग़' का अर्थ 'पक्षी' बन गया और हिन्द-आर्य में 'मृग' का अर्थ पहले तो 'जानवर' और फिर विशेष रूप से 'हिरण' बन गया।\n\nईरानी कला में सीमुर्ग़​ को एक पक्षी के रूप में दर्शाया जाता है जो इतनी भीमकाय है कि वह किसी हाथी को भी उठा कर ले जा सकती है। अक्सर इसे एक मोर के धड़, कुत्ते के मुंह और सिंह के पंजों से साथ दिखाया जाता है हालांकि कभी-कभी इसे मनुष्यों का भी मुख दिया जाता है। इसे उदार समझा जाता है और पक्षी होने के बावजूद स्तनों द्वारा अपने बच्चों का पोषण करने वाला बताया जाता है। कहा जाता है कि इसका सर्पों से जन्मजात वैर है। इसकी उम्र इतनी है कि इसने तीन दफ़ा विश्व-प्रलय देखी है और अपनी आयु के कारण कई युगों का ज्ञान और समझ रखती है। इसके नाम को लेकर आधुनिक-फ़ारसी जानने वालों में यह ग़लत भ्रम भी पैदा हो जाता है कि इसका 'तीस' की संख्या से कुछ सम्बन्ध है, हालांकि मूल नाम का ऐसा कोई अर्थ नहीं था। आधुनिक फ़ारसी भाषा में 'सी' का अर्थ 'तीस' (३०) होता है। इस से यह धारणा भी पैदा हो गई है कि इसके तीस रंग थे (सीरंग) या इसका अकार तीस पक्षियों के बराबर था।\n\nप्राचीन मिथ्य-कथाओं में सीमुर्ग़​ को ज़मीन और आकाश को शुद्ध करने वाली और उपजाऊ बनाने वाली कहा जाता था। यह वोउरुकश​ () नामक विश्व सागर के बीच खड़े एक होम () जीवन-वृक्ष पर रहती थी। यह वही वनस्पति है जिसे संस्कृत में सोम कहा जाता है। इस वृक्ष की उन शाखों की तुलना जहाँ सीमुर्ग़ रहता है एक बैल के सींगों से की गई है। वृक्ष को 'गओकरन' (, यानि 'गाय के सींग') कहते है, जिसका सजातीय संस्कृत का 'गोकर्ण' (यानि 'गाय के कान') शब्द है।\n\n", "id": "483117", "title": "सीमुर्ग़"}
{"url": "https://hi.wikipedia.org/wiki?curid=483123", "text": "कावेरी झा\n\nकावेरी झा (जन्म २१ मई १९८३) एक भारतीय फ़िल्म अभिनेत्री है। वे हिन्दी, मलयालम, तेलगू, तमिल फ़िल्मों में कार्य कर चुकी है। कला विषय में उपाधी ग्रहण करने के बाद झा ने अपने फ़िल्मी करियर की शुरुआत भूल भुलैया में 2007 से की। कावेरी एयर इंडिया में एयर होस्टेस के पद पर भी काम कर चुकीं हैं। सन् 2005 में कावेरी ने फेमिना मिस इंडिया में \"सुश्री व्यक्तित्व\" पुरस्कार से सम्मानित हुईं। दक्षिण भारत में कावेरी झा अपने स्वतंत्र व्यव्हार के लिए जानी जाती हैं।\n\nकावेरी का जन्म बिहार के सीतामढ़ी में हुआ था। उनके पिता एक सरकारी कर्मचारी थे। कावेरी बचपन में लड़कों जैसे रहती थी, उन्होंने अपने पिता की पार्श्वभूमी को अपने परिवार के रहन सहन पर बेहद प्रभावी बताया। \n\n\"सुश्री व्यक्तित्व\" पुरस्कार प्राप्त करने के कावेरी ने मॉडलिंग से अपने करियर की शुरुवात की। साजिद खान के नेतृत्व में उन्होंने टीवी शो की मेजबानी भी की हैं। इसके अलावा उनकी अन्य फिल्मों में \"हैज्जैक\", \"फ्लैट\", \"बम् बम् बोले\" और \"जेल\" जैसीं फिल्में शामिल हैं। इसके बाद उन्होंने कई विज्ञापनों में भी उल्लेखनीय कार्य किया है। कावेरी ने दक्षिण भारतीय सिनेमा जगत में सभी फिल्मों में बतौर अभिनेत्री से अपनी शुरुआत की है। अभिनय के लिए उन्हें समीक्षकों द्वारा बेहद सराहा गया है। उन्होंने आगे चलकर भिन्न-भिन्न प्रकार के किरदार अदा किए व उनके अभिनय व किरदारों ने हिन्दी फ़िल्म अभिनेत्रियों की एक नई कल्पना को जन्म दिया। आज के समय में कावेरी झा दक्षिण भारतीय सिनेमा के सफल अभिनेत्रियों में गिनी जातीं हैं। \n", "id": "483123", "title": "कावेरी झा"}
{"url": "https://hi.wikipedia.org/wiki?curid=483170", "text": "रसूलपुर सैद\n\nरसूलपुर सैद बिजनौर जिले की नजीबाबाद तहसील स्थित एक गाँव है। गाँव में सर्वाधिक जनसंख्‍या कृषि पर आश्रित है। यहां मुख्‍य रूप से गन्ना, गेहूँ, धान आदि की खेती की जाती हैँ। यह गाँव नजीबाबाद से 14 किलोमीटर की दूरी पर स्थित है।\nइब्ने \nइब्ने \nइब्ने \nइब्ने \nइब्ने", "id": "483170", "title": "रसूलपुर सैद"}
{"url": "https://hi.wikipedia.org/wiki?curid=483171", "text": "बेयतेरेक\n\nबेयतेरेक () मध्य एशिया के कज़ाख़स्तान देश की राजधानी अस्ताना में एक स्तंभ-नुमा मीनार है। कज़ाख़ भाषा में 'बेयतेरेक' का मतलब 'ऊँचा पोपलर (का वृक्ष)' होता है। यह मीनार सन् १९९७ में अस्ताना शहर को कज़ाख़स्तान की राजधानी का दर्जा मिलने के लिए बनाया गया एक यादगार है। इस से पहले अलमाती शहर देश की राजधानी हुआ करता था।\n\nबेयतेरेक एक मध्य-एशियाई और ईरानी मिथ्य-कथा के जीवन-वृक्ष को दर्शाता है जिसकी दो शाखों के बीच में सौभाग्यदाई सिमरुक (सीमुर्ग़​) चिड़िया ने अपना अंडा दिया था। यह मीनार १०५ मीटर ऊँचा है जिसका तना नीचे तो तंग है लेकिन ओप्पर जाकर शाखों की तरह फैल-सा जाता है और इन शाखों के बीच सबसे ऊपर एक शीशे से ढका चमकीला सुनहरा २२ मीटर के व्यास (डायामीटर) वाला एक गोला है जो अंडे को दर्शाता है। इसी गोले के अन्दर ९७ मीटर की ऊंचाई पर बने चबूतरे से लोग आस-पास के शहर का नज़ारा देख सकते हैं। यहाँ कज़ाख़स्तान के राष्ट्रपति नूरसुलतान नज़रबायेव के दाहिने हाथ की बनी एक छाप है और निर्देशों में कहा गया है कि इसपर अपना हाथ रखकर मन में कोई इच्छा-प्रार्थना की जा सकती है। इसपर हाथ रखने से चबूतरे-कक्ष के अन्दर कज़ाख़स्तान का राष्ट्रीयगान बजने लगता है। इस चबूतरे के अलावा स्तम्भ में एक कला प्रदर्शनी और एक बड़ी मछलीशाला (अक्वेरियम) भी है।\n\nकज़ाख़स्तान में एक 'चुपा-चुप्स' () नामक लॉलीपॉप लोकप्रीय है जिसका आकार इस मीनार से मिलता है। इसलिए अस्ताना के निवासी मज़ाक़ से इसे 'चुपा चुप्स' भी कहते हैं।\n\n", "id": "483171", "title": "बेयतेरेक"}
{"url": "https://hi.wikipedia.org/wiki?curid=483184", "text": "फ्रेडरिक एंगेल्स\n\n\"फ्रेडरिक एंगेल्स (२८ नवंबर, १८२० – ५ अगस्त, १८९५ एक जर्मन समाजशास्त्री एवं दार्शनिक थे1 एंगेल्स और उनके साथी साथी कार्ल मार्क्स मार्क्सवाद के सिद्धांत के प्रतिपादन का श्रेय प्राप्त है। एंगेल्स ने 1845 में इंग्लैंड के मजदूर वर्ग की स्थिति पर \"द कंडीशन ऑफ वर्किंग क्लास इन इंग्लैंड\" नामक पुस्तक लिखी। उन्होंने मार्क्स के साथ मिलकर 1848 में कम्युनिस्ट घोषणापत्र की रचना की और बाद में अभूतपूर्व पुस्तक \"पूंजी\" दास कैपिटल को लिखने के लिये मार्क्स की आर्थिक तौर पर मदद की। मार्क्स की मौत हो जाने के बाद एंगेल्स ने पूंजी के दूसरे और तीसरे खंड का संपादन भी किया। एंगेल्स ने अतिरिक्त पूंजी के नियम\"' पर मार्क्स के लेखों को जमा करने की जिम्मेदारी भी बखूबी निभाई और अंत में इसे पूंजी के चौथे खंड के तौर पर प्रकाशित किया गया।\n\nएंगेल्स का जन्म 28 नवम्बर 1820 को प्रशिया के बार्मेन (अब जर्मनी का वुप्‍पेट्रल) नामक इलाके में हुआ था। उस समय बार्मेन एक तेजी से विकसित होता औद्योगिक नगर था। एंगेल्स के पिता फ्रेदरिक सीनियर एक धनी कपास व्यापारी थे। एंगेल्स के पिता की प्रोटेस्टेंट ईसाई धर्म में गहरी आस्था थी और एंगेल्स का लालन पालन भी बेहद धार्मिक माहौल में हुआ। एंगेल्स के नास्तिक और क्रांतिकारी विचारों की वजह से उनके और परिवार के बीच अनबन बढती ही जा रही थी। एंगेल्स की मां द्वारा एलिजाबेथ द्वारा उन्हे 1848 में लिखे एक खत से इस बात की पुष्टि हो जाती है। एलिजाबेथ ने उन्हे लिखा था कि वह अपनी गतिविधियों में बहुत आगे चले गये हैं और उन्हें इतना आगे नहीं बढकर परिवार के पास वापस आ जाना चाहिये। उन्‍होंने खत में लिखा था \"तुम हमसे इतनी दूर चले गये हो बेटे कि तुम्हें अजन‍बियों के दुख तकलीफ की अधिक चिंता है और मां के आसुंओं की जरा भी फिक्र नहीं। ईश्‍वर ही जानता है कि मुझ पर क्या बीत रही है। जब मैने आज अखबार में तुम्हारा गिरफ्तारी वारंट देखा तो मेरे हाथ कांपने लगे।\" एंगेल्स को यह खत उस समय लिखा गया था जब वह बेल्जियम के ब्रसेल्स में भूमिगत थे। \nइससे पहले जब एंगेल्स महज 18 वर्ष के थे तो उन्हें परिवार की इच्छानुसार हाईस्कूल की पढाई बीच में ही छोड़ देनी पडी थी। इसके बाद उनके परिवार ने उनके लिये ब्रेमेन के एक कार्यालय में अवैतनिक क्लर्क की नौकरी का बंदोबस्त कर दिया। एंगेल्स के परिजनों का सोचना था कि इसके जरिये एंगेल्स व्यवहारिक बनेंगे और अपने पिता की तरह व्यापार में खूब नाम कमायेंगे। हालांकि एंगेल्स की क्रांतिकारी गतिविधियों की वजह से उनके परिवार को गहरी निराशा हुई थी।\n\nब्रेमेन प्रवास के दौरान एंगेल्स ने जर्मन दार्शनिक हीगेल के दर्शन का अध्ययन किया। हीगेल उन दिनों के बहुत से युवा क्रांतिकारियों के प्रेरणा स्रोत थे। एंगेल्स ने इस दौरान ही साहित्य और पत्रकारिता के क्षेत्र में सक्रियता दिखानी शुरु कर दी थी। उन्होंने 1838 के सितंबर में द बेडूइन नामक अपनी पहली कविता लिखी।\n\nएंगेल्स 1841 में प्रशिया की सेना में शामिल हो गये और इस तरह से बर्लिन जा पहुंचे। बर्लिन में उन्हें विश्वविद्यालयों में अध्ययन करने का मौका मिला और इस दौरान ही वह हीगेलवादी युवाओं के एक दल में शामिल हो गये। उन्होंने अपनी पहचान गुप्त रखते हुये कारखानों में काम करने वाले मजदूरों की वास्तविक स्थितयों पर राइनीश जेतुंग नामक समाचारपत्र में भी कई लेख लिखे। उस समय इस अखबार के संपादक कार्ल मार्क्स थे। मार्क्स और एंगेल्स का इससे पहले कोई परिचय नहीं था और नवंबर 1842 में हुई एक छोटी सी मुलाकात के बाद ही दोनों को एक दूसरे को जानने का मौका मिला। एंगेल्स जीवनभर जर्मन दर्शन के कृतज्ञ रहे क्योंकि उनका मानना थी इसी परिवेश की वजह से ही उनका बौद्धिक विकास संभव हो सका।\n\nएंगेल्स के परिजनों ने उन्हें 1842 में 22 वर्ष की उम्र में इंग्लैंड के मैंचेस्टर भेज दिया। यहां उन्हें एर्मन और एंगेल्स की विक्टोरिया मिल में काम करने के लिये भेजा गया था जो कपडे सीने के धागे बनाती थी। एंगेल्स के पिता का ख्याल था कि मैंचेस्टर में काम के दौरान वह अपने जीवन पर पुर्नविचार करेंगे। हालांकि इंग्लैंड जाते वक्त एंगेल्स राइनीश जेतुंग के दफ्तर होते गये थे जहां उनकी मार्क्स से पहली बार मुलाकात हुई थी। इस मुलाकात के दौरान मार्क्स ने एंगेल्स को अधिक गंभीरता से नहीं लिया क्योंकि मार्क्स का मानना थी कि एंगेल्स अभी भी हीगेलवादियों से प्रभावित हैं, जबकि मार्क्स उस समय तक हीगेलवादियों से अलग हो चुके थे।\n\nमैंचेस्टर प्रवास के दौरान एंगेल्स की मुलाकात क्रांतिकारी विचारों वाली एक श्रमिक महिला मैरी बर्न्स से हुई और उनका साथ 1862 में बर्न्स का निधन हो जाने तक बना रहा। इन दोनों ने कभी भी विवाह के पारंपरिक बंधन में अपने रिश्ते को नहीं बांधा क्योंकि दोनो ही विवाह कहलाने वाली सामाजिक संस्था के खिलाफ थे। एंगेल्स एक ही जीवनसाथी के साथ जिंदगी बिताने के प्रबल पक्षधर थे लेकिन उनका मानना था कि विवाह चूंकि राज्य और चर्च द्वारा थोपी गयी एक व्यवस्था है इसलिये वह वर्गीय शोषण की ही एक किस्म है। बर्न्स ने एंगेल्स को मैंचेस्टर और सैल्फोर्ड के बेहद बदहाल इलाकों का दौरा भी कराया। मैंचेस्टर प्रवास के दौरान एंगेल्स ने अपनी पहली आर्थिक रचना आउटलाइन ऑफ अ क्रिटीक ऑफ पॉलिटिकल इकोनोमी लिखी। एंगेल्स ने इस लेख को अक्टूबर से नवंबर 1843 के बीच लिखा था जिसे बाद में उन्होंने पेरिस में रह रहे मार्क्स को भेज दिया। मार्क्स ने इन्हें डाउचे फ्रांसोइस्चे जारबखेरमें प्रकाशित किया। एंगेल्स ने कंडीशन ऑफ इंग्लैंड नामक तीन हिस्सों वाली एक श्रृंखला भी जनवरी से मार्च 1844 के बीच लिखी।\n\nमैंचेस्टर की झुग्गी बस्तियों की खराब हालात को एंगेल्स ने अपने लेखों की विषय वस्तु बनाया। उन्होंने बेहद खराब माहौल में बाल मजूरी करते बच्चों पर लेख लिखे और मार्क्स को लेखों की एक नई श्रृंखला भेज दी1 इन लेखों को पहले राइनीश जेतुंग और फिर डाउचे फ्रांसोइस्चे जारबखेर में प्रकाशिक किया गया। इन लेखों को बाद में एक पुस्तक का आकार दे दिया गया जो 1845 में द कंडीशन ऑफ वर्किंग क्लास इन इंग्लैंड नाम से प्रकाशित हुई। इस पुस्तक का अंगेजी संस्करण 1887 में प्रकाशिक हुआ। एंगेल्स ने इस पुस्तक में पूंजीवाद के जर्जर भविष्य और औद्योगिक क्रांति पर तो अपने विचार प्रकट किये ही, इसके अलावा इंग्लैंड की मेहनतकश जनता की वास्तविक स्थिति का हाल ए बयान पेश किया।\n\nब्रिटेन में कुछ वर्ष बिताने के बाद एंगेल्स ने 1844 में जर्मनी लौटने का निश्चय किया। वापसी के सफर में वह मार्क्स से मिलने के लिये पेरिस गये। प्रशिया सरकार द्वारा राइनिश जेतुंग को मार्च 1843 में प्रतिबंधित किये जाने के बाद मार्क्स पेरिस पलायन कर गये थे और अक्टूबर 1843 से वहां रह रहे थे। पेरिस में रहते हुये मार्क्स डाउचे फ्रांसिसोइचे जारबाखेर प्रकाशित कर रहे थे। मार्क्स और एंगेल्स के बीच 28 अगस्त 1844 को प्‍लेस डू पेलाइस पर स्थित कैफे डे ला रेजेंस में मुलाकात हुई और दोनो गहरे दोस्त बन गये। मार्क्स और एंगेल्स की यह दोस्ती ताउम्र कायम रही। \nएंगेल्स ने पेरिस प्रवास के दौरान पवित्र परिवार होली फैमिली लिखने में मार्क्स की मदद की। इस पुस्तक का प्रकाशन फरवरी 1845 में किया गया और यह युवा हीगेलवादियों और बौअर बंधुओं पर प्रहार करती थी। एंगेल्स 06 सितंबर 1844 को जर्मनी के बार्मेन स्थित अपने घर लौट गये। इस दौरान उन्होंने अपनी पुस्तक \"द कंडीशन ऑफ द इंगलिश वर्किंग क्लास\" के अंग्रेजी संस्करण पर काम किया जोकि मई 1845 में प्रकाशित हुआ।\n\nफ्रांस सरकार ने 03 फ़रवरी 1845 को मार्क्स को देशनिकाला दे दिया था जिसके बाद वह अपनी पत्नी और पुत्री सहित बेल्जियम के ब्रसेल्स में जाकर बस गये। एंगेल्स जर्मन आईडोलाजी नामक पुस्तक को लिखने में मार्क्स की मदद करने के इरादे से अप्रैल 1845 में ब्रसेल्स चले गये। इससे पहले पुस्तक प्रकाशन के लिये धन इकट्ठा करने के लिये एंगेल्स ने राइनलैंड के वामपंथियों से संपर्क कायम किया था।\nमार्क्स और एंगेल्स 1845 से 1848 तक ब्रसेल्स में रहे। इस दौरान उन्होंने यहां के मजदूरों को सं‍गठित करने का काम किया। ब्रसेल्स आने के कुछ समय बाद ही दोनों भूमिगत संगठन जर्मन कम्युनिस्ट लीग के सदस्य बन गये थे। कम्युनिस्ट लीग क्रांतिकारियों का एक अंतर्राष्ट्रीय संगठन थी जिसकी शाखाएं कई यूरोपीय शहरों में फैली थीं। मार्क्स और एंगेल्स के कई दोस्त भी इस संगठन में शामिल हो गये। कम्युनिस्ट लीग ने मार्क्स और एंगेल्स को कम्युनिस्ट पार्टी के आदर्शों पर एक पैम्‍फलेट लिखने का काम सौंपा जिसे आगे जाकर कम्युनिस्ट घोषणापत्र (मैनीफेस्टो ऑफ द कम्युनिस्ट पार्टी) के नाम से जाना गया। इसका प्रकाशन 21 फ़रवरी 1848 को किया गया और इसकी जो चंद पंक्तियां इतिहास में हमेशा के लिये अमर हो गयीं वे थीं, एक कम्युनिस्ट क्रांति सत्तारूढ वर्गों की बुनियाद को हिलाकर रख देगी। सर्वहारा वर्ग के पास जंजीरों को खोने के अलावा कुछ भी नहीं है। उनके सामने जीतने के लिये पूरी दुनिया पडी है। दुनियाभर के मेहनकतकशों एक हो।\n\nफ्रांस में 1848 में क्रांति हो गयी जिसने जल्द ही दूसरे पश्चिम यूरोपीय मुल्कों को अपनी चपेट में ले लिया। इसकी वजह से एंगेल्स और मार्क्स को अपने देश प्रशिया लौटने पर मजबूर होना पडा। वे दोनों कालोन नामक एक शहर में बस गये। कालोन में रहते हुये दोनो मित्रों ने मिलकर न्‍यूए राइनीश जेतुंग नामक अखबार शुरु किया। प्रशिया में जून 1849 में हुये तख्तापलट के बाद इस अखबार को शासन के दमन का सामना करना पडा। इस तख्तापलट के बाद मार्क्स से उनकी प्रशिया की नागरिकता छीन ली गयी और उन्हे देशनिकाला दे दिया गया। इसके बाद मार्क्स पेरिस गये और वहां से लंदन। एंगेल्स प्रशिया में ही टिके रहे और उन्होंने कम्युनिस्ट सैन्य अधिकारी आगस्ट विलीच की टुकडियों में एक एड डे कैंप की भूमिका अदा की। इन टुकडियों ने दक्षिण जर्मनी में हथियारबंद संघर्ष को अंजाम दिया था। जब इस आंदोलन को कुचल दिया गया तो एंगेल्स बचे खुचे क्रांतिकारियों के साथ सीमा पार करके स्विटजरलैंड चले गये। एंगेल्स ने एक रिफ्यूजी के रूप में स्विटजरलैंड में प्रवेश किया और सुरक्षित इंग्लैंड पलायन कर गये। इस बीच मार्क्स को लगातर एंगेल्स की फिक्र सताती रही थी। \n\nएंगेल्स ने इंग्लैंड आने के बाद मार्क्स की दास कैपिटल लिखने में आर्थिक मदद करने के इरादे से अपने पिता के स्वामित्व वाली उसी पुरानी कंपनी में काम करने का निश्चय किया। एंगेल्स को यह काम पसंद नहीं था पर एक महान उद्धेश्य को सफल बनाने के इरादे से वह इस कारखाने में काम करते रहे। ब्रिटिश खुफिया पुलिस एंगेल्स पर लगातार नजर रखे हुये थी और वह मैरी बर्न्स के साथ यहां अलग अलग नामों के साथ छिपकर रहे थे1 एंगेल्स ने मिल में काम करने के दौरान ही समय निकालकर द पीसेंट वार इन जर्मनी नामक पुस्तक लिखी। इस दौरान वह समाचारपत्रों में भी निरंतर आलेख लिखते रहे थे। \nएंगेल्स ने इस दौरान आफिस क्लर्क के रूप में काम करना भी शुरु कर दिया था और 1864 में इस मिल में भागीदार भी बन बैठे। हालांकि पांच वर्षों के बाद अध्ययन में अधिक समय देने के इरादे से उन्होंने इस कारोबार को अ‍लविदा कह दिया। मार्क्स और एंगेल्स के बीच इस दौरान हुये पत्राचार में दोनों मित्रों ने रूस में संभावित रूप से होने वाली बुर्जुवा क्रांति पर भी विस्तार से चर्चा की। एंगेल्स 1870 में इंग्लैंड आ गये और अपने अंतिम दिनों तक यहीं रहे। वह प्रिमरोस हिल पर स्थित 122 रीजेंट पार्क रोड पर रहा करते थे। मार्क्स का 1883 में निधन हो गया।\n\nमार्क्स के निधन के बाद एंगेल्स ने दास कैपिटल के अधूरे रहे गये खंडो को पूरा करने का काम किया। एंगेल्स ने इस दौरान परिवार . निजी संपत्ति और राज्य की उत्पत्ति जैसी विलक्षण पुस्तक को लिखने का भी काम किया। इस पुस्तक में उन्होंने बताने की कोशिश की कि पारावारिक ढांचों में इतिहास में कई बार बदलाव आये हैं। एंगेल्स ने बताया कि एक पत्नी प्रथा का उदय दरअसल पुरुष की अपने बच्चों के हाथों में ही संपत्ति सौंपने की इच्छा से महिला को गुलाम बनाने की आवश्यकता के साथ हुआ।\n\nएंगेल्स का 1895 में लंदन में गले के कैंसर से निधन हो गया। वर्किंग शवदाहगृह में अंतिम संस्कार किये जाने के बाद उनकी अस्थियों बीची हेड पर समुद्र में अर्पित कर दिया गया।\n\n\n\n\n", "id": "483184", "title": "फ्रेडरिक एंगेल्स"}
{"url": "https://hi.wikipedia.org/wiki?curid=483185", "text": "सैय्यद\n\nइस्लाम धर्म की जाति मे मुस्लिम मुल जाति तथा सुन्नी व शिया उपजाति सैय्यद यह हज़रतपैग़म्बर मुहम्मद सललल्लाहो अलैहे वसल्लम की आले (पुत्रोँ) को सैय्यद कहते हैँ। इसमे दो वर्ग सुन्नी व शिया होते हैँ।", "id": "483185", "title": "सैय्यद"}
{"url": "https://hi.wikipedia.org/wiki?curid=483191", "text": "सुन्नी सैय्यद\n\nइस्लाम धर्म मे मुस्लिम जातिकी उपजाति सुन्नी सैय्यद कहलाती हैँ। ये हज़रतपैग़म्बर मुहम्मद सल्लल्लाहो अलैहे वसल्लम की आले पुत्रोँ मे से हैँ।", "id": "483191", "title": "सुन्नी सैय्यद"}
{"url": "https://hi.wikipedia.org/wiki?curid=483194", "text": "सपने सुहाने लड़कपन के\n\nसपने सुहाने लड़कपन के एक भारतीय टेलीविजन धारावाहिक है जिसे 21 मई 2012 से ज़ी टीवी पर प्रसारित किया गया और इसने धारावाहिक छोटी बहू 2 की जगह ली है। यह दो चचेरी बहनों रचना और गुंजन की कहानी है। रचना एक साधारण लड़की है, जबकि गुंजन एक मुक्त उत्साही और खुश रहने वाली लड़की है जो मुंबई से आई है और रचना के परिवार के साथ रहती है।\n\nगुंजन को उसकी माँ स्नेहा की मृत्यु के बाद उसकी माँ की बड़ी बहन शैल के साथ रहने के लिए भेजा जाता है। दयाल, शैल के पति है और उन्होंने अपने परिवार के लिए सख्त नियम बनाया हुआ है हालांकि, गुंजन के लिए एक मुक्त उत्साही माहौल तैयार किया जाता है परन्तु बनारस के छोटे से शहर में अकेलापन महसूस होता है। लेकिन कुछ समय बाद वह रचना के साथ घुल मिल जाती है और गुंजन खुद को इस नए परिवार में समायोजित कर लेती है। धीरे - धीरे एक सुंदर प्यारे बंधन में बंधी दो बहनों के बीच प्रारंभिक संघर्ष शुरू होता है।\n\n\n\n\n\n\n\n\n", "id": "483194", "title": "सपने सुहाने लड़कपन के"}
{"url": "https://hi.wikipedia.org/wiki?curid=483197", "text": "सुहासी धामी\n\nसुहासी गोरडिया जय्शील धामी (गुजराती: સુહાસી ગોરડિયા જયશીલ ધામી) एक भारतीय मॉडल और अभिनेत्री है।\n\nसुहै की माँ एक प्रसिद्ध अभिनेत्री है। सुहासी उसके बचपन के दिनों में उसकी माँ की स्टेज शो में भाग लेने के लिए इस्तेमाल किया।\nअब वह २४ साल पुराना है। सुहासी २ दक्षिण भारतीय फिल्मों में काम किया, उनमें से एक बॉक्स ऑफिस पर बड़ी हिट थे। उसका पहला धारावाहिक अन्तरिक्ष था। वह भी स्टार प्लस में धारावाहिक एक चाबी हैं पदोस में में अभिनय किया है और भी कई विज्ञापन फिल्मों किया।\n\nसुहासी एक प्रशिक्षित शास्त्रीय नर्तक, गायक, अभिनेत्री और मॉडल है उसके सौंदर्य के लिए विख्यात है। वह मंच पर 'भरत नाट्यम' का प्रदर्शन किया। Suhasi हमेशा अभिनय के क्षेत्र में कैरियर बनाने का सपना देखा था, अंत में उसके पोर्टफोलियो बनाने और मुंबई के बाद जल्द ही आने के लिए अपने सपनों को पूरा. वह स्टार प्लस दैनिक साबुन अन्तरिक्ष शीर्षक है में अभिनय का मौका मिला है। शो और धारावाहिक में उसके प्रदर्शन के दर्शकों के बीच अच्छी तरह से किया भी बहुत लोगों द्वारा की सराहना की गई थी। सुहासी तो धारावाहिक एक छबी हैं पदोस में जो स्टार प्लस पर प्रसारित मिला. शो पर चला गया करने के लिए दर्शकों के बीच एक बड़ी हिट हो. सुहासी भी शो में उर्मि की भूमिका निभा रहा है के बाद प्रसिद्धि के लिए गुलाब. वह कई ब्रांडों के लिए कई विज्ञापन फिल्मों का था और उसके स्टार शक्ति और सेलिब्रिटी बढ़ रही है। सुहासी वर्तमान राजश्री प्रोडक्शंस, जो ज़ी टीवी पर प्रसारित होता है के बैनर तले टीवी धारावाहिक यहाँ मैं घर घर खेली में काम कर रहा है। वह धारावाहिक में स्वर्ण (स्वर्ण सौंदर्य) आभा और अलबेली की भूमिका निभाता है। वह करण ग्रोवर और यहाँ मैं घर घर खेली के कलाकारों के सदस्यों के साथ बहुत करीबी दोस्त है। वह सर्वश्रेष्ठ दीदी और ज़ी रिश्ते अवार्ड्स में सर्वश्रेष्ठ बेटी पुरस्कार पुरस्कार जीता है। सुहासी वर्तमान में सोनी टीवी कि शनि और सूर्य रात ९:०० पर प्रसारित होता है पर में प्रदर्शित होने के कॉमेडी श्रृंखला कहानी कॉमेडी सर्कस की.\n\nसुहासी तेलुगू में फिल्म वादे कवाली के साथ शुरू हुआ। वह हिन्दी गायक केके का हमसफर में गीत \"आसमान के (आकाश) में दिखाई दिया. वह को किरण श्रीनिवास जो तेलुगू में मनसु पिलिचिंदी के रूप में करार दिया गया था, के साथ एक कन्नड़ फिल्म हागे सुमाने किया है।\n\nसुहासी टाटा मैजिक, रेमंड्स, माधवन के साथ यूनिवर्सल, स्लाइस, यामाहा, \"मोप्लीज\" और २००० के दशक भर में फोर्ड TVC की तरह कई ब्रांडों के लिए मॉडलिंग की.\n", "id": "483197", "title": "सुहासी धामी"}
{"url": "https://hi.wikipedia.org/wiki?curid=483198", "text": "ज़ाईडा परवीन\n\nज़ाईडा परवीन (या ज़हिदा परवीन) (उर्दु: زائدہ پروین) एक हिन्दुस्तानी अभिनेत्री है। वह हिन्दुस्तानी टीवी शो में दिखाई देता है |\n\nवह पद्मा के रूप में ज्योती में टेलीविजन साबुन ओपेरा में के रूप में प्रकट हुई है। परवीन भी में राहुल दुल्हाया लेजगा में दिखाई दिया है। परवीन बाद यहाँ मैं घर घर खेली में चित्रित विरोधी यशोधरा मासी, अब वह वर्तमान में पुनर्विवाह में देखा जाता है चित्रित गायत्री सूरज प्रताप सिंधिया दिखाई दिया।\n", "id": "483198", "title": "ज़ाईडा परवीन"}
{"url": "https://hi.wikipedia.org/wiki?curid=483268", "text": "सेंट जेम्स हाउस\n\nसेंट जेम्स हाउस () मॉनमाउथ, मॉनमाउथशायर, वेल्स में एक ग्रेड द्वितीय सूचीबद्ध इमारत है। यह ऐतिहासिक सेंट जेम्स स्क्वायर में मध्यकालीन नगर दीवारों के भीतर मौजूद है। जबकि घर पर वर्तमान समय में आकर्षक 18 वीं सदी का अगवाड़ा है, परन्तु मूलतः इस घर ने बरगेज मकान के रूप में जन्म लिया था। इसके अलावा घर के पीछे खुदाई में एक भट्ठा होने के सबूत मिले हैं, जिसमें मध्यकालीन व मध्ययुग के बाद के समय के मिट्टी के बर्तनों के अवशेष पाए गएँ हैं। वर्ष 2010 में सेंट जेम्स स्क्वायर में हुए पुरातात्विक उत्खनन में पहली बार मॉनमाउथ शहर में मध्यपाषाण काल की बस्ती होने के प्रमाण मिलें हैं। सेंट जेम्स हाउस के हाल ही के निवासियों में मॉनमाउथ स्कूल के बोर्डिंग छात्र शामिल हैं।\n\nसेंट जेम्स हाउस व्हाइटक्रॉस स्ट्रीट के पूर्वी छोर पर स्थित है जहाँ यह सड़क तिकोने सेंट जेम्स स्क्वायर को घेरने वाले गोल चक्कर पर जा कर खत्म हो जाती है। इमारत चौराहे की उत्तरी दिशा में स्थित है, जहाँ 2009 में पुरातात्विक खुदाई की गई थी। आधुनिक समय के कुछ मानचित्रों में व्हाइटक्रॉस स्ट्रीट का पूर्वी हिस्सा, जो मोंक स्ट्रीट के साथ प्रतिच्छेद से सेंट जेम्स स्क्वायर को घेरने वाले गोल चक्कर पर जा कर खत्म होता है, उसे भी सेंट जेम्स स्क्वायर के हिस्से के तौर पर ही संदर्भित किया जाता है, इस प्रकार व्हाइटक्रॉस स्ट्रीट पर स्थित कुछ इमारतों के दो पते है। इसी प्रकार सेंट जेम्स हाउस के भी दो पते हैं: 10 सेंट जेम्स स्क्वायर और 10 व्हाइटक्रॉस स्ट्रीट।\n\nसेंट जेम्स हाउस को 27 जून 1952 को ग्रेड द्वितीय श्रेणी की इमारत का दर्जा प्राप्त हुआ था। तीन मंजिला इस इमारत पे अठारहवीं सदी का अगवाड़ा है। इसका बहारी हिस्सा लाल ईंटों से बना हुआ है। नीचे की मंजिलों की बे खिड़कियां आयताकार है जबकि सबसे ऊपर की मंजिल की वर्गाकार। एक अपवाद पहली मंजिल पे है जहाँ कि बीच की एक खिड़की बाकि सभी खिड़कियों से लंबी और ऊपर से गोलाकार है। दरवाजे के ऊपर फैन्लाईट (अर्धवृत्त आकार की खिड़की) है। घर के अंदर सत्रहवीं सदी का थोड़ा बहुत प्लास्टर का काम किया हुआ है। \n", "id": "483268", "title": "सेंट जेम्स हाउस"}
{"url": "https://hi.wikipedia.org/wiki?curid=483275", "text": "दलित पैंथर\n\nदलित पैंथर मुंबई, महाराष्ट्र में 1972 में गठित एक सामाजिक-राजनीतिक संगठन है, जिसने बाद में एक बड़े आंदोलन का रूप ले लिया। नामदेव ढसाल, राजा ढाले व अरुण कांबले इसके आरंभिक व प्रमुख नेताओं में हैं। इसका गठन अफ्रीकी-अमेरिकी ब्‍लैक पैंथर आंदोलन से प्रभावित होकर किया गया।\n", "id": "483275", "title": "दलित पैंथर"}
{"url": "https://hi.wikipedia.org/wiki?curid=483282", "text": "नम्रता थापा\n\nनम्रता थापा दिल्ली विश्वविद्यालय से स्नातक की उपाधि प्राप्त की, वह मॉडलिंग और फैशन शो के एक बहुत कुछ किया है।\n\nनम्रता थापा टेलीविजन साबुन ओपेरा नागीन .. वदों की अग्निपरीक्षा अर्चना के रूप में काम किया है। अब वह वर्तमान में यहाँ मैं घर घर खेली में स्वर्ण लता की भूमिका निभाता है", "id": "483282", "title": "नम्रता थापा"}
{"url": "https://hi.wikipedia.org/wiki?curid=483290", "text": "मराठवाडा\n\nमराठवाडा: मध्य महाराष्ट्र का एक संभाग है जो गोदावरी के घाटी में बसे आठ जिलों से बना है। इस संभाग का मुख्य शहर औरंगाबाद है। नांदेड, लातूर इस इलाके के अन्य महानगर है।\n\nऔरंगाबाद, नांदेड, लातूर \n\nदखनी उर्दु, मराठी\n\nमुगल बादशाह मुहम्मद शाह 1722 में मुगल साम्राज्य के वजीर के रूप में एक महान Turani आसफ जाह नियुक्त किया है, लेकिन 1724 में वह डेक्कन के लिए छोड़ दिया अपने ही राज्य शुरू करने के लिए और शीर्षक निजाम-उल-मुल्क ले लिया। मराठवाड़ा हैदराबाद के निजाम, जो बाद में हैदराबाद रियासत के रूप में लेकिन ब्रिटिश भारत के आधिपत्य के तहत जाना जाने लगा का एक हिस्सा बन जाते हैं। मीर उस्मान अली खान हैदराबाद राज्य के अंतिम निजाम शासक था। ( \"निज़ाम\" निजाम-उल-मुल्क की सत्तारूढ़ वंश का शीर्षक बन गया।) 15 अगस्त, 1947 को ब्रिटिश भारत दो स्वतंत्र राज्यों में विभाजित किया गया था, भारत और पाकिस्तान, और निजाम के संघ उस समय हैदराबाद राज्य में सत्तारूढ़ या तो देश में हैदराबाद राज्य विलय करने के लिए नहीं चुना है। इसके बाद ऑपरेशन पोलो, एक \"पुलिस कार्रवाई\" सितम्बर 17, 1948 को के माध्यम से भारतीय सेना हैदराबाद भारत को कब्जे में लिया। \n\n1 नवंबर, 1956 को, मराठवाड़ा बंबई राज्य को हैदराबाद राज्य से स्थानांतरित किया गया था। 1 मई, 1960 को बम्बई राज्य महाराष्ट्र में विभाजित किया गया था और गुजरात राज्यों, मराठवाड़ा पूर्व का एक हिस्सा बन गया। नांदेड और औरंगाबाद मराठवाड़ा के क्षेत्रीय मुख्यालय हैं। Auranagabad, मराठवाड़ा की राजधानी के रूप में जाना जाता है, मुगल बादशाह औरंगजेब, जो इसे एक संक्षिप्त अवधि के लिए शासन से अपने नाम व्युत्पन्न।\n\nमराठवाड़ा निम्नलिखित जिलों में शामिल हैं।\n\nऔरंगाबाद, जालना, बीड, उस्मानाबाद, नांदेड़, लातूर, परभणी, हिंगोली। \n\nइन आठ जिलों के भीतर, वहाँ औरंगाबाद में नगर निगमों रहे हैं, [5] नांदेड़, [6] लातूर और परभणी। [7]\n\nसरकारी रिकॉर्ड के मुताबिक, मराठवाड़ा में 422 किसानों को 2014 में आत्महत्या कर ली थी यह उनकी अक्षमता फसल के नुकसान और एक वित्तीय पानी की कमी और एक कृषि संकट से तीव्र बनाया आशंका को सहन करने की वजह से था। [11] 2014 कम वर्षा के लगातार तीसरे वर्ष का था, और जब वर्षा होती थी यह कभी कभी असामयिक और क्षतिग्रस्त फसलों था। 422 आत्महत्या के 252 मामलों कृषि ऋण चुकाने में असमर्थता के कारण थे\n\nमराठवाड़ा चार सरकारी मेडिकल कॉलेजों, औरंगाबाद, लातूर, नांदेड़ और Ambajogai पर स्थित है। यह भी तीन प्रमुख विश्वविद्यालयों, औरंगाबाद में डॉ बाबासाहेब आंबेडकर मराठवाड़ा विश्वविद्यालय, परभणी में मराठवाड़ा कृषि विश्वविद्यालय, और स्वामी रामानंद तीर्थ मराठवाड़ा नांदेड़ में विश्वविद्यालय में किया जा रहा है।\n", "id": "483290", "title": "मराठवाडा"}
{"url": "https://hi.wikipedia.org/wiki?curid=483291", "text": "कोकण\n\nकोकण महाराष्ट्र के पश्चिमी तट पर स्थित एक संभाग तथा मंडल है। मुंबई शहर एवं जिला, थाने, रायगड, रत्नागिरी और सिंधूदुर्ग इसके जिले है। यह क्षेत्र अपनी प्राकृतिक सुंदरता के लिए भी जाना जाता है।\n", "id": "483291", "title": "कोकण"}
{"url": "https://hi.wikipedia.org/wiki?curid=483294", "text": "करन ग्रोवर\n\nकरण वीर ग्रोवर (जनम: 22 जून 1982) एक भारतीय अभिनेता है।\n", "id": "483294", "title": "करन ग्रोवर"}
{"url": "https://hi.wikipedia.org/wiki?curid=483296", "text": "नाखून\n\nनाखून मनुष्यों के हाथ तथा पांव की अंगुलियों के आख़िरी हिस्से के ऊपरी भाग में एक ठोस कवचनुमा आवरण होता है। यह वानरों और कुछ अन्य स्तनपाइयों में भी विद्यमान होता है। अनेक जीवों में नाखून पञ्जों के समान होता है।\nयह एक कठोर प्रोटीन कॅराटिन से बना होता है पशुओं के सींग भी इसी पदार्थ के होते हैं।\n\nपैर की उंगलियों।\nपंजे के आकार को बदल सकता है कि एक बीमारी। के काटने पर लोगों के लिए: दोहराया। या राहत खांचे (लकीरें) आ सकते हैं। लोगों के लिए छोटे झरोखों। तुम नाखून का रंग बदल सकते हैं। जो बीमारियों को पकड़ने की संभावना पर आधारित है। नाखून धीरे धीरे बढ़ने के बाद से, किसी भी बीमारी के बाद से, इससे पहले हम देखते कि पता लगा सकते हैं कितनी देर .. उस पर लग रहा है। आनुवंशिक विश्लेषण करने के लिए आसान नाखून का एक टुकड़ा, परीक्षण करके चयापचय विकारों की पहचान।\n\nमहिलाएँ नाखूनों पर रंग लगाकर उसे सुदंर बनाने व दिखाने का काम करती हैं। विभिन्न मानव समाजों में शताब्दियों से रंगों की सहायता से विभिन्न प्रकार के चित्र व संरचनाएँ उकेर कर नाखूनों को चमकीला व सुंदर बनाया जाता है। नाखूनों को रंगना शरीर के सजावट का एक हिस्सा है।\n", "id": "483296", "title": "नाखून"}
{"url": "https://hi.wikipedia.org/wiki?curid=483314", "text": "बाल फोनडके\n\nडॉ॰ गजानन फोनडके, जो कि अपने सुडोनिम बाल फोनडके के नाम से ज़्यादा मशहूर हैं, एक भारतीय वैज्ञानिक और विज्ञान कथा लेखक हैं। वह मराठी और अंग्रेज़ी में लिखते हैं।\n\nनीचे कुछ किताबों के नाम हैं, जो डॉ॰ फोनडके ने लिखी हैं:\n\n", "id": "483314", "title": "बाल फोनडके"}
{"url": "https://hi.wikipedia.org/wiki?curid=483318", "text": "सूर्यबहादुर थापा\n\nसूर्यबहादुर थापा (21 मार्च 1928 - 15 अप्रैल 2015) नेपाल के एक राजनेता तथा प्रधानमंत्री थे। वे 1966 से लेकर पाँच बार नेपाल के प्रधानमंत्री रहे। पञ्चायत प्रणाली में वे प्रथम प्रधानमंत्री रहे। उनका कार्यकाल 1963-64, 1965–69, 1979–83, 1997–98 और 2003-04 रहा।\n\nथापा राष्ट्रीय जनशक्ति पार्टी के अध्यक्ष थे। वे इलाहाबाद विश्वविद्यालय के पूर्व विद्यार्थी थे।\n", "id": "483318", "title": "सूर्यबहादुर थापा"}
{"url": "https://hi.wikipedia.org/wiki?curid=483329", "text": "बद्र की लड़ाई\n\nबद्र की लड़ाई सन् 624 में नवोदित मुस्लिम गुट और मक्का के क़ुरैश क़बीले की सेना के बीच आधुनिक सउदी अरब के हिजाज़ क्षेत्र में 13 मार्च को लड़ा गया था। इसका उद्देश्य इससे पहले हुई एक ख़ानदानी लड़ाई में हुई हार का बदला लेना था। इसमें मुस्लिम सेनाओं का नेतृत्व उनके पैग़म्बर मुहम्मद ने किया था और अंततः उनकी जीत हुई। इससे प्रभावित होकर ही कई लोग मुहम्मद साहब को ईश्वर का दूत समझने लगे थे और इससे प्रोत्साहित होकर ही मुस्लिम गुट बाद में (सन् 632 में) मक्का की ओर कूच कर पाया - जिस घटना को 'हिज्र' भी कहते हैं।\n\n", "id": "483329", "title": "बद्र की लड़ाई"}
{"url": "https://hi.wikipedia.org/wiki?curid=483344", "text": "बालाजी टेलीफ़िल्म्स\n\n", "id": "483344", "title": "बालाजी टेलीफ़िल्म्स"}
{"url": "https://hi.wikipedia.org/wiki?curid=483352", "text": "ज़ी रिश्ते पुरस्कार\n\nज़ी रिश्ते पुरस्कार ज़ी टीवी चैनल के पुरस्कार में जो पिछले वर्ष में अपने स्टेशन पर प्रसारित शो के लिए एक शो है।\n\nज़ी रिश्ते पुरस्कार सबसे पहलेे 2007 में आरम्भ किया गया तब यह ज़ी रिश्तों का उत्सव के रूप में जाना जाता है। फरवरी 2010 से, यह ज़ी रिश्ते अवार्ड्स के रूप में जाना जाता है।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n", "id": "483352", "title": "ज़ी रिश्ते पुरस्कार"}
{"url": "https://hi.wikipedia.org/wiki?curid=483360", "text": "वैनेतो\n\nवेनेटो [vɛneto]लैटिन : Venetia, विनीशियन : Veneto) इटली का एक क्षेत्र है। इसकी आबादी लगभग पांच लाख है।\nयह आबादी में इटली का 5वाँ बड़ा राज्य है। इसकी राजधानी और सबसे बड़ा शहर वेनिस है।\n", "id": "483360", "title": "वैनेतो"}
{"url": "https://hi.wikipedia.org/wiki?curid=483372", "text": "हिन्दुस्तान ज़िन्दाबाद\n\nहिन्दुस्तान ज़िन्दाबाद (उर्दू: ہندوستان زندہ باد) एक हिन्दुस्तानी वाक्यांश है जो हिन्दुस्तान (भारत) के प्रति देशभक्ति से संबंधित भाषणों और संचार में भारत में सबसे अधिक प्रयुक्त किया जाता है। यह \"जीते रहो भारत\" को अनुवादित होता है।\n", "id": "483372", "title": "हिन्दुस्तान ज़िन्दाबाद"}
{"url": "https://hi.wikipedia.org/wiki?curid=483382", "text": "जूही परमार\n\nजूही परमार(जन्म 14 दिसम्बर 1980) एक भारतीय फ़िल्म अभिनेत्री हैं, जिन्हें टेलिविजन की दुनिया में कुमकुम के नाम से भी जाना जाता है। जुही एक बहुमुखी कलाकार के रूप में जानी जातीं हैं। वे मशहूर धारावाहिक बिग बॉस की विजेता भी रह चुकीं हैं।\n\nपरमार का जन्म उज्जैन शहर में हुआ था। उनकी परवरिश अधिकतर जयपुर में हुई। वर्ष 1999 में उन्होंने सुश्री राजस्थान की उपाधि हासिल की। \n\n\n", "id": "483382", "title": "जूही परमार"}
{"url": "https://hi.wikipedia.org/wiki?curid=483406", "text": "श्वेता तिवारी\n\nश्वेता तिवारी (जन्म: 4 अक्टूबर 1980) एक भारतीय फ़िल्म और टेलिविजन अभिनेत्री हैं, इन्होने अपने अभिनय की शुरुआत \"कसौटी जिंदगी की\" नामक धारावाहिक से की थी, जिन्हें टेलिविजन की दुनिया में प्रेरणा के नाम से भी जाना जाता है। श्वेता तिवारी मशहूर धारावाहिक बिग बॉस के चौथे संस्करण की विजेता रह चुकीं हैं।\n\n", "id": "483406", "title": "श्वेता तिवारी"}
{"url": "https://hi.wikipedia.org/wiki?curid=483409", "text": "नेहा बम्ब\n\nनेहा बम्ब (जन्म: 9 अप्रैल 1985) एक भारतीय फ़िल्म अभिनेत्री हैं। धारावाहिक \"मायका\" में माही अल्होत्र के किरदार से उन्होंने बड़ी लोकप्रियता प्राप्त की।\n", "id": "483409", "title": "नेहा बम्ब"}
{"url": "https://hi.wikipedia.org/wiki?curid=483416", "text": "वाष्प शीतक\n\nवाष्प शीतक (अंग्रेजी: Evaporative cooler) एक युक्ति है जो जल के वाष्पन का उपयोग करके हवा को ठण्डा करती है। इसको 'डेजर्ट कूलर' भी कहते हैं। इस शीतक की क्रियाविधि आमतौर से उपयोग आने वाले वातानुकूलन यंत्रों से भिन्न होती है जो वाष्प-संपीडन (vapor-compression) या शोषण प्रशीलन चक्रों के प्रयोग पर आधारित होती हैं।\n\nजल के वाष्पन की तापीय धारिता बहुत अधिक होती है और वाष्प शीतक इसी का सदुपयोग करता है। जब जल (द्रव) को वाष्प में बदलते हैं तो यह आसपास की शुष्क हवा से ऊष्मा का शोषण करती है जिससे हवा ठण्डी हो जाती है। इस क्रिया में प्रशीतन (refrigeration) की अपेक्षा बहुत कम ऊर्जा की आवश्यकता होती है। ठण्डा करने के अलावा यह हवा में आर्द्रता की मात्रा को भी बढ़ाता है जो अति शुष्क क्षेत्रों में अतिरिक्त आराम देती है। \n\nवाष्प शीतक में बन्द-चक्र प्रशीतन नहीं होता बल्कि इसमें जल का लगातार ह्रास होता है।\n\nएयर वाशर और वेट-कूलिंग टॉवर भी इसी सिद्धान्त पर काम करते हैं। \n\n", "id": "483416", "title": "वाष्प शीतक"}
{"url": "https://hi.wikipedia.org/wiki?curid=483450", "text": "आमिर अली\n\nआमिर अली (जन्म: 1 सितंबर,1979) एक भारतीय अभिनेता हैं।\n\n", "id": "483450", "title": "आमिर अली"}
{"url": "https://hi.wikipedia.org/wiki?curid=483452", "text": "संजीदा शेख़\n\nसंजीदा शेख(जन्म 20 दिसम्बर 1984) एक भारतीय टेलिविजन व फिल्म अभिनेत्री हैं। \n\n", "id": "483452", "title": "संजीदा शेख़"}
{"url": "https://hi.wikipedia.org/wiki?curid=483466", "text": "तिआन्हे १\n\nतिआन्हे १ () जिसे हिंदी में आकाश गंगा प्रथम भी कह सकते हैं, चीन का एक महासंगणक है। इसकी क्षमता २.५ पेटाफ्लॉप है। यह महासंगणक लिनक्स आधारित संचालन प्रणाली का प्रयोग करता है। वर्तमान में जापान का के संगणक विश्व का सबसे शक्तिशाली महासंगणक है, जिसकी क्षमता ८.२ पेटाफ्लॉप है।\n", "id": "483466", "title": "तिआन्हे १"}
{"url": "https://hi.wikipedia.org/wiki?curid=483467", "text": "सागा २२०\n\nसागा २२० भारतीय अंतरिक्ष अनुसंधान संगठन (इसरो) द्वारा निर्मित एक महासंगणक है। इसकी क्षमता २२० टेराफ्लॉप है। वर्तमान में यह भारत का सर्वाधिक क्षमतावान महासंगणक है। नई ग्राफिक प्रोसेसिंग यूरिन द्वारा अंतरिक्ष वैज्ञानिक सागा-२२0 का प्रयोग जटिल अंतरिक्ष समस्याओं को सुलझाने में कर रहे हैं। \n\n", "id": "483467", "title": "सागा २२०"}
{"url": "https://hi.wikipedia.org/wiki?curid=483478", "text": "सेंट जेम्स स्क्वायर\n\nसेंट जेम्स स्क्वायर () एक ऐतिहासिक त्रिकोणीय चौक है जो मॉनमाउथ काउंटी-नगर, मॉनमाउथशायर, वेल्स के मध्य में स्थित है। यह व्हाइटक्रॉस स्ट्रीट के पूर्वी अंत में स्थित है, मध्यकालीन शहर को घेरने वाली दीवारों के अंदर। इसी क्षेत्र में मॉनमाउथ युद्ध स्मारक और एतिहासिक इंडियन सेम का पेड़ हैं। इसी के साथ ही यह वर्ष 2010 में हुई एतिहासिक रूप से महत्वपूर्ण खोज का स्थान था जहाँ यह सिद्ध करने वाले कि मॉनमाउथ शहर में मध्यपाषाण काल के लोगों का बसाव था विरूपण साक्ष्य मिले थे।\n\nसेंट जेम्स स्क्वायर में प्रथम व द्वितीय विश्व युद्ध में मॉनमाउथ शहर के शहीद हुए सैनिकों की स्मृति में बना मॉनमाउथ युद्ध स्मारक (मॉनमाउथ वॉर मेमोरियल) है। यह मूर्तिकार डब्ल्यू॰ क्लार्क द्वारा निर्मित किया गया था। स्मारक सन् 1921 में त्रिकोणीय सेंट जेम्स स्क्वायर के पश्चिमी कोने पे परिपक्व इंडियन सेम के पेड़ के सामने स्थापित किया गया था। यह इंडियन सेम का पेड़ (इंडियन बीन ट्री) सम्पूर्ण संयुक्त राजशाही में अपने प्रकार के सभी नमूनों में सबसे पुराना व बड़ा है। यह 1900 के आसपास चौक में लगाया गया था। ग्रेड द्वितीय सूचीबद्ध युद्ध स्मारक और सेम का पेड़ सन्निकट लॉन और फूलों के साथ रेलिंग से घिरे हुए हैं।\n\nजबकि सेंट जेम्स स्क्वायर 1610 के मानचित्रकार जॉन स्पीड द्वारा बनाए गए मॉनमाउथ के मानचित्र में नहीं दर्शाया गया है, स्क्वायर के पास पूर्व में स्थित डिक्सटन गेट (पूर्व दरवाजा) इस शुरुआती सत्रहवीं सदी के मानचित्र में दिखाया गया है। सेंट जेम्स स्क्वायर मध्यकालीन शहर को घेरने वालो दीवारों के अंदर मौजूद है। चर्च स्ट्रीट का पूर्व विस्तार, व्हाइटक्रॉस स्ट्रीट स्क्वायर को घेरने वाले गोल चक्कर पर जा कर खत्म होती है। आधुनिक समय के कुछ मानचित्रों में व्हाइटक्रॉस स्ट्रीट का पूर्वी हिस्सा, जो मोंक स्ट्रीट के साथ प्रतिच्छेद से सेंट जेम्स स्क्वायर को घेरने वाले गोल चक्कर पर जा कर खत्म होता है, उसे भी सेंट जेम्स स्क्वायर के हिस्से के तौर पर ही संदर्भित किया जाता है, इस प्रकार व्हाइटक्रॉस स्ट्रीट पर स्थित कुछ इमारतों के दो पते है एक व्हाइटक्रॉस स्ट्रीट का और दूसरा सेंट जेम्स स्क्वायर का। इसके साथ ही सेंट जेम्स स्ट्रीट और ओल्ड डिक्सटन सड़क स्क्वायर की पूर्वी दिशा में एक-दूसरे को प्रतिच्छेद करते हैं।\n\nवर्ष 2010 में सेंट जेम्स स्क्वायर में पुरातात्विक रूप से एक एतिहासिक व महत्वपूर्ण खोज हुई थी। असल में सेंट जेम्स स्क्वायर और वेईब्रिज स्ट्रीट में मुख्य गैस की लाइन बदलने का कार्य चल रहा था। इस कार्य में हुई खुदाई के दौरान मध्यपाषाण काल के पत्थर के औजार मिले थे। यह विरूपण साक्ष्य यह सिद्ध करते है कि मॉनमाउथ शहर में मध्यपाषाण युग की बस्तियाँ थी।\n", "id": "483478", "title": "सेंट जेम्स स्क्वायर"}
{"url": "https://hi.wikipedia.org/wiki?curid=483486", "text": "ह्वेल\n\nतिमि या ह्वेल (Whale) समुद्रों में रहने वाला एक स्तनधारी प्राणी है जिसे जीव-वैज्ञानिक वर्गीकरण के नज़रिए से सीटेशया के गण में शामिल किया जाता है। ह्वेल अक्सर भीमकाय आकार के होते हैं और सभी स्तनधारियों की तरह वे सांस केवल वायु में ले सकते हैं (यानि पानी में रहकर नहीं ले सकते)। व्हेलों के सिरों पर एक सांस लेने का छेद होता है और वह समय-समय पर पानी की सतह पर आकर इस से सांस खींचते हैं। नीली तिमि विश्व का सबसे बड़ा ज्ञात जानवर है और यह हाथियों और प्राचीन डाइनोसौरों से कई गुना बड़ा आकार रखता है। नीली तिमि ३० मीटर (९८ फ़ुट) लम्बी और १८० टन का वज़न रख सकती है जबकि पिग्मी स्पर्म तिमि जैसी तिमि की छोटी प्रजातियाँ केवल ३.५ मीटर (११ फ़ुट) की ही होती है।\n\nव्हेलें दुनिया भर के समुद्रों और महासागरों में बस्ती हैं और इनकी संख्या लाखों में अनुमानित है लेकिन २०वीं सदी में इनका औद्योगिक पैमाने पर शिकार होने से इनकी बहुत सी जातियों पर हमेशा के लिए विलुप्त होने का संकट मंडराने लगा था। उसके बाद बहुत से देशों में व्हेलों के शिकार पर पाबंदी लगाई जिस से इस ख़तरे से उभरने में कुछ मदद मिली है।\n\n", "id": "483486", "title": "ह्वेल"}
{"url": "https://hi.wikipedia.org/wiki?curid=483495", "text": "चंद्रशेखर प्रसाद\n\nजवाहरलाल नेहरू विश्‍वविद्यालय छात्र संघ के पूर्व अध्‍यक्ष, जिनकी 31 मार्च 1997 में बिहार के सीवान में हत्‍या कर दी गई। ये क्रांतिकारी वामपंथी संगठन ऑल इंडिया स्‍टडेंट्स एसोसिएशन या आइसा के संस्‍थापक सदस्‍यों में से हैं। \n", "id": "483495", "title": "चंद्रशेखर प्रसाद"}
{"url": "https://hi.wikipedia.org/wiki?curid=483526", "text": "द्वित्व\n\nभाषाविज्ञान में जब किसी शब्द के मूल या स्टेम (stem) को दोहराया जाता है तो इसे द्वित्व (Reduplication) कहते हैं। मूल की पुनरावृत्ति हूबहू हो सकती है या मामूली परिवर्तन के साथ। 'साथ-साथ', 'कहाँ-कहाँ', 'धीरे-धीरे', 'खाना-वाना', 'चलते-चलते' आदि हिन्दी में प्रयुक्त कुछ द्वित्व हैं।\n\nविश्व की अनेकानेक भाषाओं और भाषा-समूहों में द्वित्व पाया जाता है। द्वित्व का प्रयोग बहुबचन बनाने, जोर देने, या नये शब्द गढ़ने के लिये किया जाता है। जब कोई वक्ता अधिक जोर देना या अलंकारिक भाषा का प्रयोग करना चाहता है तो वह द्वित्व का उपयोग करता है।\n\n", "id": "483526", "title": "द्वित्व"}
{"url": "https://hi.wikipedia.org/wiki?curid=483528", "text": "अद्वैत आश्रम\n\nअद्वैत आश्रम रामकृष्ण मठ की एक शाखा है जो भारत के उत्तराखण्ड राज्य के चम्पावत जिले में मायावती नामक स्थान पर स्थित है।\nयह स्थान समुद्र तट से ६४०० फीट ऊंचाई पर टनकपुर रेलवे स्टेशन से ८८ किमी तथा काठगोदाम रेलवे स्टेशन से १६७ किमी दूर चम्पावत जिले के अंतर्गत लोहाघाट नामक स्थान से उत्तर पश्चिम जंगल में ९ किमी पर है, देवदार, चीड़, बांज व बुरांश की सघन वनराजि के बीच अदभुत नैसर्गिक सौन्दर्य के मध्य मणि के समान यह आश्रम आगंतुकों को निर्मल शान्ति प्रदान करता है।\n\nस्वामी विवेकानन्द की प्रेरणा से उनके संन्यासी शिष्य स्वामी स्वरूपानंद और अंग्रेज शिष्य कैप्टन जे एच सेवियर और उनकी पत्नी श्रीमती सी ई सेवियर ने मिलकर १९ मार्च १८९९ में इसकी स्थापना की थी। सन् १९०१ में कैप्टन जे एच सेवियर के देहांत का समाचार जानकर स्वामी विवेकानंद श्रीमती सेवियर को सांत्वना देने के निमित्त मायावती आये थे। तब वे इस आश्रम में ३ से १८ जनवरी तक रहे। कैप्टेन की मृत्यु के पंद्रह वर्ष बाद तक श्रीमती सेवियर आश्रम में सेवाकार्य करती रहीं। \n\nस्वामी विवेकानंद की इच्छानुसार मायावती आश्रम में कोई मंदिर या मूर्ति नहीं है इसलिए यहाँ सनातनी परम्परानुरूप किसी प्रतीक की पूजा नहीं होती। सांय काल मधुर वाणी में सामूहिक रूप से संगीत वाद्यों के साथ राम नाम संकीर्तन होता है।\n\n१९०३ में यहाँ एक धर्मार्थ रूग्णालय की स्थापना की गई, जिसमें गरीबों की निशुल्क चिकित्सा की जाती है। यहाँ की गौशाला में अच्छी नस्ल की स्वस्थ्य गायें हैं, यात्रीगण इनके शुद्ध, ढूध का रसास्वादन प्रात: नाश्ते के समय और रात्रि भोजन के उपरांत ले सकते हैं।\n\nआश्रम में १९०१ में स्थापित एक छोटा पुस्तकालय भी है, जिसमें अध्यात्म व् दर्शन सहित अनेक विषयों से सम्बद्ध पुस्तकें संकलित हैं।\n\nआश्रम से लगभग दो सो मीटर दूर एक छोटी अतिथिशाला भी है, जहां बाहर से आने वाले साधकों के ठहरने की व्यवस्था है।\nप्रबुद्ध भारत पत्रिका का प्रकाशन यहीं से आरम्भ हुआ।\n\n", "id": "483528", "title": "अद्वैत आश्रम"}
{"url": "https://hi.wikipedia.org/wiki?curid=483538", "text": "मैरी बर्न्स\n\nमैरी बर्न्स (1823(?)-1863) एक आइरिश महिला थी। वह जर्मन दार्शनिक फ्रेडरिक एंगेल्स की जीवनसाथी थीं। सुश्री बर्न्स इंग्लैंड में मैंचेस्टर के सैल्फोर्ड शहर में रहा करती थीं। उनकी और एंगेल्स की पहली मुलाकात संभवत 1843 में उस वक्त हुई थी जब वह विक्टोरिया मिल में काम करने के लिये इंग्लैंड आये हुये थे। बर्न्स एक श्रमिक महिला थीं और उन्होंने एंगेल्स के शोधकार्य में उनकी मदद करने के इरादे से उन्हें सैल्फोर्ड और मैंचेस्टर के सबसे बदहाल इलाकों का दौरा कराया। उन्होंने श्रमिकों के बीच काम करने वाले लोगों से एंगेल्स का परिचय कराया। बर्न्स के सहयोग के बिना एंगेल्स कभी भी कंडीशन ऑफ द वर्किंग क्लास इन इंग्लैंड नामक पुस्तक खत्म नहीं कर पाते।\nमैरी बर्न्स एंगेल्स के पिता के स्वामित्व वाली एमर्न और एंगेल्स विक्टोरिया कपडा मिल में काम करती थीं। एंगेल्स जर्मनी के बार्मेन के रहने वाले थे जहां उनके पिता के कपास के कई कारखाने थे। मैरी का जन्म माइकल बर्न्स के घर में हुआ था। उनके पिता मिल में कपडा रंगने का काम करते थे। मैरी की छोटी बहन का नाम लीदिया (1827-1878) था और उनकी एक चचेरी बहन मैरी एलन बर्न्स भी थी। मैरी की मां का 1835 में निधन हो जाने के बाद उनके पिता ने दूसरा विवाह कर लिया और बच्चों ने घर छोड दिया। \nमैरी संभवत इस कारखाने में नौ वर्ष की उम्र से काम कर रही थीं लेकिन 1841 के जनगणना रिकार्ड में उन्हें और उनकी बहन को घरेलू नौकर बताया गया है। मैरी और एंगेल्स की मुलाकात 1841 में उस समय हुई जब एंगेल्स पहली बार इंग्लैंड आये थे। इसके बाद दोनों में गहरी मैत्री हो गई जो बर्न्स की 41 वर्ष की उम्र में 07 जनवरी 1863 को निधन हो जाने तक जारी रही। उस समय की परंपराओं में विवाह को एक खास अहमियत हासिल थी लेकिन चूंकि एंगेल्स और बर्न्स विवाह के बंधन को एक बुर्जुवा परंपरा मानते थे इसलिये दोनों ने कभी भी पारंपरिक रूप से विवाह नहीं किया लेकिन जीवनसाथी के तौर पर हमेशा साथ साथ रहे। \nमैरी के बारे में अधिक जानकारी उपलब्ध नहीं है। इसका एक कारण यह भी हो सकता है कि एंगेल्स उनके और अपने संबंध को लेकर अधिक बातें सार्वजनिक नहीं करना चाहते हों। मैरी के निधन पर मार्क्स द्वारा एंगेल्स को लिखे गये एक पत्र से ही उनके बारे में पता चलता है। इस पत्र में मार्क्स ने उन्हें एक बेहद अच्छे स्वभाव की महिला बताया था। मार्क्स की बेटी एलेनार द्वारा लिखे गये एक दूसरे खत में उन्होंने मैरी को बेहद खूबसूरत और मजाकिया महिला बताया लेकिन यह भी जिक्र किया कि अपने अंतिम दिनों में वह शराब का बहुत अधिक सेवन करने लगी थीं।\n", "id": "483538", "title": "मैरी बर्न्स"}
{"url": "https://hi.wikipedia.org/wiki?curid=483561", "text": "अंतरराष्ट्रीय संबंध सिद्धांत\n\nअंतरराष्ट्रीय संबंधों के सिद्धांत में सैद्धांतिक परिप्रेक्ष्य से अंतरराष्ट्रीय संबंधों का अध्ययन किया जाता है। यह एक ऐसा वैचारिक ढांचा प्रदान करने का प्रयास करता है जिससे अंतरराष्ट्रीय संबंधों का विश्लेषणात्मक अध्ययन किया जा सके। ओले होल्स्ती कहता है की \" अंतरराष्ट्रीय संबंधों के सिद्धांत रंगीन धूप के चश्में की एक जोड़ी के रूप में कार्य करते हैं, जो उसे पहनने वाले व्यक्ति को केवल मुख्य सिद्धांत के लिए प्रासंगिक घटनाओं को देखने की अनुमति देता है\"। अंतरराष्ट्रीय संबंधों में यथार्थवाद, उदारवाद और रचनावाद, तीन सबसे लोकप्रिय सिद्धांत हैं। \n\nअंतरराष्ट्रीय संबंधों के सिद्धांत मुख्यत: दो सिद्धांतों में विभाजित किये जा सकते हैं, \"प्रत्यक्षवादी/बुद्धिवादी\" जो मुख्यत: राज्य स्तर के विश्लेषण पर ध्यान केंद्रित करते हैं। और उत्तर-प्रत्यक्षवादी/चिंतनशील जो अंतरराष्ट्रीय संबंधों के सिद्धांत में उत्तर औपनिवेशिक युग में सुरक्षा, वर्ग, लिंग आदि के विस्तारित अर्थ को शामिल करवाना चाहते हैं। आईआर (IR) सिद्धांतो में443333 विचारों के अक्सर कई विरोधाभासी तरीके मौजूद हैं, जैसे अंतरराष्ट्रीय संबंधों (IR) में रचनावाद, संस्थावाद, मार्क्सवाद, नव-ग्रामस्कियनवाद (neo-Gramscianism), और अन्य। हालांकि, प्रत्यक्षवादी सिद्धांतों के स्कूलों में सबसे अधिक प्रचलित यथार्थवाद और उदारवाद हैं। यद्यपि, रचनावाद अंतरराष्ट्रीय संबंधों में तेजी से मुख्यधारा होता जा रहा है।\n\nअंतरराष्ट्रीय संबंधों के अध्ययन को सिद्धांत के रूप में मान्यता ई. एच. कार (E . H . Carr) की पुस्तक \"बीस साल के संकट\" (\"The Twenty Years' Crisis\") (1939) और हंस मोर्गेंथाऊ (Hans Morgenthau) की पुस्तक \" राष्ट्रों के मध्य राजनीती \" (1948) (\"Politics Among Nations\") से मिली। यह माना जाता है की एक विषय के रूप में अंतरराष्ट्रीय संबंध प्रथम विश्व युद्ध के बाद वेल्स विश्वविद्यालय, ऐबरिस्टविद (University of Wales, Aberystwyth) में अंतरराष्ट्रीय संबंधों के एक चेयर की स्थापना के साथ उभरा है। प्रारंभिक युद्ध के वर्षों में अंतर्राष्ट्रीय संबंधों का विषय शक्ति का संतुलन (Balance of Power) पर केंद्रित था, धीरे-धीरे यह सामूहिक सुरक्षा (Collective Security) की एक प्रणाली के साथ प्रतिस्थापित किया जाने लगा। इन विचारकों को बाद में \"आदर्शवादी\" के रूप में पहचाना गया। आदर्शवादी स्कूल के अग्रणी आलोचक \"यथार्थवादी\" विश्लेषक ई. एच. कार थे।\nअंतरराष्ट्रीय संबंधों के सिद्धांत में व्याख्यात्मक और रचनात्मक दृष्टिकोणों में भेद तब नजर आता है जब हम अंतरराष्ट्रीय संबंधों के सिद्धांतों को वर्गीकृत करते हैं। व्याख्यात्मक सिद्धांत वे हैं जो सिद्धांत निर्माण के लिए बाहरी दुनिया को सैद्धांतिक दृष्टि से देखते हैं। रचनात्मक सिद्धांत वे हैं जो मानते ​​हैं कि सिद्धांत वास्तव में दुनिया का निर्माण करने में मदद करते हैं।\n\nयथार्थवाद या राजनीतिक यथार्थवाद, अंतरराष्ट्रीय संबंधों के शिक्षण की शुरुआत के बाद से ही अंतरराष्ट्रीय संबंधों का प्रमुख सिद्धांत रहा है। यह सिद्धांत उन प्राचीन परम्परागत दृष्टिकोणों पर भरोसा करने का दावा करता है, जिसमें थूसीडाइड, मैकियावेली और होब्स जैसे लेखक शामिल हैं। प्रारंभिक यथार्थवाद को आदर्शवादी सोच के खिलाफ एक प्रतिक्रिया के रूप में व्यक्त किया जा सकता है। यथार्थवादियों ने द्वितीय विश्व युद्ध के प्रकोप को आदर्शवादी सोच की कमी के एक सबूत के रूप में देखा था। आधुनिक यथार्थवादी विचारों में विभिन्न किस्में हैं, हालांकि, इस सिद्धांत के मुख्य सिद्धांतों के रूप में राज्य नियंत्रण वाद, अस्तित्व और स्वयं सहायता को माना जाता है।\n\nयथार्थवाद में कई महत्त्वपूर्ण मान्यताएं हैं। यथार्थवादी मानते हैं कि राष्ट्र - राज्य इस अराजक अंतरराष्ट्रीय प्रणाली में ऐकिक (Unitary) व भौगोलिक आधारित अभिनेता (Actors) हैं, जहाँ कोई भी वास्तविक आधिकारिक विश्व सरकार के रूप में मौजूद नहीं है जो इन राष्ट्र- राज्यों के बीच अन्तः क्रिया या सहभागिताओं को विनियमित (Regulate) करने में सक्षम हो। दूसरे, यह अंतरसरकारी संगठनों (IGOs), अंतरराष्ट्रीय संगठनों (IOs), गैर सरकारी संगठनों (NGOs), या बहुराष्ट्रीय कंपनियों (MNCs) के बजाय संप्रभु राज्यों (Sovereign states) को ही अंतरराष्ट्रीय मामलों में प्राथमिक अभिनेता मानते हैं। इस प्रकार, राज्य ही, सर्वोच्च व्यवस्था के रूप में, एक दूसरे के साथ प्रतिस्पर्धा में रहते हैं। ऐसे में, एक राज्य अपने अस्तित्व को बनाए रखने, अपनी खुद की सुरक्षा सुनिश्चित करने के लिए और इन प्राथमिक उद्देश्यों के साथ अपने स्वयं के स्वार्थ की खोज में एक तर्कसंगत स्वायत्त अभिनेता के रूप में कार्य करता है और इस तरह अपनी संप्रभुता और अस्तित्व की रक्षा करने का प्रयास करता है। यथार्थवादी मानते हैं कि राष्ट्र राज्य अपने हितों की खोज में, अपने लिए संसाधनों को एकत्र करना करने का प्रयास है और ये राज्यों के बीच के संबंधों को सत्ता के अपने संबंधित स्तरों द्वारा निर्धारित करते हैं। शक्ति का यह स्तर राज्य के सैन्य, आर्थिक और राजनीतिक क्षमताओं से निर्धारित होता है।\n\nमानव स्वभाव यथार्थवादीयों (\"Human nature realists\") का मानना ​​है, कि राज्य स्वाभाविक रूप से ही आक्रामक होते हैं अतः क्षेत्रीय विस्तार को शक्तियों का विरोध करके ही असीमाबद्ध किया गया है। जबकि दुसरे आक्रामक/ रक्षात्मक यथार्थवादीयों (\"Offensive/defensive realists\") का मानना ​​है कि राज्य हमेंशा अपने अस्तित्व की सुरक्षा और निरंतरता की चिंता से ग्रस्त रहते हैं। रक्षात्मक दृष्टिकोण एक सुरक्षा दुविधा (Security dilemma) की तरफ ले जाता है, क्योंकि जहां एक राष्ट्र खुद की सुरक्षा को बढ़ाने के लिए हथियार बनता है, तो वहीं प्रतिद्वंद्वी भी साथ ही साथ समानांतर लाभ प्राप्त करने की कोशिश करता है। इसलिए यह प्रक्रिया और अधिक अस्थिरता की ओर ले जा सकती है यहाँ सुरक्षा को केवल शून्य राशि खेल/शून्य-संचय खेल (ज़ीरो सम गेम्स) के रूप में देखा जा सकता है, जहाँ केवल सापेक्ष लाभ मिल सकता है। \n\nनव यथार्थवाद या संरचनात्मक यथार्थवाद, केनेथ वाल्ट्ज द्वारा अपनी पुस्तक \"अंतर्राष्ट्रीय राजनीति के सिद्धांत\" (Theory of International Politics) में इसे यथार्थवाद के ही उन्नत विकास के रूप में प्रस्तुत किया था। जोसेफ ग्रिएको (Joseph Grieco) ने नवयथार्थवादी विचारों को और अधिक परंपरागत यथार्थवादियों के साथ जोड़ा है। सिद्धांत का यह प्रकार कभी कभी \"आधुनिक यथार्थवाद\" भी कहा जाता है। वाल्ट्ज के नव यथार्थवाद का कहना है कि संरचना के प्रभाव को राज्य के व्यवहार को समझाने के रूप में लिया जाना चाहिए। संरचना को दो रूपों में परिभाषित किया गया है, प्रथम-अंतरराष्ट्रीय प्रणाली का व्यवस्था सिद्धांत, जो की अराजकता (Anarchy) लिए हुए है और दूसरा- इकाइयों में क्षमताओं का वितरण। वाल्ट्ज भी पारंपरिक यथार्थवाद को चुनौति देता है जो की पारंपरिक सैन्य शक्ति पर जोर देता है बजाय राज्य की संयुक्त क्षमताओं के, जो की प्रदर्शनात्मक शक्ति के रूप में होती हैं।\n\nअंतरराष्ट्रीय संबंधों के उदारवादी सिद्धांतों का अग्रदूत \"आदर्शवाद\" था। आदर्शवाद (या कल्पनावाद) जो खुद को यथार्थवादियों की आलोचना के रूप में देखता था। अंतरराष्ट्रीय संबंधों में, आदर्शवाद (वुडरो विल्सन के साथ इसके जुड़ाव की वजह से इसे \"विल्सनवाद\" भी बुलाया जाता है, जिसने इसे आदर्श रूप दिया था।) एक वैचारिक दृष्टिकोण है जो यह मानता है कि एक राज्य को अपनी विदेश नीति का लक्ष्य निर्धारित करने के लिए इसे (आदर्शवाद को) अपने आंतरिक राजनीतिक दर्शन में अपनाना चाहिए। उदाहरण के लिए, एक आदर्शवादी यह विश्वास कर सकता है कि घर पर गरीबी समाप्त करने के साथ-साथ विदेशों में भी गरीबी से निपटने के लिए साथ मिलकर काम किया जाना चाहिए। विल्सन का आदर्शवाद उदार अंतरराष्ट्रीय संबंधों के सिद्धांतों के लिए एक अग्रदूत के रूप में था, जो द्वितीय विश्व युद्ध के बाद \"'संस्था निर्माताओं'\" (Institution builders) के बीच पैदा हुआ था।\nउदारवाद यह मानता है कि राज्य की क्षमताओं (State capabilities) के बजाय राज्य की प्राथमिकताएँ (State preferences), राज्य के व्यवहार के लिए मुख्य निर्धारक होती हैं। यथार्थवाद के विपरीत, जहां राज्य एक एकात्मक अभिनेता के रूप में देखा जाता है, वहीँ उदारवाद राज्य के कार्यों में बहुलता के लिए अनुमति देता है। इस प्रकार, प्राथमिकताएँ अलग अलग राज्यों में उनकी संस्कृति, आर्थिक प्रणाली या सरकार के प्रकार के रूप में अलग अलग कारकों पर निर्भर करेंगी। उदारवादी यह भी मानते हैं कि राज्यों के बीच संपर्क (Interactions) केवल राजनीतिक अथवा सुरक्षा (\"उच्च राजनीति\") के मामलों तक ही सीमित नहीं है, जबकि इनमें आर्थिक अथवा सांस्कृतिक (\"निम्न राजनीति\") मामलों के लिए भी आपस में संपर्क होता रहता है, चाहे वो वाणिज्यिक कंपनियों, संगठनों या व्यक्तियों के माध्यम से ही हो। इस प्रकार, एक अराजक अंतरराष्ट्रीय प्रणाली के बावजूद, सहयोग और सत्ता के व्यापक विचार के लिए बहुत से अवसर विद्यमान हैं, जैसे कि सांस्कृतिक पूंजी। (उदाहरण के लिए, फिल्मों के प्रभाव ने देश की संस्कृति की लोकप्रियता और इसके दुनिया भर में निर्यात के लिए एक बाजार बनाने के लिए अग्रणी भूमिका अदा की है।) एक अन्य धारणा यह भी है कि पूर्ण अथवा सापेक्ष लाभ केवल सहयोग और पारस्परिक - निर्भरता के माध्यम से ही प्राप्त किया जा सकता है और इस तरह से शांति को हासिल किया जा सकता है।\n\nलोकतांत्रिक शांति सिद्धांत का तर्क है कि उदार लोकतांत्रिक राज्यों के बीच लगभग कभी भी युद्ध नहीं हुआ है और आपस में संघर्ष अथवा विवाद भी बहुत कम ही हुए हैं। यह सिद्धांत विशेष रूप से यथार्थवादी सिद्धांतों के विरोधाभास के रूप में देखा जाता है और यह अनुभवजन्य दावा अब राजनीतिक विज्ञान के क्षेत्र में एक महान विवाद बन गया है। लोकतांत्रिक शांति के लिए कई स्पष्टीकरण आये हैं। किताब \"नेवर एट वॉर\" (Never at War) में यह भी तर्क दिया गया है, कि सामान्य रूप से लोकतांत्रिक राज्यों ने गैर लोकतांत्रिक राज्यों से कूटनीति के मामले में बहुत अलग ढंग से आचरण किया है। (नव) यथार्थवादी उदारवादीयों के इस सिद्धांत में असहमति प्रकट करते हैं, कि उन्होंने अक्सर शांति के लिए संरचनात्मक कारणों का हवाला देते हुए, राज्य सरकार का विरोध किया है। सेबस्टियन रोसतो (Sebastian Rosato), जो कि लोकतांत्रिक शांति सिद्धांत का एक आलोचक है, ने लोकतांत्रिक शांति को चुनौती देने के लिए शीत युद्ध के दौरान लैटिन अमेरिका में वामपंथी झुकाव वाले लोकतांत्रिक देशों के प्रति अमेरिका के व्यवहार को इंगित किया है। एक तर्क यह भी है कि व्यापार भागीदारों के बीच आर्थिक निर्भरता युद्ध होने की संभावना को कम करती है। इसके विपरीत यथार्थवादी दावा करते हैं कि आर्थिक निर्भरता संघर्ष की संभावना कम को करने की बजाय बढ़वा देती है। \n\nनव उदारवाद, उदार संस्थावाद या नव - उदारवादी संस्थावाद उदार सोच के लिए एक प्रगति है। यह तर्क देता है कि अंतरराष्ट्रीय संस्थाएँ राष्ट्र-राज्यों को अंतरराष्ट्रीय व्यवस्था में सफलतापूर्वक सहयोग करने के लिए अनुमति दे सकती हैं।\n\nउत्तर- उदारवादी सिद्धांत का तर्क है कि आधुनिक और भूमंडलीकृत दुनिया के भीतर राज्य अपनी सुरक्षा और संप्रभु हितों को सुनिश्चित करने के लिए वास्तव में सहयोग के लिए कदम बढ़ा रहे हैं। यह सिद्धांत विशेष रूप से संप्रभुता और स्वायत्तता की अवधारणाओं की फिर से व्याख्या करने में लगा है। स्वायत्तता आजादी की अवधारणा, आत्मनिर्णय, एक पूर्ण जिम्मेदार एजेंसी और कर्तव्यपरायणता की धारणा से दूर स्थानांतरित होने से एक समस्याग्रस्त अवधारणा बन जाती है। महत्त्वपूर्ण बात यह है कि स्वायत्तता सुशासन के लिए क्षमता के रूप में होती है। इसी प्रकार से, संप्रभुता भी कर्तव्य के लिए सही से बदलाव का अनुभव कराती है।\n\nरचनावाद या सामाजिक रचनावाद नव उदारवादी और नव यथार्थवादी अंतरराष्ट्रीय संबंधों के सिद्धांतों के प्रभुत्व के सामने एक चुनौती के रूप में वर्णित किया जाता है। माइकल बार्नेट वर्णन करते हैं की रचनावादी अंतरराष्ट्रीय संबंधों के सिद्धांतों को इस रूप में समझा जाता है की विचार कैसे अंतरराष्ट्रीय संरचना को परिभाषित करते हैं, यह संरचना कैसे राज्यों के हितों (Interests) और पहचान (Identities) को परिभाषित करती है और राज्य (States) और गैर राज्य अभिनेता (Non-states actors) इस संरचना को कैसे पुन: पेश (Reproduce) करते हैं। रचनावाद के प्रमुख सिद्धांत यह मानते हैं कि \"अंतरराष्ट्रीय राजनीति प्रेरक विचारों, सामूहिक मूल्यों, संस्कृति और सामाजिक पहचान द्वारा निर्मित होती है।\" रचनावाद का तर्क है कि अंतरराष्ट्रीय वास्तविकता (International reality) सामाजिक रूप से ज्ञानात्मक/बौधिक संरचनाओं (Cognitive structures) (जो भौतिक दुनिया \"Meterial world\" को अर्थ देती हैं।) के द्वारा निर्मित होती है। यह सिद्धांत अंतरराष्ट्रीय संबंधों के सिद्धांतों की वैज्ञानिक विधि (Scientific method) और अंतरराष्ट्रीय शक्ति के उत्पादन (The production of international power) में सिद्धांतों की भूमिका को ध्यान में रखकर एक बहस के रूप में उभरा। एमेन्युल एडलर ने कहा है कि रचनावाद तर्कवादी और व्याख्यात्मक अंतरराष्ट्रीय संबंधों के सिद्धांतों में एक बीच का रास्ता है।\n\nमार्क्सवाद और नव-मार्क्सवाद अंतरराष्ट्रीय संबंधों के सिद्धांतों के संरचनावादी मानदंड हैं, जो यथार्थवादी और उदारवादीयों के राज्य संघर्ष या सहयोग के दृश्य को अस्वीकार करते हैं और इनके बजाय ये आर्थिक और भौतिक पहलुओं पर ध्यान केंद्रित करते हैं।\n\nअंतरराष्ट्रीय संबंधों में नारीवादी दृष्टिकोण (Feminist approach) 1990 के दशक में लोकप्रिय बना। यह दृष्टिकोण इस बात पर जोर देता है कि महिलाओं के अनुभवों को अंतरराष्ट्रीय संबंधों के अध्ययन से लगातार बाहर रखा जा रहा है। अंतर्राष्ट्रीय संबंधों में नारीवादियों का तर्क है कि लिंग संबंध (Gender relations) अंतरराष्ट्रीय संबंधों के अभिन्न अंग हैं। अतः राजनयिक महिलाओं (Diplomatic wives) और वैवाहिक संबंधों (Marital relationship) पर भी ध्यान दिया जाना चाहिए जो सेक्स के अवैध व्यापार (Sex trafficking) को सुविधाजनक बनाने में भूमिका निभाते हैं।\n\nहरित सिद्धांत (Green theory) अंतरराष्ट्रीय संबंधों के सिद्धांतों का एक उप क्षेत्र है जो अंतरराष्ट्रीय पर्यावरण सहयोग से संबंधित है।\n\nअधिक जानकारी के लिए: अंतरराष्ट्रीय संबंधों के सिद्धांतों में बुनियादवाद (Foundationalism), विरोधी बुनियादवाद, अंतरराष्ट्रीय संबंधों के सिद्धांतों में प्रत्यक्षवाद, अंतरराष्ट्रीय संबंधों के सिद्धांतों में उत्तर-प्रत्यक्षवाद, उत्तर-यथार्थवाद और पूर्ववादी \n\nप्रकार्यवाद अंतरराष्ट्रीय संबंधों का एक सिद्धांत है जो कि यूरोपीय एकीकरण के अनुभव से उभर कर सामने आया। जहाँ यथार्थवादी स्वहित को एक प्रेरित कारक के रूप में देखते हैं, वहीँ प्रकार्यवादी (Functionalists) राज्यों द्वारा साझा हितों पर ध्यान केंद्रित करते हैं।\n\nअंतरराष्ट्रीय संबंधों में राज्य कार्टेल सिद्धांत अर्थशास्त्र के प्राचीन संस्थागत सिद्धांत (निजी या उद्यम उत्पादक संघ) सिद्धांत से आया है। इस सिद्धांत की जर्मन पृष्ठभूमि है, क्योंकि जर्मनी पहले उच्चतम विकसित आर्थिक उत्पादक संघ और क्लासिकल (उत्कृष्ट) कार्टेल सिद्धांत की मातृभूमि थी। अंतरराष्ट्रीय संबंधों के अन्य सिद्धांतों के के बीच, राज्य कार्टेल सिद्धांत अंतरराष्ट्रीय संबंधों में प्रकार्यवाद के साथ अधिक जुड़ा हुआ है। शुरुआत के थोड़े बाद, राज्य कार्टेल सिद्धांत ने अंतरराष्ट्रीय संगठनों के सिद्धांत पर अपना ध्यान केंद्रित किया है।\n\nउत्तर - संरचनावाद अंतरराष्ट्रीय राजनीति में दूसरे अधिकांश दृष्टिकोणों से अलग है, क्योंकि यह खुद को एक ऐसे सिद्धांत, स्कूल या प्रतिमान के रूप में नहीं देखता है जो की केवल किसी एक ही विषय के बारे में लेखा-जोखा रखता हो। इसके बजाय, उत्तर -संरचनावादी दृष्टिकोण एक लोकाचार, तरीका और दृष्टिकोण है जो विशेष ढंग से आलोचनाओं की जाँच एवं खोज करता है। उत्तर -संरचनावाद आलोचना को एक स्वाभाविक सकारात्मक तरीके से देखते है जो कि विकल्पों की खोज के लिए ऐसी स्थितियां बनता है।\n\nउत्तर औपनिवेशिकवाद अंतर्राष्ट्रीय संबंधों के शिक्षण में अंतर्राष्ट्रीय संबंधों के (आईआर) के लिए एक आलोचनात्मक सिद्धांत एवं दृष्टिकोण रखता है और अंतरराष्ट्रीय संबंधों के शिक्षण में मुख्यधारा का क्षेत्र नहीं माना जाता है। उत्तर उपनिवेशवाद विश्व राजनीति में औपनिवेशिक स्थिरता की शक्ति और नस्लवाद के अस्तित्व को जारी रखने पर बल देता है।\n\n", "id": "483561", "title": "अंतरराष्ट्रीय संबंध सिद्धांत"}
{"url": "https://hi.wikipedia.org/wiki?curid=483601", "text": "वाइब्रेटर (सेक्स खिलौना)\n\nवाइब्रेटर शरीर और त्वचा के लिए एक उपकरण होता है जो कम्पन द्वारा तंत्रिकाओं को उत्तेजित करके एक आराम और आनन्ददायक भावना जागृत करता है। कुछ वाइब्रेटर श्रमदक्षता शास्त्र अनुसार कामुक उत्तेजना के लिए वासनोत्तेजक क्षेत्र को उत्तेजित करने के लिए डिज़ाइन किए जाते हैं।\n", "id": "483601", "title": "वाइब्रेटर (सेक्स खिलौना)"}
{"url": "https://hi.wikipedia.org/wiki?curid=483630", "text": "मोहम्मद हबीब\n\nइतिहासकार मोहम्मद हबीब जन्म १९३१) भारत के प्रख्यात इतिहासकार हैं ये एक प्रख्यात इतिहासकार थे। इनके पुत्र इरफान हबीब भी प्रसीद्ध इतिहासकार हैं।\n", "id": "483630", "title": "मोहम्मद हबीब"}
{"url": "https://hi.wikipedia.org/wiki?curid=483655", "text": "चेर्नोबिल परमाणु दुर्घटना\n", "id": "483655", "title": "चेर्नोबिल परमाणु दुर्घटना"}
