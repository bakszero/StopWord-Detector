{"url": "https://hi.wikipedia.org/wiki?curid=500135", "text": "ममता मोहनदास\n\nममता मोहनदास (मलयालम: മംമ്ത മോഹന്ദാസ്) (14 नवम्बर 1985 -), एक भारतीय फिल्म अभिनेत्री, पार्श्व गायिका और मॉडल है। कुछ तेलुगु और तमिल निर्माण और एक कन्नड़ फिल्म के अलावा, उन्होंने मुख्य रूप से मलयालम फिल्मों में अभिनय किया है। उन्होंने दो फिल्मफेयर पुरस्कार जीता है - 2006 में सर्वश्रेष्ठ तेलुगु पार्श्व गायिका के लिए और 2010 में सर्वश्रेष्ठ मलयालम अभिनेत्री के लिए।\n\nममता का जनम १४ नवम्बर १९८५ को मनामा, बहरीन में हुआ था। 2002 में उन्होंने इंडियन स्कूल, बहरीन में माध्यमिक शिक्षा पूरा किया। उन्हें माउंट कारमेल कॉलेज, बैंगलोर, से स्नातक डिग्री मिली।\n\nउन्होंने कर्नाटक और हिंदुस्तानी संगीत का अध्ययन किया है।\n\n2005 में ममता की पहली भूमिका हरिहरन द्वारा निर्देशित मलयालम फिल्म \"मयूखम\" में हुई। हालांकि यह फिल्म बॉक्स ऑफिस पर अच्छा नहीं किया, ममता को इंदिरा की संवेदनशील चित्रण के लिए प्रशंसित किया गया था।\n\n2006 में, उन्होंने \"बस कंडक्टर\" में मामूट्टी के साथ, \"लंका\" व \"अद्भूथं\" में सुरेश गोपी के साथ और \"मधुचन्द्रलेखा\" में जयराम के साथ काम किया। उसी वर्ष उन्होंने तमिल फिल्म उद्योग में \"शिवप्पथिगरम\" में विशाल कृष्ण के साथ शुरू किया।  यह फिल्म एक उदारवादी अर्जक थी।\n\n2007 में ममता ने सुपरहिट फिल्म \"बिग बी\" में मामूट्टी के साथ अभिनय किया। उसी वर्ष उन्होंने तेलुगु फिल्म उद्योग में भी शुरू किया, जब उन्होंने \"यमदोंगा\" में एक सहायक की भूमिका निभाया।\n\n2008 में उनके सात फ़िल्में जारी किए गए, जिनमे से पांच फ़िल्में तेलुगु में थे। बॉक्स ऑफिस पर \"कृष्नार्जुना\" और \"विक्ट्री\" असफल रहे। उन्होंने \"गूली\" के द्वारा, कन्नड़ फिल्म उद्योग में शुरू किया।\n\n2009 में ममता ने माधवन के साथ कॉमेडी फिल्म \"गुरु एन आलु\" और दिलीप और श्रीनिवासन के साथ थ्रिलर \"पैसेंजर\" में अभिनय किया। जबकि पहली फिल्म का बॉक्स ऑफिस पर एक औसत रन था, दूसरी एक अप्रत्याशित स्लीपर हिट घोषित किया गया था और ममता के कैरियर में एक महत्वपूर्ण मोड़ बन गया।\n\n2010 में \"कथा तुडरुन्नू\" में उसकी भूमिका समीक्षकों द्वारा प्रशंसित किया गया था और उनको अपना पहला फिल्मफेयर का सर्वश्रेष्ठ अभिनेत्री पुरस्कार मिला।\n\n2011 में ममता का पहला फिल्म \"रेस\" था, जिसमे उन्होंने कुंचाको बोबन के विपरीत निया का भूमिका निभाया। यह फिल्म बॉक्स ऑफिस पर सफल नहीं रहा। मलयालम में उनकी अगली रिलीज \"नायिका\" थी।\n\n2012 में ममता की फिल्म \"अरिके\" जारी हुई और उसको अच्छी समीक्षाएं मिली। कई अन्य भारतीय फिल्मों के विपरीत, \"अरिके\" समकालिक ध्वनि में फिल्माया गया था, जिसमे प्रत्येक दृश्य में निर्दोष अभिव्यक्ति की आवश्यकता है। ममता को अनुराधा का सूक्ष्म चित्रण के लिए प्रशंसा प्राप्त हुआ।\n\nममता ने आईबीएम और कल्याण केन्द्र के लिए प्रिंट विज्ञापनों और रेमंड् के लिए रैंप पर मॉडलिंग किया है। 2011 में, वह कोच्चि इंटरनेशनल फैशन वीक के लिए एक ब्रांड एंबेसडर थी, जिसके दौरान, उन्होंने डिजाइनर अरुण सिंह के लिए रैंप पर मॉडलिंग की।\n\nममता ने तेलुगू फिल्म उद्योग में अपने अभिनय की शुरुआत से पहले एक गायिका के रूप में अपनी शुरुआत की। उन्होंने तेलुगु फिल्म \"राखी\" में पहली बार प्लेबैक गायन किया। उन्होंने देवी श्री प्रसाद द्वारा निर्देशित किया गया शीर्षक गीत गाया, जिसके लिए उन्होंने 2006 फिल्मफेयर सर्वश्रेष्ठ पार्श्व गायिका (तेलुगु) पुरस्कार जीता।\n\nइसके बाद उन्होंने संगीतकार देवी श्री प्रसाद के बहुत लोकप्रिय \"आकलेस्थे अन्नं पैड़था\" (फिल्म \"शंकरदादा जिंदाबाद\"), \"36-24-36\" (फिल्म \"जगदम\"), \"मिया\" (फिल्म \"तुलसी\") और \"घनना\" (फिल्म \"किंग\") गाया।\n\nउन्होंने अन्य संगीत निर्देशकों के साथ काम किया है: एम.एम.कीर्वानी (अपने फिल्मों - \"यमगोंडा\", \"कृष्णार्जुना\" और \"चन्दामामा\" - के लिए); आर.पी. पटनायक (\"अंदमैना मंसुलो\"), चक्री (\"विक्ट्री\"), नितिन रैक्वाढ़ (अपनी फिल्म \"होमं\" के लिए) और थमन (\"जयीभवः\")।\n\nतमिल फिल्मों में ममता ने \"कालै कालै\" (फिल्म \"कालै\") और \"इदै वायी\" (फिल्म \"गोवा\") गाया।\n\nउन्होंने अपनी मातृ भाषा मलयालम में पहली बार अपनी ही फिल्म \"अनवर\" में गाया। उन्होंने \"थ्रिलर\", \"मोहब्बत\" और \"अरिके\" फिल्मों में भी गाया है।\n\n२०१२ में ममता ने सूर्या टीवी पर प्रश्नोत्तरी कार्यक्रम \"कैयिल ओरु कोडी\" प्रस्तुत किया।\n\n2010 में ममता को Hodgkin लिंफोमा का सामना करना पड़ा। ममता की सगाई 11 नवम्बर 2011 को अपने बचपन के दोस्त प्रजित पद्मनाभन के साथ हुई। उनका विवाह 28 दिसम्बर 2011 कोझीकोड में हुआ।\n", "id": "500135", "title": "ममता मोहनदास"}
{"url": "https://hi.wikipedia.org/wiki?curid=500137", "text": "पाटीगणित\n\nपाटीगणित श्रीधराचार्य द्वारा संस्कृत में रचित गणित ग्रन्थ है। 'पाटी' से तात्पर्य गणना-विधि (procedure or algorithm) से है।\n\nपाटीगणित काव्य के रूप में है। कोई नियम बताने के बाद श्रीधराचार्य एक-दो आंकिक प्रश्न पूछते हैं किन्तु वे न तो इनका हल बताते हैं न उत्तर। \n\nइसका आरम्भ मंगलाचरण से होता है। इसके बाद 'परिभाषा' है जिसमें मुद्रा, द्रव्यमान, लम्बाई, आयतन आदि के मात्रकों और उनके आपसी सम्बन्धों का वर्णन है। इसके बाद 'परिकर्म' (arithmetical operations) का अध्याय है जिसमें वर्ग, घन, वर्गमूल, घनमूल आदि निकालने के १६ परिकर्मों के अल्गोरिद्म वर्णित हैं। इसके आगे के अध्यायों में कलासवर्ण, त्रैराशिक, व्यस्तत्रैराशिक, पञ्चसप्तनवराशिक, भाण्डप्रतिभाण्डम, जीवविक्रय के नाम के अध्याय हैं। इसके बाद 'व्यवहारः' के अन्तर्गत धनप्रयोगः (ब्याज आदि), सुवर्नगणितम्, प्रक्षेपगणितम्, विविधविषयाः, श्रेढीव्यवहारः, क्षेत्रव्यवहारः नामक अध्याय हैं\n\nपाटीगणित में श्रीधर ने गोले का आयतन निकालने का एक बहुत अच्छा नियम दिया है। इसमें शून्य के साथ परिकर्म के आठ नियम दिए गए हैं। इसके अलावा विभिन्न समान्तर श्रेणियों और गुणोत्तर श्रेणियों के योग की विधि बताई गई है।\n\n", "id": "500137", "title": "पाटीगणित"}
{"url": "https://hi.wikipedia.org/wiki?curid=500168", "text": "श्रुतकेवली\n\nश्रुतकेवली, श्रुतज्ञान अर्थात् शास्त्रों के पूर्ण ज्ञाता होते हैं। श्रुतकेवली और केवली, ज्ञान की दृष्टि से दोनों समान हैं, लेकिन श्रुतज्ञान परोक्ष और केवल ज्ञान प्रत्यक्ष होता है। केवलियों को जितना ज्ञान होता है उसके अतनवें भाग का वे प्ररूपण कर सकते हैं और जितना वे प्ररूपण करते हैं उसका अनंतवाँ भाग शास्त्रों में संकलित किया जाता है। इसलिए केवलज्ञान से श्रुतज्ञान अनंतवें भाग का भी अनंतवाँ भाग है। श्रुतकेवली १४ पूर्वों के पाठी होते हैं। महावीर स्वामी के निर्वाण के पश्चात् गौतम, सुधर्मा और जंबूस्वामी, ये तीन केवली हुए। जंबूस्वामी के बाद दिगंबर परंपरा के अनुसार विष्णु, नंदि, अपराजित, गोवर्धन और भद्रबहु तथा श्वेतांबर परंपरा के अनुसार प्रभव, शय्यंभव, वशोभद्र, सभूतविजय, भद्रबाहु और स्थूलभद्र नाम के छह श्रुतकेवली हुए। स्थूलभद्र को श्रुतकेवलियों में न गिनने से श्वेतांबर संप्रदाय के अनुसार पांच ही श्रुतकेवली माने गए हैं।\n", "id": "500168", "title": "श्रुतकेवली"}
{"url": "https://hi.wikipedia.org/wiki?curid=500173", "text": "हरिहर क्षेत्र\n\nबिहार की राजधानी पटना से पाँच किलोमीटर उत्तर सारण में गंगा और गंडक के संगम पर स्थित 'सोनपुर' नामक कस्बे को ही प्राचीन काल में हरिहरक्षेत्र कहते थे। देश के चार धर्म महाक्षेत्रों में से एक हरिहरक्षेत्र है। ऋषियों और मुनियों ने इसे प्रयाग और गया से भी श्रेष्ठ तीर्थ माना है। ऐसा कहा जाता है कि इस संगम की धारा में स्नान करने से हजारों वर्ष के पाप कट जाते हैं। कर्तिक पूर्णिमा के अवसर पर यहाँ एक विशाल मेला लगता है जो मवेशियों के लिए एशिया का सबसे बड़ा मेला समझा जाता है। यहाँ हाथी, घोड़े, गाय, बैल एवं चिड़ियों आदि के अतिरिक्त सभी प्रकार के आधुनिक सामान, कंबल दरियाँ, नाना प्रकार के खिलौने और लकड़ी के सामान बिकने को आते हैं। सोनपुर मेला लगभग एक मास तक चलता है। इस मेले के संबंध में अनेक किंवदंतियाँ प्रचलित हैं। \n\nइसी के पास कोनहराघाट में पौराणिक कथा के अनुसार गज और ग्राह का वर्षों चलनेवाला युद्ध हुआ था। बाद में भगवान विष्णु की सहायता से गज की विजय हुई थी। एक अन्य किंवदंती के अनुसार जय और विजय दो भाई थे। जय शिव के तथा विजय विष्णु के भक्त थे। इन दोनों में झगड़ा हो गया तथा दोनों गज और ग्राह बन गए। बाद में दोनों में मित्रता हो गई वहाँ शिव और विष्णु दोनों के मंदिर साथ साथ बने जिससे इसका नाम हरिहरक्षेत्र पड़ा। कुछ लोगों के अनुसार प्राचीन काल में यहाँ ऋषियों और साधुओं का एक विशाल सम्मेलन हुआ तथा शैव और वैष्णव के बीच गंभीर वादविवाद खड़ा हो किंतु बाद में दोनों में सुलह हो गई और शिव तथा विष्णु दोनों की मूर्तियों की एक ही मंदिर में स्थापना की गई, उसी को स्मृति में यहाँ कार्तिक में पूर्णिमा के अवसर पर मेला आयोजित किया जाता है।\n\nइस मेले का आर्थिक, सामाजिक तथा सांस्कृतिक दृष्टि से बड़ा महत्व है।\n", "id": "500173", "title": "हरिहर क्षेत्र"}
{"url": "https://hi.wikipedia.org/wiki?curid=500186", "text": "बिज्जू\n\nबिज्जू () एक स्तनधारी जानवर है जो भारतीय उपमहाद्वीप, दक्षिणपश्चिमी एशिया और अफ़्रीका में मिलता है। यह एक मांसाहारी प्राणी है। अपने लड़ाके स्वभाव और मोटी चमड़ी के कारण अन्य जानवर इस से दूर ही रहते हैं और अन्य खूँखार प्राणी भी इसपर हमला कम ही करते हैं।\n\nभारत में बिज्जू सर्वत्र मिलता है। उत्तरी भारत के तालाबों और नदियों के कगारों में 25-30 फुट लंबी माँद बनाकर रहता है। इसके शरीर का ऊपरी भाग भूरा, बगल और पेट काला तथा माथे पर चौड़ी सफेद धारी होती है। हर पैर पर पाँच मजबूत नख होते हैं जो माँद खोदने के काम आते हैं। यह अगले पैर से माँद खोदता जाता है और पिछले पैरों से मिट्टी दूर फेंकता जाता है। यह अपने पुष्ट नखों से कब्र खोदकर मुर्दा खा लेता है। बिज्जू आलसी होता है और मंद गति से चलता है। यह सर्वभक्षी है। फल मूल से लेकर कीट पतंग तक इसके भक्ष्य है।\n\n\n", "id": "500186", "title": "बिज्जू"}
{"url": "https://hi.wikipedia.org/wiki?curid=500192", "text": "ऊदबिलाव\n\nऊदबिलाव () एक अर्धजलीय (जल और स्थल में समय बांटने वाला) स्तनधारी जानवर है। यह एक मांसाहारी प्राणी है। इसकी 13 ज्ञात जातियाँ हैं। ऑस्ट्रेलिया और अन्टार्कटिका को छोड़कर ऊदबिलाव बाक़ी सभी महाद्वीपों पर मिलते हैं।\n\nऊदबिलावों के शरीर लम्बे और पतले होते हैं। इनकी छोटी बाज़ुओं के अंत में तेज़ नाखूनों वाले जालीदार पाँव होते हैं (जिनकी उँगलियों के बीच त्वचा हो)। इन जालीदार पांवों से उन्हें तैरने में आसानी रहती है। भिन्न जातियों के आकारों में अन्तर होता है। इनकी लम्बाई 0.6 से 1.8 मीटर के बीच होती है और वज़न 1 से 45 किलो के बीच। बहुत से ऊदबिलाव बेहद ठन्डे पानी में भी रह सकते हैं क्योंकि उनके शरीर में खाना को तेज़ी से पचकर बहुत ऊर्जा बनती रहती है जिस से वह अपना तापमान संतुलित रख पाते हैं। इसी कारण उन्हें बहुत खाना भी पड़ता है। यूरोपियाई ऊदबिलाव रोज़ अपने शरीर के वज़न के 15% के बराबर खाना खा लेते हैं।\n\nऊद मांसाहारी गण का ढाई तीन फुट लंबा स्तनधारी जीव है जो अपना अधिक समय पानी में ही बिताता है। यह जल और स्थल दोनों पर बड़ी खूबी से तैर और चल लेता है। इसकी कई जातियाँ यूरोप तथा एशिया में फैली हुई जहाँ ये नदियों, झीलों और बड़े तालाबों के किनारे कई मुँहवाले बिल बनाकर रहती हैं।\n\nऊद का शरीर लंबा, टाँगें छोटी, सर चपटा और थूथन चौड़ा होता है। इसकी आँखें छोटी, मूँछे घनी और कान छोटे तथा गोलाकार होते हैं। पैरों की उँगलियाँ बत्तखों की तरह जालपाद होती हैं और पंजों में तेज नाखून रहते हैं। इनके शरीर का ऊपरी भाग कत्थई लिए भूरा और नीचे का सफेद रहता है। शरीर के बड़े वालों के नीचे छोटे और घने बालों की एक तह रहती है जिसका रंग सफेदी लिए रहता है। नर का भार १०-१२ किलो और मादा का लगभग ८ किलो रहता है। नर मादा से कुछ बड़ा होता है।\n\nऊद की लुट्रा नाम की जाति संसार में सबसे अधिक संख्या में पाई जाती है। उत्तरी अमरीका में इसका स्थान लुट्रा कैनाडेन्सिस तथा दक्षिणी अमरीका, अफ्रीका और एशिया के दक्षिणी भागों में अन्य जातियाँ ले लेती हैं, परंतु इनकी आकृति तथा स्वभाव में अधिक भेद नहीं होता।\n\nऊद बहुत खिलाड़ी जीव हैं, जो पानी के भीतर मछलियों की तरह तैर लेते हैं। ये प्राय : ५-७ के समूह में रहते हैं और पानी में घेरा डालकर मछलियों का शिकार करते हैं। इनका मुख्य भोजन तो मछली ही है, परंतु ये पानी की चिडियाँ, छोटे जानवर, घोघें, कटुए तथा कीड़े मकोड़ों से भी अपना पेट भरते हैं। मादा अपने बिल में मार्च अप्रैल में दो तीन बच्चे जनती है जिनकी आँखें कुछ दिनों बाद खुलती हैं। ये बच्चे बहुत आसानी से पालतू हो जाते हैं और अपने मालिक के पीछे-पीछे कुत्तों की तरह फिरा करते हैं।\n\nऊद की एक जाति इनहाइड्रा लुट्रिस प्रशांत महासागर के उत्तरी भागों में कैलिफ़ोर्निया से अलास्का तक पाई जाती है। ये समुद्री ऊद लगभग ५ फुट लंबे होते हैं और इनका ऊर्णजिन (फ़र) संसार में सबसे सुंदर माना जाता है। इसी कारण इनका इतना शिकार हुआ कि यदि समय से इनके शिकार पर प्रतिबंध न लग गया होता तो अब तक इनका लोप हो गया होता।\n\nसमुद्री ऊद भूमि पर बहुत कम जाते हैं और बहुधा अपनी अगली टाँगों को सीने पर रखकर पानी में चित्त होकर तैरते रहते हैं। इनका भी मुख्य भोजन मछली है।\n\n", "id": "500192", "title": "ऊदबिलाव"}
{"url": "https://hi.wikipedia.org/wiki?curid=500207", "text": "पंजाब (बहुविकल्पी)\n\nपंजाब से इनमें से कोई मतलब हो सकता है:\n\n\n\n", "id": "500207", "title": "पंजाब (बहुविकल्पी)"}
{"url": "https://hi.wikipedia.org/wiki?curid=500221", "text": "सिक्किम डेमोक्रेटिक फ्रन्ट\n\nसिक्किम डेमोक्रेटिक फ्रन्ट (; \"एसडीएफ\") भारत के सिक्किम राज्य में आधारित एक राजनैतिक दल है। इसकी स्थापना पवन कुमार चामलिंग द्वारा ४ मार्च १९९३ को की गई थी। १९९४ के बाद से यह दल चामलिंग के नेतृत्व में राज्य में निरंतर सत्ता में है। १९९९ एवं २००४ के विधानसभा चुनावों में मिली व्यापक सफलता के साथ इस पार्टी ने अपनी स्थिति और मजबूत कर ली। २००९ चुनावों में एसडीएफ के प्रत्याशियों को राज्य की सभी ३२ सीटों पर विजय हासिल हुई। साथ ही साथ, सिक्किम की एकमात्र लोक सभा की सीट भी पार्टी ने अपने पास बरकरार रखी।\n", "id": "500221", "title": "सिक्किम डेमोक्रेटिक फ्रन्ट"}
{"url": "https://hi.wikipedia.org/wiki?curid=500256", "text": "जॉन मैकिन्टौश स्क्वयर\n\nजॉन मैकिन्टौश स्क्वयर () (बोलचाल की भाषा में द पियातसा) ब्रिटिश विदेशी प्रदेश जिब्राल्टर में स्थित एक मुख्य चौक है। यह चौदहवी शताब्दी से शहर के जीवन का अहम केंद्र रहा है। इसको यह नाम स्थानीय लोकोपकारक जॉन मैकिन्टौश के नाम से मिला है। जॉन मैकिन्टौश चौक पर कई मुख्य इमारतें स्थित है जिनमें से जिब्राल्टर संसद तथा सिटीहाँल सबसे विशिष्ट हैं।\n\nजॉन मैकिन्टौश स्क्वयर को ब्रिटिश विदेशी प्रदेश जिब्राल्टर की \"कल्ले रियल\" (अब मेन स्ट्रीट) के पश्चिम में निर्मित किया गया था। पूर्व समय में इसे कई नामों से जाना जाता था। मूलतः इसका स्पेनिश शासन के दौरान नाम \"प्लाजा मेयर\" (हिन्दी: मुख्य चौक) था, जिसे कभी-कभी ग्रान प्लाजा के शीर्षक के साथ भी संदर्भित किया जाता था। बाद में इसका नाम \"अलामीडा\" पड़ गया।\n\nब्रिटिश शासन की शुरुआती शताब्दी में यहाँ पर सैनिक परेड निकलती थी, जिससे इसे अपना \"परेड\" नाम मिला।\n", "id": "500256", "title": "जॉन मैकिन्टौश स्क्वयर"}
{"url": "https://hi.wikipedia.org/wiki?curid=500271", "text": "काबुल अन्तर्राष्ट्रीय विमानक्षेत्र\n\nकाबुल अन्तर्राष्ट्रीय विमानक्षेत्र (, ), जिसे ख्वाजा रवाश एयरपोर्ट () नां से भि जाना जाता है, अफ़्गानिस्तान की राजधानी काबुल शहर के केन्द्र से दूर स्थित है। \n\nकाबुल अन्तर्राष्ट्रीय विमानक्षेत्र का निर्माण १९६० के दशक के आरंभ में हुआ था, जब अफ़्ग्निस्तान विकास पर अग्रसर था व आधुनिकीकरण प्रगति पर था। १९७९ से १९८९ तक अफ़्गानिस्तान में दस वर्षीय सोवियत युद्ध के काल में यह विमानक्षेत्र सोवियत सेना द्वारा नियंत्रित, संचालित एवं प्रयोग किया जाता था। सोवियत सेना के हट जाने के उपरांत भि यह अफ़्गान सेना के नियंत्रण में ही बना रहा। कालांतर में यही सेना निजी सैन्य शक्ति के रूप में बदलती गयी। नवंबर १९९६ में इसका नियंत्रण इस प्रकार से यहां के तालिबान शासकों के पास पहुंच गया और तब तक बना रहा जब तक कि २००१ में तालिबान शासन को हटा ही नहीं दिया गया। \n\n२००२ के आरंभ में संयुक्त राष्ट्र के प्रतिबंधों के हट जाने के बाद विमानक्षेत्र को नागर वायुसेवाओं हेतु प्रयोग किया जाने लगा।\n\n", "id": "500271", "title": "काबुल अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500273", "text": "मस्कट अन्तर्राष्ट्रीय विमानक्षेत्र\n\nमस्कट अन्तर्राष्ट्रीय विमानक्षेत्र , जिसे सीयब अन्तर्राष्ट्रीय विमानक्षेत्र भी कहा जाता है, ओमान का सबसे बड़ा विमानक्षेत्र है व मस्कट शहर से ३२ कि.मी दूरी पर स्थित है। यह ओमाण के राष्ट्रीय वायुवाहक सेवा ओमान एयर का प्रमुख हब भी है। वर्तमान में यहां मात्र एक ही टर्मिनल है, एवं दूसरा टर्मिनल २०१४ तक पूर्ण हो जाने की आशा है। नये टर्मिनल की यात्री क्षमता १.२ करोड़ यात्री प्रतिवर्ष होगी।\n\nयह विमानक्षेत्र १९७३ में सीयब अन्तर्राष्ट्रीय विमानक्षेत्र के नाम से बायत एल फ़लाज में स्थित एक छोटी सी एयरफ़ील्ड के स्थान पर बना था।\n\n", "id": "500273", "title": "मस्कट अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500275", "text": "कन्साई अन्तर्राष्ट्रीय विमानक्षेत्र\n\nइसे स्थानीय जापानी लोग बोलते हैं।\n\n", "id": "500275", "title": "कन्साई अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500280", "text": "भारतीय चित्तीदार मूषक मृग\n\nभारतीय चित्तीदार मूषक मृग द्विखुरीयगण की जाति का एक छोटा मृग है जो भारत में और शायद नेपाल में भी पाया जाता है। \nइसे पहले ट्रैगुलस मॅमिन्ना प्रजाति का माना जाता था, लेकिन हाल के शोधों ने यह बताया है कि ट्रैगुलस मॅमिन्ना केवल श्री लंका में ही पाया जाता है और भारत की प्रजाति उससे बिल्कुल भिन्न है।\n\nयह वर्षावनों में रहता है और आदत से निशाचर है।\nइसके शरीर की लंबाई ५७.५ से.मी. (२३ इन्च) होती है और पूँछ की लंबाई २.५ से.मी. (१ इन्च) होती है। इसका वज़न लगभग ३ कि. होता है।\n", "id": "500280", "title": "भारतीय चित्तीदार मूषक मृग"}
{"url": "https://hi.wikipedia.org/wiki?curid=500285", "text": "लौरिस\n\nलौरिस स्ट्रॅपसराइनी उपकुल के वानर हैं (जिनमें मैडागास्कर के लीमर और भारत तथा दक्षिण पूर्व एशिया के लौरिस आते हैं)। लौरिस इस उपकुल की एक प्रजाति है जिसमें भारत में पाये जाने वाले सलेटी छरहरे लौरिस आते हैं जबकि दूसरी प्रजाति निक्टिसिबस मन्द लौरिस की है जिसमें भारत में बंगाल मन्द लौरिस मिलते हैं।\nलौरिस निशाचर जीव है। यह भारत, श्री लंका तथा दक्षिण पूर्व एशिया के अन्य भागों के उष्णकटिबंधीय वनों में पाये जाते हैं। लौरिस की चाल धीमी और सतर्क सी दिखती है और वृक्षारोहण में चौपायों का इस्तेमाल होता है।\nकुछ लौरिस केवल कीटभक्षी होते हैं जबकि कुछ अपने आहार में फल, गोंद, पत्तियाँ और घोंघे इत्यादि सम्मिलित कर लेते हैं। \nमादा लौरिस अपने बच्चों को छोड़कर भोजन की तलाश में निकलती हैं, लेकिन जाने से पहले अपने ऍलर्जी भरे थूक से उनको चाट कर जाती हैं जिससे परभक्षी बच्चों से दूर ही रहें। लेकिन ऐसा देखा गया है कि फिर भी ओरांगूटान लौरिस को खा लेता है।\n", "id": "500285", "title": "लौरिस"}
{"url": "https://hi.wikipedia.org/wiki?curid=500286", "text": "लीमर\n\nलीमर मैडागास्कर में पाये जाने वाले छोटे वानर कुल के प्राणी हैं। यह स्ट्रॅपसराइनी उपकुल के वानर हैं जो मैडागास्कर के मूल निवासी हैं। काले और सफेद रंग के इस जंतु की पूंछ काफी लंबी व धारीदार होती है, जबकि आंखें बड़ी होती हैं।\n\nबंदरों से मिलता-जुलता लीमर अपने अस्तित्व के लिए संघर्ष कर रहा है। लीमर की 101 प्रजातियों में से 90 प्रतिशत विलुप्ति के कगार पर हैं। सबसे अधिक संकट ग्रेटर बैंबू लीमर प्रजाति पर है। पूरे विश्व में केवल 500 ग्रेटर बैंबू लीमर बचे हैं। अमेरिका के उत्तरी कैरोलिना में काफी संख्या में लीमर हैं, जबकि मेडागास्कर में इनकी संख्या गिनतियों में बची है। \n\n\n", "id": "500286", "title": "लीमर"}
{"url": "https://hi.wikipedia.org/wiki?curid=500298", "text": "इंचेयन अन्तर्राष्ट्रीय विमानक्षेत्र\n\nइन्चेयन अन्तर्राष्ट्रीय विमानक्षेत्र (IIA) () दक्षिण कोरिया का सबसे बड़ा विमानक्षेत्र, [[सियोल] राष्ट्रीय राजधानी क्षेत्र को सेवा देने वाला प्रधान विमानक्षेत्र एवं विश्व के सबसे बड़े एवं व्यस्ततम विमानक्षेत्रों में से एक है। अविराम सात वर्षों (2005–2012) तक इसे [[:w:Airports Council International|एयरपोर्ट्स काउन्सिल इन्टर्नेशनल]] द्वारा विश्व का सर्वश्रेष्ठ विमानक्षेत्र घोषित किया गया था। विमानक्षेत्र में एक गोल्फ़-कोर्स, स्पा, निजी शयन कक्ष, हिम-स्केटिंग रिंक, कसीनो, आंकतिक उद्यान एवं कोरियन संस्कृति का एक संग्रहालय भी बने हैं। यहां प्रस्थान प्रक्रिया में मात्र १६ मिनट एवं आगमन प्रक्रिया में मात्र १२ मिनट का समय लगता है, जो वैश्विक मानकों क्रमशः ६० एवं ४५ मिनट से कहीं बेहतर है।\n\nविमानक्षेत्र द.कोरिया की राजधानी एवं सबसे बड़े शहर [[सियोल]] से पश्चिम दिशा में स्थित है। यह [[एशियाना एयरलाइंस]], [[जेजु एयर]], [[कोरियन एयर]], एवं [[पोलर एयर कार्गो]] के लिये प्रधान हब है। पूर्वी एशिया में अन्तर्राष्ट्रीय परिवहन एवं माल यातायात के लिये यह विमानक्षेत्र हब का कार्य करता है। यह विमानक्षेत्र वर्तमान में यात्री संख्या की दृष्टि से एशिया का ८वां व्यस्ततम, कार्गो यातायात की दृष्टि से विश्व का [[:w:World's busiest airports by cargo traffic|चौथा व्यस्ततम]], एवं २०१० में अन्तर्राष्ट्रीय यात्री परिवहन की दृष्टि से विश्व का [[:w:World's busiest airports by international passenger traffic|८वाँ व्यस्ततम]] विमानक्षेत्र है। वर्ष २०११ में, 35,062,376 यात्रियों ने इसका प्रयोग किया।\n\nविमानक्षेत्र २००१ के आरंभ में पुराने [[:w:Gimpo International Airport|जिम्पो अन्तर्राष्ट्रीय विमानक्षेत्र ]] के स्थान पर आरंभ हुआ। अब यह अधिकांश अन्तर्राष्ट्रीय विमानक्षेत्र गंतव्यों को सेवा देने के साथ-साथ ही [[चीन]], [[जापान]] एवं [[ताईवान]] के लिये वैकल्पिक विमानक्षेत्र का कार्य भी करता है।\n\n\n[[श्रेणी:दक्षिण कोरिया के विमानक्षेत्र]]\n[[श्रेणी:सियोल]]", "id": "500298", "title": "इंचेयन अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500305", "text": "धारीदार नेवला\n\nधारीदार नेवला () एक प्रकार का नेवला है जो मध्य और पूर्वी अफ़्रीका में पाया जाता है। यह सवाना, खुले जंगल और घास के मैदानों में रहता है और कनखजूरों और भृंगों पर पेट भरता है। हालांकि अधिकतर नेवले अकेला रहना पसंद करते हैं, धारीदार नेवले समुदायों में रहते हैं और अक्सर दीमकों की ख़ाली बाँबियों में अपना घर बनाते हैं।\n\nधारीदार नेवलों के बड़े सर, छोटे कान, छोटी-मज़बूत टांगें और लम्बी दुमें होती हैं। इनकी दुम लगभग इनके शरीर जितनी लम्बी होती है। शुष्क जगहों में रहने वाले धारीदार नेवलों के बदन छोटे और धारियाँ हलकी दिखती हैं जबकि नम जगह वाले बड़े और गाढ़ी धारियों वाले होते हैं। इनके नख मज़बूत होते हैं और इनसे वे ज़मीन में आसानी से खोद लेते हैं। यह नेवले 30-45 सेमी तक बढ़ जाते हैं (इसके अतिरिक्त दुम 15-30 सेमी की होती है) और 1.5 से 2.25 किलो का वज़न रखते हैं। \n\n", "id": "500305", "title": "धारीदार नेवला"}
{"url": "https://hi.wikipedia.org/wiki?curid=500313", "text": "रासू\n\nरासू या वीज़ल () एक छोटा मांसाहारी स्तनधारी जानवर है जो दिखने में नेवले जैसा लगता है हालांकि इसकी नसल काफ़ी भिन्न है। यह पतले और लम्बे आकार का होता है और इसकी छोटी टाँगे होती हैं। यह तेज़ी से हिल सकता है और बहुत निपुण शिकारी होता है जो छोटे जानवरों को अपना ग्रास बनाता है। अंटार्कटिका, ऑस्ट्रेलिया और उनके इर्द-गिर्द के द्वीपों को छोड़कर यह दुनियाभर में मिलता है।\n\nरासू एक चालाक और तेज़ प्राणी है और पश्चिमी सभ्यता में ऐसे व्यक्तियों को रासू (वीज़ल) कहा जाता है जो चालाकी से काम करते हों और किसी भी मुश्किल परिस्थिति में झूठ और चतुरता का सहारा लेकर अपने आप को बचा लें। मूल अमेरिकी आदिवासी संस्कृति में रासू का रास्ता काटना एक जानलेवा अपशकुन माना जाता था।\n\n", "id": "500313", "title": "रासू"}
{"url": "https://hi.wikipedia.org/wiki?curid=500319", "text": "रेखागणितम्\n\nरेखागणितम् जगन्नाथ सम्राट द्वारा संस्कृत भाषा में रचित ज्यामिति-विषयक ग्रन्थ है। \n\n'रेखागणितम्' में १५ अध्याय हैं। अध्याय १, २, ३, ४ तथा ६ में समतल ज्यामिति से सम्बन्धित विषयों का वर्णन है। अध्याय ५ में समानुपात के नियमों (laws of proportion) का वर्णन है जिसका ६ठे अध्याय में उपयोग हुआ है। अध्याय ७, ८ तथा ९ पूर्णतः अंकगणित से सम्बन्धित हैं। अध्याय ११ और उसके बाद के अध्यायों में ठोस ज्यामिति (घनक्षेत्र) का वर्णन है। प्रत्येक अध्याय में अनेकों छोटे-छोटे 'क्षेत्रम्' हैं। \n\n", "id": "500319", "title": "रेखागणितम्"}
{"url": "https://hi.wikipedia.org/wiki?curid=500322", "text": "पीला-पेट रासू\n\nपीले-पेट वाला रासू या कथिया न्याल () एक प्रकार का रासू है जो भूटान, भारत, नेपाल, चीन, म्यानमार, थाईलैंड, लाओस और वियतनाम के पहाड़ों में चीड़ के वनों में रहता है। रासू एक नेवले जैसे दिखने वाले जानवरों का समूह है। पीले-पेट रासूओं का नाम उनके पेट के पीले रंग से पड़ा है। इनके बदन का ऊपरी हिस्सा और इनकी दुम भूरी या ख़ाकी होती हैं। इनके शरीर लगभग 25-27 सेमी लम्बे और दुमें 12-15 सेमी लम्बी होती हैं। इनका वज़न 1.5 किलो के आसपास होता है।\n\n", "id": "500322", "title": "पीला-पेट रासू"}
{"url": "https://hi.wikipedia.org/wiki?curid=500323", "text": "मस्टेलिडाए\n\nमस्टेलिडाए () जिसे 'रासू (वीज़ल) परिवार' भी कहते हैं, एक मांसाहारी स्तनधारी जानवरों का समूह है जिसमें ऊदबिलाव, रासू और बिज्जू शामिल हैं। यह मांसाहारी गण का सबसे विविध गुट है और इसपर जीववैज्ञानिकों में काफ़ी आपसी मतभेद है। कुछ के अनुसार इसमें दो उपपरिवार हैं और कुछ के अनुसार आठ और अन्यों के अनुसार यह एक नहीं बल्कि चार क्लेडों में विभाजित किया जाना चाहिए।\n\n", "id": "500323", "title": "मस्टेलिडाए"}
{"url": "https://hi.wikipedia.org/wiki?curid=500325", "text": "डॉ ऍन ई विश्वनाथ अय्यर्\n\nसुप्रसिद्ध हिन्दि साहित्यकर और पण्डित। अनुवाद साहित्य मे बहूत काम किया हे।\nकॅरल मे पालक्काट जिल्ला मॅ जन्म हुवा।\nमलयाळम सॅ बहूत नोवल और कविताऍ हिन्दि मे अनुवाद किया है\nऑ ऍन वि कॅ बहूत कवितायेम अनुवाद किया हॅ\nपॅरियार पुराणम्- അയ്യപ്പപണിക്കർ (भारतीय भाशा परिशद), Calcutta,1980\n\nहिदि मलयाळम अनुवाद के बारे मेम अनॅक प्रबन्धॉम के रचना किया हॅ\nhttp://archive.is/20121209164251/openlibrary.org/authors/OL5293302A\n\nhttp://epaper.manoramaonline.com/edaily/flashclient/client_panel.aspx dated 5/11/12 page 4\n", "id": "500325", "title": "डॉ ऍन ई विश्वनाथ अय्यर्"}
{"url": "https://hi.wikipedia.org/wiki?curid=500344", "text": "प्रेम दास राई\n\nप्रेम दास राई (जन्म ३१ जुलाई १९५४, दार्जिलिंग) भारत के सिक्किम डेमोक्रेटिक फ्रंट से संबद्ध एक राजनीतिज्ञ है। २००९ चुनावों में वह सिक्किम निर्वाचन क्षेत्र से लोक सभा के लिए चुने गए। उन्हें भारतीय प्रौद्योगिकी संस्थान एवं भारतीय प्रबंध संस्थान से दोहरी उपाधि-गृहीत पहला संसद सदस्य होने का गौरव प्राप्त है। २००२ में वह भारत से आइज़नहावर फैलो भी रहे।\n\nराई की स्कूली शिक्षा मसूरी में हुई। तत्पश्चात् उन्होंने सन् १९७६ में भारतीय प्रौद्योगिकी संस्थान कानपुर से रासायनिक अभियांत्रिकी में स्नातक एवं १९७८ में भारतीय प्रबंध संस्थान, अहमदाबाद से प्रबन्धन में स्नातकोत्तर डिप्लोमा किया।\n", "id": "500344", "title": "प्रेम दास राई"}
{"url": "https://hi.wikipedia.org/wiki?curid=500388", "text": "बेहरामजी मलाबारी\n\nबेहरामजी मेरवानजी मालाबारी (1853–1912) भारत के कवि, प्रकशक, लेखक तथा समाज सुधारक थे। वे स्त्रियों के अधिकारों की रक्षा के प्रबल पक्षधर थे।\n\nबेहराम जी ने स्त्री समाज को मुक्ति दिलाना अपने जीवन का सिद्धांत बना लिया था। भारतीयता के प्रति होते हुए अन्याय या अधर्म के विरुद्ध दादाभाई नौरोजी की लड़ाई में वह उनके दाहिने हाथ सदृश थे। वह दिनशॉ वाचा के पत्रकार-जीवन और सार्वजनिक जीवन के मार्गदर्शक थे, भारतीय राजाओं की कुशल चाहनेवाले तथा उनके ऐडवाकेट थे। भारतीय जनता में और ब्रिटिश शासकों में भी उन्हें सामयिक विषयों पर लेखनी उठानेवाले अपरिमित बुद्धिसंपन्न व्यक्ति की प्रतिष्ठा प्राप्त थी। इसके अतिरिक्त एक मेधावी कवि, लेखक, विद्वान् और दार्शनिक के रूप में भी उनकी प्रसिद्धि थी क्योंकि वे जनसमूह की अवस्था में सुधार लाने की भावना से प्रेरित थे। आप शासकों और शासितों के बीच तथा पूर्व और पश्चिम के बीच संबंध जोड़नेवाली कड़ी के सदृश थे, जिनके आदर्श उन्नत थे, जो देशभक्ति की तीव्र भावना से प्रेरित थे, जिनके प्रयास स्वार्थरहित थे और जो शांत तथा मौन तरीके से समाजसेवा में रत थे। वह अपने को कोलाहलपूर्ण राजनीति से प्राय: दूर रखते थे।\n\n'इंडियन स्पेक्टेटर' नामक आपकी साप्ताहिक पत्रिका का काफी अच्छा प्रचार था। उसकी आवाज ब्रिटिश साम्राज्य की कौंसिल में और फ्रांस तथा अमरीका के पत्रकार संसार में भी प्रविष्ट होती थी। यद्यपि आर्थिक दृष्टि से उसे असफलता ही मिली, फिर भी मलाबारी इससे निराश नहीं हुए। उन्होंने पत्रकारिता को कभी आय का जरिए अथवा व्यापार के रूप में नहीं देखा। आपका हृदय सदैव गरीबों के साथ था और अपका लक्ष्य था उनका उद्धार और देश का पुनर्निर्माण। आप क्रियाशील राजीतिज्ञ नहीं थे किंतु आप परोपकारी नागरिक थे जिनके अपने पृथक और अविच्छिन्न नागरिक और राजनीतिक क्रियाकलाप थे। इस तरह की सर्वविदित घटनाओं में दादाभाई के (वायस ऑव इंडिया) 'भारत की आवाज़' के प्रकाशन के आत्मत्याग से भरे हुए कार्य में सहयोग देना महत्वपूर्ण है, यह भावना दादाभाई से ही उत्पन्न हुई थी। इंग्लैंड के आपके दीर्घकालीन निवास ने इस भावना से आपको प्रेरित किया कि भारत के कल्याण के प्रति और न्यायपूर्ण सुनवाई के लिए यह आवश्यक है कि 'पब्लिक ओपीनियन' के समकक्ष कोई एक मासिक पत्रिका इंग्लैंड में ही प्रकाशित करवाई जाए। यद्यपि दादाभाई स्वयं ही इंग्लैंड में भारत की आवाज बन गए थे तथापि आपने सोचा कि अपनी आवाज को बुलंद बनाने के लिए ब्रिटिश जनता को अपनी आवश्यकताओं की स्पष्ट रूपरेखा दिखाने के लिए और भारतीय जनता की भावनाओं और इच्छाओं को पूर्ण रूप से उन्हें विदित कराने के लिए ऐसे किसी पत्र का प्रकाशन आवश्यक है। इसलिए दादाभाई ने जब इसका प्रस्ताव किया तो मलाबारी ने उसे प्रसन्नापूर्वक स्वीकार कर लिया। 'वायस ऑव इंडिया' का पहला अंक पहली तारीख, सन् १८८३ को प्रकाशित हुआ। दादाभाई ने उसकी आर्थिक रूप से सहायता की तथा मलाबारी ने दादाभाई की अनुपस्थिति में उसे चलाने का उत्तरदायित्व स्वीकार किया। आर्थिक कठिनाई के कारण १८९० की पहली जनवरी से 'वायस' को 'इंडियन स्पेक्टेटर' के साथ मिला दिया गया।\n\nभारतीय राष्ट्रीय कांग्रेस के सत्रारंभ के पश्चात् आपने राष्ट्रीय आंदोलन के लिए सहयोग प्राप्त करने में दादाभाई की सहायता की। आप कांग्रेस के सदस्य न थे और न हो सकते थे, क्योंकि आपने अपने को उस गोल में नहीं शामिल किया, यद्यपि कांग्रेस के दृष्टिकोण और क्रियाकलापों से आप पूर्ण रूप से सहमत थे। आप स्वयं अपने विषय में कहते हैं : \"मैं किसी एक गुट में प्रवेश नहीं कर सकता।\" 'इंडियन स्पेक्टैटर' में आपने कहा है:\n\nस्वतंत्रता के लिए राष्ट्रीय संघर्ष में सहायता प्रदान करने के लिए जो लोग आगे आए उनमें दक्षिण अफ्रीका के पारसियों में रुस्तम प्रमुख हैं जिनके क्रियाशील सहयोग और उत्साह का गांधी जी ने उदाहरण दिया था। भारत में एस. आर. बोमनजी, जहाँगीर बोमनजी पेटिट, बी. पी. वाडिया, बरजोरजी बरूचा और नारीमन, गांधी जी के असहयोग आंदोलन प्रारंभ करने के पूर्व होम रूल लीग के प्रमुख समर्थकों में थे। गांधी युग की पारसी आकृतियों में प्रमुख और रुचिपूर्ण थीं, वे कुछ पारसी स्त्रियाँ, जो उनके सिद्धांतों के अनुकूल अपने को निरूपित करके दिखलाती थीं। असहयोग और सत्याग्रह की उन समर्थक स्त्रियों में दादाभाई की चार पोतियाँ प्रमुख थीं जिनका नाम क्रमश: गोसप बहन, नरगिस, पेरिन और खुरशीद था। अन्य लोगों में जैजी पेटिट, मित्थू बहन पेटिट और मैडम बिचैजी काया प्रमुख और उल्लेखनीय हैं।\n\nबरजोर जी बरुचा प्रमुख व्यक्ति थे जिन्होंने पारसी राजकीय सभा की स्थापना की और जिन्होंने नवयुवक और नवयुवतियों के मित्र, दार्शनिक और पथप्रदर्शक के रूप में कार्य किया और स्वतंत्रता प्राप्त करने के लिए जिसने राष्ट्रीय स्तर पर प्रयास किया। उन नवयुवकों में, जिन्होंने नागपुर झंडा सत्याग्रह में बरजोरजी का अनुसरण किया, नारीमन, प्रो॰ रुस्तम चौंकसी थे।\n", "id": "500388", "title": "बेहरामजी मलाबारी"}
{"url": "https://hi.wikipedia.org/wiki?curid=500394", "text": "अफ़्रीकी नखरहित ऊदबिलाव\n\nअफ़्रीकी नखरहित ऊदबिलाव (), जिसे ग्रूट ऊदबिलाव () और अंतरीप ऊदबिलाव () भी कहते हैं, दुनिया का दूसरी सबसे बड़ी मीठे-पानी में रहने वाली जाति है। यह उप-सहारा अफ़्रीका के सवाना (मैदानी) और जंगल इलाक़ों में नदी-झीलों के पास मिलते हैं। इनकी सबसे बड़ी पहचान इनके बिना नखों वाले और (उँगलियों के बीच) अधूरी जाली-वाले पाँव होते हैं। यह अपनी नाखून रहित लेकिन स्पर्श-सक्षम उँगलियों से पानी में और पत्थरों के नीचे केंकड़े, मेंढ़क और अन्य छोटे जीव खाने के लिए खोजते हैं।\n\nअफ़्रीकी नखरहित ऊदबिलाव की खाल मोटी और मुलायम और पेट पर लगभग रेशमी होती है। इनका रंग गहरा ख़ाकी होता है और चहरे पर सफ़ेद निशान होते हैं जो नीचे गले और सीने तक जाते हैं। इनके पांवों में पांच उंगलियाँ होती हैं लेकिन ऊँगली-विपरीत हो सकने वाले अंगूठे नहीं होते। इन उँगलियों में नाखून नहीं होते सिवाय पीछे के पांवों की दूसरी, तीसरी और चौथी उँगलियों में। दुम मिलाकर इनकी लम्बाई 113-163 सेमी के बीच होती है जिसका लगभग एक-तिहाई उनकी दुम में आता है। इनका वज़न 12 से 21 किलोग्राम के बीच होता है।\n\nबसंत की शुरुआत में मादाओं के 2 से 5 बच्चे होते हैं। नर और मादा दिसंबर में बारिशों के दौरान ब्याहते हैं लेकिन फिर अलग होकर जीवन व्यतीत करते हैं। बच्चों का पालन केवल मादाएँ ही करती हैं। मादाओं की गर्भावस्था लगभग दो महीने (63 दिन) चालती है।\n\n", "id": "500394", "title": "अफ़्रीकी नखरहित ऊदबिलाव"}
{"url": "https://hi.wikipedia.org/wiki?curid=500398", "text": "गौरी खान\n\nगौरी खान (जन्म 8 अक्टूबर 1970) एक भारतीय फिल्म निर्माता है और वे बॉलीवुड अभिनेता शाहरुख खान की पत्नी है।\n", "id": "500398", "title": "गौरी खान"}
{"url": "https://hi.wikipedia.org/wiki?curid=500405", "text": "अज़ान\n\nअज़ान () या अदान। इस्लाम में मुस्लिम समुदाय अपने दिन भर की पांचों नमाज़ों के लिए बुलाने के लिए ऊँचे स्वर में जो शब्द कहे जाते हैं, उन्हें अज़ान कहते हैं।\n\nअज़ान सूना कर लोगों को मस्जिद की तरफ़ बुलाने वाले को मुअज्ज़िन कहते हैं। \nमदीना तैयबा में जब नमाज़ बाजमात देने के लिए मस्जिद बनाई गई तो जरूरत महसूस हुई कि लोगों को जमात (इकटठे नमाज पढने) का समय करीब होने की सूचना देने का कोई तरीका तय किया जाए। रसूलुल्‍लाह ने जब इस बारे में सहाबा इकराम (मुहम्मद साहिब के अनुयायी) से परामर्श किया तो इस बारे में चार प्रस्ताव सामने आए:\n\nउपरोक्त सभी प्रस्ताव आंहज़रत को गैर मुस्लिमों से मिलते जुलते होने के कारण पसंद नहीं आए। इस समस्या में आंहज़रत और सहाबा इकराम चिंतित थे कि उसी रात एक अंसारी सहाबी हज़रत अब्दुल्लाह बिन ज़ैद ने स्वप्न में देखा कि किसी ने उन्हें अज़ान और इक़ामत के शब्द सिखाए हैं। उन्होंने सुबह सवेरे आंहज़रत सेवा में हाज़िर होकर अपना सपना बताया तो आंहज़रत ने इसे पसंद किया और उस सपने को अल्लाह की ओर से सच्चा सपना बताया।\n\nआंहज़रत ने हज़रत अब्दुल्लाह बिन ज़ैद से कहा कि तुम हज़रत बिलाल को अज़ान इन शब्‍दों में पढने की हिदायत कर दो, उनकी आवाज़ बुलंद है इसलिए वह हर नमाज़ के लिए इसी तरह अज़ान दिया करेंगे। इसलिए उसी दिन से अज़ान की प्रणाली स्थापित हुई और इस तरह हज़रत बिलाल रज़ियल्लाहु अन्हु इस्लाम के पहले अज़ान देने वाले के रूप में प्रसिद्ध हुए।\n\nयह सिर्फ सुबह की नमाज़ में कहे जाते हैं\n\n", "id": "500405", "title": "अज़ान"}
{"url": "https://hi.wikipedia.org/wiki?curid=500416", "text": "खरनाद\n\nखरनाद आयुर्वेद के एक प्राचीन आचार्य थे। इन्होंने वैद्यक शास्त्र की एक संहिता तैयार की थी। मूल रूप में वह आज उपलब्ध नहीं है। उसके अनेक उद्धरण टीका ग्रंथों में प्राप्त होते हैं। ऐसा समझा जाता है कि उन्होंने अपनी संहिता चरक के टीकाकार भटार हरिशचंद्र से पूर्व रची थी। खरनाद संहिता का अधिकांश हेमाद्रि और अरुणदत्त के ग्रंथों में उपलब्ध होता है। गिरींद्रनाथ ने भी खरनाद के तीन योग उद्धृत किए हैं।\n", "id": "500416", "title": "खरनाद"}
{"url": "https://hi.wikipedia.org/wiki?curid=500420", "text": "समुद्री ऊदबिलाव\n\nसमुद्री ऊदबिलाव () समुद्र में रहने वाला एक ऊदबिलाव है जो प्रशांत महासागर के उत्तरी और पूर्वी छोरों के तटों पर पाया जाता है। इस समुद्री स्तनधारी का वज़न 14 से 45 किलोग्राम के बीच होता है जो अन्य ऊदबिलाव जातियों और रासू (वीज़ल) परिवार (जिसमें ऊदबिलावों के साथ-साथ नेवले और रासू भी आते हैं) के अन्य सदस्यों से ज़्यादा है, हालांकि यह अन्य समुद्री स्तनधारियों की तुलना में कम है। ठन्डे समुद्रों में इनकी मोटी और चर्बीयुक्त खालें और घने बाल इन्हें गर्म रखते हैं। हालांकि यह ज़मीन पर चल सकते हैं फिर भी यह अपना अधिकाँश जीवन समुद्र में बिताते हैं।\n\nसागर में यह नीचे फ़र्श तक डुबकी लगाकर जलसाही, सीप, क्रस्टेशिया और मछलियों की कुछ जातियों को पकड़कर अपना आहार बनाते हैं। शंख या सीप के अन्दर छुपने वाले जानवरों को यह अक्सर पत्थरों से तोड़कर खाते हैं, जिस वजह से यह मानवों के अतिरिक्त उन गिनती के जानवरों में हैं जो औज़ार इस्तेमाल करते हैं। किसी ज़माने में इनकी संख्या 1.5 से 3 लाख होती थी लेकिन सन् 1741-1911 काल में इनकी ख़ालों के लिए इनका खुलकर शिकार किया गया जिस से इनकी विश्वभर की आबादी केवल 1,000-2,000 रह गई। उसके बाद इनके शिकार पर अंतर्राष्ट्रीय पाबंदी लगने से इनकी संख्या फिर से कुछ बढ़ी है।\n\n", "id": "500420", "title": "समुद्री ऊदबिलाव"}
{"url": "https://hi.wikipedia.org/wiki?curid=500428", "text": "अवतारवाद\n\nसंसार के भिन्न-भिन्न देशों तथा धर्मों में अवतारवाद धार्मिक नियम के समान आदर और श्रद्धा की दृष्टि से देखा जाता है। पूर्वी और पश्चिमी धर्मों में यह सामान्यत: मान्य तथ्य के रूप में स्वीकृत किया गया है।\n\nअवतारवाद की हिन्दू धर्म में विशेष प्रतिष्ठा है। अत्यंत प्राचीन काल से वर्तमान काल तक यह उस धर्म के आधारभूत मौलिक सिद्धांतों में अन्यतम है। 'अवतार' का शब्दिक अर्थ है - भगवान का अपनी स्वातंत्रय शक्ति के द्वारा भौतिक जगत् में मूर्तरूप से आविर्भाव होना, प्रकट होना। 'अवतार' तत्व का द्योतक प्राचीनतम शब्द 'प्रादुर्भाव' है। श्रीमद्भागवत में 'व्यक्ति' शब्द इसी अर्थ में प्रयुक्त हुआ है। (१०.२९.१४)। वैष्णव धर्म में अवतार का तथ्य विशेष रूप से महत्वशाली माना जाता है, क्योंकि विष्णु (या नारायण) के पर, व्यूह, विभव, अंतर्यामी तथा अर्चा नामक पंचरूपधारण का सिद्धांत पांचरात्र का मौलिक तत्व है। इसीलिए वैष्णवजन भगवान के इन नाना रूपों की उपासना अपनी रुचि तथा प्रीति के अनुसार अधिकतर करते हैं। शैवमत में भगवान शंकर की नाना लीलाओं का वर्णन मिलता है। (देखें, नीलकंठ दीक्षित का 'शिवलीलार्णव' काव्य) परंतु भगवान् शंकर तथा भगवती पार्वती के मूल रूप की उपासना ही इस मत में सर्वत्र प्रचलित है।\n\n'ऋत' की स्थिति रहने पर ही जगत की प्रतिष्ठा बनी रहती है और इस संतुलन के अभाव में जगत् का विनाश अवश्यंभावी है। सृष्टि के रक्षक भगवान इस संतुलन की सुव्यवस्था में सदैव दत्तचित्त रहते हैं। 'ऋत' के स्थान पर 'अनृत' की, धर्म के स्थान पर अधर्म की जब कभी प्रबलता होती है, तब भगवान का अवतार होता है। साधु का परित्राण, दुर्जन का विनाश, अधर्म का नाश तथा धर्म की स्थापना इस महनीय उद्देश्य की पूर्ति के लिए भगवान अवतार धारण कहते है। गीता का यह श्लोक अवतारवाद का महामंत्र माना जाता है (४.४):\n\nपरंतु ये उद्देश्य भी अवतार के लिए गौण रूप ही माने जाते हैं। अवतार का मुख्य प्रयोजन इससे सर्वथा भिन्न है। सर्वैश्यर्वसंपन्न, अपराधीन, कर्मकालादिकों के नियामक तथा सर्वनिरपेक्ष भगवान के लिए दुष्टदलन और शिष्टरक्षण का कार्य तो इतर साधनों से भी सिद्ध हो सकता है, तब भगवान के अवतार का मुख्य प्रयोजन श्रीमद्भागवत (१०.२९.१४) के अनुसार कुछ दूसरा ही है:\n\nमानवों को साधन निरपेक्ष मुक्ति का दान ही भगवान के प्राकट्य का जागरूक प्रयोजन है। भगवान स्वत: अपने लीलाविलास से, अपने अनुग्रह से, साधकों को बिना किसी साधना की अपेक्षा रखते हुए, मुक्ति प्रदान करते हैं-अवतार का यही मौलिक तथा प्रधान उद्देश्य है।\n\nपुराणों में अवतारवाद का हम विस्तृत तथा व्यापक वर्णन पाते हैं। इस कारण इस तत्व की उद्भावना पुराणों की देन मानना किसी भी तरह न्याय्य नहीं है। वेदों में हमें अवतारवाद का मौलिक तथा प्राचीनतम आधार उपलब्ध होता है। वेदों के अनुसार प्रजापति ने जीवों की रक्षा के लिए तथा सृष्टि के कल्याण के लिए नाना रूपों को धारण किया। मत्स्यरूप धारण का संकेत मिलता है शतपथ ब्राह्मण में (२.८.१। १), कूर्म का शतपथ (७.५.१.५) तथा जैमिनीय ब्राह्मण (३। २७२) में, वराह का तैत्तिरीय संहिता (७.५.१.१) तथा शतपथ (१४.१.२.११) में नृसिंह का तैत्तिरीय आरण्यक में तथा वामन का तैत्तिरीय संहिता (२.१.३.१) में शब्दत: तथा ऋग्वेद में विष्णुओं में अर्थत: संकेत मिलता है। ऋग्वेद में त्रिविक्रम विष्णु को तीन डगों द्वारा समग्र विश्व के नापने का बहुश: श्रेय दिया गया है (एको विममे त्रिभिरित् पदेभि:-ऋग्वेद १.१५४.३)। आगे चलकर प्रजापति के स्थान पर जब विष्णु में इस प्रकार अवतारों के रूप, लीला तथा घटनावैचित्रय का वर्णन वेद के ऊपर ही बहुश: आश्रित है।\n\nभागवत के अनुसार सत्वनिधि हरि के अवतारों की गणना नहीं की जा सकती। जिस प्रकार न सूखनेवाले (अविदासी) तालाब से हजारों छोटी छोटी नदियाँ (कुल्या) निकलती हैं, उसी प्रकार अक्षरय्य सत्वाश्रय हरि से भी नाना अवतार उत्पन्न होते हैं-अवतारा हासंख्येया हरे: सत्वनिधेद्विजा:। यथाऽविदासिन: कुल्या: सरस: स्यु: सहस्रश:। पाँचरात्र मत में अवतार प्रधानत: चार प्रकार के होते हैं-व्यूह (संकर्षण, प्रद्युम्न तथा अनिरुद्ध), विभव, अंतर्यामी तथा अर्यावतार। विष्णु के अवतारों की संख्या २४ मानी जाती है (श्रीमद्भागवत २.६), परंतु दशावतार की कल्पना नितांत लोकप्रिय है जिनकी प्रख्यात संज्ञा इस प्रकार है-दो पानीवाले जीव (वनजौ, मत्स्य तथा कच्छप), दो जलथलचारी (वनजौ, वराह तथा नृसिंह), वामन (खर्व), तीन राम (परशुराम, दाशरथि राम तथा बलराम), बुद्ध (सकृप:) तथा कल्कि (अकृप:)-\n\nमहाभारत में दशावतार में 'बुद्ध' को छोड़ दिया गया है और 'हँस' को अवतार मानकर संख्या की पूर्ति की गई है। भागवत के अनुसार 'बलराम' की दशावतार में गणना हें, क्योंकि श्रीकृष्ण तो स्वयं भगवान ठहरे। वे अवतार नहीं, अवतारी हैं; अंश नहीं, अंशी हैं। श्रीमद्भागवत के अनुसार परमेश्वर प्रकृति और प्रकृतिजन्य कार्य का नियमन प्रवर्तनादि कार्य करते हैं और माया से मुक्त रहते हुए भी माया से संबद्ध प्रतीत होते हैं एवं सर्वदा चिच्छक्तितयुक्त होकर पुरुष कहलाते हैं जिनसे भिन्न भिन्न अवतारों की अभिव्यक्ति होती है। इस प्रकार अवतारों के भेद हैं--पुरुषावतार, गुणावतार, कल्पावतार, मन्वंतरावतार, युगावतार, स्व्ल्पावतार, लीलावतारआदि। कहीं कहीं आवेशावतार आदि की भी चर्चा मिलती है, जैसे परशुराम। इस प्रकार अवतारों की संख्या तथा संज्ञा में पर्याप्त विकास हुआ है। उपर्युक्त विवेचन के आधार पर यह कहा जा सकता है कि अवतार वस्तुत: परमेश्वर का वह आविर्भाव है जिसमें वह किसी विशेष उद्देश्य को लेकर किसी विशेष रूप में, किसी विशेष देश और काल में, लोकों में अवतरण करता है।\n\nबौद्ध धर्म के महायानपंथ में अवतार की कल्पना दृढ़ मूल है। 'बोधिसत्व' कर्मफल की पूर्णता होने पर बुद्ध के रूप में अवतरित होते हैं तथा निर्वाण की प्राप्ति के अनंतर बुद्ध भी भविष्य में अवतार धारण करते हैं यह महायानियों की मान्यता है। बोधिसत्व तुषित नामक स्वर्ग में निवास करते हुए अपने कर्मफल की परिपक्वता की प्रतीक्षा करते हैं और उचित अवसर आने पर वह मानव जगत में अवतीर्ण होते हैं। थेरवादियों में यह मान्यता नहीं है। बौद्ध अवतारतत्व का पूर्ण निदर्शन हमें तिब्बत में दलाईलामा की कल्पना में उपलब्ध होता है। तिब्बत में दलाईलामा अवलोकितेश्वर बुद्ध के अवतार माने जाते हैं। तिब्बती परंपरा के अनुसार ग्रेदैन द्रुप (१४७३ ई.) नामक लामा ने इस कल्पना का प्रथम प्रादुर्भाव किया जिसके अनुसार दलाईलामा धार्मिक गुरु तथा राजा के रूप में प्रतिष्ठित किए गए। ऐतिहासिक दृष्टि से लोजंग-ग्या-मत्सो (१६१५-१६८२ ई.) नामक लामा ने ही इस परंपरा को जन्म दिया। तिब्बती लोगों का दृढ़ विश्वास है कि दलाईलामा के मरने पर उनकी आत्मा किसी बालक में प्रवेश करती है जो उस मठ के आसपास ही जन्म लेता है। इस में अवतार की कल्पना मान्य नहीं थी। चीनी लोगों का पहला राजा शंगती सदाचार और सद्गुण का आदर्श माना जाता था, परंतु उसके ऊपर देवत्व का आरोप कहीं भी नहीं मिलता।\n\nपारसी धर्म में अनेक सिद्धांत हिंदुओं और विशेषत: वैदिक आर्यों के समान हैं, परंतु यहाँ अवतार की कल्पना उपलब्ध नहीं है। पारसी धर्मानुयायियों का कथन है कि इस धर्म के प्रौढ़ प्रचारक या प्रतिष्ठापक जरथुस्त्र अहुरमज्द के कहीं भी अवतार नहीं माने गए हैं। तथापि ये लोग राजा को पवित्र तथा दैवी शक्ति से संपन्न मानते थे। 'ह्रेनारह' नामक अद्भूत तेज की सत्ता मान्य थी, जिसकाप निवास पीछे अर्दशिर राजा में तथा सस्नवंशी राजाओं में था, ऐसी कल्पना पारसी ग्रंथों में बहुश: उपलब्ध है। सामी (सेमेटिक) लोगों में भी अवतारवाद की कल्पना न्यूनाधिक रूप में विद्यमान है। इन लोगों में राजा भौतिक शक्ति का जिस प्रकार चूडांत निवास था उसी प्रकार वह दैवी शक्ति का पूर्ण प्रतीक माना जाता था। इसलिए राजा को देवता का अवतार मानना यहाँ स्वभावत: सिद्ध सिद्धांत माना जाता था। प्राचीन बाबुल (बेबिलोनिया) में हमें इस मान्यता का पूर्ण विकास दिखाई देता है। किश का राजा 'उरुमुश' अपने जीवनकाल में ही ईश्वर का अवतार माना जाता था। नरामसिन नामक राजा अपने में देवता का रक्त प्रवाहित मानात था इसलिए उसने अपने मस्तक पर सींग से युक्त चित्र अंकित करवा रखा था। वह 'अक्काद का देवता' नाम से विशेष प्रख्यात था।\n\nमिस्री मान्यता भी कुछ ऐसी ही थी। वहाँ के राजा 'फराऊन' नाम से विख्यात थे जिन्हें मिस्री लोग दैवी शक्ति से संपन्न मानते थे। मिस्रनिवासी यह भी मानते थे कि 'रा' नामक देवता रानी के साथ सहवास कर राजपुत्र को उत्पन्न करता है, इसीलिए वह अलौकिक शक्तिसंपन्न होता है। यहूदी भी ईश्वर के अवतार मानने के पक्ष में हैं। बाइबिल में स्पष्टत: उल्लेख है कि ईश्वर ही मनुष्य का रूप धारण करता है और इसके पर्याप्त उदाहरण भी वहाँ उपलब्ध होते हैं। यूनानियों में अवतार की कल्पना आर्यो के समान नहीं थी परंतु वीर पुरुष विभिन्न देवों के पुत्ररूप माने जाते थे। प्रख्यात योद्धा हरक्यूलीज ज्यूस का पुत्र माना जाता था, लेकिन देवता के मनुष्यरूप में पृथ्वी पर जन्म लेने की बात यूनान में मान्य नहीं थी।\n\nइसलाम के शिया संप्रदाय में अवतार के समान सिद्धांत का प्रचार है। शिया लोगों की यह मान्यता कि अली (मुहम्मद साहब के चचेरे भाई) तथा फ़ातिमा (मुहम्मद साहब की पुत्री) के वंशजों में ही धर्मगुरु (खलीफ़ा) बनने की योग्यता विद्यमान है, अवतार के पास तक पहुँचती है। 'इमा' की कल्पना में भी यह तथ्य जागरूक जा सकता है। वे मुहम्मद साहब के वंशज ही नहीं, प्रय्तुत उनमें दिव्य ज्योंति की भी सत्ता है और उनकी श्रेष्ठता का यही कारण है।\nआधारभूत विश्वास है कि ईश्वर मनुष्य जाति के पापों का प्रायश्चित्त करने तथा मनुष्यों को मुक्ति के उपाय बताने के उद्देश्य से ईसा में अवतरित हुआ।\n\nबाइबिल के निरीक्षण से पता चलता है कि किस प्रकार ईसा के शिष्य उनके जीवनकाल में ही धीरे-धीरे उनके ईश्वरत्व पर विश्वास करने लगे। इतिहास इसका साक्षी है कि ईसा के मरण के पश्चात् अर्थात् ईसाई धर्म के प्रारंभ से ही ईसा को पूर्ण रूप से ईश्वर तथा पूर्ण रूप से मनुष्य भी माना गया है। इस प्रारंभिक अवतारवादी विश्वास के सूस्रीकरण में उत्तरोत्तर स्पष्टता आती गई है। वास्तव में अवतारवाद का निरूपण विभिन्न-विभिन्न भ्रांत धारणाओं के विरोध से विकसित हुआ। उस विकास के सोपान निम्नलिखित हैं:\n\n(१) बाइबिल में अवतारवाद का सुव्यवस्थित प्रतिपादन नहीं मिलता, फिर भी इसमें ईसाई अवतारवाद के मूलभूत तत्व विद्यमान हैं। एक ओर, ईसा का वास्तविक मनुष्य के रूप में चित्रण हुआ है-उनका जन्म और बचपन, तीस वर्ष की उम्र तक बढ़ई की जीविका, दु:खयोग और मरण, यह सब ऐसे शब्दों में वर्णित है कि पाठक के मन में ईसा के मनुष्य होने के विषय में संदेह नहीं रह जाता। दूसरी ओर, ईसा ईश्वर के अवतार के रूप में भी चित्रित हैं। तत्संबंधी शिक्षा समझने के लिए ईश्वर के स्वरूप के विषय में बाइबिल की धारणा का परिचय आवश्यक है। इसके अनुसार एक ही ईश्वर में, एक ही ईश्वरी तत्व में तीन व्यक्ति हैं-पिता, पुत्र और आत्मा; तीनों समान रूप से अनादि और अनंत हैं (विशेष विवरण के लिए देखिए, 'त्रित्व')। बाइबिल में इसका अनेक स्थलों पर स्पष्ट शब्दों में उल्लेख हुआ है कि ईसा ईश्वर के पुत्र हैं, जो पिता की भांति पूर्ण रूप से ईश्वरीय है।\n\n(२) प्रथम तीन शताब्दियों में बाइबिल के इस अवतारवाद के विरुद्ध कोई महत्वपूर्ण आंदोलन उत्पन्न नहीं हुआ। अनेक भ्रांत धाराणाओं का प्रवर्तन अवश्य हुआ था, किंतु उनमें से कोई भी धारण आधिक समय तक प्रचलित नहीं रह सकी। प्रथम शताब्दी में दो परस्पर विरोधी वादों का प्रतिपादन किया गया था-एबियोनितिस्म के अनुसार ईसा ईश्वर नहीं थे और दोसेतिस्म के अनुसार वह मनुष्य नहीं थे। दोसेतिस्म का अर्थ है प्रतीयमानवाद, क्योंकि इस वाद के अनुसार ईसा मनुष्य के रूप में दिखाई तो पड़े, किंतु उनकी मानवता वास्तविक ने होकर प्रतीयमान मात्र थी। उक्त मतों के विरोध में काथलिक धर्मतत्वज्ञ बाइबिल के उद्धरण देकर प्रमाणित करते थे कि ईसाई धर्म के सही विश्वास के अनुसार ईसा में ईश्वरत्व तथा मनुष्यत्व दोनों ही विद्यमान थे।\n\n(३) चौथी शताब्दी ई. में आरियस ने त्रित्व और अवतारवाद के विषय में एक नया मत प्रचलित करने का सफल प्रयास किया जिससे बहुत समय तक समस्त ईसाई संसार में अशांति व्याप्त रही। आरियस के अनुसार ईश्वर का पुत्र तो ईसा में अवतरित हुआ किंतु पुत्र ईश्वरीय न होकर पिता की सृष्टि मात्र है (देखिए, 'अरियस')। इस शिक्षा के विरोध में ईसाई गिरजे की प्रथम महासभा ने घोषित किया-\"पिता और पुत्र तत्वत: एक हैं\" अर्थात् दोनों समान रूप से ईश्वर हैं। इस महासभा का आयोजन ३२५ ई. में निसेया नामक नगर में हुआ था।\n\n(४) आरियस के बाद अपोलिनारिस ने ईसा के अपूर्ण मनुष्यत्व का सिद्धांत प्रतिपादित किया। उनके अनुसार ईसा के मानव शरीर तथा प्राणधारी जीव (ऐनिमल सोल) था, किंतु उनके बुद्धिसंपन्न आत्मा (रैशनल सोल) नहीं थी; ईश्वर का पुत्र मानवीय आत्मा का स्थान लेता था। कुस्तुंतुनिया की महासभा ने ३८१ ई. में अपोलिनारस के विरुद्ध घोषित किया कि ईसा के वास्तविक मानव शरीर में एक बुद्धिसंपन्न वास्तविक मानवीय आत्मा विद्यमान थी।\n\n(५) पाँचवीं शताब्दी में कुस्तुंतुनिया के बिशप नेस्तोरियस ने अवतारवाद संबंधी एक नई धारणा का प्रचार किया जिसके फलस्वरूप काथलिक गिरजे की तृतीय महासभा का आयोजन एफेसस में ४३१ ई. में हुआ था। नेस्तोरियस के अनुसार ईसा में दो व्यक्ति विद्यमान थे-एक मानव व्यक्ति था और एक ईश्वरीय व्यक्ति (ईश्वर का पुत्र), जो ईश्वरीय स्वभाव से संपन्न था। अत: ईश्वर मनुष्य नहीं बना प्रत्युत उसने एक स्वत:पूर्ण मनुष्य में निवास किया है। एफेसस की महासभा ने नेस्तोरियस को पदच्युत किया तथा उनकी शिक्षा के विरोध में घोषित किया कि ईसा में केवल एक ही व्यक्ति अर्थात् ईश्वर का पुत्र विद्यमान है। अनादिकाल से ईश्वरीय स्वभाव से संपन्न होकर ईश्वर के पुत्र ने मानवीय स्वभाव (शरीर और आत्मा) को अपना लिया और इस प्रकार एक ही व्यक्ति में ईश्वरत्व तथा मनुष्यत्व दोनों का संयोग हुआ।\n\n(६) नेस्तोरियस के मत के प्रतिक्रियास्वरूप कुछ विद्वानों ने ईसा में न केवल एक ही व्यक्ति प्रत्युत एक ही स्वभाव भी मान लिया है। इस वाद का नाम मोनोफिसितिस्म अर्थात् एकस्वभाववाद है; यूतिकेस इसका प्रवर्त्तक माना जाता है। इस वाद के अनुसार अवतरित होने के पश्चात् ईसा का ईश्वरत्व तथा मनुष्यत्व दोनों इस प्रकार एक हो गए कि एक नया स्वभाव, एक नवीन तत्व उत्पन्न हुआ, जो न पूर्ण रूप से ईश्वरीय और न पूर्णरूप से मानवीय था। दूसरों के अनुसार ईसा का मनुष्यत्व उनके ईश्वरत्व में पूर्णतया लीन हो गया जिससे ईसा में ईश्वरीय स्वभाव मात्र शेष रहा। इस एकस्वभाववाद के विरुद्ध चतुर्थ महासभा (कालसेदोन, ४५९ ई.) ने परंपरागत अवतारवाद की पूर्ण रक्षा करते हुए ठहराया कि ईसा में ईश्वरत्व और मनुष्यत्व दोनों अक्षुण्ण और पृथक् हैं।\n\n(७) बाद में एकस्वभाववाद का परिवर्तित रूप प्रचलित हुआ। यह नया वाद ईसा का ईश्वरत्व तथा मनुष्यत्व दोनों को स्वीकार करते हुए भी मानता था कि उनका मनुष्य पूर्णतया निष्क्रिय था, यहाँ तक कि उसमें मानवीय इच्छाशक्ति का भी अभाव था। ईसा का समस्त कार्य कलाप उनकी ईश्वरीय इच्छाशक्ति से प्रेरित था। इस मत के विरोध में कुस्तुंतुनिया की एक नई महासभा ने ६८० ई. ईसा का पूर्ण मनुष्यत्व प्रतिपादित करते हुए घोषित किया कि ईसा में ईश्वरीय इच्छाशक्ति तथा कार्यकलाप के अतिरिक्त एक मानवीय इच्छशक्ति तथा कार्यकलाप का पृथक् अस्तित्व था।\n\n(८) इस प्रकार हम देखते हैं कि प्रारंभिक अवतारवादी विश्वास की पूर्ण रक्षा करते हुए इसके सैद्धांतिक सूत्रीकरण का शताब्दियों तक विकास होता रहा। अंततोगत्वा यह माना गया कि ईश्वर के पुत्र ने पूर्णतया ईश्वर रहते हुए मनुष्यत्व अपना लिया है, अत: एक ही ईश्वरीय व्यक्ति में दो स्वभावों का-ईश्वरत्व और मनुष्यत्व का संयोग हुआ। उनका मनुष्यत्व वास्तविक और पूर्ण था-एक ओर उनका शरीर और उसका दु:ख वास्तविक था, दूसरी ओर उनकी मानवीय आत्मा की अपनी बुद्धि तथा इच्छाशक्ति का पृथक् अस्तित्व और सक्रियता थी। ईसाई अवतारवाद की प्राय: इन्कार्नेशन' कहा जाता है; वास्तव में यह ईश्वर द्वारा मनुष्यत्व का ग्रहण ही है। उसका मानव रूप में प्रादुर्भाव।\n\n\n\n\n", "id": "500428", "title": "अवतारवाद"}
{"url": "https://hi.wikipedia.org/wiki?curid=500430", "text": "वृहत् अवसादी मनोविक्षिप्ति\n\nवृहत् अवसादी मनोविक्षिप्ति या वृहत् अवसादी रोग (Major depressive disorder (MDD)) एक मानसिक रोग है जिसमें बहुत अधिक अवसाद होता है जिससे व्यक्ति के आत्म सम्मान में कमी आती है और वह सामान्य रुचि की गतिविधियों में भी आनन्द नहीं आता। यह सामान्य अवसाद से अलग है और इसमें व्यक्ति एक प्रकार से अक्षम बनाने वाला मनोरोग है जो व्यक्ति के परिवार, कार्य, स्कूल, सोने एवं खाने की आदतों तथा सामान्य स्वास्थ्य को बुरी तरह प्रभावित करता है। इससे ग्रस्त बहुत से लोग आत्महत्या कर लेते हैं।\n", "id": "500430", "title": "वृहत् अवसादी मनोविक्षिप्ति"}
{"url": "https://hi.wikipedia.org/wiki?curid=500446", "text": "गोवर्धन मठ\n\nगोवर्धन मठ भारत के पूर्वी भाग में उड़ीसा राज्य के पुरी नगर में स्थित है। गोवर्धन मठ के अंतर्गत दीक्षा प्राप्त करने वाले सन्यासियों के नाम के बाद 'आरण्य' सम्प्रदाय नाम विशेषण लगाया जाता है जिससे उन्हें उक्त संप्रदाय का संन्यासी माना जाता है।\n\nइस मठ का महावाक्य है 'प्रज्ञानं ब्रह्म' तथा इस मठ के अंतर्गत 'ऋग्वेद' को रखा गया है। इस मठ के प्रथम मठाधीश आद्य शंकराचार्य के प्रथम शिष्य पद्मपाद हुए।\n", "id": "500446", "title": "गोवर्धन मठ"}
{"url": "https://hi.wikipedia.org/wiki?curid=500449", "text": "कृष्णाजी विनायक वझे\n\nकृष्णाजी विनायक वझे (१६ दिसम्बर १८६९ -३१ मार्च १९२९) भारतविद एवं सिविल अभियन्ता थे। उनका जन्म १६ दिसम्बर १८६९ को हुआ था। सन् १८९१ में उन्होने पुणे इंजीनियरिंग कॉलेज से सिविल इंजीनियरी में डिप्लोमा किया। \n\nकृष्णाजी वझे ने प्राचीन भारत में विज्ञान एवं प्रौद्योगिकी की प्रगति पर अनेकों शोधपूर्ण ग्रन्थ प्रकाशित किए। उन्होने अनेकों पत्र-पत्रिकाओं में शोधपत्र लिखे। 'प्राचीन हिन्दी शिल्पशास्त्र-सार' उनका सबसे प्रसिद्ध ग्रन्थ है जो मराठी में है। यह ग्रन्थ उनके शिल्प-विषयक पाँच-छः ग्रन्थों का सारांश है।\n", "id": "500449", "title": "कृष्णाजी विनायक वझे"}
{"url": "https://hi.wikipedia.org/wiki?curid=500456", "text": "मानसोल्लास\n\n'मानसोल्लास' नामक टीका-ग्रन्थ के लिए देखें, \"मानसोल्लास (टीका ग्रन्थ)\"\n\nमानसोल्लास (मानस + उल्लास = मन का उल्लास) १२वीं शती का महत्वपूर्ण संस्कृत ग्रन्थ है जिसके रचयिता चालुक्यवंश के राजा सोमेश्वर तृतीय हैं। इसे 'अभिलाषितार्थचिन्तामणि' भी कहते हैं। इसकी रचना ११२९ ई में हुई थी। इस ग्रन्थ में राजा के 100 विनोदों का विवरण संकलित है। इसमें गीत, वाद्य, नृत्य तत्कालीन समाज में उपयोगिता और प्रमुख सिध्दान्तों का विवरण है। यह अत्यन्त महत्वपूर्ण तथ्य है कि चालुक्य वंशी राजा सोमेश्वर ने स्वयं इस ग्रन्थ को लिखा था। ऐतिहासिक क्रमानुसार में संगीत के विविध आयामों का सुव्यवस्थित ऑकलन और अध्ययन में राजा की विशेष रूचि समाज में संगीत के स्तरीय महत्व को स्पष्ट करता है।\n\nयह १०० अध्यायों वाला एक विशाल ग्रन्थ है। वास्तव में यह विश्व का प्रथम विश्वकोश (इन्साइक्लोपेडिया) है।\n\nयह ग्रन्थ पाँच 'विंशति'यों में विभक्त है। प्रत्येक विंशति में बीस अध्याय हैं। प्रत्येक अध्याय एक विशिष्ट विषय से सम्बन्धित है। पाँचवीं विंशति का नाम 'क्रीडाविंशति' है जिसमें राजदरबार में खेले जाने वाली क्रीडाओं का वर्णन है। इनमें 'पसकक्रीडा', 'गोलकक्रीडा' आदि का वर्णन है।\n\nइस ग्रन्थ में भांति-भांति के विषय वर्णित हैं, जैसे राज्यप्रप्ति के साधन, राज्य में स्थायित्व स्थापित करना, राजा का विनोद आदि। इसमें भारतीय कला, शिल्प, भोजन, आभूषण, खेल, संगीत एवं नृत्य से सम्बन्धित अमूल्य जानकारी है। इस ग्रन्थ में श्लोकों की संख्या इस प्रकार है-\n\n", "id": "500456", "title": "मानसोल्लास"}
{"url": "https://hi.wikipedia.org/wiki?curid=500464", "text": "मानसोल्लास (टीका ग्रन्थ)\n\nसोमेश्वर द्वारा रचित 'मानसोल्लास' के लिए देखें, \"मानसोल्लास\"\n\nमानसोल्लास सुरेशाचार्य द्वारा रचित अद्वैत का महान ग्रन्थ है। यह आदि शंकराचार्य द्वारा रचित 'दक्षिणामूर्ति स्त्रोत्र' का वार्तिक (टीका) ग्रन्थ है।\n\n", "id": "500464", "title": "मानसोल्लास (टीका ग्रन्थ)"}
{"url": "https://hi.wikipedia.org/wiki?curid=500483", "text": "कूगर\n\nकूगर () या पूमा या प्यूमा () या पर्वतीय सिंह () फ़ेलिडाए कुल का एक शिकारी मांसाहारी जानवर है जो उत्तरी अमेरिका और दक्षिणी अमेरिका के पश्चिमी पहाड़ी क्षेत्रों में मिलता है। यह सुदूर उत्तर में कनाडा के यूकोन इलाक़े से हज़ारों मील दूर दक्षिणी अमेरिका की एन्डीज़ पर्वत शृंखला तक विस्तृत है और पृथ्वी के पश्चिमी गोलार्ध (हेमिस्फ़्येर​) में किसी में अन्य जंगली जानवर से बड़ा निवास क्षेत्र रखता है। कूगर आदत से एक अकेले रहना वाला और रात को सक्रीय रहने वाला प्राणी है। हालांकि लोक-विशवास में रंग-रूप के कारण इसे सिंह से मिलता-जुलता समझा जाता है, वास्तव में आनुवंशिकी (जेनेटिक) नज़रिए से यह सिंहों से ज़्यादा चीता और साधारण पालतू बिल्ली से सम्बंधित है।\n\n", "id": "500483", "title": "कूगर"}
{"url": "https://hi.wikipedia.org/wiki?curid=500491", "text": "फ़ेलिडाए\n\nफ़ेलिडाए () बिल्लियों और बिल्ली-नुमा मांसाहारी जानवरों का जीववैज्ञानिक कुल है जिसमें बिल्ली, सिंह, शेर, चीता और लिंक्स जैसे प्राणी शामिल हैं। वर्तमान युग में इस कुल की दो शाखाएँ अस्तित्व में हैं: पैन्थेरिनाए‎ () और फ़ेलिनाए‎ ()। पैन्थेरिनाए‎ में बाघ, सिंह, तेन्दुआ और जैगुआर शामिल हैं।\nफ़ेलिनाए‎ में कूगर, चीता, लिंक्स, ऑसेलॉट​ और साधारण घरेलू बिल्ली आते हैं।\n\n", "id": "500491", "title": "फ़ेलिडाए"}
{"url": "https://hi.wikipedia.org/wiki?curid=500492", "text": "बेसाइड कोम्प्रेहेंसिव स्कूल\n\nबेसाइड कोम्प्रेहेंसिव स्कूल (), साधारण रूप से बेसाइड, ब्रिटिश प्रवासी शासित प्रदेश जिब्राल्टर में स्थित लड़को का एक व्यापक विद्यालय है। यह विशेष लड़को के लिए जिब्राल्टर में बने दो माध्यमिक विद्यालयों में से एक है। इसमें आठ से तेरह वर्ष के बीच की शिक्षा प्राप्त करने वाले बच्चे (उम्र बारह से अठारह के बीच) पढ़ते हैं। विद्यालय का निर्माण 1972 में चार पृथक विद्यालयों को मिला कर किया गया था। इसका पाठ्यक्रम यूनाईटेड किंगडम की शिक्षा प्रणाली पर आधारित है तथा यहाँ आधुनिक शिक्षा संरचना अनुसार विभिन्न सुविधाएँ विद्यार्थियों के लिए उपलब्ध हैं।\n\nबेसाइड कोम्प्रेहेंसिव स्कूल वर्ष 1972 में स्थापित किया गया था ठीक उसी वर्ष जब जिब्राल्टर में व्यापक विद्यालय प्रणाली लागू की गई थी। चार पृथक विद्यालयों को आपस में मिला कर बेसाइड विद्यालय बनाया गया था जिसका उद्देश्य बारह से अठारह वर्ष की उम्र वाले बच्चों को शिक्षा प्रदान करना है। वे चार मूल विद्यालय थे: सेंट जेगोस सेकेंडरी मॉडर्न, आर लेडी ऑफ़ लूर्डेस सेकेंडरी मॉडर्न, जिब्राल्टर एण्ड डॉकयार्ड टेक्निकल स्कूल और जिब्राल्टर ग्रामर स्कूल। हालांकि वर्ष 1974 तक इन विद्यालयों के बच्चे एक इमारत में नहीं बैठते थे। 1974 से इन चारों स्कूलों के विद्यार्थियों ने बेसाइड की वर्तमान इमारत में एक साथ शिक्षा प्राप्त करना आरम्भ किया।\n\nफरवरी 2002 में विद्यालय में एक नए खंड का निर्माण हुआ। इस नए खंड में एक हॉल, तीन विशाल कक्षाएँ, आदि शामिल हैं।\n\nबेसाइड विद्यालय का पाठ्यचर्या यूनाईटेड किंगडम की शिक्षा प्रणाली पर आधारित है। जिब्राल्टर का राष्ट्रीय पाठ्यचर्या इंग्लैंड और वेल्स में लागू शिक्षा प्रणाली से मेल खाता है। विद्यालय के सभी शिक्षकों ने ब्रिटिश विश्विद्यालयों और कॉलेजों से अपनी उच्च-शिक्षा प्राप्त की है। विद्यालय का पाठ्यक्रम विद्यार्थियों के \"आध्यात्मिक, नैतिक, सांस्कृतिक, मानसिक और शारीरिक विकास\" की वृद्धि के लिए गठित है। यहाँ अंग्रेज़ी के अलावा विभिन्न यूरोपीय भाषाओं का ज्ञान भी दिया जाता है जैसे इतालवी, स्पेनिश और फ्रेंच।\n\nविद्यालय में आधुनिक शिक्षा संरचना के अनुरूप विद्यार्थियों के लिए कई सुविधाएँ हैं। इनमें से कुछ मुख्य हैं:\n", "id": "500492", "title": "बेसाइड कोम्प्रेहेंसिव स्कूल"}
{"url": "https://hi.wikipedia.org/wiki?curid=500502", "text": "वोल्फगैंग Kosack\n\nवोल्फगैंग Kosack (* 29 अक्टूबर १,९४३ में बर्लिन) एक जर्मन मिस्त्र - पुरातत्व - विद, Coptologist और लेखक है। \n\nवोल्फगैंग Kosack डॉक्टर की उपाधि 1970 में विश्वविद्यालय के बॉन कॉप्टिक में काम लीजेंड के साथ. मिस्र के लोक साहित्य पर अध्ययन. वह अन्य प्राचीन बीच तब्दील, कॉप्टिक लेखन . कई सालों के लिए वह Moustafa माहेर के साथ संपादक के रूप में काम किया है, हेल्मुट Birkenfeld जर्मन - अरब सांस्कृतिक पत्रिका Armant द्वारा संपादित. वह रहता है और बर्लिन में काम करता है। \n\nवोल्फगैंग Kosack स्कोर (https://portal.d-nb.de/opac.htm?query=Woe%3D138493553&method=simpleSearch) की सूची में जर्मन नेशनल लाइब्रेरी \n\nश्रेणियाँ: मिस्त्र - पुरातत्व - विद \nCoptologist \nNonfiction लेखक \nजर्मन \n1943 में जन्मे \nआदमी", "id": "500502", "title": "वोल्फगैंग Kosack"}
{"url": "https://hi.wikipedia.org/wiki?curid=500504", "text": "जिब्राल्टर क्रूज़ टर्मिनल\n\nजिब्राल्टर क्रूज़ टर्मिनल () जिब्राल्टर हार्बर पर नोर्थ मोल के वेस्टर्न आर्म के उत्तरी सिरे पर स्थित है। ब्रिटिश प्रवासी शासित प्रदेश जिब्राल्टर के मुख्य बंदरगाह पर इस टर्मिनल का निर्माण वर्ष 1997 में पूरा हुआ था। अपने शुभारंभ के पश्चात के पन्द्रह वर्षों में इस टर्मिनल ने कुल लगभग तीन मिलियन यात्रियों को संभाला है। मई 2011 में हुई दुर्घटना में इस टर्मिनल पर एक गोदी कर्मचारी की मृत्यु हो गई थी। यह घटना वेस्टर्न आर्म पर तब घटी जब एक गंदे पानी के टेंक में विस्फोट हों गया था, उस समय इस टेंक के नजदीक एक क्रूज़ जहाज भी खड़ा था। अक्टूबर 2011 में जिब्राल्टर की सरकार ने क्रूज़ टर्मिनल के विस्तार और नवीनीकरण की अपनी योजनाओं की घोषणा की थी।\n\nवर्ष 1995 में जिब्राल्टर की सरकार ने ब्रिटिश प्रवासी शासित प्रदेश जिब्राल्टर में एक नए क्रूज़ टर्मिनल के डिजाइन और निर्माण के लिए बोलियों लगाने का प्रस्ताव सार्वजनिक करा। ग्यारह विभिन्न कम्पनियों ने इस परियोजनाओं के लिए अपनी बोलियाँ प्रस्तुत करी। जिब्राल्टेरियन वास्तुकार डेनिस मॉस्क्वेरा को टर्मिनल का डिजाइन तैयार करने के लिए चुना गया तथा प्रोफ़ील्ड कोंट्रेक्टस कम्पनी को इसका निर्माण करने के लिए। वास्तुकार और बिल्डरों ने £600,000 के सीमित बजट में काम किया। क्रूज़ टर्मिनल मूल रूप से जिब्राल्टर हार्बर पर नोर्थ मोल के वेस्टर्न आर्म के उत्तरी सिरे पर स्थित एक गोदाम था। जबकि गोदाम वर्षों से प्रयोग में नहीं लाया गया था परन्तु इसकी दीवारों को संरचनात्मक तौर पर मजबूत माना गया। इमारत के अंदरुनी भाग को पूरी तरह से तोड़ कर इसमें एक नई मंजिल जोड़ी गई तथा इमारत पर विद्युत-रोधित छत लगाई गई। दीवारों पर सफ़ेद छोटे-छोटे पत्थरों के टुकड़े लगाए गए। इस पूरी संरचना का उद्देश्य इमारत को हलकापन और एक नवशास्त्रीय उपस्थिति मुहैया कराना था। इमारत में नीले और पीले रंगों के भूमध्यसागरीय चमकीले मिश्रण का प्रयोग करा गया। टर्मिनल को पौधों, कलात्म वस्तुओं जैसे समुद्री आकृतियों और विभिन्न प्रकार की रोशिनियों द्वारा ओर अधिक सजाया गया।\n\nक्रूज़ टर्मिनल में सार्वजनिक और प्रतिबंधित क्षेत्रों को सुरक्षा अवरोधन द्वारा अलग किया हुआ है। टर्मिनल के सार्वजनिक अनुभाग में टेलीफ़ोन और फ़ैक्स की सुविधाओं के साथ कार उधार लेने के लिए, टैक्सी के लिए व पर्यटक जानकारी के लिए विभिन्न काउंटर बने हुए हैं। टर्मिनल के इस भाग में समान्य बैठने की जगह, एक कला और शिल्प की दुकान और एक कैफेटेरिया/बार भी हैं। प्रतिबंधित क्षेत्र की बैठक में एक फव्वारा लगा हुआ है तथा यहाँ की दीवारें जिब्राल्टर के कलाकारों द्वारा अपने उत्कृष्ट कार्य द्वारा सजाई हुई हैं। टर्मिनल के प्रतिबंधित अनुभाग में प्रवेश करने के लिए हवाईअड्डे जैसी सुरक्षा पार करनी पड़ती है। यहाँ एक्स-रे मशीने और मेटल डिटेक्टर लगे हुए हैं तथा जिब्राल्टर कस्टम्स व अन्य अधिकारी सुरक्षा का ध्यान रखते हैं। यहाँ पर सुरक्षा के इंतजामात स्कॉटलैंड यार्ड के कर्मियों द्वारा दिए गए सुझावों के अनुसार किए गए हैं। सुरक्षा केवल टर्मिनल तक ही सिमित नहीं है अपितु जिब्राल्टर हार्बर पर भी प्रवेश सिमित है। बंदरगाह के जमीनी भाग के साथ-साथ इसके पानी के हिस्से की सुरक्षा जिब्राल्टर पोर्ट अथोरिटी, रॉयल जिब्राल्टर पुलिस और मिनिस्ट्री ऑफ़ डिफेंस (जिब्राल्टर पुलिस एण्ड रॉयल नेवी) के वहानों द्वारा की जाती है।\n", "id": "500504", "title": "जिब्राल्टर क्रूज़ टर्मिनल"}
{"url": "https://hi.wikipedia.org/wiki?curid=500521", "text": "वेदी\n\nवैदिक एव स्मार्त कर्म के लिए वेदी या वेदि का निर्माण अत्यावश्यक है। कर्मकांडीय अनुष्ठान के लिए एक निश्चित परिमाणम की शास्त्रानुसार परिष्कृत भूमि वेदी कहलाता है। इस वेदी में यज्ञपात्रों का स्थापन, यज्ञपशु का बंधन एवं अन्यान्य याज्ञिक कर्म अनुष्ठित होते हैं।\n\nश्रौत परंपरा में वेदी के विषय में अनेक विशिष्ट तथ्य मिलते हैं। यथा स्फ्य (खड्ग की आकृति वाला अस्त्र जो खदिर वृक्ष से बनाया जाता है, जिसका प्रमाण १ अरत्नि = २४ अंगुल है; १ अंगुल = इंच) से भूमि खोदने, तृण को हटाने और शुद्ध पांशु लाकर वेदी का निर्माण करने का निर्देश है।\n\nवेदी अनेक आकृतियों की होती है। अग्निहोत्र दर्शपूर्णमास के लिए एक ही वेदी बनाई जाती है, जबकि चातुर्मांस यज्ञांतर्गत वरुणप्रधास में दो वेदियाँ होती हैं। यज्ञकर्मानुसार वेदी का स्थान निश्चित होता है, यथा - आह्वनीय अग्नि के पूर्व में, निरूढ पशुबंध यज्ञ की वेदी बनाई जाती है, जबकि दर्शपूर्णमास में अग्नि के पश्चिम में। वेदी का परिमाण भी यज्ञकर्म के भेद के अनुसार विभिन्न प्रकार का होता है। एक ही यज्ञ की वेदियाँ विभिन्न श्रौतसूत्रों के अनुसार कुछ विभिन्न रूपों से बनाई जाती हैं। आपस्तबानुसारी जहाँ वेदी को गार्हत्याग्नि से कुछ दूर बनाते हैं, वहाँ सत्याषाढानुसारी वेदी को अग्नि के पास ही बनाते हैं।\n", "id": "500521", "title": "वेदी"}
{"url": "https://hi.wikipedia.org/wiki?curid=500524", "text": "वेणुगंगा\n\nवेणुगंगा नदी मध्य प्रदेश राज्य की महादेव पहाड़ी के पूर्वी भाग से निकलती है और दक्षिण में गोदावरी की सहायक प्राणहिता नदी से मिल जाती है। इसकी घाटी की रचना आद्यमहाकल्पी चट्टानों की है। घाटी अधिक ऊँचा नीचा लगभग १००० फुट ऊँचा भूभाग है। यहाँ भारत का ६० प्रतिशत मैंगनीज़ प्राप्त होता है। कुछ छोटे छोटे कोयला क्षेत्र भी मिलते हैं। दक्षिण में दुर्ग और चाँदा जिलों में उत्तम लोहा प्राप्त होता है।\n", "id": "500524", "title": "वेणुगंगा"}
{"url": "https://hi.wikipedia.org/wiki?curid=500527", "text": "शंघाई पुडोंग अन्तर्राष्ट्रीय विमानक्षेत्र\n\nयह विमानक्षेत्र एयर चाइना के लिये प्रधान अन्तर्राष्ट्रीय हब एवं चाइना ईस्टर्न एयरलाइंस एवं शंघाई एयरलाइंस के लिये मुख्य हब है। इनके अलाव भी यह कुछ निजी वायुसेवाओं जैसे डीएचएल एविएशन, जुनेयाओ एयरलाइंस, स्प्रिंग एयरलाइंस एवं यूपीएस एयरलाइंस आदि के लिये हब का कार्य करता है। डीएचएल का हब जो जुलाई २०१२ में आरंभ हुआ था, एशिया का सबसे बड़ा एक्स्प्रेस हब है।\n\nपुडोंग विमानक्षेत्र में दो प्रमुख यात्री टर्मिनल हैं, जो दोनों ओर से तीन समानांतर उड़ानपट्टियों से घिरे हुए हैं। वर्ष २०१५ तक एक तृतीय टर्मिनल भी नियोजित है। इनके अलावा एक उपग्रह टर्मिनल, २ अतिरिक्त उड़ानपट्टियाँ भी नियोजित हैं जो मिलकर यहां की यात्री क्षमता को ६ करोड़ से ८ करोड़ यात्री प्रतिवर्ष तक पहुंचा देंगे। इनके अलावा माल यातायात क्षमता ६० लाख टन की हो जायेगी।\n\nश्रेणी चीन के विमानक्षेत्र\n", "id": "500527", "title": "शंघाई पुडोंग अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500538", "text": "नरिता अन्तर्राष्ट्रीय विमानक्षेत्र\n\nनरिता जापान से जाने वाले और जापान को आने वाले अधिकतम अन्तर्राष्ट्रीय यात्री परिवहन को सुलभ कराता है और एशिया एवं अमरीका के बीच एक प्रधान कनेक्शन बिन्दु है। वर्ष २००७ में यहां से 35,478,146 यात्रियों का आवागमन हुआ। यह जापान का दूसरा व्यस्ततम, यहां का व्यस्ततम माल यातायात हब, एवं विश्व का नौवां व्यस्ततम माल यातायात हब है। यह जापान के ध्वजवाहिका वायुसेवा जापान एयरलाइंस के संग संग ऑल निप्पन एयरवेज़, *निप्पन कार्गो एयरलाइंस तथा अन्य निम्न-लागत वायुसेवाएं जैसे एयरएशिया जापान एवं जेटस्टार जापान के लिये प्रधान हब है। इनके अलावा यह डेल्टा एयरलाइंस एवं यूनाइटेड एयरलाइंस के लिये एशियाई हब का भी कार्य करता है। जापानी विधि के अन्तर्गत्त यह एक प्रथम श्रेणी विमानक्षेत्र वर्गीकृत है।\n\nइस विमानक्षेत्र का पूर्व नाम २००४ तक न्यू टोक्यो इन्टर्नेशनल एयरपोर्ट (新東京国際空港 \"शिन-तोक्यो कोकुसई कूको\") था, किन्तु इसे प्रायः \"टोक्यो नरिता\" ही कहा जाता था, हालांकि इसका आधिकारिक नामकरण इसे एक अन्य विमानक्षेत्र टोक्यो अन्तर्राष्ट्रीय विमानक्षेत्र, जिसे प्रायः \"टोक्यो हनेदा\" कहते हैं, से अलग पहचान (नाम) देने के उद्देश्य से किया गया था।\n\n", "id": "500538", "title": "नरिता अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500539", "text": "महादेव पहाड़ियाँ\n\nमहादेव पहाड़ियाँ भारत की नर्मदा और ताप्ती नदियों के बीच स्थित हैं। ये २,००० से ३,००० फुट तक की ऊँचाई वाले पठार हैं, जो दक्कन के लावा से ढँके हैं। ये पहाड़ियाँ आद्य महाकल्प (Archaean Era) तथा गोंडवाना काल के लाल बलुआ पत्थरों द्वारा निर्मित हुई हैं। महादेव पहाड़ी के दक्षिण की ढालों पर मैंगनीज़ तथा छिंदवाड़ा के निकट पेंच घाटी से कुछ कोयला प्राप्त होता है। वेनगंगा एवं पेंच घाटी के थोड़े से चौड़े मैदानों में गेहूँ, ज्वार तथा कपास पैदा किए जाते हैं। पश्चिम ओर बुरहानपुर दरार में थोड़ी कृषि की जाती है। यहाँ आदिवासी गोंड जाति निवास करती है। घासवाले क्षेत्रों में पशुचारण होता है। यहाँ का प्रसिद्ध पहाड़ी क्षेत्र पंचमढ़ी है। छिंदवाड़ा छोटा नगर है।\n", "id": "500539", "title": "महादेव पहाड़ियाँ"}
{"url": "https://hi.wikipedia.org/wiki?curid=500544", "text": "बहुकोशिकीय जीव\n\nबहुकोशिकीय जीव () वह जीव होते हैं जिनमें एक से अधिक कोशिकाएँ (सेल) हों। बहुकोशिकीय जीव बनाने के लिए इन कोशिकाओं को एक-दूसरे को पहचानकर जुड़ जाने की ज़रुरत होती है। बिना सूक्ष्मबीन (माइक्रोस्कोप) के दिख सकने वाले लगभग सभी जीव बहुकोशिकीय होते हैं और केवल लगभग एक दर्ज़न ही एककोशिकीय जीव हैं जो बिना सूक्ष्म्बीन के दिख सकें। ऐसे भी कुछ जीव हैं, जैसे कि डिक्टियोस्टीलियम () जो अलग-अलग परिस्थितियों में कभी एककोशिकीय और कभी बहुकोशिकीय होते हैं।\n\n", "id": "500544", "title": "बहुकोशिकीय जीव"}
{"url": "https://hi.wikipedia.org/wiki?curid=500547", "text": "एककोशिकीय जीव\n\nएककोशिकीय जीव () वह जीव होते हैं जिनमें केवल एक ही कोशिका (सेल) हो। इनके विपरीत बहुकोशिकीय जीवों में एक से अधिक कोशिकाएँ होती हैं। अधिकतर एककोशिकीय जीवों को देखने के लिए सूक्ष्म्बीन (माइक्रोस्कोप) की ज़रुरत होती है हालांकि लगभग एक दर्ज़न एककोशिकीय जीव ऐसे भी हैं जिन्हें सीधा आँख से देखा जा सकता है। ऐसे भी कुछ जीव हैं, जैसे कि डिक्टियोस्टीलियम () जो अलग-अलग परिस्थितियों में कभी एककोशिकीय और कभी बहुकोशिकीय होते हैं।\n\n", "id": "500547", "title": "एककोशिकीय जीव"}
{"url": "https://hi.wikipedia.org/wiki?curid=500549", "text": "सिंगापुर चांगी अन्तर्राष्ट्रीय विमानक्षेत्र\n\nसिंगापुर चांगी विमानक्षेत्र , चांगी अन्तर्राष्ट्रीय विमानक्षेत्र , या मात्र चाम्गी विमानक्षेत्र , सिंगापुर का मुख्य विमानक्षेत्र है। दक्षिण पूर्व एशिया में एक प्रधान विमानन केन्द्र के रूप में यह विमानक्षेत्र चांगी व्यापारिक केन्द्र से लगभग उत्तर-पूर्व दिशा में विस्तार में स्थित है।\n\nविमानक्षेत्र का संचालन एवं प्रबंधन चांगी एयरपोर्ट समूह द्वारा होता है। यह [सिल्कएयर]], सिंगापुर एयरलाइंस, सिंगापुर एयरलाइंस कार्गो, स्कूट, एवं टाइगर एयरवेज़, वैलुएयर एवं जेट्ट8 एयरलाइंस के लिये गृह आधार (होम बेस) का कार्य भी सुलभ करता है। मार्च २०१२ के अनुसार चांगी विमानक्षेत्र १०० वायुसेवाओं क एलिये सुलभ है जो साप्ताहिक 6,100 उड़ानों द्वारा सिंगापुर को विश्व के ६० देशों के २२० शहरों से जोड़ती हैं। इसके अलावा यह विमानक्षेत्र क्वांन्टाज़ के लिये द्वितीयक हब है, जो सिंगापुर को ऑस्ट्रेलिया से यूरोप के बीच कंगारू मार्ग के लिये प्रमुख विराम केन्द्र का उद्देश्य हल करता है। क्वान्टाज़ इस विमानक्षेत्र से चलने वाली सबसे बड़ी वायुसेवा है जो २० लाख यात्री वार्षिक आवागमन संपन्न करती है। यह विमानक्षेत्र जहां २८,००० से अधिक कर्मचारी कार्यरत हैं, सिंगापुर की अर्थव्यवस्था को एक महत्त्वपूर्ण सहायक है और S$45 लाख का लाभ सुलभ कराता है। \n\nचांगी विमानक्षेत्र में ३ यात्री टर्मिनल हैं जिनकी संयुक्त यात्री क्षमता ६.६ करोड़ प्रतिवर्ष है। टर्मिनल १ १९८१ को आरंभ हुआ था, जिसके बाद १९९० में टर्मिनल २ तथा २००८ में टर्मिनल ३ से प्रचालन सुलभ हुआ था। २६ मार्च २००६ को एक बजट टर्मिनल भी आरंभ हुआ था जो २५ सितंबर २०१२ को बंद हो गया, तथा यहां अब २०१७ तक तैया होने वाले टर्मिनल ४ का कार्य प्रगति पर है।\n", "id": "500549", "title": "सिंगापुर चांगी अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500556", "text": "सर शिवसागर रामगुलाम अन्तर्राष्ट्रीय विमानक्षेत्र\n\nI\n", "id": "500556", "title": "सर शिवसागर रामगुलाम अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500572", "text": "सोमेश्वर तृतीय\n\nसोमेश्वर तृतीय (शासनकाल ११२६ - १३३८ ई) पश्चिमी चालुक्य शासक थे। वे विक्रमादित्य चतुर्थ एवं रानी चन्दलादेवी के पुत्र थे। वे साहित्य में अभिरुचि के लिए प्रसिद्ध हैं। उनका मानसोल्लास नामक संस्कृत ग्रन्थ बहुत प्रसिद्ध है। \n\nसोमेश्वर तृतीय ने होयसला शासक विष्णुवर्धन के आक्रमण को विफल कर दिया। उन्होने 'त्रिभुवनमल्ल', 'भूलोकमल्ल' और 'सर्वाज्ञाभूप' आदि पदवियाँ ग्रहण की थी।\n", "id": "500572", "title": "सोमेश्वर तृतीय"}
{"url": "https://hi.wikipedia.org/wiki?curid=500577", "text": "पांपेई\n\nपांपेई (Pompei) दक्षिणी इटली के नेप्लीज (Naples) प्रान्त का एक नगर और कम्यून है। यह प्राचीन रोमकालीन भग्नावशेषों (ruins) के लिए प्रसिद्ध है। वर्ष २०१० में यहाँ की जनसंख्या 25,671 थी।\n\nपांपेई विस्यूवियस ज्वालामुखी पर्वत के पादप्रदेश में पर्वत से एक मील दूर नेपल्ज़ के निकट इटली के कैपेन्या प्रदेश का प्राचीन नगर एवं बंदरगाह है। पहले उन्नत बंदरगाह के अतिरिक्त यह संपन्न पोताश्रय भी था। पांपेइ पहली शताब्दी में ही व्यापक जनसंख्या सहित एक प्रसिद्ध स्थान हो गया था, लेकिन ६३ ई. में आए विशाल भूकंप ने इसे नष्ट कर दिया और नगरवासी अभी इसकी मरम्मत भी नहीं कर पाए थे कि ७९ ई. के विस्यूवियस के भयंकर उद्गार ने इस नगर एवं इसके साथ हरक्यूलेनियम और स्टैविया को भी मलबे के अंदर ढक दिया। अब नगर का पुनर्निर्माण असंभव था अत: यह नीला राज्य से मिला दिया था। \n\nडोमेनिको फांटेना (Domenico Fontana) नामक वास्तुविद ने यहाँ के कुछ खंडहरों एव शिलालेखों (१५९४-१६०० ई.) का पता लगाया। पहले यह नगर एक दीवार से घिरा था। नगर का विस्तार दो मील के घेरे में था। सड़के सीधी थीं। थरमेइ यहाँ का प्रमुख भवन था। १७६३ ई. से इस प्राचीन नगर की क्रमबद्ध खुदाई होती चली आ रही है। सन् १८६१ से लेकर अब तक इटली की सरकार द्वारा खुदाई कार्य हो रहा है। सुविधानुसार इस नगर को छह या नौ भागों में बाँट दिया गया है। तथा पुन: इन्हें खंडों में बाँटकर फाटकों, सड़कों एवं भवनों का नामकरण सुविधानुसार किया गया है। सड़कों, पगडंडियों, मूर्तियों से सुशोभित निजी भवनों, साधारण दूकानों तथा कालाकारों के गुहों की योजनाओं से उस समय के नगरनिवासियों की आदतों और कार्यकलापों का विस्तारपूर्वक पता चलता है। \n\nलेखों से पला चलता है कि उस समय नगर में ओस्कान (Oscan) एवं ग्रीक मुख्य निवासी थे तथा यहूदी (Jews) भी रहते थे। अस्थिपंजरों की खोज से पता चला है कि ७९ई. के उद्गार में केवल नगर में २,००० व्यक्ति मरे थे। मुख्य बाजार ४६७ फुट लंबा तथा १२६ फुट चौड़ा था, तथा यह नागरिक जीवन एवं कार्यशीलता का केंद्र था। मुख्य बाजार के निकट ही जुपिटर, जूनो, मिनर्वा या कैपिटोलियम मंदिरों के अतिरिक्त पाँच अन्य मंदिरों के भी अवशेष मिले हैं। यहाँ छठी शताब्दी ईसा पूर्व का एक बहुत ही आकर्षक एवं अपूर्ण ग्रीक मंदिर मिला है। ग्रोमा (Groma, एक यंत्र जिससे रोम निवासी सर्वेक्षण करते थे) का अवशेष भी मिला है। भवन एव ग्रामगृह रोमन कला की दुर्लभता और सुंदरता का उदाहरण प्रस्तुत करते हैं। यहाँ सर्जनों, मूर्तिकारों, लोहारों आदि के आवास मिले हैं, जहाँ बहुत से औजार तथा यंत्र भी रखे हुए थे। यहाँ की कांस्यमूर्तियों की नेपल्ज़ के संग्रहालय में रखा जाता रहा है लेकिन अब यहीं इनके रखवाने की व्यवस्था की गई है। पांपेइ की कला परिवर्तनशील शैली की है (शुद्ध ग्रीक शैली से लेकर रोमन राज्य तक)। इनमें सबसे बड़ा दोष निम्नकोटि की समग्री का प्रयोग है। सामान्यत: लावा या ज्वालामुखी चट्टान या सारनो (Sarno) चूना पत्थर का प्रयोग हुआ है। कहीं कहीं ही संगमरमर लगे हैं।\n\n", "id": "500577", "title": "पांपेई"}
{"url": "https://hi.wikipedia.org/wiki?curid=500603", "text": "राजस्थानी\n\nराजस्थानी उचित संज्ञा शब्द राजस्थान का विशेषण रूप है।\nइसका उपयोग निम्न में से किसी एक लिए किया गया हो:\n", "id": "500603", "title": "राजस्थानी"}
{"url": "https://hi.wikipedia.org/wiki?curid=500606", "text": "वैस्टसाइड स्कूल\n\nवैस्टसाइड स्कूल (), बोलचाल की भाषा में सिर्फ़ वैस्टसाइड, ब्रिटिश प्रवासी शासित प्रदेश जिब्राल्टर में स्थित लड़कियों का एक व्यापक विद्यालय है। विद्यालय की स्थापना वर्ष 1982 में गर्ल्स कोम्प्रेहेंसिव स्कूल की तीन शाखाओं को आपस में मिला कर हुई थी जो स्वयं भी चार विभिन्न विद्यालयों का समामेलन था।\n\nमाध्यमिक शिक्षा उप्लब्ध कराने वाला वैस्टसाइड स्कूल सम्पूर्ण जिब्राल्टर में केवल दूसरा विद्यालय है, दूसरा माध्यमिक स्तर का विद्यालय बेसाइड कोम्प्रेहेंसिव स्कूल जो लड़को का व्यापक विद्यालय है तथा वैस्टसाइड से दस वर्ष पहले 1972 में चार पृथक विद्यालयों को मिला कर स्थापित हुआ था।\n\nवैस्टसाइड स्कूल की स्थापना वर्ष 1982 में हुई थी। इसकी स्थापना के पीछे का उद्देश्य गर्ल्स कोम्प्रेहेंसिव स्कूल की छात्राओं को उचित सुविधाएँ उपलब्ध कराना था। गर्ल्स कोम्प्रेहेंसिव स्कूल 1972 में स्थापित हुआ था जिसकी नगरीय क्षेत्र में तीन शाखाएँ थी। वैस्टसाइड स्कूल इन तीनों शाखाओं को आपस में मिला कर बनाया गया था। मूल गर्ल्स कोम्प्रेहेंसिव स्कूल स्वयं भी चार लड़कियों के माध्यमिक विद्यालयों का समामेलन था: लॉरेटो हाई स्कूल, सेंट जोसेफ सेकेंडरी स्कूल, सेंट मार्गरेट स्कूल और सेंट डेविड कॉमर्शियल स्कूल।\n\nनिवर्तमान समय में वैस्टसाइड स्कूल में कुल 900 विद्यार्थी और 60 से अधिक अध्यापक हैं।\n\n12 वर्ष की उम्र के जिब्राल्टेरियन छात्र एकल-लिंग माध्यमिक विद्यालय में प्रवेश लेते है (इस उम्र समूह से पहली की सारी शिक्षा सहशिक्षा प्रणाली पर आधारित होती है)। आगे के चार वर्ष में विद्यार्थी जनरल सर्टिफिकेट ऑफ़ सेकेंडरी एजुकेशन की तैयारी करते हैं, जिसमें वे अंतिम परीक्षाओं में 16 वर्ष की उम्र में बैठते हैं। विद्यार्थी कुल 10 विषयों तक का चयन कर सकते हैं, जिनमें पाँच विषय (अंग्रेजी, गणित, विज्ञान, धार्मिक अध्ययन और स्पेनिश) अनिवार्य होते हैं। वे विद्यार्थी जो जनरल सर्टिफिकेट ऑफ़ सेकेंडरी एजुकेशन के पश्चात भी अपनी शिक्षा ज़ारी रखना चाहते हैं वे अपने वर्तमान विद्यालय की सिक्स्थ फॉर्म में प्रवेश लेते हैं, बशर्ते न्यूनतम आवश्यकता को पूरा करें जिसमें उनका कम से कम चार विषयों (जिसमें अंग्रेज़ी और गणित साधारणतया शामिल होते हैं) में सी ग्रेड के साथ पास होना अनिवार्य होता है। यहाँ विद्यार्थी दो वर्ष की अवधि के ऐ-लेवल कोर्स को पूरा करते हैं। ऐ-लेवल कोर्स में विद्यार्थियों को हर वर्ष के अंत में एडवांस्ड सबसाइडरी परीक्षाओं में बैठना होता है (एडवांस्ड सबसाइडरी 1 व एडवांस्ड सबसाइडरी 2)। जिब्राल्टेरियन छात्र एक साथ चार विभिन्न विषयों का ऐ-लेवल में चयन कर सकते हैं।\n\nवैस्टसाइड विद्यालय का पाठ्यचर्या यूनाईटेड किंगडम की शिक्षा प्रणाली पर आधारित है। जिब्राल्टर का राष्ट्रीय पाठ्यचर्या इंग्लैंड और वेल्स में लागू शिक्षा प्रणाली से मेल खाता है। \n\nवैस्टसाइड स्कूल सम्पूर्ण जिब्राल्टर में माध्यमिक स्तर की शिक्षा मुहैया कराने वाला दूसरा विद्यालय है। दूसरा विद्यालय बेसाइड सड़क पर स्थित बेसाइड कोम्प्रेहेंसिव स्कूल है जो लड़को का व्यापक विद्यालय है। \n", "id": "500606", "title": "वैस्टसाइड स्कूल"}
{"url": "https://hi.wikipedia.org/wiki?curid=500619", "text": "सेंट बर्नार्डस अस्पताल\n\nसेंट बर्नार्डस अस्पताल या सेंट बर्नार्डस हॉस्पिटल () ब्रिटिश प्रवासी शासित प्रदेश जिब्राल्टर में स्थित एमात्र नागरिक जनरल अस्पताल है। 1999 में भूतपूर्व स्वास्थ्य मंत्री कीथ अज़पर्डाए के सुझाव के पश्चात 8 जुलाई 2002 में अस्पताल के निर्माण की परियोजना शुरू हुई थी। अस्पताल में इकीसवी सदी के एक आधुनिक अस्पताल के अनुरूप सुविधाएँ हैं। सेंट बर्नार्डस अस्पताल चार विभिन्न ज़ोन में बटा हुआ है तथा इसके प्रथम ज़ोन में जिब्राल्टर हैल्थ अथोरिटी प्रशासन और मुख्य कार्यकारी अधिकारी के कार्यालय हैं।\n\nअगस्त 1999 में उस समय के जिब्राल्टर सरकार के स्वास्थ्य मंत्री कीथ अज़पर्डाए ने यूरोपोर्ट के 1-4 ब्लॉकों को आधुनिक जनरल अस्पताल में परिवर्तित करने के शुरुआती मूल्यांकन का सुझाव रखा। परियोजना की शुरूआत 8 जुलाई 2002 के दिन हुई। इसके अंतर्गत यूरोपोर्ट की 1–4 इमारतों के अंदरूनी क्षेत्रों में मौलिक फेरबदल की गई जिस से इन संरचनाओं को एक आधुनिक अस्पताल का रूप दिया जा सके। \n\nसेंट बर्नार्डस अस्पताल में इक्कीसवी सदी के आधुनिक अस्पताल के अनुरूप सुविधाएँ मुहैया करी जाती हैं। रेडियोलोजी, विसंक्रमण और विकृतिविज्ञान विभागों व ऑपरेशन थिएटरों में नए उपकरणों का प्रयोग किया जाता है। अस्पताल के वार्ड एक, दो और चार बिस्तर वाली इकाईयों में बटे हुए हैं।\n\nअस्पताल के सामने वाहन रैंप है जिस से मरीजो व विकलांगों को अस्पताल में प्रवेश करने में आसानी हो। एम्बुलैंसों के लिए अस्पताल के पीछे दुर्घटना और आपातकालीन परिस्थितियों के लिए विशेष प्रवेशद्वार है जिस से मरीजों व घायलों को जल्द से जल्द चिकित्सा सुविधा मिला सके।\n\nअस्पताल प्रशासन ने सुरक्षा बढ़ाने के लिए अस्पताल के अंदर महत्वपूर्ण स्थानों जैसे मुख्य रिसेप्शन क्षेत्र और बाल चिकित्सा इकाई आदि पर सीसीटीवी कैमरे लगवा रखे हैं। \n\nअस्पताल में 200 से अधि बिस्तर हैं जो विभिन्न विभागों में विभाजित हैं। ये विभाग हैं: ऑर्थो आघात, प्रसूति, शल्य चिकित्सा, चिकित्सा और बाल चिकित्सा वार्ड, दो मुख्य ऑपरेटिंग थिएटर और एक बैक अप आपातकालीन थिएटर, हाइड्रोथैरेपी पूल के साथ एक पूर्ण पुनर्वास क्लीनिक, प्रातः शल्य चिकित्सा इकाई, हृदय पुनर्वास, दुर्घटना और आपातकालीन विभाग तथा नेत्र क्लिनिक। अस्पताल में एक आधुनिक मुर्दाघर भी है।\n\nसम्पूर्ण अस्पताल चार ज़ोन में बटा हुआ है: ज़ोन 1, ज़ोन 2, ज़ोन 3 व ज़ोन 4। ज़ोन प्रथम में जिब्राल्टर हैल्थ अथोरिटी प्रशासन और मुख्य कार्यकारी अधिकारी के दफ्तरों के साथ-साथ शल्य चिकित्सा वार्ड व मुख्य थिएटर आदि विभाग हैं। ज़ोन द्वितीय में अस्पताल प्रशासन के अपने दफ़्तर, विकृतिविज्ञान विभाग व रेडियोलोजी आदि विभाग हैं। ज़ोन तृतीय में स्कूल ऑफ़ हैल्थ, अपोहन, प्रसूति विभागों के साथ-साथ विक्टोरिया वार्ड, जॉन वार्ड आदि भी हैं। अंतिम इकाई चौथे ज़ोन में कैफिटेरिया, दवाखाने, रेनबो वार्ड आदि हैं। \n\n", "id": "500619", "title": "सेंट बर्नार्डस अस्पताल"}
{"url": "https://hi.wikipedia.org/wiki?curid=500633", "text": "शारीरिक योजना\n\nशारीरिक योजना () किसी जीव के शरीर के ढाँचे व अकार, उसके अंगों और उनके आपस में काम करने के ढंग को कहा जाता है। जीव के बदन का आकार इस शारीरिक योजना का एक बुनियादी पहलू है और हर बहुकोशिकीय जीव की जाति की अपनी पहचाने जानी वाली शारीरिक योजना होती है। शारीरिक योजना के आधार पर ही भिन्न प्राणियों को जीववैज्ञानिक संघों में बाँटा जाता है। उदाहरण के लिए रज्जुकी (कोरडेटाए, ) संघ के सभी जानवरों के जीवनकाल के किसी-न-किसी समय पर एक रीढ़ या रीढ़नुमा ढाँचा होता है और उनके शरीर पर बाहरी त्वचा, फिर एक अंदरूनी भाग होता है जिसमें उनके गुर्दे जैसे अंदरूनी अंग बंद होते हैं। उनके जीवनकाल में किसी समय पर पूँछ या पूँछ जैसी कोई चीज़ ज़रूर होती है (मनुष्य शरीर में भी गर्भावस्था के आरंभिक दौर में यह होता है)।\n\n", "id": "500633", "title": "शारीरिक योजना"}
{"url": "https://hi.wikipedia.org/wiki?curid=500637", "text": "कायान्तरण\n\nकायान्तरण () एक जीववैज्ञानिक प्रक्रिया है जिसमें किसी जानवर के पैदा होने के या अंडे से निकलने के बाद कोशिकाओं (सेल) की बढ़ौतरी से उसके शारीरिक ढाँचे में कम समय में बड़े परिवर्तन आ जाते हैं। उदाहरण के लिए रेंगने वाली इल्ली (कैटरपिलर) कायांतरण करके उड़ने वाली तितली बन जाती है। इसी तरह से मेंढक का बच्चा (टैड्पोल) एक नन्ही मछली जैसा लगता है लेकिन कुछ ही दिनों में पूरी तरह परिवर्तित होकर मेंढक बन जाता है।\n\n", "id": "500637", "title": "कायान्तरण"}
{"url": "https://hi.wikipedia.org/wiki?curid=500640", "text": "गतिशीलता\n\nगतिशीलता () जीवविज्ञान में ऊर्जा का प्रयोग करके स्वयं को जगह-से-जगह हिला पाने की क्षमता को कहते हैं। ज़्यादातर जानवर गतिशील होते हैं हालांकि यह शब्द एककोशिकीय और सरल बहुकोशिकीय जीवों के लिए भी प्रयोग होता है। कभी-कभी इस शब्द को शरीर के अन्दर खाना और अन्य चीज़ों को स्थान-से-स्थान हिला पाने की क्षमता के लिए भी इस्तेमाल करते हैं।\n\n", "id": "500640", "title": "गतिशीलता"}
{"url": "https://hi.wikipedia.org/wiki?curid=500651", "text": "कैम्ब्रियाई विस्तार\n\nकैम्ब्रियाई विस्तार या कैम्ब्रियाई विस्फोट​ () आज से लगभग 53 करोड़ साल पहले जानवरों के संघों में अचानक हुए विस्तार को कहते हैं। जीवाश्मों (फ़ॉसिल​) के अध्ययन से ज्ञात हुआ है कि आज से 58 करोड़ वर्ष से पहले ज़्यादातर जीव सरल थे और आमतौर पर एककोशिकीय थे जो कभी-कभी समूहों में एकत्रित हो जाया करते थे। इसके बाद के 7 से 8 करोड़ सालों में अचानक क्रम-विकास (एवोल्युशन) ने तेज़ी पकड़ी जिस से भारी संख्या में जातियाँ उभरनी और विलुप्त होनी शुरू हो गई और जल्दी ही जीवों में आज जैसे विविधता पैदा हो गई।\n\nइस प्राणियों के संघों (फ़ाय्लमों) के यकायक विस्तार को लेकर वैज्ञानिकों में बहुत विवाद रहा है। सन् 1840 के दशक तक जीवाश्मों के कैम्ब्रियाई काल में अचानक अस्तित्व में आ जाने की बात स्पष्ट हो चुकी थी। ऐसा होने के क्या कारण थे, यह उसी युग में आरम्भ क्यों हुआ और इसका प्राणियों के क्रम-विकास की प्रक्रिया में क्या अर्थ है - इन सभी बातों को लेकर बहस आज भी जारी है।\n\n", "id": "500651", "title": "कैम्ब्रियाई विस्तार"}
{"url": "https://hi.wikipedia.org/wiki?curid=500657", "text": "रॉयल जिब्राल्टर पोस्ट ऑफ़िस\n\nरॉयल जिब्राल्टर पोस्ट औफ़िस, (), ब्रिटिश प्रवासी शासित प्रदेश जिब्राल्टर में डाक सेवा उपलब्ध कराता है। इसका पुराना नाम जिब्राल्टर पोस्ट औफ़िस (अंग्रेज़ी: \"Gibraltar Post Office\") था तथा यह द पोस्ट ऑफ़िस (अंग्रेज़ी: \"The Post Office\") के नाम से भी जाना जाता है। \n\nरॉयल जिब्राल्टर पोस्ट औफ़िस जिब्राल्टर सरकार की मिनिस्ट्री फॉर स्पोर्ट्स, कल्चर, हेरिटेज एण्ड यूथ मंत्रालय के अंतर्गत आता है। 1886 में स्थापित हुई जिब्राल्टर डाक सेवा को 2005 में महारानी एलिजाबेथ द्वितीय ने \"रॉयल\" उपाधि प्रदान की। जिब्राल्टर यूनाईटेड किंगडम के बहार एकमात्र राष्ट्रमंडल या ब्रिटीश प्रवासी शासित प्रदेश है जिसे यह विशिष्ट सम्मान मिला हुआ है। पोस्ट ऑफ़िस ने जून 2000 में प्रिंस विलियम, कैम्ब्रिज के ड्यूक, के अट्ठारहवें जन्मदिवस के उपलक्ष्य में विशेष चार डाक टिकटों का अनावरण किया था। इन टिकटों में से एक पर राजकुमार की दिवंगत माँ डायना, वेल्स की राजकुमारी, भी नवजात राजकुमार को अपनी गोद में खिलाती हुईं चित्रित थीं।\n\nजिब्राल्टर पोस्ट औफ़िस की स्थापना इबेरियाई प्रायद्वीप के दक्षिणी सिरे पर स्थित ब्रिटिश प्रवासी शासित प्रदेश जिब्राल्टर में 1886 में हुई थी। इसका उद्देश्य डाकसेवा से सम्बंधित विद्यमान सेवाओं को संभालना व जहाँ तक संभव हो उनमें वृद्धि करना है तथा इसके साथ ही नई और आधुनिक प्रणालियों, प्रौद्योगिकी और प्रक्रियाओं को अपनाकर अपने द्वारा उप्लब्ध कराए जाने वाली सेवा की गुणवत्ता को बढ़ाना है। \n\nवर्ष 2005 में महारानी एलिजाबेथ द्वितीय ने जिब्राल्टर पोस्ट ऑफ़िस को \"रॉयल\" उपाधि प्रदान की। इसके साथ ही विभाग के नाम में सबसे आगे रॉयल शब्द जुड़ गया। जिब्राल्टर महारानी के निवास स्थान यूनाईटेड किंगडम के बहार एकमात्र राष्ट्रमंडल या ब्रिटीश प्रवासी शासित प्रदेश है जिसे यह विशिष्ट सम्मान मिला हुआ है।\n\nपोस्ट ऑफ़िस आधुनिक समय के अनुसार विभिन्न प्रकार की डाक सेवा उपलब्ध कराता है। समान्य पत्र और पार्सल डाक सेवा (जिसमें दोनो पंजीकृत और एक्सप्रेस सेवाएँ शामिल है) के अलावा पोस्ट ऑफ़िस कई अन्य सेवाएँ भी मुहैया कराता है जैसे एक्सप्रेस मेल सर्विस (ई॰एम॰एस॰), पोस्ट रिस्टेंटे तथा निजी पी॰ओ॰ बॉक्स। जिब्राल्टर में अब निजी पी॰ओ॰ बॉक्स की संख्या 700 से अधिक हो चुकि है। पोस्ट ऑफ़िस जिब्राल्टर सेविंग्स बैंक की तरफ़ से बैंकिंग की सुविधा भी उप्लब्ध कराता है। इस सेवा में समान्य बचत खाते शामिल हैं।\n\nजिब्राल्टर फिलेटेलिक ब्यूरो लिमिटेड रॉयल जिब्राल्टर पोस्ट ऑफ़िस का उपक्रम है। इसका कार्यालय वॉटरपोर्ट में स्थित है। ब्यूरो का कार्य जिब्राल्टर सरकार की तरफ़ से विशेष व स्मरणीय डाक टिकटों का प्रकाशन करना है। \n\n21 जून 2000 में प्रिंस विलियम, कैम्ब्रिज के ड्यूक, ने अपना अट्ठारहवाँ जन्मदिन मनाया। इस दिन के उपलक्ष्य में रॉयल जिब्राल्टर पोस्ट ऑफ़िस ने चार विशेष डाक टिकटों का अनावरण किया। यूनाईटेड किंगडम में जारी हुईं पहली पैंतीस डाक टिकटों में राजकुमार की दिवंगत माँ डायना, वेल्स की राजकुमारी, के न होने से काफ़ी विवाद हुआ था। इसके पश्चात महारानी और सेंट जेम्स पैलेस ने आगे जारी होने वाली डाक टिकटों में राजकुमारी डायना को शामिल करने की अनुमति दे दी थी। चार में से एक टिकट पर डायना 1982 में केंसिंग्टन पैलेस में नवजात राकुमार को अपनी गोद में खिलाती हुई दर्शाई गईं।\n", "id": "500657", "title": "रॉयल जिब्राल्टर पोस्ट ऑफ़िस"}
{"url": "https://hi.wikipedia.org/wiki?curid=500670", "text": "मुहम्मद बिन क़ासिम\n\nमुहम्मद बिन क़ासिम () इस्लाम के शुरूआती काल में उमय्यद ख़िलाफ़त का एक अरब सिपहसालार था। उसने १७ साल की उम्र में भारतीय उपमहाद्वीप के पश्चिमी इलाक़ों पर हमला बोला और सिन्धु नदी के साथ लगे सिंध और पंजाब क्षेत्रों पर क़ब्ज़ा कर लिया। यह अभियान भारतीय उपमहाद्वीप में आने वाले मुस्लिम राज का एक बुनियादी घटना-क्रम माना जाता है।\n\nमुहम्मद बिन क़ासिम का जन्म आधुनिक सउदी अरब में स्थित ताइफ़ शहर में हुआ था। वह उस इलाक़े के अल-सक़ीफ़ (जिसे अरबी लहजे में अल-थ़क़ीफ़​ उच्चारित करते हैं) क़बीले का सदस्य था। उसके पिता क़ासिम बिन युसुफ़ का जल्द ही देहांत हो गया और उसके ताऊ हज्जाज बिन युसुफ़ ने (जो उमय्यादों के लिए इराक़ के राज्यपाल थे) उसे युद्ध और प्रशासन की कलाओं से अवगत कराया। उसने हज्जाज की बेटी (यानि अपनी चचाज़ात बहन) ज़ुबैदाह से शादी कर ली और फिर उसे सिंध पर मकरान तट के रास्ते से आक्रमण करने के लिए रवाना कर दिया गया।\n\nमुहम्मद बिन क़ासिम के भारतीय अभियान को हज्जाज कूफ़ा के शहर में बैठा नियंत्रित कर रहा था। ७१० ईसवी में ईरान के शिराज़ शहर से ६,००० सीरियाई सैनिकों और अन्य दस्तों को लेकर मुहम्मद बिन क़ासिम पूर्व की ओर निकला। मकरान में वहाँ के राज्यपाल ने उसे और सैनिक दिए। उस समय मकरान पर अरबों का राज नया था और उसे पूर्व जाते हुए फ़न्नाज़बूर और अरमान बेला (आधुनिक 'लस बेला') में विद्रोहों को भी कुचलना पड़ा। फिर वे किश्तियों से सिंध के आधुनिक कराची शहर के पास स्थित देबल की बंदरगाह पर पहुंचे, जो उस ज़माने में सिंध की सबसे महत्वपूर्ण बंदरगाह थी। सिंध में हिन्दू राजा दाहिर सेन का राज था। देबल पहुँचकर उन्होंने स्थानीय पुजारियों और नागरिकों को मारा और वहाँ का महान मंदिर नष्ट किया।\n\nदेबल से अरब फ़ौजें पूर्व की ओर निकलती गई और रास्ते में नेरून और सहवान जैसे शहरों को कुचलती गई। यहाँ उन्होंने बहुत बंदी बनाए और उन्हें गुलाम बनाकर भारी संख्या में हज्जाज और ख़लीफ़ा को भेजा। बहुत सा ख़ज़ाना भी भेजा गया और कुछ सैनिकों में बाँटा गया। बातचीत करके अरबों ने कुछ स्थानीय जाटों को भी अपने साथ मिला लिया। सिन्धु नदी के पार रोहड़ी में दाहिर सेन की सेनाएँ थीं जो हराई गई। दाहिर सेन की मृत्यु हो गई और मुहम्मद बिन क़ासिम का सिंध पर क़ब्ज़ा हो गया। दाहिर सेन के सगे-सम्बन्धियों को दास बनाकर हज्जाज के पास भेज दिया गया। ब्राह्मनाबाद और मुल्तान पर भी अरबी क़ब्ज़ा हो गया। यहाँ से मुहम्मद बिन क़ासिम ने सौराष्ट्र की तरफ दस्ते भेजे लेकिन राष्ट्रकूटों के साथ संधि हो गई। उसने भी बहुत से भारतीय राजाओं को ख़त लिखे की वे इस्लाम अपना लें और आत्म-समर्पण कर दें। उसने कन्नौज की तरफ १०,००० सैनिकों की सेना भेजी लेकिन कूफ़ा से उसे वापस आने का आदेश आ गया और यह अभियान रोक दिया गया।\n\nमुहम्मद बिन क़ासिम भारत में अरब साम्राज्य के आगे विस्तार की तैयारी कर रहा था जब हज्जाज की मृत्यु हो गई और ख़लीफ़ा अल-वलीद प्रथम का भी देहांत हो गया। अल वलीद का छोटा भाई सुलयमान बिन अब्द-अल-मलिक अगला ख़लीफ़ा बना। अपने तख़्त पर आने के लिए वह हज्जाज के राजनैतिक दुश्मनों का आभारी था और उसने फ़ौरन हज्जाज के वफ़ादार सिपहसालारों, मुहम्मद बिन क़ासिम और क़ुतैबाह बिन मुस्लिम, को वापस बुला लिया। उसने याज़िद बिन अल-मुहल्लब को फ़ार्स, किरमान, मकरान और सिंध का राज्यपाल नियुक्त किया। याज़िद को कभी हज्जाज ने बंदी बनाकर कठोर बर्ताव किया था इसलिए उसने तुरंत मुहम्मद बिन क़ासिम को बंदी बनाकर बेड़ियों में डाल दिया। मुहम्मद बिन क़ासिम की मौत की दो कहानियाँ बताई जाती हैं:\nकहानी जो भी हो, मुहम्मद बिन क़ासिम को उसके अपने ख़लीफ़ा ने बीस वर्ष की आयु में मार दिया। उसकी क़ब्र कहाँ है, यह भी अज्ञात है।\n\n", "id": "500670", "title": "मुहम्मद बिन क़ासिम"}
{"url": "https://hi.wikipedia.org/wiki?curid=500675", "text": "बनू सक़ीफ़\n\nबनू सक़ीफ़ या बनू थ़क़ीफ़​ () पैग़म्बर मुहम्मद के काल में एक अरबी क़बीला था। यह ताइफ़ शहर का मुख्य क़बीला था और इसके वंशज अब सउदी अरब, सीरिया, लेबनान, मिस्र, जॉर्डन, इराक़ और तुनीसिया जैसे कई देशों में बसे हुए हैं। अक्सर इनके नाम में 'सक़ाफ़ी' नाम जुड़ा होता है। इस्लाम के आने से पहले यह अल-लात नामक अरबी देवी के उपासक हुआ करते थे।\n\nअरबी लिपि का अक्षर भारतीय उपमहाद्वीप और ईरान में 'स' उच्चारित किया जाता है जबकि अरबी प्रायद्वीप में इसका आम उच्चारण बिंदु-वाला 'थ़' है। इसलिए 'सक़ीफ़' और 'थ़क़ीफ़​' दोनों ठीक हैं। ध्यान दें कि बिंदु-वाले 'क़' का उच्चारण भी 'क' से मिलता-जुलता लेकिन ज़रा अलग है।\n\n", "id": "500675", "title": "बनू सक़ीफ़"}
{"url": "https://hi.wikipedia.org/wiki?curid=500694", "text": "रोहड़ी\n\nरोहड़ी (), जिसे मध्यकाल में 'अरोर' और 'अलोर' कहा जाता था, पाकिस्तान के सिंध प्रान्त के सक्खर ज़िले में सिन्धु नदी के पूर्वी किनारे पर स्थित एक शहर है।\n\nअरोर सिंध की प्राचीन राजधानी था और इसपर रोर राजवंश का राज था। 711 ईसवी में मुहम्मद बिन क़ासिम की उमय्यद अरब फ़ौज ने इसपर क़ब्ज़ा कर लिया। 962 ईसवी में एक बड़े भूकंप ने सिन्धु नदी का रुख़ बदल दिया।\n\n", "id": "500694", "title": "रोहड़ी"}
{"url": "https://hi.wikipedia.org/wiki?curid=500711", "text": "जिब्राल्टर मेथोडिस्ट चर्च\n\nजिब्राल्टर मेथोडिस्ट चर्च () ब्रिटिश प्रवासी शासित प्रदेश जिब्राल्टर में स्थित ईसाई धर्म के मेथोडिज़्म सम्प्रदाय का गिरजाघर है। चर्च 297 मेन स्ट्रीट में जिब्राल्टर के राज्यपाल के आधिकारिक निवास स्थान द कॉन्वेंट के समीप स्थित है। यह ग्रेट ब्रिटेन के मेथोडिस्ट चर्च के दक्षिण पूर्व जिले का हिस्सा है। जिब्राल्टर की जनता अधिकांश रूप से रोमन कैथोलिक सम्प्रदाय की अनुयायी है परन्तु मेथोडिज़्म यहाँ 1769 से सक्रिय है। 1769 में गैरीसन पर तैनात सैनिक हेनरी एन्स ने अपने घर में मेथोडिस्ट बैठकें बुलानी शुरू करी थी और तब से यह जिब्राल्टर के इतिहास का हिस्सा बन चुका है। गिरजाघर अपना एक क़हवाख़ाना द कारपेंटरस आर्म्स के नाम से चलाता है।\n\nमेथोडिज़्म की जिब्राल्टर में 1769 से सैनको के एक समूह के साथ शुरुआत हुई, इनमें सबसे प्रमुख सार्जेंट हेनरी एन्स जो स्वयं एक धर्मोपदेशक थे। एन्स जिब्राल्टर में अपने ग्रेट सीज टनल्स पर किए कार्यो के लिए विख्यात थे। एन्स अपने घर पर चर्च की बैठकों का आयोजन करते थे। सबसे पहला मेथोडिस्ट गिरजाघर 1809 में प्रिंस एडवर्ड्स सड़क पर स्थापित हुआ था। इसमें बाद में एक विद्यालय व चर्च के पादरी का घर भी जोड़े गए। मेथोडिज़्म के विस्तार के साथ स्पेन के दक्षिणी भाग में गिरजाघर और विद्यालयों की स्थापना की गई। \n\nचर्च अपने वर्तमान स्थान पर 1956 में आया जब पुराने गिरजाघर की इमारत व पादरी के घर को बेच दिया गया। नई इमारत का निर्माण हुआ और यह केवल मेथोडिस्ट मत के अनुयायियों का नहीं अपितु जिब्राल्टर व इसके आसपास रहने वाले अन्य कई सम्प्रदायों के ईसाईयों के लिए आध्यात्मिक का स्थान बन गया। \n\nवर्ष 1997 में जिब्राल्टर का गिरजाघर यूनाईटेड किंगडम के लंदन दक्षिण पश्चिम जिले के मेथोडिस्ट चर्च का हिस्सा बन गया। इस कदम के साथ ही चर्च की गतिविधियाँ जिब्राल्टर व इसके आसपास के समाज के सभी पक्षों के लिए केंद्रित हो गया। चर्च अब जिब्राल्टर में मेथोडिस्ट चर्च की जगह जिब्राल्टर के मेथोडिस्ट चर्च के नाम से जाना जाता है। \n\nकम्यूनियन महीने के दूसरे रविवार की सुबह, महीने के चौथे रविवार की शाम और अन्य विशेष अवसरों पर आयोजित किया जाता है। गिरजाघर क्रिसमस, ईस्टर और ईसाई कैलंडर के विशिष्ट दिवसों पर विशेष सर्विस का आयोजन करता है। चर्च शादी और बपतिस्मा भी आयोजित करता है।\n\nद कारपेंटरस आर्म्स गिरजाघर चलाया जाने वाला क़हवाख़ाना है जो गिरजाघर की इमारत का ही हिस्सा है। मेनू में चाय, स्नैक्स, स्कोन, आदि मिलते हैं। कारपेंटरस आर्म्स मुख्यतः स्वयंसेवकों द्वारा संचालित किया जाता है तथा यहाँ से एकत्रित हुई राशि चर्च की जिब्राल्टर में अपनी मिनिस्ट्री के लिए इस्तेमाल की जाती है। \n", "id": "500711", "title": "जिब्राल्टर मेथोडिस्ट चर्च"}
{"url": "https://hi.wikipedia.org/wiki?curid=500714", "text": "कांधार अन्तर्राष्ट्रीय विमानक्षेत्र\n\nकाम्धार अन्तर्राष्ट्रीय विमानक्षेत्र (जिसे प्रायः कांधार एयरफ़ील्ड, KAF भी कहा जाता है) अफ़्गानिस्तान के शहर कांधार से 10 मील (16 कि.मी) दक्षिण-पूर्व में स्थित है। यह विमानक्षेत्र संयुक्त राज्य द्वारा १९६० के दशक में संयुक्त राष्ट्र अन्तर्राष्ट्रीय विकास एजेंसी कार्यक्रम के अन्तर्गत्त बनवाया गया था। संभवतः इसे संयुक्त राज्य एवं तत्कालीन सोवियत संघ द्वारा अपने लिये युद्ध के समय एयर बेस के रूप में प्रयोग करने की मंशा से देखा गया हो। \n\nकांधार एयरफ़ील्ड पर १९७९ में सोवियत संघ द्वारा कब्ज़ा कर १९८०के दशक में बुरी तरह ध्वंस किया गया था। पुनः अक्तूबर २००१ में अफ़्गानिस्तान को तालिबान से स्वतंत्र कराने के युद्ध में यही हुआ था। \n\n२००७ तक कांधार विमानक्षेत्र को पुनरोद्धार कर सैन्य एवं सार्वजनिक प्रयोग हेतु प्रयोग किया जाने लगा था। आरंभ में यहां संयुक्त राष्ट्र सशस्त्र सेनाओं का नियंत्रण रहा, किन्तु २००६ से एयरफ़ील्ड को नाटो द्वारा अनुरक्षित किया जा रहा है।\n\n", "id": "500714", "title": "कांधार अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500719", "text": "वियना अन्तर्राष्ट्रीय विमानक्षेत्र\n\nवियना अन्तर्राष्ट्रीय विमानक्षेत्र (), श्वेचैट में राजधानी वियना से दक्षिण पूर्व में स्थित विमानक्षेत्र है। यह ऑस्ट्रिया का सबसे बड़ा एवं व्यस्ततम विमानक्षेत्र है। इस विमानक्षेत्र को प्रायः श्चेचैट नाम से जाना जाता है, जिस क्षेत्र में यह स्थित है। यह विमानक्षेत्र बोइंग 747, एयरबस A340 एवं एयरबस A380 जैसे बड़े विमानक्षेत्रों के अवतरण की क्षमता है। यहां ऑस्ट्रियन एयरलाइंस एवं इसकी सहभागी कंपनियों का हब भी है।\n\nवर्ष २०११ में विमानक्षेत्र ने कुल 21,106,292 यात्री एवं 246,157 विमान यातायात वहन किये जो पिछले वर्ष २०१० की अपेक्षा क्रमशः 7.2% एवं 0.0% वृद्धि है।\n\n", "id": "500719", "title": "वियना अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500722", "text": "मानस अन्तर्राष्ट्रीय विमानक्षेत्र\n\nमानस अन्तर्राष्ट्रीय विमानक्षेत्र () किर्घिस्तान की राजधानी बिश्केक से उत्तर-उत्तर पश्चिम दिशा में स्थित है। \n\nयह विमानक्षेत्र २४ घंटे प्रचालन के लिये उपलब्ध रहता है एवं यहां का उपस्कर अवतरण प्रणाली उपकरण ICAO की CAT II मानक का है, जो विमान को ३५० मीटर दॄश्यता एवं ३० मी. सीलिंग उपलब्ध कराता है। यहीं मानस एयर बेस भि स्थापित है।\n\n२००७ में यहां 625,500 यात्रियों का आवागमन हुआजो पिछले वर्ष से 21% अधिक था।\n\n", "id": "500722", "title": "मानस अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=500747", "text": "सुनील मुखी\n\nसुनील मुखी एक भारतीय सैध्दांतिक भौतिक शास्त्री हैं जो स्ट्रिंग सिद्धांत, क्वांटम क्षेत्र सिद्धान्त और कण भौतिकी के क्षेत्र में काम करते हैं।\n\nउन्होंने से १९८१ में सैध्दांतिक भौतिक विज्ञान में पीएचडी प्राप्त की। सैध्दांतिक भौतिकी अन्तर्राष्ट्रीय केन्द्र, ट्रिएस्ट इटली में दो वर्ष व्यतीत करने के बाद, वे वापस भारत आ गये, जहाँ १९८४ से टाटा मूलभूत अनुसन्धान संस्थान में अपनी सेवाएं दी। नवम्बर २०१२ से, वे भारतीय विज्ञान शिक्षा एवं अनुसंधान संस्थान, पुणे में भौतिक विज्ञान विभागाध्यक्ष के रूप में अपनी सेवाएं दे रहे हैं।\n\nआपके अधिकतर प्रकाशन स्ट्रिंग सिद्धांतों के मूलभूत गुणधर्मों और अतिसममितिय द्विविमय क्षेत्र सिद्धांत जो कि स्ट्रिंगों की जगतास्तरण (वर्ल्ड-शीट) गतिकी की व्याख्या करते हैं, की अनुकोणी निश्चरता, सूचकांक प्रमेय की सहायता से अतिसममितीय सोलिटोंनों का अध्ययन, स्ट्रिंग सिद्धांत व एम-सिद्धांत में नई द्वैतता का आविष्कार, अतिसममितीय अवस्थाओं के रूप में स्ट्रिंग नेटवर्कों की पहचान और एम-सिद्धांत के जगत् आयतन (वर्ल्ड वोल्युम) सिद्धांत में नोवेल हिग्स प्रक्रिया का आविष्कार से सम्बंधित परिणाम रहे हैं।\n\nई॰ सन् २००२ में उन्होनें कुमाऊँ विश्वविद्यालय के कुलपति द्वारा साहित्यिक चोरी के दृष्टांत की शृंखला खोलने में, भूमिका निभाई। फलतः कुलपति को राष्ट्रीय समिति द्वारा दोषी करार दिया गया और त्याग पत्र दे दिया।\n\nभौतिकी के साथ-साथ मुखी अन्य क्षेत्रों में भी अभिरूचि रखते हैं विशेषकर भारतीय शास्त्रीय संगीत जिसके लिए उन्होनें एक वेबपृष्ठ भी बनाया है। वे \"तन्तु-जाल\" नामक ब्लॉग भी लिखते हैं।\n\nडॉ॰ मुखी भारतीय विज्ञान अकादमी और भारतीय राष्ट्रीय विज्ञान अकादमी के सहचर हैं तथा\n१९९९ में शांति स्वरूप भटनागर विज्ञान एवं प्रौद्योगिकी पुरस्कार और २००८ का जे॰ सी॰ बोस फैलोशिप प्राप्त किया। वे जर्नल ऑफ़ हाई एनर्जी फिजिक्स (Journal of High Energy Physics) की शुरूआत से ही उसके संपादक हैं।\n\nडॉ॰ मुखी मिशिगन में स्ट्रिंग २०००, कैम्ब्रिज में स्ट्रिंग २००२, जिनेवा में स्ट्रिंग २००८ अंतरराष्ट्रीय सम्मेलनों के आमंत्रित वक्ता रहे हैं। वे मुम्बई में आयोजित स्ट्रिंग २००१ - जिसने डेविड ग्रॉस, स्टीफन हॉकिंग और एडवर्ड विटेन तथा क्षेत्र के अन्य दिग्गजों के भाग लेने के कारण प्रसिद्धि प्राप्त की, के आयोजकों में से एक रहे हैं। उन्होनें सैद्धांतिक भौतिकी की कई उन्नत सकूलों में व्याख्यान दिये हैं।\n\n", "id": "500747", "title": "सुनील मुखी"}
{"url": "https://hi.wikipedia.org/wiki?curid=500749", "text": "जिब्राल्टर का ध्वज\n\nजिब्राल्टर का ध्वज () ब्रिटिश प्रवासी शासित प्रदेश जिब्राल्टर का राष्ट्रीय ध्वज है। इसे 10 जुलाई 1502 को रॉयल वारंट कैस्टाईल की महारानी इज़ाबेला प्रथम द्वारा प्रदान किया था।\n\nध्वज को वर्ष 1982 में नियमित किया गया था। यह दो एक के बाद एक सफेद रंग की व एक लाल रंग की क्षैतिज पट्टियों से बना हुआ है। इसके बीच में तीन मीनारदार कैसल है, जो पूर्ण रूप से झंडे के सफ़ेद भाग में स्थित है। कैसल के मुख्य प्रवेशद्वार से स्वर्ण रंग की चाबी लटकी हुई है जिसका मुख्य भाग लाला रंग की पट्टी के केंद्र में है। जिब्राल्टर का ध्वज अन्य ब्रिटिश प्रवासी शासित प्रदेशो से इस तरह है अलग है कि इसमें ब्रिटिश प्रतीक का प्रयोग नहीं है। इसका ध्वज जिब्राल्टर में स्थित किसी भी कैसल से मेल नहीं खाता है परन्तु यह माना जाता है कि यह जिब्राल्टर की गढ़ी का प्रतीक है। कैसल से लटकी हुई चाबी इसकी महत्वता को दर्शाती है।\n\n", "id": "500749", "title": "जिब्राल्टर का ध्वज"}
{"url": "https://hi.wikipedia.org/wiki?curid=500758", "text": "ऑसेलॉट\n\nऑसेलॉट​ (), जिसे बौना तेन्दुआ () भी कहा जाता है एक प्रकार की जंगली बिल्ली है जो दक्षिण अमेरिका, मध्य अमेरिका और मेक्सिको में पाई जाती है। कुछ सूत्रों के हवाले से यह संयुक्त राज्य अमेरिका के टेक्सास राज्य में और कैरिबियाई सागर के त्रिनिदाद द्वीप पर देखी जा चुकी है। यह देखने में पालतू बिल्ली जैसी है हालांकि इसकी ख़ाल जैगुआर और बादली तेन्दुए जैसी होती है। किसी ज़माने में इनकी ख़ाल के लिए यह लाखो की संख्या में मारे गए लेकिन फिर इन्हें बचने के लिए इन्हें 1972 से 1996 काल में विलुप्तप्राय जाति घोषित कर दिया गया। इनकी आबादी बढ़ी और 2008 आईयूसीएन लाल सूची में इन्हें संकटमुक्त कहा गया है।\n\nऑसेलॉट की लम्बाई 68 से 100 सेमी की होती है जिसके अतिरिक्त 26 से 45 सेमी की दुम होती है। इसका वज़न 8 से 18 किलो के बीच होता है, हालांकि इस से भी बड़े जानवर कभी-कभार मिल जाते हैं। लेपरडस जंगली बिल्लियों के वंश में ज़्यादातर छोटी अकार की बिल्लियाँ होती हैं और ऑसेलॉट उनमें सबसे बड़ा है। इसकी ख़ाल मुलायम और रंग ख़ाकी-लाल से भूरे के बीच होता है। इसपर बने धब्बे एकत्रित होकर इसपर धारियों जैसे डिज़ाइन बना देते हैं। हर कान के पीछे एक सफ़ेद धब्बा होता है जिसे जीववैज्ञानिक 'ओसेली' () या 'नकली आँख' कहते हैं। इसकी लम्बी पूँछ पर काली धारी होती है।\n\nऑसेलॉट निशाचरता (रात को सक्रियता) दिखता है और अपना निजी क्षेत्र चुनकर उसकी जी-जान से रक्षा करता है। क्षेत्रीय नियंत्रण के लिए ऑसेलॉटों में प्रखर लड़ाइयाँ होती हैं और वे मरने तक लड़ने को तैयार रहते हैं। यह जानवर अपने क्षेत्र को मूत्र से चिह्नित करता है। इस अकेला ही रहना पसंद है और नर-मादा केवल ब्याहने के लिए ही मिलते हैं और फिर अलग हो जाते हैं। दिन के वक़्त यह सोते हैं और उस समय कभी-कभी दूसरे ऑसेलॉट के अपने क्षेत्र में आने को भी अनदेखा कर के सह लेते हैं। नरों का क्षेत्र 3.5 से 46 वर्ग किमी और मादाओं का क्षेत्र 0.8 से 15 वर्ग किमी का होता है। यह अपने से छोटे स्तनधारियों (ख़रगोश, चूहे, ओपॉसमों), गिरगिटों, कछुओं, मेंढकों, पक्षियों, केकड़ों और मछलियों को ग्रास बनाते हैं। इनकी सूंघने और देखने की शक्तियाँ दोनों बहुत तेज़ होती हैं।\n\nबहुत सी अन्य जंगली बिल्लियों की तरह ऑसेलॉटों को भी पालतू बनाया जा सकता है। प्रसिद्द स्पेनी चित्रकार सेल्वाडोर दाली ने एक 'बाबू' नामक ऑसेलॉट पाला हुआ था जिसे वह समुद्री जहाज़ों पर भी अपने साथ लाया करते थे। प्राचीन पेरू की मोचे सभ्यता में इसे एक पवित्र जानवर मानकर ऑसेलॉट को पूजा जाता था।\n\n", "id": "500758", "title": "ऑसेलॉट"}
{"url": "https://hi.wikipedia.org/wiki?curid=500764", "text": "गूसबम्प्स (टीवी श्रृंखला)\n\nगूसबम्प्स (अंग्रेज़ी: Goosebumps), आर.एल. स्टाईन द्वारा रचित 'गूसबम्प्स' पुस्तकों पर आधारित, बच्चों के लिए एक डरावनी टेलीविजन सीरीज़ है | यह शो पहले कनाडा में टीवी पर दिखाया गया था और भारत में जेटिक्स चैनल पर २००६ से २००९ तक ब्रॉडकास्ट किया गया। यह हिंदी में भी डब किया गया है। जेटिक्स चैनल के बंद होने के बाद, यह अब डिज़्नी एक्स डी चैनल पर दिखाया जाता है।\n\n२०१० में, फिर से इस शो की रन वर्तमान में अभी भी कर रहे हैं भारत में डिज्नी XD पर प्रसारण।\n\n\n\n", "id": "500764", "title": "गूसबम्प्स (टीवी श्रृंखला)"}
{"url": "https://hi.wikipedia.org/wiki?curid=500774", "text": "स्ट्रिंग सिद्धांत\n\nस्ट्रिंग सिध्दांत कण भौतिकी का एक सक्रीय शोध क्षेत्र है जो प्रमात्रा यान्त्रिकी और सामान्य सापेक्षता में सामजस्य स्थपित करने का प्रयास करता है। इसे सर्वतत्व सिद्धांत का प्रतियोगी सिद्धान्त भी कहा जाता है, एक आत्मनिर्भर गणितीय प्रतिमान जो द्रव्य के रूप व सभी मूलभूत अन्योन्य क्रियाओं को समझाने में सक्षम है। स्ट्रिंग सिद्धांत के अनुसार परमाणु में स्थित मूलभूत कण (इलेक्ट्रॉन, क्वार्क आदि) बिन्दु कण नहीं हैं अर्थात इनकी विमा शून्य नहीं है बल्कि एक विमिय दोलक रेखाएं हैं (स्ट्रिंग अथवा रजु)।\n\nस्ट्रिंग सिद्धांत के अनुसार इलेक्ट्रॉन तथा क्वार्क की विमा शून्य नहीं है बल्कि एक-विमिय स्ट्रिंगो से बने हुये हैं। इन स्ट्रिंगो के दोलन हमें, प्रेक्षित कणों के फ्लेवर, आवेश, द्रव्यमान तथा स्पिन प्रदान करते हैं।\nस्ट्रिंग सिद्धांत के परिक्षण के प्रयासों को विभिन्न कठिनाइयाँ मुश्किले पैदा करती हैं। जिनमें सबसे महत्वपूर्ण है प्लांक लम्बाई की अत्यंत लघु परास होना जो कि स्ट्रिंग लम्बाई (स्ट्रिंग की स्वभाविक परास जहाँ स्ट्रिंगें, कणों के साथ अभेद्य न हों।) की कोटि के समान अपेक्षित है। अन्य कठिनाई स्ट्रिंग सिद्धांत में विशाल मात्रा में मितस्थायी शून्य हैं जो निम्न ऊर्जा पर प्रेक्षण में सम्भव लगभग सभी घटनाओं को समझाने के लिये उपयुक्त होते हुए पर्याप्त भिन्न हैं।\n\nस्ट्रिंग सिध्दांत के कुछ आलोचकों का मानना है कि यह सब कुछ का सिद्धांत की असफलता है।. कुछ आम आलोचनाएँ इस प्रकार हैं:\n\n\nस्ट्रिंग सिद्धान्त की दो आलोचनात्मक गैर-तकनीकी पुस्तकें:\n\n\nTechnical and critical:\n\n\n", "id": "500774", "title": "स्ट्रिंग सिद्धांत"}
{"url": "https://hi.wikipedia.org/wiki?curid=500775", "text": "गूसबम्प्स एपिसोड की सूची\n\nयह कनाडा के बच्चों के टेलीविजन श्रृंखला गूसबम्प्स (अंग्रेज़ी: Goosebumps) से प्रकरणों की एक सूची है। मूल रूप से उत्तरी अमेरिका में १९९५-१९९८ से भाग गया। शो भारत में प्रसारित और जेटिक्स पर २००६-२००९ से भाग गया।\n", "id": "500775", "title": "गूसबम्प्स एपिसोड की सूची"}
{"url": "https://hi.wikipedia.org/wiki?curid=500780", "text": "लंदन हीथ्रो विमानक्षेत्र\n\nलंदन हीथ्रो विमानक्षेत्र या हीथ्रो इंग्लैंड की राजधानी लंदन को सेवा देने वाला प्रधान विमानक्षेत्र है। यह पश्चिम लंदन के हिलिंग्डन में स्थापित है और यात्री यातायात संख्या के आंकड़ों के अनुसार संयुक्त राजशाही का व्यस्ततम विमानक्षेत्र एवं विश्व का तृतीय व्यस्ततम विमानक्षेत्र (२०१२ के अनुसार) है जहां विश्व के किसी भी अन्य विमानक्षेत्र की तुलना में सर्वाधिक अन्तर्राष्ट्रीय यात्री आवागमन संपन्न होता है। यात्री यातायात के अनुसार ही यह यूरोपीय संघ में व्यस्ततम विमानक्षेत्र तथा विमान यातायात आंकड़ों के अनुसार यूरोप का तृतीय व्यस्ततम विमानक्षेत्र है जहां से अधिक संख्या वाले विमानक्षेत्रों में पैरिस चार्ल्स डि गॉल एवं फ़्रैक्फ़र्ट विमानक्षेत्र ही आते हैं। हीथ्रो लंदन का प्रमुख विमानक्षेत्र है। इससे पूर्व यहां आर.ए.एफ़. नॉर्थोल्ट तथा उससे पूर्व क्रॉयडन विमानक्षेत्र थे। इनके अलावा गैटविक, साउथएण्ड, स्टैण्डस्टेड, ल्यूटन एवं लंडन सिटी एयरपोर्ट भी रहे हैं। इन सबके साथ लंदन यात्री संख्या के अनुसार विश्व का व्यस्ततम सिटी एयरपोर्ट सिस्टम रहा है जहां के ६ विमानक्षेत्रों से मिलाकर 133,666,888 यात्री आवागमन होते रहे हैं। इससे अधिक संख्या मात्र न्यू यार्क की ही रही है। हीथ्रो विमानक्षेत्र में 76,600 कर्मचारी सीधे कार्यरत हैं तथा 116,000 कर्मचारी किसी अन्य संबंधित कार्यालाय के अधीन यहां कार्यरत हैं। इनके अलावा बड़ी संख्या में ग्लोबल कंपनियों के कार्यालय हीथ्रो के निकटस्थ स्थापित हैं। इन सबके कारण लंदन एक आधुनिक एयरोट्रोपॉलिस बन गया है जो लंदन की GVA संख्या में अनुमानित 2.7% भाग योगदान करता है। \n\nयह विमानक्षेत्र बीएए लिमिटेड के स्वामित्व में उसी के द्वारा संचालित है। यही कंपनी संयुक्त राजशाही के अन्य ५ विमानक्षेत्रों की स्वामी एवं संचालनकर्ता भी है। बीएए एक अन्तर्राष्ट्रीय कन्सॉर्टियम एफ़.जी.पी टॉपको लि. के अधीन है। टॉपको स्वयं फ़ेरोवियल, कैसे दे डिपो प्लेसमेण्ट ड्यु क्युबेक एवं जी.आई.सी स्पेशल इन्वेस्टमेंट्स के संयुक्त समूह से बना है। हीथ्रो ब्रिटिश एयरवेज़ का प्राथमिक हब है एवं वर्जिन एटलांटिक एयरवेज़ का प्राथमिक प्रचालन बेस भी है।\n\n", "id": "500780", "title": "लंदन हीथ्रो विमानक्षेत्र"}
{"url": "https://hi.wikipedia.org/wiki?curid=500783", "text": "मनोड़ा\n\nमनोड़ा या मनोड़ो () पाकिस्तान के सिंध प्रान्त की राजधानी कराची के बंदरगाह के ज़रा दक्षिण में स्थित एक छोटा-सा प्रायद्वीप है। इस क्षेत्रफल केवल 2.5 वर्ग किमी है और यह मुख्यभूमि से सैंडस्पिट ()​ नामक एक 12 किमी लम्बी सड़क से जुड़ा हुआ है।\n\nमनोड़ा और उसके आसपास के छोटे द्वीप दक्षिण के अरब सागर और कराची बंदरगाह के बीच हैं और समुद्र की बड़ी लहरों को उस बंदरगाह तक पहुँचने से रोककर बचाव करते हैं। मनोड़ा प्रायद्वीप पर 'सलेहाबाद' नामक एक मछुआरों का गाँव है। मनोड़ा के पूर्व में कियामारी () और क्लिफ़्टन () के तटवर्ती इलाके हैं। प्रायद्वीप के दक्षिणी छोर पर लम्बे 'बीच' (समुद्र के रेतीले किनारे) हैं जिनपर पर्यटक सैर करने और पिकनिक मनाने आते हैं। पाकिस्तानी नौसेना ने भी इस प्रायद्वीप के कुछ भाग में पिछले 50 वर्षों से अपना अड्डा बनाया हुआ है।\n\nमनोड़ा पर वरुण को समर्पित 'श्री वरुण देव मंदिर' स्थित है।\n\n", "id": "500783", "title": "मनोड़ा"}
{"url": "https://hi.wikipedia.org/wiki?curid=500796", "text": "मूरिश दीवार\n\nमूरिश दीवार (), जिसे फिलिप द्वितीय दीवार () के नाम से भी जाना जाता है तथा भूतकाल में म्यूरॅला डे सान रेमोनडो (हिन्दी: सेंट रेमंड की दीवार) के नाम से संदर्भित किया जाता था, ब्रिटिश प्रवासी शासित प्रदेश जिब्राल्टर में स्थित एक रक्षात्मक पर्दा दीवार है। इस दीवार का निर्माण 16वी शताब्दी में हुआ था तथा यह जिब्राल्टर की दक्षिणी किलेबंदी का हिस्सा है। इसका निर्माण कार्य वर्ष 1575 में पूर्ण हुआ था। दीवार खड़ी चट्टान के ऊपर से चार्ल्स पंचम दीवार के निचले अनुभाग के ऊपर से होती हुई जिब्राल्टर की चट्टान की ढलान पर आगे बढ़ती हुई उसके शिखर तक जाती है। यह चार्ल्स पंचम दीवार के उपरी अनुभाग के पूर्व में है तथा अब अपर रॉक नेचर रिजर्व का हिस्सा है।\n\nसितम्बर 1540 में उस्मानी साम्राज्य की सेना ने हेरादीन बार्बारोसा के नेतृत्व में जिब्राल्टर पर आक्रमण कर दिया था। इस हमले में बार्बारोसा ने सत्तर प्रतिशत से ज्यादा जनसंख्या को सम्राज्य का गुलाम बना लिया था। चार्ल्स पंचम दीवार, जिसका मूल नाम \"म्यूरॅला डे सान बेनिटो\" (हिन्दी: सेंट बेनेडिक्ट की दीवार) था, को 1540 में दक्षिण की तरफ़ से होने वाले भविष्य के हमलो से जिब्राल्टर की चट्टान को बचाने के लिए बनाया गया था। 1552 में इसका निर्माण कार्य आरंभ हुआ। इतालवी सैन्य अभियंता जियोवानी बतिस्ता कालवी ने दीवार में सुधार किए। कालवी ने लगभग की लम्बाई वाली दीवार को इस तरह डिजाइन किया कि यह पूर्व-पश्चिम से सीधी रेखा में समुंद्री तट के पास से गुजरती हुई खड़ी चट्टान तक जाती है। एक धऋ दीवार चट्टान के शिखर से शुरू होती हुई उत्तर-दक्षिण दिशा की तरफ़ जाती है तथा वक्र रूप लेती हुई द रॉक की चोटी पर खत्म होती है।\n\nफ़िलिप द्वितीय के पास 1558 में चार्ल्स पंचम के पश्चात स्पेन का सम्राज्य आया। महाराजा फ़िलिप ने जेनोआ के अभियंता जियोवान जियाकोमो पेलेरी फ्रेटिनो को जिब्राल्टर की किलेबंदी के सुधार का काम ज़ारी रखने के लिए नियुक्त किया। अल फ्रेटिनो ने निर्णय लिया कि धऋ दीवार को परित्यक्त कर दिया जाए और कालवी की वक्र रूप वाली दीवार जिसका काम पूरा हो चुका था उसे ध्वस्त कर देना चाहिए। इसके बजाए उन्होंने सोचा कि उपरी दीवार को बना कर निचली दीवार में मिला कर चट्टान के ऊपर से द रॉक के शिखर तक ले जाना चाहिए। अल फ्रेटिनो की उपरी दीवार का काम 1575 में पूरा हो गया जो कालवी की वक्र दीवार के उत्तर में थी। यह जिब्राल्टर की चट्टान की ढलान पर होती हुई सिग्नल स्टेशन तक जाती है।\n\n", "id": "500796", "title": "मूरिश दीवार"}
{"url": "https://hi.wikipedia.org/wiki?curid=500800", "text": "देबल\n\nदेबल () एक प्राचीन भारतीय बंदरगाह थी जो आधुनिक पाकिस्तान के सिंध प्रान्त की राजधानी कराची के पास स्थित थी। यह मनोड़ा प्रायद्वीप के पास थी। इसका नाम पास के एक महान मंदिर पर 'देवल' पड़ा था जो बिगड़कर 'देबल' बन गया। यह मकरान के तटवर्ती रेगिस्तान के पूर्वी छोर पर था।\n\nइतिहासकारों के अनुसार देबल में पहली सदी ईसवी से बस्ती बनी हुई थी और धीरे-धीरे यह एक बहुत ही महत्वपूर्ण बंदरगाह बन गया। यहाँ बहुत से सिन्धी नाविकों का ठिकाना था जो दूर-दूर तक समुद्री व्यापार में जुटे थे। देबल में कुछ सिन्धी समुद्री डाकू भी अड्डा बनाए हुए थे, जिनमें बवारिज प्रसिद्ध थे जो अक्सर अरब नौकाओं पर डाके डालते थे। 643 ईसवी में अरबों ने देबल बंदरगाह पर हमला किया लेकिन वे 'देबल के युद्ध' में स्थानीय चच राज्य के राज्यपाल द्वारा हराए गए और उनका सरदार मारा गया। आगे चलकर यहाँ के डाकुओं ने एक बार कुछ अरब नौकाओं पर से अरब महिलाओं को पकड़कर बंदी बना लिया। अरबों के इराक़ में राज्यपाल हज्जाज बिन युसुफ़ ने सिंध के राजा दाहिर सेन से उन्हें छुड़वाने की मांग की तो राजा ने कहा कि डाकू उसकी नहीं सुनते हैं। इसे घटना को बहाना बनाकर अरबों ने सिंध पर हमले किये। मुहम्मद बिन क़ासिम के 711 ईसवी में हमले के बाद देबल और सिंध पर उमय्यद ख़िलाफ़त का क़ब्ज़ा हो गया और फिर इसका प्रशासन पास के मंसूरा और ठठ्ठा शहरों से किया गया। देबल को काफ़ी हद तक ध्वस्त कर दिया गया।\n\n\n", "id": "500800", "title": "देबल"}
{"url": "https://hi.wikipedia.org/wiki?curid=500817", "text": "सम्माँ राजवंश\n\nसम्माँ राजवंश () या सम्मा राजवंश () 1335 ईसवी से 1520 ईसवी काल में सिंध तथा बलोचिस्तान व पंजाब के कुछ हिस्सों में राज करने वाला एक राजपूत वंश था। उनकी राजधानी ठठ्ठा शहर था। वे स्वयं को श्रीकृष्ण का वंशज बताते थे। इस वंश की स्थापना जाम उनड़​ () ने करी जो श्रीकृष्ण के बाद की 95वीं पीढ़ी के थे। बाद में इन राजाओं ने इस्लाम में धर्म-परिवर्तन कर लिया। उन्होंने सिंध में कुछ महान पुरातन-स्थल छोड़े हैं जिनमें ठठ्ठा का शाही समाधि-क्षेत्र शामिल है। इस राजवंश के बाद सिंध में अरग़ून​ राजवंश का क़ब्ज़ा हो गया। सम्माओं की एक शाखा 'चूड़ासमा' नामक राजपूत समूह है जो आधुनिक गुजरात और सिंध में बसा हुआ है।\n\n", "id": "500817", "title": "सम्माँ राजवंश"}
