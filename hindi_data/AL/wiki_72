{"url": "https://hi.wikipedia.org/wiki?curid=488697", "text": "श्री कल्याण महाविद्यालय, सीकर\n\nश्री कल्याण महाविद्यालय, () संक्षेप में एस. के. कॉलेज, सीकर, सीकर जिले में स्थित सरकारी महाविद्यालय है। यह मानविकी, समाज विज्ञान, विज्ञान, वाणिज्य और कानून आदि विषयों में स्नातक और स्नातकोत्तर स्तर की शिक्षा और शोध कार्य में संलग्न राजस्थान के अग्रणी संस्थानों में से है। एस. के. कॉलेज शेखावाटी क्षेत्र की प्रमुख कॉलेज है। एस. के. कॉलेज को राष्ट्रीय मूल्यांकन एवं प्रत्यायन परिषद (NACC) ने A स्तर की मान्यता दी है।\n\nश्री कल्याण महाविद्यालय की स्थापना 1920 में की गई थी। लेकिन वर्तमान कॉलेज 1954 में अस्तित्व में आया। \n\nएस. के. कॉलेज एक सह - शिक्षात्मक, सरकारी वित्त पोषित स्नातकोत्तर महाविद्यालय है, जो राजस्थान विश्वविद्यालय, जयपुर से संबद्ध है। वर्तमान में कॉलेज स्नातक स्तर पर विज्ञान, वाणिज्य, सामाजिक विज्ञान और मानविकी सहित 28 कार्यक्रमों की एक श्रृंखला प्रदान करता है। छात्र स्नातकोत्तर डिग्री में 11 विषयों की सारणी चुन सकते हैं और पीएच.डी. में 10 विषयों के लिए उल्लेखनीय सुविधाओं की एक व्यापक विषय श्रंखला चुन सकते हैं।\n\nकॉलेज लाइब्रेरी में 95,000 किताबों का बड़ा संग्रह है जो की मानक संदर्भ स्रोतों के बारे में सीखने के केंद्र है।\n\n\n\n", "id": "488697", "title": "श्री कल्याण महाविद्यालय, सीकर"}
{"url": "https://hi.wikipedia.org/wiki?curid=488706", "text": "उरगेन्च\n\nउरगेन्च () मध्य एशिया के उज़बेकिस्तान देश के ख़ोरज़्म प्रान्त की राजधानी है। यह प्रसिद्ध बुख़ारा शहर से ४५० किमी पश्चिम में किज़िल कुम रेगिस्तान के पार आमू दरिया और शवत नहर के किनारे बसा हुआ है।\n\nकृपया ध्यान दें कि यह शहर तुर्कमेनिस्तान के कोन्या-उरगेन्च शहर से भिन्न है। कोन्या-उरगेन्च, जिसे 'पुराना उरगेन्च' भी कहते हैं, आमू दरिया के किनारे बसा एक शहर था जो ख़्वारेज़्म की राजधानी भी था। १६वीं सदी में आमू दरिया के अचानक अपने रुख़ बदल लेने से यहाँ पानी नहीं रहा और निवासियों को अपना पुराना शहर छोड़ देना पड़ा। फिर दक्षिण-पूर्व में आधुनिक उरगेन्च शहर की नवस्थापना हुई। समय के साथ यह ख़ीवा ख़ानत​ का एक व्यापारिक केंद्र बन गया।\n\nआधुनिक युग में उरगेन्च एक सोवियत-शैली का शहर है। सोवियत संघ ने आसपास के क्षेत्र में कपास की खेती पर ज़ोर दिया था इसलिए पूरे नगर की बत्तियों और मकानों पर कपास-सम्बन्धी आकृतियाँ और चित्र हैं। यहाँ एक स्मारक उन २० बच्चों के साम्यवादी (कोम्युनिस्ट) टोली को याद करता है जो १९२२ में सिर दरिया के किनारे बासमाची विद्रोहियों द्वारा मारे गए थे। यहाँ मुहम्मद अल-ख़्वारिज़्मी की भी एक प्रतिमा है जो इस क्षेत्र के ९वीं सदी के एक प्रसिद्ध गणितज्ञ थे। बहुत से सैलानी यहाँ से ३५ किमी दक्षिणपूर्व को स्थित ख़ीवा शहर में पर्यटन के लिए उरगेन्च से गुज़रते हैं।\n\n", "id": "488706", "title": "उरगेन्च"}
{"url": "https://hi.wikipedia.org/wiki?curid=488723", "text": "टोटल रिकॉल\n\nटोटल रिकॉल () २०१२ में बनी अमेरिका विज्ञान पर आधारित फ़िल्म है जो १९६६ में लिखी लघु कहानी \"वि कैन रिमेम्बर ईट फॉर यु होलसेल\" पर आधारित है जिसे फ़िलिप के. डिक ने लिखा था। १९९० में बनी इसी नाम की फ़िल्म के विपरीत इस फ़िल्म की कहानी में मंगल इ यात्रा नहीं है अपितु राजनैतिक उथल-पुथल की समस्याएं जोड़ी गई है। फ़िल्म में पाश्चिमात्य व पूर्वी संस्कृतियों का समागम है क्योंकि इसमें दो बड़े राष्ट्रों, नया शंघाई और यूरोअमेरिका के बिच शक्ति के लिएचल रही लड़ाई को दर्शाया गया है।\n\nइसका निर्देशन लेन वाइज़मेन द्वारा व लेखनकार्य मार बौम्बैक, जेम्स वेंडरबिट और कर्ट विमर ने किया है। फ़िल्म में कॉलिन फैरल, केट बेकिंसेल, जेसिका बेल, ब्रयान क्रेन्स्टन, जॉन चो और बिला नाहिय मुख्य भूमिकाओं में है। इसकी घोषणा २००९ में की गई थी और इसे ५ अगस्त २०१२ को विश्वभर में रिलीज़ किया गया।\n\n", "id": "488723", "title": "टोटल रिकॉल"}
{"url": "https://hi.wikipedia.org/wiki?curid=488727", "text": "तरसेम सिंह\n\nतरसेम सिंह धन्द्वर (जन्म २६ मई १९६१) या जिन्हें तरसेम के नाम से जाना जाता है, एक भारतीय निर्देशक है जिन्होंने कई फ़िल्मों, संगीत विडियों व विज्ञापनों को निर्देशित किया है।\n\n", "id": "488727", "title": "तरसेम सिंह"}
{"url": "https://hi.wikipedia.org/wiki?curid=488728", "text": "स्थलीय ग्रह\n\nस्थलीय ग्रह या चट्टानी ग्रह मुख्य रूप से सिलिकेट शैल अथवा धातुओ से बना हुआ ग्रह होता है। हमारे सौर मण्डल में स्थलीय ग्रह, सूर्य के सबसे निकटतम, आंतरिक ग्रह है।\n\nस्थलीय ग्रह अपनी ठोस सतह की वजह से गैस दानवों से काफी अलग होते हैं, जो कि मुख्यतः हाइड्रोजन, हीलियम और विभिन्न प्रावस्थाओ में मौजूद पानी के मिश्रण से बने होते हैं।\n\nलगभग सभी स्थलीय ग्रहों की संरचना एक जैसी होती है - ज्यादातर लोहे का बना हुआ एक केंद्रीय धात्विक सत्व, जिसके चारों ओर एक सिलिकेट आवरण होता है। चंद्रमा भी इनके समान है, पर उसका कोर बहुत छोटे आकार का है। ऐसे ग्रहों पर तंग घाटियाँ, क्रेटर, पर्वत तथा ज्वालामुखी पाये जाते हैं।\n\nसिद्धांततः स्थलीय ग्रह दो प्रकार के होते हैं - सिलिकेट ग्रह, जिनके घटकों में सिलिकॉन यौगिकों का प्रभुत्व होता है एवं कार्बन ग्रह, जिनमें कार्बन के यौगिकों का प्रभुत्व होता है।\n", "id": "488728", "title": "स्थलीय ग्रह"}
{"url": "https://hi.wikipedia.org/wiki?curid=488730", "text": "२०१२ औरोरा गोलीबारी\n\n२० जुलाई २०१२ को औरोरा, कोलोराडो में सेंच्युरी फ़िल्म थिएटर पर मध्यरात्रि के \"द डार्क नाईट राइसेस\" के शो के दरमियाँ गोलीबारी हुई। एक हथियारबंद व्यक्ति, जो टैक्टिकल कपड़ो से सुसज्जित था, ने आंसू गैस के हथगोले फेंके व ७० नागरिको पर गोलीबारी की जो फ़िल्म देखने सिनेमाघर के निकट जमा हुए थे। १२ लोगों की इसमें मृत्यु हो गई व ५८ ज़ख़्मी हुए। इस घटना का एकमेव अपराधी जेम्स एगन होल्म्स था जिसे सिनेमा के बाहर कुछ ही मिनटों में गिरफ्तार कर लिया गया।\n\nगोलीबारी ९ क्रमांक के सिनेमाघर पर हुई जो सेंच्युरी १६ मल्टीप्लेक्स (सिनेमार्क द्वारा संचालित), टाउन सेंटर औरोरा शौपिंग मॉल, १४३०० इ, आलमेडा अवेन्यु में स्थित है। पुलिस के अनुसार हत्यारे ने टिकट ख़रीदा व सिनेमाघर में जा कर पहली पंक्ति में अपना स्थान ग्रहण किया। फ़िल्म शुरू होने के लगभग २० मिनट बाद वह इमारत से बाहर एक आपातकालीन मार्ग से आया व अपनी कार की ओर बढ़ा जो निकास द्वार के निकट खड़ी थी। वहाँ उसने सुरक्षात्मक कपडे पहने व अपनी बंदूक निकाल लि। फ़िल्म शुरू होने के आधे घंटे के बाद पुलिस के अनुसार वह पुनः निकास द्वार से सिनेमाघर में घुसा। उसने काले कपडे, गैस मास्क, एक लोडबियरिंग की जैकेट, हेलमेट, व दस्ताने पहन रखे थे।\n", "id": "488730", "title": "२०१२ औरोरा गोलीबारी"}
{"url": "https://hi.wikipedia.org/wiki?curid=488743", "text": "सामी लोग\n\nसामी लोग () उत्तरी स्वीडन, नॉर्वे, फिनलैंड और रूस के कोला प्रायद्वीप में बसने वाले एक आदिवासी समुदाय का नाम है। यह जिस आर्कटिक क्षेत्र में रहते हैं उसे सापमी () भी बुलाया जाता है और इसका क्षेत्रफल लगभग ३,८८,३५० किमी है। मूल रूप से यह लोग सामी भाषाएँ बोलते हैं जो युराली भाषा-परिवार की एक शाखा है। पारम्परिक रूप से इनका व्यवसाय रेनडियर-पालन, मछली पकड़ना, भेड़ चराना और जंगली जानवरों का शिकार करना हुआ करता था। सामियों की कुल आबादी १.५ से २ लाख के बीच अनुमानित की गई है।\n\nसामियों को यूरोप में पहले 'लैप' या 'लैपलैंडर' बुलाया जाता था, लेकिन सामी अब इसे एक अपशब्द समझते हैं क्योंकि इसका मतलब '(रफ़ू के लिए प्रयोग होने वाला) कपड़े का चिथड़ा' है। इस शब्द का तात्पर्य यह था कि सामी ग़रीब और फटेहाल हैं।\n\nसामी लोग अपनी मातृभूमि में पिछले ५,००० सालों से बस रहे हैं, हालाँकि इनके इलाक़ें में १०,००० वर्ष पुराने अवशेष मिले हैं जिनमें से कुछ पर उसी प्रकार के चित्रण हैं जो सामी आज भी परंपरागत रूप से प्रयोग करते हैं।। यह यूरोप के सबसे उत्तरतम मूल निवासी समझे जाते हैं। इन्हें प्राचीन रोमन इतिहासकार टैसिटस ने अपनी लिखाईयों में 'फ़ेन' () का नाम दिया था। माना जाता है कि पिछले हिमयुग के दौरान सामियों के पूर्वज नॉर्वे के पश्चिमी तट पर बसे हुए थे और जैसे-जैसे बढ़ती गर्मी से हिमानियाँ (ग्लेशियर) हटते गए वैसे यह पूर्व की ओर बाक़ी उत्तरी स्कैंडिनेविया में फैल गए।\n\nयूरोप में यह एक विवाद का विषय रहा है कि सामी पहले अपने आधुनिक क्षेत्र से कितना दक्षिण तक विस्तृत थे। इस प्रशन के उत्तर पर सामियों का अपनी ज़मीनों पर अधिकार होने का निर्णय भी टिका हुआ था। पहले तो यह समझा जाता रहा कि वे मध्य स्कैंडिनेविया से उत्तर में ही रहते थे लेकिन आधुनिक खोज से दक्षिणी नॉर्वे के कुछ भागों में भी मध्यकालीन सामी अवशेष मिले हैं।\n\n१८वीं सदी तक सामी लोग बहुत हद तक नॉर्वे से स्वतन्त्र जीवन व्यतीत करते थे, लेकिन १९वीं सदी में अपने राष्ट्र को संगठित करने के प्रयास में नॉर्वे ने सामियों पर अपनी संस्कृति छोड़कर नॉर्वेइयाई संस्कृति और भाषा अपनाने के लिए दबाव डाला। उत्तरी नॉर्वे का विकास किया गया और उस से भी सामियों में अपनी संस्कृति के लिए हीन भावना उत्पन्न हुई। स्वीडेन और फिनलैंड में इतना दबाव नहीं था लेकिन वहाँ भी पाठशालाओं में सामी भाषाओं पर पाबंदी लगा दी गई। स्वीडन में १९१३-१९२० काल में नस्लवादी नीतियों के तहत सामियों को एक हीन जाति बताया गया। जीवित लोगों और क़ब्रों में दफ़न शरीरों से अध्ययन के लिए सैम्पल लिए गए। कुछ सामी स्त्रियों की ज़बरदस्ती नसबंदी कर दी गई ताकि वे संतान न पैदा कर सकें। नॉर्वेइयाई लोगों को सामी क्षेत्रों में घुसकर बसने के लिए रियायतें दी गई। जब नात्ज़ी जर्मनी ने स्कैंडिनेविया पर क़ब्ज़ा किया तो उन्होंने सामी संस्कृति के चिह्नों को मिटाने की भी बहुत चेष्टा करी।\n\n१९७९ में नॉर्वे के सामी क्षेत्र के फ़िनमार्क ज़िले () के आलता () शहर में एक बाँध बनने की योजना बनी। सामियों ने इसका पुरज़ोर विरोध किया। बाँध फिर भी बना लेकिन इस घटना से सामियों में अपने अधिकारों और अपनी पहचान ले लिए लड़ने की एक नई चेतना जन्मी। १९८६ में सामियों ने अपना एक राष्ट्रगान और ध्वज बनाया। २००५ में नॉर्वे की संसद ने 'फ़िनमार्क विधेयक' पारित किया जिसके अंतर्गत सामी संसद और फ़िनमार्क प्रांतीय परिषद को फ़िनमार्क ज़िले के उन इलाक़ों का प्रशासन सौंपा गया जिनपर पहले नॉर्वे की सरकार का नियंत्रण था। अब सामी अपनी भाषा और संस्कृति को फिर जागृत करने की कोशिशों में लगे हुए हैं।\n\n", "id": "488743", "title": "सामी लोग"}
{"url": "https://hi.wikipedia.org/wiki?curid=488799", "text": "सुदर्शनाचार्य\n\nजगद्गुरु सुदर्शनाचार्य (जन्म: 27 मई 1937, मृत्यु: 22 मई 2007) श्री रामानुजाचार्य द्वारा स्थापित वैष्णव सम्प्रदाय के एक प्रख्यात हिन्दू सन्त थे जिन्हें तपोबल से असंख्य सिद्धियाँ प्राप्त थीं। राजस्थान प्रान्त में सवाई माधोपुर जिले के पाड़ला ग्राम में एक ब्राह्मण जाति के कृषक परिवार में शिवदयाल शर्मा के नाम से जन्मे इस बालक को मात्र साढ़े तीन वर्ष की आयु में ही धर्म के साथ कर्तव्य का वोध हो गया था। बचपन से ही धार्मिक रुचि जागृत होने के कारण उन्होंने सात वर्ष की आयु में ही मानव सेवा का सर्वोत्कृष्ट धर्म अपना लिया था। वेद, पुराण व दर्शनशास्त्र का गम्भीर अध्ययन करने के उपरान्त उन्होंने बारह वर्ष तक लगातार तपस्या की और भूत, भविष्य व वर्तमान को ध्यान योग के माध्यम से जानने की अतीन्द्रिय शक्ति प्राप्त की। उन्होंने फरीदाबाद के निकट बढकल सूरजकुण्ड रोड पर 1990 में सिद्धदाता आश्रम की स्थापना की जो आजकल एक विख्यात सिद्धपीठ का रूप धारण कर चुका है। \n\n1998 में हरिद्वार के महाकुम्भ में सभी सन्त महात्मा एकत्र हुए और सभी ने एकमत होकर उन्हें जगद्गुरु की उपाधि प्रदान की। आश्रम में उनके द्वारा स्थापित धूना आज भी उनकी तपश्चर्या के प्रभाव से अनवरत उसी प्रकार सुलगता रहता है जैसा उनके जीवित रहते सुलगता था। सुदर्शनाचार्य तो अब ब्रह्मलीन (दिवंगत) हो गये परन्तु भक्तों के दर्शनार्थ उनकी चरणपादुकायें (खड़ाऊँ) उनकी समाधि के समीप स्थापित कर दी गयी हैं। \n\nसिद्धदाता आश्रम में आज भी उनके भक्तों का मेला लगा रहता है। यहाँ आने वाले प्रत्येक व्यक्ति को चाहे वह किसी भी धर्म, जाति या सम्प्रदाय का हो, बिना किसी भेदभाव के प्रवेश की अनुमति है। वर्तमान में स्वामी पुरुषोत्तम आचार्य यहाँ आने वाले श्रद्धालु भक्तों की समस्या सुनते हैं और सिद्धपीठ की आज्ञानुसार उसका समाधान सुझाते हैं। यह आश्रम आजकल देश विदेश से आने वाले लाखों लोगों के लिये एक तीर्थस्थल बन चुका है।\n\nसुदर्शनाचार्य जी का प्रादुर्भाव 27 मई 1937 को राजस्थान की पावन अवनी में सवाई माधोपुर मण्डलान्तर्गत पाड़ला ग्राम के एक सम्पन्न कृषक ब्राह्मण परिवार में हुआ। उनके बचपन का नाम शिवदयाल शर्मा था।\n\n\"होनहार बिरवान के होत चीकने पात\" नामक कहावत के अनुसार बालक शिवदयाल बचपन से ही बहुमुखी प्रतिभा का धनी होने के साथ-साथ धार्मिक भावनाओं से ओतप्रोत था। उसने मेंहदीपुर बालाजी मन्दिर के महन्त श्री गणेश पुरी का सान्निध्य प्राप्त कर मानव कल्याण की कामना से लोकहित कार्यो में अपना ध्यान लगाते हुए आध्यात्मिक यात्रा प्रारम्भ की। इसके पश्चात वृन्दावन में खटलेश स्वामी गोविन्दाचार्य से दीक्षा ग्रहण कर सारस्वत नगरी काशी में भी वेदादि शास्त्रों का गहन अध्ययन किया।\n\nगोस्वामी तुलसीदास के वचनों को हृदयंगम करते हुए उन्होंने भानगढ़ के बीहड़ जंगलों में बारह वर्षो तक कठोर तपस्या की। तपस्या के दौरान उन्हें तन्त्र-मन्त्रों की प्रत्यक्ष अनुभूति हुई। इस प्रकार लोकोपकार की उदात्त भावना लेकर वे सांसारिक जीवों के बीच जा पहुँचे।\nपरोपकारी सन्त परिवेश में अरावली पर्वतमाला पर घूमते हुए सुदर्शनाचार्यजी फरीदाबाद के समीप तव्यास पहाड़ी पर आश्रम निर्माण के लिये प्रवृत्त हुए। 1989 में यह महत्वपूर्ण कार्य प्रारम्भ हुआ। इस भूखण्ड के अधिग्रहण के विषय में भी एक रोचक किन्तु भावपूर्ण किंवदन्ती जुड़ी हुई है। फरीदाबाद से दिल्ली की ओर जाते समय अचानक गाड़ी रुकने के कारण जून की प्रचण्ड दोपहरी में उन्हें अचानक जल का चमकता हुआ स्रोत दिखाई दिया। वाहन रोक कर निरीक्षण बुद्धि से देखने पर कुछ भी दिखाई नही दिया। परन्तु कुछ अव्यक्त वाणी सुनाई दी, जिसे प्रमाण मानकर उन्होंने उसी स्थान पर आश्रम बनाने की इच्छा प्रकट की। इसे कार्यरूप देने के लिये प्रारम्भिक गतिरोध के बावजूद वे इस महान कार्य में सफल हुए और आश्रम निर्माण का कार्य सम्पन्न हुआ।\n\nइसके बाद में भगवदाज्ञा को स्वीकार करते हुए श्री लक्ष्मी नारायण दिव्यधाम निर्माण का कार्य 1996 में विजयदशमी के पावन पर्व पर आरम्भ किया गया। प्रारम्भिक गतिरोध के बाद इस कार्य में भी वे सफल हुए और दिव्यधाम के निर्माण का कार्य सम्पन्न हुआ। महाराजजी के अहर्निश अनथक परिश्रम एवं सभी भक्तजनों द्वारा की गयी कार सेवा के परिणामस्वरूप चार वर्ष के अत्यल्प समय में ऐसे तीर्थ स्थल का निर्माण किया गया जिसके दर्शन मात्र से ही यहाँ आने वाले श्रद्धालु जन पुण्य लाभ प्राप्त कर अनन्त काल तक अपना जीवन सफल बनाते रहेंगे। यहाँ पर समस्त भक्तजनों की श्रद्धानुसार उनकी सभी मनोकामनाएँ तो पूर्ण होती ही हैं इसके अतिरिक्त उन्हें धर्म, अर्थ; काम और मोक्ष की प्राप्ति भी होती है।\n\nसुदर्शनाचार्यजी महाराज के विलक्षण वैभव व गुणों से प्रभावित होकर वैष्णव समुदाय ने 1998 के हरिद्वार महाकुम्भ में पतित पावनी गंगा किनारे समस्त जगद्गुरुओं, पीठाधीश्वरों, त्रिदण्डी स्वामियों, आचार्यो तथा समस्त वैष्णव समुदाय के समक्ष उन्हें जगद्गुरु रामानुजाचार्य के पद पर विभूषित कर, इस पद की गरिमा का पदोचित सम्मान किया।\n\nवे अपने जीवन काल में ही 23 अप्रैल 2007 को अनेक सन्तों, महन्तों एवं भगवद्भक्तों के समक्ष अपने उत्तराधिकारी स्वामी पुरुषोत्तमाचार्य जी को आश्रम के अधिष्ठाता पद पर अभिषिक्त कर सांसारिक उत्तरदायित्व एवं सिद्धदाता आश्रम के कार्य भार से मुक्त हो गये थे।\n\nइसके एक माह के भीतर ही 22 मई 2007 के मध्यान्ह काल अभिजित नक्षत्र के शुभ समय में सूर्यांश को ग्रहण करते हुए उन्होंने अपने इस नश्वर शरीर को त्याग दिया और गोलोकवास में चले गये।\n\n\n", "id": "488799", "title": "सुदर्शनाचार्य"}
{"url": "https://hi.wikipedia.org/wiki?curid=488804", "text": "स्यादवाद\n\nस्यादवाद जैन दर्शन के अंतर्गत किसी वस्तु के गुण को समझने, समझाने और अभिव्यक्त करने का सापेक्षिक सिद्धांत है।\n\nजैन मतानुसार किसी भी वस्तु के अनन्त गुण होते हैं। \"मुक्त\" या \"कैवल्य\" प्राप्त साधक को ही अनन्त गुणों का ज्ञान संभव है। साधारण मनुष्यों का ज्ञान आंशिक और सापेक्ष होता है। वस्तु का यह आंशिक ज्ञान ही जैन दर्शन में नय कहलाता है। नय किसी भी वस्तु को समझने के विभिन्न दृष्टिकोण हैं। ये नय सत्य के आंशिक रूप कहे जाते हैं। आंशिक और सापेक्ष ज्ञान से सापेक्ष सत्य की प्राप्ति ही संभव है, निरपेक्ष सत्य की प्राप्ति नहीं। \nसापेक्ष सत्य की प्राप्ति के कारण ही किसी भी वस्तु के संबंध में साधारण व्यक्ति का निर्णय सभी दृष्टियों से सत्य नहीं हो सकता। लोगों के बीच मतभेद रहने का कारण यह है कि वह अपने विचारों को नितान्त सत्य मानने लगते हैं और दूसरे के विचारों की उपेक्षा करते हैं। विचारों को तार्किक रूप से अभिव्यक्त करने और ज्ञान की सापेक्षता का महत्व दर्शाने के लिए ही जैन दर्शन ने स्यादवाद या सप्तभंगी नय का सिद्धांत प्रतिपादित किया है।\n\nसापेक्षिक ज्ञान का बोध कराने के लिए जैन दर्शन में प्रत्येक नय के आरंभ में \"स्यात्\" शव्द के प्रयोग का निर्देश किया गया है। यहाँ ध्यान रखना चाहिए कि 'स्यात्' का अर्थ 'शायद' नहीं है।\nजैनियों ने इसका उदाहरण एक हाथी और छः नेत्रहीन व्यक्तियों के माध्यम से दिया है। सभी नेत्रहीन ज्ञान की उपलब्धता और उस तक पहुँच की सीमा का बोध कराते हैं। यदि कोई हाथी को सीमित अनुभव के आधार पर कहे कि हाथी खम्भे, रस्सी, दीवार, अजगर या पंखे जैसा बताये तो वह उसके आंशिक ज्ञान और सापेक्ष सत्य को ही व्यक्त करता है। यदि इसी अनुभव में 'स्यात्' शब्द जोड़ दिया जाय तो मत दोषरहित माना जाता है। अर्थात, यदि कहा जाय कि- 'स्यात् हाथी खम्भे या रस्सी के समान है' तो मत तार्किक रूप से सही माना जायगा।\n\nसापेक्षिक ज्ञान की तार्किकता के आधार पर जैन दर्शन में निर्णय या मत के सात प्रकार माने गये हैं। जैन दर्शन द्वारा आनुभविक निर्णय या मत के इस वर्गीकरण को ही \"सप्तभंगी नय\" कहा जाता है।\nयह पहला मत है। उदाहरण के तौर पर यदि कहा जाय कि 'स्यात् हाथी खम्भे जैसा है' तो उसका अर्थ होगा कि किसी विशेष देश, काल और परिस्थिति में हाथी खम्भे जैसा है। यह मत भावात्मक है।\nयह एक अभावात्मक मत है। इस परिप्रेक्ष्य में हाथी के संबंध में मत इस प्रकार होना चाहिए कि- स्यात् हाथी इस कमरे के भीतर नहीं है। इसका अर्थ यह नहीं है कि कमरे में कोई हाथी नहीं है। स्यात् शब्द इस तथ्य का बोध कराता है कि विशेष रूप, रंग, आकार और प्रकार का हाथी इस कमरे के भीतर नहीं है। जिसके बोध में हाथी दीवार या रस्सी की तरह है उसके लिए अभावात्मक मत के रूप में इस नय का प्रयोग किया जाता है। स्यात् शब्द से उस हाथी का बोध होता है जो मत दिये जाने के समय कमरे में उपस्थित नहीं है।\nइस मत का अर्थ है कि वस्तु की सत्ता किसी विशेष दृष्टिकोण से हो भी सकती है और नहीं भी। हाथी के उदाहरण को ध्यान में रखें तो वह खम्भे के समान हो भी सकती है और नहीं भी हो सकती है। ऐसी परिस्थितियों में 'स्यात् है और स्यात् नहीं है' का ही प्रयोग हो सकता है।\nयदि किसी मत में परस्पर विरोधी गुणों के संबंध में एक साथ विचार करना हो तो उस विषय में \"स्यात् अवक्तव्यम्\" का प्रयोग किया जाता है। हाथी के संबंध में कभी ऐसा भी हो सकता है कि निश्चित रूप से नहीं कहा जा सके कि वह खम्भे जैसा है या रस्सी जैसा। ऐसी स्थिति में ही स्यात् अवक्तव्यम् का प्रयोग किया जाता है। कुछ ऐसे प्रश्न होते हैं जिनके संबंध में मौन रहना, या यह कहना कि इसके बारे में निश्चित रूप से कुछ भी नहीं कहा जा सकता, उचित होता है। जैन दर्शन का यह चौथा परामर्श इस बात का प्रमाण है कि वे विरोध को एक दोष के रूप में स्वीकार करते हैं।\nकोई वस्तु या घटना एक ही समय में हो सकती है और फिर भी संभव है कि उसके विषय में कुछ कहा न जा सके। किसी विशेष दृष्टिकोण से हाथी को रस्सी जैसा कहा जा सकता है। परन्तु दृष्टि का स्पष्ट संकेत न हो तो हाथी के स्वरूप का वर्णन असंभव हो जाता है। अतः हाथी रस्सी जैसी और अवर्णनीय है। जैनों का यह परामर्श पहले और चौथे नय को जोड़ने से प्राप्त होता है।\nकिसी विशेष दृष्टिकोण से संभव है कि किसी भी वस्तु या घटना के संबंध में 'नहीं है' कह सकते हैं, किंतु दृष्टि स्पष्ट न होने पर कुछ भी नहीं कहा जा सकता। अतः हाथी रस्सी जैसी नहीं है और अवर्णनीय भी है। यह परामर्श दूसरे और चौथे नय को मिला देने से प्राप्त हो जाता है।\nइस मत के अनुसार एक दृष्टि से हाथी रस्सी जैसी है, दूसरी दृष्टि से नहीं है और जब दृष्टिकोण अस्पष्ट हो तो अवर्णनीय भी है। यह परामर्श तीसरे और चौथे नय को मिलाकर बनाया गया है।\n\n", "id": "488804", "title": "स्यादवाद"}
{"url": "https://hi.wikipedia.org/wiki?curid=488810", "text": "स्कीबाज़ी\n\nस्कीबाज़ी या स्की का खेल () बर्फ़ पर यात्रा करने की एक विधि है जिसमें पाँव के नीचे स्की (लकड़ी, धातु या प्लास्टिक के तंग तख़्ते) बांधकर उन्हें बर्फ़ पर फिसलाया जाता है। आधुनिक युग में यह एक प्रकार का खेल माना जाता है। इसमें ऐसे जूते पहने जाते हैं जो विशेष कुंडियों के ज़रिये नीचे स्कीओं से जुड़ जाते हैं। स्कीबाज़ी में अक्सर दोनों हाथों में सहारे के लिए एक-एक छड़ी () पकड़ी जाती है।\n\nआधुनिक स्की-बाज़ी चार प्रकार की होती है:\n\nइतिहासकारों का मानना है कि संभवतः विश्व में सबसे पहले स्कीबाज़ी का आविष्कार उत्तरी स्कैंडिनेविया के सामी लोगों ने किया था। प्राचीन ग्रंथों में सामियों को 'स्क्रिडफ़िन्नर' () जैसे नाम भी दिए जाते थे, जिसका अर्थ 'स्कीबाज़ सामी' है। आदिकाल में सामी और नोर्डिक लोग स्कीबाज़ी का प्रयोग शिकार, युद्ध और यातायात में किया करते थे। स्कीबाज़ी दर्शाने वाले सबसे पुराने चित्र लगभग ५००० ईसापूर्व काल के हैं और नॉर्वे के नोर्डलैंड क्षेत्र में मिले हैं। इनमें एक स्कीबाज़ को दर्शाया गया है, जिसनें सहारे के लिए केवल एक ही छड़ी पकड़ी हुई है।\n\n", "id": "488810", "title": "स्कीबाज़ी"}
{"url": "https://hi.wikipedia.org/wiki?curid=488816", "text": "कल्वकुर्ति\n\nकल्वकुर्ति (तेलुगु:కల్వకుర్తి) महबूबनगर जिले का एक शहर है।\n", "id": "488816", "title": "कल्वकुर्ति"}
{"url": "https://hi.wikipedia.org/wiki?curid=488817", "text": "अम्राबाद्\n\nअम्राबाद् (तेलुगु:అమ్రాబాదు) महबूबनगर जिले का एक शहर है।\n", "id": "488817", "title": "अम्राबाद्"}
{"url": "https://hi.wikipedia.org/wiki?curid=488818", "text": "अच्चम्पेट्\n\nअच्चम्पेट् (तेलुगु:అచ్చంపేట) महबूबनगर जिले का एक शहर है।\n", "id": "488818", "title": "अच्चम्पेट्"}
{"url": "https://hi.wikipedia.org/wiki?curid=488819", "text": "जड्चर्ल\n\nजड्चर्ल (तेलुगु:జడ్చర్ల) महबूबनगर जिले का एक शहर है।\n", "id": "488819", "title": "जड्चर्ल"}
{"url": "https://hi.wikipedia.org/wiki?curid=488822", "text": "अटलांटिक की लड़ाई\n\nअटलांटिक की लड़ाई द्वितीय विश्वयुद्ध में लगातार चलने वाला सबसे लंबा सैन्य अभियान था जो सन् १९३९ को शुरु हुआ तथा सन् १९४५ में जर्मनी की हार के साथ समाप्त हुआ। यह लड़ाई मित्र राष्ट्रों द्वारा जर्मनी की नौसैनिक नाकेबन्दी— जो कि जर्मनी पर युद्ध के ऐलान के एक दिन बाद से शुरू कर दी गई थी— और फिर जर्मनी द्वारा मित्र राष्ट्रों की पलट नाकेबन्दी पर केन्द्रित थी। सन् १९४० के मध्य से सन् १९४३ के अंत तक यह लड़ाई अपने चरम पर थी। अटलांटिक की लड़ाई में जर्मन नौसेना क्रीक्समरीन की यू-बोटों ने जर्मन वायुसेना लुफ़्तफ़ाफ़ा के साथ मिलकर कामयाबी के साथ मित्र राष्ट्रों के व्यापारिक बेड़ों पर नाकेबन्दी की और बड़ी संख्या में उन्हें डुबाकर मित्र राष्ट्रों का बहुत नुक़सान किया था।\n", "id": "488822", "title": "अटलांटिक की लड़ाई"}
{"url": "https://hi.wikipedia.org/wiki?curid=488823", "text": "यू-बोट\n\nयू-बोट जर्मन भाषा में \"यू-बूट\" का अंग्रेज़ीकरण है। यू-बूट ख़ुद जर्मन भाषा में \"अंटरसीबूट\" (unterseeboot) का संक्षिप्त रूप है जिसका अंग्रेज़ी में मतलब होता है समुद्र के अन्दर की नाव। यह जर्मनी की नौसेना क्रीक्समरीन द्वारा प्रथम तथा द्वितीय विश्वयुद्ध में इस्तेमाल में लाई जाने वाली पनडुब्बियाँ थीं। हालांकि यह दुश्मन की नौसेना के युद्धपोतों के ख़िलाफ़ भी काफ़ी कारगर थी लेकिन जर्मनी ने इसका क़ामयाबी के साथ उपयोग अटलांटिक की लड़ाई में किया जब उसने मित्र राष्ट्रों के विरुद्ध नौसैनिक नाकाबन्दी की और इससे काफ़ी मात्रा में दुश्मन के व्यापारिक जहाज़ डुबाये।\n", "id": "488823", "title": "यू-बोट"}
{"url": "https://hi.wikipedia.org/wiki?curid=488842", "text": "माध्यमिक शिक्षा बोर्ड, राजस्थान\n\nमाध्यमिक शिक्षा बोर्ड, राजस्थान () (संक्षेप में मा. शि. बो., राजस्थान) राजस्थान, भारत में स्कूल स्तर की शिक्षा के लिए एक बोर्ड है।\nमाध्यमिक शिक्षा बोर्ड, राजस्थान, राजस्थान सरकार का एक सरकारी अभिकरण है। बोर्ड राजस्थान राज्य में माध्यमिक शिक्षा के संवर्धन और विकास के लिए उत्तरदायी है। बोर्ड को १९५७ में स्थापित किया गया था। बोर्ड का मुख्यालय अजमेर में स्थित है। राजस्थान माध्यमिक शिक्षा अधिनियम १९५७ के तहत बोर्ड का गठन किया गया था।\n\n\n== सन्दर्भ\n\n", "id": "488842", "title": "माध्यमिक शिक्षा बोर्ड, राजस्थान"}
{"url": "https://hi.wikipedia.org/wiki?curid=488847", "text": "यामेन\n\nयामेन () चीन के राजवंशों के काल में किसी शाही अफ़सर के कार्यालय और घर को कहा करते थे। वैसे तो यह नाम चीन में सदियों से प्रयोग होता आया है लेकिन चिंग राजवंश काल में यह अंग्रेज़ी में भी प्रवेश कर गया। अपने यामेन से राजसेवक अपने अधीन क्षेत्र या शहर का प्रशासन करता था। उसके कार्यभारों में स्थानीय वाणिज्य, सरकारी निर्माण, मुक़द्दमों की सुनवाई व निर्णय और भिन्न प्रकार की नीतियाँ तथा आदेश जारी करना था। आमतौर पर वह अपने यामेन के साथ लगे एक गृह में ही अपने परिवार के साथ रहता था। यह विशेषकर चिंग राजवंश के दौरान होता था जब किसी भी सरकारी अफ़सर के लिए अपने ही मातृप्रान्त में काम करने पर सख़्त​ मनाही थी।\n\nयामेनों की प्रथा १९११ के बाद चीन में समाप्त हो गई लेकिन आम चीनी कठबोली में आज भी कभी-कभी सरकारी दफ़्तरों को 'यामेन' कह दिया जाता है। अक्सर यह तब प्रयोग होता है जब किसी अहंकारी या निकम्मे सरकारी कर्मचारी की बात हो रही हो।\n\n", "id": "488847", "title": "यामेन"}
{"url": "https://hi.wikipedia.org/wiki?curid=488854", "text": "स्की\n\nस्की () लकड़ी, धातु या प्लास्टिक के पतले और लम्बे तख़्तों को कहते हैं जिन्हें जूतों के नीचे जोड़कर स्कीबाज़ी (स्कीइंग) का खिलाड़ी बर्फ़ पर फिसलाकर यात्रा करता है। आमतौर पर दोनों पावों के लिए दो अलग स्की होती हैं। स्कीओं को जूतों से जोड़ने वाले बंधन अलग प्रकार के होते हैं, लेकिन अधिकतर विशेष प्रकार के जूतों के नीचे बनी कुंडियों में खटकाकर कसकर बंध जाते हैं। लगभग सभी स्कीओं में पाँव की उँगलियों वाली तरफ़ से तो जूते स्की के साथ जोड़े जाते हैं लेकिन कुछ प्रकार की स्की-खेलों में पाँव एड़ी की तरफ़ से स्की से नहीं जुड़े होते (जबकि अन्य स्कीबाज़ी में उस ओर से भी जुड़े होते हैं)।\n\n", "id": "488854", "title": "स्की"}
{"url": "https://hi.wikipedia.org/wiki?curid=488917", "text": "हिटलर दीदी\n\nहिटलर दीदी \"(जेंरल दीदी भी कहा जनता है)\" एक भारतीय टेलीविजन नाटक ज़ी टीवी पर। \n\nयुवा इंदिरा शर्मा (रति पांडे द्वारा निभाई), अकेले उसके बड़े परिवार के लिए प्रदान की भारी जिम्मेदारी से काफी तौला खुद चुनौतीपूर्ण काम में फेंकता है और उसके परिवार की अच्छी तरह से किया जा रहा है उसके जीवन में एकमात्र एजेंडा बन जाता है। में चुनौतियों दैनिक दोनों घर और काम के सामने अपने रास्ते पर फेंक का सामना करना पड़ रहा है, वह हास्य की उसकी भावना को खो देता है, उसे महीन भावनाओं को महसूस करने की क्षमता और एक रेजिमेंट अनुशासक, एक काम और जो उसे खोने के कगार पर लगभग हमेशा एक पूर्णतावादी बन जाता है शांत करते हैं। तब दर्ज करें, ऋषि (सुमित वत्स द्वारा निभाई), एक किरायेदार धूप जिसका मुस्कान, प्रसन्नचित बुद्धि और उल्लासपूर्ण भावना के एक परिवार है कि उनके हिटलर दीदी के शासनकाल के तहत हताश महसूस करने लगे है के लिए ताजा हवा के एक सांस की तरह आता है। स्पार्क्स जब ऐसे तेजी से विषम व्यक्तित्व एक ही छत के नीचे रास्ते को पार उड़ जाएगा? ऋषि इंदिरा मुस्कान, सपना है और सब फिर से प्यार करने में सफल होगा? केवल समय ही बताएगा!\n", "id": "488917", "title": "हिटलर दीदी"}
{"url": "https://hi.wikipedia.org/wiki?curid=488931", "text": "रिक़ोन्कीसता\n\nरिक़ोन्कीसता (वसूली) (स्पेनिश: Reconquista) ईसाइयों की साढ़े सात सौ साल लंबे इन प्रयासों को कहा जाता है जो उन्होंने द्वीप नुमा आइबीरिया से मुसलमानों को निकालने और उनकी सरकार के पतन के लिए की। ८ वीं सदी में बनो आमया के हाथों स्पेन की जीत के बाद रिक़ोन्कीसता शुरू ७२२ ए में शानदार कवोआडोंगा से जबकि समापन १४९२ ई. में बरबादी गरना्ह के साथ हुआ।\n१२३६ ई. में मुहम्मद बिन आलअहमर के नेतृत्व स्पेन में मुसलमानों के अंतिम मजबूत गढ़ गरना्ह को कशतालह के फर्डीनंड सोम के हाथों हार हुई और गरना्ह अगले २५० सालों तक ईसाई साम्राज्य का बास्थज़ार बना रहा। २ जनवरी १४९२ ई. को अंतिम मुस्लिम शासक अबू अब्दुल्लाह ने फर्डीनंड और महारानी आयज़ाबीला के सामने हथियार डाल दिए। जिसके परिणामस्वरूप संयुक्त रोमन कैथोलिक समुदाय अस्तित्व में आई।\nचीनी रिक़ोन्कीसता १२४९ ई. में आफौंसो सोम से आलगरब की हार के साथ समाप्त पहुंचा।\n", "id": "488931", "title": "रिक़ोन्कीसता"}
{"url": "https://hi.wikipedia.org/wiki?curid=488935", "text": "मिसिस कौशिक की पाँच बहुएँ\n\nमिसिस कौशिक की पाँच बहुएँ एक भारतीय टेलीविजन श्रृंखला हैं कि ज़ी टीवी पर अकड़ है। शो ૨૦ जून ૨૦૧૧ को प्रीमियर हुआ। यह मूलतः सोम - गुरु से प्रसारित किया, लेकिन अब ३ अक्टूबर ૨૦૧૧ के रूप में सोमवार - शुक्रवार ऐर है। रंग से कड़ी प्रतिस्पर्धा के बावजूद हिट से शो उत्तराँ और बालाजी टेलीफिल्म्स, लोकप्रिय शो सोनी टीवी पर क्या हुआ तेरा वादा, इस शो अच्छा २.५-२.६ की औसत टीआरपी लाभ और यह रहा यह कमाता से तीसरे ज़ी टीवी पर सबसे बेहतरीन शो इसकी।ه\n\nश्रीमती कौशिक की पांच बहुएं एक प्रकाश एक विस्तृत संयुक्त मध्यम वर्ग परिवार और अपनी सख्त और अनुशासक माँ का दिल परिवार नाटक है। एक संयुक्त राजस्थानी परिवार के दुर्जेय महामाता के रूप में, बल्कि वह ably उसके घर की बागडोर आयोजित किया गया है, अपने पति के जीवन में सबसे महत्वपूर्ण निर्णय किया, उसके पाँच पुत्र और चार बेटियों में कानून। कहानी श्रीमती बिन्देश्वरी कौशिक ने अपने सबसे छोटे बेटे के लिए पांचवें बहू के लिए खोज के साथ शुरू होता है। उसके अनुसार, एक आदर्श बहू जो प्रकृति के तत्वों की एक समामेलन (अग्नि, जल, वायु अंतरिक्ष और पृथ्वी) उसके अन्य चार प्यार, ईमानदार और आज्ञाकारी में कानून बेटियों द्वारा प्रतिनिधित्व गुण जैसा होना चाहिए है। लवली दर्ज करें - एक मुक्त उत्साही, मज़ा को प्यार, सुंदर युवा लड़की है जो अपने खुद के नियम बनाने के बजाय किसी और को है में विश्वास रखता है। लवली सोचता है कि यह पूरी तरह से स्वीकार्य है करने के क्रम में किसी की मदद के लिए झूठ! त्वरित उसकी सोच में, वह एक उंगली की तस्वीर पर एक धागा स्पिन लेकिन उसे झूठ हानिरहित और इरादा किसी की भावनाओं को चोट कभी नहीं कर सकते हैं। क्या से प्रसन्नचित एक परिवार नाटक है कि जीवन के प्रति उनके अलग अलग दृष्टिकोण के बावजूद बिन्देश्वरी दिल में लवली यात्रा इस प्रकार है।\n", "id": "488935", "title": "मिसिस कौशिक की पाँच बहुएँ"}
{"url": "https://hi.wikipedia.org/wiki?curid=488937", "text": "पवित्र रिश्ता\n\nपवित्र रिश्ता एक अत्यंत लोकप्रिय भारतीय दैनिक धारावाहिक था जो ज़ी टीवी पर प्रसारित और एकता कपूर की बालाजी टेलीफिल्म्स द्वारा निर्मित था। पवित्र रिश्ता मुंबई शहर और दैनिक समस्याओं को जो वे सामना करने के लिए दिन के आम मध्यम वर्ग के परिवारों के सरल जीवन का चित्रण है।\nकहानी दो प्रेमी मानव और अर्चना की यात्रा पर विशेष रूप से केंद्रित है।\n\nThe Lions Gold Awards is presented by the Lions Club of Mumbai to honour and recognize the professional excellence of Bollywood & Television. Pavitra Rishta has received three awards in 2011.\n\nThe Apsara Film & Television Producers Guild Awards is presented by the Bollywood film industry to honour and recognize the professional excellence of their peers. Pavitra Rishta has received one award.\n\nThe FICCI Frames Excellence Honours is an award ceremony honouring the Hindi film & TV industry.\n\nThe Global Indian Film and TV Honours is an award ceremony for the Hindi film & TV industry.\n", "id": "488937", "title": "पवित्र रिश्ता"}
{"url": "https://hi.wikipedia.org/wiki?curid=488938", "text": "यूटीसी अंतर\n\nयूटीसी अंतर () या सविस अंतर किसी भी स्थान के मानक समय के यूटीसी (समन्वयित विश्वव्यापी समय) से अंतर को बोलते हैं। मसलन किसी भी क्षण में भारत का मानक समय उस समय के यूटीसी से ५.५ घटे आगे होता है, इसलिए भारत का यूटीसी अंतर +५:३० बताया जाता है।\n\nकुछ देशों में गर्मियों में हर रोज़ थोड़ा जल्दी होने वाले प्रकाश का प्रयोग राष्ट्रीय-स्तर पर उर्जा बचने के लिए किया जाता है। इसके लिए हर वर्ष में निर्धारित शुरूआती और अंतिम तिथियाँ तय करके उन दोनों के बीच पूरे राष्ट्र की घड़ियाँ एक घंटा आगे कर दी जाती है। इस से पूरे देश की दिनाचार्य लगभग एक घंटे पहले शुरू होती है और एक घंटे पहले ख़त्म होती है, यानि रात को बत्तियाँ इत्यादि एक घंटा कम प्रयोग होती हैं और उर्जा की बचत होती है। इस रीति को दिवालोक बचत समय (दि॰ब॰स॰, ) कहा जाता है। जिन दिनों में किसी स्थान पर दि॰ब॰स॰ चालू हो वहाँ (केवल दि॰ब॰स॰ काल के लिए) यूटीसी अंतर में +१:०० जोड़ दिया जाता है। इस वजह से किसी भी समय मंडल में कुछ स्थान वर्ष में कुछ महीनों के लिए अपना यूटीसी अंतर बदल सकते हैं।\n\n", "id": "488938", "title": "यूटीसी अंतर"}
{"url": "https://hi.wikipedia.org/wiki?curid=488940", "text": "दिवालोक बचत समय\n\nदिवालोक बचत समय (दि॰ब॰स॰, ) या ग्रीष्मसमय () कुछ देशों की उस प्रथा को कहते हैं जहाँ गर्मियों के मौसम में सुबह जल्दी होने वाली रौशनी का लाभ उठाने के लिए ग्रीष्म ऋतु में घड़ियों को आगे कर दिया जाता है। आमतौर पर दि॰ब॰स॰ में हर वर्ष में निर्धारित शुरूआती और अंतिम तिथियाँ तय करके प्रशासनिक आदेश द्वारा घड़ियों को एक घंटा आगे चलाया जाता है। इस से पूरे देश की दिनचर्या लगभग एक घंटे पहले शुरू होती है और एक घंटे पहले ख़त्म होती है, यानि रात को बत्तियाँ इत्यादि एक घंटा कम प्रयोग होती हैं और उर्जा की बचत होती है।\n\n", "id": "488940", "title": "दिवालोक बचत समय"}
{"url": "https://hi.wikipedia.org/wiki?curid=488941", "text": "फिर सुबह होगी\n\nफिर सुबह होगी एक भारतीय नाटक ऑपेरा श्रृंखला है कि वर्तमान में बुंदेलखंड क्षेत्र की बेदिया समुदाय, मध्य प्रदेश के बारे में ज़ी टीवी पर ऐर जाता है पर प्रीमियर हुआ ૧૭ अप्रैल, ૨૦૧૨। यह हर सोम - शुक्र ૦૯:૩૦ ऐर। यह महाबलेश्वर के पास वाई गांव में गोली मार दी जा रही है।\n\nयह कहानी सुगनी नामक एक लड़की की है। जिसका कोई लक्ष्य नहीं था और कोई आशा भी नहीं था। वह केवल अपने माँ के जैसे वही कार्य को कर रही थी। लेकिन उसे जब बाहरी दुनिया के बारे में पता चलता है तो उसे भी इच्छा होती है कि वह भी उसी प्रकार जीवन बिताए जैसे अन्य लोग। इसी पर यह कहानी आधारित है।\n\n", "id": "488941", "title": "फिर सुबह होगी"}
{"url": "https://hi.wikipedia.org/wiki?curid=488943", "text": "डान्स इंडिया डान्स लिल मास्टर्स २\n\nडांस इंडिया डांस टीम में डांस इंडिया डांस डांस इंडिया डांस सीरीज के Li'l मास्टर्स के 2 सीजन शुरू हो रहा है। इसमें भाग लेने के लिए उम्र बाधा नहीं है। केवल बच्चों के 4-13 वर्ष की उम्र के बीच में भाग ले सकते हैं। शो अब 28 अप्रैल से 2012 में ज़ी टीवी पर प्रसारित किया जा रहा है।\n", "id": "488943", "title": "डान्स इंडिया डान्स लिल मास्टर्स २"}
{"url": "https://hi.wikipedia.org/wiki?curid=488944", "text": "जटोली शिव मंदिर\n\nजटोली शिव मंदिर की स्थापना श्री श्री 1008 स्वामी कृष्णानंद परमहंस महाराज ने की थी। स्वामी कृष्णानंद परमहंस 1950 में जटोली आए थे। 1974 में मंदिर का निर्माण कार्य शुरू हो गया था। जटोली की हसीन वादियों में स्थित है यह भव्य शिव मंदिर। इसका निर्माण पिछले 35 वर्ष से चल रहा है। जटोली में मंदिर की स्थापना स्वामी कृष्णानंद परमहंस ने 1973 की थी जो 1983 में ब्रह्मलीन हो गए। जटोली की हसीन वादियों में स्थित है यह भव्य शिव मंदिऱ। इसका निर्माण पिछले 35 वर्ष से चल रहा है। \n\nस्वामी कृष्णानंद के समाधि लेने के बाद मंदिर प्रबंधक कमेटी ने मंदिर का निर्माण जारी रखा। मंदिर में हाल ही में 11 फुट लंबा स्वर्ण कलश चढ़ाया गया है। इससे मंदिर की ऊंचाई करीब 122 फुट तक पहुंच गई। कमेटी का दावा है कि यह उत्तर भारत का सबसे ऊंचा शिव मंदिर है। जटोली स्थित शिव मंदिर में जल्द ही 17 लाख रुपए की लागत का स्फटिक शिवलिंग की स्थापना और प्राण प्रतिष्ठा की जाएगी। \n\nयहां पर भगवान शिव, माता पार्वती, गणेश, कार्तिकेय और हनुमान की मूर्तियां स्थापित की जाएंगी। मंदिर की खास बात है कि इसका निर्माण भक्तों द्वारा किए गए दान से ही किया गया है। मंदिर निर्माण पर अब तक करोड़ों रुपए खर्च हो चुके हैं। शिव मंदिर के साथ प्राकृतिक शिव गुफा के दर्शन के लिए आज भी भक्त दर्शन के लिए आते हैं।\n", "id": "488944", "title": "जटोली शिव मंदिर"}
{"url": "https://hi.wikipedia.org/wiki?curid=488960", "text": "विद्युत ग्रिड\n\nविद्युत उत्पादकों से विद्युत शक्ति लेकर विद्युत उपभोक्ताओं तक उपलब्ध कराने के लिये प्रयोग किये जाने वाले परस्पर जुड़े हुए विद्युत नेटवर्कों को विद्युत ग्रिड (electrical grid) कहते हैं। इसके मुख्य तीन भाग होते हैं - शक्ति संयंत्र (power stations), संचरण लाइनें (transmission lines) तथा ट्रांसफॉर्मर\n\nविद्युत ग्रिडों को कई प्रकार से जोड़ा जा सकता है। इनका वर्नन नीचे दिया गया है-\n\nविद्युत् उत्पादकों से विद्युत् लेकर उपभोक्ताओ को उपलब्ध कराने हेतु परस्पर जुड़े हुए विद्युत् तंत्र को विद्युत् ग्रिड कहते है, इसके मुख्यतया तीन घटक होते है :\n\n१- 'शक्ति संयंत्र (पॉवर स्टेशन) - इसके अंतर्गत दहनशील ईंधन (coal, natural गैस, biomass) अथवा अदाहनशील ईंधन ((wind, solar, nuclear, hydro power) से विद्युत् का उत्पादन किया जाता है।\n\n२- संचरण तंत्र - इसके अंतर्गत विद्युत् को आपूर्ति केंद्र से देय केंद्र तक प्रेषित किया जाता है।\n\n३- ट्रांस्फार्मर -विद्युत् वितरण हेतु वोल्टज को स्टेप-डाउन करता है।\n\n", "id": "488960", "title": "विद्युत ग्रिड"}
{"url": "https://hi.wikipedia.org/wiki?curid=488962", "text": "हिट्टी साम्राज्य\n\nहिट्टी साम्राज्य अनातोलिया यानि आज के तुर्की में स्थित एक साम्राज्य ईसापूर्व 1900 में था जो हिन्द-आर्य मूल के लोगों का माना जाता है। इसकी व्याख्या के लिये आर्य प्रवास तथा स्थानांतरण सिद्धांत का सहारा लिया जाता है। असीरियाई लोगों से इन्होंने कीलाकार लिपि में लिखना सीखा था। सभ्यता के बारे में पूर्ण और प्रामाणिक रूप से बहुत कुछ ज्ञात नहीं है।\n", "id": "488962", "title": "हिट्टी साम्राज्य"}
{"url": "https://hi.wikipedia.org/wiki?curid=488963", "text": "वुडरो विल्सन\n\nवुडरो विल्सन () (१८५६-१९२४) अमेरिका के २८ वें राष्ट्रपति थे। विल्सन को लोक प्रशासन के प्रकार्यों की व्याख्या करने वाले अकादमिक विद्वान, प्रशासक, इतिहासकार, विधिवेत्ता और राजनीतिज्ञ के रूप में जाना जाता है। \nवुडरो विल्सन का जन्म २८ दिसम्बर १८५६ को अमेरिका के वर्जीनिया प्रांत में हुआ था। उन्होंने प्रिन्सटन विश्वविद्यालय से राजनीति, प्रशासन और विधि का अध्ययन करते हुए १८७९ में स्नातक की उपाधि प्राप्त की। प्रिन्सटन विश्वविद्यालय से ही १८८६ में विल्सन ने पीएच. डी. की उपाधि प्राप्त की। उनकी पहली रचना \"कांग्रेसी सरकार\" (Congressional Government) १८८४ में प्रकाशित हुई। विल्सन १८८६ से लेकर १९०२ तक राजनीति विज्ञान के प्रोफेसर रहे। १९०२ से १९१० तक की अवधि में वे प्रिन्सटन विश्वविद्यालय के अध्यक्ष (President) के पद पर रहे।\n\nविल्सन को १९१० में न्यू जर्सी राज्य का गवर्नर चुना गया। १९१२ में विल्सन को अमेरिका का २८ वाँ राष्ट्रपति चुना गया। वे ८ वर्षों तक अमेरिका के राष्ट्रपति के पद रहने के बाद सेवानिवृत्त हो गये। १९१९ में विल्सन को शांति का नोबेल पुरस्कार प्राप्त हुआ। १९२४ में मस्तिष्क आघात (cerebral haemorrhage) से उनका निधन हो गया।\n\nवुडरो विल्सन ने स्वप्न में भी यह नहीं सोचा होगा कि एक दिन वह संयुक्त राज्य अमेरिका का राष्ट्रपति बनेगा। बहुत कम ऐसे लोग हैं जो इस पद पर राजनीतिक अपरिपक्वतापूर्ण व्यक्तित्व से पहुंचे होंगे। लेकिन राष्ट्रपति बनने के पश्चात् किसी ने इतनी दृढ़ता, सूझबूझ, राष्ट्र-निर्माण की दक्षता एवं कर्त्तव्य-परायणता से कार्य नहीं किया होगा, जितना शान्ति के मसीहा विल्सन ने। एक भविष्यदृष्टता और आदर्शवादी होते हुए भी वह लिंकन के बाद सबसे अच्छा अधिक यथार्थवादी और निपुण राजनीतिक नेता था। परन्तु 1913 में कोई भी यह नहीं जानता था कि विल्सन महान व्यक्ति बनेगा। कोई नहीं जानता था कि विल्सन द्वारा संयुक्त राज्य अमेरिका को प्रथम विश्वयुद्ध में भाग न लेने के सभी प्रयत्नों के बावजूद भी उस राष्ट्र को युद्ध में निर्णायक भाग लेना होगा। कोइ नही जानता था कि वह अटलाण्टिक के उस पार जाकर विश्व को स्थायी शान्ति देने का प्रयास करेगा और उसके प्रयत्न कुछ यूरोपीय राजनीतिज्ञों की स्वार्थपरायणता और घरेलू तुच्छ विरोधों की वेदी पर नष्ट होंगे। किसी अमेरिकी राष्ट्रपति ने अपने ही आदर्शों एवं योजनाओं को अपने ही लोगों द्वारा निर्दयतापूर्वक निरस्त एवं पराजित होते हुए नहीं देखा होगा।\n\nविल्सन राजनीति शास्त्र का प्राध्यापक था। अतएव वह चिंतक था। उसने अमेरिकी प्रशासन पर विशद् ग्रन्थ लिखे थे। उसका विचार था कि कार्यपालिका एवं व्यवस्थापिका में शक्ति के बंटवारे से शासन में सामंजस्य नहीं हो पाया। अतएव उसकी इच्छा थी कि अमेरिकी राष्ट्रपति को इंग्लैण्ड के प्रधानमन्त्री की भांति शक्तिशाली होना चाहिये। जब वह राष्ट्रपति बना तो उसने निःसन्देह अपने विचारों को कार्यान्वित कर राष्ट्रपति की शासन का शक्तिशाली केन्द्र-बिन्दु बनाया। उसमें साहसिक निर्भीकता, निरुत्तर कर देने वाली निष्कपटता थी। उसका विश्वास था कि सात्विक कार्यों की सदैव विजय होगी और सत्य के प्रतिनिधियों को असत्य, अविवेक एवं आडम्बर से समझौता नहीं करना चाहिये। अपने शासनकाल के आरम्भिक वर्षों में ही उसने सम्पूर्ण जनता का ध्यान आकर्षित कर लिया। उसने सम्पूर्ण राष्ट्रीय जीवन में समर्पण, त्याग एवं नैतिकता की भावना को प्रेरित किया। लेकिन स्वयं की सात्विकता एवं उद्देश्यों के प्रति उसमें इतना गर्व कर गया कि वह सोचने लगा कि जो उसका विरोध करते थे वे ईश्वर का विरोध कर रहे थे। उसमें लिंकन की विनम्रता का अभाव था। अपने चुनाव अभियान में उसने पूर्व के अनुदारवादी विचारों को त्यागकर प्रगतिवाद का नारा दिया था। राष्ट्रपति बनने के बाद उसने अपने व्यक्तित्व में समझौतावादी जीवन ग्रहण नहीं किया, हालांकि राष्ट्रपति पद के नामांकन के लिए उसने उस ब्रायन की भी बहुत प्रशंसा की थी जिसके सम्बन्ध मेंं उसकी धारणा यह थी कि ‘उसे कचरे में फैंक देना चाहिए।’ वस्तुतः उसके व्यकितत्व में अनेक गुणों का सम्मिश्रण था। वह खुशामद पसन्दगी की एवं विनम्र घूसखोरी की कला से परिचित था, लेकिन साथ ही वह गहरी नैतिकता, दया एवं संवेदनशील वृत्ति का भी था। वह अच्छे-बुरे की पहचान रखता था। उसमें ‘पूर्व विमान’ (Old Testament), प्लेटो के ‘दार्शनिक राजा’ एवं मैकियावली के ‘राजकुमार’ (प्रिंस) के तत्त्वों का समावेश था। लिंकन की भांति वह समय के साथ अपने उत्तरदायित्व के योग्य सिद्ध हुआ।\n\nविल्सन शान्ति के राजनय में विश्वास करता था, मतभेदों को वार्ता के राजनय द्वारा सुलझाने का पक्षधर था। वह आदर्शवादी था। जब दूसरी बार वह राष्ट्रपति चुना गया तब उसे इस बात की गम्भीर चिन्ता थी कि विश्व की तनावपूर्ण स्थिति को देखते हुए अमेरिका को तटस्थता के पायदान पर नहीं रखा जा सकता था। विल्सन शान्ति का समर्थक था। वह अच्छी तरह जानता था कि विश्व युद्ध में अमेरिकी प्रदेश से अमरीकियों की विचारधारा, दर्शन एवं साहित्य पर युद्धप्रियता का भारी प्रभाव पड़ेगा। विल्सन ने अमेरिकी प्रस्तावों को शान्ति के लिए प्रस्तुत किया जिन्हें यूरोपीय शक्तियों ने अस्वीकार कर दिया। अमेरिका ने तटस्थता की घोषणा की। 4 सितम्बर 1914 को कांग्रेस के नाम अपने राजनयिक सन्देंश में विल्सन ने कहा कि-”यह स्थिति हमारे द्वारा निर्मित नहीं है लेकिन यह हमारे सामने है। यह हमें प्रत्यक्ष रूप से प्रभावित करती है मानो हम उन परिस्थितियों के भागीदार हैं जिन्होंने इसे जन्म दिया है। हम इसका भुगतान करेंगे यद्यपि हमने जानबूझकर इसे जन्म नहीं दिया है।“ अमेरिका महायुद्ध से अछूता नहीं रह सकता था फिर भी 1914 में कोई अमेरिकी नहीं जानता था कि उन्हें युद्ध में संलग्न होना पड़ेगा। जब जर्मनी की यू-बोटों (U-Boats) ने अनियन्त्रित युद्ध शुरु कर दिया तो जर्मनी के विरुद्ध अन्तिम शक्तिशाली तटस्थ देश अमेरिका भी युद्ध में प्रविष्ट हो गया। विल्सन ने 2 अप्रैल 1917 को कांग्रेस को अपना प्रसिद्ध सन्देश भेजा, जिसमें उसने अपने देश को सलाह दी कि यह युद्ध में प्रवेश करे और विश्व को लोकतन्त्रीय शक्तियों की रक्षा करे। उक्त सन्देश में उसने कहा, ”जिन सिद्धान्तों को हम हृदय से चाहते हैं, उनकी रक्षार्थ हम अवश्य लड़ेगे। हम लोकतन्त्र की रक्षा करेंगे। हम उन लोगों के अधिकारों की रक्षा करेंगे जो किसी न्यायपूर्ण सत्ता का आदर करते हैं और इस प्रकार अनुशासन में रहकर अपने शासन में कुछ अधिकार चाहते हैं। हम सभी छोटे देशों और राष्ट्रों के अधिकारों और स्वतन्त्रताओं की आवश्यक रक्षा करेंगे। हम अवश्य चाहेंगे कि सारे संसार में स्वतन्त्र लोगों को न्यायपूर्ण स्वतन्त्रता प्राप्त रहे जिससे सभी देशों में शान्ति और सुरक्षा बनी रहे और इस प्रकार सारा विश्व स्वतन्त्र रहे। आज अमेरिका के सौभाग्य से वह दिन आ गया है जबकि हमारे नागरिक अपना रक्त और अपनी शक्ति उन सिद्धान्तों की रक्षार्थ व्यय करेंगे जिनके आधार पर अमेरिका का जन्म हुआ था, जिनके आधार पर अमेरिका को सुख और समृद्धि प्राप्त हुई थी तथा वह अमूल्य शान्ति प्राप्त हुई जिसे वह अत्यन्त महत्व की दृष्टि से देखता आया है।“\n\nशान्तिप्रिय विल्सन विवश था। अमेरिका के भविष्य के लिए यह अत्यन्त महत्व की बात थी कि उसे ऐसा व्यक्ति राष्ट्रपति के रूप में मिला था जिसने इस युद्ध के आधार को ‘मोक्ष और सुधार की संज्ञा’ में परिणत कर दिया। 17 जनवरी 1917 के भाषण का एक अंश उसकी सम्पूर्ण मानवता के प्रति संवेदनशील विचारों को अभिव्यक्त करता है-”बिना किसी पक्ष की विजय के शान्ति, प्रत्येक जाति के लिए आत्म-निर्णय का सिद्धान्त, सामूहिक, स्वतन्त्रता, अस्त्र-शस्त्रों का परिसीमन, उलझाने वाली सन्धियों का उन्मूलन तथा आक्रमण की रोक के लिए सामूहिक संरक्षण की व्यवस्था।“ 2 अप्रैल को विल्सन ने देश की सर्वोच्च प्रतिनिधि संस्था कांग्रेस के सामने उपस्थित होकर युद्ध की घोषणा करने की अनुमति मांगी। ”इस महान शान्तिपूर्ण जनता को युद्ध की ओर-जो सबसे अधिक भयानक और विध्वंसक युद्ध है।.ले जाना भयानक बात है। सभ्यता स्वयं भी संकट के पलड़े में झूल रही है किन्तु न्याय शान्ति की अपेक्षा मूल्यवान है ओर हम ऐसी वस्तुओं के लिए लड़ेंगे जो हमें अत्यधिक प्रिय रही हैं। लोकतन्त्र के लिए, ऐसे लोगों के अधिकारों के लिए जो शासन का इसीलिए मान करते हैं कि अपनी सरकार में उनकी सुनवाई हो, छोटे राष्ट्रों के अधिकारों और स्वतन्त्रता के लिए लोगों को ऐसे संगठनों द्वारा विश्व के न्याय शासन के लिए जो सभी राष्ट्रों को शान्ति और सुरक्षा दिलाए और अन्त में सर्व विश्व को स्वतन्त्र बन सकें। ऐसे ही लोक कार्य को अपना जीवन और अपना सर्वस्व समर्पित कर सकते हैं। इस अभियान के साथ कि वह दिन आ गया है, जब अमेरिका का अपरा रक्त और शक्ति, अपने सिद्धान्तों के लिए जिन्होंने उसे जन्म और सुख-शान्ति दी है, जिसे उसने सुरक्षित रखा है, खर्च करनी चाहिए यानि ईश्वर की कृपा रही तो वह इसके अतिरिक्त और कुछ कर भी नहीं सकता।“\n\nयुद्ध के पश्चात्, चाहे विल्सन को पराजय का सामना करना पड़ा हो और चाहे नाममात्र के वास्तविकतावादियों ने उसकी कटु आलोचना की हो, उसका भाषण अमेरिकी इतिहास एवं राजनीति को मोड़ देने वाला था। उनके हृदय से निकलने वाले शब्द इतने मार्मिक थे कि सारा राष्ट्र उसकी आवाज पर तानाशाही पर प्रजातन्त्र की बर्बरता पर सभ्यता की विजय के लिए युद्ध में कूद पड़ा। समुद्र पार के देशों में वह न केवल एक अद्वितीय महापुरुष के रूप में प्रकट हुआ, न केवल एक शक्तिशाली राष्ट्र के नेता के रूप में पहचाना जाने लगा, जो विश्व में शान्तिप्रिय, सुखद व व्यवस्थित जीवन की रक्षा के लिए अवतरित हुआ हो।\n\nनेविन्स एवं कौमेजर के शब्दों में- ” 'शक्ति अधिकाधिक शक्ति, शक्ति बिना किसी रुकावट या सीमा के' यह वचन राष्ट्राध्यक्ष विल्सन ने दिया था और राष्ट्र हठवादिता को थोपने में सफलता प्राप्त की। इस वचन की पूर्ति के लिए अविलम्ब कार्यरत हो गया। इसके पूर्व की किसी सरकार ने युद्ध में इससे अधिक बुद्धिमानी ओर कार्यक्षमता नहीं दिखलाई थी। इसके पूर्व अमेरिकावासियों ने भी ऐसी स्फूर्ति, साधन-सम्पन्नता और आविष्कार बुद्धि का प्रभावशाली प्रदर्शन नहीं किया था।“ ‘बिना विजय की शांन्ति’ युद्ध का नारा बन गया था।\n\nयुद्ध-विराम सन्धि के पश्चात् विल्सन जब अपने सचिव की सलाह न मानकर दिसम्बर, 1918 में पेरिस शान्ति सम्मेलन में पहुंचा तो उसका ‘शान्ति के मसीहा’ के रूप में स्वागत हुआ। यूरोप में उस समय यह भावना विद्यमान थी कि केवल विल्सन ही ऐसा व्यक्ति है जो विभिन्न राष्ट्रों के राग-द्वेष और उनकी ईर्ष्या-भावना से ऊपर उठा हुआ एवं मानवता का रक्षक है। अतः जब यह दार्शनिक राजा अपने सिद्धान्तों की पुस्तिका हाथ में लेकर सैनिक-शक्ति से लैस, सन्धि की शर्तें निर्धारित करने आया तो यूरोप की जनता ने उसके सम्मान में हृदय खोल दिया। सभी देशों में उसका अभूतपूर्व स्वागत हुआ। जब वह पेरिस पहुंचा तो फ्रांसीसी उसे देखकर आनन्द-विभोर हो उठे। सड़कों पर अपार जन-समूह ने उसकी स्तुति की और अखबारों ने उसके गुणगान किए। वास्तव में सभी की आंखें उसकी ओर लगी थीं। विजयी न्याय की, विजित दया की और सामान्य जन-शक्ति की आशा करते थे।\n\nविल्सन इस सम्मेलन में शान्ति का दीप बनकर आया था। वह नहीं चाहता था कि पेरिस सम्मेलन 1815 के वियना कांग्रेस जैसे निहित स्वार्थों का गढ़ बन जाये। परन्तु वह अन्दाज नहीं लगा पाया था कि विजेता राष्ट्रों में स्वार्थ की गन्ध रहती है और यदि वह अन्य तथ्यों को ध्यान में रखता तो वह उस जाल या धोखे से बच जाता जिसमें वह स्वयं अपने आदर्शवाद के कारण बुरी तरह उलझ गया। उसके पवित्र उद्देश्य विजेता राष्ट्रों की सत्ता-पिपासा के आगे भस्मसात हो गये। विल्सन ने अपने विचारों को प्रसिद्ध 14 सूत्रों (Fourteen Points) के रूप में प्रस्तुत किया। उसके 14 सूत्रों में प्रथम सूत्र यही था कि शान्ति के समझौते सार्वजनिक रूप से किये जायेंगें, कोई गुप्त समझौता नहीं होगा। इन सिद्धान्तों की मित्रराष्ट्रों के राजनीतिज्ञों ने भी सराहना की थी। उनके पास युद्धोत्तर समस्याओं का समाधान करने के लिए उपरोक्त सिद्धान्तों के अतिरिक्त और क्या था ? और पराजित राष्ट्रों ने भी इन सिद्धान्तों के प्रति अपनी सहमति प्रकट की परन्तु आदर्शों एवं सिद्धान्तों की अन्ततः शक्ति-पूजक राष्ट्रों के सामने कुछ न चल सकी। इस सम्मेलन में भी राष्ट्रवादी विचारों, व्यक्तिगत स्वार्थों का बोलबाला रहा, जिनका वियना कांग्रेस (1815) में प्राधान्य रहा था। फ्रांस का क्लेमेंसी और इंग्लैण्ड का लॉयड दोनों ने ही विल्सन पर अपनी हठवादिता को थोपने में सफलता प्राप्त की। आर0बी0 मोबात ने ‘यूरोपियन डिप्लोमेसी’ में लिखा है कि ”क्लेमेंसो प्रातःकाल यह वाक्य दुहराया करता था- मैं राष्ट्रसंघ (League of Nations) की स्थापना का समर्थन करूंगा।“ किन्तु इटली के ओरलैण्डो से जब एक बार पूछा गया कि राष्ट्रसंघ के बारे में आपका क्या मत है तो उत्तर दिया था कि ”हम निःसन्देह राष्ट्रसंघ की स्थापना का स्वागत करेंगे किन्तु फ्यूम (Fiums) का प्रश्न तय किया जाना चाहिये।“ विल्सन सम्पूर्ण सम्मेलन में अकेला पड़ गया था। वियना कांग्रेस के पश्चात् यूरोप में इस प्रकार इतने विशाल पैमाने पर विश्व स्तर का कोई सम्मेलन नहीं हुआ था।\n\nप्रिन्सटन में राजनीति-दर्शन का यह भूतपूर्व प्रोफेसर एक प्रतिभाशाली वक्ता तथा आदर्शवादी विचारक था। वह कठोर विश्वासों का व्यक्ति था जिसमें राजनीतिक दूरदर्शिता तो उच्च कोटि की थी, लेकिन इतनी कूटनीतिक योग्यता नहीं थी कि वह अन्य प्रतिनिधियों को पराजित राष्ट्रों के साथ उदार व्यवहार के लिए तैयार कर सके। स्टेन्नार्ड बेकर के शब्दों में ”जिस किसी ने भी उसको (विल्सन को) काम करते देखा, उसकी कभी हिम्मत नहीं हुई कि वह विल्सन के समक्ष अथवा उसकी पीठ पीछे निन्दा करने का साहस करता।“ विल्सन का यह विश्वास था कि राष्ट्रसंघ की स्थापना से ही मानव जाति की रक्षा हो सकती है, अतः वह इसे सब शान्ति-सन्धियों का अनिवार्य अंग बनाना चाहता था। किन्तु वह मानसिक दृष्टि से लॉयड जॉर्ज तथा क्लेमेंसो के समान कुशाग्र नहीं था और अपने पूर्व-निर्धारित विचारों पर विशेष रूप से भरोसा रखता था, अतः वह कूटनीति के क्षेत्र में और राजनीतिक सौदेबाजी के नौसिखिया सिद्ध हुआ। उसके आदर्शवाद और राष्ट्रसंघ की स्थापना के अत्यधिक उत्साह का दूसरे देशों ने पूरा लाभ उठाया। अन्य देश राष्ट्रसंघ के निर्माण की बात मान लें, इसके लिए विल्सन सब कुछ त्यागने के लिए तैयार था, यहां तक कि राष्ट्रसंघ के लिए वह अपने 14 सूत्रों के अनेक सिद्धान्तों की अवहेलना करने के लिए भी तैयार हो गया। पाल बर्डसल (P . Birdsall) के कथनानुसार वह क्षतिपूर्ति की समस्या के अतिरिक्त अन्य सभी प्रश्नों पर ब्रिटेन, फ्रांस और जापान से राष्ट्रसंघ के नाम पर प्रायः अपनी अधिकांश बातें मनवाने में सफल हुआ। चीनी जनता द्वारा बास हुआ शाण्टुङ्ग का प्रदेश विल्सन के आत्म-निर्णय के सिद्धान्त के आधार पर चीन को मिलना चाहिये था, किन्तु विल्सन ने राष्ट्रसंघ की स्थापना के लिए अन्य महाशक्तियों का सहयोग प्राप्त करने की इच्छा से इसे जापान को देने का निर्णय किया। यह निर्णय स्वयंमेव विल्सन द्वारा अपने सिद्धान्तों पर कुठाराघात था। फिर भी, पेरिस-सम्मेलन में यदि पराजितों के साथ थोड़ी नरमी बरती गई तो वह विल्सन के कारण ही। इसमें कोई सन्देह नहीं था कि यदि विल्सन सम्मेलन में न होता तो लॉयड जॉर्ज और क्लेमेंसो न जाने क्या से क्या कर देते। विल्सन ही उनकी असीम आकांक्षाओं पर अंकुश लगाता रहा। यदि विल्सन न होता तो फ्रांस जर्मनी का नामोनिशान मिटाकर ही दम लेता।\n\nविल्सन के दो उद्देश्य थे। प्रथम न्यायपूर्ण समझौता जिसके अनुसार आत्म-निर्णय के सिद्धान्त पर राष्ट्रों की सीमाओं का निर्धारण हो ताकि परस्पर शान्ति स्थापित हो सके। द्वितीय, राष्ट्रसंघ की स्थापना। पहले उद्देश्य में वह सफल नहीं हुआ क्योंकि जो शान्ति की गई वह थोपी हुई शान्ति थी न कि आत्म-निर्णय के आधार पर या समझौता-वार्ता की शान्ति। परन्तु उसे दूसरे उद्देश्य में सफलता प्राप्त हुई। राष्ट्रों के संघ का विचार मौलिक नहीं था और कई देशों में कई लोगों ने इस विचार को स्पष्ट करने में योगदान दिया था, किन्तु जिस राष्ट्रसंघ (League of Nations) की अन्तिम रूप से स्थापना की गई थी वह विल्सन की ही सृष्टि थी और उसके आदर्शों का मन्दिर था। कुछ विद्वानों का विचार है कि विल्सन ने स्वयं पेरिस में आकर एक भारी भूल की। यदि वह वाशिंगटन में रह कर ही अमेरिकन प्रतिनिधियों को आदेश देता रहता तो बहुत सम्भव था कि उसका प्रभाव अधिक व्यापक होता, पर विल्सन को सर्वाधिक चिन्ता राष्ट्रसंघ की थी और उसकी अभिलाषा थी कि विश्व संस्था के विधान का निर्माण वह स्वयं करे। वास्तव में यह बहुत दुर्भाग्यपूर्ण रहा कि जहाँ सम्मेलन में उसकी उपस्थिति स्वयं सम्मेलन के लिए हितकर न रही, वहां अपने देश से दूर होकर वह अमेरिकी जनता से भी सम्पर्क स्थापित न रख सका जिसका दुष्परिणाम यह हुआ कि उसके द्वारा पोषित राष्ट्रसंघ को उसके स्वयं के देश ने ही अस्वीकार कर दिया। अमेरिकन सीनेट ने विल्सन के राष्ट्रसंघ की सदस्यता के प्रस्ताव को नहीं माना। 1918 में कांग्रेस के चुनावों में विल्सन विरोधी रिपब्लिकन दल को कांग्रेस के दोनों सदनों में बहुमत प्राप्त हो गया और सीनेट ने राष्ट्रसंघ के विधान एवं वर्साय की सन्धि को स्वीकार करने के मसविदे को रद्द कर दिया। यह मानवता के एक महान पैगम्बर का दुःखमय पराभव था।\n\nवुडरो विल्सन का मानना था कि लोक प्रशासन को राजनीति से पृथक होना चाहिेए। उन्हें सामान्य तौर पर प्रशासन और राजनीति में विभाजन को रेखांकित करने के कारण याद किया जाता है। विल्सन के अनुसार किसी संविधान की रचना तो आसान है किंतु उसको क्रियान्वित करना कठिन है। उन्होंने क्रियान्वयन के क्षेत्र के अध्ययन पर विशेष बल दिया। अपने निबन्ध \"स्टडी ऑफ ऐडमिनिस्ट्रेशन\" (Study of Administration) में विल्सन ने राजनीति और प्रशासन के अंतरसंबंधों पर चर्चा करते हुए लिखा था कि, \"प्रशासन राजनीति के विषय क्षेत्र के बाहर है। प्रशासनिक समस्याएँ राजनीतिक समस्याएँ नहीं होती हैं। यद्यपि राजनीति, प्रशासन के कार्य व स्वरूप निर्धारित कर सकती है फिर भी उसको यह अधिकार नहीं दिया जाना चाहिए कि वह प्रशासनिक पक्षों के बारे में हेर-फेर कर सके।\"\nप्रशासन को राजनीति से स्वतंत्र करते हुए वुडरो विल्सन ने उसे एक विषय के रूप में स्थापित करने में महत्वपूर्ण भूमिका निभायी।\n\n", "id": "488963", "title": "वुडरो विल्सन"}
{"url": "https://hi.wikipedia.org/wiki?curid=488966", "text": "यूटीसी+०१:००\n\nयूटीसी +०१:०० () वह यूटीसी समय अंतर है जो समन्वयित विश्वव्यापी समय (यूटीसी) से एक घंटा आगे हो, यानि +०१:०० हो। इस यूटीसी अंतर का प्रयोग इन मानक समयों में होता है:\n\nयह यूटीसी अंतर इन देशों और क्षेत्रों में वर्षभर के लिए प्रयोग होता है: अल्जीरिया, अंगोला, बेनिन, कैमरून, मध्य अफ़्रीकी गणतंत्र, चाड, कोंगो गणतंत्र, कोंगो लोकतान्त्रिक गणराज्य (बान्दुन्दु, बा-कोंगो, एकातेअर​, किन्शासा क्षेत्रों में), भूमध्यरेखीय गिनी, गाबोन, नाइजर, नाइजीरिया व तुनीसिया।\n\nउत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से वह देश जहाँ यह यूटीसी अंतर केवल सर्दियों में मानक समय के रूप में प्रयोग होता है इस प्रकार हैं: अल्बानिया, अंदोरा, ऑस्ट्रिया, बेल्जियम, बॉस्निया व हेर्त्ज़ेगोवीना, क्रोएशिया, चेक गणराज्य, डेनमार्क (फ़रो द्वीपों और ग्रीनलैंड छोड़कर), फ़्रांस, जर्मनी, जिब्राल्टर, हंगरी, आयरलैंड, इटली, लिक्टेन्स्टाइन, लग्ज़म्बोर्ग, मासेदोनिया, माल्टा, मोनाको, मोन्टेनेग्रो, नेदरलैंड्ज़​, नॉर्वे, पोलैंड, सान मरीनो, सर्बिया, स्लोवाकिया, स्लोवीनिया, स्पेन (कैनेरी द्वीपों को छोड़कर), स्वीडन, स्विट्ज़रलैंड व वैटिकन​।\n\nटिप्पणी (१) - आयरलैंड में शीतकालीन समय की प्रथा है और इसमें सर्दियों में घड़ियाँ एक घंटा पीछे कर दी जाती है।\n\nदक्षिणी गोलार्ध में यह यूटीसी अंतर नामीबिया में (केवल सर्दियों में) मानक समय के रूप में प्रयोग होता है।\n\nउत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से वह देश या क्षेत्र जहाँ यह यूटीसी अंतर केवल गर्मियों में दिवालोक बचत समय के रूप में प्रयोग होता है इस प्रकार हैं: ऐल्डरनी, फ़रो द्वीप, गर्नज़ी, आइल ऑफ़ मैन, जर्ज़ी, मरोक्को, पुर्तगाल (अज़ोरेस द्वीपों को छोड़कर), सार्क, कैनेरी द्वीप व संयुक्त राजशाही।\n\n", "id": "488966", "title": "यूटीसी+०१:००"}
{"url": "https://hi.wikipedia.org/wiki?curid=488983", "text": "पी7 न्यूज\n\nपी7 न्यूज एक हिन्दी टी वी चैनल है। यह एक समाचार चैनल है। यह समाचार चैनल बंद हो चुका है और इसके कर्मचारियों को पी7 प्रबंधन की ओर से वेतन भी नहीं दिया गया है जिसका विवाद अब भी जारी है और कर्मचारी लगातार धरना प्रदर्शन कर रहे हैं।\n", "id": "488983", "title": "पी7 न्यूज"}
{"url": "https://hi.wikipedia.org/wiki?curid=488990", "text": "यूटीसी +०२:००\n\nयूटीसी +०२:०० () वह यूटीसी समय अंतर है जो समन्वयित विश्वव्यापी समय (यूटीसी) से दो घंटे आगे हो, यानि +०२:०० हो।\n\nयह यूटीसी अंतर इन समय मंडलों के देशों और क्षेत्रों में वर्षभर के लिए प्रयोग होता है:\n\nउत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से वह समय मंडल के देश/क्षेत्र जहाँ यह यूटीसी अंतर केवल सर्दियों में मानक समय के रूप में प्रयोग होता है इस प्रकार हैं:\n\nदक्षिणी गोलार्ध में यह यूटीसी अंतर नामीबिया में (केवल सर्दियों में) मानक समय के रूप में प्रयोग होता है।\n\nउत्तरी गोलार्ध (हेमिस्फ़ीयर) के कई देशों में दिवालोक बचत समय (डेलाईट सेविंग टाइम) लागू होता है। उनमें से उन समय मंडलों देश या क्षेत्र जहाँ यह यूटीसी अंतर केवल गर्मियों में दिवालोक बचत समय के रूप में प्रयोग होता है इस प्रकार हैं:\n\nदक्षिणी गोलार्ध में यह यूटीसी अंतर नामीबिया में (केवल गर्मियों में) दिवालोक बचत समय के रूप में प्रयोग होता है।\n\n", "id": "488990", "title": "यूटीसी +०२:००"}
{"url": "https://hi.wikipedia.org/wiki?curid=489003", "text": "भारतीय सरकारी एड्स नियंत्रण संस्थाएँ\n", "id": "489003", "title": "भारतीय सरकारी एड्स नियंत्रण संस्थाएँ"}
{"url": "https://hi.wikipedia.org/wiki?curid=489050", "text": "खाड़ी\n\nखाड़ी समुद्री पानी के ऐसे जलाशय को कहते हैं जो किसी ओर से सागर या महासागर से तो जुड़ी हो लेकिन जिसके इर्द-गिर्द काफ़ी हद तक धरती का घेरा हो। ध्यान दें कि समुद्री तट में छोटे-से मोड़ को यह दर्जा नहीं दिया जाता और केवल महत्वपूर्ण क्षेत्रफल वाले जलाशयों को ही 'खाड़ी' बुलाया जाता है। उदाहरण के लिए गुजरात से लगी हुई खंभात की खाड़ी तीन ओर से धरती से घिरा हुआ अरब सागर का एक अंश है।\n\nअंग्रेज़ी में 'खाड़ी' के लिए दो शब्द इस्तेमाल होते हैं। पतली खाड़ियों को आमतौर पर 'गल्फ़' () और चौड़ी खाड़ियों को 'बे' () कहा जाता है, हालांकि इस से विपरीत प्रयोग भी अंग्रेज़ी में प्रचलित हैं। इनके अतिरिक्त 'बाईट' () और 'साउंड' () भी कभी-कभी खाड़ी के लिए इस्तेमाल होने वाले शब्द हैं। अरबी भाषा में खाड़ी को 'ख़लीज' () कहा जाता है और यह शब्द मध्य-पूर्व की बहुत-सी कंपनियों और संगठनों के नाम में 'फ़ारस की खाड़ी' () की निकटता के कारणवश पाया जाता है।\n\n", "id": "489050", "title": "खाड़ी"}
{"url": "https://hi.wikipedia.org/wiki?curid=489090", "text": "कक्षीय नियम\n\nउत्केन्द्रता -गणित के हिसाब से उत्केन्द्रता हमें यह बतलाता है की कोई वक्र कितना अधिक या कम वृत्तीय है।\n", "id": "489090", "title": "कक्षीय नियम"}
{"url": "https://hi.wikipedia.org/wiki?curid=489141", "text": "चरखारी\n\nचरखारी भारतीय राज्य उत्तर प्रदेश के महोबा जिले में मौजूद एक क़स्बा है। यह इसी नाम की तहसील का मुख्यालय भी है और विधान सभा सीट का नाम भी चरखारी विधान सभा क्षेत्र है।\nचरखारी की भूगोलीय अवस्थिति पर है और यह समुद्र तल से १८४ मीटर (६०३ फीट) की ऊँचाई पर स्थित है। यह स्थान कई झीलों से घिरा हुआ है और अपनी प्राकृतिक सुंदरता के कारण \"बुन्देलखण्ड का काश्मीर\" कहा जाता है।\n\nअंग्रेजों के समय में यह एक छोटी राजशाही के रूप में मौजूद था जो भारत की आजादी के बाद अधिगृहीत कर लिया गया।यहाँ के शासकों ने ब्रिटिश राज़ के समय अंग्रेजों का साथ दिया...इस बात से क्षुब्ध तात्या टोपे द्वारा यहाँ एक बार आक्रमण किया गया जिससे घबरा कर यहाँ के राजा ने बिना युद्ध किये तात्या टोपे की सभी शर्त मान ली और चौथ दे के अपनी जान बचायी ।तभी से भारत के स्वाधीनता संग्राम मे यहाँ के राज्य को जयचंद के राज्य से तुलना की जाती है ।लेकिन यहाँ के राजाओं ने यहाँ कई तालाबों मंदिरों का भी निर्माण कराया ।\n\n के जनगणना के आंकड़ों के अनुसार, चरखारी नगर पालिका के अंतर्गत कुल ५,०६६ मकान थे और कुल २७,७६० लोग निवासी थे जिनमें १४,७१२ पुरुष और १३,०४८ महिलायें थीं। शून्य से छह वर्ष की आयु के अंतर्गत बच्चों की संख्या ३५५४ थी जो कुल जनसंख्या का १२% थी। चरखारी नगर पालिका में लिंगानुपात ८८७ दर्ज किया गया जो राष्ट्रीय औसत ९१२ से काफ़ी कम है। साक्षरता ७३.८ % है जो राज्य के औसत ६७.६८ % से अधिक है।\nपुरुष साक्षरता ८२.२४ % और महिला साक्षरता ६४.२९ % दर्ज की गयी है।\nचरखारी में प्रसिद्द गोवर्धन जू मेला लगता है और लोगों के मुताबिक़ इसकी शुरूआत राजा मलखान सिंह ने १८८३ ई॰ में की थी। \n", "id": "489141", "title": "चरखारी"}
{"url": "https://hi.wikipedia.org/wiki?curid=489155", "text": "डाई हार्ड (फ़्रैंचाईज़ी)\n\n\"डाई हार्ड\" शृंखला () एक एक्शन फ़िल्मों की शृंखला है जिसकी शुरुआत १९८८ में फ़िल्म \"डाई हार्ड\" से हुई थी जो रोड्रिक थोर्प द्वारा लिखित उपन्यास \"नथिंग लास्ट फॉरएवर\" पर आधारित थी। शृंखला की चारो फ़िल्में मुख्य किरदार जॉन मक्लैन (ब्रूस विलिस द्वारा अभिनीत) के इर्द-गिर्द घुमती है जो न्यू यॉर्क शहर पुलिस डिटेक्टिव है व हर फ़िल्म में आतंकवादियों के गुटों का सामना करता है।\n", "id": "489155", "title": "डाई हार्ड (फ़्रैंचाईज़ी)"}
{"url": "https://hi.wikipedia.org/wiki?curid=489192", "text": "क्या आप अंधेरे से डरते हैं?\n\nक्या आप अंधेरे से डरते हैं? (अंग्रेजी: \"Are You Afraid of the Dark?\") एक संयुक्त कनाडा डरावनी / कल्पना थीम्ड संकलन टेलीविजन श्रृंखला है। मूल श्रृंखला कनाडाई कंपनी और अमेरिकी कंपनी निकलोडियन के बीच एक संयुक्त निर्माण किया गया था। शो रिकमंड, ब्रिटिश कोलंबिया और मॉन्ट्रियल क्यूबेक, उनके उपनगरों समेत द्वीप में फिल्माया गया था।\n\nनए निर्देशकों, लेखकों और कलाकारों के साथ एक पुनर्जीवित श्रृंखला के निकलोडियन द्वारा 1999 से 2000 तक का उत्पादन किया गया था और भी चटकारना पर प्रसारित मूल लाइनअप के छठे और सातवें दौर के लिए लौटने से एकमात्र सदस्य टकर () था, हालांकि समापन मिनी श्रृंखला, जो विशेष रूप से कहानी और वास्तविकता के बीच की रेखा को धुंधला द्वारा इस शो स्थापित प्रारूप से तोड़ दिया के लिए लौट आए।\n\nयह भारत में, 15 सितंबर, 2008 को हंगामा टीवी पर में प्रसारित किया। उस समय तक शो आधिकारिक तौर पर हिंदी में डब किया गया था। यह 8:30 पर हर रात नए एपिसोड के साथ सोमवार से शुक्रवार तक प्रसारित किया गया था। 2012 में, शो सोनिक निकलोडियन के लिए स्थानांतरित कर दिया। द वही हिंदी डब संस्करण चले गए उस चैनल के लिए। यह हवा दोहराता जारी रखा 2013 तक।\n\nउत्तरी अमेरिका में 1990-1996 से भाग गया।\nउत्तरी अमेरिका में 1999-2000 से भाग गया।\n\n\n", "id": "489192", "title": "क्या आप अंधेरे से डरते हैं?"}
{"url": "https://hi.wikipedia.org/wiki?curid=489202", "text": "युग (बुनियादी तिथि)\n\nकालक्रम विज्ञान में युग () समय के किसी ऐसे क्षण को कहते हैं जिस से किसी काल-निर्धारण करने वाली विधि का आरम्भ किया जाए। उदाहरण के लिए विक्रम संवत कैलेण्डर को ५६ ईसापूर्व में उज्जैन के राजा विक्रमादित्य ने शकों पर विजय पाने के अवसर पर शुरू किया, यानि विक्रम संवत के लिए ५६ ईपू ही 'युग' है जिसे शून्य मानकर समय मापा जाता है।\n\nसभी कालदर्शक किसी एक विशेष दिन से शुरू होते हैं और उसे आमतौर पर वर्ष ० या वर्ष १ का अंक देकर आगे बढ़ते हैं।उदाहरण के लिये,\n\nपृथ्वी समेत लगभग सभी खगोलीय वस्तुएँ हमेशा हिलती रहती हैं या उनमें अन्य परिवर्तन आते रहते हैं (मसलन तारों की रौशनी ऊपर-नीचे होती रहती है) इसलिए अगर उनकी गति, स्थान या किसी अन्य चीज़ का माप बताना हो तो आवश्यक है कि यह भी स्पष्ट किया जाए कि यह माप किस समय के लिए बताया जा रहा है। खगोलशास्त्रियों के समुदाय समय-समय पर एक दिनांक को नया खगोलीय युग घोषित कर देते हैं और फिर उसका प्रयोग करते हैं - तारों की दूरियाँ, ग्रहों के अक्षीय झुकाव, गैलेक्सियों के सापेक्ष कान्तिमान (रौशनी) सभी उस युग के अनुसार बताई जाती हैं। समय गुज़रने के साथ ब्रह्माण्ड बदलता है और एक समय आता है जब उस खगोलीय युग पर जो वस्तुओं की स्थिति थी वह वर्तमान स्थिति से बहुत अलग हो जाती है। ऐसा होने पर आपसी सहमती बनाकर फिर एक नया खगोलीय युग घोषित किया जाता है और सभी वस्तुओं की स्थिति का उस नए युग के लिए अद्यतन किया जाता है। वर्तमान युग का नाम 'J2000.0' है और इसका बुनियादी क्षण १ जनवरी २००० की दिनांक को दोपहर के १२:०० बजे था।\n\nसंगणकों (कम्प्यूटरों) में समय का हिसाब रखा जाता है और अलग-अलग कम्प्यूटर प्रणालियों में अलग-अलग युगों का प्रयोग होता है। उदाहरण के लिए:\n\n", "id": "489202", "title": "युग (बुनियादी तिथि)"}
{"url": "https://hi.wikipedia.org/wiki?curid=489233", "text": "चुम्बकीय द्विध्रुव\n\nचुम्बकीय आघूर्ण (मैग्नेटिक डाइपोल) चुम्बकत्व में सबसे सरल रचना है। किसी जटिल चुम्बकीय संरचना को अनेकों चुम्बकीय आघूर्णों से बना हुआ माना जा सकता है। दूसरे शब्दों में कहें तो चुम्बकीय आघूर्ण, किसी धारावाही बन्द लूप या चुम्बकीय द्विध्रुव की सीमान्त अवस्था है जब स्रोत अत्यन्त लघु आकार का हो जाय। \n\n", "id": "489233", "title": "चुम्बकीय द्विध्रुव"}
{"url": "https://hi.wikipedia.org/wiki?curid=489262", "text": "राबर्ट फिस्क\n\nरॉबर्ट फिस्क ( जन्म : 12 जुलाई 1946) मेडस्टोन, केंट के रहने वाले एक ब्रिटिश पत्रकार एवं लेखक हैं, जो कि मध्य पूर्व में अपनी बहादुर पत्रकारी के लिए जाने जाते हैं। फिस्क १२ वर्षों से ज्यादा समय तक अंग्रेज़ी अख़बार \"द इंडिपेंडेंट\" के लिए मध्य पूर्व के मुख्यत: बेरुत में संवाददाता रह चुके हैं। किसी भी अन्य पत्रकार कि तुलना में फिस्क को पत्रकारिता से संबन्धित कहीं अधिक ब्रिटिश व अंतरराष्ट्रिय पुरस्कार मिल चुके हैं। उन्हें ७ बार ब्रिटेन का वार्षिक अंतरराष्ट्रिय पत्रकार पुरस्कार मिल चुका है। उन्होंने विभिन्न युद्धों व सैन्य टकरावटों पे किताबें प्रकाशित की हैं।\n\nअरबी भाषा बोलने वाले वे उन कुछेक ऐसे पश्चिमी पत्रकारों में हैं जिन्होने ओसामा बिन लादेन का साक्षात्कार किया है। १९९३ से १९९७ के बीच में उन्होने ऐसा ३ बार किया है। \n\nमेडस्टोन, केंट में जन्मे फिस्क अपने पिता कि इकलौती संतान थे। उनके पिता मेडस्टोन कॉउन्सिल में खजांची थे और प्रथम विश्व युद्ध लड चुके थे। उनकी प्रारंभिक शिक्षा यार्डले कोर्ट नामक विद्दालय मे हुई थी सॉटन वैलेंस विद्दालय और लैंकास्टर विश्वविद्दालय, जहॉं उन्होने पहली बार () नामक छात्र पत्रिका में पत्रकारिता में हाथ आजमाया। बाद में १९८३ में ट्रिनिटी विश्वविद्दालय, डबलिन से उन्होंने राजनीति विज्ञान में पीएचडी की उपाधि प्राप्त की।\n\nजॉन जुनोर से विवाद जिसने उन्हें द टाइम्स से जुड़ने के लिए प्रेरित किया, के पहले फिस्क संडे एक्सप्रेस में दैनिक स्तम्भ लेखक के तौर पर कार्यरत थे। १९७२-७५ के दौरान फिस्क ने बेलफ़ास्ट में द टाइम्स के सवांददाता के तौर पर काम किया। फिर वो पुर्तगाल में सवांददाता बने और कार्नेसन क्रांति के परिणामों के समाचार भेजे। इसके बाद उन्हें मध्य पूर्व में सवांददाता के तौर पर नियुक्ति मिलि (1976–1988). रूपर्ट मर्डोक के आने के बाद जब १९८९ में उनके एक लेख को छापने से रोक दिया गया तो वो द इंडिपेंडेंट से जुड़ गए। न्यूयार्क टाइम्स ने एक बार उन्हें ब्रिटेन का सबसे प्रसिद्ध विदेशी संवाददाता बताया। उन्होंने १९७० में पर पत्रकारिता की फिर १९७४ में कार्नेसन क्रांति, लेबनान का गृहयुद्ध, १९७९ में ईरान की इस्लामी क्रांति, अफ़ग़ानिस्तान में सोवियत युद्ध, बोस्निया का युद्ध, अल्जीरिया का गृहयुद्ध, कोसोवो का युद्ध, २००१ में अफगानिस्तान में अंतर्राष्ट्रीय आक्रमण, २००३ में ईराक पर अमेरिकी आक्रमण, २०१० से प्रारंभ होने वाली अरब जगत की क्रांतिकारी लहर और सीरिया का गृहयुद्ध में पत्रकारिता की और संवाददाता की भूमिका निभाई।\n\nफिस्क बेरुत में १९७६ से पूरे के दौरान रहे। लेबनान में शाबरा और शतिला और सीरिया में हमा के नरसंहार की जगह पहुंचने वाले वो पहले पत्रकार थे। लेबनान के गृहयुद्ध पर उनकी किताब (\"पिटी द नेशन\") १९९० मे प्रकशित हुई थी। उन्होने अरब बनाम इज़रायल के युद्ध, बोस्निया का युद्ध, कोसोवो का युद्ध, अल्जीरिया का गृहयुद्ध के साथ साथ कई युद्धों में पत्रकरिता की है। इराक-इरान के युद्ध के दौरान इराकी युद्ध क्षेत्र के अत्यधिक नजदीक होने के कारण वो लगभग बहरे भी हो गये थे।\n\n२००१ में अफगानिस्तान पर अमेरिकी सेनाओं के आक्रमण के बाद उस क्षेत्र की सूचनाऍ भेजने के लिए उन्हें पाकिस्तान भेजा गया। इस दौरान वहॉं पर अफगानी शरणार्थीयों के एक समूह जो कि अमेरिकी सेना की भारी बमबारी से बच के भाग रहा था, ने उन पर हमला कर दिया। उन्हें इस हमले से एक दूसरे अफगान शरणार्थी ने बचाया। इस पिटाई का चित्रण करते हुए फिस्क कहते हैं कि \nहिंदी अनुवाद:\n\nअंग्रेजी में:\n\nफिस्क ने १९९४ में अमेरिकी पत्रकार लारा मार्लोवे से शादी की और २००६ में दोनो ने तलाक ले लिया और अलग हो गए।\n\nउन्होंने कई किताबें लिखी हैं। किताबें अंग्रेज़ी में हैं और उन का अभी तक हिन्दी में अनुवाद होना बाकी है। नीचे उन किताबों के नाम हैं -\n\nफिस्क ने १९९३ में \"फ्रॉम बेरूत टू बोस्निया\" नामक एक तीन हिस्सों वाली ऋँखला का निर्माण किया। फिस्क के अनुसार इस ऋँखला का उद्देश्य यह पता लगाना था की मुस्लिम लोग आखिर इतनी भारी संख्या मे पश्चिम जगत से घृणा क्यों करते हैं।\" फिस्क कहते है कि डिस्कवरी चैनल ने शुरु में इन्हें पूरा दिखाने के बाद भी इज़रायल समर्थक गुटों द्वारा पत्र आधारित अभियान चलाए जाने के कारण इन चलचित्रों का दोबारा प्रसारण नही किया। \nफिस्क ने २००४ मे निर्मित चलचित्र पीस, प्रोपैगेंडा & द प्रॉमिस्ड लैंड में अभिनय भी किया है।\n\n", "id": "489262", "title": "राबर्ट फिस्क"}
{"url": "https://hi.wikipedia.org/wiki?curid=489275", "text": "युग (खगोलशास्त्र)\n\nखगोलशास्त्र में युग () समय के किसी एक आम सहमती से चुने हुए क्षण को बोलते हैं जिसपर आधारित किसी खगोलीय वस्तु या प्रक्रिया की स्थिति के बारे में जानकारी दी जाए। ब्रह्माण्ड में लगभग सभी वस्तुओं में लगातार परिवर्तन आते रहते हैं - तारों की हमसे दूसरी बदलती है, तारों की रौशनी उतरती-चढ़ती है, ग्रहों का अक्षीय झुकाव बदलता है, इत्यादि - इसलिए यह आवश्यक है कि जब भी किसी वास्तु का कोई माप दिया जाए तो यह स्पष्ट कर दिया जाए कि वह माप किस समय के लिए सत्य था। इसलिए जब पंचांग बनाए जाते हैं जो खगोलीय वस्तुओं की भिन्न समयों पर दशा बताते हैं तो उन्हें किसी खगोलीय युग पर आधारित करना ज़रूरी होता है।\n\nखगोलशास्त्रियों के समुदाय समय-समय पर एक दिनांक को नया खगोलीय युग घोषित कर देते हैं और फिर उसका प्रयोग करते हैं। समय गुज़रने के साथ ब्रह्माण्ड बदलता है और एक समय आता है जब उस खगोलीय युग पर जो वस्तुओं की स्थिति थी वह वर्तमान स्थिति से बहुत अलग हो जाती है। ऐसा होने पर आपसी सहमती बनाकर फिर एक नया खगोलीय युग घोषित किया जाता है और सभी वस्तुओं की स्थिति का उस नए युग के लिए अद्यतन किया जाता है।\n\nवर्तमान युग का नाम 'J2000.0' है और इसका बुनियादी क्षण १ जनवरी २००० की दिनांक को दोपहर के १२:०० बजे था।\n\n", "id": "489275", "title": "युग (खगोलशास्त्र)"}
{"url": "https://hi.wikipedia.org/wiki?curid=489278", "text": "2016 ग्रीष्मकालीन ओलम्पिक\n\n2016 ग्रीष्मकालीन ओलम्पिक, आधिकारिक तौर पर XXXI ओलम्पियाड खेल, विश्व की सर्वोच्च प्रमुख अन्तर्राष्ट्रीय बहु-खेल प्रतियोगिता का 31वाँ संस्करण है जिसका आयोजन ब्राज़ील के रियो डि जेनेरो शहर में हुआ था।\nइस में अमरीका पहले पायदान पर रहा था।\n\n\n", "id": "489278", "title": "2016 ग्रीष्मकालीन ओलम्पिक"}
{"url": "https://hi.wikipedia.org/wiki?curid=489289", "text": "कोनिग्ज़बर्ग के सात पुल\n\nकोनिग्ज़बर्ग के सात पुल () गणित की एक ऐतिहासिक रूप से प्रसिद्ध पहेली है। सन् १७३६ में लियोनार्ड ओइलर ने दिखाया कि इसका कोई हल नहीं है और साथ-सी-साथ संस्थिति (टोपोलॉजी) और ग्राफ़ सिद्धान्त के क्षेत्रों की नीव रखी।\n\nप्रूशिया के राज्य में प्रेगेल नदी के दोनों किनारों पर बसा कोनिग्ज़बर्ग नाम का एक शहर था। नदी के बीच में दो द्वीप थे जो एक-दूसरे से और मुख्यभूमि से सात पुलों के द्वारा जुड़े हुए थे। पहेली यह थी: क्या कोई ऐसा मार्ग ढूँढा जा सकता है जिसमें हर पुल पर से एक और केवल एक, बार गुज़रा जाए? पहेली में पुल ही नदी को पार करने का एकमात्र तरीक़ा थे और किसी भी पुल पर आधे रास्ते जाकर लौटना मना था। न ही किसी पुल पर दो बार जाने की अनुमति थी। ओइलर ने दिखाया कि इस पहेली का कोई हल नहीं है, यानि ऐसा कोई मार्ग नहीं है जो हर पुल पर एक और सिर्फ़ एक, ही बार ले जाए।\n\nओइलर ने सबसे पहले तो यह कहा कि इस पहेली में केवल पुलों का ही महत्व है। उनके अलावा शहर में और किन मार्गों पर निकला जाता है, इसकी कोई अहमियत नहीं। इस से वह शहर के उलझे हुए नक़्शे की बजाय एक सरल लकीरों वाला ग्राफ़ प्रयोग कर पाया। इस ग्राफ़ ने पहेली का सार स्पष्ट कर दिया।\n\nइसकी लकीरें पुल थीं और इसके बिंदु शहर के अन्य हिस्से। अब प्रशन सीधा था: क्या किसी भी एक बिंदु से शुरू होकर कोई ऐसा मार्ग लिया जा सकता है जो हर लकीर पर केवल एक ही बार गुज़रता हो? ओइलर ने देखा कि किसी भी मार्ग के शुरू और अंत के बिन्दुओं को छोड़कर, हर बीच के बिंदु में एक लकीर से प्रवेश और दूसरी लकीर से निकास करना होगा। यानि अगर हर पुल (लकीर) पर एक ही बार जाने की अनुमति है तो किसी भी बिंदु पर शून्य, दो या दो के गुणज (मल्टिपल) की संख्या के पुल होने चाहियें। परन्तु देखा जा सकता है कि पहेली के हर बिंदु पर विषम संख्या के पुल हैं (कहीं ३ और कहीं ५)। इसका सीधा तात्पर्य यह है कि यह पहेली जिस प्रकार का मार्ग मांग रही है ऐसा कोई मार्ग बन ही नहीं सकता।\n\nओइलर की इस पहेली को समझने की विधि बहुत प्रभावशाली रही। यह स्पष्ट हो गया कि गणित और ज्यामिति के प्रश्नों की एक श्रेणी है जिसमें आकारों को बिना कोई परिवर्तन किये समझना आवश्यक नहीं है। इनमें केवल कुछ गुणों को अलग करके उन्हें एक सरल ग्राफ़ जैसे ढाँचे में लगाकर उनका उत्तर निकाला जा सकता है। यही आगे चलकर संस्थिति (टोपोलॉजी) के क्षेत्र का बुनियादी सिद्धांत बना। गणित की इस शाखा को कभी-कभी मज़ाक से 'रबड़ की चादर वाली ज्यामिति' भी कहते हैं क्योंकि अगर यही बिंदु और लकीरें किसी रबड़ की चादर पर बनाकर उसे (बिना फाड़े) कितना ही खीचकर कितना ही टेढ़ा-मेढ़ा किया जाए, उसमें समझें जाने वाले मूल गुणों पर कोई प्रभाव नहीं पड़ता।\n\n", "id": "489289", "title": "कोनिग्ज़बर्ग के सात पुल"}
{"url": "https://hi.wikipedia.org/wiki?curid=489321", "text": "राम दुलारे त्रिवेदी\n\nराम दुलारे त्रिवेदी (जन्म: 1902, मृत्यु: 1975) संयुक्त राज्य आगरा व अवध (वर्तमान उत्तर प्रदेश) के एक प्रमुख क्रान्तिकारी थे। उन्होंने असहयोग आन्दोलन में भाग लिया था जिसके कारण उन्हें छ: महीने के कठोर कारावास की सज़ा काटनी पड़ी। जेल से छूटकर आये तो राम प्रसाद 'बिस्मिल' द्वारा गठित हिन्दुस्तान रिपब्लिकन ऐसोसिएशन के सक्रिय सदस्य बन गये। वे एक सच्चे स्वतन्त्रता सेनानी थे। उन्हें काकोरी काण्ड में केवल पाँच वर्ष के सश्रम कारावास का दण्ड मिला था। स्वतन्त्र भारत में उनका देहान्त 11 मई 1975 को कानपुर में हुआ। 1921 से 1945 तक कई बार जेल गये किन्तु स्वर नहीं बदला। \"प्रताप\" और \"टंकार\" जैसे दो दो साप्ताहिक समाचार पत्रों का सम्पादन किया। त्रिवेदी जी ने कुछ पुस्तकें भी लिखी थीं जिनमें उल्लेखनीय थी-\"काकोरी के दिलजले\" जो 1939 में छपते ही ज़ब्त हो गयी। उनकी यह पुस्तक इतिहास का एक दुर्लभ दस्तावेज़ है।\nराम दुलारे त्रिवेदी का जन्म उन्नाव जिले के करनाई पुर गाँव में 1902 के मार्च महीने में हुआ था। बचपन में पिता गुजर गये। परिवार में विधवा माँ और एक छोटा भाई था। गणेशशंकर विद्यार्थी ने उन्हें कानपुर में स्काउट मास्टर की नौकरी दिला दी। नई नई नौकरी लगी थी कि 1921 में असहयोग आन्दोलन शुरू हो गया। उन्होंने एक स्वयंसेवक की हैसियत से उसमें शिरकत की और पीलीभीत में गिरफ्तार कर लिये गये। सज़ा हुई और बरेली जेल भेज दिये गये। वहाँ उनकी मुलाकात रोशन सिंह से हुई जो उस समय शाहजहाँपुर के सक्रिय सदस्य के रूप में पहले से ही सज़ा काट रहे थे। जेल में इन्हें चक्की पीसने को दी गयी तो जेलर से भिड़ गये जिसके कारण बड़ी मार पड़ी किन्तु चक्की नहीं पीसी। जेल की पुलिस द्वारा भयंकर यातनायें दी गयीं किन्तु वे एक ही उत्तर देते रहे - \"चक्की औरतें पीसती हैं, मर्द नहीं।\" आखिरकार तन्हाई की कोठरी में डाल दिया गया।\n1924 में स्थापित हिन्दुस्तान रिपब्लिकन ऐसोसिएशन के सदस्यों में त्रिवेदी जी का प्रमुख योगदान था। यही संस्था बाद में हिन्दुस्तान सोशलिस्ट रिपब्लिकन ऐसोसिएशन में तब्दील हो गयी। उन्हें क्रान्तिकारी गतिविधियों में भाग लेने के कारण गिरफ्तार किया गया। काकोरी काण्ड के मुकदमे के फैसले में उन्हें 1926 में केवल पाँच वर्ष की सजा ही सुनायी गयी क्योंकि उनके खिलाफ़ पुलिस कोई पुख्ता सबूत नहीं जुटा सकी।\n\nजेल से छूटकर आने के बाद उन्होंने पहले प्रताप में काम किया फ़िर अपना अखबार टंकार निकाला। आजीवन खादी के अतिरिक्त उन्होंने नं तो कोई अन्य वस्त्र पहना और न ही अपने स्वाभिमान की कीमत पर किसी से कभी समझौता किया।\n\nत्रिवेदी जी बरेली सेण्ट्रल जेल से छूटकर कानपुर आ गये। कानपुर आने के बाद विवाह किया, दो पुत्रियों को जन्म देने के बाद पत्नी चल बसीं। अपने छोटे भाई के परिवार के साथ रहते हुए पूरा जीवन काट दिया। सरकार के खिलाफ़ लेख लिखने के कारण बार बार किसी न किसी आरोप में जेल जाते रहे। उन्होंने कुछ पुस्तकें भी लिखी थीं जिनमें उनकी हिन्दी में लिखी पुस्तक \"काकोरी के दिलजले\" ब्रिटिश राज द्वारा तत्काल ज़ब्त कर ली गयी। जब हिन्दुस्तान आज़ाद हो गया तो यह पुस्तक पुन: प्रकाशित हुई। त्रिवेदी जी को इस बात का बहुत मलाल रहा कि जवाहरलाल नेहरू ने अपनी आत्मकथा \"मेरी कहानी\" में काकोरी काण्ड के मुकदमें को उल्लेख करने के योग्य ही न समझा जबकि पण्डित नेहरू लखनऊ जेल में क्रान्तिकारियों से सलाह मशविरा करने अक्सर आते थे।\n\n\n", "id": "489321", "title": "राम दुलारे त्रिवेदी"}
{"url": "https://hi.wikipedia.org/wiki?curid=489349", "text": "भंजक आसवन\n\nभंजक आसवन (Destructive distillation) वह रासायनिक प्रक्रम है जिसमें उच्च ताप पर गरम करने के कारण काष्ठ आदि पदार्थ अपघतित हो जाते हैं। प्रायः यह शब्द कार्बनिक पदार्थों को हवा की अनुपस्थिति या बहुत कम आक्सीजन की उपस्थिति में सम्साधित करने को कहते हैं। इस प्रक्रिया द्वारा बड़े अणु टूट जाते हैं। कोक, कोयला गैस, गैस कार्बन, कोलतार तथा अमोनिया लिकर आदि कोयले के भंजक आसवन के बाद प्राप्त किये जाते हैं। \n\n", "id": "489349", "title": "भंजक आसवन"}
{"url": "https://hi.wikipedia.org/wiki?curid=489353", "text": "सार्वजनिक भविष्य निधि\n\nसार्वजनिक भविष्य निधि (Public Provident Fund (PPF)) भारत में बचत एवं कर-बचत करने के लिये प्रयुक्त एक जमा योजना है। बहुत से लोग इसे सेवानिवृति के समय धन प्राप्ति का साधन भी मानते हैं। \n\nपीपीएफ का खाता किसी डाकघर में, भारतीय स्टेट बैंक की किसी शाखा में, तथा कुछ अन्य राष्ट्रीकृत बैंकों में खोले जा सकते हैं। आइसीआइसीआई बैंक भारत का पहला निजी स्वामित्व वाला बैंक है जिसे पीपीएफ खाता खोलने की अनुमति है।\n1 कोई भी वयस्क अपने नाम में या किसी नाबालिग के नाम में पीपीएफ खाता खोल सकता है।\n\n2 खाते की अवधि १५ वर्ष होती है जिसकी समाप्ति पर खाते को पाँच-पांच वर्ष के लिये कितनी भी बार बढ़ाया जा सकता है। बढ़े हुए खाते में भी कर आदि के सभी लाभ मिलते रहते हैं।\n\n3 खाते में प्रतिवर्ष कम से कम ५०० रूपए जमा करना अनिवार्य है। अधिकतम एक लाख पचास हजार रूपये प्रतिवर्ष (वित्तवर्ष) जमा किये जा सकते हैं। यह राशि वर्ष में १२ या इससे कम किस्तों में कभी भी जमा कर सकते हैं।\n\n4 किसी महीने की ५ तारीख से उस महीने की अन्तिम तारीख के बीच जो न्यूनतम राशि खाते में होती है उसी पर व्याज मिलता है। व्याज की दर सरकार समय-समय पर निर्धारित करती है।\n\n5 पीपीएफ में जमा की गयी राशि 80C के अन्तर्गत आमदनी में से घटायी जाती है। इसी प्रकार पीपीएफ से प्राप्त मूलधन तथा व्याज आयकर एवं सम्पत्ति कर से मुक्त होता है।\n\n6 आवश्यक होने पर पीपीएफ खाते में जमा राशि से ऋण भी लिया जा सकता है।\n\n7 सात वर्ष के बाद खाते से आंशिक निकासी भी की जा सकती है।\n\n8 पीपीएफ खाते में किसी को नामित किया जा सकता है तथा मूल खाताधारी की मृत्यु की दशा में नामित व्यक्ति को इस खाते का मालिक मान लिया जायेगा।\n\n9 खाते को बैंक से डाकघर या डाकघर से बैंक में स्थानान्तरित किया जा सकता है।\n\n\n", "id": "489353", "title": "सार्वजनिक भविष्य निधि"}
{"url": "https://hi.wikipedia.org/wiki?curid=489370", "text": "बलौदाबाजार\n\nमुख्यमंत्री डॉ॰ रमन सिंह ने दिनांक 18.01.2012 बुधवार की दोपहर नवगठित बलौदाबाजार जिले का उद्घाटन किया। उन्होंने इस दौरान कलेक्टोरेट व एसपी कार्यालय का भी लोकार्पण किया। कार्यक्रम में सांसद रमेश बैस, पीडब्ल्यूडी मंत्री बृजमोहन अग्रवाल, खाद्य मंत्री पुन्नूलाल मोहिले, नगरीय प्रशासन मंत्री राजेश मूणत, स्वास्थ्य मंत्री अमर अग्रवाल, कृषि मंत्री चंद्रशेखर साहू, दीन दयाल चतुर्वेदी सहित अनेक मंत्री मौजूद थे।\nबलौदाबाजार जिले में देश का सबसे ज्यादा सिमेंट संयंत्र स्थापित है तथा सिमेंट उत्पादन में अग्रणी जिला है इसी जिले में सतनामीयो का तीर्थ स्थल गिरोधपुरी है तथा बारनवापारा अभयारण्य तुरतुरिया सोनाखान कबीर पंथियो का दामाखेडा भी स्थित है\n", "id": "489370", "title": "बलौदाबाजार"}
{"url": "https://hi.wikipedia.org/wiki?curid=489372", "text": "बलौदा बाज़ार\n\nबलौदा बाज़ार ज़िले में आने वाले ब्लॉको की जानकारी :\n", "id": "489372", "title": "बलौदा बाज़ार"}
{"url": "https://hi.wikipedia.org/wiki?curid=489374", "text": "पलारी\n", "id": "489374", "title": "पलारी"}
{"url": "https://hi.wikipedia.org/wiki?curid=489396", "text": "क़दम क़दम बढ़ाए जा\n\nक़दम क़दम बढ़ाए जा सुभाष चन्द्र बोस द्वारा संगठित आज़ाद हिन्द फ़ौज का तेज़ क़दम ताल गीत था। इसके बोल सन् १९४२ में कप्तान राम सिंह ने लिखे थे। आगे चलकर यह भारत में एक बहुत लोकप्रीय देशभक्ति का गीत बन गया।\n\nक़दम क़दम बढ़ाये जा\nख़ुशी के गीत गाये जा\nये ज़िंदगी है क़ौम की\nतू क़ौम पे लुटाये जा\n\nतू शेर-ए-हिन्द आगे बढ़\nमरने से तू कभी न डर\nउड़ा के दुश्मनों का सर\nजोश-ए-वतन बढ़ाये जा\n\nहिम्मत तेरी बढ़ती रहे\nख़ुदा तेरी सुनता रहे\nजो सामने तेरे खड़े\nतू ख़ाक़ में मिलाये जा\n\nचलो दिल्ली पुकार के\nक़ौमी-निशाँ संभाल के\nलाल क़िले पे गाड़ के\nलहराये जा लहराये जा\n", "id": "489396", "title": "क़दम क़दम बढ़ाए जा"}
{"url": "https://hi.wikipedia.org/wiki?curid=489397", "text": "श्री वसुनंदी जी मुनिराज\n\nजीवन परिचय\n\nसंसारी नाम :श्री दिनेश जैन \nजन्मदिन :03 अक्टूबर 1967\nजन्म तिथि :आश्विन कृष्ण अमावस्या संवत 2024 मंगलवार \nस्थान :विरौन्धा, मनिया, धौलपुर (राजस्थान)\nपिता :श्री ऋषभ चंद जी जैन \nमाता :श्रीमती त्रिवेणी देवी जी जैन \nलौकिक शिक्षा :बी .कॉम (धौलपुर से)\nभाई :4 नरेश जैन, महेश जैन, सुरेश जैन, मनीष जैन \nबहन :3 मनोरमा जैन, सुनीता जैन, अनीता जैन \nदादाजी :श्री मवासी लाल जी जैन \nदादीजी :श्रीमती गयासो देवीजी जैन \nनानाजी :श्री भादो राम जी जैन \nनानीजी :श्रीमती भागवती जी जैन \nचाचाजी :श्री अजित कुमारजी जैन \nमामाजी :श्री भाग चंद जी जैन \nबुआ :6 जैनमती, शांतिदेवी, रतनदेवी, किरनदेवी, प्रेंवती, गुणमाला \nमित्र :नरेश जैन, वीरसिंह यादव, शैलेश शर्मा, अशोक शर्मा, केदार शर्मा, गोविन्द शर्मा, गिरीश जैन, लखन सिंह त्यागी \nजाती :जैसवाल, पाण्डेय (झानिक पाण्डेय)\nवैराग्य :जनवरी 1979\nआजीवन ब्रह्मचर्य व्रत :1983\nब्रह्मचारी दीक्षा :ज्येष्ठ वदी 14,14 मई 1988 अतिशय शेत्र सिंहोनिया जी जिला मुरेना \nदो प्रतिमा व्रत :राजखेरा (धौलपुर, राजस्थान) के पंचकल्याणक में आचार्य श्री सुमति सागरजी महाराज से \nसात प्रतिमा :जुलाई 1988 अतिशय शेत्र बरही (भिंड, म .प्र.) \nआयु :20 साल ९ माह \nक्षुल्लक दीक्षा :16/11/1988 कार्तिक वादी 7 वि.संवत 2045 बुधवार\nस्थान :अतिशय क्षेत्र बरासों जिला भिंड (म .प्र.)\nदीक्षा नाम : क्षुल्लक श्री जिनेन्द्र सागरजी महाराज \nआयु :21 साल 1 माह 12 दिन \nमुनि दीक्षा :11/10/1989 आश्विन सुदी 11 वि.संवत 2046 बुधवार\nस्थान :भिंड (म .प्र.) श्री दिगम्बर जैन मंदिर, नसिया जी \nदीक्षा नाम :मुनि श्री निर्णय सागरजी मुनिराज \nआयु :22 साल 8 दिन \nउपाध्याय पद :17/02/2002 बसंत पंचमी \nस्थान :राम गली, विश्वास नगर पंचकल्याणक, दिल्ली \nदीक्षा नाम :उपाध्याय श्री निर्णय सागर जी मुनिराज \nआयु :34 साल 4 माह 14 दिन \nएलाचार्य पद :01/04/2009 चैत सुदी 6 बुधवार वि.संवत 2066\nस्थान :कमल सिनेमा पार्क, ग्रीन पार्क, दिल्ली \nगुरुदेव :राष्ट्र संत आचार्य श्री विद्यानंदजी मुनिराज \nदीक्षा नाम :एलाचार्य श्री वसुनंदी जी मुनिराज \nआयु:41 वर्ष 5 माह 29 दिन \nभाषा ज्ञान : हिंदी, अंग्रेजी, कन्नड़, प्राकृत, उर्दू, अप्रब्रंश, मुडिया, शोर्ट हैण्ड, गुजराती, ब्राह्मी लिपि, संस्कृत, तमिल, बुन्देली \nसम्पादित ग्रन्थ :लगभग 250 \nरूचि :अध्ययन, लेखन, अध्यापन, ध्यान, चिंतन, संयम, साधना, अनशन, रस परित्याग आदि \n\nएलाचार्य श्री वसुनंदी जी मुनिराज अब तक 23000-24000 किलो मीटर का विहार कर चुके हैं।\nचातुर्मास सूचि :\n1988:अतिशय क्षेत्र बरासों भिंड (म .प्र.)-क्षुल्लक अवस्था\n1989:अतिशय क्षेत्र भिंड (म .प्र.)-मुनि दीक्षा\n1990:टीकमगढ़ (म .प्र.)-मुनि अवस्था \n1991:अतिशय क्षेत्र श्रेयांसगिरी (म .प्र.)-मुनि अवस्था\n1992:सिद्धक्षेत्र द्रोणगिरी (म .प्र.)-मुनि अवस्था\n1993:अतिशय क्षेत्र श्रेयांसगिरी (म .प्र.)-मुनि अवस्था\n1994:सागर (म .प्र.)-मुनि अवस्था \n1995:अतिशय क्षेत्र ललितपुर (उ .प्र.)-मुनि अवस्था\n1996:दमोह (म .प्र.)-मुनि अवस्था \n1997:गडाकोटा (म .प्र.)-मुनि अवस्था \n1998:अतिशय क्षेत्र श्रेयांसगिरी (म .प्र.)-मुनि अवस्था\n1999:फिरोजाबाद (उ .प्र.)-मुनि अवस्था \n2000:टूंडला (उ .प्र.)-मुनि अवस्था \n2001:ग्रीन पार्क (दिल्ली)-मुनि अवस्था \n2002:सदर बाज़ार (मेरठ, उ .प्र.)-उपाध्याय अवस्था \n2003:शास्त्री नगर (मेरठ, उ .प्र.)-उपाध्याय अवस्था \n2004:कृष्ण नगर (दिल्ली)-उपाध्याय अवस्था \n2005:सिद्धक्षेत्र शौरीपुर बटेश्वर (उ .प्र.)-उपाध्याय अवस्था\n2006:अतिशय क्षेत्र तिजारा (राजस्थान) -उपाध्याय अवस्था\n2007:सिद्धक्षेत्र मथुरा चौरासी (उ .प्र.)-उपाध्याय अवस्था\n2008:अतिशय क्षेत्र तिजारा (राजस्थान)-उपाध्याय अवस्था\n2009:महावीर जयंती भवन (मेरठ, उ .प्र.)-एलाचार्य अवस्था \n2010:अतिशय क्षेत्र जम्बूस्वामी जी (तपोस्थली), बोलखेडा (राजस्थान)-एलाचार्य अवस्था \n2011:अतिशय क्षेत्र हस्तिनापुर (उ.प्र.)- एलाचार्य अवस्था \n2012: जैन नगर, छदामी लाल मंदिर, फिरोजाबाद (उ.प्र)\n\nआशीर्वाद से पत्रिकाएँ :श्री सत्यार्थी मीडिया पत्रिका (मासिक)\nश्री श्री सत्यबोध पत्रिका (मासिक)\n\nव्रत उपवास :\n1) णमोकार मंत्र व्रत :35 उपवास \n2) कवल चंद्रायण व्रत : 3 उपवास 28 उनोदर (चन्द्रमा की कलाओ के सामान ग्रास बढाना और फिर घटाना होता है) अवधी :31 दिन \n3) जिनगुण संपत्ति व्रत : 65 उनोदर \n4) सहस्रनाम व्रत : 11 उपवास \n5) तत्वार्थ सूत्र व्रत : 11 उपवास \n6) पंचकल्याणक व्रत : 120 उनोदर \n7) समवशरण व्रत :24 चतुर्दशी उपवास \n8) आश्विन व्रत :28 उपवास \n9) रोहिणी व्रत : 102 उनोदर \n10) पंचमी व्रत : 65 उनोदर \n11) कर्म दहन व्रत :156 उपवास\n12) भक्तामर व्रत : 48 उनोदर (दूध पानी से)\n13) रसी व्रत प्रतिदिन आजीवन \n14) चरित्र शुद्धि व्रत :1234\nकुल अग्यानुवर्ती शिष्य : 17 साधू \n1) मुनि श्री शिवसागरजी महाराज\n2) मुनि श्री ज्ञानानन्दजी महाराज\n3) मुनि श्री सर्वानंदजी महाराज\n4) मुनि श्री जिनानंद जी महाराज\n4) गणिनी आर्यिका श्री विद्याश्री माताजी\n5) आर्यिका श्री विधाश्री माताजी \n6) आर्यिका श्री गुरुनंदनी माताजी \n7) आर्यिका श्री ब्रह्मनंदनी माताजी \n8) आर्यिका श्री श्रीनंदनी माताजी \n9) आर्यिका श्री सोम्यनंदनी माताजी \n10) आर्यिका श्री पद्मनंदनी माताजी \n11) ऐलक श्री विज्ञानसागरजी महाराज \n13) क्षुल्लक श्री विशंकसागरजी महाराज\n14) क्षुल्लक श्री ज्ञानसागरजी महाराज (समाधिस्थ) \n15) क्षुल्लक श्री नित्यानंदजी महाराज \n16) क्षुल्लक श्री सुखानंदजी महाराज\n17) क्षुल्लक श्री सहजानंद जी महाराज \n18) क्षुल्लिका श्री वीरनंदिनी माताजी\n19) देवऋषि वर्णी जी (दशम प्रतिमाधारी)\nसमाधिस्थ शिष्य : 8\nमुनि श्री विसर्ग सागर जी - 1994\nआर्यिका श्री विसर्जनमति जी -1995\nक्षुल्लक श्री विदेह सागर जी -1996\nआर्यिका श्री सुमतिमति माताजी -2004\nआर्यिका श्री विजयनंदनी माताजी -2006\nमुनि श्री परमानन्द जी मुनिराज -2009\nक्षुल्लिका श्री मोक्षनंदनी माताजी -2010\nआर्यिका श्री सिद्धनंदिनी माताजी 2012\nप्रसिद्ध पुस्तकें : मीठे प्रवचन-1,2,3, वसुनंदी उवाच, आहार दान, धर्म संस्कार भाग 1,2,3,4, सर्वोदयी नैतिक धर्म, दशामृत, आहार दान के अचिन्त्य फल\n\nउपाधियाँ :\n1) युवा मनीषी (टीकमगढ़, म .प्र.)\n2) अभीक्ष्ण ज्ञानोपयोगी (बीना म .प्र.)\n3) अध्यात्मिक संत (हटा जिला दमोह, म .प्र.)\n4) आदर्शोतम शिष्य (फिरोजाबाद, उ .प्र.)1999\n5) तपोनिधि (टूंडला, उ .प्र.)2000\n6) गुणसागर (नई दिल्ली)2001\n7) वात्सल्य रत्नाकर (कृष्ण नगर, दिल्ली)2004\n8) उपसर्ग विजेता (कृष्ण नगर, दिल्ली) 2004\n9) बाल योगी (भिंड, म .प्र.)\n10) वात्सल्य निधि (मेरठ, उ .प्र.)\n11) साधना के शिखर पुरुष (देहरा तिजारा, राजस्थान)2006\n12) अध्यात्म सरोवर के राजहंस (आगरा मंडल द्वारा जम्बूस्वामी तपोस्थली पर) 2010\n13) तीर्थोद्धारक (आगरा मंडल द्वारा जम्बूस्वामी तपोस्थली पर) 2010\n14) लोह पुरुष (धर्म जागृति संस्थान, दिल्ली प्रदेश) 2012\n\nसंकलन :बाल ब्रह्मचारी आशीष भैया, बाल ब्रह्मचारिणी शिल्पी दीदी, बाल ब्रह्मचारिणी साक्षी दीदी", "id": "489397", "title": "श्री वसुनंदी जी मुनिराज"}
{"url": "https://hi.wikipedia.org/wiki?curid=489408", "text": "आसंदीवंत\n\nआसंदीवंत, उत्तर वैदिककाल का एक प्रसिद्ध नगर जो पश्चात्कालीन कुरुओं की राजधानी था। प्रधान और प्रथम कुरुराज परीक्षित का उल्लेख अथर्ववेद में अत्यंत श्लाघनीय रूप में हुआ है। परीक्षित की राजधानी आसंदीवंत बताया गया है। इस संबंध में विद्वानों का मतैक्य नहीं है कि पहली राजधानी आसंदीवंत था या हस्तिनापुर। एक परंपरा के अनुसार कुरुओं की राजधानी पहले आसंदीवंत होना चाहिए। कुरु और पंचाल दो निकटवर्ती क्षत्रिय शाखाएँ थीं जिनमें से पंचाल गंगा-यमुना के द्वाब में रहते थे और उनकी राजधानी कांपिल्य या कंपिला थी।\n", "id": "489408", "title": "आसंदीवंत"}
{"url": "https://hi.wikipedia.org/wiki?curid=489411", "text": "आशवरी\n\nआसावरी ( या, आसावरी) प्राचीन भारतीय संगीताचार्यों के अनुसार राग 'श्री' की एक प्रमुख रागिनी। ऋतु, समय और भावादि का वैज्ञानिक विश्लेषण करके प्रमुख 132 प्रकार के राग-रागिनियों की कल्पना की गई थी किंतु आधुनिक विद्वानों ने यह विभेद हटाकर सबको राग की ही संज्ञा दी है। आशावरी वियोगशृंगार की रागिनी (राग) है और इसके गायन का समय दिन का द्वितीय प्रहर है। इसका लक्षण 'रागप्रकाशिका' नामक ग्रंथ (सन्‌ 1899 ई.) में यों दिया है:\n\n\nअशावरी रागिनी के जो चित्र उपलब्ध हैं उनमें अपना जातीय परिधान पहने एक युवती बैठी सर्पों से खेल रही है और सामने दो बीनकार बैठे बीन बजा रहे हैं।\n\nआरोह: S R m P d S'\n\nअवरोह: S' n d P m P g R S\n\n\n", "id": "489411", "title": "आशवरी"}
{"url": "https://hi.wikipedia.org/wiki?curid=489424", "text": "देवीप्रसाद चट्टोपाध्याय\n\nदेवीप्रसाद चट्टोपाध्याय (19 नवम्बर 1918 – 8 मई 1993) भारत के गणमान्य मार्क्सवादी दार्शनिक तथा इतिहासकार थे। उन्होने प्राचीन भारतीय दर्शन में भौतिकवादी संस्कृति की गवेषणा में महत्वपूर्ण योगदान दिया। उन्होने प्राचीन भारतीय लोकायत दर्शन पर बहुत काम किया। प्राचीन भारतीय विज्ञान के इतिहास तथा प्राचीन भारत में वैज्ञानिक विधि के विषय में उनके कार्य भी बहुत महत्वपूर्ण हैं, विशेष रूप से प्राचीन भारत के चिकित्साशास्त्रियों चरक तथा सुश्रुत पर उनका अनुसंधान कार्य उच्च कोटि का है।\n\nउनको साहित्य एवं शिक्षा के क्षेत्र में सन १९९८ में भारत सरकार द्वारा पद्म भूषण से सम्मानित किया गया था।\n\n\n", "id": "489424", "title": "देवीप्रसाद चट्टोपाध्याय"}
{"url": "https://hi.wikipedia.org/wiki?curid=489427", "text": "किशमिश\n\nकिशमिश सूखे अंगूरों को कहा जाता है। पारम्परिक रूप से बड़े अकार के अंगूरों की किशमिश को हिन्दी में मुनक़्क़ा कहा जाता है।\n\nकिशमिशों के वज़न का ६७% से ७२% शक्कर होता है, जो अधिकतर ग्लूकोस और फ़्रूक्टोस के रूप में होता है। इनका ३% भाग प्रोटीन और ३.५% भाग पाचन में मददगार फ़ाइबर (रेशा) होता है। ख़ुबानियों और आलू बुख़ारों की तरह इनमें लाभदायक प्रति आक्सीकारक (ऐंटी- ऑक्सिडॅन्ट​) की बहुत मात्रा होती है लेकिन ताज़े अंगूरों की तुलना में विटामिन सी कम होता है। इनमें सोडियम कम होता है और कोलेस्टेरॉल बिलकुल नहीं होता। अनुसन्धान में कुछ संकेत मिलें हैं कि अधिक रक्तचाप (ब्लड प्रेशर) वाले मरीज़ों द्वारा किशमिशों का सेवन करने से उनके रक्तचाप पर कुछ लाभदायक असर होता है, हालांकि इसपर अभी अधिक अध्ययन की ज़रुरत है।\n\nअंगूर और किशमिश कुत्तों के गुर्दों को ख़राब कर सकते हैं। इसका सही कारण अभी ज्ञात नहीं है लेकिन पालतू कुत्तों को यह दो चीज़ें कभी खाने के लिए नहीं देनी चाहियें।\n\n", "id": "489427", "title": "किशमिश"}
{"url": "https://hi.wikipedia.org/wiki?curid=489439", "text": "कार्ल गुस्टाफ युंग\n\nकार्ल गुस्टाफ युंग (जर्मन : (ˈkarl ˈɡʊstaf ˈjʊŋ); 26 जुलाई 1875 – 6 जून 1961) स्विटजरलैण्ड के मनोवैज्ञानिक तथा मनश्चिकित्सक थे। उन्होने वैश्लेषिक मनोविज्ञान (analytical psychology) की नींव डाली।\n\nमनोविश्लेषण सिद्धान्त संप्रदाय के संस्थापक फ्राइड, एडलर और युंग ये तीनों ही माने जाते हैं। युंग, फ्राइड के सहयोगी एवं शिष्य थे। फ्राइड के बाद मनोविश्लेषण संप्रदाय के कार्य को सबसे अधिक युंग ने ही आगे बढ़ाया।\n\nकार्ल गस्टेव युंग का जन्म स्विट्जरलैण्ड के कैस्विल नगर में 26 जुलाई 1875 को हुआ। इनके पिता पादरी थे। इस कारण युंग के प्रारम्भिक जीवन पर दर्शन और धर्म का पर्याप्त प्रभाव पड़ा। उन्होंने चिकित्साशास्त्र में उपाधि प्राप्त की। 1907 में वे फ्राइड के सम्पर्क में आये।\n\nफ्राइड, युंग और एडलर ने मिलकर मनोविश्लेषण संप्रदाय की स्थापना की और इसके विकास के लिए तीनों साथ-साथ कार्य करने लगे। परन्तु कालान्तर में युंग ने 1912 में फ्राइड का साथ छोड़ दिया। फ्राइड से अलग होने का कारण यह था कि फ्राइड हर क्षेत्र में काम (Sex) तथा लिबिडो (Libido) पर अधिक बल देता था। युंग ने स्वीकार किया कि व्यक्ति के जीवन में काम या लिबिडो का महत्त्वपूर्ण स्थान है परन्तु इसे इतना अधिक महत्व नहीं देना चाहिए जितना फ्राइड ने दिया।\n\n1913 में उसने नये संप्रदाय की स्थापना की। इस संप्रदाय को ‘विश्लेषी मनोविज्ञान’ (एनालिटिकल साइक्लोजी) के नाम से जाना गया। युंग ने कई देशों के साथ भारत की भी यात्रा की और ये भारतीय संस्कृति तथा इसके दर्शन से बहुत प्रभावित हुए।\n\nयुंग ने व्यक्तित्व संरचना में अहम् तथा स्व (Ego and Self), व्यक्तिगत अचेतन (Personal unconciousness) एवं सामूहिक अचेतन (Collective unconscious), मुखौटा (Persona), एनिमा या अन्तःनारी (Anima), एनिमस या अन्तःनर (Animus), छाया (Shadow) सम्बन्धी संकल्पनाओं को प्रस्तुत किया। लिबिडो या काम-वासना पर भी उसने अपने विचारों को प्रस्तुत किया।\n\n\n", "id": "489439", "title": "कार्ल गुस्टाफ युंग"}
{"url": "https://hi.wikipedia.org/wiki?curid=489442", "text": "कार्ल गुत्स्‌को\n\nकार्ल गुत्स्‌को (Karl Ferdinand Gutzkow ; १७ मार्च १८११ - १६ दिसम्बर्१८७८) उन्नीसवीं शताब्दी के मध्य के तरुण जर्मन आन्दोलन के उल्लेखनीय जर्मन साहित्यकार थे।\n\nइनका जन्म एक निर्धन परिवार में हुआ था। लेकिन उनमें प्रतिभा और महत्वाकांक्षा थी। साहित्यजगत में सफलता प्राप्त करने का उन्होंने निश्चय कर लिया था। जर्मनी के प्रगतिशील विचारोंवाले युवक लेखकों के ये नेता हो गए। 1835 ई. में उनका उपन्यास ‘वैली दि डाउटर’ छपा जिसके माध्यम से इन्होंने बड़े साहस के साथ जीवन की भैतिक आवश्यकताओं पर बल दिया। इस पुस्तक की तीव्र आलोचना हुई और अनैतिकता के दोष का तर्क देकर तत्कालीन शासन ने इसपर प्रतिबंध लगा दिया। गुत्स्‌कों को भी जेल की सजा हुई। एक दूसरा उपन्यास 'नेबेनियांद ईरा' (Nebeneind era) में उन्होंने जर्मनी के तत्कालीन सामाजिक जीवन का बड़ा व्यापक चित्र प्रस्तुत किया है। इन्होंने नाटक भी लिखे। ‘वील ए कोस्ता’ (Weil a Costa) में इन्होंने धार्मिक स्वतंत्रता की आवाज उठाई है। इनका एक उपन्यास ‘द नाइटस ऑव द स्पिरिट’ है जिसमें राजनीतिक शक्ति के प्रश्न का विवेचन है। \n", "id": "489442", "title": "कार्ल गुत्स्‌को"}
{"url": "https://hi.wikipedia.org/wiki?curid=489443", "text": "निर्देशांक पद्धति\n\nनिर्देशांक पद्धति () ज्यामिति में ऐसी प्रणाली को कहते हैं जिसमें एक या उस से अधिक अंकों के प्रयोग से किसी भी बिंदु का किसी दिक् (स्पेस) में स्थान पूर्ण रूप से बताया जा सके। यह दिक् मनुष्यों का जाना-पहचाना त्रिआयामी (तीन डिमॅनशनों वाला) हो सकता है या फिर ऐसा कोई उलझा हुआ बहुमोड़ (मैनीफ़ोल्ड) दिक् जिसकी गणित में कल्पना की जाती है। सरल एक, दो या तीन आयामों वाले दिक् में अक्सर कार्तीय निर्देशांक पद्धति का प्रयोग किया जाता है, हालांकि ध्रुवीय (पोलर) पद्धति जैसी अन्य प्रणालियाँ भी उपलब्ध हैं।\n\n", "id": "489443", "title": "निर्देशांक पद्धति"}
{"url": "https://hi.wikipedia.org/wiki?curid=489453", "text": "शिरोबिंदु\n\nशिरोबिंदु () किसी स्थान के ठीक 'ऊपर' खगोलीय गोले पर स्थित काल्पनिक बिंदु को कहते हैं। इस परिभाषा में 'ऊपर' का मतलब वह दिशा जो गुरुत्वाकर्षण के बल से बिलकुल उल्टी तरफ़ हो। ध्यान दें कि शिरोबिंदु से विप्रीय दिशा के बिंदु को अधोबिंदु () कहते हैं।\n\n", "id": "489453", "title": "शिरोबिंदु"}
{"url": "https://hi.wikipedia.org/wiki?curid=489454", "text": "अधोबिंदु\n\nअधोबिंदु () किसी स्थान के ठीक 'नीचे' खगोलीय गोले पर स्थित काल्पनिक बिंदु को कहते हैं। इस परिभाषा में 'नीचे' का मतलब वह दिशा जिसमें गुरुत्वाकर्षण का बल खींच रहा हो। ध्यान दें कि अधोबिंदु से विप्रीय दिशा के बिंदु को शिरोबिंदु () कहते हैं।\n\n", "id": "489454", "title": "अधोबिंदु"}
{"url": "https://hi.wikipedia.org/wiki?curid=489457", "text": "आलेखीय प्रक्षेपण\n\nकिसी त्रिबीमीय वस्तु के भागों को समतल धरातल या सीधी रेखा पर निरूपित करने को प्रक्षेपण (Projection) नाम दिया गया है।\n\nआलेखीय प्रक्षेपण (ग्राफिकल प्रोजेक्शन) : यदि सीधी रेखा १ पर स्थित A, B, C, D आदि बिंदुओं से सीधी रेखा पर लंब AA, BB CC आदि डाले जाएँ, तो रेखा १ पर \"लंबकोणीय\" प्रक्षेप प्राप्त होता है। इसी प्रकार यदि किसी ठोस पिंड के प्रत्येक बिंदु से किसी समतल धरातल पर लंब डाले जाएँ, तो हमें उस पिंड का लंबकोणीय प्रक्षेप उस धरातल पर प्राप्त होता है। यदि लंब रेखाएँ AA, BB, CC, आदि परस्पर समांतर हों, तब यह प्रक्षेप \"समांतर प्रक्षेप' कहलाता है, यदि ये सभी रेखाएँ किसी एक बिंदु पर मिलती हों तब इसे केंद्रीय प्रक्षेप कहेंगे।\n\n", "id": "489457", "title": "आलेखीय प्रक्षेपण"}
{"url": "https://hi.wikipedia.org/wiki?curid=489463", "text": "मानचित्रकला\n\nमानचित्र तथा विभिन्न संबंधित उपकरणों की रचना, इनके सिद्धांतों और विधियों का ज्ञान एवं अध्ययन मानचित्रकला (Cartography) कहलाता है। मानचित्र के अतिरिक्त तथ्य प्रदर्शन के लिये विविध प्रकार के अन्य उपकरण, जैसे उच्चावचन मॉडल, गोलक, मानारेख (cartograms) आदि भी बनाए जाते हैं।\n\nमानचित्रकला में विज्ञान, सौंदर्यमीमांसा तथा तकनीक का मिश्रण है। 'कार्टोग्राफी' शब्द ग्रीक Χάρτης, chartes or charax = कागज तथा graphein = 'लिखना' से बना है।\n\nमानचित्र विज्ञान का सम्बंध मानचित्र और आरेख तैयार करने से है, जो भौगोलिक परिघटनाओं के वितरण को दर्शाते हैं। यह मानचित्र व आरेख निर्माण करने का प्रयोगात्मक अध्ययन है। यह मानचित्रों और प्रतीकाक्षरों की\nसहायता से पृथ्वी को प्रस्तुत करता है। पारंपरिक रूप से मानचित्रों का निर्माण कलम, स्याही और कागज की सहायता से होता रहा है, परन्तु कम्प्यूटर ने मानचित्र विज्ञान में क्रांति ला दी है। जी. आई. एस. विधि के द्वारा कोई भी व्यक्ति मानचित्र व आरेख अपनी इच्छानुसार पूर्ण दक्षता से तैयार कर सकता है।\n\nस्थानिक आँकड़े मापन और अन्य प्रकाशित स्रोतों द्वारा प्राप्त किये जाते हैं और उसे विभिन्न उद्देश्यों के लिए प्रयोग हेतु डाटाबेस में भंडारित किया जा सकता है। स्याही और कागज द्वारा मानचित्र बनाने की परंपरा अब समाप्त होती जा रही है। इसका स्थान कम्प्यूटर निर्मित मानचित्र ले रहे हैं। ये मानचित्र अधिक गत्यात्मक और अंतःक्रियात्मक होते है तथा अंकीय युक्ति (डिजिटल डिवाइस) से इसमें परिवर्तन किये जा सकते हैं। आज अधिक व्यापारिक गुणवत्ता वाले मानचित्र कम्प्यूटर सॉफ्टवेयर की सहायता से बनाये गये हैं। ये कम्प्यूटर सॉफ्टवेयर कम्प्यूटर आधारित आंकड़ा प्रबंधन (कैड/CAD), भौगोलिक सूचना तंत्र (GIS) और भूमंडलीय स्थिति तंत्र (जीपीएस/ GPS) है।\n\nमानचित्रकला, आरेखण तकनीक के संग्रहण से निकलकर वास्तविक विज्ञान बन गई है। एक मानचित्रकार को अवश्य समझना चाहिए कि कौन सा संकेत पृथ्वी के बारे में प्रभावशाली सूचना देता है और उन्हें ऐसे मानचित्र तैयार करने चाहिए जिनसे प्रत्येक व्यक्ति मानचित्रों के प्रयोग हेतु उत्साहित हो और वह इसका प्रयोग स्थानों को ढूँढ़ने तथा अपने दैनिक जीवन में करे। मानचित्रकारों को भूगणित के साथ-साथ आधुनिक गणित में भी पारंगत होना चाहिए ताकि वे समझ सकें कि पृथ्वी की आकृति, निरीक्षण के लिए चौरस सतह पर प्रक्षेपित मानचित्र के चिन्हों की विकृति को किस प्रकार प्रभावित करती है।\n\n’’भौगोलिक सूचना तंत्र‘‘ पृथ्वी के विषय में सूचनाओं का भंडार है, जो कम्प्यूटर द्वारा स्वचालित व उचित रीति से पुनः प्राप्त किया जा सकता है। एक जी. आई. एस. विशेषज्ञ को भूगोल के अन्य उपविषयों के साथ-साथ कम्प्यूटर विज्ञान तथा आंकड़ा संचय तंत्र की समझ होनी चाहिए। पारंपरिक रूप में मानचित्रों का उपयोग पृथ्वी की खोज और संसाधनों के दोहन में होता रहा है। जी. आई. एस. तकनीक मानचित्र विज्ञान का विस्तार है, जिसके द्वारा पारंपरिक मानचित्रण की क्षमता और विश्लेषणात्मक शक्ति काफी बढ़ गई है। आजकल वैज्ञानिकों का समुदाय मानवीय क्रियाकलापों के फलस्वरूप पर्यावरण पर पड़ने वाले प्रभावों को जान गये हैं तथा जी. आई. एस. तकनीक भूमंडलीय परिवर्तनों की प्रक्रियाओं को समझने का अनिवार्य उपकरण बन गया है। विविध प्रकार के मानचित्रों और उपग्रह सूचना तंत्रों को मिलाकर प्राकृतिक तंत्रों की जटिल अन्तःक्रियाओं की पुनर्रचना की जा सकती है। इस प्रकार की सजीव कल्पना से यह भविष्यवाणी की जा सकती है कि बार-बार बाढ़ से ग्रस्त होने वाले क्षेत्र का क्या होगा या किसी विशेष उद्योग के किसी क्षेत्र में स्थापित या विकसित होने से क्षेत्र में क्या परिवर्तन होंगे।\n\nब्रिटिश आर्डिनेन्स सर्वेक्षण के आधार पर स्थापित भारतीय सर्वेक्षण विभाग के बाद राष्ट्रीय एटलस एवं विषयक मानचित्रण संगठन (एन. ए. टी. एम. ओ.) भारत में मानचित्र निर्माण की प्रमुख संस्था है। इसके दस लाख शृंखला के मानचित्र बहुत प्रसिद्ध हैं। 1960 में पांडिचेरी के फ्रांसीसी संस्थान के मानचित्रण इकाई ने भूगोल के विकास में उल्लेखनीय प्रभाव डाला। इस संस्थान ने 1:1,00,000 के पैमाने पर वनस्पति और मृदा मानचित्र बनाये थे। इस संस्थान को संसाधनों के मानचित्रण के लिए खूब प्रशंसा मिली। 1995 में इस इकाई का दर्जा बढ़ाकर ज्योमेटिक्स प्रयोगशाला (Geomatics Lab) कर दिया गया, जिसमें कम्प्यूटर मानचित्र और भौगोलिक सूचना तंत्र पर विशेष बल दिया जाता है।\n\nनक्शा खींचना (Map Drawing) मनुष्य को उसकी भौमिक परिस्थितियों से साक्षात्कार कराने का सबसे सरल माध्यम है। भूपृष्ठ पर स्थित प्राकृतिक विवरण, जैसे पहाड़, नदी पठार, मैदान, जंगल आदि और सांस्कृतिक निर्माण, जैसे सड़कें, रेलमार्ग, पुल, कुएँ धार्मिक स्थान, कारखाने आदि का सक्षिप्त, सही और विश्वसनीय चित्रण नक्शे पर मिलता है।\n\nनक्शे की इस व्याख्या से तीन प्रश्न उठ खड़े होते हैं : \n\nपहली समस्या का समाधान कागज की एक इकाई दूरी पर पृथ्वी की कई इकाई दूरी को प्रदर्शित करके किया गया है, अर्थात् किन्हीं भी दो विंदुओं की भौमिक दूरी को नक्शे पर एक निश्चित अनुपात में प्रदर्शित करते हैं, जैसे नक्शे पर १ इंच = १ मील २ मील, ४ मील या ५० मील इत्यादि, या १ इकाई (इंच या सेंटिमीटर) = १,०००, १०,०००, २५,००० ५०,००० (इंच या सेंटिमीटर) इत्यादि। इसे अनुपात के रूप में १ : १,०००, १ : २५,००० आदि भी लिख सकते हैं। इस प्रकार की अभिव्यक्ति नक्शे का पैमाना कहलाता है।\n\nदूसरी समस्या का ग्राह्य समाधान मानचित्र प्रक्षेप (map projection) से किया गया है, जिसमें अक्षांश (latitude) एवं देशांतर (longitude) मानचित्र के प्रयोग की सुविधा के अनुकूल समतल पर प्रक्षिप्त कर लिए जाते हैं। प्रक्षेप का अर्थ समझने के लिए कल्पना करें कि काच के एक गोले पर अपारदर्शी रंग से अक्षांश तथा देशांतर रेखाएँ खींची हैं। गोले पर एक स्पर्शी समतल या समतल के रूप में विकसित हो जानेवाली सतहें, जैसे शंकु (cone) या बेलन (cylinder), रखी हैं और गोले के केंद्र पर प्रकाश का एक बिंदु-सा है इस अवस्था में स्पर्शी सतह पर बनी छाया अक्षांश या देशांतरों का प्रक्षेप कहलाएगी। भिन्न-भिन्न प्रकार के प्रक्षेप, जिनमें किसी पर क्षेत्रफल, किसी पर दिशा एवं दूरी और किसी पर आकृतियाँ सही बनती हैं, इसी प्रकार की एक या दूसरी सतह पर तैयार किए जाते हैं। इनमें समतल पर त्रैज्य (Gnomonic) प्रक्षेप, त्रिविम (stereographic) प्रक्षेप, बेलन और कैसिनी (Cassini) का प्रक्षेप, मर्केटर (Mercator) के प्रक्षेप और शंकु पर बहुशंकुक (polyconic) प्रक्षेप सर्वाधिक प्रयुक्त होते हैं। सर्वेक्षित भूमि के विस्तार और भू पृष्ठ पर उसकी स्थिति के अनुसार प्रक्षेप का चयन किया जाता है।\n\nतीसरी समस्या का समाधान, विवरण (detail) के लिए सांकेतिक चिह्नों का प्रयोग कर, किया गया है। सांकेतिक चिह्नों के निर्धारण में यह ध्यान रखा जाता है कि वे बिना किसी अतिरिक्त टिप्पणी के उस वस्तु का परिचय दे सकें जिसके वे प्रतिनिधि हों, तथा मानचित्र पर बनाने की दृष्टि से सरल और सूक्ष्म हों। इन चिह्नों का आकार मानचित्र के पैमाने पर निर्भर करता है। मानचित्र के पैमाने जैसे-जैसे छोटे होते जाते हैं वैसे-वैसे कम महत्व के विवरण छोड़ दिए जाते हैं और चिह्न भी छोटे होते जाते हैं, जैसे भारत के भौगोलिक मानचित्र, गाँव, छोटी नदियाँ, वनस्पति आदि नहीं दिखाए जाते और नगर केवल बिंदुओं या छोटे वृत्तों से प्रदर्शित किए जाते हैं।\n\nसांकेतिक चिह्नों के विषय में एक बात विशेष रूप से उल्लेखनीय है कि अन्य विवरणों को लंबाई और चौड़ाई, अर्थात् दो विस्तारवाले सांकेतिक चिह्नों से दर्शाना कठिन नहीं, किंतु पहाड़ी तथा उभरी भूमि का मानचित्र पर सही परिचय कराना विशेष महत्व रखता है। उभरी भूमि (ground relief) का प्रदर्शन चार प्रकार से होता है : \n\nइनमें समोच्च रेखाओं का उपयोग सबसे अधिक होता है।\n\nकार्यक्षेत्र में किए गए सर्वेक्षण के पटलचित्र, या पटलचित्रों, या हवाई सर्वेक्षणों का ब्लू प्रिंट मोटे कागज पर से बनाया जाता है। यह मानचित्र की सबसे पहली प्रति होती है। इसके बाद लिथो मुद्रण द्वारा वांछित संख्या में प्रतियाँ तैयार कर ली जाती हैं। ब्लू प्रिंट पर सबसे पहली प्रति हाथ से तैयार करने का प्रमुख कारण यह है कि पटलचित्र, या हवाई सर्वेक्षण खंड (air survey section), पर हाथ से किए गए रेखण की त्रुटियाँ निकल जाएँ और मानचित्र सुंदर और सुघड़ कलाकृति बन जाए। इसके लिए जो उपकरण प्रयुक्त होते हैं, वे निम्नलिखित हैं :\n\n\nशुद्ध रेखाएँ मानचित्र के वांछित पैमाने से ड्योढ़े पैमाने पर किया जाता है, जिसे फोटोग्राफी द्वारा घटा कर वांछित पैमाने का मानचित्र प्राप्त कर लिया जाता है। इससे यह लाभ होता है कि उपर्युक्त सहायक उपकरणों द्वारा भी यदि रेखण में कुछ त्रुटियाँ आ गई हों तो वे लघुकरण में इतनी छोटी रह जाएँ कि आँख को न खटकें। रेखण करते समय नक्शानवीस अभिवर्धक लेंस का भी उपयोग करता है, जिससे वह बुराइयों को बड़ा देखकर साथ साथ दूर करता जाता है।\n\nसंपूर्ण रेखण तो काले रंग में होता है, किंतु प्रकाशन के समय पहचानने की सुविधा के लिए भिन्न-भिन्न विवरण भिन्न-भिन्न रंगों में छापे जाते हैं। रंगीन मुद्रण का साधारण नियम निम्नलिखित है :\n\n\nSee Maps for more links to modern and historical maps; however, most of the largest sites are listed at the sites linked below.\n", "id": "489463", "title": "मानचित्रकला"}
{"url": "https://hi.wikipedia.org/wiki?curid=489492", "text": "खगोलीय ध्रुव\n\nखगोलीय ध्रुव () आकाश में दो काल्पनिक बिन्दुओं को कहा जाता है जहाँ पृथ्वी के घूर्णन (रोटेशन) का अक्ष पृथ्वी के इर्द-गिर्द बने काल्पनिक खगोलीय गोले को काटता है। यानि अगर यह कल्पना की जाए कि पूर्वी पृथ्वी एक महान गोले के ठीक बीच में स्थित है और उस गोले की अन्दर की तरफ़ आसमान में दिखने वाले सभी तारे चिपके हुए हैं, तो पृथ्वी के उत्तरी ध्रुव पर अगर सीधा सिर के ऊपर देखा जाए तो वहाँ उस खगोलीय गोले का 'खगोलीय उत्तरी ध्रुव' दिखेगा। इसी तरह अगर पृथ्वी के दक्षिणी ध्रुव पर खड़ा हुआ जाए तो सिर के बिलकुल ऊपर खगोलीय गोले पर दिखने वाला बिंदु 'खगोलीय दक्षिणी ध्रुव' होगा।\n\nरात में ध्रुव तारा उत्तरी खगोलीय ध्रुव के बहुत समीप पड़ता है जबकि ऑक्टैन्ज़​​ तारामंडल का धुंधला-सा दिखने वाला सिग्मा ऑक्टैनिस​ तारा दक्षिणी खगोलीय ध्रुव के पास पड़ता है।\n\n", "id": "489492", "title": "खगोलीय ध्रुव"}
{"url": "https://hi.wikipedia.org/wiki?curid=489496", "text": "इंदर सभा\n\nइंदर सभा () एक उर्दू का नाटक और ओपेरा है जिसे लखनऊ के अवध दरबार से सम्बन्ध रखने वाले लेखक व कवि आग़ा हसन अमानत​ ने लिखा और जिसे मंच पर सबसे पहले सन् १८५३ में प्रस्तुत किया गया। यह उर्दू की सबसे पहली रचाई जाने वाली नाटकीय कृति मानी जाती है। १८६३ में इसे फ़्रीडरिख़ रोज़न () ने यूरोपीय पाठकों के लिए जर्मन भाषा में अनुवादित किया, जो कि उस समय के समीक्षकों के द्वारा सराहा गया था। १९३२ में मदन थियेटर ने इसपर आधारित एक फ़िल्म 'इन्द्रसभा' भी बनाई थी। ध्यान दें कि जबकि मूल नाटक का नाम लोक-बोली के अनुसार 'इंदर सभा' था, इसपर आधारित फ़िल्म का नाम संस्कृत-प्रथानुसार 'इन्द्रसभा' था।\n\nयह ओपेरा दिव्यलोक में महराज इन्द्र के राजदरबार को पृष्ठभूमि बनाकर लिखा गया है। पूरा नाटक काव्य-रूप में लिखा हुआ है और इसकी मुख्य कहानी एक परी (अप्सरा) और एक राजकुमार के बीच की प्रेमकथा है। नाटक में पटाख़ों और नक़ाबों जैसी नाटकीय तकनीकों का प्रयोग किया गया है। वैसे तो अमानत ने यह नाटक अवध के राजदरबार में रचाने के लिए ही लिखा था लेकिन इसके गीत जल्द ही लोक-संस्कृति में प्रवेश कर गए और \"आने वाली कम-से-कम दो पीढ़ियों तक अवध के गीतकार और कलाकार इंदर सभा के गाने गाते थे\"। इसका हिन्दी-उर्दू की गीत परम्परा के विकास पर भी प्रभाव पड़ा। नाटक में \"३१ ग़ज़लें, ९ ठुमरियाँ, ४ होलियाँ, १५ गीत, २ चौबोले और ५ छंद सम्मिलित थे जिनपर आधारित कई नृत्य प्रस्तुत किये जा सकते थे\"।\n\nइस नाटक का सीधा प्रभाव १९वीं और २०वीं में बाद में आने वाले कई उर्दू नाटकों पर बड़ा जिनमें ख़ादिम हुसैन अफ़सोस का 'बज़्म-ए-सुलयमान' (सन् १८६२), भैरों सिंह अस्मत​ का 'जश्न-ए-परिस्तान' और ताज महल फ़ार्रूख़​ का 'निगारिस्तान-ए-फ़ार्रूख़​' शामिल हैं।\n\n१९३२ में प्रस्तुत की गई फ़िल्म 'इन्द्रसभा' भारतीय सिनेमा के इतिहास की सबसे पहली बोलने वाली (टाकीज़) फ़िल्म थी। सबसे पहली भारतीय ध्वनिपूर्ण फ़िल्म 'आलम आरा' थी और 'इन्द्रसभा' ठीक उस से अगले ही वर्ष रिलीज़ हुई। यह २११ मिनट लम्बी थी और इसमें ७० से भी अधिक गाने थे, जो विश्व-इतिहास में किसी भी बनी हुई फ़िल्म में सर्वाधिक हैं। 'इन्द्रसभा' फ़िल्म जमशेदजी फ़्रामजी मदन की 'मदन थियेटर' नामक कम्पनी ने बनाई थी।\n\nइंदर सभा के एक दृश्य में देवताओं के राजा इन्द्र अपने दरबार में प्रवेश करते हैं और एक चौबोले में कहते हैं कि:\n\n", "id": "489496", "title": "इंदर सभा"}
{"url": "https://hi.wikipedia.org/wiki?curid=489500", "text": "चौबोला\n\nचौबोला या चौबोल उत्तर भारत और पाकिस्तान की काव्य परम्परा में प्रयोग होने वाली चार पंक्तियों की एक छंद शैली है, जो अक्सर लोक-गीत में प्रयोग की जाती है।\n\nचौबोलों का प्रयोग अक्सर नौटंकियों में होता है और इसके कुछ अच्छे उदाहरण 'सुल्ताना डाकू नौटंकी' में मिलते हैं। मिसाल के लिए एक दृश्य में सुल्ताना अपनी प्रेमिका को समझाता है कि वह ग़रीबों की सहायता करने के लिए पैदा हुआ है और इसीलिए अमीरों को लूटता है। उसकी प्रेमिका (नील कँवल) कहती है कि उसे सुल्ताना की वीरता पर नाज़ है (इसमें रूहेलखंड की कुछ खड़ी-बोली है):\nप्रसिद्ध उर्दू नाटक इंदर सभा के एक दृश्य में देवताओं के राजा इन्द्र अपने दरबार में प्रवेश करते हैं और एक चौबोले में कहते हैं कि:\n\n", "id": "489500", "title": "चौबोला"}
{"url": "https://hi.wikipedia.org/wiki?curid=489520", "text": "गोलीय निर्देशांक पद्धति\n\nगोलीय निर्देशांक पद्धति () तीन आयामों (डायमेंशनों) वाले दिक् (स्पेस) में प्रयोग होने वाली ऐसी निर्देशांक पद्धति होती है जिसमें उस दिक् में मौजूद किसी भी बिंदु का स्थान तीन अंकों से निर्धारित हो जाता है:\nज़ाहिर है कि ऐसी पद्धति में पहले से ही किसी मूल केंद्र, शिरोबिंदु दिशा और मूल समतल का चुनाव कर लेना आवश्यक है। इस चुनाव के बाद हर बिंदु का स्थान इन तीनों अंकों - (\"r\", \"θ\", \"φ\") - के आधार पर बतलाया जा सकता है। कभी-कभी 'ध्रुवीय कोण' के स्थान पर 'उत्कर्ष या ऊँचाई कोण' () का प्रयोग होता है जो मूल समतल से ऊँचाई मापता है।\n\nभूगोल में जगहों का अंकन करने वाली अक्षांश-रेखांश (लैटिट्यूड-लॉन्गिट्यूड) प्रणाली (यानि भूगोलीय निर्देशांक प्रणाली) एक गोलीय निर्देशांक प्रणाली का उदाहरण है। इसमें:\nइस व्यवस्था में किसी स्थान की:\nध्यान रहे कि अपने आकार और घूर्णन (रोटेशन) की वजह से भूमध्य रेखा का निर्धारण तो प्रकृति द्वारा तय था, लेकिन दोनों ध्रुवों के बीच चलने वाली मध्याह्न रेखा (प्राइम मेरिडियन) कहीं भी हो सकती थी। यह केवल एक ऐतिहासिक इत्तेफ़ाक है कि उसका चुनाव इंग्लैण्ड से निकलने के लिए किया गया और विश्वभर में स्वीकृत हो गया।\n\n", "id": "489520", "title": "गोलीय निर्देशांक पद्धति"}
{"url": "https://hi.wikipedia.org/wiki?curid=489542", "text": "दिगंश\n\nदिगंश या ऐज़िमुथ () किसी गोलीय निर्देशांक प्रणाली () में एक विशेष कोण (ऐंगल) के माप का नाम है।\n\nउदाहरण के लिए अगर किसी धरती पर खड़े दर्शक के लिए किसी तारे का दिगंश मापना हो तो खगोलीय निर्देशांक पद्धति के अनुसार यह किया जा सकता है। इसमें दर्शक को खगोलीय गोले के उत्तरी ध्रुव से जोड़ने वाली काल्पनिक रेखा मानक दिशा होती है। दर्शक का चारों ओर का क्षितिज एक समतल होता है, जिसमें यह मानक दिशा की रेखा भी विद्यमान होती है। दर्शक को तारे से जोड़ने वाली एक अन्य रेखा को लम्ब (परपेंडिक्युलर) के प्रयोग से इस समतल पर उतारा जाने से दर्शक और समतल पर उस तारे के नीचे वाले बिंदु के बीच एक दूसरी रेखा बनती है। इस रेखा और मानक दिशा की रखा के बीच का कोण ही दिगंश कहलाता है।\n\nदिगंश का प्रयोग नौकावहन, खगोलशास्त्र, अभियांत्रिकी और सैन्य क्षेत्र में मिसाइल इत्यादि की उड़ान निर्धारित करने के लिए बहुत होता है। दिगंश एक कोण है इसलिए इसका माप आमतौर पर डिग्री (°) में किया जाता है।\n\n", "id": "489542", "title": "दिगंश"}
{"url": "https://hi.wikipedia.org/wiki?curid=489549", "text": "प्रेक्षणात्मक खगोलिकी\n\nअवलोकन खगोल विज्ञान खगोलीय विज्ञान का एक प्रभाग है, जो कि सैद्धांतिक खगोल भौतिकी के विपरीत, जो मुख्य रूप से भौतिक मॉडल के औसत दर्जे का प्रभाव खोज रही है, यह दूरबीन और अन्य खगोलीय उपकरण का उपयोग करके आकाशीय पिंडों को अवलोकित करने की प्रथा है। एक विज्ञान के रूप में, खगोल विज्ञान के दूर ब्रह्मांड के गुणों के साथ प्रत्यक्ष प्रयोग संभव नहीं हैं। तथापि, खगोलविदों एक विशाल संख्या में तारकीय घटना की जांच कर सकते हैं। यह अनुमति देता है के लिए अवलोकन डेटा का रेखांकन और सामान्य प्रवृत्तियों को दर्ज कर सकते हैं।\n", "id": "489549", "title": "प्रेक्षणात्मक खगोलिकी"}
{"url": "https://hi.wikipedia.org/wiki?curid=489551", "text": "खगोलीय निर्देशांक पद्धति\n\nखगोलीय निर्देशांक पद्धति () ब्रह्माण्ड में किसी भी प्रकार की खगोलीय वस्तु (ग्रह, उपग्रह, तारा, गैलेक्सी, नीहारिका, वग़ैराह) का स्थान निर्धारित करने का एक तरीक़ा है। जहाँ तक मनुष्यों का अनुभव है पूरा ब्रह्माण्ड एक तीन आयामों (डायमेंशन) वाला दिक् (स्पेस) है। इसमें एक निर्देशांक पद्धति के ज़रिये किसी भी स्थान को अंकों के साथ बताया जा सकता है।\n\nखगोलशास्त्रियों के समुदाय में कई भिन्न खगोलीय निर्देशांक प्रणालियों का इस्तेमाल होता है। इन सब में एक 'मूल समतल' () चुना जाता है (जो खगोलीय गोले को दो गोलार्धों में बांटता है) और एक प्रमुख दिशा () को चुना जाता है। अब किसी भी वस्तु का स्थान तीन चीज़ों से बताया जा सकता है:\n\nसबसे ज़्यादा प्रयोगित प्रणालियाँ नीचे की तालिका में दी गई हैं। हर एक का नाम उसके चुने हुए मूल समतल के नाम पर रखा गया है।\n\n\n", "id": "489551", "title": "खगोलीय निर्देशांक पद्धति"}
{"url": "https://hi.wikipedia.org/wiki?curid=489555", "text": "पेशियों का खिंचाव\n\nजब अत्यधिक खिंचाव के कारण पेशियों के फाइबर फट जाते हैं तो इसे पेशियों का खिंचाव (pulled muscle) कहते हैं। इसी तरह का घाव यदि स्नायुओं (लिगामेन्ट्स) में हो तो उसे मोच (स्प्रेन) कहते हैं।\n\nमुख्य लक्षण हैं - कुछ सीमित स्थानों पर दर्द, अकड़न (स्टिफनेस), क्षतिग्रस्त पेशियों के आसपास त्वचा का रंग बदल जाना आदि\n\n\n\n\n\n\n", "id": "489555", "title": "पेशियों का खिंचाव"}
