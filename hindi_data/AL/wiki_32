{"url": "https://hi.wikipedia.org/wiki?curid=462518", "text": "बाईचेंग ज़िला\n\nबाईचेंग ज़िला () या बाई ज़िला () जनवादी गणतंत्र चीन के शिंजियांग राज्य के आक़्सू विभाग का एक ज़िला है। इसका क्षेत्रफल १५,८८९ वर्ग किमी है और सन् २००२ की जनगणना में इसकी आबादी लगभग २ लाख थी। यह ज़िला आक्सू विभाग के उत्तरी क्षेत्र में मुज़ात नदी की घाटी में तियाँ शान पर्वतों से बिलकुल दक्षिण में स्थित है।\n\nयह ज़िला तुषारी संस्कृति और बौद्ध धर्म से सम्बंधित पाई गई गुफ़ाओं के लिए मशहूर है, जो मुज़ात नदी के किनारे स्थित हैं।\n\n", "id": "462518", "title": "बाईचेंग ज़िला"}
{"url": "https://hi.wikipedia.org/wiki?curid=462526", "text": "आक़्सू विभाग\n\nआक़्सू विभाग () चीन के शिंजियांग प्रांत का एक प्रशासनिक विभाग है। इस विभाग का कुल क्षेत्रफल १,३२,५०० वर्ग किमी है। सन् २००३ की जनगणना में इस विभाग की आबादी २१.९ लाख अनुमानित की गई थी। आक़्सू विभाग की राजधानी आक़्सू शहर है।\n\n'आक़्सू' () शब्द का अर्थ 'सफ़ेद पानी' है। स्थानीय उईग़ुर भाषा और उस से मिलती तुर्की भाषाओँ में में 'अक़' () का मतलब 'सफ़ेद' होता है और 'सू' () का अर्थ 'पानी' होता है। 'आक़्सू' में [क़|'क़' के उच्चारण]] पर ज़रा ध्यान दें - यह 'क' से मिलता-जुलता लेकिन थोड़ा सा भिन्न है।\n\nआक़्सू विभाग तारिम द्रोणी के पश्चिमोत्तर भाग में तियाँ शान पर्वतों की दक्षिणी ढलानों पर स्थित है। इस विभाग का दक्षिणी हिस्सा टकलामकान रेगिस्तान में आता है और यहाँ पर कृषि उन्ही इलाक़ों में सम्भव है जहाँ से तारिम नदी और उसमें मिलने वाली आक़्सू नदी और मुज़ात नदी मिलती हैं।\n\n२००३ में आक़्सू विभाग में रहने वाले २१.९ लाख लोगों में से ७१.९३% उईग़ुर जाति के, २६.६२% हान चीनी जाति के और बाक़ी अन्य जातियों के थे।\n\n", "id": "462526", "title": "आक़्सू विभाग"}
{"url": "https://hi.wikipedia.org/wiki?curid=462531", "text": "तारिम नदी\n\nतारिम नदी () चीन के शिंजियांग प्रांत की मुख्य नदी है। इसी नदी के नाम पर महान तारिम द्रोणी का नाम पड़ा है, जो मध्य एशिया में कुनलुन पर्वतों और तियान शान पर्वतों के बीच और तिब्बत के पठार से उत्तर में स्थित है। १,३२१ किलोमीटर लम्बा यह दरिया चीन की सबसे लम्बी नदी है जो समुद्र में नहीं बहती, यानि जो एक बन्द जलसम्भर वाली नदी है। इस नदी के पानी पर उईग़ुर, स्थानीय मंगोल, इस क्षेत्र में आकर बस जाने वाले हान चीनी लोग और अन्य समुदाय निर्भर करते हैं।\n\n", "id": "462531", "title": "तारिम नदी"}
{"url": "https://hi.wikipedia.org/wiki?curid=462533", "text": "नजफ़\n\nनजफ़ (अरबी: النجف, अन्नजफ़)इराक़ का एक प्रमुख शहर है जो राजधानी बग़दाद के 160 किलोमीटर दक्षिण में बसा है। सुन्नियों के चौथे ख़लीफ़ा यानि शिया इस्लाम के पहले इमाम अली की मज़ार के यहाँ स्थित होने की वजह से ये इस्लाम तथा शिया इस्लाम का एक प्रमुख धार्मिक स्थल है। यहाँ की कब्रगाह दुनिया की सबसे बड़ी कब्रगाह मानी जाती है। यह नजफ़ प्रान्त की राजधानी है जिसकी आबादी 2008 में साढ़े पाँच लाख थी। \n\"अली इब्न अबि तालिब\", यान अबि तालिब के बेटे अली, जिनको सुन्नी मुस्लिम चौथे ख़लीफ़ा मानते हैं और शिया प्रथम इमाम को अपने जीवन काल में ही जान का ख़तरा था। उनके पहले दो ख़लीफ़ाओं की हत्या कर दी गई थी - अपनी कब्र के साथ ऐसी ही आशंका को देखकर उन्होंने अपनी लाश को एक गुप्त स्थान पर दफ़नाने की इच्छा ज़ाहिर की थी। इस कारण सन् 661 में उनके मरने के बाद विश्वस्त लोगों ने ऊँट पर उनका शव लाद कर एक अनिश्चित स्थान पर ले गए जहाँ ऊँट बैठ गया। इसी जगह पर बिना किसी मज़ार के उनकी लाश को दफ़ना दिया गया। आठवीं सदी में जब मुस्लिम शासन की बागडोर अब्बासी ख़लीफ़ाओं के हाथ गई तो हारुन रशीद को इस स्थान के बारे में पता चला तो वहाँ एक मज़ार बना दी गई। इमाम अली मस्जिद शिया मुसलमानों के लिए करबला के बाद सबसे अधिक प्रतीकात्मक स्थल बन गया है।\n\nसन् 2003 के बाद अमरीकी फ़ौजों की उपस्थिति की वजह से यहाँ एक महत्वपूर्ण विदेशी विरोध आन्दोलन चला जिसमें शिया विरोधियों की सक्रियता थी।\n", "id": "462533", "title": "नजफ़"}
{"url": "https://hi.wikipedia.org/wiki?curid=462534", "text": "गर्ल, इंटरप्टेड\n\nगर्ल, इंटरप्टेड () 1999 में बनी अमेरिकी फ़िल्म है जो सुसैना केसेन के इसी नाम के उपन्यास पर आधारित है। इस फ़िल्म के लिए एंजेलिना जोली को अकादमी पुरस्कार प्रदान किया गया था।\n\n", "id": "462534", "title": "गर्ल, इंटरप्टेड"}
{"url": "https://hi.wikipedia.org/wiki?curid=462539", "text": "इसिक कुल\n\nइसिक कुल () पूर्वी किर्गिज़स्तान के उत्तर तियान शान पर्वतों में स्थित एक बंद जलसम्भर वाली झील है। यह विश्व की दसवीं सबसे बड़ी झील है और कैस्पियन सागर के बाद दुनिया की दूसरी सब से बड़ी खारी झील है। किर्गिज़ भाषा में इसके नाम का अर्थ 'गरम झील' है क्योंकि बर्फ़ से ढके पहाड़ों से घिरे होने के बावजूद भी इसका पानी बर्फ़ में नहीं जम जाता। इसिक कुल का पानी खारा होने के कारण ही यह कभी नहीं जमता (नमकीन पानी ज़्यादा मुश्किल से जमता है)। किर्गिज़स्तान की सरकार ने यहाँ एक सुरक्षित प्राकृतिक उद्यान बना दिया है। इतिहासकारों को यहाँ खुदाई करते हुए एक २,५०० वर्ष पुराना शहर मिला है और इस पर अनुसन्धान जारी है।\n\nइसिक कुल १८२ किमी लम्बी है और इसकी सब से अधिक चौड़ाई एक स्थान पर ६० किमी तक पहुँच जाती है। इसका कुल क्षेत्रफल ६,२३६ वर्ग किमी है। अगर पहाड़ी झीलें देखी जाएँ तो दक्षिण अमेरिका के बोलिविया देश की तितिकाका झील के बाद यह दूसरी सब से बड़ी पर्वतीय झील है। इसकी गहराई ६६८ मीटर (२,१९२ फ़ुट) तक जाती है और यह पहाड़ों में १,६०७ मीटर (५,२७२ फ़ुट) की ऊंचाई पर स्थित है। कुल मिलकर ११८ नदियाँ और झरने आकर इस नदी में विलय हो जाते हैं। बहुत से बंद जल्संभारों की तरह इसका पानी भी काफ़ी खारा है और इसका खारापन ०.६% मापा गया है। यह समुद्र के औसत खारेपन (जो करीब ३.५% होता है) से तो कम है लेकिन किसी झील के लिए बहुत है।\n\n", "id": "462539", "title": "इसिक कुल"}
{"url": "https://hi.wikipedia.org/wiki?curid=462543", "text": "जेम्स बॉण्ड\n\nजेम्स बॉण्ड () 1953 में अंग्रेज़ लेखक इयान फ़्लेमिंग द्वारा रचित एक काल्पनिक पात्र है। 007 के गुप्त नाम से प्रसिद्ध यह एजेंट फ़्लेमिंग की बारह पुस्तकों व दो लघुकथाओं में मौजूद है। 1964 में फ़्लेमिंग की मृत्यु के पश्चात छः अन्य लेखकों ने बॉण्ड की आधिकृत पुस्तकें लिखी हैं, जिनमें किंग्सले ऐमिस, क्रिस्टोफ़र वुड्स, जॉन गार्ड्नर, रेमंड बेनसन, सबैश्चियन फ़ॉक्स और जेफ़्री डेवर शामिल हैं। इसके साथ चार्ली हिग्सन ने जेम्स बॉण्ड के बचपन के कारनामों पर एक श्रृंखला व केट वॅस्टब्रुक ने मनीपॅनी, जो हर पुस्तक में मौजूद किरदार है, की डायरी पर आधारित तीन पुस्तकें लिखी हैं।\n\nब्रिटिश गोपनीय संस्था के इस काल्पनिक पात्र को कई फ़िल्मों, रेडियो, कॉमिक्स व वीडियो गेम्स में अपनाया जा चुका है और इसकी फ़िल्म श्रृंखला विश्व की सबसे लंबी व दूसरी सबसे अधिक कमाई वाली श्रृंखला है। इसकी शुरुआत 1962 में बनी फ़िल्म \"डॉ॰ नो\" से हुई थी, जिसमें शॉन कॉनरी ने बॉण्ड की भूमिका अदा की थी। 2012 तक जेम्स बॉण्ड की इयान प्रोडक्शन्स द्वारा बाइस फ़िल्में बनाई जा चुकी हैं और तेइसवीं फ़िल्म \"स्कायफॉल\" अक्टूबर 2012 को रिलीज़ हुई। इसमें डैनियल क्रैग तीसरी बार बॉण्ड की भूमिका निभाई। वे छठे अभिनेता हैं जिन्होंने इयान श्रृंखला में यह भूमिका निभाई है।\n\nजेम्स बॉण्ड की फ़िल्में कईं चीज़ों के लिए मशहूर हैं, जिसमें फ़िल्म की ध्वनि, जिसे कई बार अकादमी पुरस्कार के लिए नामांकन प्राप्त हुआ है, शामिल है। फ़िल्म की प्रसिद्धि का दूसरा कारण इसमें मौजूद बॉण्ड की गाड़ियाँ, बन्दूकें व तकनीकी उपकरण शामिल हैं जो उसे क्यू की शाखा प्रदान करती है।\n\nइयान फ़्लेमिंग ने अपने लेखन कार्यों के लिए मुख्य पात्र जेम्स बॉण्ड की रचना की, जो आम तौर पर एम॰आइ॰6 कहलाने वाली ब्रिटिश गोपनीय संस्था का एक जानकारी विशेषज्ञ है। बॉण्ड की पहचान उसका गुप्त अंक 007 है और वह रॉयल नेवल रिज़र्व का कमांडर है।\n\nद्वितीय विश्वयुद्ध के दौरान इयान फ़्लेमिंग ने अपने मित्रों से कहा कि वह एक जासूसी उपन्यास लिखना चाहते हैं। 1952 की शुरुआत में, अपनी गर्भवती प्रेयसी ऐन चार्टरिस से शादी के बाद फ़्लेमिंग ने \"कसीनो रोयाल\" लिखना शुरू किया। फ़्लेमिंग ने यह काम जमायका में स्थित अपनी गोल्डनआय इस्टेट में 17 फ़रवरी 1952 को शुरू किया और उन्होंने अपने अनुभव व कल्पना से शुरूआत में ही 2,000 शब्द लिख डाले। 18 मार्च 1952 में, एक महीने बाद ही, उन्होंने अपनी पुस्तक पूरी कर ली। अपने कार्य को एक \"गँवार का बकवास काम\" कह कर उन्होने अपनी पूर्व प्रेयसी क्लेअर ब्लैनचार्ड को दिखाया जिसने उन्हें इसे कभी प्रकाशित न करने की सलाह दी और कहा कि अगर वे प्रकाशित करना भी चाहें तो किसी अन्य नाम से करें। फ़्लेमिंग ने आगे चल कर कुल बारह पुस्तकें व दो छोटे कहानी संग्रह लिखे। 12 अगस्त 1964 की सुबह उनकी मृत्यु हो गई। आखिरी दो पुस्तकें, \"द मैन विद द गोल्डन गन\" और \"आक्टोपसी ऐंड द लिविंग डे लाइट्स\" उनके मरने के पश्चात् प्रकाशित की गयीं।\n\nफ़्लेमिंग ने दूसरे विश्वयुद्ध के दौरान नेवल जानकारी विभाग में कार्य करते हुए उन्हें मिले कई लोगों पर बॉण्ड का किरदार आधारित किया और यह क़ुबूल भी किया कि बॉण्ड \"उन सभी ख़ुफिया जासूसों व कमांडो का मिला जुला रूप है जिनसे मैं युद्ध के दौरान मिला\"। इनमें इयान के भाई पीटर भी शामिल हैं जिन्होंने युद्ध के समय नॉर्वे और ग्रीस में शत्रुओं की सीमा में कार्यवाहियाँ की थीं।\n\nफ़्लेमिंग के भाई के अलावा अन्य कई लोगों ने बॉण्ड के निर्माण में कुछ न कुछ योगदान दिया जिनमें फ़्लेमिंग को 1930 में किट्ज़बुहेल में मिले गुप्तचर कॉनरैड ओ'ब्रायन-फ़्रेंच, युद्ध के दौरान क्र॰ सं॰ 30 कमांडो यूनिट में सेवा प्रदान करने वाले पैट्रिक डॉलज़ेल-जॉब और हस्त निर्मित सूट पहन कर पैरिस में रॉल्स-रॉयस में घूमने वाले एम॰आइ॰6 के पेरिस स्टेशन हेड बिल \"बिफ़ी\" डंडरडेल भी शामिल हैं।\n\nफ़्लेमिंग को अपने पात्र का नाम अमेरिकी पक्षी विशारद जेम्स बॉण्ड से मिला जो करिबियाई पक्षियों के विशेषज्ञ व \"बर्ड्स ऑफ़ द वेस्ट इंडिज़\" के लेखक थे। स्वयं पक्षियों में रुचि रखने वाले फ़्लेमिंग ने बॉण्ड की पत्नी से कहा कि \"मुझे ऐसा लगा कि यह छोटा, बिना रुचि वाला किन्तु मर्दाना अंग्रेज़ी नाम ही है जिसकी मैं तलाश में था और इस तरह दूसरे बॉण्ड का जन्म हुआ\"। \n\nएक अन्य अवसर पर फ़्लेमिंग ने कहा कि \"मुझे एक साधारण और सुस्त नाम चाहिए था और 'जेम्स बॉण्ड' पैराग्रिन कैरुथर्स जैसे नाम से कई गुना बेहतर था।\" उसके इर्द-गिर्द विचित्र घटनाएँ घटती हैं परंतु वह स्वयं एक विरक्त रूप है - एक सरकारी विभाग की कार्यों को अंजाम देने का एक अनामित कुंद ज़रिया।\" पक्षी विशारद की पत्नी से मुलाकात के बाद उन्होने उन्हे \"प्यारा जोडा जो मेरे मज़ाक पर बहुत खुश था\" कहा।\n\nबॉण्ड का 007 अंक अंग्रेज़ जासूस और बहुज्ञ जॉन डी से मिला, जो एलिज़ाबेथ प्रथम को अपने पत्र 00 और एक खिंचे हुए 7 से हस्ताक्षरित कर के भेजते थे, जिसका अर्थ होता था कि वे पत्र सिर्फ़ एलिज़ाबेथ प्रथम के पढ़ने के लिए हैं। यह अंक फ़्लेमिंग ने प्रथम विश्वयुद्ध के दौरान ब्रिटिश नेवल इंटेलिजन्स की एक प्रमुख उपलब्धी, जर्मन राजनयिक कोड तोड़े जाने के संदर्भ में भी प्रयोग किया है। 0075 कोड वाला एक जर्मन दस्तावेज़, ज़िमरमैन टेलिग्राम, जिसे अंग्रेज़ों ने सुलझा कर पढ़ लिया था, अमेरिका के युद्ध में शामिल होने के मुख्य कारणों में से था।\n\nशक्ल से बॉण्ड संगीतकार, गायक व अभिनेता हावर्ड कारमाइकल जैसा दिखता है। \"कसीनो रोयाल\" में वेस्पर लेंड कहती है कि, \"बॉण्ड मुझे हावर्ड कारमाइकल की याद दिलाता है, बस फ़र्क इतना है कि उसमें क्रूरता भरी है।\" इसी तरह \"मुनरेकर\" में स्पेशल ब्रांच अफ़सर गाला ब्रैंड को लगता है कि बॉण्ड \"दिखने में बहुत बढ़िया है।.. हावर्ड कारमाइकल जैसा। दाईं भौं के ऊपर गिरते काले बाल, ... पर कुछ क्रूरता है उसकी आँखों में।\" कुछ लोग, जिनमें बेन मैकिनटायर शामिल है, को लगता है कि बॉण्ड में फ़्लेमिंग की छाप भी दिखती है। पुस्तकों में बॉण्ड का वर्णन \"दुष्ट, क्रूर और रूपवान\" किया गया है।\n\nपुस्तकों में (मुख्यतः \"फ़्रॉम रशिया, विद लव\" में) बॉण्ड को शारिरिक दृष्टि से सुडौल बताया गया है, जिसके दाहिने गाल पर ऊपर से नीचे जाता 3 इंच पतला लम्बा दाग (\"स्कार\") है, नीली-धुमैली आँखें, क्रूर मुँह और छोटे काले बाल हैं। ऊँचाई में वह 6 फ़ीट लंबा है और वज़न में लगभग 76 किलो है। \"कसीनो रोयाल\" के बाद बॉण्ड के हाथ के पिछले हिस्से पर रूसी अक्षर \"Ш\" (SH) का निशान है जो एक स्मर्ष एजंट ने उसे दिया था और जिसका उद्देश्य उसे जासूस चिन्हित करना था।\n\nइयान फ़्लेमिंग की कहानियों में जेम्स बॉण्ड की उम्र तीस के आस-पास होती है और कभी नहीं बढती। \"मुनरैकर\" में बॉण्ड मानता है कि वह 00 की सेवानिवृत्ती की आयु से आठ वर्ष छोटा है, जो पैंतालिस की है, जिसका अर्थ है वह अडतीस साल का है। फ़्लेमिंग ने कभी बॉण्ड की जन्म तिथी नहीं बताई पर जॉन पियर्सन की लिखी जेम्स बॉण्ड की काल्पनिक जीवनी \"जेम्स बॉण्ड: द ऑथराइज़्ड बायोग्राफ़ी ऑफ़ 007\" में उसकी जन्म तिथी 11 नवम्बर 1920 बताई गयी है। जॉन ग्रिसवल्ड, एक बॉण्ड विद्वान, के अनुसार बॉण्ड की पुस्तकें मई 1951 से फ़रवरी 1964 के बीच घटती है जिस दौरान बॉण्ड की आयु 42 है।\nअपनी आखिरी पुस्तक \"यु ओन्ली लिव ट्वाइस\" में फ़्लिमिंग ने बॉण्ड के परिवार की जानकारी उसके काल्पनिक मृत्युलेख में दी। यह पहली पुस्तक थी जो \"डॉ॰ नो\", जिसमें शॉन कॉनरी ने बॉण्ड की भूमिका निभाई थी, की रिलीज़ के बाद लिखी गई थी। फ़िल्म ने फ़्लेमिंग के कार्य को प्रभावित किया जिसके चलते उन्होने बॉण्ड को हँसोड़पन - भावना व स्कॉटिश पूर्ववृत्त प्रदान किया जो पहले की पुस्तकों में नहीं था। पुस्तक इस बात का खुलासा करती है कि बॉण्ड के पिता, ऐंड्रू बॉण्ड, स्कॉटिश थे और माँ, मॉनिक डेलाक्रॉक्स, एक स्विस थी। बचपन में बॉण्ड के अपना अधिकांश समय विदेश में व्यतीत किया और कईं भाषाओं में महारत हासिल की। इसका मुख्य कारण यह था कि उसके पिता विकर्स में काम करते थे जो हथियार बनाने की कंपनी थी। एक पर्वतारोहण शिविर दुर्घटना में उनकी मृत्यु के बाद से बॉण्ड अनाथ है।\nअपने माता-पिता की मृत्यु के बाद बॉण्ड अपनी चाची मिस. चेअरमैन बॉण्ड के पास पेट बॉटम के गांव में रहने चला गया था जहां उसने अपना शुरुआती शिक्षण पूर्ण किया। बाद में कुछ समय के लिए उसने 12 की उम्र में एटॉन कॉलेज में दाखिला लिया पर दो सत्रों के बाद ही उसे वहां से लडकियों को परेशान करने की वजह से निकाल दिया गया। एटॉन कॉलेज से निकाले जाने के बाद बॉण्ड स्कॉटलैंड स्थित फ़ेटस कॉलेज में चले गया जो उसके पिता का विद्यालय था। सोलहः वर्ष की आयु में पैरिस दौरे के दरमियां उसने अपना कौमार्य तोडा जिसे \"फॉर युअर आइज़ ओन्ली\" के अध्याय \"फ़्रॉम अ व्यू टू किल\" में बताया गया है। फ़ेटस छोडने के बाद की घटनाऐं फ़्लेमिंग ने स्वयं के जीवन पर आधारित की है, जिसमें बॉण्ड ने कुछ काल युनिवर्सिटी ऑफ़ जनेवा में बिताया (जैसा फ़्लेमिंग ने बिताया था), बाद में उसने किट्ज़बुहेल में हैंस ओबरहाउज़र से स्की करना सीखा (जैसा फ़्लेमिंग ने सीखा था), जो \"ऑक्टोपुसी ऐंड द लिविंग डेलाइट्स\" के अध्याय \"ऑक्टोपुसी\" में मारा गया।\n\n1941 में बॉण्ड रक्षा मंत्रालय में शामिल हो गया और रॉयल नेवल वॉलेंटियर सर्विसेस में लेफ़्टिनंन्ट बन गया और युद्ध समाप्ती तक कमांडर का औहदा हासिल कर लिया। बॉण्ड ने एम को गोपनिय संस्था में कार्य करने के लिए प्रस्ताव भेजा और मुख्य अफ़सर बन गया।\n\nफ़्लेमिंग की पहली पुस्तक \"कसिनो रोयाल\" में बॉण्ड पहले से ही 00 एजंट है जो दो दुश्मनों के जासुसों को मारने के बाद उसे प्रदान किया जाता है।\n\nफ़्लेमिंग के जीवनकार ऐंड्रू लेसेट ने कहा कि, \"[\"कसिनो रोयाल\"] के शुरुआती पन्नों में इयान ने बॉण्ड की कईं हरकतों व पहचानों का वर्णन किया है\", जिसमें उसका अवतार, उसकी बेंटली और उसकी पीने व धुम्रपान की लत शामिल है। बॉण्ड की मार्टिनी की जानकारी पुस्तक के सांतवें अध्याय तक नहीं बताई गई है जिसमें वह वेस्पर लैंड के नाम पर उसका नाम \"द वेस्पर\" रखता है।\n\nबॉण्ड की पीने की आदत पुस्तकों की शृंखला में एक समान रहती है। अकेले \"ऑन हर मेजेस्टीज़ सीक्रेट सर्विस\" के दौरान बॉण्ड छयालिस ड्रिंक्स लेता है जिनमें पॉली-फुइसे, रिक्युविहर और मार्सला वाईन, अलज़िरियाई वाईन, चिताउ मॉटन रोथ्सचाइल्ड क्लारेट के साथ टैटिंजर और क्रुग शैम्पेन और बेबीचैम शमिल है।\n\nबिना शराब वाले पेयों में बॉण्ड चाय से नफ़रत करता है और उसे \"कीचड\" कहकर ब्रिटिश राज के पतन का कारण बताता है। इसके बदले वह कॉफ़ी लेना पसंद करता है।\n\nइंगलंड में जब वह मिशन पर नहीं होता, तब बॉण्ड साधारण खाना खाता है जैसा फ़्लेमिंग करते थे। मिशन के दौरान बॉण्ड बढिया तरीके का स्वादिष्ट भोजन करता है। इसका मुख्य कारण यह है कि 1953 के दौरान जब \"कसिनो रोयाल\" प्रकाशित की गई थी तब अधिकतर खाद्य सामग्री राशन में उपलब्ध नहीं थी और बॉण्ड \"ब्रिटन के युद्ध के बाद भुखमरी, राशन की समस्या और खोई शक्ति का एक मेव तोड़ था\"। इस तरह बॉण्ड का विदेशों में जाकर स्वादिष्ट खाद्य पदार्थों का आनन्द उठाना उसके वाचकों को बहुत भाता था जो कभी विदेशों में नहीं जा पाते थे।\n\n1 अप्रैल 1958 को फ़्लेमिंग ने \"द मैनचेस्टर गार्डियन\" को अपने कार्य के बचाव में खत लिखा जिसने \"डॉ॰ नो\" पुस्तक की समिक्षा की थी। फ़्लेमिंग ने बॉण्ड के वाइन व खाने की आदतों के बारे में \"उसकी दुर्भाग्यपूर्ण व्यापार-चिह्न है। मैं स्वयं वाइन और खाद्य पदार्थों का शौकीन हूँ। मेरा पसंदिदा खाना तले हुए अंड्डे है।\" फ़्लेमिंग को तले हुए अंड्डे इतने पसंद थे कि उन्होने इसे एक छोटी कहानी \"007 इन न्यू यॉर्क\" को अपने पसंदिदा खाने का नुस्खा बताने में उपयोग किया। यह उनके मित्र आयवार ब्रिस के घरबारी मेय से उन्होने लिया जिसका नाम बॉण्ड के घरबारी को भी दिया गया।\n\nबॉण्ड भारी धूम्रपान का आदी है और दिन में 70 सिगरेट तक का सेवन करता है। बॉण्ड की सिगरेट ग्रॉसवेनर स्ट्रीट के मोरलैंड द्वारा विशेष तौर से बनाई जाती है जिसमें बाल्कन और टर्किश तंबाकू का उपयोग किया जाता है और इसमें आम सिगरेट की तुलना में निकोटिन अधिक होता है। इन सिगरेटों के फ़िल्टर पर तीन सुनहरी पट्टियां होती है। बॉण्ड अपनी सिगरेटों को एक बडे गनमेटल सिगरेट केस में लेकर घुमता है जो पचास सिगरेट रखने की क्षमता रखाता है। इसके साथ ही वह एक काला ऑक्सिडाइज़्ड रॉन्सन लाइटर रखता है। यह सिगरेट उसी ब्रांड की है जिसका सेवन फ़्लेमिंग करते थे। साधारणतः बॉण्ड दिन में साठ सिगरेट पिता है परन्तु \"थंडरबॉल\" में स्वास्थ्य केंद्र के दौरे के बाद यह संख्या घटा कर पच्चिस कर देता है। फ़्लेमिंग स्वयं दिन में 80 सिगरेट पिया करते थे।\n\nबॉण्ड अपनी कार्य क्षमता बढाने के लिए कभी-कबार अपनी ड्रिंक्स के साथ नशीले पदार्थों का मिश्रित सेवन करता है। \"मुनरेकर\" में वह बड़ी मात्रा में ऐंफ़ेटामाइन बेंज़ेड्राइन का शैम्पेन सेवन करता है इसके साथ ही वह नशीले पदार्थों का उपयोग \"लिव ऐंड लेट डाय\" में शार्क बे को तैर कर पार करने के लिए करता है।\n\nशैक्षिक जर्मी ब्लैक के अनुसार बॉण्ड को एक उलझे हुए किरदार के रूप में लिखा गया है, यहां तक कि वह फ़्लेमिंग के पूर्वाग्रहों की आवाज़ का एक प्रतिरुप है। इन पूर्वाग्रहों के कारण और बॉण्ड के कारनामों की कहानियों के चलते पत्रकार युरी झुकोव ने 1965 में सोवियत अख़बार प्रावदा के लिए एक लेख लिखा।\n\nब्लैक ने इस बात का खंड़न किया है और उनके अनुसार बॉण्ड कोई वहशी जानवर नहीं है जो बिना सोचे समझे किसी की हत्या करता है। \"फ़्रॉम रशिया, विद लव\" में बॉण्ड कर्मी बे को एक बल्जेरियाई हत्यारे को मारता देख यह सोचता है कि उसने कभी किसी को इतनी बेरहमी से नहीं मारा। \"लिविंग डेलाइट्स\" में बॉण्ड जान-बुझ कर एक स्नाइपर को बक्श देता है जब उसे पता चलता है कि वह एक ख़ुबसुरत महिला सेलो वादक है। \"गोल्डफ़िंगर\" की शुरूआत में बॉण्ड अपने अनुभवों पर विचार करता है जब उसने एक मेक्सिकन हत्यारे को मारा था।\n\nजेम्स बॉण्ड चेल्सा में किंग्स रोड पर एक फ़्लैट में रहता है। उसके फ़्लैट की देखभाल एक वृद्ध स्कॉटिश महिला मे करती है। मे का नाम फ़्लेमिंग के नज़दीकी अमेरिकी मित्र इवार ब्राइस की घरबारी मे मैक्सवेल से लिया गया था। 1995 में बॉण्ड की वार्षिक आमदनी £2,000 थी (2012 के अनुसार £39,058 पाउंड्स) हालांकि मिशन के वक्त उसे अनिर्धारित मात्रा में खर्च करने की छूट थी। फ़्लेमिंग का अधिकांश समय \"द सन्डे टाइम्स\" में व्यतीत होता था जिसे उन्होने बॉण्ड की कहानियों में मिला दिया और \"मुनरैकर\" की शुरूआत में इसे बयान किया।\n\nशृंखला में केवल एक बार फ़्लेमिंग ने बॉण्ड के फ़्लैट में सहयोगी टिफ़नी केस का आगमन बताया है जो \"डायमंड्स आर फ़ॉरेवर\" में बॉण्ड के अमरिकी मिशन में उसके साथ होती है। इसके बाद लिखी \"फ़्रॉम रशिया, विद लव\" में केस एक अमेरिकी से शादी करने के लिए फ़्लैट छोड देती है। बॉण्ड की केवल एक बार शादी हुई है, जिसे \"ऑन हर मैजेस्टिज़ सिक्रेट सर्विस\" में बताया गया है। उसकी पत्नी टेरेसा \"ट्रेसी\" दी विसेंज़ो को शादी के दिन ही अर्न्स्ट स्टैवरो ब्लोफ़िल्ड मार देता है।\n\nआखिरी पुस्तक \"यू ओन्ली लिव ट्वाइस\" में बॉण्ड को यार्दाश्त ख़ोने की बिमारी हो जाती है। उसका किसी सुज़ुकी के साथ रिश्ता बन जाता है जिसके चलते वह गर्भवती हो जाती है पर बॉण्ड को द्वीप छोड़ने तक कुछ नहीं बताती।\n\n\"कसिनो रोयाल\" को पुरा करने के बाद फ़्लेमिंग ने पाण्डुलिपि अपने मित्र (और बाद में सम्पादक) विलियम प्लोमर को पढने के लिए दी। प्लोमर को यह बेहद पसंद आई और उन्होने इसे प्रकाशक जॉनाथन केप को दी पर उन्हे यह कुछ खास नहीं भाइ। 1953 में आखिरकार केप ने इसे फ़्लेमिंग के बडे भाई पिटर, जो उस वक्त यात्राओं के लेखक थे, के कहने पर प्रकाशित किया। 1953 से 1966 के बिचन, फ़्लेमिंग की मृत्यु के दो वर्ष बाद, बारह पुस्तकें व दो कहानी-संग्रह प्रकाशित किए जा चुके थे जिनमें आखिरी दो पुस्तकें \"द मैन विद द गोल्डन गन\" और \"आक्टोपुसी ऐंड द लिविंग डे लाइट्स\" उनके मरने के पश्च्यात प्रकाशित की गई। सभी पुस्तकें इंग्लंद में जॉनाथन केप द्वारा प्रकाशित की गई है।\n\n1981 में फ़्लेमिंग इस्टेट ने जॉन गार्डनर से बॉण्ड की आगे की पुस्तकें लिखने का अनुरोध किया। हालांकि शुरुआत में उन्होने इससे इंकार कर दिया पर बाद में उन्होने 1981 में \"लाइसेंस रिन्युड़\" से लेकर 1996 में \"कोल्ड\" तक कुल चौदह पुस्तकें व दो फ़िल्मों के रुपांतर लिखे। अमरिकी प्रकाशक पुतनाम्स के प्रभाव के चलते गार्डनर की पुस्तकों में अमरिकीपन का असर दिखाई देने लगा। जेम्स हार्कर ने \"द गार्डियन\" में लिखते हुए गार्डनर की पुस्तकों को \"मुर्खता से भरी\" कहा। बिमारी के चलते गार्डनर ने 1996 में बॉण्ड की पुस्तकों से सन्यास ले लिया। \n\nगार्डनर ने कहा कि वह \"बॉण्ड को 1980 के दशक में लाना चाहते थे\" हालांकि उन्होने बॉण्ड की उम्र उसी तरह रखी जिस तरफ फ़्लेमिंग ने उसे छोडा था। बॉण्ड की उम्र स्थिर रखने के बावजुद उन्होने उसके बाल कानों के पास सफ़ेद बताए जो बढती उम्र के प्रतिक थे। 1980 के बाकी असर भी बॉण्ड पर दिखाई देते हैं जैसे वह अब अलग किस्म की सिगरेट का सेवन करता है और अपने स्वास्थ्य को लेकर काफ़ी सजग है।\n\n1981 में बॉण्ड की वापसी ने उसे राजनैतिक दृष्टिकोण से काफ़ी सही पाया गया और उसकी पसंदिदा कार बनी —साब 900 टर्बो। बाद में गार्डनर ने बॉण्ड को बेंटले मुल्सेन टर्बो दी। उन्होने बॉण्ड का हथियार भी बदला: गार्डनर का बॉण्ड शुरुआत में ब्राउनिंग 9मिलिमिटर उपयोग करता था पर बाद में हेक्लर ऐंड कोच वीपी70 और उसके बाद हेक्लर ऐंड कोच पी7 उपयोग करने लगा। 1982 के फ़ॉकलैंड युद्ध में भी बॉण्ड की भूमिका का उल्लेख किया गया है। गार्डनर ने फ़्लेमिंग के बॉण्ड को विकसित किया और मौजुदा राजनेताओं का कहानियों में उपयोग किया। उन्होने फ़िल्मों में मौजुद क्यू शाखा के अत्याधुनिक उपकरणों का भी उपयोग किया। हालांकि जर्मी ब्लैक ने यह पाया कि बॉण्ड खुद क्षमताओं पर कम और उपकरणों पर अधिक निर्भर है।\n\nजॉन गार्डनर की निवृत्ती के बाद 1996 में रेमंड बेनसन ने बॉण्ड के लेखक की भूमिका संभाली। पहले अमरिकी बॉण्ड के लेखक होने के कारण यह एक विवादास्पद चुनाव था। बेनसन ने इससे पुर्व 1984 में \"द जेम्स बॉण्ड बिसाइड कंपैनियन\" प्रकाशित की थी। बेनसन का पहला कार्य एक छोटी कहानी \"ब्लास्ट फ़्रॉम द पास्ट\" था जो 1997 में प्रकाशित की गई। 2002 तक अन्य पुस्तकों की ओर रुख करने से पहले उन्होने छः बॉण्ड की पुस्तकें, तीन फ़िल्मों के रुपांतर व तीन छोटी कहानियां लिख चुकी थी। उनका आखिरी कार्य 2002 में प्रकाशित \"द मैन विद द रेड टैटू\" थी।\n\nबेनसन ने गार्डनर का अनुसरण करते हुए बॉण्ड को 1990 के दशक में लाया और जर्मी ब्लैक के अनुसार यह बॉण्ड फ़्लेमिंग की रचना के काफ़ी करीब था। उन्होने बॉण्ड को पुनः उसकी वाल्दर पीपीके बन्दूक दी, उसे जैगुआर एक्सकें8 की स्टियरिंग थमा दी और इस बार धिक गालियां देने की छूट प्रदान की। जेम्स हार्कर ने गौर किया कि \"जहां फ़्लेमिंग का बॉण्ड एक्सप्रेस का वाचक था वहीं बेनसन का रेड टॉप्स का आनंद लेता है। वह सबसे पहले समूह-सेक्स करने और वैश्याओं के पास जाने वालों मे से है\"। वहीं ब्लैक ने ध्यान दिया कि इस बॉण्ड में बढता भोंडापन दिखाई देता है जो फ़्लेमिंग और गार्डनर के बॉण्ड में नहीं था।\n\n\n1967 में, फ़्लेमिंग की मृत्यु के चार साल बाद, उनके साहित्यिक प्रकाशक गिल्डरोज़ प्रॉडक्शन्स ने किंग्सले अमिस से अनुरोध किया कि बॉण्ड की कहानियां आगे बढाए और उन्हे £10,000 (2012 के £135,353 पाउंड्स) देने की पेशकश की। परिणाम स्वरुप \"कर्नल सन\" 1968 में प्रकाशित हुई जिसे रॉबर्ट मार्खम के नाम से प्रकाशित किया गया। पत्रकार जेम्स हार्कर ने गौर किया कि हालांकि पुस्तक फ़्लेमिंग का पुरा अंदाज़ नहीं ला पाई थी पर काफ़ी स्टाइलिश थी। रेमंड बेनसन के अनुसार \"कर्नल सन\" में बॉण्ड का किरदार व पिछली पुस्तकों की सारी घटनाएं बरकरार रखी गई थी और कहा कि \"वह वही काले बालों वाला सुंदर व्यक्ती है जिसे पहली बार \"कसिनो रोयाल\" में पेश किया गया था।\"\n\nआखिरी बार बेनसन द्वारा लिखित \"डाय अनदर डे\" प्रकाशित होने के पश्च्यात छः वर्षों तक कोई बॉण्ड की पुस्तक प्रकाशित नहीं हुई और आखिरकार इयान फ़्लेमिंग पब्लिकेशन्स ने सबैश्चियन फ़ॉल्क्स को बॉण्ड की पुस्तकें लिखने की ज़िम्मेदारी सौंपी। फ़ॉल्क्स की पुस्तक —\"डेविल मे केअर\" —28 मई 2008 को फ़्लेमिंग के जन्मदिन की सौंवी सालगिरह पर प्रकाशित की गई। इसे इंगलंद में पेंग्विन बुक्स ने और अमरिका में डबलडे ने प्रकाशित किया।\n\nफ़ॉल्क्स ने बॉण्ड को पुनः उसके असली काल, 1960 में रचा, जो फ़्लेमिंग और अमिस द्वारा लिखी पुस्तकों का दशक था। उन्होने कईं चिज़ें अपनाई जो साठ के दशक में घटी थी। फ़ॉल्क्स ने एक सही बॉण्ड को वाचकों के सामनें पेश किया जो सही माइने में फ़्लेमिंग का किरदार था और जो 1967 की टी-सीरिज़ बेंटले चलाता था।\n\n26 मई 2011 को अमरिकी लेखक जेफ़्रे डेवर ने बॉण्ड की कमान संभाली और \"कार्टे बलांचे\" रिलीज़ की। डेवर ने बॉण्ड की पूर्णतया नए से शुरुआत की जिसमें उसकी जन्म तिथी को 1980 में ढकेल दिया। पुस्तक में बॉण्ड 9/11 के हादसे के बाद की संस्था के लिए कार्य करता है जो ना ही एमाअई5 और एमाअई6 से जुडी हुई है।\n\n2005 में चार्ली हिग्सन ने \"सिल्वरफिन\" रिलीज़ की जो बॉण्ड के बचपन पर आधारित लघुकहानी थी। उनका आखिरी कार्य \"अ हार्ड मैन टू किल\" था जो \"डेंजर सोसायटी: द यंग बॉण्ड डोज़ियर\" का एक हिस्सा था। यह पुस्तक यंग बॉण्ड शृंखला का एक हिस्सा थी। इसमें सभी कहानियां 1930 के दशक में लिखी गईं है। \n\n\"द मोनिपेनी डायरिज़\" तीक पुस्तकों की एक शृंखला है जो एम की सहायक मिस मोनिपेनी के जीवन पर आधारित है। यह पुस्तकें समांथा विनबर्ग ने अपने दुसरे नाम केट वेस्टब्रुक से लिखी है जिसे पुस्तक का \"सम्पादक\" बताया गया है। इस शृंखला की पहली पुस्तक \"गार्डियन ऐंजल\" 10 अक्तुबर 2005 को रिलीज़ की गई थी।\n\n1954 में सीबीएस ने इयान फ़्लेमिंग को $1,000 (2012 के $8,171) की पेशकश की ताकि वह उनकी पुस्तक \"कसिनो रोयाल\" को एक घंटे के टेलिविज़न धारावाहिक में शामिल कर सके। 21 अक्तुबर 1954 को प्रदर्शित किए गए इस एपिसोड में बैरी नेल्सन ने \"कार्ड सेन्स\" जेम्स \"जिम्मी\" बॉण्ड और पिटर लोर ने ली शिफ़र की भूमिका निभाई। पुस्तक को अमेरिकी दर्शकों के लिए बदला गया, जिसमें बॉण्ड एक अमेरिकी एजंट है और फ़ेलिक्स लेटर का पात्र (जो पुस्तक में अमेरिकी है) अंग्रेज़ है।\n\n1973 में बीबीसी की डॉक्युमेंट्री \"ओमिनिबस: द ब्रिटिश हीरो\" में क्रिस्टोफ़र कैज़ेनोव ने ऐसे कईं पात्र निभाए। इसमें जेम्स बॉण्ड की \"गोल्डफ़िंगर\" के दृष्य अपनाएं गए जिनमें — बॉण्ड को कहानी की घूमती आरी से डराया जाता है, जहाँ फ़िल्म \"डायमंड्स आर फ़ॉरेवर\" में आरी की जगह लेज़र किरणे उपयोग में लाई गई थीं।\n\n1956 में \"मुनरैकर\" को दक्षिण अफ़्रिका के रेडियो रुपांतरण में पेश किया गया जिसमें बॉब होलनेस ने बॉण्ड को आवाज़ दी। \"द इंडिपेंडंट\" के अनुसार \"श्रोता बॉब की आवाज़ सुनके उत्साहित हो गए थे जब वह विश्व ग्रहण की दुश्मनों की मनोकामना को ध्वस्त कर देता है\"।\n\nबीबीसी ने फ़्लेमिंग की तीन पुस्तकों का प्रसारण किया है जिसमें 1990 में \"यू ओन्ली लिव ट्वाइस\" का 90 मिनट का रेडियो नाटक, जिसमें माइकल जेस्टन ने बॉण्ड को आवाज़ दी, शमिल है। निर्माण की पुनर्वृत्ती 2008-2011 के बीच कईं बार की गई। 24 मई 2008 को बीबीसी रेडियो 4 ने \"डॉ॰ नो\" का रुपांतरण पेश किया जिसमें अभिनेता टोबी स्टिफ़न्स, जिन्होने इयॉन प्रॉडक्शन्स की फ़िल्म \"डाय अनदर डे\" में मुख्य विलन गुस्ताव ग्रेव्ज़ की भूमिका निभाई, ने बॉण्ड का किरदार और डेविड सुशे ने डॉ॰ नो का किरदार अदा किया। \"डॉ॰ नो\" की सफ़लता के बाद 3 अप्रैल 2010 को बीबीसी रेडियो 4 ने \"गोल्डफ़िंगर\" का प्रसारण किया जिसमें टोबी स्टिफ़न्स ने पुन: बॉण्ड की भूमिका संभाली। सर इयान मैकलेन ने गोल्डफ़िंगर व स्टिफ़न्स की \"डाय अनदर डे\" की सह-अदाकारा रोसामंड पाइक ने पुसी गैलोर की भूमिका अदा की।\n\n1957 में \"द डेली एक्सप्रेस\" ने फ़्लेमिंग से उनकी कहानियों को कॉमिक्स स्ट्रिप में रुपांतरित करने का अनुरोध किया और उन्हे हर पुस्तक के लिए £1,500 देने की पेशकश की। फ़्लेमिंग को लगा कि कॉमिक्स में उनकी लिखावट की गुणवत्ता नहीं दिखेगी परन्तु शुरुआती विरोध के बाद वे इसके लिए राज़ी हो गए। \"डेली एक्सप्रेस\" को मदद करने के लिए फ़्लेमिंग ने एक कलाकार की सहायता से बॉण्ड का स्केच तैयार किया। छायाकार जॉन मैकलस्की को लगा कि फ़्लेमिंग के बॉण्ड का चित्र युद्ध के पहले का व काफ़ी पुराना लगता है इसलिए उन्होने उसे मज़बुत व क्रूर रूप दिया। पहली स्ट्रिप \"कसिनो रोयाल\" 7 जुलाई 1958 से 13 दिसम्बर 1958 के बीच प्रकाशित की गई जिसका लेखन कार्य ऐन्थोनी हर्ण व चित्रिकरण का काम जॉन मैकलस्की ने संभाला था। \n\nबॉण्ड की अधिकांश कहानियां व पुस्तकें कॉमिक्स रुपांतरण में पेश की जा चुकी है जिसमें किंग्सले अमिस की \"कर्नल सन\" भी शामिल है। सभी कार्यों का लेखन हेनरी गैमिग या जिम लॉरेंस द्वारा किया गया है और 1966 में यारोस्लाव होराक ने बाद में मैकलस्की की जगह चित्रिकरण की ज़िम्मेदारी संभाली। फ़्लेमिंग और अमिस के कार्यों के रुपांतरण के बाद नई कहानियां निर्मित की गई जो \"द डेली एक्सप्रेस\" और \"संडे एक्सप्रेस\" में मई 1977 तक प्रकाशित की गई।\n\n1981 में \"फ़ॉर युअर आइज़ ओन्ली\" के रिलीज़ के पश्च्यात मार्वल कॉमिक्स ने फ़िल्म का रुपांतरण दो भागों की कॉमिक्स के रूप में किया। इसी तरह 1983 में रिलीज़ \"ऑक्टोपुसी\" को भी मार्वल ने कॉमिक्स में रुपांतरित किया। एक्लिप्स ने भी एक कॉमिक \"लाइसेंस टू किल\" को मद्देनज़र रख कर निर्मित की परन्तु टिमोथी डाल्टन ने अपना कार्टुन उपयोग में लाने से मना कर दिया। नई बॉण्ड की कहानियां भी 1989 के बाद से मार्वल कॉमिक्स, एक्लिप्स कॉमिक्स और डार्क हॉर्स कॉमिक्स द्वारा प्रकाशित की गई।\n\n1962 में कनेडियाई हैरी सॉल्ट्ज़मैन और अमरिकी अलबर्ट आर. ब्रॉकली की इयॉन प्रॉडक्शन्स ने इयान फ़्लेमिंग की पुस्तक को पहली बॉण्ड फ़िल्म, \"डॉ॰ नो\" के रूप में प्रस्तुत किया जिसमें शॉन कॉनरी ने 007 की भूमिका अदा की। कॉनरी ने अगली चार बॉण्ड फ़िल्मों में अभिनय किया और \"यु ओन्ली लिव ट्वाइस\" के बाद जॉर्ज लेज़नबाय ने बॉण्ड की भूमिका संभाली। लेज़नबाय केवल एक फ़िल्म, \"ऑन हर मेजेस्टीज़ सीक्रेट सर्विस\" के लिए बॉण्ड रहे और उनके जाने के बाद कॉनरी ने पुनः अपनी आखिरी इयॉन द्वारा निर्मित बॉण्ड फ़िल्म \"डायमंड्स आर फॉरेवर\" में जेम्स बॉण्ड की भूमिका साकार की। \n\n1973 में रॉजर मुर नए जेम्स बॉण्ड बने और उन्होंने \"लिव ऐंड लेट डाई\" से शुरुआत की। उन्होने अगली छः फ़िल्मों में बारह वर्षों तक बॉण्ड की भूमिका साकारी और आगे चलकर यह कार्य टिमोथी डाल्टन ने संभाला। डाल्टन केवल दो फ़िल्मों के लिए ही बॉण्ड रहे। छः साल चली कानूनी लडाई के कारण बॉण्ड फ़िल्मों का निर्माण थम गया, परन्तु इयॉन को फ़िल्मों के अधिकार वापस मिलते ही 1995 में आयरिश अभिनेता पियर्स ब्रॉसनन नए बॉण्ड के रूप में \"गोल्डनआय\" के द्वारा दर्शकों के सामने आए। उन्होने यह भूमिका अगली चार फ़िल्मों तक निभाई और 2002 में यह भूमिका अगले अभिनेता के लिए खाली की। 2006 में डैनियल क्रैग को यह भूमिका सौंपी गई जिन्होने बॉण्ड फ़िल्मों की \"कसिनो रोयाल\" द्वारा एक नई शुरुआत की।\n\n1967 में \"कसिनो रोयाल\" को एक मज़ाकिया फ़िल्म रुपांतरण में पेश किया गया जिसमें डेविड निवेन ने जेम्स बॉण्ड और उर्सुला ऐंड्रेस ने वेस्पर लैंड की भूमिका निभाई थी। डेविड निवेन फ़्लेमिंग की बॉण्ड के लिए पहली पसंद थे। लंदन के हाई कोर्ट में केस के परिणाम स्वरुप 1963 में केविन मैकलोरी को \"थंडरबॉल\" का पुनः निर्माण करने का अधिकार मिला जिसे उन्होने \"नेवर से नेवर अगेन\" के रूप में 1983 में रिलीज़ किया। इस फ़िल्म में शॉन कॉनरी ने बॉण्ड की भूमिका निभाई, हालांकी यह इयॉन प्रोडक्शन की फ़िल्म नहीं थी। 1997 में सोनी कॉर्पोरेशन ने मैकलोरी के सारे फ़िल्म के अधिकार खरिद लिए जिसे बाद में 4 दिसम्बर 1997 में एमजीएम ने खरिद लिया। इयॉन के पास अब बॉण्ड की सभी फ़िल्मों के अधिकार है।\n\nफ़िल्मों की लोकप्रिय धुन \"जेम्स बॉण्ड थीम\" मॉन्टी नॉर्मन द्वारा लिखी गई थी और जॉन बेरी द्वारा रची गई जिसे सबसे पहले \"डॉ॰ नो\" में अपनाया गया। हालांकि ध्वनी के असली लेखक को लेकर काफ़ी विवाद हुआ है। 2001 में नॉर्मन को भुगतान के तौर पर \"द संडे टाइम्स\" द्वारा £30,000 दिए गए जिसने यह कहा था कि बेरी अकेले इस धुन के लेखक है। बैरी ने कुल ग्यारह फ़िल्मों का संगीत निर्देशन किया और \"डॉ॰ नो\" के लिए गुमनाम तौर पर बॉण्ड थीम की रचना की।\n\nबॉण्ड फ़िल्म की अन्य खासियत फ़िल्म के शिर्षक के दौरान सुनाई देने वाले गाने है जिन्हे कईं लोकप्रिय गायकों ने गाया है। कईं गानो को अकादमी पुरस्कार नामांकन भी प्राप्त हुआ है जिसमें पॉल मैकार्टनी द्वारा गाया गया \"लिव ऐंड लेट डाय\", कार्ले सिम्पसन का \"नोबडी डज़ इट बेटर\" और शीना इस्टन्स का \"फ़ॉर युअर आइज़ ओन्ली\" शामिल है। इयॉन के अलावा बनाई गई फ़िल्म \"कसिनो रोयाल\" जिसमें बर्ट बखार्च द्वारा रचित \"द लुक ऑफ़ लव\" को भी सर्वश्रेष्ठ गीत के लिए अकादमी पुरस्कारों में नामांकरण प्राप्त हुआ।\n\n1983 में पार्कर ब्रदर्स द्वारा निर्मित पहला बॉण्ड वीडियो गेम आटारी 2600, आटारी 5200, आटारी 800, कमोडोर 64 व कोलेकोविज़न के लिए प्रकाशित किया गया। इसके बाद कईं गेम्स बनाए जा चुके है जो फ़िल्मों पर या खुद के नए कथानक पर आधारित है। 1997 में प्रथम-व्यक्ती-शुटर वीडियो गेम \"गोल्डनाआय 007\" रेअर द्वारा निंटेंडो 64 के लिए बनाया गया था जो 1995 की फ़ील्म \"गोल्डनआय\" पर आधारित था जिसमें पियर्स ब्रॉसनन बॉण्ड बने थे। इस गेम को समिक्षकों द्वारा काफ़ी सराहा गया और वर्ष 1988 के बाफ़्ता इंटरैक्टिव इंटरटेन्मेंट पुरस्कार से सम्मानित किया गया। इसने विश्वभर में $25 करोड कमाए।\n\n1999 में इलेक्ट्रॉनिक आर्ट्स ने गेम के लाइसेंस खरिदने के बाद \"टुमॉरो नेवर डाइज़\" को 16 दिसम्बर 1999 को रिलीज़ किया। अक्तुबर 2000 में उन्होने \"द वर्ल्ड इज़ नॉट इनफ\" को निंटेंडो 64 के लिए और बाद में \"007 रेसिंग\" को प्लेस्टेशन के लिए 21 नवम्बर 2000 को रिलीज़ किया। 2003 में \"एवरिथिंग ऑर नथिंग\" को रिलीज़ किया गया जिसमें पियर्स ब्रॉसनन, विलेम डाफ़ो, ज्यूडी डेंच, हेडी क्लुम और जॉन क्लिस की आवाज़ शामिल की गई थी। नवंबर 2005 में इलेक्ट्रॉनिक आर्ट्स ने \"फ्रॉम रशिया विद लव\" का वीडियो गेम रुपांतरण रिलीज़ किया जिसमें शॉन कॉनरी ने बॉण्ड को आवाज़ दी।\n\nthumb|right|170px|वाल्दर पिपिके बॉण्ड की मशहूर बंदूक\nअपनी पहली पुस्तक में फ़्लेमिंग ने बॉण्ड को बरेटा 418 बन्दूक दी। परन्तु बाद में उन्हें इकत्तीस वर्षीय बन्दूक विशेषज्ञ जिओफ्रे बुथ्रोइड ने एक खत लिखा जिसमें उन्होंने फ़्लेमिंग के चुनाव की निंदा की और उसे \"एक लड़की की बन्दूक\" कहा। उन्होंने सलाह दी की उसकी बन्दूक को वाल्डर पीपीके 7.65 एमएम से बदल दिया जाए। उनकी यह सलाह \"डॉ॰ नो\" मे अपनाई गई। बुथ्रोइड ने फ़्लेमिंग को बर्न्स-मार्टिन ट्रिपल ड्रॉ शोल्डर होल्स्टर व अन्य अनेक हथियारों पर भी सलाह दी जो स्मर्ष व अन्य गुंडे उपयोग करते थे। इसके धन्यवाद स्वरूप फ़्लेमिंग ने एमआई6 के हथियार विशेषज्ञ को मेजर बुथ्रोइड का नाम दिया और \"डॉ॰ नो\" में एम द्वारा उसे बॉण्ड के समक्ष \"विश्व के महान बन्दूक विशेषज्ञ\" कहकर प्रस्तुत किया। बॉण्ड कई प्रकार की राइफलों का भी प्रयोग करता है जिनमे \"फॉर युअर आइज़ ओनली\" में सैवेज मॉडल 99 और \"लिविंग डेलाइट्स\" में विनचेस्टर .308 टारगेट राइफल शामिल है। अन्य उपयोग की गई बंदूकों में कोल्ट डिटेक्टिव स्पेशल और लंबे बैरल वाली कोल्ट .45 आर्मी स्पेशल शामिल है।\n\nपहली बॉण्ड फ़िल्म \"डॉ॰ नो\" में एम बॉण्ड को अपनी बरेटा छोड कर वाल्दर पिपिके अपनाने को कहती है जो फ़िल्मों का बॉण्ड आगे की अठारह फ़िल्मों में उपयोग करता है। \"टुमॉरो नेवर डाइज़\" के बाद से बॉण्ड का मुख्य हथियार वाल्दर पि99 सेमी-ऑटोमेटिक पिस्टल है।\n\n\nबॉण्ड की शुरुआती कहानियों में फ़्लेमिंग ने बॉण्ड को चांदी के रंग की बेंटले 4½ लीटर गाडी दी जिसमें अम्हर्स्ट विलियर्स सुपर्चार्जर लगा था। \"मूनरेकर\" में जब ह्यूगो ड्रेक्स ने बॉण्ड की कार हटा दी तब फ़्लेमिंग ने बॉण्ड को मार्क II कांटिनेंटल बेंटले दिई जिसे उन्होंने अपनी बाकी की पुस्तकों में उपयोग किया। \"गोल्डफिंगर\" के दौरान बॉण्ड को एश्टन मार्टिन डीबी मार्क III दी गई जिसमे होमिंग यंत्र लगा था जिसके ज़रिए वह गोल्डफिंगर का फ़्रांस में पीछा कर पाया था। अपनी अगली कहानियों में बॉण्ड पुनः बेंटले चलाने लगा।\n\nफ़िल्म के बॉण्ड ने कई प्रकार की गाडियां चलाई है जिनमे एश्टन मार्टिन वि8 विंटेज (1989 के दौरान), वि१२ वैन्क्विश और डीबीएस (२००० के दौरान) व लोटस एस्पिरिट, बीएमडब्लू ज़ी३, बीएमडब्लू ७५०लि और बीएमडब्लू ज़ि८ शामिल है।\n\nबॉण्ड की सर्वाधिक लोकप्रिय कार चांदी के रंग की एश्टन मार्टिन डीबी5 है जिसे पहली बार \"गोल्डफिंगर\" में देखा गया था और आगे इसे \"थंडरबॉल\", \"गोल्डनआय\", \"टुमॉरो नेवर डाइस\" और \"कसीनो रोयाल\" में प्रयोग किया गया। फ़िल्मों में कई प्रकार की एश्टन मार्टिनों का प्रयोग चित्रीकरण व प्रचार के लिए किया गया है। ऐसी ही एक गाडी जनवरी 2006 में नीलामी के दौरान $2,090,000 अमेरिकी डॉलर में बेची गई थी।\n\nफ़्लेमिंग के उपन्यासों और शुरूआती रूपांतरो में बेहद कम उपकरण दिखाए गए थे जैसे कि झांसा देने वाला अटैची केस जिसे \"फ्रॉम रशिया विद लव\" में प्रयोग किया गया था, परन्तु आगे की फ़िल्मों में यह पूर्णतः बदल गए। दो बोंड फ़िल्मों, \"डॉ॰ नो\" और \"फ्रॉम रशिया विद लव\" का असर अगले उपन्यास \"द मैन विद द गोल्डन गन\" में दिखाई दिया जिसमे उपकरणों के उपयोग में वृद्धि की गई।\n\nफ्लेमिंग के उपन्यासों के फ़िल्मी रूपांतरों में बोंड को क्यू की शाखा जानकारी व उपकरण प्रदान करती है जो पूरी शृंखला में एक महत्वपूर्ण कड़ी बन गई है।\n\n\n", "id": "462543", "title": "जेम्स बॉण्ड"}
{"url": "https://hi.wikipedia.org/wiki?curid=462551", "text": "अपोजी\n\nअपोजी (अंग्रेजी:APOGEE), बिड़ला प्रौद्योगिकी एवं विज्ञान संस्थान, पिलानी का अतिप्रख्यात वार्षिक तकनीकी उत्सव है। अंग्रेजी में APOGEE एक संक्षिप्त पद्यांश है जिसका अर्थ है - A Professions Oriented Gathering over Educational Experience। अपोजी देश भर के प्रतिभाशाली छात्रों के लिए ऐसा मंच प्रदान करता है जहाँ वे विज्ञान और तकनीकी कलाओं का प्रदर्शन तथा ज्ञान का आदान-प्रदान कर सकें। अपोजी देश के उन चुनिन्दा आयोजनों में शुमार है जो प्रतिष्ठित ISO: 9001:2008 द्वारा प्रमाणित हैं।\n\nअपोजी की शुरुआत करीबन 30 वर्षों पूर्व सन 1983 में हुई थी और उस दिन से लेकर आज तक साल दर साल इसके स्तर में वृद्धि हुई है। प्रति वर्ष मार्च के माह में आयोजित होने वाला ये पांच दिवसीय महा उत्सव पूर्ण रूप से छात्रों द्वारा आयोजित किया जाता है। प्रत्येक वर्ष 150 कॉलेजों से अधिक प्रतिभागिता, 40 लाख से ऊपर का बजट और 100 से भी अधिक छोटे बड़े आयोजनों द्वारा अपोजी विज्ञान और तकनीक के क्षेत्र में नए और ऊँचे मानक स्थापित करते आ रहा है।\n\nअपोजी के उद्घाटन समारोह के दौरान सांस्कृतिक प्रस्तुतियों से सुसज्जित एक खूबसूरत शाम है मिथाली। विज्ञान और तकनीकी कलाप्रदर्शन के साथ मिथाली जैसी सांस्कृतिक शाम अपोजी को और अधिक विविध और स्तरीय बनाती है। नृत्य, संगीत, नाटक आदि से सुसज्जित, मिथाली अपोजी के मुख्य आकर्षणों में से एक है। बीते वर्ष अपोजी 2011 के उद्घाटन के मौके पर बिट्स के छात्रों द्वारा बनाये गए Acyut 4, भारत का प्रथम स्वदेशी रूप से निर्मित मानवाभ मशीन, का यादगार प्रदर्शन किया गया था।\n\nअपोजी में न केवल भारत से अपितु दूसरे देशों से भी कई उच्च कोटि के गुणी जन शामिल होते हैं। प्रतिवर्ष अपोजी के दौरान देश-विदेश से अतिथि व्याख्यानों के लिए अनेक हस्तियों का आगमन होता आ रहा है। पिछले कुछ वर्षों पर गौर करें तो जिमी वेल्स(विकिपीडिया के संस्थापक), रेशल आर्मस्ट्रोंग, निकोलस मव्रिदिस, क्रिस्टोफर जेम्स, अर्चना शर्मा, दिनेश केसकर (प्रेसिडेंट बोइंग इण्डिया) आदि कई नाम दृष्टिगोचर होते हैं। उल्लेखनीय है कि अपोजी 2012 की रौनक बढ़ाने मशहूर “डेविड ग्रिफिथ” बिट्स के प्रांगण में उपस्थिति दर्ज करेंगे। \nअपोजी के 5 दिनों के दौरान कई प्रकार की रोचक प्रतियोगिताएं और आयोजन होते हैं। \n\nकर्नल इवेंट्स - ‘ACM-ICPC’, ‘Bioloid Soccer League’, ‘बार कैम्प’, ‘धिति’, ‘अप इन द एयर’ जैसे कुछ कर्नल इवेंट होते हैं जिनका आयोजन काफ़ी बड़े स्तर पर किया जाता है तथा इनसे सर्वाधिक अनावरण, प्रतिभागिता एवं पुरस्कार राशि जुड़ी होती हैं।\n\nकोड & सिमुलेट - इस वर्ग में C.O.D.E.R., Codestorm, Mindsweeper, Speed Coding, Math++, Smash The Bug जैसी कई कोडिंग सम्बंधित प्रतियोगितायें होती हैं।\n\nनिर्माण और डिज़ाइन - इस श्रेणी की प्रतियोगिताओं में Battle At Waterloo, Srishti, Krazy Bridge, iStrike, Robowars, Track-O-Mania आदि अत्यधिक प्रचलित हैं।\n\nक्विज़ - Poetry Quiz, Kranium, Brain Of BITS(BOB), Over Head Transmission(OHT), Mythology quiz, Lab quiz, Biz Quiz, The India Quiz जैसी कई क्विज़ प्रतियोगिताएं भी आयोजित की जाती हैं।\n\nऑनलाइन इवेंट्स - अपोजी में जो छात्र कैम्पस तक नहीं आ पाते उनके लिए कई ऑनलाइन प्रतिस्पर्धाओं का भी आयोजन किया जाता है। Creativity Quotient Quiz, Write on my Wall, Internet Whirlwind, The Daily Redesigned, Camera Speaks, Between the Lines, InstructE इनमें से कुछ प्रमुख इवेंट्स हैं।\n\nइन सभी के अतिरिक्त Treasure Hunt, Snoop Dogs, WordWars, Pic Charades, Abhivyakti, Scinema, Armageddon जैसे विभिन्न क्षेत्रों से सम्बंधित भी कई रोचक प्रतियोगिताएं रखी जाती हैं।\n\nअपोजी के दौरान नाना प्रकार की कार्यशालाओं का आयोजन होता है। बीते वर्षों में सर्च इंजन औप्टीमायिज़ेशन, रोबोटिक्स, अंतरिक्ष विज्ञान, एयरक्राफ्ट डिजायनिंग, फोटॉग्राफी, 3-D एनिमेशन जैसी अनेक ज्ञानवर्धक वर्कशॉप्स प्रतिभागियों का ध्यान आकर्षित करती रही हैं।\n\nबिट्स में NSS एवं निर्माण जैसे संगठन बने हुए हैं जो अपोजी के दौरान स्टाल्स के माध्यम से स्थानीय कलाकारों द्वारा निर्मित वस्तुओं की प्रदर्शनी लगते हैं। इसके अलावा अपोजी 2011 में आर्मी प्रदर्शनी आयोजित हुई थी जिसमें विभिन्न प्रकार की तोपों का प्रदर्शन किया गया था। साथ ही ISRO व् मिनिएचर वस्तुओं की भी प्रदर्शनियां लगायी गयी थीं।\n\nअपोजी हमेशा से एक अत्यंत भव्य स्तर का आयोजन रहा है जिसका अंदाज़ा इसके प्रायोजकों पर एक नज़र डाल कर ही लगाया जा सकता है। SAIL, SAMSUNG, IBM, HEROHONDA, TITAN आदि कई बड़े नाम अपोजी के प्रायोजकों की सूची में शामिल हैं। कुछ प्रायोजक स्वयं प्रतियोगिताएं भी आयोजित करते हैं जिनमें बड़ी इनामी धनराशि होती है।\n\nअपोजी की सबसे खास बात यह है कि यह सम्पूर्ण आयोजन छात्रों द्वारा संचालित किया जाता है। संस्थान द्वारा एक COSTAA (Committee of Students for Academic Activities) समिति गठित की गयी है जो छात्र संघ के साथ मिलकर अपोजी के सुचारू रूप से संचालन की ज़िम्मेदारी उठाती है। PCR नामक डिपार्टमेंट सभी विश्वविद्यालयों के छात्रों को अपोजी में आने का निमंत्रण भेजता है। SPONZ डिपार्टमेंट प्रायोजकों से संपर्क स्थापित करके अपोजी के लिए प्रायोजन एकत्रित करता है। प्लानिंग & पब्लिसिटी डिपार्टमेंट चहुँओर अपोजी का प्रचार करता है। पेपर इवैल्युएशन & प्रेज़ेन्टेशन प्रतिभागियों द्वारा भेजे गए प्रोजेक्ट पेपर्स का अंकन करता है। कंट्रोल्ज़ पूरे आयोजन का निरिक्षण और संचालन करता है तथा सभी प्रतियोगिताओं में मिलने वाली इनामी राशि भी निर्धारित करता है।\n\nअपोजी के सफल आयोजन के पीछे कई अन्य डिपार्टमेंट जैसे बैकस्टेज, लाइट्स व् साउंड्स, इन्फोर्मल्ज़, डिपार्टमेंट ऑफ फोटोग्राफी, फायर्वाल्ज़, औडी फ़ोर्स तथा अनेक क्लब्स जैसे इंलिश् और हिंदी प्रेस क्लब, क्रिएटिव एक्टीविटीज़ क्लब, डांस, म्यूजिक, माइम क्लब्स आदि पूरी लगन से काम करते हैं। ये सभी डिपार्टमेंट्स और क्लब्स छात्र संघ के प्रेसिडेंट एवं सचिव के अंतर्गत अपने कार्यों का संचालन करते हैं।\n", "id": "462551", "title": "अपोजी"}
{"url": "https://hi.wikipedia.org/wiki?curid=462556", "text": "प्रेमकृष्ण खन्ना\n\nप्रेमकृष्ण खन्ना (अंग्रेजी: Prem Krishna Khanna, जन्म: २ फ़रवरी १८९४ मृत्यु:३ अगस्त १९९३) हिन्दुस्तान रिपब्लिकन ऐसोसिएशन के एक प्रमुख सदस्य थे। शाहजहाँपुर के रेल विभाग में ठेकेदार (काण्ट्रेक्टर) थे। इन्हें ब्रिटिश सरकार ने माउजर पिस्तौल का लाइसेन्स दे रखा था। सुप्रसिद्ध क्रान्तिकारी राम प्रसाद 'बिस्मिल' से इनकी घनिष्ठ मित्रता थी। क्रान्तिकारी कार्यों के लिये वे इनका माउजर प्राय: माँग कर ले जाया करते थे। यही नहीं, आवश्यकता पडने पर कभी कभी इनके लाइसेन्स पर कारतूस भी खरीद लिया करते थे। काकोरी काण्ड में प्रयुक्त माउजर पिस्तौल के कारतूस इन्हीं के शस्त्र-लाइसेन्स पर खरीदे गये थे जिसके पर्याप्त साक्ष्य मिल जाने के कारण इन्हें ५ वर्ष की कठोर कैद की सजाभुगतनी पडी थी। २ वर्ष तक काकोरी-काण्ड का मुकदमा चला अत: कुल मिलाकर सन १९२५ से १९३२ तक ७ वर्ष कारागार में बिताये। छूटकर आये तो आजीवन अविवाहित रहकर देश-सेवा का व्रत ले लिया। ४० वर्षाँ तक कांग्रेस की कार्यकारिणी के सदस्य रहे। कांग्रेस के टिकट पर कई वर्ष (१९६२ से १९७१ तक) लोकसभा के सांसद भी रहे। ३ अगस्त १९९३ को शाहजहाँपुर के जिला अस्पताल में उस समय प्राणान्त हुआ जब जीवन का शतक पूर्ण करने में मात्र ६ महीने शेष रह गये थे। बडे ही जीवट के व्यक्ति थे।\n\nपश्चिमी पंजाब में, जो अब पाकिस्तान में चला गया, डॉ॰ हरनारायण खन्ना जी सिविल सर्जन हुआ करते थे उनके सुपुत्र रामकृष्ण खन्ना ब्रिटिश इण्डियन रेलवे मॅ चीफ डिवीजनल इञ्जीनियर थे जिनका मुख्यालय तत्कालीन संयुक्त प्रान्त आगरा व अवध के एतिहासिक शहर शाहजहाँपुर में था। ब्रिटिश सरकार ने उन्हें रायबहादुर की उपाधि प्रदान की थी। उनकी पत्नी की कोख से २ फ़रवरी १८९४ को एक शिशु ने जन्म लिया, नाम रखा गया प्रेमकृष्ण। उस समय रामकृष्ण खन्ना लाहौर में तैनात थे और पंजाब में रेलवे के विस्तार का काम देख रहे थे।\n\nपुत्र प्रेमकृष्ण की रुचि बचपन से ही क्रान्तिकारियों की जीवनियाँ और विप्लवी आन्दोलनों के समाचार पढ़ने में अधिक थी विद्यालय की पढ़ाई में उसका मन प्राय: कम ही लगता था अत: जब वह बड़ा हुआ तो पिता ने ब्रिटिश सरकार से अच्छे रसूख होने के कारण उसे रेलवे कान्स्ट्रक्शन कं० में काण्ट्रेक्टरी (ठेकेदारी) का काम दिलवा दिया जिससे उसकी आजीविका का स्थायी प्रबन्ध हो सके और उसका विवाह किसी अच्छे परिवार की सुशील कन्या से किया जा सके।\n\nप्रेमकृष्ण खन्ना के पिताजी रायबहादुर रामकृष्ण खन्ना जब शाहजहाँपुर आ गये उन्होंने कचहरी रेलवे फाटक के समीप एक आलीशान कोठी बनवा दी जहाँ रहकर स्थायी रूप से ठेकेदारी का काम किया जा सके। चूँकि ठेकेदारी का काम जोखिम भरा होता है अत: उनके पिता ने सरकार से कहकर अपने पुत्र को उसकी व्यक्तिगत सुरक्षा के लिये एक पिस्तौल रखने का लाइसेन्स भी दिलवा दिया। प्रेमकृष्ण ने उस लाइसेन्स पर अपने लिये एक माउजर पिस्तौल खरीद लिया।\nमैनपुरी षड्यन्त्र से पूर्व ही राम प्रसाद बिस्मिल ऐसे लोगों की खोज में रहते थे जिनके पास शस्त्र हों शस्त्र रखने का लाइसेन्स हो। क्योंकि क्रान्तिकारी कार्यों में शस्त्र और गोली बारूद की आवश्यकता रहती ही है अत: खोजते-खोजते उन्हें प्रेमकृष्ण खन्ना का पता मिल गया। उन्होंने \"शाहजहाँपुर सेवा समिति\" में खन्ना जी को भी सम्मिलित कर लिया। यह १९१७ की बात है। बिस्मिल के तेजस्वी व्यक्तित्व से खन्ना जी इतने अधिक प्रभावित हुए कि उनके आदर्शों और आदेशों के स्वत: स्फूर्त अनुयायी बन गये।\n\nसन १९१८ में दिल्ली के कांग्रेस अधिवेशन में शाहजहाँपुर सेवा समिति के स्वयंसेवक भी सम्मिलित हुए। इनके ग्रुप लीडर राम प्रसाद 'बिस्मिल' थे। उस समय तक यू०पी० सरकार द्वारा १९१६ में जब्त \"अमरीका की स्वतन्त्रता का इतिहास\" की सामग्री संकलित करके एक अन्य पुस्तक तैयार की जा चुकी थी-\"अमरीका कैसे स्वाधीन हुआ?\" प्रेमकृष्ण खन्ना व शाहजहाँपुर के अन्य स्वयंसेवकों ने इस पुस्तक की सैकडों प्रतियाँ कांग्रेस अधिवेशन में चिल्ला-चिल्ला कर बेच डालीं। खुफिया पुलिस को इसकी भनक लगते ही बिस्मिल ने प्रत्युपन्नमति से ओवरकोट में छुपाकर बडी चतुराई से बिक्री से शेष बची लगभग २०० पुस्तकें हटा दीं वरना अन्य स्वयंसेवकों के साथ खन्नाजी भी वहीं गिरफ्तार हो जाते।\n१९१८ की दिल्ली कांग्रेस में खन्ना जी की सक्रियता देखकर उन्हें \"इन्द्रप्रस्थ सेवा समिति\" का दायित्व सौंपा गया। इस समिति की देखरेख में १९१९ के अमृतसर कांग्रेस अधिवेशन में भव्य पण्डाल का निर्माण किया गया। इसकी सज्जा व्यवस्था \"शाहजहाँपुर सेवा समिति\" ने की थी, दोनों ही समितियों को वहाँ पुरस्कृत किया गया। \"होम रूल सेवा समिति, दिल्ली\" की ओर से १९२१ में जारी \"असहयोग आन्दोलन\" में खन्नाजी की सक्रिय भागीदारी देखकर उन्हें वार्ड कांग्रेस कमेटी (एरिया नं० ४) का मन्त्री बनाया गया उसके बाद उनकी दिल्ली प्रादेशिक कार्यकारिणी सदस्य के रूप में दिल्ली मॅ ही नियुक्ति कर दी गयी। उस समय उनके पिताजी ईस्ट इण्डियन रेलवे हावडा डिवीजन के चीफ इञ्जीनियर थे किन्तु परिवार के अन्य लोग शाहजहाँपुर में ही रहते थे। इस प्रकार दिल्ली में रहते हुए और कांग्रेस में कार्य करते हुए भी उनका शाहजहाँपुर आना-जाना बराबर लगा रहा और बिस्मिल आदि क्रान्तिकारियों से सम्पर्क बना रहा।\n\nसन् १९२१ के अहमदाबाद कांग्रेस अधिवेशन में रामप्रसाद'बिस्मिल' ने पूर्ण स्वराज के प्रस्ताव पर मौलाना हसरत मोहानी का खुलकर समर्थन किया और अन्ततोगत्वा गान्धी जी से पूर्ण स्वराज के लिये असहयोग आन्दोलन प्रारम्भ करने का प्रस्ताव पारित करवा कर ही माने। इस कारण वे युवाओं में काफी लोकप्रिय हो गये। समूचे देश में असहयोग आन्दोलन शुरू करने में शाहजहाँपुर के स्वयंसेवकों की अहम् भूमिका थी। खन्ना जी भी उस अधिवेशन में सम्मिलित हुए किन्तु वहाँ जो कुछ हुआ उसे देखकर उनका कांग्रेस से मोहभंग हो गया। उसके बाद सन् १९२२ में जब चौरीचौरा काण्ड के पश्चात् किसी से परामर्श किये बिना गान्धी जी ने डिक्टेटरशिप दिखाते हुए असहयोग आन्दोलन वापस ले लिया तो १९२२ की गया कांग्रेस में खन्नाजी ने व उनके साथियों ने बिस्मिल के साथ कन्धे से कन्धा भिडाकर गान्धी जी का ऐसा विरोध किया कि कांग्रेस में फिर दो विचारधारायें बन गयीं - एक उदारवादी या लिबरल और दूसरी विद्रोही या रिबेलियन। गान्धी जी विद्रोही विचारधारा के नवयुवकों को कांग्रेस की आम सभाओं में विरोध करने के कारण हमेशा हुल्लड़बाज कहा करते थे।\n\nफरवरी १९२२ चौरीचौरा काण्ड से घबराकर गान्धीजी ने जब असहयोग आन्दोलन वापस ले लिया तो खन्नाजी भी राम प्रसाद 'बिस्मिल' के नेतृत्व में कांग्रेस पार्टी से अलग हो गये और पूरे देश में \"रिवोलूशनरी पार्टी ऑफ इण्डिया\" का संगठन खडा करने में तन-मन-धन से जुट गये। शाहजहाँपुर से बहुत बडी संख्या में नवयुवक पार्टी से जुडे। इतना ही नहीं, यू०पी० में बरेली से दामोदर स्वरूप सेठ, बनारस से मन्मथनाथ गुप्त, राजेन्द्र नाथ लाहिडी व चन्द्रशेखर आजाद भी दल में शामिल हो गये। शाहजहाँपुर से अशफाक उल्ला खाँ व ठाकुर रोशन सिंह इनके साथ कन्धे से कन्धा मिलाकर काम करने के लिये आगे आये। पार्टी के लिये शस्त्र जुटाने और कारतूस आदि उपलब्ध कराने में खन्नाजी ने जी-जान से सहयोग किया।\n२६ सितम्बर १९२५ को खन्नाजी के घर की तलाशी पुलिस सब-इन्स्पेक्टर फसाहत हुसैन द्वारा ली गयी जिसमें एक लाइसेन्सी माउजर पिस्तौल तथा कारतूस बरामद हुए। पुलिस ने असलाह और लाइसेन्स सभी अपने कब्जे में ले लिये। मुखबिर बनारसीलाल की सूचना पर सी०आई०डी० इन्स्पेक्टर मि० हार्टन ने कानपुर के शस्त्र विक्रेता मेसर्स विश्वास एण्ड कम्पनी के रजिस्टर की जाँच की। रजिस्टर से पता चला कि १४ फ़रवरी १९२४ से ५ जनवरी १९२५ के बीच प्रेमकृष्ण खन्ना ने १५० कारतूस खरीदे। रजिस्टर पर ७ अगस्त १९२४ की एक प्रविष्टि की फारेन्सिक जाँच करने पर यह पाया गया कि प्रेमकृष्ण खन्ना के हस्ताक्षर राम प्रसाद 'बिस्मिल' की हस्तलिपि में थे। मुकदमें में खन्नाजी को काकोरी षड्यन्त्र में बिस्मिल का सहयोग करने के लिये ५ वर्ष की कडी सजा का आदेश न्यायालय द्वारा दिया गया।\n\nपुलिस ने यह प्रमाणित करने की चेष्ठा की कि रामप्रसाद जी खन्ना जी की इसी पिस्तौल से निशाना लगाना सीखते थेऔर इन्हीं के नाम से लाये गये कारतूस रेल डकैती में प्रयोग किये गये। पुलिस ने इन्हें पथभ्रष्ठ करने की बहुत चेष्ठा की परन्तु सब व्यर्थ सिद्ध हुई। पिता के क्रोध की रंचमात्र भी परवाह किये बिना ये अपने मार्ग पर डटे रहे। चूँकि बिस्मिल ने अपनी आत्मकथा में समस्त देशवासियों से देशहित में केवल एक पार्टी (कांग्रेस) के लिये काम करने का सन्देश दिया था जेल से रिहायी के बाद आपने कांग्रेस आन्दोलन में पूरे तौर से योग दिया। किसान संगठन और सामाजिक विसंगतियाँ दूर करने के लिये वे जीवन भर संघर्ष करते रहे। कांग्रेस के टिकट पर दो बार संसद-सदस्य भी रहे और कांग्रेस पार्टी को क्रान्तिकारियों के लक्ष्य पर चलाने के लिये सतत प्रयत्नशील रहे।\n\nअपने घनिष्ठ मित्र और क्रान्तिकारी आन्दोलन के सूत्रधार पं० राम प्रसाद 'बिस्मिल' के विचारों से प्रेरणा प्राप्त कर खन्ना जी ने आजीवन अविवाहित रहने का संकल्प लिया और अपने जनपदीय कार्यक्षेत्र में आधा दर्जन प्रकल्प खडे कर दिये जिनके नाम इस प्रकार हैं:\n\nउपरोक्त प्रकल्पों के क्रियान्वयन में खन्नाजी को जिन महान विभूतियों से शुभ कामनायें, सहयोग व आशीर्वाद मिला उनमें भारत के तत्कालीन प्रधानमन्त्री लाल बहादुर शास्त्री व इन्दिरा गान्धी उत्तर प्रदेश के तत्कालीन मुख्यमन्त्री चन्द्रभानु गुप्त तथा सम्पूर्णानन्द एवं राजस्थान के तत्कालीन मुख्यमन्त्री मोहनलाल सुखाडिया के नाम उल्लेखनीय हैं। इसके अतिरिक्त दो अन्य परियोजनाओं का प्रारूप भी वे अपने जीवन काल में कर गये थे-(१) काकोरी शहीद डिग्री कालेज जलालाबाद (शाहजहाँपुर) तथा (२) शहीदे-आजम पं० राम प्रसाद 'बिस्मिल' स्मृति भवन एवं क्रान्तिकारी संग्रहालय (शाहजहाँपुर)।\n\nइसके लिये उन्होंने उस समय (सन १९९१ में) १६ लाख रुपये नकद, बहादुरगंज शाहजहाँपुर का तलौआ का मैदान, जिस पर बिस्मिल स्मृति भवन व क्रान्तिकारी संग्रहालय बनाने की उनकी योजना शामिल थी; रजिस्टर्ड वसीयतनामे के तहत अपनी समस्त चल अचल सम्पत्ति ट्रस्ट के नाम कर दी थी।\n\nस्मृति भवन व संग्रहालय तो नहीं बना, हाँ जलालाबाद में उनके नाम पर \"प्रेम किशन खन्ना राजकीय डिग्री कालेज\" अवश्य बन गया। शाहजहाँपुर में खिरनी बाग स्थित राम प्रसाद 'बिस्मिल' का जन्म स्थान आज भी किसी व्यक्ति के पास है। उसे न तो उत्तर प्रदेश सरकार और न ही भारत सरकार कोई प्रयास करके राष्ट्रीय धरोहर घोषित कर सकी। जब दिल्ली के बल्लीमारान मोहल्ले में मिर्जा गालिब की हवेली का पुनरुद्धार व शानदार कायाकल्प केन्द्र सरकार कर सकती है तो बिस्मिल सरीखे क्रान्तिपुरुष का क्यों नहीं?\n\nउन्होंने केवल कांग्रेस के लिये ही नहीं अपितु स्वतन्त्रता सेनानियों के कल्याण के लिये भी बडा काम किया। दो-दो बार उत्तर प्रदेश विधान सभा तथा केन्द्रीय लोक सभा के सदस्य तो रहे ही उ०प्र० स्वतन्त्रता संग्राम सेनानी संगठन एवं उ०प्र० स्वतन्त्रता संग्राम सेनानी कल्याण परिषद के अध्यक्ष पद का दायित्व भी वे मृत्यु पर्यन्त निभाते रहे। ३ अगस्त १९९३ को शाहजहाँपुर के जिला अस्पताल में उनका निधन उस समय हुआ जब वे अपने जीवन का शतक ठोकने ही वाले थे। यदि ६ महीने और जिन्दा रह जाते तो २ फ़रवरी १९९४ को पूर्णायु का सौभाग्य प्राप्त करते।\n\n\n", "id": "462556", "title": "प्रेमकृष्ण खन्ना"}
{"url": "https://hi.wikipedia.org/wiki?curid=462557", "text": "ऐंटोनोव एन-32\n\nऐंटोनोव एन-32 ( एक दो इंजन वाला सैन्य यातायात विमान है।\n", "id": "462557", "title": "ऐंटोनोव एन-32"}
{"url": "https://hi.wikipedia.org/wiki?curid=462561", "text": "चीता (बहुविकल्पी)\n\nचीता एक प्राणी है।\n\n", "id": "462561", "title": "चीता (बहुविकल्पी)"}
{"url": "https://hi.wikipedia.org/wiki?curid=462579", "text": "नॉर्वे के शासनाध्यक्षों की सूची\n", "id": "462579", "title": "नॉर्वे के शासनाध्यक्षों की सूची"}
{"url": "https://hi.wikipedia.org/wiki?curid=462585", "text": "अलिज़ी\n\nअलिज़ी जाकोटे (; जन्म २१ अगस्त १९८४) एक फ़्रांसिसी गायिका है जिसे उनके नाम अलिज़ी से जाना जाता है। उन्हें म्य्लेने फार्मर ने १९९९ में \"ग्रेनेस डी स्टार\" टैलेंट शो में उनकी विजेता प्रदर्शन के चलते खोज निकाला। उन्होंने संगीत उद्योग में २००० में पदार्पण किया। तब से उन्होंने अबतक चार स्टूडियो अल्बम रिलीज़ किए हैं। २००३ के अंत में उन्होंने अपने फ़्रांसिसी सह-गायक जेरेमी चैटलेन के साठ विवाह कर लिया।\n", "id": "462585", "title": "अलिज़ी"}
{"url": "https://hi.wikipedia.org/wiki?curid=462605", "text": "कल्पसर परियोजना\n\nगुजरात(भारत) राज्य के दक्षिणी भाग में ज्वारीय शक्ति पैदा करने तथा पीने, सिंचाई और औद्योगिक उद्देश्यों के लिए ताजा पानी की एक विशाल जलाशय की स्थापना के लिए खंभात की खाड़ी के पार कल्पसर परियोजना (Kalpasar Project) अंतर्गत एक बांध के निर्माण की परिकल्पना की गई है। इस बाँध के ऊपर एक दस लेन सड़क का लिंक भी बनाया जाएगा जो सौराष्ट्र और दक्षिण गुजरात के बीच की दूरी को बहुत कम कर देगा।\n\nराज्य सरकार ने एक विज्ञप्ति में कहा है कि इस परियोजना पर ५५,००० करोड़ रुपये (११.७ अरब अमरीकी डॉलर) खर्च होगा और इसके सन् २०२० तक पूरा होने की संभावना है। इस ताजे पानी की विशाल जलाशय की जल भंडारण क्षमता १६,७९१ मिलियन क्यूबिक मीटर होगी। खंभात की खाड़ी के पार ३५ किमी लंबा यह बांध भावनगर में घोघा और भरूच जिले के हंसोत को आपस में जोड़ेगा जिससे इन दोनों की बीच की दुरी २२५ कि॰मी॰ कम हो जायेगी | इस पर ५८८० मेगावाट क्षमता का एक ज्वारीय विद्युत उत्पादन घर स्थापित होगा।\n\n", "id": "462605", "title": "कल्पसर परियोजना"}
{"url": "https://hi.wikipedia.org/wiki?curid=462614", "text": "दृष्टिवाद\n\nदृष्टिवाद (Immaterialism या Subjective Idealism), पदार्थवाद का अस्वीकार है। पदार्थवाद के अनुसार ज्ञान का विषय ज्ञाता से स्वाधीन अस्तित्व रखता है और होने या न होने से उसकी स्थिति में कोई भेद नहीं पड़ता। दृष्टिवाद एक रूप में, प्रृकति के स्वतंत्र अस्तित्व से इनकार करता है; दूसरे रूप में, कहता है कि ज्ञात होने से ही इसका रंग रूप बदल जाता है और हमारे लिए संभव नहीं कि बाहरी सत्ता को उसके वास्तविक रूप में देख सकें। पश्चिमी दर्शन में जार्ज बर्कले और कांट दोनों इस धारणा के समर्थक हैं।\n\nकिसी पदार्थ का ज्ञान उसके गुणों से होता है, वह गुणों का आश्रय है। जॉन लॉक का कथन है कि प्रधान गुण (विस्तार, आकार, ठोसपन) तो पदार्थों में विद्यमान हैं, परंतु अप्रधान गुण (रूप, रस आदि) ऐसे परिणाम हैं जो पदार्थ अपने आघात से हमारे मन में पैदा करते हैं। बर्कले ने कहा है कि दोनों प्रकार के गुण एक साथ मिलते हैं और जो युक्तियाँ अप्रधान गुणों के मानवी होने के पक्ष में दी जाती हैं, वे प्रधान गुणों के मानवी होने के पक्ष में भी दी जा सकती हैं। ज्ञान का विषय मानसिक अवस्थाओं से परे, उनसे अलग कुछ नहीं है।\n\nकांट ने कहा है कि देश और काल, जिनमें पदार्थों की स्थिति बताई जाती है, बाह्य पदार्थ नहीं, न ऐसे पदार्थों के बीच कोई संबध है; वे तो मन की गुणग्राही शक्ति की आकृतियाँ हैं। सभी इंद्रियप्रदत्त इन दो साँचों में ढलकर मन तक पहुँचते हैं। हम इतना तो जानते हैं कि हमारे बोध किसी पदार्थ पर आश्रित हैं, परंतु हमारा ज्ञान प्रकटनों तक सीमित होता है, सत्ता के स्वरूप का जानना हमारे लिए संभव नहीं।\n", "id": "462614", "title": "दृष्टिवाद"}
{"url": "https://hi.wikipedia.org/wiki?curid=462617", "text": "देय खाता तथा प्राप्य खाता\n\nकिसी संस्थान में जमा ऐसा व्यापारिक अग्रिम जिसके मद में जमाकर्ता को न तो कोई माल दिया गया हो और न उसकी कोई व्यापारिक सेवा की गई हो उस संस्थान के लिय देय धन है। यह रकम संस्थान में देय खाते में अंकित की जाती है। स्वामी, साझेदारों, संचालकों तथा कर्मचारियों द्वारा संस्थान को दिया गया ऋण इस खाते में प्रविष्टि नहीं पाता। वह एक अलग देय ऋणखाते में अंकित किया जाता है। देय खाता व्यापारिक अग्रिम का खाता है। वह संस्थान के लिए देय तो है पर वह ऋण नहीं है इसलिए इसकी स्वतंत्र स्थिति है। व्यापार से संबद्ध अग्रिम जमा राशि मात्र का इसमें अंकन होता है। arun singh-lakhimpur-kheri\n\nवह धनराशि जो अग्रिम के रूप में अन्य किसी व्यापारिक संस्थान को दी गई हो और उसके मद में न तो कोई माल आया हो और न अन्य व्यापारिक सेवा ली गई हो संस्थान के प्राप्य खाते में डाली जाती है। जिसके नाम यह राशि प्राप्य खाते में डाली जाती है वह संस्थान अपने यहाँ इस रकम को देय खाते में डालता है। arun singh-lakhimpur-kheri\n\nसंस्थान की ये सहायक खाता बहियाँ है। देय खाता बही में संस्थान के सभी देय खाते तथा प्राप्य खाता बही में उसके सभी प्राप्य खाते अंकित रहते हैं। यदि खातों की संख्या अधिक हुई तो एक से अधिक खाता बहियाँ वर्णानुक्रम या भौगोलिक आधार पर सुविधानुसार भी ये बहियाँ रखी जाती है। संस्थान के समान्य खाते में भी देय तथा प्राप्य धन का आलेख रहता है। इन खाता बहियों की अलग व्यवस्था श्रमविभाजन के सहज लाभ के कारण की जाती है क्योंकि इसके द्वारा वित्त विभाग को बाँट कर तथा अलग स्वतंत्र रूप से भी काम करने में सहायता मिलती है। साथ ही श्रम और समय की बचत होती है। हिसाब किताब के मिलान में भी इससे सहायता मिलती है क्योंकि संस्थान के सामान्य खाते से इन बहियों के खाते का संतुलन समय समय पर होता रहता है जिससे भूल चूक की छानबीन भी आसानी से हो जाती है। बड़े व्यापारिक संस्थानों में इन सहायक बहियों का उपयोग व्यापक पैमाने पर किया जाता है।\narun singh-lakhimpur-kheri\n", "id": "462617", "title": "देय खाता तथा प्राप्य खाता"}
{"url": "https://hi.wikipedia.org/wiki?curid=462619", "text": "राव दुर्गा सिसोदिया\n\nराव दुर्गा सिसोदिया का वंश चंद्रावत और जन्मस्थान चित्तौड़ के समीप रामपुर परगना था। राव दुर्गा ने ही रामपुर को अपनी राजधानी बनाया था। जब १५६७ में आसफखाँ ने इसपर चढ़ाई की तो यह रामपुर छोड़कर अकबर की अधीनता में चला आया। सन्‌ १५८१ ई. में मिर्जा हकीम को परास्त करने के लिए सुल्तान मुराद का सहायक बनाकर भेजा गया। १५८३ ई. में यह मिर्जा खाँ के सहायक के रूप में गुजरात का विद्रोह दमन करने के लिए नियुक्त किया गया। इसने वहाँ अपनी वीरता का यथाशक्ति परिचय दिया। दो वर्ष बाद खानेआज़म कोका के साथ दक्षिण के प्रबंध के लिए भेजा गया। १५९१ ई. में राजकुमार सुलतान मुराद के साथ मालवा में अच्छे पद पर इसे नियुक्त किया गया।\n\nसन्‌ १६०० ई. में सम्राट अकबर के आदेशानुसार यह मुजफ्फर हुसेन मिर्जा को पकड़ कर बादशाह के पास लाया। उसी वर्ष यह अबुलफजल के साथ नासिक भेजा गया। सन्‌ १६०८ ई. में उसकी मृत्यु हो गई।\n", "id": "462619", "title": "राव दुर्गा सिसोदिया"}
{"url": "https://hi.wikipedia.org/wiki?curid=462655", "text": "लुओयांग\n\nलुओयांग () चीन के मध्य भाग में स्थित हेनान प्रांत के पश्चिमी हिस्से में स्थित एक विभाग स्तर का शहर है। यह मध्य चीन के मैदान में स्थित है और इसे चीनी सभ्यता के जन्मस्थानों में से एक माना जाता है। हेनान राज्य की राजधानी झेंगझोऊ () इस से पूर्व में स्थित है।\n\nलुओयांग लुओ नदी की उत्तरी तरफ़ स्थित है, जिस से इसका नाम पड़ा है ('यांग' का अर्थ चीनी भाषा में 'उत्तर' होता है)। इतिहास में लुओयांग के अन्य नाम भी रहे हैं, जसी की लुओयी (), लुओझोऊ ()। तंग राजवंश के ज़माने में इसे 'दोंगदु' () कहा जाता था, जिसका अर्थ 'पूर्वी राजधानी' है, जबकि सोंग राजवंश के दौरान इसे 'शिजिंग' () यानि 'पश्चिमी राजधानी' कहा जाता था। इसके कभी-कभी 'जिन्गलुओ' () यानि 'चीन की राजधानी' भी बुलाया गया है।\n\n", "id": "462655", "title": "लुओयांग"}
{"url": "https://hi.wikipedia.org/wiki?curid=462659", "text": "साओ वेई राज्य (प्राचीन चीन)\n\nसाओ वेई राज्य (), जिसे कभी-कभी सिर्फ़ 'वेई राज्य' भी कहा जाता है, प्राचीन चीन के तीन राजशाहियों के काल में चीन पर नियंत्रण पाने के लिए जूझने वाला एक राज्य था। यह २२० ईसवी से २६५ ईसवी तक चला। इसकी स्थापना २२० ईसवी में साओ पी () ने की थी जिसनें अपने पिता साओ साओ की बनाई ज़मीनदारी रियासत का विस्तार करके इस राज्य को बनाया। वैसे तो साओ साओ की रियासत को सन् २१३ ईसवी में सिर्फ़ 'वेई' नाम दिया गया था, लेकिन इतिहासकार इसे चीनी इतिहास में आये बहुत से अन्य वेई नामक राज्यों से अलग बताने के लिए इसमें 'साओ' का पारिवारिक नाम जोड़कर इसे अक्सर 'साओ वेई' कहते हैं। ध्यान दीजिये कि यह राज्य झगड़ते राज्यों के काल वाले वेई राज्य और बाद में आने वाले उत्तरी वेई राज्य से भिन्न था।\n\n२२० ईसवी में साओ पी ने पूर्वी हान राजवंश के अंतिम सम्राट को सिंहासन से हटा दिया। उसने एक नए 'वेई' वंश को शुरू किया लेकिन उसपर 'सीमा' नामक परिवार ने २४९ ईसवी में क़ब्ज़ा कर लिया। २६५ में यह परिवार भी सत्ता से निकाला गया और साओ वेई राज्य जिन राजवंश का हिस्सा बन गया। एक समय पर हान चीनी जाती के दो-तिहाई लोग साओ वेई राज्य की सरहदों के अन्दर बसते थे। इसकी राजधानी लुओयांग शहर था।\n\n", "id": "462659", "title": "साओ वेई राज्य (प्राचीन चीन)"}
{"url": "https://hi.wikipedia.org/wiki?curid=462667", "text": "केरोलाईन वोज़्निएकी\n\nकेरोलाईन वोज़्निएकी डेनमार्क से एक पेशेवर टेनिस खिलाड़ी है। वह ओडेंस, डेनमार्क में 11 जुलाई 1990 को पैदा हुई थी, लेकिन अब वह मोंटे कार्लो, मोनाको में रहती है। \n\nकेरोलाईन ने अप्ने कैरियर में २२ एकल और २ युगल टाइटल जीतें हैं। कैरोलिन 11 अक्टूबर 2010 के बाद से नंबर 1 रैंक टेनिस खिलाड़ी है। \n", "id": "462667", "title": "केरोलाईन वोज़्निएकी"}
{"url": "https://hi.wikipedia.org/wiki?curid=462669", "text": "रजनीकान्त शर्मा\n\nक्रिएटिव डिजाइनर, वेब डेवलपर, एथिकल हैकर, एसईओ विश्लेषक, इंटरनेट शोधक, छात्र और शिक्षक, दोस्त, कला, संस्कृति, इंजीनियरिंग, फोटोग्राफी, प्रकृति एवम संग्रह पसंद है|", "id": "462669", "title": "रजनीकान्त शर्मा"}
{"url": "https://hi.wikipedia.org/wiki?curid=462672", "text": "साओ पी\n\nसाओ पी (; जन्म: १८७ ईसवी, देहांत: २९ जून २२६ ई), जिसका औपचारिक नाम वेई के सम्राट वेन था, प्राचीन चीन के तीन राजशाहियों के काल में साओ वेई राज्य का सम्राट था। वह हान राजवंश काल के साओ साओ नामक ज़मींदार का दूसरा बेटा था। वह अपने सारे भाईयों में सबसे चालाक माना जाता था और पढ़ाई और युद्धों में व्यस्त रहने कि बजाए हान साम्राज्य के दरबारी मामलों में शामिल रहता था। २२० ईसवी में उसने उस समय के हान शासक, सम्राट शियान, को सिंहासन से उतरने पर मजबूर कर दिया और अपने आप को साओ वेई राज्य का सम्राट घोषित कर दिया। उसके पिता शु हान और वू राज्यों के ख़िलाफ़ युद्धों में लगे हुए थे, जिन्हें साओ पी ने जारी तो रखा लेकिन जिनमें उसे सफलता नहीं मिली। उसने अपने राज्य को संगठित किया और सरकारी सेवकों की नियुक्ति में सुधार किये जिस से अच्छी क्षमता वाले लोग सेवा में लगे और राज्य का भला हुआ।\n\n", "id": "462672", "title": "साओ पी"}
{"url": "https://hi.wikipedia.org/wiki?curid=462675", "text": "वू चीनी भाषाएँ\n\nवू चीनी () चीन के झेजिआंग प्रान्त, दक्षिणी जिआंगसु प्रान्त और शन्घाई शहर में बोलीं जाने वाली चीनी भाषा की उपभाषाओं का एक गुट है। इन भाषाओँ में प्राचीन चीनी भाषा की कुछ ऐसी चीज़ें अभी भी प्रयोग की जाती हैं जो आधुनिक चीनी की अन्य भाषाओँ में लुप्त हो चुकी हैं। अन्य चीनी भाषाएँ बोलने वालों को वू भाषा मुलायम और बहती हुई प्रतीत होती है। चीनी में एक 'वूनोंगरुआनयु' () शब्द इस्तेमाल किया जाता है, जिसका मतलब है 'वू की नाज़ुक बोली'। चीन में लगभग ८ करोड़ लोग वू भाषाएँ बोलते हैं।\n\n", "id": "462675", "title": "वू चीनी भाषाएँ"}
{"url": "https://hi.wikipedia.org/wiki?curid=462684", "text": "जियांगनान\n\nजियांगनान या जिआंग नान () चीन का एक भौगोलिक क्षेत्र है जो यांग्त्से नदी के अंतिम भाग में नदी से दक्षिण में पड़ता है। इसमें यांग्त्से नदी की डेल्टा का दक्षिणी हिस्सा भी आता है। इस इलाक़े में अधिकतर लोग वू चीनी भाषाएँ बोलते हैं। हालांकि जियांगनान का इलाक़ा चीनी के कुल क्षेत्रफल का ५% ही है, पिछले १००० वर्षों से यह आर्थिक जीवन में चीन के सबसे विकसित क्षेत्रों में से एक रहा है। पिछले १५ वर्षों में यहाँ मोटर गाड़ियों, इलेक्ट्रोनिक और कपड़े बनाने के कारख़ाने बड़े पैमाने पर खड़े हुए हैं और दुनिया भर में निर्यात किया गया बहुत सा चीनी माल इसी क्षेत्र में बना होता है। भौगोलिक रूप से यह नदी-झरनों का इलाक़ा है और समुद्र के क़रीब है। यहाँ बहुत सी झीलें और दलदली क्षेत्र हैं। यहाँ की हवा नम रहती है और सर्दियों में बारिश का मौसम होता है।\n\nचीनी भाषा में यांग्त्से नदी का नाम 'चांग जियांग' है और 'नान' शब्द का अर्थ 'दक्षिण' है। इसलिए 'यांग्त्से से दक्षिण' को 'जियांग नान' बुलाया जाता है।\n\n", "id": "462684", "title": "जियांगनान"}
{"url": "https://hi.wikipedia.org/wiki?curid=462687", "text": "नानजिंग\n\nनानजिंग () चीन के जियांगसु राज्य की राजधानी है जिसका चीन के इतिहास और संस्कृति में एक बहुत महत्वपूर्ण किरदार रहा है। यह अतीत में कभी-कभी चीन की राष्ट्रीय राजधानी रही है और 'नानजिंग' शब्द का मतलब भी चीनी भाषा में 'दक्षिणी राजधानी' ही है। यह यांग्त्से नदी के अंतिम भाग में उस नदी की डेल्टा में स्थित है। सन् २००६ की जनगणना में नानजिंग की आबादी ५० लाख से अधिक थी और शन्घाई के बाद यह पूर्वी चीन सागर क्षेत्र का दूसरा सब से बड़ा आर्थिक केंद्र है।\n\n", "id": "462687", "title": "नानजिंग"}
{"url": "https://hi.wikipedia.org/wiki?curid=462698", "text": "एझोऊ\n\nएझोऊ () चीन के हूबेई प्रान्त में स्थित एक विभाग-स्तर का शहर है। यह यांग्त्से नदी के दक्षिणी किनारे पर वूहान शहर से पूर्व में स्थित है। सन् २०१० की जनगणना में यहाँ १०,४८,६७२ लोग रहते थे जिनमें से ६,०३,४१२ शहरी इलाक़ों में और बाक़ी ग्रामीण क्षेत्रों में रहते थे। एझोऊ एक ऐतिहासिक शहर है और इसका नाम हान राजवंश के काल में रखा गया। यह प्राचीन झोऊ राजवंश के अधीन एक 'ए' नामक राज्य हुआ करता था इसलिए इसका नाम 'ए' और 'झोऊ' जोड़कर 'एझोऊ' पड़ा। तीन राजशाहियों के दौर में सुन चुआन ने इसे वू राज्य की राजधानी भी बनाया। चीन में बौद्ध धर्म की 'पवित्र भूमि शाखा' () के लिए भी यह एक महत्वपूर्ण स्थान था।\n\n", "id": "462698", "title": "एझोऊ"}
{"url": "https://hi.wikipedia.org/wiki?curid=462705", "text": "ब्राजील के राष्ट्रपतियों की सूची\n\n\n", "id": "462705", "title": "ब्राजील के राष्ट्रपतियों की सूची"}
{"url": "https://hi.wikipedia.org/wiki?curid=462714", "text": "१०० या अधिक तलों वाली इमारतों की सूची\n", "id": "462714", "title": "१०० या अधिक तलों वाली इमारतों की सूची"}
{"url": "https://hi.wikipedia.org/wiki?curid=462734", "text": "नारायणपेट\n\nनारायणपेट (तेलुगु:నారాయణపేట) महबूबनगर जिले का एक शहर है।\n", "id": "462734", "title": "नारायणपेट"}
{"url": "https://hi.wikipedia.org/wiki?curid=462735", "text": "नागर कर्नूल\n\nनागर कर्नूल (तेलुगु:) महबूबनगर जिले का एक शहर है।\n", "id": "462735", "title": "नागर कर्नूल"}
{"url": "https://hi.wikipedia.org/wiki?curid=462736", "text": "शादनगर\n\nशादनगर (तेलुगु:ఫరూఖ్ నగర్) महबूबनगर जिले का एक शहर है।\n", "id": "462736", "title": "शादनगर"}
{"url": "https://hi.wikipedia.org/wiki?curid=462737", "text": "कोल्लापूर\n\nकोल्लापूर (तेलुगु:కొల్లాపూర్) महबूबनगर जिले का एक शहर है।\n", "id": "462737", "title": "कोल्लापूर"}
{"url": "https://hi.wikipedia.org/wiki?curid=462755", "text": "शक्वार्ज अंतनेर्मेंस\n\nजर्मनी की मल्टी ब्रांड रिटेलिंग कंपनी है।", "id": "462755", "title": "शक्वार्ज अंतनेर्मेंस"}
{"url": "https://hi.wikipedia.org/wiki?curid=462756", "text": "सायरस मिस्त्री\n\nसायरस पलोनजी मिस्त्री को टाटा समूह का नया चेयरमैन घोषित किया गया है, जो रतन टाटा की जगह लेगें। रतन टाटा 75 वर्ष की आयु में दिसम्बर 2012 में चेयरमैन पद से सेवानिवृत होंगे।\nसायरस मिस्त्री दिसम्बर 2012 में चेयरमैन पद को सँभालेंगे।\n", "id": "462756", "title": "सायरस मिस्त्री"}
{"url": "https://hi.wikipedia.org/wiki?curid=462764", "text": "स्पिरिडिन लुई\n\nस्पिरिडिन लुई () (जन्म: जनवरी 12, 1873 - मार्च 26, 1940) ग्रीक जल-वाहक थे, जिन्होंने 1896 ग्रीष्मकालीन ओलम्पिक खेलों में आधुनिक ओलम्पिक मैराथन जीती थी और उसके पश्चात ग्रीक के राष्ट्रीय नायक बन गए थे। लुई का जन्म एक गरीब किसान परिवार में मारुषि नगर में हुआ था, जो अब एथेंस के उत्तर में एक उपनगर है। लुई के पिता एथेंस में खनिज जल बेचते थे, जब केन्द्रीय जल आपूर्ति प्रणाली का अभाव था और लुई अपने पिता की पानी के परिवहन में मदद करते थे।\n", "id": "462764", "title": "स्पिरिडिन लुई"}
{"url": "https://hi.wikipedia.org/wiki?curid=462778", "text": "श्वेडागोन पगोडा\n\nश्वेडागोन पगोडा () बर्मा की राजधानी यांगोन में स्थित एक ९९ मीटर ऊँचा सोने से ढका हुआ पगोडा और स्तूप है। यह कन्डोजी झील () से पश्चिम में सिन्गुटरा पहाड़ी () पर स्थित है और पूरे यांगोन शहर से ऊँचाई पर है। यह बर्मा का सब से महत्वपूर्ण और शुभ पगोडा माना जाता है और इसमें पिछले पाँच बुद्धों की कुछ यादगारें हैं: काकूसंध की छड़ी, कोणगमन की पानी की छन्नी, कश्यप के वस्त्र का एक अंश और गौतम बुद्ध के बालों के आठ रेशे।\n\n", "id": "462778", "title": "श्वेडागोन पगोडा"}
{"url": "https://hi.wikipedia.org/wiki?curid=462782", "text": "बुद्धत्व\n\nबौद्ध धर्म में बुद्धत्व किसी जीव की उस स्थिति को कहा जाता है जिसमें वह पूरा ज्ञान और बोध पाकर सम्यमसंबुद्ध (जिसे संस्कृत में 'सम्यक्सम्बोधि' की अवस्था कहते हैं) निर्वाण की ओर निकल चुका हो।\n\nपालि भाषा में 'बुद्धत्व' के लिए 'बुद्धत्त' और 'बुद्धभाव' शब्द भी प्रयोग हुए हैं। अंग्रेज़ी में इसे 'बुद्धाहुड' (Buddhahood कहते हैं, जिसे अधिकतर अमेरिकी-ब्रिटिश लोग 'बूडाहुड' उच्चारित करते हैं)।\n\n\nअश्वघोष ने बुद्धचरित में बुद्ध के नामों की एक बहुत बड़ी सूची दी है-\n\nबुद्ध, धर्मराज, नायक, विनायक, जिन, अवलोकितेश्वर आदि\n\n", "id": "462782", "title": "बुद्धत्व"}
{"url": "https://hi.wikipedia.org/wiki?curid=462785", "text": "अमिताभ बुद्ध\n\nबौद्ध धर्म के महायान संप्रदाय के अनुसार अमिताभ बुद्ध वर्तमान जगत् के अभिभावक तथा अधीश्वर बुद्ध का नाम है। 'अमिताभ' मुख्य बुद्ध हैं जिनकी महायान की जापान और चीन में प्रचलित 'पवित्र भूमि' शाखा में मान्यता प्राप्त है। इन्हें तिब्बत में प्रचलित वज्रयान शाखा में भी माना जाता है। धार्मिक ग्रंथों के अनुसार अमिताभ बुद्ध अपने अनगिनत पिछले जन्मों में 'धर्मकार' नामक बोधिसत्व थे जिन्होनें इतने अच्छे काम किये की इनके पुण्यों की पूँजी असीम है। 'अमिताभ' शब्द 'अमित' और 'आभ/आभा' को जोड़कर बना है और इसका अर्थ है 'अनंत प्रकाश'।\n\nइस संप्रदाय का यह मंतव्य है कि स्वयंभू आदिबुद्ध की ध्यानशक्ति की पाँच क्रियाओं के द्वारा पाँच ध्यानी बुद्धों की उत्पति होती है। उन्हीं में अन्यतम ध्यानी बुद्ध अमिताभ हैं। अन्य ध्यानी बुद्धों के नाम हैं- बेरोचन, अक्षोभ्य, रत्नसंभव तथा अमोघसिद्धि। आदिबुद्ध के समान इनके भी मंदिर नेपाल में उपलब्ध हैं। बौद्धों के अनुसार तीन जगत् तो नष्ट हो चुके हैं और आजकल चतुर्थ जगत् चल रहा है। अमिताभ ही इस वर्तमान जगत् के विशिष्ट बुद्ध हैं जो इसके अधिपति (नाथ) तथा विजेता (जित) माने गए हैं।\n\n'अमिताभ' का शाब्दिक अर्थ है 'अनन्त प्रकाश से संपन्न देव' (\"अमिता: आभा: यस्य असौ\")। उनके द्वारा अधिष्ठित स्वर्गलोक पश्चिम में माना जाता है जिसे 'सुखावती' (विष्णुपुराण में 'सुखा') के नाम से पुकारते हैं। उस स्वर्ग में सुख की अनन्त सत्ता विद्यमान है। उस लोक (सुखावती लोकधातु) के जीव हिन्दू देवों के समान सौंदर्य तथा सौख्यपूर्ण होते हैं। वहाँ प्रधानतया बोधिसत्वों का ही निवास है, तथापि कतिपय अर्हतों की भी सत्ता वहाँ मानी जाती है। वहाँ के जीव अमिताभ के सामने कमल से उत्पन्न होते हैं। वे भगवान् बुद्ध के प्रभाभासुर शरीर का स्वत: अपने नेत्रों से दर्शन करते हैं। सुखावती अनश्वर लोक नहीं है, क्योंकि वहाँ के निवासी जीव अग्रिम जन्म में बुद्धरूप से उत्पन्न होते हैं। इस प्रकार अमिताभ का स्वर्ग केवल भोगभूमि ही नहीं है, प्रत्युत वह एक आनन्ददायक शिक्षणकेन्द्र है जहाँ जीव अपने पापों का प्रायश्चित कर अपने आपको सद्गुणसम्पन्न बनाता है।\n\nजापान में अमिताभ जापानी नाम 'अमिदो' से विख्यात हैं। पूर्वोक्त स्वर्ग का वर्णनपरक संस्कृत ग्रंथ 'सुखावती व्यूह' नाम से प्रसिद्ध है जिसके दो संस्करण आजकल मिलते हैं। बृहत् संस्करण के चीनी भाषा में बारह अनुवाद मिलते हैं जिनमें सबसे प्राचीन अनुवाद १४७-१८६ ई. के बीच किया गया था। लघु संस्करण का अनुवाद कुमारजीव ने चीनी भाषा में पाँचवी शताब्दी में किया था और ह्वेनत्सांग ने सप्तम शताब्दी में। इससे इस ग्रंथ की प्रख्याति का पूर्ण परिचय मिलता है।\n", "id": "462785", "title": "अमिताभ बुद्ध"}
{"url": "https://hi.wikipedia.org/wiki?curid=462793", "text": "फ़ाहियान\n\nफ़ाहियान या फ़ाशियान (; जन्म: ३३७ ई; मृत्यु: ४२२ ई अनुमानित) एक चीनी बौद्ध भिक्षु, यात्री, लेखक एवं अनुवादक थे जो ३९९ ईसवी से लेकर ४१२ ईसवी तक भारत, श्रीलंका और आधुनिक नेपाल में स्थित गौतम बुद्ध के जन्मस्थल कपिलवस्तु धर्मयात्रा पर आए। उनका ध्येय यहाँ से बौद्ध ग्रन्थ एकत्रित करके उन्हें वापस चीन ले जाना था। उन्होंने अपनी यात्रा का वर्णन अपने वृत्तांत में लिखा जिसका नाम \"बौद्ध राज्यों का एक अभिलेख : चीनी भिक्षु फ़ा-शियान की बौद्ध अभ्यास-पुस्तकों की खोज में भारत और सीलोन की यात्रा\" था। उनकी यात्रा के समय भारत में गुप्त राजवंश के चन्द्रगुप्त विक्रमादित्य का काल था और चीन में जिन राजवंश काल चल रहा था।\n\nफा सिएन पिंगगयांग का निवासी था जो वर्तमान शांसी प्रदेश में है। उसने छोटी उम्र में ही सन्यास ले लिया था। उसने बौद्ध धर्म के सद्विचारों के अनुपालन और संवर्धन में अपना जीवन बिताया। उसे प्रतीत हुआ कि विनयपिटक का प्राप्य अंश अपूर्ण है, इसलिए उसने भारत जाकर अन्य धार्मिक ग्रंथों की खोज करने का निश्चय किया।\n\nलगभग ६५ वर्ष की उम्र में कुछ अन्य बंधुओं के साथ, फाहिएन ने सन् ३९९ ई. में चीन से प्रस्थान किया। मध्य एशिया होते हुए सन् ४०२ में वह उत्तर भारत में पहुँचा। यात्रा के समय उसने उद्दियान, गांधार, तक्षशिला, उच्छ, मथुरा, वाराणसी, गया आदि का परिदर्शन किया। पाटलिपुत्र में तीन वर्ष तक अध्ययन करने के बाद दो वर्ष उसने ताम्रलिप्ति में भी बिताए। यहाँ वह धर्मसिद्धांतों की तथा चित्रों की प्रतिलिपि तैयार करता रहा। यहाँ से उसने सिंहल की यात्रा की और दो वर्ष वहाँ भी बिताए। फिर वह यवद्वीप (जावा) होते हुए ४१२ में शांतुंग प्रायद्वीप के चिंगचाऊ स्थान में उतरा। अत्यंत वृत्र हो जाने पर भी वह अपने पवित्र लक्ष्य की ओर अग्रसर होता रहा। चिएन कांग (नैनकिंग) पहुँचकर वह बौद्ध धर्मग्रंथों के अनुवाद के कार्य में संलग्न हो गा। अन्य विद्वानों के साथ मिलकर उसने कई ग्रंथों का अनुवाद किया, जिनमें से मुख्य हैं-परिनिर्वाणसूत्र और महासंगिका विनय के चीनी अनुवाद। 'फौ-कुओ थी' अर्थात् 'बौद्ध देशों का वृत्तांत' शीर्षक जो आत्मचरित् उसने लिखा है वह एशियाई देशों के इतिहास की दृष्टि से महत्वपूर्ण है। विश्व की अनेक भाषाओं में इसका अनुवाद किया जा चुका है।\n\nफ़ाहियान चीन से रेशम मार्ग पर होते हुए आये और उन्होने अपने यात्रा-वृत्तांत में रास्ते के मध्य एशियाई देशों के बारे में लिखा है। सर्द रेगिस्तानों और विषम पहाड़ी दर्रों से गुज़रते हुए वे भारतीय उपमहाद्वीप के पश्चिमोत्तरी क्षेत्र में दाख़िल हुए और पाटलिपुत्र पहुँचे। फिर वे दक्षिण में श्रीलंका भी गए जहाँ उन्होंने कहा कि वहाँ के मूल निवासी दैत्य और अझ़दहे (ड्रैगन) हुआ करते थे। स्थान-स्थान से एकत्रित की बौद्ध ग्रन्थ और प्रतिमाएँ लेकर वे समुद्री रास्ते से श्रीलंका से पूर्व को निकले जहाँ एक भयंकर तूफ़ान ने उनके जहाज़ को भटका दिया और १०० दिनों तक सागर में भटककर वे जावा द्वीप (आधुनिक इंडोनेशिया) पर जा पहुँचें। वहाँ से वे आगे निकले और चीन के आधुनिक शानदोंग प्रान्त में लाओशान पहुँचे। फिर शानदोंग की उस समय की राजधानी, चिंगझोऊ नगर, में उन्होने एक वर्ष तक रूककर अपने साथ लाइ गई सामग्री को संगठित और अनुवादित किया।\n\n", "id": "462793", "title": "फ़ाहियान"}
{"url": "https://hi.wikipedia.org/wiki?curid=462802", "text": "पीला सागर\n\nपीत सागर या पीला सागर () पूर्वी चीन सागर के उत्तरी भाग का नाम है, जो स्वयं प्रशांत महासागर का एक हिस्सा है। यह चीन की मुख्यभूमि (मेनलैंड) और कोरिया के बीच स्थित है। यहाँ पर पास के गोबी मरुस्थल से रेत उड़ाती आंधियाँ आकर पीला रेगिस्तानी रेत समुद्र की सतह पर गिरा देती हैं जिस से सागर पीले रंग का लगता है। इसी से इस सागर का नाम पड़ा है। पीले सागर की सबसे अंदरूनी खाड़ी को बोहाई सागर कहते हैं। चीन की प्रसिद्ध पीली नदी (उर्फ़ ह्वांग नदी उर्फ़ ह्वांग हो) बहकर इस सागर में मिलती है और उस में मिश्रित रेत इसे और भी पीला रंग देती है।\n\nबोहाई सागर को हटाकर, पीले सागर का कुल क्षेत्रफल क़रीब ३,८०,००० वर्ग किमी है। इसकी औसत गहराई सिर्फ़ ४४ मीटर और इसकी सबसे अधिक गहराई सिर्फ़ १५२ मीटर पहुँचती है। इसकी गहराई उत्तर से दक्षिण दिशा में जाते हुए बढ़ती है। वैसे तो इसमें गरम पानी वाला कुरोशियो प्रवाह चलता है लेकिन सर्दियों में पानी का तापमान जमने के क़रीब आ जाता है। जगह-जगह पर बर्फ़ की सिल्लियाँ बनने से नावी यातायात में कठिनाई होती है।\n\nइस सागर में दक्षिण कोरिया के जिन्दो द्वीप () और मोदो द्वीप () नामक दो टापू हैं जहाँ वर्ष में दो दफ़ा (मई और जून के महीनो में) ज्वारभाटा (टाइड) बहाव कुछ ऐसा विचित्र होता है कि सागर हट जाता है और इन द्वीपों के बीच एक २.९ किलोमीटर लम्बा और १० से ४० मीटर चौड़ा रास्ता खुल जाता है। यह क़रीब एक घंटे खुला रहता है, फिर पानी में डूब जाता है और द्वीप अलग हो जाते हैं।\n\n", "id": "462802", "title": "पीला सागर"}
{"url": "https://hi.wikipedia.org/wiki?curid=462806", "text": "बोहाई सागर\n\nबोहाई सागर या बोहाई खाड़ी () उत्तरी और उत्तरपूर्वी चीन से लगा हुआ एक सागर है जो पीले सागर की सबसे अंदरूनी खाड़ी है। पीले सागर के साथ-साथ बोहाई सागर भी प्रशांत महासागर का एक हिस्सा है। बोहाई सागर का कुल क्षेत्रफल क़रीब ७८,००० वर्ग किमी है। चीन की राजधानी बीजिंग के बहुत पास होने की वजह से यह समुद्री यातायात के नज़रिए से दुनिया के सब से व्यस्त समुद्री क्षेत्रों में से एक है।\n\nबीसवी सदी से पहले बोहाई सागर को अक्सर 'चिहली की खाड़ी' () या 'पेचिहली की खाड़ी' () कहा जाता था।\n\nफ़रवरी २०११ में चीन की सरकार ने ऐलान किया की लियाओदोंग प्रायद्वीप और शानदोंग प्रायद्वीप को जोड़ने के लिए वे समुद्र के फ़र्श के नीचे से एक १०६ किलोमीटर लम्बी सुरंग निकालेंगे जो इतनी चौड़ी होगी की उसमें रेल और सड़क दोनों प्रकार के यातायात चलेंगे।\n\n", "id": "462806", "title": "बोहाई सागर"}
{"url": "https://hi.wikipedia.org/wiki?curid=462821", "text": "पूर्वी वू राज्य (प्राचीन चीन)\n\nपूर्वी वू राज्य या सुन वू राज्य () प्राचीन चीन के तीन राजशाहियों के काल में चीन पर नियंत्रण पाने के लिए जूझने वाला एक राज्य था। यह २२९ ईसवी से २८० ईसवी तक चला। यह यांग्त्से नदी की डेल्टा के जियांगनान क्षेत्र में स्थित था। इसकी राजधानी जिआनये () थी, जो आधुनिक काल में जिआंगसु राज्य का नानजिंग शहर है लेकिन कभी-कभी राजधानी वुचंग () में भी हुआ करती थी, जो वर्तमान काल में हेबेई राज्य का एझोऊ शहर है।\n\nहान राजवंश के अंतिम समय में जियांगनान के वू-भाषी इलाक़े पर सुन चुआन () नामक जागीरदार का क़ब्ज़ा था। नाम के लिए वह हान सम्राट शियान के अधीन था लेकिन असलियत में स्वतन्त्र था। उस काल में हान सम्राट पर साओ वेई राज्य के जागीरदारसाओ साओ का नियंत्रण था। जहाँ बाक़ी रियासतों के सरदार अपने आप को चीन का सम्राट बनाने की इच्छा रखते थे, वहाँ सुन चुआन को ऐसी कोई तमन्ना नहीं थी। फिर भी जबसाओ वेई के साओ पी और शु हान राज्य के लिऊ बेई अपने आपको सम्राट घोषित कर दिया तो सन् २२९ में सु चुआन ने भी वू राजवंश की स्थापना का ऐलान करते हुए अपने आप को सम्राट घोषित कर दिया।साओ वेई से बचने के लिए शु हान और वू राज्य ने संधि कर ली। वू कभी यांग्त्से नदी से उत्तर में कोई क्षेत्र नहीं ले पाया लेकिन न ही वेई यांग्त्से से दक्षिण में कोई इलाक़ा जीत पाया। सन् २८० में जिन राजवंश स्थापित हुआ जिसने वू पर क़ब्ज़ा कर लिया। इसके साथ-साथ तीन राजशाहियाँ ख़त्म हुईं और चीन फिर से संगठित हो गया।\n", "id": "462821", "title": "पूर्वी वू राज्य (प्राचीन चीन)"}
{"url": "https://hi.wikipedia.org/wiki?curid=462822", "text": "बिग बॉस 5\n\nबिग बॉस एक वास्तविक कार्यक्रम है जिसमे प्रतियोगियो को एक घर में बाहर के समाज से अलग (दूर) रहना पड़ता है।\nबिग बॉस 5 में कुल 18 प्रतियोगियो ने हिस्सा लिया। \n\nईनाम की रकम 01 करोड ₹ थी।\n\nजुही परमार्\nमहक चहल\n", "id": "462822", "title": "बिग बॉस 5"}
{"url": "https://hi.wikipedia.org/wiki?curid=462829", "text": "शु हान राज्य (प्राचीन चीन)\n\nशु हान राज्य () प्राचीन चीन के तीन राजशाहियों के काल में चीन पर नियंत्रण पाने के लिए जूझने वाला एक राज्य था। यह २२१ ईसवी से २६३ ईसवी तक चला। शु हान आधुनिक सिचुआन राज्य के क्षेत्र में स्थित था जिसे तब 'शु' के नाम से जाना जाता था। कुछ विद्वान यह दलील देते हैं कि शु हान का राजवंश वास्तव में हान राजवंश का अंतिम भाग था क्योंकि शु हान को स्थापित करने वाला सम्राट लिऊ बेई () हान राजवंश का रिश्तेदार था और उन दोनों का पारिवारिक नाम 'हान' ही था। ध्यान दीजिये कि इसी इलाक़े में झोऊ राजवंश काल में १०४६ ईसापूर्व से ३१६ ईसापूर्व तक एक 'शु' नामक राज्य था लेकिन उसका शु हान से कोई लेना-देना नहीं है।\n\nजब हान राजवंश का अंतिम काल आ रहा था तो हान राजवंश का एक दूर का सम्बन्धी, लिऊ बेई, एक जागीरदार और फ़ौजी सरदार था। उसने जिंग प्रान्त (आधुनिक हुबेई और हुनान राज्यों के कुछ भाग) पर क़ब्ज़ा कर लिया और फिर आधुनिक सिचुआन में फैल कर वहाँ के मैदानी इलाक़ों पर भी नियंत्रण कर लिया। उसकी साओ वेई राज्य के राजा साओ साओ से झड़पें हुई और उसने पूर्वी वू राज्य के राजा सुन चुआन से मित्रता और संधि कर ली। यह संधि तब टूटी जब सुन चुआन ने २१९ ईसवी में अचानक जिंग प्रान्त पर हमला बोलकर उसपर क़ब्ज़ा कर लिया। २२० में साओ साओ के बेटे साओ पी ने हान सम्राट को सिंहासन छोड़ने पर मजबूर कर दिया और स्वयं को एक नए साओ वेई राजवंश का सम्राट घोषित कर दिया। इसके उत्तर में लिऊ बेई ने स्वयं को सम्राट घोषित कर लिया। उसने कहा कि उसका शु हान राजवंश नया नहीं है बल्कि पुराने हान राजवंश को जारी रख रहा है। उसने पूर्वी वू से जिंग प्रान्त वापस लेने की कोशिश करी लेकिन युद्ध के मैदान में ग़लतियों की वजह से असफल रहा। साओ वेई से ख़तरा बना हुआ था इसलिए समय के साथ-साथ वू और शु हान में फिर मित्रता हो गई। सन् २६३ में वेई ने आख़िरकर शु हान पर धावा बोलकर उसे जीत ही लिया और शु हान राज्य का अंत हो गया।\n\n", "id": "462829", "title": "शु हान राज्य (प्राचीन चीन)"}
{"url": "https://hi.wikipedia.org/wiki?curid=462834", "text": "सर्वाइवर इंडिया\n\nसर्वाइवर इंडिया ईस शो का भारतीय संसक्र्ड है। यह शो ६ जनवरी २०१२ से सटार प्ल्स चेनल पर प्रशरित हो रहा है।\n", "id": "462834", "title": "सर्वाइवर इंडिया"}
{"url": "https://hi.wikipedia.org/wiki?curid=462836", "text": "आबोहर\n", "id": "462836", "title": "आबोहर"}
{"url": "https://hi.wikipedia.org/wiki?curid=462837", "text": "अचलपुर\n\nअचलपुर महाराष्ट्र राज्य के अमरावती ज़िले में स्थित एक नगर है। मध्यकाल में विशेषत: 9वीं शती से 12वीं शती ई. तक अचलपुर जैन संस्कृति के केन्द्र के रूप में विख्यात था।\nजैन विद्वान धनपाल ने अचलपुर में ही अपना ग्रन्थ 'धम्म परिक्खा' समाप्त किया था। आचार्य हेमचंद्रसूरि ने भी अपने व्याकरण में अचलपुर का उल्लेख किया है-\n'अचलपुरेचकारलकारयोर्व्यत्ययो भवति'\nअर्थात् अचलपुर के निवासियों के उच्चारण में च और ल का व्यत्यय (उलटफेर) हो जाता है।\nआचार्य जयसिंहसूरि ने 9वीं शती ई. में अपनी धर्मोपदेशमाला में अयलपुर या अचलपुर के अरिकेसरी नामक जैन नरेश का उल्लेख किया है-\n'अयलपुरे दिगंबर भत्तो अरिकेसरी राजा'।\nअचलपुर से 7वीं शती ई. का एक ताभ्रपट्ट भी प्राप्त हुआ है।\nबैतूल गजेटियर के अनुसार इस किले को राजा इल - एल ने बनाया था जिसकी राजधानी एलिजपुर वर्तमान अचलपुर महाराष्टï्र थी। राजा ईल ने ही अजंता एलोरा की गुफाओं को बनाया था जो बाद में राजा ईल - एल के नाम पर एलोरा कहलाई गई। खेरला पर राज करने वाले एक अन्य राजा जैतपाल का जिक्र पढऩे को मिलता है जिसके बारे में कहा जाता है कि उसके पास पारस पत्थर था जिसका उपयोग वह लोहे को सोना बनाने में करता था। इस राजा के कार्यकाल में टैक्स लगान न चुकाने वाले किसानो के लोहे से बने सभी उपयोगी सामान जैसे गैची, सब्बल, कुल्हाड़ी, फावड़ा तक कुर्क कर लेता था जिसे वह बाद में पारस पत्थर से सोना बना कर अपने खजाने में रखता था। अपार सोना होने के चक्कर में ही लोगो ने इस किले को आज खण्डहर का रूप दे दिया.\n\nराजा के पास पारस पत्थर होने का खामियाजा उसे कई बार भोगना पड़ा क्योकि हर कोई प्रतिद्घंदी शासक उस किले पर चढ़ाई सिर्फ पारस पत्थर को पाने के लिए ही करता था। मराठी के एक मात्र प्राचिन गं्रथ विवेक सिंधु में खेरला राजवंश की कई कहानियो को इस ग्रंथ के रचयिता मुकुंदराज स्वामी ने लिखा है। एक जनश्रुति के अनुसार बार -बार आक्रमण और लड़ाई - मारकाट से परेशान होकर अंत समय में राजा जैतपाल ने मुगलो के पास वह अनमोल पारस पत्थर न चला जाये इस डर से पारस पत्थर को बचाने के लिए उसे इस किले से ठीक सामने उसके द्घारा बनवाये गये रावणवाड़ी के तालाब में फेक दिया था। मुगलो के बाद जब अग्रेजी शासन आया और उसे भी इस किले के राजा द्घारा रावणवाड़ी के तालाब में पारस पत्थर होने की बात पता चली तो वे भी उसे पाने के लिए भरसक प्रयास किये जिसमें अंग्रेजो द्घारा रावणवाड़ी के तालाब के चारो ओर हाथियो के पांव में लोहे की साकल - चैन को बांध कर उसे तालाब के चारो ओर घुमाने तथा उसमें कि एक मात्र लोहे की चैन - साकल के सोने बन जाने की भी जनश्रुति सुनने को मिलती है।\n\nमिश्रित गौंड एवं राजपूत राजाओं के इस किले के एक अन्य राजा एल - ईल से मुगल सेनापति रहमान शाह दुल्हा के बीच की लड़ाई को लेकर भी कई कहानियाँ सुनने को एवं पढऩे को मिलती है। विवेक सिन्धु के अनुसार मुगल सेनापति का और जैतपाल का युद्घ हुआ था लेकिन एलिजपुर वर्तमान अचलपुर में रहमान शाह दुल्हा के धड़ की मजार के पास बनी राजा इल की मजार इस कहानी को झुठलाती है। उसके अनुसार रहमान शाह दुल्हा और राजा इल का युद्घ हुआ था। मगल सेनापति मारा गया लेकिन राजा इल के मरने की कहानी कुछ अलग ही सुनने को मिलती है। बरहाल किसी जमाने में खेरला शक्तिशाली राज्य रहा होगा जिसमें निमाड़ के अलावा 35 परगने उसके अधिन थे। 13 वी एवं 14 वी तथा15 वी सदी के दौर में खेरला राजवंश का इतिहास काफी रोमांचकारी एवं दिल को दहला देने वाली शौर्यगाथाओं से भरा हुआ है। आज सरकारी उपेक्षा एवं देखरेख के अभाव में खेरला का किला मह$ज एक प्राचिन भारत की पहचान बन कर रह गया है।\n\n. यूं तो हमारे देश के कई राजा-महाराजाओं के किले उनके द्वारा जमा किये गये प्रचुर खजानों से भरे पड़े हैं . विश्व के जाने- माने इतिहासकार टोलमी के अनुसार वर्तमान काल का बैतूल बीते कल के अखण्ड भारत का केन्द्र बिन्दु था। इस बैतूल में ईसा पश्चात 13० से 161 कोण्डाली नामक राजा का कब्जा था जो कि अपने आपको गौंड़ जाति का मानता था। इस अखण्ड भारत का केन्द्र बिन्दु कहा जाने वाले बैतूल जिले पर यँू तो गोंड राजा- महाराजाओं की कई पीढिय़ो ने कई सदियो तक राज किया। मुगलो के आक्रमण के पश्चात ही 35 परगनो वाले खेरला (खेड़ला) राजवंश के किले को मुगलो ने अपने अनिश्चीत हमलो के बाद हुए समझौते के तहत उसका नाम बदल कर उसे नया नाम मेहमुदाबाद कर दिया .\n\nबैतूल जिला मुख्यालय से लगभग दस कि॰मी॰ की दूर पर स्थित ऐतिहासिक महत्व की धरोहर कहलाने वाला खेड़ला किला आज भी जीर्ण-शीर्ण अवस्था में मौजूद है। खण्डहर में तब्दील हो चुके इस किले की दीवारों के बेजान पत्थर आज भी अपने साथ हुए बर्बरता पूर्वक व्यवहार को चीख-चीखकर गुजरे इतिहास की गाथा को ताजा कर यहाँ पर आने- जाने वालो को एक पल के लिए स्तब्ध कर देते है। इतिहास के पन्नों पर अपना स्वर्णिम नाम अंकित करा चुके इस किले के बारे में अनेक किस्से कहानियाँ सुनने को मिलती है। आज भी यही किस्से कहानियाँ इन किलो के हिस्सो में खुदाई का कारण बनते चले जा रहे है। बैतूल जिला मुख्यालय से मात्र दस किलो मीटर की दूरी पर स्थित रावणवाड़ी ऊर्फ खेडला ग्राम के पास स्थित खेडला का किला की कई बार खुदाई हो चुकी है। एक किवदंती के अनुसार किले के सामने 22 हेक्टर की भूमि पर बना बैतूल जिले का सबसे बड़ा तालाब जिसमें एक सोने का सूर्य मंदिर धंसा हुआ है। इस मंदिर के लिए कई बार खुदाई हो चुकी लेकिन बीच तालाब में मंदिर के धंसे होने के कारण उसे चारो ओर से हजारो टन मिटट्ी के मलबे को आज तक कोई भी पूर्ण रूप से निकाल बाहर कर पाया है।\n\nइस मंदिर को लेकर आसपास के लोगो में प्रचलित एक अधंविश्वास के अनुसार मंदिर के लिए मंदिर की खुदाई करने वाले को उसके सपने में यह मांग की जाती है कि वह अगर मंदिर में छुपे खजाने को पाना चाहता है तो उसे सबसे पहलें अपने पहले पुत्र एवं पहली पुत्रवधु की नरबलि देनी होगी . आज यही कारण है कि मंदिर तक कोई भी पहँुच पाने में सफल नहीं हो सका है। दुसरा सच्चाई यह है कि आज जिस व्यक्ति की तथाकथित परिवारिक सम्पति बने इस तालाब से बीते वर्ष ग्राम पंचायत ने खुदाई करके सैकड़ो टेक्टर टाली मिटट्ी लोगो के खेतो में डाली है जो आज इन लोगो को भरपूर पैदावर दे रही है। एक अन्य किस्से के मुताबिक राजा जैतपाल की नगरी में एक बार बहुत जमकर अकाल पड़ा . सूखे व अकाल से प्रजा में त्राहि-त्राहि का आलम व्याप्त हो गया। तब कोई संत वहां से गुजरे . राजा ने उनकी आवभगत कर उनसे राज्य में फैले सूखे व अकाल के निदान का उपाय पूछा. राजा इल के आतिथ्य से प्रसन्न महात्मा ने राजा इल से कहा कि वह अपने किल के ठीक सामने 22 एकड़ की भूमि पर तालाब खुदवाये तथा उस तालाब की खुदाई के बाद उस तालाब के बीचो बीच भगवान भोलेनाथ के मंदिर का बनवा कर उसके परास शिवलिंग की स्थापना कर उसकी प्रथम पूजा अपने पहले पुत्र व पुत्र वधू से करवाये साथ ही सूर्य के ताप को कम करने के लिए उसे भगवान सूर्य का सोने का भव्य मंदिर बनवाना होगा अगर वह ऐसा करता है तो उसके राज्य में तथा इस तालाब में कभी पानी की कमी नहीं आएगी. महात्मा की सीख के अनुसार जब राजा ने अपने पुत्र व वधु मंदिर स्थापना के बाद पूजन के लिए भेजा तब पुत्र व वधु का पूजन पूरा भी नहीं हुआ था कि वह स्थान पूरा का पूरा जलमग्न हो गया और राजा और उसके पुत्र एवं वधु उस जल में जल मग्र हो गए।\n\nराजा इल के पुत्र एवं वधु की जल समाधि के बाद से लेकर आज तक यहां कभी पानी की कमी लोगों को महसूस नहीं होती हैं। एक अन्य कथा के अनुसार राजा इल के पास चमत्कारिक पारस पत्थर था जो उन्हें किसी महात्मा ने सेवा से प्रसन्न होने पर दिया था। साथ ही इसका दुरूपयोग करने का मना किया था। आज ख्ेाती व्यवसाय का जो कर रूपयों में लिया जाता है वह राजा इल के जमाने में पोंढरा-छनी जो लोहे की हुआ करती थी, उसे कर के बदले लिया जाता था। इसे विशाल टाके में जमा कर राजा इल इस चमत्कारिक पारस पत्थर से छुआते थे, तब वह लोहे के टुकड़े सोने में बदल जाते थे। यह कार्य पूर्णत: गुप्त रूप से हुआ करता था। यह रहस्य राजा के मरने के बाद ही आम हो पाया था। इतिहास की किताबों में भी इस बात का उल्लेख मौजूद है। साथ ही यह उल्लेख भी है कि जब राजा का सिर कट गया था फिर भी वह भीषण युद्घ कर रहे थे। तभी राजा की किसी रानी ने अपने पास के अमूल्य पारस पत्थर को मगुल शासन न हथिया ले इस डर से महल से लगभग 1.5 किमी दूर स्थित बड़े तालाब में फेंक दिया था। इस तालाब में खेडला के राजा द्वारा मुगलो से आक्रमण के पश्चात उसके पास मौजूद अमूल्य पारस मणी को फेकने की एक कथा ने गोरे अग्रेंजो तक को विचलित कर दिया था। बताया जाता है कि चार हाथियो के पैरो में लोहे की मजबुत साकल बांध कर उन्हे तालाब के चारो ओर घुमाया गया था जिसमें से मात्र एक ही साकल के लोहे के होने की साकल के सोने के बन जाने की अफवाह ने भी इस तालाब में कई बार लोगो को खुदाई करने को मजबुर कर डाला है। जिला मुख्यालय बैतूल से लगभग दस किमी दूर स्थित तालाब के पास कालांतर में जो आबादी रही थी वही आबादी आज रावणवाड़ी ग्राम के नाम से जानी जाती है।\n\nइतिहास व किले व तालाब की आज की स्थिति जानने के लिए बारिश के बाद छायी हरियाली में इसे देखने का मन बनाया. आदिवासी जिनका जंगलो से काफी पुराना रिश्ता रहा है। सतपुड़ाचंल के घने जंगलो के बीचो-बीच स्थित राजा इल का किला आज भी भले चारो ओर हरे भरे खेत और खलिहानो से घिरा हो लेकिन बीते कल वह जंगल और जंगली जानवरो से घिरा हुआ था। आदिवासी होने के कारण राजा 'इलÓ के किले का प्रवेश द्वार 7० से 8० फीट ऊंचा होने के कारण वह किसी भी सीधे हमला का उस पर कोई असर नहीं पड़ता था। लगभग दो ढ़ाई सौ बड़े मजबूत पत्थरों को कलात्मक रूप से तराशकर उनका उपयोग शानदार सीढिय़ों के निर्माण में किया गया था। प्रवेश द्वार से राजा के महल की दूरी साढ़ चार सौ गज की है। अधिक ऊंचाई पर बने राज इल के इस किले से पूरा आसपास का क्षेत्र दिखाई पड़ जाता है। किले तक पहँुचने वाली सभी संदिग्ध गतिविधियो पर पैनी नजर रखने के बाद भी इस किले पर अनेक बार आक्रमण हुए है वह सिर्फ इस महल में छुपे खजाने एवं पारस पत्थर के कारण जो इन पंक्तियो के लिखे जाने तक न तो मुगलो को मिला न आज के लालची इंसान को जिसने इसकी खोज में पूरे किले को खण्डहर का रूप दे दिया है।\n", "id": "462837", "title": "अचलपुर"}
{"url": "https://hi.wikipedia.org/wiki?curid=462838", "text": "तीन राजशाहियाँ\n\nतीन राजशाहियाँ () प्राचीन चीन के एक काल को कहते हैं जो हान राजवंश के सन् २२० ईसवी में सत्ता-रहित होने के फ़ौरन बाद शुरू हुआ और जिन राजवंश की सन् २६५ ईसवी में स्थापना तक चला। इस काल में तीन बड़े राज्यों - साओ वेई, पूर्वी वू और शु हान - के बीच चीन पर नियंत्रण प्राप्त करने के लिए खींचातानी चली। कभी-कभी इन राज्यों को सिर्फ़ 'वेई', 'वू' और 'शु' भी बुलाया जाता है। कुछ इतिहासकारों के अनुसार इस काल की शुरुआत वेई राज्य की २२० ई में स्थापना से हुई और अंत पूर्वी वू राज्य पर जिन राजवंश की २८० में विजय से हुआ। बहुत से चीनी इतिहासकार इस काल की शुरुआत सन् १८४ में हुए 'पीली पगड़ी विद्रोह' से करते हैं जो हान राजवंश काल का एक किसान विद्रोह था जिसमें ताओ धर्म के अनुयायी भी गुप्त रूप से मिले हुए थे।\n\nहालांकि तीन राजशाहियों का काल छोटा था और इसमें काफ़ी उथल-पुथल रही, फिर भी चीनी साहित्य की बहुत सी कथाएँ इस काल में आधारित हैं। इसपर कई नाटक, उपन्यास, टेलिविज़न धारावाहिक और वीडियो खेल भी बने हैं। इस काल में चीन ने युद्धों में बहुत ख़ून-ख़राबा देखा। इस वातावरण में भी चीनी विज्ञान ने तरक्की करी और सिंचाई, वाहनों और हथियारों के क्षेत्र में नई चीज़ों का आविष्कार हुआ। एक ऐसा भी 'दक्षिण-मुखी रथ' नामक यंत्र बनाया गया जो बिना चुम्बक के दिशा बता सकता था - इसका मुख अगर एक बार दक्षिण को कर दिया जाए तो कहीं भी जाने पर स्वयं मुड़कर दक्षिण की ओर ही रहता था।\n\n", "id": "462838", "title": "तीन राजशाहियाँ"}
{"url": "https://hi.wikipedia.org/wiki?curid=462841", "text": "आदिपुर\n\nआदिपुर, गुजरात के कच्छ जिले का एक कस्बा है। यह गांधीधाम से ५ किमी दूरी पर स्थित है।\n", "id": "462841", "title": "आदिपुर"}
{"url": "https://hi.wikipedia.org/wiki?curid=462861", "text": "मुद्रण कला\n\nकिसी धातु या मिश्रधातु से ढाले हुए वर्णमाला के अक्षरों को 'टाइप' (Type) कहते हैं। टाइप का समूह बनाकर और उसपर स्याही लगाकर छापने की कला को मुद्रण कला या टाइप कला (Typography) कहते हैं। छपाई की प्रमुख कला होने के नाते टाइप कला का आविष्कार मानव के सर्वोत्तम आविष्कारों में उल्लेखनीय है। विद्वानों की विद्वत्ता, बुद्धिमानों की बुद्धिमत्ता, नेताओं के आदेश, कलाकारों की कला, सभी को टाइपकला ने अमर बनाया है। मानव को वैज्ञानिक, आर्थिक, राजनीतिक तथा सामाजिक क्षेत्रों में प्रगति के पथ पर निरंतर अग्रसर करनेवाली यही कला है।\n\nछपाई की विविध कलाओं में टाइपकला का स्थान अन्यतम है। इसकी प्रमुख प्रतिद्वंद्वी कलाएँ, लिथो ऑफसेट तथा फोटोग्रैव्योर अत्यधिक प्रगतिशील हैं। किंतु टाइप कला अपने विस्तृत क्षेत्र तथा अगण्य सुविधाओं का निवारण करने के जितने साधन टाइप कला में उपलब्ध हैं उतने छपाई की किसी और कला में नहीं हैं। टाइप से छापनेवाली मशीनें भी दूसरी कलाओं की मशीनों की तुलना में अत्यधिक तेज चलती हैं। टाइप कला से छपाई, कुछ प्रकार के रंगीन कार्यों को छोडकर, सस्ती भी पड़ती है। अतएव टाइप कला का प्रयोग पुस्तकों, समाचारपत्रों पत्रिकाओं, लेखनसामग्री, फार्म, डिब्बे, डिब्बियाँ इत्यादि छापने में व्यापक रूप से होता है। फोटोग्राफी अथवा यांत्रिक विधियों से चित्र बनाने तथा यंत्रों द्वारा टाइप को कंपोज (संयोजन) तथा फोटो चित्रों को कंपोज करने की प्रणालियों का विकास हो जाने के कारण टाइप कला की उपयोगिता अत्यधिक बढ़ गई है।\n\nटाइप कला का आविष्कार मानव की प्रगति के आरंभिक पदचिह्नों के साथ साथ हुआ। अपनी आंतरिक भावनाओं को दूसरों पर व्यक्त करने के उद्देश्य से मानव ने शिलाओं पर आकार खोदना सीखा। अक्षरों तथा शब्दों के विकास के साथ साथ सुमेर, बैबीलोनिया, मिस्र, भारत, चीन और कोरिया में लकड़ी, शिला तथा धातु की मुहरें और ठप्पे प्रयोग में आने लगे। 11वीं शताब्दी में पी शिंग ने चीन में पहली बार मिट्टी को पकाकर टाइप बनाए। सीसा (lead), राँगा तथा सुरमा की मिश्रधातु से पहली बार गटनबर्ग ने जर्मनी में 15वीं शताब्दी में टाइप बनाए। उन्होंने छपाई का यंत्र तथा स्याही बनाकर टाइप कला का पूर्ण रूप से आविष्कार किया।\n\nटाइप कला उपयोगी एवं औद्योगिक और औद्योगिक कला होने के साथ ही ललित कला भी है। अक्षरों, शब्दों, चित्रों तथा आकारों का प्रदर्शन, प्रस्तुत विषय के हेतु, ऐसे उपयुक्त ढंग से होना चाहिए कि जहाँ पढ़नेवालों को विषय का अभिप्राय ग्रहण करने में पूरी सहायता मिले, वहाँ सुंदरता और स्वच्छता का भी समावेश हो। पुस्तक या अन्य छपनेवाली वस्तु के विधान, परिमाण तथा खाके उसके विषय के अनुकूल ही होने चाहिए।\n\nटाइप कला के निम्नलिखित तीन सिद्धांत माने गए हैं -\n\n\nपारिमाणिक सिद्धान्त के अनुसार पुस्तक या अन्य छपनेवाली वस्तुओं की माप (विस्तार), टाइप की माप, टाइप तथा ब्लाकों की आकृति और क्षेत्रफल इत्यादि व्यावहारिक ढंग से उपयुक्त होने चाहिए। इसके उपक्रम, कागज का पारिमाणिक माप, मुद्रण की मशीनों का माप तथा पढ़नेवालों की सुविधा है।\n\nवैधानिक सिद्धांत के अनुसार छपनेवाली वस्तु की रूपरेखा पहले बना लेनी चाहिए और तदनतर उसे कार्यान्वित करना चाहिए। व्यावहारिक कठिनाइयों को दूर करने तथा मितव्यय की सीमाओं में रहते हुए मुद्रणकार्य विधिपूर्वक संपन्न करना चाहिए।\n\nचाक्षुष सिद्धांत के अनुसार टाइप कला को ललित कलाओं की मर्यादाओं का पालन करना पड़ता है। अभिकल्प बनाने में स्याही, रंग, टाइप, आकृति, कागज की अनुरूपता, समतोलन तथा स्थिरता इत्यादि का यथोचित ध्यान रखना चाहिए। इस क्षेत्र में टाइप कला को ललित कलाओं की तरह हर नई विचारधारा को अपनाने के लिए प्रस्तुत रहना चाहिए।\n\nआज के परमाणु युग में दूसरी कलाओं की भाँति टाइप कला भी प्रगतिशील है। सार्वजनिक यंत्रीकरण के साथ-साथ अणुयंत्रों ने इस कला पर भी अपना आधिपत्य स्थापित कर लिया है। हस्तकौशल का स्थान अणुशक्तियाँ ग्रहण कर रही हैं, किंतु फिर भी टाइप कला पर से ललित कलाओं का प्रभुत्व प्राय: कभी नहीं हट सकेगा।\n\n", "id": "462861", "title": "मुद्रण कला"}
{"url": "https://hi.wikipedia.org/wiki?curid=462869", "text": "आहार और आहारविद्या\n\nआहार जीवन का आधार है। प्रत्येक प्राणी के जीवन के लिए आहार आवश्यक है। अत्यंत सूक्ष्म जीवाणु से लेकर बृहत्काय जंतुओं, मनुष्यों, वृक्षों तथा अन्य वनस्पतियों को आहार ग्रहण करना पड़ता है। वनस्पतियाँ अपना आहार पृथ्वी और वायु से क्रमश: अकार्बनिक लवण और कार्बन डाईआक्साइड के रूप में ग्रहण करती हैं। सूर्य के प्रकाश में पौधे इन्हीं से अपने भीतर उपयुक्त कार्बोहाइड्रेड, वसा और अन्य पदार्थ तैयार कर लेते हैं।\n\nमनुष्य तथा जंतु अपना आहार वनस्पतियों तथा जांतव शरीरों से प्राप्त करते हैं। इस प्रकार उनको बना बनाया आहार मिल जाता है, जिसके अवयव उन्हीं अकार्बनिक मौलिक तत्वों से बने होते हें जिनको वनस्पतियाँ पृथ्वी तथा वायु से ग्रहण करती हैं। अतएव जांतव वर्ग के लिए वृक्ष ही भोजन तैयार करते हैं। कुछ वनस्पतियों का औषधियों के रूप में भी प्रयोग होता है।\n\nआहार या भोजन के तीन उद्देश्य हैं : (1) शरीर को अथवा उसके प्रत्येक अंग को क्रिया करने की शक्ति देना, (2) दैनिक क्रियाओं में ऊतकों के टूटने फूटने से नष्ट होनेवाली कोशिकाओं का पुनर्निर्माण और (3) शरीर को रोगों से अपनी रक्षा करने की शक्ति देना। अतएव स्वास्थ्य के लिए वही आहार उपयुक्त है जो इन तीनों उद्देश्यों को पूरा करे।\n\nमनुष्य के आहार में छह विशिष्ट अवयव पाए जाते हैं : \n\nजुतुओं और मनुष्यों के शरीर भी इन्हीं पदार्थों से बने होते हैं। उनके रासायनिक विश्लेषण से ये ही अवयव उनमें उपस्थित मिलते हैं। अतएव आहार में इन अवयवों को यथोचित मात्रा में रहना चाहिए।\n\nप्रोटीन विशेषकर अनाज, दूध, मांस, मछली और अंडे में मिलते हैं। प्रोटीन पचने पर एमिनो-अम्ल में परिवर्तित हो जाते हैं। इन एमिनो-अम्लों का फिर से संश्लेषण करके शरीर अपने लिए अन्य उपयुक्त प्रोटीन तैयार करता है। मनुष्य का शरीर कुछ ऐमिनो-अम्ल तो आहार से बना लेता है, किंतु कतिपय अन्य ऐसे अम्लों को वह नहीं बना सकता। ये एमिनो-अम्ल मनुष्य वनस्पति और जंतुओं के शरीर से प्राप्त करता है। कुछ प्रोटीन शरीर के लिए अत्यावश्यक होते हैं। उनको श्रेष्ठ या प्रथम श्रेणी का प्रोटीन कहा जाता है। ये प्रोटीन विशेषकर जंतुओं से प्राप्त होते हैं। इनमें प्रथम स्थान दूध का है। अंडा, मांस, मछली में भी प्रथम श्रेणी के प्रोटीन हैं। इनका काम शरीर के अवयवों को बनाना है। इनका कुछ भाग शरीर को शक्ति और गर्मी भी प्रदान करता है।\n\nयह अवयव मुख्यत: वनस्पति से प्राप्त होता है। चीनी या शर्करा शुद्ध कार्बोहाइड्रेट है। ग्लूकोज़, लेब्युलाज़, मालटोज़ और लैटकोज़ शर्करा के ही प्रकार हैं, अतएव ये भी शुद्ध कार्बोहाइड्रेट हैं। ग्लाइकोजेन तथा श्वेतसार (स्टार्च) भी संपूर्ण कार्बोहाइड्रेट हैं। सब प्रकार के कार्बोहाइड्रेट पाचनक्रिया द्वारा अंत में ग्लूकोज़ में परिवर्तित हो जाते हैं। सेल्यूलोज़ पर पाचक रसों की क्रिया नहीं होती। ग्लूकोज़ शरीर में ईधंन का काम करता है। इसकी उसे प्रत्येक क्षण आवश्यकता रहती है, क्योंकि पेशियों में सदा ही संकोच तथा शिथिलता होती रहती है। जो ग्लूकोज़ बच जाता है, वह पेशियों और यकृत में ग्लाइकोजेन के रूप में संचित हो जाता है और पेशियों के काम करने के समय फिर से ग्लूकोज़ में परिवर्तित होकर, भिन्न-भिन्न प्रकिण्वों (एनज़ाइमों) और आक्सीजन की सहायता से ऊष्मा उत्पन्न करता है और ऊर्जा के रूप में पेशियों को काम करने के योग्य बनाता है।\n\nतेल, घी, मक्खन इत्यादि शुद्ध वसा (Fat) हैं। मांस और अंडे तथा वानस्पतिक पदार्थों में भी वसा रहती है, विशेषकर शुष्क फलों में, जैसे बादाम, अखरोट, काजू और मूँगफली आदि में। वसा का काम भी शरीर में ऊष्मा और ऊर्जा पैदा करना है। कार्बोहाइड्रेट की अपेक्षा वसा में ढाई गुना आधिक शक्ति होती है। कुछ वसा-अम्ल शारीरिक पोषण के लिए महत्वपूर्ण हैं। वे 'नितांत आवश्यक वसा-अम्ल' कहलाते हैं।\n\nकुछ खनिज (minerals) तो शरीर में प्रचुर मात्रा में पाए जाते हैं और कुछ अल्प मात्रा में। कैल्सियम और फासफोरस शरीर में प्रचुर मात्रा में उपस्थित हैं। इन्हीं से अस्थियाँ बनती हैं। इसी श्रेणी में लोहे, सोडियम और पोटैशियम भी हैं। लोह रक्त का विशेष अंग है। सोडियम और पोटैशियम शरीर के ऊतकों की प्रक्रिया का नियंत्रण करते हैं जिनपर सारे शरीर का भरण-पोषण निर्भर है। इनके असंतुलित होने से रोग उत्पन्न हो जाते हैं।\n\nदूसरी श्रेणी के खनिज, जो अल्प मात्रा में शरीर में पाए जाते हैं, तांबा, कोबल्ट, आयोडीन, फ्लोरीन, मैंगनीज़ और यशद हैं। ये भी शरीर के लिए आवश्यक हैं। ऐल्यूमिनियम, आर्सेनिक, क्रोमियम, सिलीनियम, लीथियम, मौलिब्डीनम, सिलिकन, रजत, स्ट्रौंशियम टेल्यूरयिम, टाइटेनियम और वैनेडियम भी जंतुओं के शरीर में पाए जाते हैं। किंतु शरीर में इनका कोई उपयोग है या नहीं, यह अभी तक निश्चित नहीं हो सका है।\n\nविटामिन कार्बनिक द्रव्य हैं जो खाद्य वस्तुओं में उपस्थित रहते हैं। इनकी भी शारीरिक प्रक्रियाओं के लिए आवश्यकता है, यद्यपि इनकी अल्प मात्रा ही पर्याप्त होती है। ये न तो शक्तिप्रदायक तत्व हैं और न ह्रासपूरक ही। ये पोषक पदार्थों के उपयोग में सहायता देते हैं। इनकी कार्यविधि उत्प्रेरक, प्रकिण्व (एनज़ाइम) और सहायक प्रकिण्वों के समान है। प्राय: सभी विटामिन आजकल प्रयोगशालाओं में संश्लेषण से तैयार किए जाते हैं। इनके रासायनिक संघटन तथा सूत्र ज्ञात किए जा चुके हैं। इनके संबंध का ज्ञान हाल का ही है और बढ़ता जा रहा है। दो प्रकार के विटामिन पाए जाते हैं। एक प्रकार के जल में घुल जाते हैं और दूसरे वसा में घुलनेवाले होते हैं। वसा में घुलनेवाले विटामिन 'ए', 'डी', 'ई' और 'के' हैं। 'बी' समुदाय के विटामिन और 'सी' तथा 'पी' विटामिन जल में घुलते हैं। बी समुदाय में बी1, बी2, बी4 (नियासिन), बी6, पेंटाथोनिक अम्ल, फोलिक अम्ल और बी12 हैं।\n\nआहार के ठोस और अर्धठोस पदार्थों में पानी का अंश 70 प्रतिशत रहता है। शरीर में भी जल का अनुपात यही है। जल इन वस्तुओं में खनिजमिश्रित रूप में रहता है। मनुष्य प्रतिदिन एक से तीन सेर तक ऊपर से भी जल पीता है। भोजन के बिना मनुष्य सप्ताहों तक जीवित रह सकता है, किंतु जल के बिना कुछ दिन भी जीना कठिन है। शरीर के ऊतकों और कोशिकाओं में पोषक तत्वों को ले जाने और उन विश्लेषण प्रक्रियाओं द्वारा उत्पन्न, जो इन कोशिकाओं में होती रहती हैं, विषैले अवयवों को शरीर से बाहर निकालने में जल का बहुत महत्व है। ये दूषित पदार्थ मूत्र, मल और स्वेद द्वारा ही शरीर का परित्याग करते हैं।\n\nइन छह खाद्यांशों के अतिरिक्त मनुष्य न पचनेवाले पदार्थ, जैसे सेलुलोज़ (अर्थात्‌ अनाज और तरकारियों का वह अक्रियाशील भाग जो लकड़ी की तरह होता है), मसाले और भिन्न-भिन्न प्रकार के पेयों का भी अपने भोजन के संग प्रयोग करता है। सेलुलोज़ से कोष्ठबद्धता दूर होती है, क्योंकि यह पचता नहीं, ज्यों का त्यों मल में निकल जाता है। मसाला भोजन को स्वादिष्ट बनाता है और इसलिए एक सीमा तक पाचन में भी सहायता देता है। जल के अतिरिक्त अन्य पेयों का तो मनुष्य अपने स्वभाव से, अपनी प्रसन्नता या रसना के लिए, आहार के साथ प्रयोग करता है। आदिकाल से वह इन पदार्थों का व्यवहार करता आया है। निस्संदेह इनका रूप बदलता रहा है। आजकल चाय और कॉफी का विशेष व्यवहार किया जाता है। कुछ देशों में कुछ मात्रा में मदिरा का भी व्यवहार किया जाता है। किसी समय भारत में सोमरस का व्यवहार होता था।\n\nआहारविद्या बताती है कि मनुष्य का आहार क्या होना चाहिए और आहार के भिन्न-भिन्न तत्वों को किस अवस्था में तथा किस मात्रा में खाया जाय, जिसमें शारीरिक और मानिसक पोषण उत्तम हो। बाल्यकाल से लेकर 18 वर्ष तक की अवस्था वृद्धि की है। युवावस्था और प्रौढ़ावस्था में शारीरिक वृद्धि नहीं होती। शरीर सुदृढ़ और परिपक्व होता है। वृद्धावस्था में ्ह्रास आरंभ होता है। इनमें से प्रत्येक अवस्था में शारीरिक और मानसिक क्रियाओं के लिए ईधंन की आवश्यकता होती है। ईधंन से केवल ताप और ऊर्जा उत्पन्न होती है। परंतु शारीरिक ऊतकों की टूट फूट भी होती रहती है। इसकी पूर्ति तथा शारीरिक वृद्धि के लिए प्रोटीन की आवश्यकता होती है। कार्य करने की ऊर्जा की उत्पत्ति कार्बोहाइड्रेट और वसा से होती है। श्रेष्ठ प्रोटीन पाचनक्रियाओं के पश्चात्‌ अंत में ऐमिनो-अम्लों में विभाजित हो जाते हैं, जो नितांत आवश्यक और सामान्य दो प्रकार के होते हैं। वृद्धि के लिए दोनों प्रकार के प्रोटीन आवश्यक हैं। अतएव भोजन में प्रत्येक अवस्था में कार्बोहाइड्रेट, प्रोटीन और वसा इन तीनों अवयवों की आवश्यकता रहती है। गर्भस्थ शिशु की वृद्धि के लिए गर्भवती को इनकी अत्यंत अपेक्षा रहती है। शिशु को माता के दूध से प्रोटीन मिलता है जो उसके लिए अत्यंत आवश्यक है। बाल्यकाल में भी उत्तम ऐमिनो-अम्लोंवाले प्रोटीन बालक को दूध से मिलते हैं। इनकी कमी से शारीरिक और मानसिक विकास नहीं होते। युवावस्था में मनुष्य को शक्तिदायक द्रव्यों की आवश्यकता होती है। वृद्धावस्था में इन क्रियाओं की कमी हो जाती है। इसलिए इस अवस्था में उपर्युक्त दोनों प्रकार के द्रव्यों की कम मात्रा में आवश्यकता पड़ती है। इनके कम होने से आवश्यक विटामिन की मात्रा में कमी हो जाती है। अतएव वृद्धावस्था में इस न्यूनता को कृत्रिम विटामिन से पूरा किया जाता है।\n\n20वीं शताब्दी के गत वर्षों को आहारविद्या की दृष्टि से पाँच कालों में बांटा जा सकता है : \n\nइस शताब्दी के प्रारंभ में उपयुक्त भोजन की माप कैलोरियों से की जाती थी और इसपर विशेष बल दिया जाता था कि प्रत्येक को आवश्यक कैलोरियाँ अवश्य मिलें। एक कैलोरी वह ऊष्मा है जो एक ग्राम जल के ताप को डिगरी सेंटीग्रेड बढ़ा देती है। शारीरिक कार्य के अनुसार एक प्रौढ़ व्यक्ति के भोजन में 2,000 से 3,000 कैलोरियोंवाली सामग्री प्रति दिन मिलनी चाहिए। प्रोटीन अथवा कार्बोहाइड्रेट के एक ग्राम से 4 कैलोरियाँ प्राप्त होती हैं और एक ग्राम वसा से 8 कैलोरी। किसी विशेष आहार से जितनी कैलोरियाँ प्राप्त हो सकती हैं उन्हीं पर आहार की गणना निर्भर है।\n\n1912 से इस काल का आरंभ होता है। इस समय यह जानकारी होने लगी थी कि पूर्ण कैलोरियोंवाला आहार करने पर भी शारीरिक पोषण ठीक न होने की संभावना रहती है। पता चला कि साथ-साथ सब विटामिनों को आवश्यक मात्रा में विद्यामन रहना चाहिए। विटामिन की हीनता से बेरीबेरी, वल्कचर्म (पेलाग्रा), बालवक्रास्थि (रिकेट्स) आदि रोग उत्पन्न हो जाते हैं। अब यह निर्णय हो चुका है कि मनुष्य को कौन-कौन से विटामिनों का और प्रतिदिन कितनी-कितनी मात्राओं में मिलना आवश्यक है और यह भी किन-किन आहरों में कितनी-कितनी मात्राओं में उपस्थित रहते हैं। प्रतिदिन के संतुलित आहार से साधारणत: ये यथेष्ट परिमाण में मिलते रहते हैं। भोजन संतुलित न होने से शरीर में विटामिन की कमी के चिह्न प्रकट होने लगते हैं। \n\nद्वितीय विश्वयुद्ध की अवधि में भिन्न-भिन्न प्रकार के आहारों की कमी के साथ-साथ प्रोटीन की भी कमी हुई। इससे संसार के प्रत्येक देश में साधारण जनता को उत्तम प्रोटीनयुक्त भोजन मिलना दुर्लभ हो गया। इससे अनेक प्रकार के रोग होने लगे, क्योंकि शरीर की रक्षक शक्ति का ्ह्रास हो गया। इससे स्पष्ट हो गया कि भोजन में उत्तम प्रोटीनों का र्प्याप्त मात्रा में रहना परमावश्यक है। इस कारण वैज्ञानिकों ने उत्तम प्रोटीनों की खोज आरंभ की। देखा गया कि दूध, मांस, मछली और अंडा के अतिरिक्त यीस्ट और सोयाबीन के प्रोटीन भी अति उत्तम हैं। इन दोनों में नितांत आवश्यक ऐमिनो-अम्ल भी विद्यमान रहते हैं। मांस के प्रोटीन में जो गुणकारी ऐमिनो अम्ल होते हैं, वे सब इनमें भी हैं। इस काल में अनुसंधान से यह ज्ञात हुआ कि सब प्रकार के एमिनो-अम्ल की प्राप्ति के लिए मनुष्य के आहार में भिन्न-भिन्न प्रकार के प्रोटीनों का रहना आवश्यक है, जो भिन्न-भिन्न पदार्थों में मिलते हैं। इसका भी अन्वेषण किया गया कि यीस्ट और सोयाबीन को किस प्रकार बनाया जाय कि वे स्वादिष्ट हो जाएँ। आजकल एमिनो-अम्ल मनुष्य के अन्य आहारों में मिलाकर तैयार किया जाता है। ऐसे मिश्रण की गंध साधारणत: बहुत बुरी होती है। इस गंध को मारने और मिश्रत आहार को रुचिकर बनाने के लिए भी यथेष्ट प्रयत्न चल रहे हैं।\n\nइस काल में यह पाया गया कि स्वास्थ्य या शरीरवृद्धि के लिए भोजन सब अवयवों प्रोटीन, कार्बोहाइड्रेट, वसा, विटामिन, लवण आदि का उपयुक्त अनुपातों में आहार में वर्तमान रहना आवश्यक है। अनुपातों में थोड़ी बहुत विभिन्नता से हानि नहीं होती, परंतु अधिक कमी बेशी रहने पर स्वास्थय ठीक नहीं रहता। भारतीय आहारों में अच्छे प्रोटीन की विशेष कमी रहती है, क्योंकि बहुत से लोग मांस आदि नहीं खाते और महंगा होने के कारण दूध, दही का भी सेवन नहीं कर पाते। परंतु कई प्रकार के अच्छे प्रोटीनों का खाद्य होना में होना आवश्यक है। संभव हो तो इन्हें दूध, अंडा, मांसादि भिन्न-भिन्न पदार्थों से प्राप्त करना चाहिए।\n\nशारीरिक प्रक्रिया के लिए पानी और भिन्न-भिन्न लवणों का भी बहुत अधिक महत्व है। पाचन के पश्चात्‌ आहार के अवयव जल द्वारा ही शरीर के भिन्न-भिन्न भागों में पहुँचते हैं। लवण जल द्वारा ही कोशिकाओं तथा अंत:कोशीय स्थानों में पहुँचते हैं। रक्त की द्रवता भी जल के ही कारण बनी रहती है। भिन्न-भिन्न स्थानों में लवणों की भिन्न-भिन्न मात्रा उपस्थित रहती है। इस मात्रा की थोड़ी बहुत न्युनता या अधिकता से शारीरिक प्रक्रियाओं में कोई विकृति नहीं उत्पन्न होती, किंतु विशेष कमी होने से तरह-तरह के विकार उत्पन्न हो जाते हैं। ये लवण भी शरीर के लिए बहुत महत्व के हैं। शरीर से विशेष मात्रा में लवण निकल जाने से, जैसे पसीना द्वारा या पतले दस्तों द्वारा, हाथ पांव की पेशियों में शिथिलता और ऐंठन आने लगती है। यदि इन लवणों की पूर्ति कुछ काल तक न की जाय तो मृत्यु तक हो सकती है।\n\n\n", "id": "462869", "title": "आहार और आहारविद्या"}
