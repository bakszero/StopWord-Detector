{"url": "https://hi.wikipedia.org/wiki?curid=479521", "text": "प्रतापगढ़, उत्तर प्रदेश\n\nप्रतापगढ़ भारतीय राज्य उत्तर प्रदेश का एक जिला है, इसे लोग बेल्हा भी कहते हैं, क्योंकि यहां बेल्हा देवी मंदिर है जो कि सई नहीं के किनारे बना है। इस जिले को ऐतिहासिक दृष्टिकोण से काफी अहम माना जाता है। यहां के विधानसभा क्षेत्र पट्टी से ही देश के प्रथम प्रधानमंत्री पं॰ जवाहर लाल नेहरू ने पदयात्रा के माध्यम से अपना राजनैतिक करियर शुरू किया था। इस धरती को रीतिकाल के श्रेष्ठ कवि आचार्य भिखारीदास और राष्ट्रीय कवि हरिवंश राय बच्चन की जन्मस्थली के नाम से भी जाना जाता है। यह जिला धर्मसम्राट स्वामी करपात्री जी कि जन्मभूमि और महात्मा बुद्ध की तपोस्थली है।\n\nये जिला फैजाबाद डिवीजन का एक हिस्सा है जिसका नाम इसके मुख्यालय शहर बेल्हा-प्रतापगढ़ के नाम पर रखा गया है। एक स्थानीय राजा, राजा प्रताप बहादुर, जिनका कार्यकाल सन् १६२८ से लेकर १६८२ के मध्य था, उन्होने अपना मुख्यालय रामपुर के निकट एक पुराने कस्बे अरोर में स्थापित किया। जहाँ उन्होने एक किले का निर्माण कराया और अपने नाम पर ही उसका नाम प्रतापगढ़ (प्रताप का किला) रखा। धीरे-धीरे उस किले के आसपास का स्थान भी उस किले के नाम से ही जाना जाने लगा यानि प्रतापगढ़ के नाम से। जब 1858 में जिले का पुनर्गठन किया गया तब इसका मुख्यालय बेल्हा में स्थापित किया गया जो अब बेल्हा प्रतापगढ़ के नाम से विख्यात है। बेल्हा नाम वस्तुतः सई नदी के तट पर स्थित बेल्हा देवी के मंदिर से लिया गया था।\n\nतीर्थराज प्रयाग के निकट पतित पावनी गंगा नदी के किनारे बसा प्रतापगढ़ जिला एतिहासिक एवं धार्मिक दृष्टि से काफी महत्तवपूर्ण माना जाता है।उत्तर प्रदेश का यह जिला रामायण तथ महाभारत के कई महत्तवपूर्ण घटनाओं का साक्षी रहा है। मान्यता है कि बेल्हा की पौराणिक नदी सई के तट से होकर प्रभु श्रीराम वनगमन के समय आयोध्या से दक्षिण की ओर गए थे। उनके चरणो से यहाँ की नदियों के तट पवित्र हुए हैं।\nभगवान श्रीराम के वनवास यात्रा में उत्तर प्रदेश के जिन पाँच प्रभुख नदियों का जिक्र रामचरित्रमानस में है, उनमे से एक प्रतापगढ़ की सई नदी है। जिसका जिक्र इस प्रकार है।\n\nऐसी भी किवदंती है कि लालगंज तहसील स्थित घुइसरनाथ धाम में भगवान राम ने पूजन पाठ कर दुर्लभ त्रेतायुगी करील वृक्ष की छाया में विश्राम किए थे। जिसका उल्लेख रामायण में कुछ इस तरह है,\n\nरामायण के चित्रण में प्रतापगढ़ की बकुलाही नदी का संक्षिप्त उल्लेख \"बाल्कुनी\" नदी के नाम से हुआ। महर्षि वाल्मिकि द्वारा रचित वाल्मिकि रामायण में इसका वर्णन इन पंक्तियो से है।\n\nप्रतापगढ़ के रानीगंज अजगरा में राजा युधिष्ठिर व यक्ष संवाद हुआ था और जिले के ही भयहरणनाथ धाम में पांडवो न बकासुर के आतंक से मुक्ति दिलाई थी। बाल्कुनी नदी के तट पर ही पूजा स्नान कर शिवलिंग की स्थापना महाबली भीमसेन ने की थी। महाभारत में हंडौर राक्षस हिडिम्ब का निवास क्षेत्र था और बांकाजलालपुर राक्षस बकासुर का क्षेत्र था। प्रतापगढ़ के चकवड़ का जिक्र महाभारत में चक्रनगरी नाम से हुआ है।\n\nप्रतापगढ़ की पावन भूमी महात्मा बुद्ध की तपोस्थली रह चुकी है। जिले के कोट में भगवान बुद्ध तीन माह तक तपस्या किए थे।प्रतापगढ़ के कई स्थानो में बौद्धकालीन भग्नावशेष प्राप्त हुए हैं।\n\nप्रतापगढ़, उत्तर प्रदेश का एक प्रमुख जिला है। जो सन् १८५८ में अस्तित्व में आया। प्रतापगढ़-कस्बा जिले का मुख्यालय है। ये जिला इलाहाबाद मंडल का एक हिस्सा है।\nये जिला २५° ३४' और २६° ११' उत्तरी अक्षांश) एवं ८१° १९' और ८२° २७' पूर्व देशान्तर रेखांओं पर स्थित है।\n\nप्रतापगढ़ शहर में जल स्तर सन् २०१२ के अनुसार ८० फिट से लेकर १४० फिट तक है। ये जिला इलाहाबाद फैजाबाद के मुख्य सड़क पर, ६१ किलोमीटर इलाहाबाद से और ३९ किलोमीटर सुल्तानपुर से दूर पड़ता है।\n\nसमुद्र तल से इस जिले की ऊँचाई १३७ मीटर के लगभग है। ये पूर्व से पश्चिम की ओर ११० किलोमीटर फैला हुआ है। इसके दक्षिण-पश्चिम में गंगा नदी ५० किलोमीटर का घेरा बनाती है जो इसे इलाहाबाद व कौशाम्बी (फतेहपुर) से अलग करती है।गंगा, सई,बकुलाही यहाँ कि प्रमुख नदिया है। लोनी तथा सरकनी नदी जनपद में बहती है। \nउत्तर-पूर्व में गोमती नदी लगभग ६ किलोमीटर का घेरा बनाते हुये प्रवाहित होती हैं।\n\nप्रतापगढ़ में मानसून का आगमन अप्रैल के प्रथम या द्वितीय सप्ताह से शुरु हो जाता है। बारिस की हल्की-हल्की बूंदा-बादी, ठण्ड हवाओं के तेज झोंके व हर तरफ पेड़ों पर दिखने वाली हरियाली बड़ी ही मनोरम लगती है। गर्मी का मौसम यहाँ पर मार्च के आखिरी सप्ताह से शुरू हो जाता है। लेकिन कूलर चलाने की नौबत अप्रैल से ही पड़ती है। मई-जून में गर्मी का प्रकोप हर वर्ग को झेलना पड़ता है। जुलाई से बारिस की ठण्डी फुहारें आये दिन मौसम को नम करती रहती है। अक्टूबर तक बूंदा-बादी का ये सिलसिला चलता रहता है। नवम्बर से ठण्ड की सुगबुगाहट शुरु हो जाती है। घर के पंखे बंद होने लगते हैं और स्वेटर व रजाई आलमारी से बाहर आकर छतों पर धूप सेकने के लिये तैयार हो जाते हैं। मैदानी व समुद्र तल से अधिक ऊँचाई पर होने के कारण ये इलाका बाढ़ मुक्त है।\n\nजनवरी व फरवरी में कड़ाके की ठण्ड के साथ ही भयानक कोहरा व धुंध सुबह के वक्त राजमार्गों पर वाहनों के लिये समस्या उत्पन्न कर देता है जिससे न चाहते हुये भी लोगों को वाहनों की हैड लाइट जलानी ही पड़ती है। प्रतापगढ़ जिले का गरमियों में अधिकतम तापमान लगभग ४६ डिग्री व सर्दियों में न्युनतम तापमान लगभग 3 डिग्री के आसपास होता है।\n\nभारतीय जनगणना २००१ के अनुसार प्रतापगढ़ जिले का जनसँख्या २,७२७,१५६ है। लगभग 22 प्रतिशत जनसंख्या अनुसूचित जातियों की है। मुसलमान जनसंख्या का लगभग 14 प्रतिशत हिस्सा हैं।\n\nव्यक्ति २,७३१,१७४\n\nपुरुष १,३६२,९४८\n\nमहिलाएँ १,३६८,२२६\n\nबच्चे (० से ४ वर्ष) ३२९,४४५\n\nदशकीय वृद्धि (१९९१-२००१) २३.३६%\n\nग्रामीण २,५८६,६१९ (९४.७१%)\n\nशहरी १४४,५५५ (५.२९%)\n\nलिंग अनुपात (प्रति 1000 महिलाएँ) १,००४\n\nपरिवार का आकार (प्रति परिवार) ६\n\nअनु.जा. जनसंख्या ६०१,०४३ (२२.०१%)\n\nअनु.ज.जा. जनसंख्या १५९ (०.०१%)\n\nआंकड़े बताते हैं कि जिले की मौजूदा आबादी आठ लाख ६८ हजार २३१ है। इनमें ४३७९५० पुरुष और ४३०२८१ महिलाएं शामिल हैं। प्रतापगढ़ में पिछले साल (२०१०) में कराए गए सर्वे के अनुसार एक लाख ८४ हजार १४४ लोग निरक्षर हैं। इनमें १५ वर्ष से अधिक उम्र के युवा, महिला एवं पुरुष शामिल हैं। वर्ष २०११ के सरकारी आंकड़ों के अनुसार प्रतापगढ़ का साक्षरता के क्षेत्र में प्रदेश में ३१ वा स्थान है। जिले का कुल साक्षरता प्रतिशत ५६.३ है। प्रतापगढ़ से कम प्रतिशत सिर्फ सिरोही और जालौर का है। पुरुष साक्षरता में प्रतापगढ़ 32 वें तथा महिला साक्षरता में २९ वें पायदान पर है।\nजिले में साक्षरता वृद्धि दर के क्षेत्र में महिलाएं आगे हैं। सरकार की ओर से जारी वर्ष २०११ के आंकड़ों के अनुसार जिले में पुरुष साक्षरता दर कम है। वर्ष २००१ में पुरुष साक्षरता दर ६४.२७ प्रतिशत थी, जो ५.८६ की वृद्धि दर से बढ़कर २०११ में ७०.१३ हो गई है। महिलाओं की साक्षरता दर वर्ष २००१ में ३१.७७ प्रतिशत थी जो १०.६३ की वृद्धि के साथ वर्ष २०११ में ४२.४० प्रतिशत तक पहुंच गई। इस प्रकार पुरुषों की साक्षरता वृद्धि दर जहां ५.८६ रही वहीं महिलाओं की साक्षरता वृद्धि दर १०.६३ रही, जो पुरुषों के मुकाबले ४.७७ प्रतिशत अधिक है।\n\nभारतीय स्वाधीनता संग्राम में प्रतापगढ़ का योगदान अत्यधिक महत्वपूर्ण है।१८५७ के प्रथम स्वतंत्रता संग्राम में बेल्हा के वीर सपूतो ने भारत माता की रक्षा के लिए अपने प्राणो की आहूति देने से पीछे नहीं हटे।१८५७ की महान क्रांति में देश के लिए अपना सबकुछ न्यौछावर करने वाले अमर शहीद बाबू गुलाब सिंह को इतिहास हमेशा याद रखेगा। तरौल के तालुकेदार बाबू गुलाब सिंह ने अंग्रेजी सेना के छक्के छुड़ा दिए थे। जब इलाहाबाद से लखनऊ अंग्रेजी सैनिक क्रांतिकारियों के दमन के लिए जा रहे थे। तब उन्होंने अपनी निजी सेना के साथ मांधाता क्षेत्र के कटरा गुलाब सिंह के पास बकुलाही नदी पर घमासान युद्ध करके कई अंग्रेजों को मार डाला था। बकुलाही का पानी अंग्रेजों के खून से लाल हो गया था। मजबूर होकर अंग्रेजी सेना को वापस लौटना पड़ा था। हालांकि इस लड़ाई में किले पर फिरंगी सैनिकों ने उनके कई सिपाही व उनकी महारानी को गोलियों से भून डाला था। मुठभेड़ में बाबू गुलाब सिंह गंभीर रूप से घायल हुए थे। उचित इलाज के अभाव में तीसरे दिन वह अमर गति को प्राप्त हो गए। ऐसे महान क्रांतिकारी की न तो कहीं समाधि बन पाई और न ही उनकी यादगार में स्मारक ही।\n\nसन् १८५७ के प्रथम स्वतंत्रता संग्राम में प्रतापगढ़ के कालाकाँकर रियासत के राजा हनुमंत सिंह के पुत्र श्री लाल प्रताप सिंह चांदा के पास अंग्रेजों से लड़ते हुए वीरगति को प्राप्त हुए और उनके चाचा अंग्रेजी सेना से लड़ते हुए शहीद हुए।\n\nयंहा के राजा राम पाल सिंह भारतीय कांग्रेस के संस्थापकों में से एक थे।महात्मा गाँधी का ऐतिहासिक भाषण कालाकाँकर में हुआ। महात्मा गाँधी की उपस्थिति में राजा अवधेश सिंह ने विदेशी वस्त्रों की होली जलायी।\nजनवरी १९२० को सुभाष चन्द्र बोस प्रतापगढ़ आये और सभी से अंग्रेजी सेना में न भर्ती होने की अपील की यंहा सुभाष जी का स्वागत ५०००० लोगों ने किया।\nपश्चिम अवध प्रान्त के प्रतापगढ़ का यह क्षेत्र स्वतंत्र भारत की भावना लिए हमेशा ही जनांदोलन करते हुए कालाकाँकर वीरों की वीरगति से सजा हुआ स्वाधीनता संग्राम में सबसे आगे रहा।\n\nपंडित वचनेश त्रिपाठी द्वारा रचित पाथेय कण (हिंदी पत्रिका) में प्रतापगढ़ में १८५७ कि क्रांति कि एक और घटना इस प्रकार है, अवध के प्रतापगढ़ जिले में एक दुर्ग जो सई नदी के किनारे है, खासकर जहाँ सई नदी दिशा बदलकर मु ड़ती है। यह दुर्ग चतुर्दिक सघन अरण्य से आवेष्ठित है। यहाँ चार हजार क्रांतिकारी सैनिक एकत्र थे तथा इनके पास वही गणवेश (वर्दी) था जो इन्हें ब्रिटिश सेना में पहनना पड़ता था। इसी सरकारी गणवेश में वे ब्रितानी फौज से लड़े थे। यह लडाई जैसा कि च् अवध गजेटियर छ में हवाला दिया गया, बड़ी विकट हुई। इस किले में तोपें बनाने तथा उनके लिए लोहा गलाने और गोले ढ़ालने के लिए बाकायदा भट्ठियाँ बनी हुई थीं, यहाँ से सब क्रन्तिकारी सिपाही हटे तो उनके पास जो तोपें थी उन्हें बेकार करके ही गये ताकि शत्रु सेना उनका उपयोग न कर पाये।\n\nहोमरूल लीग के कार्यकताओं के प्रयास तथा गौरीशंकर मिश्र, इन्द्र नारायण द्विवेदी तथा मदन मोहन मालवीय के दिशा निर्देशन के परिणामस्वरूप फ़रवरी, १९१८ ई. में उत्तर प्रदेश में 'किसान सभा' का गठन किया गया। १९१९ ई. के अन्तिम दिनों में किसानों का संगठित विद्रोह खुलकर सामने आया। प्रतापगढ़ ज़िले की एक जागीर में 'नाई धोबी बंद' सामाजिक बहिष्कार संगठित कारवाई की पहली घटना थी। अवध की तालुकेदारी में ग्राम पंचायतों के नेतृत्व में किसान बैठकों का सिलसिला शुरू हो गया। झिंगुरीपाल सिंह एवं दुर्गपाल सिंह ने इसमें महत्त्वपूर्ण भूमिका निभाई। लेकिन जल्द ही एक चेहरे के रूप में बाबा रामचन्द्र उभर कर सामने आए। उत्तर प्रदेश के किसान आन्दोलन को १९२० ई. के दशक में सर्वाधिक मजबूती बाबा रामचन्द्र ने प्रदान की। उनके व्यक्तिगत प्रयासों से ही १७ अक्टूबर, १९२० ई. को प्रतापगढ़ ज़िले में 'अवध किसान सभा' का गठन किया गया। प्रतापगढ़ ज़िले का 'खरगाँव' किसान सभा की गतिविधियों का प्रमुख केन्द्र था। इस संगठन को जवाहरलाल नेहरू, गौरीशंकर मिश्र, माता बदल पांडे, केदारनाथ आदि ने अपने सहयोग से शक्ति प्रदान की।\n\nप्रतापगढ़ स्थित सई नदी के किनारे पर ऎतिहासिक बेल्हा माई का मंदिर है। जिले के अधिकांश भू-भाग से होकर बहने वाली सई नदी के तट पर नगर की अधिष्ठात्री देवी मां बेल्हा देवी का यह मंदिर स्थित है। सई नदी के तट पर माँ बेल्हा देवी का भव्य मंदिर होने के कारण जिले को बेला अथवा बेल्हा के नाम से भी जाना जाता है।\nमंदिर की स्थापना को लेकर पुराणों में कहा गया है कि राजा दक्ष द्वारा कराएजा रहे यज्ञ में सती बगैर बुलाए पहुंच गईं थीं। वहां शिव जी को न देखकरसती ने हवन कुंड में कूदकर जान दे दी। जब शिव जी सती का शव लेकर चले तोविष्णु जी ने चक्र चलाकर उसे खंडित कर दिया था। जहां-जहां सती के शरीर काजो अंग गिरा, वहां देवी मंदिरों की स्थापना कर दी गई। यहां सती का बेला का (कमर) भाग गिरा था। भगवान राम जब वनवास (निर्वासन) के लिए जा रहे थे तब सई नदी के किनारे पर उन्होंने मंदिर में माँ बेल्हा देवी जी का पूजन अर्चन किया था। माता रानी के समक्ष सच्चे मनसे मांगी गई हर मुराद जरूर पूरी होती है।\n\nजिला कचेहरी से भंगवा चुंगी रोड़ पर लोहिया पार्क के पास माँ पंचमुखी मंदिर स्थित है जो काफी प्रसिद्ध धार्मिक, ऐतिहासिक व पौराणिक स्थल है। यहाँ देवी जी की जो प्रतिमा है वो पांच मुंह वाली है जिसका तेज देखते ही बनता है। यहाँ पर हर मुराद माँ देवी अवश्य पूरी करती हैं।\n\nप्रसिद्ध धार्मिक, ऐतिहासिक व पौराणिक स्थल भयहरणनाथ धाम जनपद प्रतापगढ़ के मुख्यालय के दक्षिण लगभग ३० किलोमीटर पर स्थित है अपनी प्राकृतिक एवं अनुपम छटा तथा बकुलाहीनदी के तट पर स्थित होने के कारण यह स्थल आध्यात्मिक दृष्टि से अत्यन्तजीवन्त है।\nलोकमान्यता है कि महाभारत काल मेंद्युत क्रीडा में पराजित होने के बाद पाण्डवों को जब १२ वर्षो के लिए वनवासमें जाना पड़ा था उसी दौरान उनके द्वारा इसी स्थल पर बकासुर नामक राक्षसका वध करके शिवलिंग की स्थापना की गयी थी। कहा जाता है कि पाण्डवों ने अपने आत्मविश्वास को पुनर्जागृत करने के लिए इस शिवलिंग को स्थापित किया थाइसी नाते इसे \"भयहरणनाथ\" कि संज्ञा से संबोधित किया गया। यह धाम आसपास के क्षेत्रों के लाखो लोगों की आस्था और विश्वास का केंद्र है।\n\nधार्मिक और अध्यात्मिक और पौराणिक विशिष्टता के कारण यह शिव धाम करोड़ो श्रद्धालुओं की आस्था का केंद्र है। भगवान घुश्मेश्वर जी का यह धाम बाबा घुइसरनाथ धाम नाम से मानव समाज के प्राण में बस गया है। यहाँ भगवान घुश्मेश्वरज्योतिर्लिंग का बहुत विशाल मंदिर है। अवध के उत्तरी क्षेत्र बेल्हा में घुइसरनाथ धाम में स्थित बाबा घुश्मेश्वर नाथ मंदिर भारत के जागृत १२ ज्योतिर्लिंग में अति महत्वपूर्ण है।ज्योतिर्लिंग के बारहवें ज्योतिर्लिंग के रूप में बाबा घुश्मेश्वर नाथ की प्रसिद्ध सम्पूर्ण अवध में है। जिस आस्था श्रद्धा विश्वास के साथ दिनानुदिन यहां आने वाले श्रद्धालुओं का ताँता लगा रहता है। वह किसी तर्क वितर्क की अपेक्षा नहीं रखती अपितु आत्मा की सहज परमात्मा को उपलब्ध कराने की सनातन परंपरा का पूंजी भूत उल्लास है। बाबा घुइसरनाथ धाम में दूर-दूर से श्रद्धालु आते हैं। भगवान घुश्मेश्वर नाथ जी सबके मन प्राण आत्मा व चेतना को जागृत कर देने वाले महादेव है, उनकी आराधना पूजा साधना मनुष्य को कल्याण कारी तत्वों से भर देती है। सई नदी के पावन तट के किनारे स्थित बाबा घुश्मेश्वर नाथ मन्दिर के आस्था का जन सैलाब, एक दूसरे को सहयोग करता उमड़ता रहता है। बाबा घुश्मेश्वर नाथ का महत्व हमारे धर्म ग्रन्थों व वेदों पुराणों में भी उल्लेखित है। साधक और ज्ञानियों की चेतना के केन्द्र में शिव आदि काल से उपस्थित है। भोले बाबा का विश्लेषण वैदिक काल से अब तक लगातार किया जा रहा है फिर भी पूरा नहीं हुआ है, हो भी नहीं सकता है। भोले बाबा अनादि अनंत अविनाशी है।\n\nप्रतापगढ़ जिले के कुंडा तहसील मुख्यालय से २ किलोमीटर पर भगवान राधा-कृष्ण को समर्पित भक्तिधाम मंदिर है। इस मंदिर की नीवं जगद्गुरु कृपालु जी महाराज ने रखी है। भक्तिधाम में भगवान श्री कृष्णलीला दर्शन के लिए भक्तों का ताँता लगा रहता है। भक्ति धाममें हर ओर राधे-राधे की गूंज सुनाई पड़ती है। मंदिर की रमणीय बनावट और धाम की राधे-राधे कि गूँज से वातावरण सुंदरता देखते ही बनती है। भक्तिधाम मनगढ़ में श्रीकृष्ण भगवान के जन्मोत्सव परधामको विद्युत झालरों से बखूबी सजाया जाता है और सबसे ज्यादा रमणीय राधा-कृष्ण दरबार दिखाई पड़ता है। धाम पर श्री कृष्ण जन्मोत्सव में सबसे अधिक भीड़ होती है। लाखों की संख्या में लोग जन्मोत्सव आयोजन में ही सम्मिलित होते हैं। हजारों भक्तो का आवागमन भगवान श्री कृष्ण जी के दर्शन के लिए हमेशा बना रहता है।\n\nप्रतापगढ़ जिले के विश्वनाथगंज बाजार से लगभग २ किलो मीटर दूर कुशफरा के जंगल में भगवान शनि का प्राचीन पौराणिक मन्दिर लोगों के लिए श्रद्धा और आस्था के केंद्र हैं। कहते हैं कि यह ऐसा स्थान है जहां आते ही भक्त भगवान शनि जी की कृपा का पात्र बन जाता है। चमत्कारों से भरा हुआ यह स्थान लोगों को सहसा ही अपनी ओर खींच लेता है। यह धाम बाल्कुनी नदी के किनारे स्थित है। जो की अब बकुलाही नाम से भी जानी जाती है। अवध क्षेत्र के एक मात्र पौराणिक शनि धाम होने के कारण प्रतापगढ़ (बेल्हा) के साथ-साथ कई जिलों के भक्त आते हैं।\n\nसई नदी के उत्तर घने जंगल में स्थितसिद्ध पीठ मां चण्डिका देवी धामजिला मुख्यालय से लगभग 21 किलोमीटर की दूरी पर है। यह मंदिर माँ चंडिका देवी को समर्पित है, माता रानी के धाम को माँ चंदिकन धाम से जाना जाता है। सिद्ध पीठ मां चण्डिका देवी धाममें मां की मूर्तिवैष्णों माता से मिलती है। वैष्णों धाम के बाद तीन पिंडी मूर्ति चण्डिका मेंही है। यहां से किसी भी भक्त को खाली हाथ नहीं लौटना पड़ा है। मां सबकी मन्नतें पूरी करती हैं। धाम में मूर्ति स्थापना केसही-सही समय का तो पता नहीं चलता, लेकिन इसकी प्राचीनता दो से ढ़ाई हजारवर्ष पूर्व होना बताई जाती है। प्रत्येक वर्ष चैत्र माह (फरवरी-मार्च) और अश्विन (सितम्बर-अक्टूबर) माह मेंचन्द्रिका देवी मेले का आयोजन किया जाता है। हजारों की संख्या में लोग इसमेले में सम्मिलित होते हैं। चंदिकन देवी मंदिर पर नवरात्र में सबसे अधिक भीड़ होती है। यहांश्रद्धालुओं का तांता लगा रहता है। मां के दर्शन पूजन के लिए श्रद्धालुओंका हुजूम देखने को मिलता है। वैसे आम दिनों में यहां मंगलवार को मेला लगताहै और बड़ी संख्या में श्रद्धालुओं की भीड़ रहती है। भीड़ को नियंत्रितकरने के लिए मंदिर में बैरीकेटिंग की गई जिससे श्रद्धालुओं को दिक्कत न हो।\n\nप्रतापगढ़ में आदि शक्ति नव दुर्गा के पूजा स्थलों में शक्तिपीठ मां चौहर्जन धाम प्रमुख है। पौराणिक के साथ इसका ऐतिहासिक महत्व भी है। लोगों का अटूट विश्वास है कि मां के दरबार में जो श्रद्धा से आया वह निराश नहीं रहा। पवित्र मंदिर की ऐतिहासिकता एवं निर्माण काल का वर्णन लोक कथाओं पुराणों एवं किवदंतियों में भी है। लोकमत है कि छठीं शताब्दी में इस मंदिर का निर्माण कन्नौज नरेश जयचंद के दो सैनिकों आल्हा और ऊदल ने किया था। यह मंदिर रानीगंज पट्टी मार्ग पर लच्छीपुर बाजार से पश्चिम दिशा में चार किमी की दूरी पर स्थित है। चौहर्जन गांव के कारण यह चौहर्जन देवी के नाम से भी जानी जाती हैं। मनोकामना पूर्ण होने पर श्रद्धालु हलवा पूड़ी का प्रसाद चढ़ाते हैं और मुंडन संस्कार कराते हैं।\n\nप्रतापगढ़ जिले के तहसील मुख्यालय कुण्डा से बारह किलोमीटर दक्षिण दिशा में मां गंगा के पावनतट पर विराजमान बाबा हौदेश्वर नाथ धाम की महिमा अपने आप में विलक्षण है। धाम के बगल से अनवरत बहने वाली गंगा नदी का नाम यहीं से जाह्नवी पड़ा है। मलमास में भक्तों की भारी भीड़ लगती है। दूर दराज से शिव भक्त मंदिर मेंजलाभिषेक करने आतें हैं।\n\nजिला मुख्यालय से करीब 15 किमी दूर सई नदी के किनारे स्थित बाबा बेलखरनाथ धाम बेलखरिया राजपूतों के इतिहास को समेटे हुए हैं। यहां आज भी सावनमें हजारों श्रद्धालु जलाभिषेक कर मन्नतें मांगते हैं।\nवनगमन के समयराजा बेलनृपति के शासनकाल में भगवान श्रीराम द्वारा स्थापित बाबा बेलखरनाथधाम आज भी अपनी पौराणिक मान्यता के साथ ही ऐतिहासिक धरोहर को समेटे हुए हैं। मान्यता है कि राजा बेल के नाम से प्रसिद्ध इस शिवलिंग के समक्ष सच्चे मनसे मांगी गई मुराद जरूर पूरी होती है। दीवानगंज बाजार से लगभग तीन किमीदक्षिण की तरफ एक विशाल टीले पर यह पवित्र शिवधाम स्थापित है।\n\nजिले में डेरवा बाजार में स्थित कचनार बीर बाबा मंदिर, देउम का बूढ़ेश्वरनाथ धाम, स्वरूपपुर (गौरा) का सूर्य मंदिर, धरमपुर का गायत्री धाम, हैंसी का खंडेश्वरनाथ धाम, शक्तीधाम, नायर देवी धाम, शाह बाबा मजार इत्यादि प्रतापगढ़ जनपद के अन्य दर्शनीय स्थलो में प्रमुख है।\n\nसाहित्यिक दृष्टि से बेल्हा अत्यंत समृद्ध रहा है। रीतिकाल में इसी जनपद में सर्वाग विवेचक कवि भिखारीदास पैदा हुए जो अपने कवित्व शक्ति की बदौलत प्रसिद्धि हासिल की। उनकी कविताएं आज भी क्षेत्र में गूंजती हैं। इन्होंने कई ग्रंथों की रचना की जिसको प्रमाणिक ढंग से प्रकाशित किया गया है।\nइन पर शोध भी किये जा चुके हैं। आचार्य भिखारीदास ने अपने सभी ग्रंथों को राजा हिन्दूपति सिंह को समर्पित किया था। भिखारीदास का जन्म प्रतापगढ़ जनपद के टेऊंगा गांव में लगभग १६९८ ई. में हुआ था। यह स्थान उस समय नगर के रूप में था, जो आज भी राजा प्रतापगढ़ किले से लगभग तीन किलोमीटर दूर स्थित है। उनके द्वारा रचित ग्रंथों में छंदार्णव, काव्य निर्णय, श्रृंगार निर्णय, रस सारांस, विष्णुपुराण, अमरकोश शतरंज शतिका थी। हिन्दी के ख्यातिलब्ध राष्ट्रकवी हरिवंश राय बच्चन जी की जड़े \nप्रतापगढ़ का हिंदी साहित्य से एक घनिष्ट संबन्ध रहा है। जिले के कालाकांकर रियासत में प्रसिद्ध छायावादी कवि सुमित्रानंदन पंत जी ने दस वर्ष रहकर कई साहित्य पुस्तको की रचना की। पंत जी की निवासस्थान \"नक्षत्र\" व (पंत जी की कुटी) आज भी जिले में मौजूद है। वर्तमान में यहाँ कई लेखक, कवी, पत्रकार व छोटे मोटे शायर साहित्य क्षेत्र में सक्रिय है।\n\nप्रतापगढ़ में भी प्रतिभाओं की कमी नहीं है। यदि यहाँ प्रतिभाओं को भी निखारने का प्रयास किया जाय तो वें भी जिले का नाम देश में रोशन कर सकती है। दिल में अगर कुछ कर दिखाने का जज्बा है तो रास्ते अपने आप खुलते जाते है। उत्तर प्रदेश के प्रतापगढ़ जनपद के बेल्हा की धरती इस मामले में काफी उर्वरा कही जा सकी तै जिसने हर क्षेत्र की प्रतिभाओं को जन्म दिया। राजनीति, साहित्य व कला के क्षेत्र में यहां के लाडलों ने जिले का नाम ऊंचा किया है। वैसे तो प्रतापगढ़ की धरती का रिश्ता पहले से ही फिल्म नगरी मुम्बई से रहा है। अस्सी के दशक में जिले के राम सिंह ने जहां मुम्बई में अपनी जगह बनाकर अपनी कला का लोहा मनवाया है, वहीं वालीबुड के महानायक के रूप में जाने जाने वाले अमिताभ बच्चन का रिश्ता भी बेल्हा की मिट्टी से जुड़ा रहा। यहीं की मिट्टी में उन्होंने बचपन की किलकारियां भरी है। अमिताभ बच्चन व उनकी पत्नी जया बच्चन आज भी इस रिश्ते को मानती है। इस धरती के नौनिहाल फिल्मी दुनिया से अपना रिश्ता मानते हुए अभिनय के क्षेत्र में आगे बढ़ने का ख्वाब देखते रहते है। माया नगरी से मिलने वाला समर्थन यहां के कलाकारों को ताकत दे रहा है। इसी के चलते अभी तक बेल्हा के कई कलाकारों ने जिले का नाम रोशन करते हुए वालीबुड में अपनी पहचान बना चुके है। वर्तमान में अभिनेता अनुपम श्याम ओझा, अमितेश सिंह, अभिनेत्री श्वेता तिवारी व गायक रवि त्रिपाठी ने अभिनय कला गायन क्षेत्र में प्रतापगढ़ का नाम रोशन किया है\n\nप्रतापगढ़ में आपको हर वर्ग के लोग मिल जायेंगे। अमीर, गरीब, अनपढ़, पढ़े-लिखे, किसान इत्यादि। जातिय विविधता भी यहाँ पर आपको बहुतायत में देखने को मिल जायेगी। जैसेः- हिन्दु, मुस्लिम, सिक्ख व ईसाई। हिन्दुओं का वर्चस्व प्रतापगढ़ में शुरु से ही रहा है। स्लिम तबका भी बेगमवाट नामक जगह पर बहुलता में देखा जा सकता है। जहाँ करीगरों की भरमार है। लोहे की आलमारियों से लेकर बिस्कुट फैक्टरियाँ तक इस जगह पर, आपको गली के किसी न किसी छोर पर मिल जायेंगी।\nदूसरी तरफ पंजाबी मार्केट, पंजाबियों का गढ़ माना जाता है। कपड़ों के व्यवसाय पर इनका दबदबा आज भी है। कपड़ों की खरीद-फरोख्त के लिये पंजाबी मार्केट सबसे उपयुक्त जगह मानी जाती है। कुछ साल पहले महिलाओं को सड़कों पर उतना नहीं देखा जा सकता था लेकिन आज माहौल काफी बदल चुका है। आधुनिकता की हवा यहाँ भी तेजी से चल निकली है। लड़कियाँ और महिलायें सड़कों पर घूम-घूम कर खरिदारी करती हुई आपको नजर आ जायेंगी। परिधानों में मुख्यता साड़ी, सलवार-सूट की बहुलता देखी जा सकती है। इसके अतिरिक्त लड़कियाँ भिन्न-भिन्न लिबासों में आपको नजर आ सकती है। जिनमें जिन्स-टीशर्ट, लाँग स्कर्ट प्रमुख हैं। कुछ मुस्लिम महिलायें आज भी बुर्के में दिख जाती है। जल्द ही दिल्ली व मुम्बई की तरह यहाँ भी परिधानों में आधुनिक व्यापकता दिखाई पड़ेगी। ढकवा की बर्फी बहुत मसहूर है\n\nप्रतापगढ़ मुख्य रूप से एक कृषिप्रधान व एक मैदानी इलाका है। जो मुख्यता आँवले के उत्पाद के लिये विख्यात है। आँवले से सम्बंधित हर उत्पाद आपको यहाँ पर मिल जायेगा। यहाँ से आँवले की सप्लाई डाबर व पतांजलि जैसी बड़ी-बड़ी कम्पनियों में की जाती है। पूरे हिन्दुस्तान में सबसे ज्यादा आंवला प्रतापगढ़ में पैदा होता है। क्षेत्र में कोई भी आधारभूत उद्योग नहीं है, ट्रैक्टर और आंवले की फैक्ट्री होने के बावजूद इस शहर के लोग रोजगार के लिए तरस रहे हैं। दोनों ही फैक्ट्रियां राजनीति की शिकार होने से बंद हो चुकी हैं। जिसके कारण यह क्षेत्र पूर्ण रूप से पिछड़ा क्षेत्र है, जिसके कारण यहां के स्थानीय लोगों में बेरोजगारी बढ़ रही है और लोगों को रोजगार के लिये अन्य क्षेत्रों में पलायन करना पड़ रहा है।\n\nप्रतापगढ़ के विधानसभा क्षेत्रों के नाम हैं रानीगंज, कुंडा, विश्वनाथगंज, पट्टी, वीरापुर, गढ़वारा, सदर, बाबागंज, विहार, प्रतापगढ़ और रामपुर खास है। प्रतापगढ़ की राजनीति में यहाँ के तीन मुख्य राजघरानों का नाम हमेशा रहा। इनमे से पहला नाम है विश्वसेन राजपूत राय बजरंग बहादुर सिंह का परिवार है जिनके वंशज रघुराज प्रताप सिंह (राजा भैया) हैं, राय बजरंग बहादुर सिंह हिमांचल प्रदेश के गवर्नर थे तथा स्वतंत्रता संग्राम सेनानी भी थे। दूसरा परिवार सोमवंशी राजपूत राजा प्रताप बहादुर सिंह का है और तीसरा परिवार राजा दिनेश सिंह का है जो पूर्व में भारत के वाणिज्य मंत्री और विदेश मंत्री जैसे पदों पर सुशोभित रहे। इनकी रियासत कालाकांकर क्षेत्र है। दिनेश सिंह की पुत्री राजकुमारी रत्ना सिंह भी राजनीति में हैं तथा प्रतापगढ़ की सांसद थीं। प्रतापगढ़ राजनिति में वर्तमान समय में प्रतापगढ़ संसदीय क्षेत्र से सांसद कुँवर हरिवंश सिंह हैं और कुंडा विधानसभा क्षेत्र से कुंडा के निर्दलीय विधायक रघुराज प्रताप सिंह \"राजा भैया\" हैं साथ ही साथ लगातार नौ बार जीत कर विश्व कीर्तिमान बनाने वाले कांग्रेस विधायक प्रमोद तिवारी हैं। इस समय प्रतापगढ़ के सभी विधानसभा क्षेत्रों में से रामपुर खास और कुंडा को छोड़ सभी पर समाजवादी पार्टी का वर्चस्व है जो कुंडा विधायक राजा भैया के सपा समर्थन से उत्तर प्रदेश विधानसभा चुनाव -२०१२ में मिला है।\n\nसराय नाहरराय: सराय नाहरराय नामक मध्य पाषाणिक पुरास्थल उत्तर प्रदेश के प्रतापगढ़ जनपद मुख्यालय से 15 किलोमीटर दूर गोखुर झील के किनारे पर स्थित है। इस पुरास्थल की खोज के.सी.ओझा ने की थी। यह पुरास्थल लगभग 1800 वर्ग मीटर के क्षेत्र में फैला हुआ है।\nसराय नाहर राय में कुल 11 मानव समाधियाँ तथा 8 गर्त चूल्हों का उत्खनन इलाहाबाद विश्वविद्यालय की ओर से किया गया था। यहाँ की क़ब्रें (समाधियाँ) आवास क्षेत्र के अन्दर स्थित थीं। क़ब्रें छिछली और अण्डाकार थीं। यहाँ संयुक्त रूप से 2 पुरुषों एवं 2 स्त्रियों को एक साथ दफ़नाये जाने के प्रमाण हमें सराय नाहर राय से मिले हैं। सराय नाहरराय से जो 15 मानव कंकाल मिले हैं, वे ह्रष्ट-पुष्ट तथा सुगठित शरीर वाले मानव समुदाय के प्रतीत होते हैं।\n\nअजगरा : रानीगंज तहसील के अजगरा में कई महत्वपूर्ण मध्यपाषाणयुगीन व गुप्तकालीन पुरावशेष प्राप्त है। यहाँ से पाए गए 48 पांडुलिपियाँ व महाभारतकालीन शिलालेख और मूर्तियाँ पुरातत्वविद निर्झर प्रतापगढ़ी द्वारा अजगरा संग्राहालय में संरक्षित है।\n\nस्वरूपपुर : मान्धाता विकासखंड के ग्राम सभा गौरा में स्वरूपपुर ग्राम में पुरातत्व विभाग द्वारा किए गए सर्वेंक्षण में प्राचीन शिलाखंड, बौद्धकालीन अवशेष तथा खंडित मुर्तियाँ प्राप्त हुए हैं, प्राप्त अवशेषो को पुरावशेष एंव बहुमूल्य कलाकृति अधिनियम 1972 के तहत 28 जनवरी 2011 को पंजीकृत किया गया।\n\nकटरा गुलाब सिंह : पांडवकालीन भयहरणनाथ धाम तथा कटरा गुलाब सिंह के निकटवर्ती क्षेत्रों के उत्खनन से प्राप्त पुरावशेष महाभारत कालीन व बौद्ध संस्कृति के प्रतीत होते है। प्राप्त भग्नावशेषो को पंजीकृत कर इलाहाबाद संग्राहालय में संरक्षित रखा है। इस क्षेत्र के दो तीन कि0मी0 परिधि में कम से कम आधे दर्जन से अधिक पुरातात्विक महत्व के स्थान है।\n\nपरसुरामपुर : रानीगंज तहसील के परसुरामपुर स्थित चौहर्जन धाम में प्राप्त प्राचीन अवशेषो से कृष्ण लोहित मृदभाण्ड संस्कृति का पता चलता है।\n\nडॉ॰हरिवंशराय बच्चन (राष्ट्रीय कवि व उपन्यसकार)\n\nसुमित्रानंदन पंत (कवि)\n\nबाबा भिखारीदास (कवी)\n\nधर्म सम्राट स्वामी करपात्री (अध्यात्मिक गुरु)\n\nराजा बजरंग बहादुर सिंह राज्यपाल, हिमांचल प्रदेश)\n\nदिनेश सिंह (विदेश मंत्री व लोकसभा सदस्य)\n\nक्रांतिकारी बाबू गुलाब सिंह (स्वतंत्रता सेनानी व तालुकेदार)\n\nशहीद बाबू मेदिनी सिंह (स्वतंत्रता सेनानी व कटरा मेदनीगंज के संस्थापक)\n\nरघुराज प्रताप सिंह \"राजा भैया\" (मंत्री व विधायक)\n\nकृपालु महाराज (अध्यात्मिक गुरू)\n\nश्वेता तिवारी (अभिनेत्री)\n\nअनुपम श्याम ओझा (अभिनेता)\n\nमनोज तिवारी (क्रिकेटर)\n\nराजकुमारी रत्ना सिंह (सांसद)\n\nप्रमोद तिवारी (काँग्रेसी नेता)\n\nराजाराम पांडेय (भूतपूर्व खादी ग्रामोद्योग मंत्री)\n\nरवि त्रिपाठी (गायक)\n\nप्रमोद तिवारी (राज्य सभा सांसद)\n\nमोना मिश्रा (विधायिका, रामपुर ख़ास)\n\nप्रतापगढ़ जिले में मुख्य रूप से रिक्शा, टैम्पो, साईकिल, मोटरसाईकिल, बस, ट्रक इत्यादि प्रमुख वाहन हैं। स्थानीय लोगों को एक जगह से दूसरे जगह तक जाने के लिये मानव चलित रिक्शा व टैम्पो, टाटा मैजिक हर चौराहे, नुक्कड़ और गली-मुहल्ले में मिल जाते हैं। गाँव-गाँव में पक्की सड़कों का निर्माण हो चुका है जिससे वाहन की व्यवस्था और आने-जाने की सुगमता, पहले से काफी बेहतर हो चुकी है। छोटा-मोटा सामान ढोने के लिये महिंद्रा पिकअप व छोटा हाथी के साथ ट्रेक्टर ट्राली, मिनीट्रक वाले भी जगह-जगह उपलब्ध हैं। एक जिले से दूसरे जिले तक जाने के लिये सरकारी बस व प्राइवेट बस कम खर्चीले साधन साबित होते हैं। स्थानीय लोग इन्हीं का इस्तेमाल प्रचुरता में करते हैं। लोकल ट्रेनों का भी प्रयोग काफी होता है।\n\nप्रतापगढ़ से आपको निम्न जगह जाने के लिये सुगमता से वाहन उपलब्ध हो सकता है जैसे- इलाहाबाद, सुल्तानपुर, जौनपुर, वाराणसी, रायबरेली, लखनऊ, राजधानी दिल्ली,फैजाबाद, अम्बेडकर नगर, चित्रकूट, कौशाम्बी, भदोही, गोण्डा, मिर्जापुर, बस्ती, बहराईच, गोरखपुर,इत्यादि।\n\n\n\n\n\n\n\n\n\n\n\n\n\n\n\n\n\n\nअखंड भारत न्यूज़ (www.akhandbharatnews.com)\n\nवायु मार्ग : यहां का सबसे निकटतम हवाई अड्डा वाराणसी, प्रतापगढ़, इलाहाबाद एयरपोर्ट है।\n\nरेल मार्ग: प्रतापगढ़ रेलमार्ग द्वारा भारत के कई प्रमुख शहरों से जुड़ा हुआ है। सबसे नजदीकी रेलवे स्टेशन प्रतापगढ़ जंक्शन है।\n\nसड़क मार्ग: भारत के कई प्रमुख शहरों से सड़क मार्ग द्वारा प्रतापगढ़ आसानी से पहुंचा जा सकता है।\n\n", "id": "479521", "title": "प्रतापगढ़, उत्तर प्रदेश"}
{"url": "https://hi.wikipedia.org/wiki?curid=479534", "text": "नारीन\n\nनारीन() मध्य एशिया के किर्गिज़स्तान देश का एक शहर है और उस राष्ट्र के नारीन प्रांत की राजधानी भी है। यह नारीन नदी के किनारे बसा हुआ है जो प्रसिद्ध सिर दरिया की एक प्रमुख उपनदी है और शहर से गुज़रते हुए एक आकर्षक तंग घाटी बनाती है। इस शहर में दो क्षेत्रीय संग्रहालय, एक आकर्षक मस्जिद, एक 'हाकिमयत' नामक सरकारी कार्यालय और कुछ यात्रियों के ठहरने के होटल हैं लेकिन इनके अलावा यह एक छोटा सा शहर है। 'नारीन' शब्द मंगोल भाषा से आया है जिसमें इसका मतलब 'धूप-वाला' होता है। पुराने ज़माने में नारीन शहर पूर्व में काश्गर से पश्चिम में चुय नदी की वादी तक जाने वाली रेशम मार्ग की एक शाखा पर बसा एक छोटा सा क़स्बा हुआ करता था।\n\n", "id": "479534", "title": "नारीन"}
{"url": "https://hi.wikipedia.org/wiki?curid=479537", "text": "लुआनदी\n\nलुआनदी () या लुआनती () या शूलिआनदी () तीसरी सदी ईसापूर्व से चौथी सदी ईसवी तक आधुनिक मध्य एशिया और चीन के क्षेत्र में शासन करने वाली प्राचीन शियोंगनु लोगों का एक राजवंश था। इनका ज़िक्र महान इतिहासकार के अभिलेख, हान ग्रन्थ और अन्य प्राचीन चीनी इतिहास-ग्रन्थों में मिलता है। इस परिवार के लोग शियोंगनु समाज और प्रशासन में सर्वोच्च ओहदों पर पाए जाते थे और चानयू की उपाधियाँ भी रखते थे। लुआनदी परिवार का सबसे प्राचीन ज्ञात चानयू तूमन था।\n\n", "id": "479537", "title": "लुआनदी"}
{"url": "https://hi.wikipedia.org/wiki?curid=479539", "text": "चानयू\n\nचानयू () मध्य एशिया और चीन में शासन करने वाली बहुत-सी ख़ानाबदोश जातियों के साम्राज्यों के सर्वोच्च शासक की उपाधि हुआ करती थी। इस उपाधि का इस्तेमाल चीन के झोऊ राजवंश काल (१०४५ से २५६ ईसापूर्व) से आरम्भ होकर लगभग ८०० साल तक चला। चिन राजवंश और हान राजवंश के समकालीन शियोंगनु लोगों के लुआनदी राजपरिवार ने इसका बहुत प्रयोग किया और उस जाति में इसका प्रयोग करने वाला सर्वप्रथम शासक तूमन था। चानयू का प्रयोग समय के साथ-साथ कम अर्थ रखने लगा और छोटे-मोटे सरदार भी इसका प्रयोग करने लगे। ४०२ ईसवी के बाद इसकी बजाए सम्राटों ने ख़ागान शब्द का प्रयोग करना शुरू कर दिया।\n\n", "id": "479539", "title": "चानयू"}
{"url": "https://hi.wikipedia.org/wiki?curid=479544", "text": "तूमन\n\nतूमन या तोमान शब्द का अर्थ मंगोल भाषा और बहुत सी तुर्की भाषाओँ में 'दस हज़ार' की संख्या होता है और आधुनिक फ़ारसी में इसका अर्थ विस्तृत होकर 'असंख्य' या 'बहुत अधिक' भी हो गया है। इसका प्रयोग मध्य एशिया, मंगोलिया और ईरान में कई सन्दर्भों में मिलता है, जैसे कि -\n", "id": "479544", "title": "तूमन"}
{"url": "https://hi.wikipedia.org/wiki?curid=479555", "text": "काठात\n\nयह भारत की एक प्राचीन जनजाति है। समय के साथ काठातो में सामाजिक संगठन अस्तित्व में आया तथा यह विचार भी आया कि हमारी लडकियो की शादी बरड वंशीय रावतो में होती है, जिससे उसके मरने पर उसे हिन्दू रीति से जलाया जाता है, दफनाया नहीं जाता। इससे धार्मिक विद्वेष की सम्भावना रहती है। इसी प्रकार बरड़ों की लड़की काठातो की बहू होती है, उसे मरने के बाद दफनाया जाता है। यह सिलसिला सैकड़ो वर्ष चला। इसमे अन्दरुनी तनाव के अलावा ऐसा कोई उदाहरण नहीं मिलता है कि जब इस बात को लेकर कोई बड़ा मनमुटाव आया हो।", "id": "479555", "title": "काठात"}
{"url": "https://hi.wikipedia.org/wiki?curid=479561", "text": "तूमन चानयू\n\nतूमन () मध्य एशिया और चीन पर प्राचीनकाल में अधिकार रखने वाले शियोंगनु लोगों का सबसे पहला चानयू (सम्राट) था। उसका शासनकाल २२० ईसापूर्व से २०९ ईसापूर्व अनुमानित किया गया है। इतिहासकारों का मानना है कि तूमन का नाम शब्द मंगोल भाषा के 'तुमेन' शब्द से लिया गया है, जिसका मतलब 'दस हज़ार' होता है।\n\nतूमन का ज़िक्र कुछ चीनी इतिहास-ग्रंथों में हुआ है। माना जाता है कि यह भीतरी मंगोलिया के इलाक़े में शासक था और गांसू और शिनजियांग के क्षेत्र में विस्तृत युएझ़ी लोगों के अधीन था लेकिन चीन के चिन राजवंश ने हमला करके उसे उत्तर की तरफ़ खदेड़ दिया। उस समय की प्रथा के अनुसार उसने अपने बड़े पुत्र मोदू () को युएझ़ी दरबार के पास छोड़ा हुआ था जिस से युएझ़ियों को विश्वास था कि तूमन उन से वफ़ादारी करेगा। लेकिन तूमन अपने एक छोटे पुत्र और मोदू के छोटे सौतेले भाई के पक्ष में था क्योंकि वह उस पुत्र की माँ के बहकावे में आ गया था। मोदू ने यह बात भांप ली। तूमन ने अचानक युएझ़ियों पर हमला कर दिया - कहा जाता है कि उसने समझे की वे बदला लेने के लिए मोदू को मार देंगे। लेकिन इसी बजाए मोदू हिम्मत से अपनी जान बचाकर निकल गया।\n\nतूमन मोदू की बहादुरी से अचम्भित हुआ और उसे १०,००० सैनिकों के एक दस्ते का सिपहसालार बना दिया। मोदू ने अपने अधीन सैनिकों को अभ्यास कराया कि वे अपने तीर बिना प्रश्न करे उसी दिशा में चलाये जिस दिशा में वह स्वयं एक विशेष तीर चलाये जो उड़ते हुए सीटी की आवाज़ करे। फिर उसने इन्हें अपने प्रिय घोड़े, अपनी पत्नी और अपने पिता के प्रीय घोड़े की ओर तीर चलाकर आज़माया। सैनिकों ने बेझिझक तीनों पर तीर चला दिए। फिर मोदू ने अपने पिता तूमन पर जब अपने सीटी-वाले तीर दाग़े तो उसके सिपाहियों ने तूमन पर तीर चलाकर उसे मार डाला। मोदू नया चानयू बना। उसने सबसे पहले अपने सौतेले भाई और उसकी माँ को मरवाया और फिर उन सभी शियोंगनु अधिकारीयों को जिन्होनें उसका आदेश मनानें में आनाकानी करी।\n\n", "id": "479561", "title": "तूमन चानयू"}
{"url": "https://hi.wikipedia.org/wiki?curid=479568", "text": "लियाओ नदी\n\n[[भीतरी मंगोलिया]] के तोंगलियाओ शहर में लियाओ नदी\nलियाओ नदी या लियाओ हे () पूर्वोत्तरी चीन की मुख्य नदी है। इसकी कुल लम्बाई १,३४५ किमी है और चीन के लियाओनिंग प्रांत और लियाओदोंग प्रायद्वीप का नाम इसी नदी पर पड़ा है।\n\nइस नदी की पश्चिमी शाखा शार मोरोन नदी () और लाओहा नदी () नदियों के मिलने से बनती है। आगे चलकर इसका विलय ख़ीन्गन पहाड़ों () से उतरने वाली शिन्काई नदी () से होता है। लियाओ की पूर्वी शाखा का नाम दोंग लियाओ नदी () है और लियाओनिंग प्रांत के मध्य भाग के पहाड़ों से निकलती है। यह दोनों शाखाएँ लियाओनिंग, जीलिन और भीतरी मंगोलिया प्रान्तों के मिलन क्षेत्र में विलय होती हैं और फिर मैदानी इलाक़े से निकलकर बोहाई सागर में बह जाती है। लियाओ नदी में चिआन पर्वतों से उतरने वाली हून हे () और ताईज़ी हे () नामक दो उपनदियाँ भी मिलती हैं।\n\nपूर्वोत्तरी चीन के कुछ शेनयांग जैसे महत्वपूर्ण शहर लियाओ नदी के किनारे बसे हुए हैं। कुल मिलकर लियाओ नदी का जलसम्भर क्षेत्र २,३२,२०० वर्ग किमी है।\n\n", "id": "479568", "title": "लियाओ नदी"}
{"url": "https://hi.wikipedia.org/wiki?curid=479576", "text": "रडार इमेजिंग सेटेलाइट\n\nभारतीय अंतरिक्ष अनुसंधान संगठन द्वारा आंध्रप्रदेश के श्रिहरिकोटा से २६ अप्रैल २0१२ को ध्रुविय उपग्रह प्रक्षेपक यान -१९ की सहायता से छोड़ा गया उपग्रह है।\nइसका प्रयोग रक्षा उद्देशयों तथा आपदा प्रबंधन में करने का निश्चय किया गया है। इसे अंतरिक्ष में २६ अप्रैल की सुबह पांच बजकर 47 मिनट पर भेजा गया। इसका वजन 1858 किलोग्राम है। यह वर्ष 1993 के बाद से अब तक का सबसे भारी उपग्रह है। यह प्रक्षेपित होने के तीन दिन बाद तस्वीरें उतारने और भेजने का काम आरंभ कर देगा। यह अगले ५ वर्षों तक सक्रीय रहेगा।\n", "id": "479576", "title": "रडार इमेजिंग सेटेलाइट"}
{"url": "https://hi.wikipedia.org/wiki?curid=479601", "text": "एरियल १\n\nएरियल १ को 'यूके १' तथा 'एस ५१' के नाम से भी जाना जाता है। यह ब्रिटेन द्वारा अपने 'एरियल' कार्यक्रम के तहत अंतरिक्ष में भेजा गया पहला उपग्रह था। इसे २६ अप्रैल १९६२ को अमेरिका में स्थित केप केनावेरल एयरफोर्स स्टेशन से अमेरिकी थोर डेल्टा रॉकेट के जरिए अंतरिक्ष में प्रक्षेपित किया गया था। इसके साथ ही ब्रिटेन दुनिया में सोवियत रूस और अमेरिका के बाद अंतरिक्ष में उपग्रह भेजने वाला तीसरा देश बन गया। इस उपग्रह को अमेरिकी अंतरिक्ष एजेंसी 'नासा' द्वारा वर्ष १९५९ व १९६० में ब्रिटेन व अमेरिका के मध्य हुई राजनीतिक चर्चाओं के बाद एक अनुबंध के तहत निर्मित किया गया था। यह अंतरराष्ट्रीय सहभागिता के तहत अंतरिक्ष में भेजा गया पहला उपग्रह भी था। ६२ किलोग्राम वजनी इस बेलनाकार उपग्रह का व्यास ५८ सेमी और उंचाई २२ सेमी थी। इसमे एक टेप रिकॉर्डर के अलावा कॉस्मिक किरणों, सौर-विकिरणों और आयनमंडल संबंधी प्रयोग व अध्ययन के लिए वैज्ञानिक उपकरण लगे थे। चौदह साल तक पृथ्वी की कक्षा में रहने के बाद यह उपग्रह २४ मई १९७६ को वहां से विस्थापित हो गया।\n", "id": "479601", "title": "एरियल १"}
{"url": "https://hi.wikipedia.org/wiki?curid=479605", "text": "मोदू चानयू\n\nमोदू चानयू () मध्य एशिया, मंगोलिया और उत्तरी चीन के कई इलाक़ों पर प्राचीनकाल में अधिकार रखने वाले शियोंगनु लोगों का एक चानयू (सम्राट) था। मोदू को शियोंगनु साम्राज्य का निर्माता भी कहा जाता है और उसका शासनकाल २०९ ईसापूर्व से १७४ ईसापूर्व तक चला। मोदू ने अपने अधीन मंगोलिया के स्तेपी क्षेत्र के ख़ानाबदोश क़बीलों को संगठित किया और चीन के चिन राजवंश के लिए ख़तरा बन गया। उसका शियोंगनु साम्राज्य पूर्व में लियाओ नदी से लेकर पश्चिम में पामीर पर्वतों तक और उत्तर में साइबेरिया की बायकल झील तक विस्तृत था।\n\nतूमन चानयू () मोदू का पिता था और उसका ज़िक्र कुछ चीनी इतिहास-ग्रंथों में हुआ है। माना जाता है कि तूमन भीतरी मंगोलिया के इलाक़े में शासक था और गांसू और शिनजियांग के क्षेत्र में विस्तृत युएझ़ी लोगों के अधीन था लेकिन चीन के चिन राजवंश ने हमला करके उसे उत्तर की तरफ़ खदेड़ दिया। उस समय की प्रथा के अनुसार उसने अपने बड़े पुत्र मोदू को युएझ़ी दरबार के पास छोड़ा हुआ था जिस से युएझ़ियों को विश्वास था कि तूमन उन से वफ़ादारी करेगा। लेकिन तूमन अपने एक छोटे पुत्र और मोदू के छोटे सौतेले भाई के पक्ष में था क्योंकि वह उस पुत्र की माँ के बहकावे में आ गया था। मोदू ने यह बात भांप ली। तूमन ने अचानक युएझ़ियों पर हमला कर दिया - कहा जाता है कि उसने समझे की वे बदला लेने के लिए मोदू को मार देंगे। लेकिन इसी बजाए मोदू हिम्मत से अपनी जान बचाकर निकल गया।\n\nतूमन मोदू की बहादुरी से अचम्भित हुआ और उसे १०,००० सैनिकों के एक दस्ते का सिपहसालार बना दिया। मोदू ने अपने अधीन सैनिकों को अभ्यास कराया कि वे अपने तीर बिना प्रश्न करे उसी दिशा में चलाये जिस दिशा में वह स्वयं एक विशेष तीर चलाये जो उड़ते हुए सीटी की आवाज़ करे। फिर उसने इन्हें अपने प्रिय घोड़े, अपनी पत्नी और अपने पिता के प्रीय घोड़े की ओर तीर चलाकर आज़माया। सैनिकों ने बेझिझक तीनों पर तीर चला दिए। फिर मोदू ने अपने पिता तूमन पर जब अपने सीटी-वाले तीर दाग़े तो उसके सिपाहियों ने तूमन पर तीर चलाकर उसे मार डाला। मोदू नया चानयू बना। उसने सबसे पहले अपने सौतेले भाई और उसकी माँ को मरवाया और फिर उन सभी शियोंगनु अधिकारीयों को जिन्होनें उसका आदेश मनानें में आनाकानी करी।\n\n२०९ ईपू में तूमन को हटाकर चानयू बनने के बाद, सबसे पहले उसने शियोंगनुओं के पूर्वी पड़ोसी दोंगहु लोगों पर हमला करके उन्हें २०८ ईपू में अपने अधीन कर लिए। फिर उसने उत्तरी मंगोलिया के दिंगलींग लोगों को हराकर शक्तिशाली युएझ़ी लोगों पर निशाना साधा। २०३ ईपू में युएझ़ी लोग हार गये और उसके अधीन हो गए। मोदू की इन सफलताओं को देखकर सभी शियोंगनु सरदारों ने उसको अपना सर्वोच्च शासक मान लिया। २०० ईपू में उसने चीन के हान राजवंश के साथ तीन साल की लड़ाई के बाद हान सम्राट गाओदी () को हरा दिया। मोदू के सैनिकों ने हान सम्राट को घेर लिया लेकिन हान राजदरबार में मोदू की पत्नी को रिश्वत खिलाकर किसी तरह अपने सम्राट की जान बचाई। अगले ७० साल तक चीनियों को शियोंगनुओं में अपनी राजकुमारियाँ विवाहित करके किसी तरह अपना साम्राज्य बचाए रखना पड़ा। मोदू ने पूरे चीन पर क़ब्ज़ा करने की कोशिश नहीं करी क्योंकि उसे लगा की इतने बड़े इलाक़े पर एक विदेशी ताक़त का शासन टिक पाना कठिन होता। पश्चिम में तारिम द्रोणी के नख़्लिस्तान (ओएसिस) राज्यों ने मोदू की अधीनता स्वीकार कर ली। अपने शासन काल में मोदू ने २६ राज्यों पर २६ जंगी अभियान चलाये और उसे इतिहास में एक महान सैनिक रणनीतिज्ञ माना जाता है।\n\n", "id": "479605", "title": "मोदू चानयू"}
{"url": "https://hi.wikipedia.org/wiki?curid=479623", "text": "प्राथमिकी\n\nधारावाहिक के लिए देखें- एफ आई आर (धारावाहिक)\n\nकिसी (आपराधिक) घटना के संबंध में पुलिस के पास कार्यवाई के लिए दर्ज की गई सूचना को प्राथमिकी या प्रथम सूचना रपट (F I R) कहा जाता है।\n\nप्रथम सूचना रिपोर्ट या एफआईआर (First Information Report या FIR) एक लिखित प्रपत्र (डॉक्युमेन्ट) है जो भारत, पाकिस्तान, एवं जापान आदि की पुलिस द्वारा किसी संज्ञेय अपराध (cognizable offence) की सूचना प्राप्त होने पर तैयार किया जाता है। यह सूचना प्रायः अपराध के शिकार व्यक्ति द्वारा पुलिस के पास एक शिकायत के रूप में दर्ज की जाती है। किसी अपराध के बारे में पुलिस को कोई भी व्यक्ति मौखिक या लिखित रूप में सूचित कर सकता है। FIR पुलिस द्वारा तेयार किया हुआ एक दस्तावेज है जिसमे अपराध की सुचना वर्णित होती है I सामान्यत: पुलिस द्वारा अपराध संबंधी अनुसंधान प्रारंभ करने से पूर्व यह पहला कदम अनिवार्य है I\n\nभारत में किसी भी व्यक्ति द्वारा शिकायत के रूप में प्राथमिकी दर्ज कराने का अधिकार है। किंतु कई बार सामान्य लोगों द्वारा दी गई सूचना को पुलिस प्राथमिकी के रूप में दर्ज नहीं करती है। ऐसे में प्राथमिकी दर्ज कराने के लिए कई व्यक्तियों को न्यायालय का भी सहारा लेना पड़ा है।\n\nजब किसी अपराध की सूचना पुलिस अधिकारी को दी जाती है, तो उसे एफ़आइआर कहते हैं। इसका पूरा रूप है है- 'फ़र्स्ट इनफ़ॉरमेशन रिपोर्ट'। आप पुलिस के पास किसी भी प्रकार के अपराध के संबंध में जा सकते हैंI अति-आवश्यक एवं गंभीर मामलों मैं पुलिस को FIR तुरंत दर्ज कर अनुसंधान प्रारंभ करना अनिवार्य है I अपराध की सूचना को लिपिबद्ध करने का कार्य पुलिस करती है। प्रावधान है कि टेलिफोन से प्राप्त सूचना को भी एफ़आइआर की तरह समझा जा सकता है। भारतीय दंड प्रक्रिया संहिता 1973 के  धारा 154 के तहत एफ़आइआर की प्रक्रिया पूरी की जाती है। यह वह महत्वपूर्ण सूचनात्मक दस्तावेज होता है जिसके आधार पर पुलिस कानूनी कार्रवाई को आगे बढ़ाती है।\n\nएफ़आइआर संज्ञेय अपराध होने पर दर्ज की जा जाती है। संज्ञेय अपराध के बारे में प्रथम सूचना रिपोर्ट कोई भी व्यक्ति दर्ज करवा सकता है। इसके तहत पुलिस को अधिकार होता है कि वह आरोपी व्यक्ति को गिरफ्तार करे और जांच-पड़ताल करे. जबकि अपराध संज्ञेय नहीं है, तो बिना कोर्ट के इजाजत के कार्रवाई संभव नहीं हो पाती।\n\nहालांकि पुलिस की नजर में दी गयी जानकारी में अगर जांच-पड़ताल के लिए पर्याप्त आधार नहीं बनता है, तो वह कार्रवाई के लिए बाध्य नहीं। इस स्थिति में उसे कार्रवाई न करने की वजह को लॉग बुक में दर्ज करना होता है, जिसकी जानकारी भी सामनेवाले व्यक्ति को देनी होती है। पुलिस अधिकारी अपनी तरफ़ से इस रिपोर्ट में कोई टिप्पणी नहीं जोड़ सकता। शिकायत करनेवाले व्यक्ति का अधिकार है कि उस रिपोर्ट को उसे पढ़ कर सुनाया जाये और उसकी एक कॉपी उसे दी जाये। इस पर शिकायतकर्ता का हस्ताक्षर कराना भी अनिवार्य है। अगर थानाध्यक्ष सूचना दर्ज करने से इनकार करता है, तो वरिष्ठ पदाधिकारियों से मिलकर या डाक द्वारा इसकी सूचना देनी चाहिए।\n\nअक्सर FIR दर्ज करते वक़्त आगे के कार्यवाही को सरल बनाने हेतु इस बात का ध्यान रखा जाता हैं कि घटनास्थल से संलग्न थाने में ही इसकी शिकायत दर्ज हो परन्तु कई बार ऐसे मौके आते हैं जब पीड़ित को विपरीत एवं विषम परिस्थितियों में किसी बाहरी पुलिस थाने में केस दर्ज करने की जरुरत पड़ जाती हैं। मगर अक्सर ऐसा देखा जाता हैं कि पुलिस वाले अपने सीमा से बहार हुई किसी घटना के बारे में उतने गंभीर नहीं दिखाए देते. ज्ञात हो कि FIR आपका अधिकार हैं एवं आपके प्रति हो रही असमानताओ का ब्यौरा भी, अतः सरकार ने ऐसे विषम परिस्थितियों में भी आपके अधिकारों को बचाए रखने हेतु ZERO FIR का प्रावधान बनाया है। इसके तहत पीड़ित व्यक्ति अपराध के सन्दर्भ में अविलम्ब कार्यवाही हेतु किसी भी पुलिस थाने में अपनी शिकायत दर्ज करवा सकते हैं एवं बाद में केस को उपरोक्त थाने में ट्रान्सफर भी करवाया जा सकता हैं।\n\n\n", "id": "479623", "title": "प्राथमिकी"}
{"url": "https://hi.wikipedia.org/wiki?curid=479644", "text": "अज्ञान\n\nअज्ञान - वस्तु के ज्ञान का अभाव। अज्ञान दो प्रकार का हो सकता है- एक वस्तु के ज्ञान का अत्यंत अभाव, जैसे सामने रखी वस्तु को न देखना; दूसरा वस्तु के वास्तविक स्वरूप के स्थान पर दूसरी वस्तु का ज्ञान। प्रथम अभावात्मक और दूसरा भावात्मक ज्ञान है। इंद्रियदोष, प्रकाशादि उपकरण, अनवधानता आदि के कारण अज्ञान उत्पन्न होता है।\n\nन्याय दर्शन में अज्ञान आत्मा का धर्म माना गया है। सौतांत्रिक वस्तु के ऊपर ज्ञानाकार के आरोपण को अज्ञान कहते हैं। माध्यमिक दर्शन में ज्ञान मात्र अज्ञानजनित है।\n\nभावात्मक अज्ञान सत्य नहीं है क्योंकि उसका बोध हो जाता है। यह असत्य नहीं भी है क्योंकि रज्जु में सर्पादि ज्ञान से सत्य भय उत्पन्न होता है। अतएव वेदांत में अज्ञान अनिर्वचनीय कहा गया है।\n\nसांसारिक जीवन के अज्ञान के अतिरिक्त भारतीय दर्शन में अज्ञान को सृष्टि का आदि कारण भी माना गया है। यह अज्ञान प्रपंच का मूल कारण है। उपनिषदों में प्रपंच को इंद्र की माया का नाना रूप माना गया है। माया के आवरण को भेदकर आत्मा या ब्रह्म का सद्ज्ञान प्राप्त करने का उपदेश दिया गया है। बौद्ध दर्शन में भी अविद्या अथवा अज्ञान से प्रतीत्य समुत्पन्न संसार की उत्पत्ति बतलाई गई है। अद्वैत-वेदांत में अज्ञान को आत्मा के प्रकाश का बाधक माना गया है। यह अज्ञान जान-बूझकर नहीं उत्पन्न होता, अपितु बुद्धि का स्वाभाविक रूप है। दिक्‌, काल और कारण की सीमा में संचरण करने वाली बुद्धि अज्ञानजनित है, अत बुद्धि के द्वारा उत्पन्न ज्ञान वस्तुत अज्ञान ही है। इस दृष्टि से अज्ञान न केवल वैयक्तिक सत्ता है अपितु यह एक व्यक्ति निरपेक्ष शक्ति है, जो नामरूपात्मक जगत्‌ तथा सुखदुखादि प्रपंच को उत्पन्न करती है। बुद्धि से परे होकर तत्साक्षात्कार करने पर इस अज्ञान का विनाश संभव है।\n\n\n", "id": "479644", "title": "अज्ञान"}
{"url": "https://hi.wikipedia.org/wiki?curid=479648", "text": "मनास की दास्तान\n\nमनास की दास्तान () मध्य एशिया के किरगिज़ लोगों की एक शौर्य काव्य-गाथा है। यह १८वीं सदी में लिखी गई थी लेकिन हो सकता है कि इसकी कहानी उस से पहले से प्रचलित हो। मनास किरगिज़ लोगों का एक ऐतिहासिक महानायक था। मनास कथा में उसे बहुत बहादुर बताया गया है और बतलाया जाता है कि कैसे उसने किरगिज़ लोगों के बहुत दुश्मनों से टक्कर लेकर उन्हें हराया, जैसे कि ख़ितानी, ओइरत लोग, उईग़ुर और अफ़ग़ान​।\n\nमनास-दास्तान किरगिज़ भाषा की सब से महत्वपूर्ण साहित्य-कृति मानी जाती है। किर्गिज़स्तान में यह वीर-कथा रस्मी रूप से गाकर सुनाई जाती है और मनास-दास्तान सुनाने वाले को 'मनासची' () कहा जाता है। मनास गाथा में क़रीब ५ लाख पंक्तियाँ हैं जो महाभारत से ढाई गुना है (हालाँकि महाभारत शब्दों के हिसाब से अधिक लम्बी है)। इस कथा के कुछ रूपों में मनास को नोगाई ख़ान बताया गया है। १९९५ में किर्गिज़स्तान की सरकार ने मनास की १००० वीं जन्म जयंती का राष्ट्रोत्सव मनाया।\n\n", "id": "479648", "title": "मनास की दास्तान"}
{"url": "https://hi.wikipedia.org/wiki?curid=479665", "text": "तलास\n\nतलास () मध्य एशिया के किर्गिज़स्तान देश में एक छोटा-सा शहर है और उस राष्ट्र के तलास प्रांत की राजधानी भी है। तलास शहर १८७७ में रूसी साम्राज्य के ज़माने में भेजे गए लोगों द्वारा तलास नदी की वादी में दो ऊँची पर्वत शृंखलाओं के बीच बसाया गया था। इस शहर के दक्षिण में बेश-ताश वादी है (बेश-ताश का मतलब किरगिज़ भाषा में 'पांच पत्थर' होता है)।\n\nतलास शहर व्यापारिक रूप से तलास नदी की घटी में ही स्थित काज़ाख़स्तान के तराज़ शहर से जुड़ा हुआ था। जब सोवियत संघ ख़त्म हुआ तो किर्गिज़स्तान और काज़ाख़स्तान दो अलग राष्ट्र बन गए और उनकी आपसी सीमा पर काज़ाख़स्तान ने कई रोकें लगा दीं। तलास शहर किर्गिज़स्तान की चुय नदी की घाटी और राजधानी बिश्केक से अपने पास के पर्वतों के कारणवश कटा हुआ था इसलिए सीमा बंद हो जाने का इस शहर की अर्थव्यवस्था पर बहुत बुरा असर पड़ा। यहाँ के किर्गिज़स्तान के बाक़ी इलाक़ों में जाने के लिए बहुत से मोड़ो वाली एक ३,५०० मीटर ऊँची पहाड़ी सड़क से गुज़ारना पड़ता है जिसपर यातायात धीरे चलता है। बर्फ़बारी की वजह से सर्दियों में यह सड़क पूरी तरह बंद हो जाती है।\n\nमनास की दास्तान किर्गिज़स्तान की राष्ट्रीय वीर-गाथा है और मनास का जन्मस्थल तलास प्रांत के आला तू () पर्वतों में बताया जाता है। तलास शहर से चंद किलोमीटर दूर एक मक़बरा है जिसका नाम 'कुम्बोज़ मनास' () है (यानि 'मनास का गुम्बज़')। लेकिन सन् १३३४ (अनुमानित) में बने इस गुम्बज़ पर 'अमीर अबूका की बेटी और स्त्रीयों में महानतम, केनिकेज़ ख़ातून​' का नाम दर्ज है। इसपर यह मान्यता है कि यह मनास की पत्नी ने जान-बूझकर ग़लत लिखवाया ताकि मनास के दुश्मन चकमा खा जाएँ और उसके शव का निरादर न कर सकें। इस मक़बरे को अब एक संग्रहालय बना दिया गया है।\n\n", "id": "479665", "title": "तलास"}
{"url": "https://hi.wikipedia.org/wiki?curid=479672", "text": "मिडनाइट्स चिल्ड्रेन\n\nमिडनाइट्स चिल्ड्रेन () (१९८१) में प्रकाशित सलमान रश्दी के द्वारा लिखा गया एक उपन्यास है। इस उपन्यास का शिल्प जादुई यथार्थवाद पर आधारित है।\n\n 'मिडनाइट्स चिल्ड्रेन' स्वतंत्रता के बाद की घटनाओं पर आधारित है। इस कहानी का नायक और मुख्य चरित्र सलीम सिनाई है। सलीम सिनाई का जन्म १५ अगस्त १९४७, रात के 12 बजे हुआ था। इसी वजह से सलीम का जन्म टेलीपैथिक शक्तियों के साथ हुआ था।\n\n\"इमरजेंसी\" के बाद सलीम और बाकी लोग अपनी-अपनी शक्तियां खो देते हैं। शक्तियां खोने के बाद सलीम अपनी और अपने देश की कहानी अपने बेटे के लिए लिखता है, जिसे अपने पिता से वही असाधारण शक्तियां मिलती हैं।\n", "id": "479672", "title": "मिडनाइट्स चिल्ड्रेन"}
{"url": "https://hi.wikipedia.org/wiki?curid=479688", "text": "लसोडा\n\nभारत के विभिन्न क्षेत्रों में पाया जाने वाला यह एक बहुउपयोगी वृक्ष‍ है। इसके फूल, फल एवं पत्तियों का उपयोग खाद्य के रूप में किया जाता है। पतझड़ के बाद आने वाली कोमल पत्तियाँ एवं फूल।। जिसे बोहार भाजी के नाम से जाना जाता है।। का उपयोग सब्जि के रूप में किया जाता है। फल जिसे लसोड़ा कहते हैं, का उपयोग आम के साथ बनाए जाने वाले अचार के साथ बहुतायत से किया जाता है। इस फल के पकने पर एक गोंद जैसा पदार्थ निकलता है जिसका उपयोग औषधी के रूप में किया जाता है।\n", "id": "479688", "title": "लसोडा"}
{"url": "https://hi.wikipedia.org/wiki?curid=479740", "text": "कोरिया ज़िला\n\nकोरिया भारतीय राज्य छत्तीसगढ़ का एक ज़िला है। ज़िले का मुख्यालय कोरिया (छत्तीसगढ़) हैं। बैकुन्ठपुर तथा मनेन्द्रगढ प्रमुख व्यावसायिक नगर है।\n\nक्षेत्रफल - वर्ग कि.मी.\n\nजनसंख्या - (2001 जनगणना)\n\nसाक्षरता - 66.9%\n\nएस. टी. डी (STD) कोड - 07775\n\nजिलाधिकारी - (सितम्बर 2006 में)\n\nसमुद्र तल से उचाई -\n\nअक्षांश - ′- 23.48' N\n\nदेशांतर - ′- 82°47' E\n\nऔसत वर्षा - 1506.5mm\n", "id": "479740", "title": "कोरिया ज़िला"}
{"url": "https://hi.wikipedia.org/wiki?curid=479745", "text": "एफ आई आर (धारावाहिक)\n\nएफ आई आर सब टीवी पर दिखाया जाने वाला एक हास्य धारावाहिक है। जो 31 जुलाई 2006 से 23 जनवरी 2015 तक सोमवार से शुक्रवार रात 10:30 को प्रसारित होता था। \n\n\n\n", "id": "479745", "title": "एफ आई आर (धारावाहिक)"}
{"url": "https://hi.wikipedia.org/wiki?curid=479749", "text": "विक्टोरियस\n\nविक्टोरियस () एक अमेरिकी धारावाहिक है जिसकी रचना डैन श्निडर द्वारा निकलोडीयन के लिए की गौ है। यह शृंखला गायिका बनने की इच्छा रखने वाली टोरी वेगा (विक्टोरिया जस्टिस), एक युवा लड़की जो होलीवुड आर्ट्स हाई स्कुल में कला की शिक्षा ले रही है, के इर्द-गिर्द घुमती है जो उस विद्यालय में अपनी बड़ी बहन ट्रीना (डैनिएला मोनेट) की जगह लेती है। विद्यालय के पहले ही दिन उसकी मुलाकात आंद्रे हैरिस (लियोन थोमस III), रॉबी शापिरो (मैट बेनेट), रेक्स पावर्स (रॉबी की कठपुतली), जेड वेस्ट (एलिज़ाबेथ गिलिस), कैट वैलेन्टिन (एरियाना ग्रांडे) और बेक ऑलिवर (इवान जोगिया) से होती है।\n\n", "id": "479749", "title": "विक्टोरियस"}
{"url": "https://hi.wikipedia.org/wiki?curid=479750", "text": "ख़्वारेज़्म\n\nख़्वारेज़्म​, ख़्वारज़्म​ या ख़्वारिज़्म​ () मध्य एशिया में आमू दरिया के नदीमुख (डेल्टा) में स्थित एक नख़लिस्तान (ओएसिस) क्षेत्र है। इसके उत्तर में अरल सागर, पूर्व में किज़िल कुम रेगिस्तान, दक्षिण में काराकुम रेगिस्तान और पश्चिम में उस्तयुर्त पठार है। ख़्वारेज़्म​ प्राचीनकाल में बहुत सी ख़्वारेज़्मी संस्कृतियों का केंद्र रहा है जिनकी राजधानियाँ इस इलाक़े में कोनये-उरगेंच और ख़ीवा जैसे शहरों में रहीं हैं। आधुनिक काल में ख़्वारेज़्म का क्षेत्र उज्बेकिस्तान और तुर्कमेनिस्तान के राष्ट्रों के बीच बंटा हुआ है। ऐतिहासिक दृष्टि से मुस्लिम काल तक भारत के साथ इसका घना संबंध था।\n\nख़्वारेज़्म मध्य एशिया में स्थित ख़ीवा का प्राचीन नाम है। ख़ीवा एक युग में महान राज्य था जो विभिन्न कालों में 'कोरस्मिया', 'ख्वारेज्म' और 'जुर्जानिया' (जुर्गेज, उरगेन्च) के नाम से पुकारा जाता रहा है। उन दिनों वक्षु (आमू दरिया) मध्य एशिया और यूरोप के बीच कास्पियन सागर के राह से जलमार्ग का काम देती थी। कोरेस्मिया का उल्लेख हेरोदोतस के इतिहास में पाया जाता है। उन दिनों यह ईरानी साम्राज्य का एक अंग था। दारा ने वहाँ एक क्षत्रप नियुक्त कर रखा था। किंतु ६८० ई. से पूर्व का उसका विशेष इतिहास ज्ञात नहीं है। जब यह अरबों के अधिकार में आया और ख़लीफ़ा की शक्ति का ह्रास हुआ तो प्रांतीय शासक स्वतंत्र हो गए। इतिहास में प्रथम ज्ञात शासक ९९५ ई. में मामून-इब्न-मुहम्मद हुआ। १०१७ ई. में महमूद गज़नवी ने उसपर अधिकार किया। पश्चात् वह सलजूक़ तुर्कों के हाथ आया। १०९९ ई. में प्रांतीय शासक कुतुबुद्दीन ने राज्याधिकार हस्तगत कर लिया। पश्चात् उसके वंशज अलाउद्दीन मुहम्मद ने इराक़ तक अपना अधिकर किया। १२१९ ई. में चंगेज ख़ान का उत्थान आरंभ हुआ उन दिनों यह मध्य एशिया का सबसे बड़ा नरेश था। १३७९ में तैमूर ने इस भू भाग पर अधिकार किया और १५१२ ई. में वह उज़बेकों के हाथ लगा।\n\n१७वीं शती में ख़ीवा रूसियों के संपर्क में आया। येक (उराल नदी का प्राचीन नाम) के काँठे में रहनेवाले कज़ाख़ लोगों को कास्पियन सागरीय प्रदेश में धावा मारने के प्रसंग में जब इस धनिक प्रदेश की बात ज्ञात हुई तो उन्होंने इसके मुख्य नगर उरगेंच को लूटने के लिये अनेक धावे किए। १७१७ ई. में रूस सम्राट् पीतर महान् का जब वक्षु (आमू) नदी में लौह मिश्रित बालू की बात ज्ञात हुई तो कुछ इस कारण और कुछ तूरान के रास्ते भारत से व्यापारिक संपर्क स्थापित करने के उद्देश्य से खीव के खान हार गए। किंतु शीघ्र ही ख़ीवावासियों ने छल करके रूसी सेना को नष्ट कर दिया।\n\nखीव की ओर रूस का ध्यान १९वीं शती के तिसरे दशक में पुन: गया। १८३९ में जनरल पेरोवस्की ने उसपर अधिकार करने का प्रयास किया। इस बार भी रूसियों को मुँह की खानी पड़ी और विनाश का सामना करना पड़ा। १८४७ ई० में रूसियों ने सीर दरिया के मुहाने पर एक दुर्ग खड़ा किया। फलस्वरूप खीव के लोगों को अपना न केवल भू भाग खोना पड़ा वरन् उनके हाथ से कर देने वोले खिरगिजी भी निकल गए और रूसियों को आगे के अभियान के लिये एक आधार प्राप्त हुआ। १८६९ में कास्पियन सागर के पूर्वी तट पर क्रस्नोवोदक नगर की स्थापना हुई और १८७१-७२ में खीव जाने वाले भू भाग की रूसी तुर्किस्तान के विभिन्न भागों से काफी जाँच पड़ताल करने के बाद १८७३ मे खीव के विरुद्ध बड़े पैमाने पर सैनिक अभियान आरंभ हुआ और १० हजार सैनिक लेकर जनरल काफमैन मीन ओर से क्रस्नोवोदस्क, ओरेनबुर्ग और ताशकंद से खीव की ओर बढ़े और बिना अधिक श्रम किए वक्षु नदी के दाहिने किनारे स्थिति ३५,७०० वर्ग मील भूमि को रूस में सम्मिलित कर लिया। खान को भारी कर देने पर बाध्य किया।\n\n१९१९ में सोवियत सरकार ने खीव के खान को निष्कासित कर खीव को अपने पूर्णअधिकार में ले लिया। अब रूसी, तुर्किस्तान, खीव, बुखारा तथा कास्पियन तटवर्ती प्रदेशों को मिला कर दो सोवियत समाजवादी गणराज्य-उजबेकिस्तान और तुर्कमेनिस्तान बन गए। अक्टूबर, १६२४ में ये दो गणराज्य सोवियत संघ में सम्मिलित हो गए।\n\nवर्तमान समय में ख़्वारेज़्म का क्षेत्र उज्बेकिस्तान और तुर्कमेनिस्तान के राष्ट्रों के बीच बंटा हुआ है।\n\n'ख़्वारेज़्म​' शब्द में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "479750", "title": "ख़्वारेज़्म"}
{"url": "https://hi.wikipedia.org/wiki?curid=479758", "text": "तमग़ा\n\nतमग़ा () मध्य एशिया, मंगोलिया और उसके आसपास के इलाक़ों में बसने वाले प्राचीन ख़ानाबदोश क़बीलों की संस्कृति में विशेष मोहरों और चिह्नों को कहा जाता था। यही शब्द इन लोगों से सम्पर्क रखने वाली बहुत सी अन्य संस्कृतियों में प्रवेश कर गया, जिनमें भारतीय उपमहाद्वीप, ईरान, तुर्की और कुछ अन्य देश शामिल हैं। हिन्दी में 'तमग़ा' शब्द का मतलब प्रमाण के रूप में दिए जाने वाले किसी भी विशेष चिह्न के लिए प्रयोग होता है, मसलन खेल में जीतने पर प्रमाण के रूप में मिलने वाले पदक (मेडल) को अक्सर 'तमग़ा' कहा जाता है। पारम्परिक रूप से सरकारी शुल्क अदा करने पर या अन्य सरकारी दस्तावेज़ों पर लगने वाली मोहर को भी उत्तर भारत में 'तमग़ा' कहा जाता था।\n\n'तमग़ा' में बिंदु-वाले 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nयह कुछ ओग़ुज़​ तुर्की क़बीलों के तमग़े हुआ करते थे -\n\n", "id": "479758", "title": "तमग़ा"}
{"url": "https://hi.wikipedia.org/wiki?curid=479762", "text": "एक दुसरे से करते हैं प्यार हम\n\nएक दुसरे से करते हैं प्यार हम यह भारतीय शो हे। जो स्टार प्लस चैनल पर प्रदर्शित होती है।\n", "id": "479762", "title": "एक दुसरे से करते हैं प्यार हम"}
{"url": "https://hi.wikipedia.org/wiki?curid=479766", "text": "एक हज़ारों में मेरी बहना है\n\n' 'एक हजारों में मेरी बहना है\" एक भारतीय साबुन ओपेरा उस पर अकड़ स्टार प्लस शो 3 अक्टूबर 2011 को प्रीमियर हुआ और हर सोम - शुक्र 8:30 बजे (आईएसटी) अकड़। शो के बारे में दो बहनों जीविका और मानवी, जो प्रत्येक पर्याप्त अन्य उनके जीवन और भी सांस साझा प्यार है।\n", "id": "479766", "title": "एक हज़ारों में मेरी बहना है"}
{"url": "https://hi.wikipedia.org/wiki?curid=479767", "text": "अधिदेवता\n\nअधिदेवता या अधिदेवी ऐसे देवता या देवी को कहते हैं। जो किसी स्थान, परिवार, गाँव, शहर, व्यक्ति, राष्ट्र, व्यवसाय या अन्य चीज़ का रक्षक होने के लिए विशेष मान्यता रखता हो। उदाहरण के लिए हिन्दू धर्म में ज्ञान की अधिदेवी सरस्वती हैं।\n\nअंग्रेज़ी में अधिदेवता या अधिदेवी को 'ट्यूटेलरी' () कहा जाता है।\n\nहिन्दू धर्म में कई प्रकार के अधिदेव हुआ करते हैं। गाँवों के अधिदेवों को 'ग्राम देवता' भी कहा जाता है। परिवारों के अधिदेवों को 'कुलदेवता' और 'इष्टदेवता' कहा जाता है। किसी प्रान्त या समुदाय के देवता को 'लोकदेवता' कहा जाता है।\n\nप्राचीन रोम की सभ्यता में अधिदेव हुआ करते थे। मसलन लानूवियम () शहर की कुलदेवी जूनो () थीं।\n\n", "id": "479767", "title": "अधिदेवता"}
{"url": "https://hi.wikipedia.org/wiki?curid=479770", "text": "पति\n\nपति बहुत-सी हिन्द-ईरानी भाषाओँ में 'स्वामी' या 'मालिक' के लिए एक शब्द है। यह संस्कृत, हिन्दी, अवस्ताई फ़ारसी और बहुत सी अन्य भाषाओँ में देखा जाता है। इसका स्त्रीलिंग रूप 'पत्नी' है, जिसका अर्थ 'स्वामिनी' या 'मालकिन' निकलता है। यह शब्द अक्सर दुसरे शब्दों के पीछे स्वामित्व दिखने के लिए जोड़ा जाता है, जैसे कि 'लखपति', 'सेनापति' और 'क्षेत्रपति'। आधुनिक हिन्दी, नेपाली, बंगाली और अन्य हिन्द-आर्य भाषाओँ में अकेले 'पति' शब्द का अर्थ 'शौहर' होता है और 'पत्नी' का अर्थ 'बीवी'। यह 'दम्पति' जैसे शब्दों में भी प्रयोग होता है, जिसका अर्थ है 'घर के मालिक-मालकिन'।\n\nमाना जाता है कि 'पति' शब्द अति-प्राचीन है और आदिम हिन्द-यूरोपीय भाषा से उत्पन्न हुआ था। अवस्ताई भाषा जैसी प्राचीन ईरानी भाषाओँ में भी 'दमन-पैति' जैसे शब्द थे, जो संस्कृत के 'दम्पति' शब्द का सजातीय शब्द है। 'पति' के सजातीय शब्द बहुत सी हिन्द-यूरोपीय भाषाओँ में मिलते हैं। मसलन अंग्रेज़ी का एक शब्द 'डॅस्पॉट​' (despot) है, जो यूनानी भाषा के δεσ-πότης (देस-पोतिस) से विकसित हुआ है। यूनानी में इसका अर्थ 'मालिक, स्वामी, शासक' हुआ करता था और अंग्रेज़ी में इसका मतलब बदलकर 'तानाशाह' हो गया है। लातिनी भाषा में इस 'पोती' का अर्थ यूनानी और संस्कृत से ज़रा बदल गया और 'स्वामी' कि जगह इसका अर्थ 'क्षमता' बन गया। यह अर्थ-परिवर्तन भाषाविज्ञान में 'संज्ञा से विशेषण बन जाने के परिवर्तन का उदाहरण' बुलाया गया है। इस से अंग्रेज़ी के पोटेंट (potent, यानि 'शक्तिशाली'), पोटेंशियल (potential, यानि 'क्षमता') और पोटेंटेट​ (potentate, यानि 'शासक') शब्द आये हैं। यूरोप की लिथुएनियाई भाषा में 'पत्स' (pats) शब्द का अर्थ हिन्दी के 'पति' की तरह ही 'शौहर' होता है।\n\n", "id": "479770", "title": "पति"}
{"url": "https://hi.wikipedia.org/wiki?curid=479776", "text": "कोंडागांव जिला\n\nयह भारतीय राज्य छत्तीसगढ़ का एक जिला है। मुख्यमंत्री डॉ रमन सिंह ने 15 अगस्त 2011 को 9 और नए जिलो कि और घोषणा कि जो 1 जनवरी 2012 से अस्तित्व में आ गए।\n", "id": "479776", "title": "कोंडागांव जिला"}
{"url": "https://hi.wikipedia.org/wiki?curid=479785", "text": "फ़रवहर\n\nफ़रवहर, जिसे प्राचीन फ़ारसी में प्रवहर लिखते थे, पारसी धर्म का सब से अधिक पहचाने जाने वाला चिह्न है। बीसवीं सदी में ईरान पर राज करने वाले पहलवी राजवंश ने इसे अपने साम्राज्य का और ईरानी राष्ट्र का चिह्न भी चुना था। इसमें एक परों वाले चक्र के बीच एक राजसी आकृति का दाढ़ी वाला व्यक्ति दर्शाया जाता है।\n\nअवस्ता (पारसी धर्म-ग्रन्थ) में 'फ़्रवशी' दिव्य रक्षक-आत्मा को कहते हैं। इसके विपरीत 'उर्वन' वह आत्मा होती है जो संसार में अच्छे-बुरे की अनंत लड़ाई में अच्छाई के लिए लड़ने भेजी जाती है। यह मान्यता है कि शारीरिक मृत्यु के चार दिन बाद उर्वन फ़्रवशी को लौट जाती है और संसार में हुए अपने अनुभवों को फ़्रवशी को दे देती है। 'फ़रवहर' शब्द इसी 'फ़्रवशी' शब्द से उत्पन्न हुआ है और आधुनिक सोच है कि यह चिह्न उसी रक्षक आत्मा को दर्शाती है। ध्यान दें कि 'फ़्रवशी' शब्द 'फ़्रवर्ती' का एक रूप है, क्योंकि 'र्त' अवस्ताई भाषा में अक्सर 'श' बन जाता था। क्योंकि संस्कृत और अवस्ताई दोनों हिन्द-ईरानी भाषा परिवार की बहनें हैं, इसलिए संस्कृत में इसका सजातीय शब्द 'प्रवर्तिन' होता, जिसका अर्थ है 'वह जो आगे ले जाए'। लेकिन यह शब्द संस्कृत में इस रूप में नहीं मिलता और इसकी बजाए संस्कृत का सही शब्द 'प्रवर्तक' है, जिसका अर्थ है 'वह जो आगे बढ़ाए'।\n\nपर-युक्त चक्र या पर-युक्त सूर्य का चिह्न मध्य पूर्व के क्षेत्र में प्राचीनकाल से प्रयोग होता आया है। यह कांस्य युग की मोहरों में भी देखा जा सकता है। कुछ समय बाद इस चक्र के अन्दर एक मनुष्य की आकृति भी डाली जाने लगी थी। असीरियाई लोगों के लिए यह उनके अशूर () नामक देवता का रूपांकन था। यह फ़रवहर के चिह्न का स्रोत होने के बावजूद यह ज्ञात नहीं है कि जिन ईरानी विद्वानों ने इस चिह्न का प्रयोग पारसी धर्म में आरम्भ किया। वे इस चिह्न के साथ क्या मतलब जोड़ते थे। इतना ज़रूर है कि ईरान में इसे सबसे पहले शाही शिलालेखों में देखा गया इसलिए शायद यह 'ख़्वारनाह​' का प्रतीक रहा हो। 'ख़्वारनाह​' () शब्द का मतलब पारसी धर्म-ग्रंथों में 'सम्राट की दिव्य महानता' निकलता है, यानि वह दिव्य महानता जो किसी शासक या सम्राट के साथ जुड़कर उसकी सहायता करे। संभव है कि फ़रवहर इन शिलालेखों में सम्राट की फ़्रवशी दर्शा रहा हो।\n\n", "id": "479785", "title": "फ़रवहर"}
{"url": "https://hi.wikipedia.org/wiki?curid=479790", "text": "निव्ख़ लोग\n\nनिव्ख़ या निव्ख़ी () या गिल्यक एक मानव समुदाय है जो रूस के सूदूर-पूर्व में साख़ालिन द्वीप और ख़ाबारोव्स्क क्राय में अमूर नदी के सागर से मिल जाने वाले क्षेत्र में रहता है। यह इस क्षेत्र के प्राचीनतम निवासी माने जाते हैं। प्राचीनकाल में यह गर्मियों में समुद्र-तटों के पार और सर्दियों में तटों से हटकर नदी-झरनों के पास मछुआरों और शिकारियों का जीवन व्यतीत करते थे। सन् २००२ की रूसी जनगणना में इनकी अनुमानित आबादी केवल ५,२८७ गिनी गई थी। इनकी भाषा बिलकुल पृथक है और इसका किसी भी अन्य ज्ञात भाषा से सम्बन्ध नहीं, हालांकि इस भाषा के अन्दर चार ज्ञात उपभाषाएँ हैं।\n\n'निव्ख़' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nमाना जाता है कि निव्ख़ों के पूर्वज साइबेरिया में बायकल झील से पूर्व में आज से १०,००० साल से भी पहले पहुंचे। निव्ख़ों के बाद इस क्षेत्र में बहुत सी अन्य जातियाँ आई जिनसे निव्ख़ों को बहुत हानि हुई। पहले यहाँ तुन्गुसी लोग आए, जिनके एक मान्छु-नामक समुदाय ने निव्ख़ों से लगान लेना शुरू कर दिया। १९वीं सदी तक इस इलाक़े में रूसी साम्राज्य का क़ब्ज़ा हो गया और रूसी कोज़ाकों ने निव्ख़ ज़मीनों को अपना बनाकर निव्ख़ों को एक छोटा-सा निर्धन अल्पसंख्यक समुदाय बना छोड़ा। आधुनिक युग में बहुत से निव्ख़ों ने रूसी रहन-सहन और खान-पान अपना लिया है। धार्मिक दृष्टि से अधिकतर निव्ख़ ओझा प्रथा में विशवास रखते हैं हालांकि कुछ ने रूसी ईसाई धर्म अपना लिया है।\n\n", "id": "479790", "title": "निव्ख़ लोग"}
{"url": "https://hi.wikipedia.org/wiki?curid=479794", "text": "स्लावी भाषाएँ\n\nस्लावी भाषाएँ () या स्लावोनी भाषाएँ () हिन्द-यूरोपीय भाषा परिवार की एक उपशाखा है जो पूर्वी यूरोप, बाल्कन क्षेत्र और उत्तरी एशिया के साइबेरिया क्षेत्र में बोली जाती हैं। स्लावी भाषाएँ बोलने वाली मूल जातियों को स्लाव लोग कहा जाता है।\n\nआमतौर पर भाषावैज्ञानिक स्लावी भाषाओँ को तीन उपपरिवारों में विभाजित करते हैं -\n\n", "id": "479794", "title": "स्लावी भाषाएँ"}
{"url": "https://hi.wikipedia.org/wiki?curid=479802", "text": "तुलसी पीठ\n\nतुलसी पीठ सेवा न्यास जानकी कुंड, चित्रकूट, मध्य प्रदेश में स्थित एक भारतीय धार्मिक और सामाजिक सेवा संस्था है। इसे हिंदू धार्मिक नेता जगद्गुरु रामभद्राचार्य द्वारा २ अगस्त १९८७ को स्थापित किया गया था। रामभद्राचार्य का मानना है कि जहाँ पर यह पीठ स्थित है, उस जगह रामायण के अनुसार, राम ने अपने भाई भरत को अपनी चप्पले दी थी। यह प्रसिद्ध कवि संत तुलसीदास के नाम पर है।\n\nतुलसी पीठ के परिसर में रामभद्राचार्य का निवास, राघव सत्संग भवन नामक एक संलग्न सभामण्डप सहित काँच मंदिर नामक एक देवालय, एक छोटी गौशाला, नेत्रहीन विकलांग छात्रों के लिए एक विद्यालय, मानस मंदिर नामक एक देवालय जिसकी अंदरूनी दीवारों पर रामचरितमानस उत्कीर्ण है और जिसमे रामचरितमानस के 16 दृश्यों के चल-प्रतिरूप की प्रदर्शनी है। वहाँ जगद्गुरु रामभद्राचार्य विकलांग विश्वविद्यालय के छात्रों के लिए एक छात्रावास भी है।\n\nतुलसी पीठ की गतिविधियों में संस्कृत और हिन्दी के हिंदू धार्मिक ग्रंथों का प्रसार और अध्ययन, गायों और साधुओं की सेवा, एक मासिक पत्रिका का प्रकाशन और विकलांग व्यक्तियों के लिए सहायता प्रदान शिविरों की व्यवस्था शामिल है। इस संस्थान ने रामभद्राचार्य द्वारा लिखित विभिन्न पुस्तकें को प्रकाशित किया है।\n\n१९८३ में रामभद्राचार्य (उस समय रामभद्रादास) ने, केवल दूध और फल का आहार लेते हुए और केवल संस्कृत बोलते हुए, चित्रकूट के स्फटिक शिला में, अपना दूसरा छह-माह पायोव्रत रखा। चित्रकूट के युवराज हेमराज सिंह चतुर्वेदी रामभद्राचार्य से प्रभावित हुए और उन्हे जानकी कुंड में मंदाकिनी नदी के साथ ही स्थित एक ८० फीट × ६० फीट की भूमि दान की। गीता देवी, रामभद्रादास की ज्येष्ठ बहन, ने उन्हे उस भूखंड पर एक आश्रम बनाने के लिए सम्मत किया। रामभद्रादास ने वहाँ चार कमरों का निर्माण करवाया और वहाँ अक्सर जाना शुरू कर दिया। १९८६ में, उन्होंने इस नवनिर्मित आश्रम में नव-मास पायोव्रत रखा। उन्होंने यहाँ पर अपनी कथाएँ रखना भी शुरू कर दिया।\n\n", "id": "479802", "title": "तुलसी पीठ"}
{"url": "https://hi.wikipedia.org/wiki?curid=479804", "text": "वर्ण स्मृतिलोप\n\nचीनी, जापानी आदि पूर्वी एशिया की भाषाओं के अनुभवी वक्ता भी कुछ स्थितियों में इन लिपियों के वर्णों को लिखने की विधि भूलने लगते हैं जिसे वर्ण स्मृतिभ्रंश या वर्ण स्मृतिलोप (Character amnesia) कहते हैं। यह परिघटना विशेष रूप से इन्पुट विधि (Input method) का प्रयोग करने वालों में अधिक पायी जाती है जो रोमन वर्णों की सहायता से इन लिपियों को लिखते-लिखते हाथ से उन वर्णों को लिखने की क्षमता खो देते हैं। चीन और जापान में यह एक गम्भीर समस्या मानी जाने लगी है।\n\nयह समस्या चीनी, जापानी आदि लिपियों के साथ इसलिये जुड़ी हुई है कि इनके वर्णों की संख्या हजारों में है जिन्हें बहुत परिश्रम करके बच्चों को रटाया जाता है। इसलिये अभ्यास छूटने पर इनके लिखने की विधि भूलने की बहुत अधिक सम्भावना होती है। \n\nचीनी वर्ण सैकड़ों आम-आधारों (common radicals) और सैकड़ों ध्वन्यात्मक अवयवों के उपर 8 से लेकर 11 स्ट्रोक लगाकर बनाये जाते हैं। कुछ वर्ण बहुत जटिल होते हैं जिन्हें सीखने में बहुत दिमाग खपाना और परिश्रम करना पड़ता है। यदि लगातार हाथ से लिखकर अभ्यास न किया जाय तो इन्हें भूलने की सम्भावना बहुत अधिक होती है। \n\nयह कहना कठिन है कि वर्तमान में कितने चीनी वर्ण उपयोग किये जाते हैं। नवीन एचएसके (HSK) नामक मानक चीनी दक्षता परीक्षा में 2,600 से अधिक विभिन्न वर्णों की जाँच की जाती है। इसी तरह 1988 में चीन ने आधुनिक चीनी में आमतौर पर प्रयुक्त वर्णों की जो सूची प्रकाशित की थी उसमें 7,000 से अधिक वर्ण थे। जापान में इससे कुछ कम वर्न उपयोग में लाये जाते हैं। जापान के शिक्षा मंत्रालय प्राइमरी और माध्यमिक विद्यालयों में 2,136 कंजी वर्ण सिखाये जाने की अनुशंशा करता है।\n", "id": "479804", "title": "वर्ण स्मृतिलोप"}
{"url": "https://hi.wikipedia.org/wiki?curid=479826", "text": "सुसंगतता\n\nकिसी ग्रन्थ या किसी अन्य कृति में आये हुए प्रमुख शब्दों को वर्णक्रम में या किसी अन्य क्रम में सजाकर निर्मित सूची को सुसंगतता या कॉन्कॉर्डैंस (concordance) कहते हैं। कम्यूटर प्रोग्रामों के आ जाने से यह काम अपेक्षाकृत बहुत सरल हो गया है किन्तु इसके पहले बहुत महत्वपूर्ण कृतियों (जैसे वेद, बाइबल, कुरान, शेक्सपीयर की कृतियाँ आदि) के ही सुसंगतता निर्मित किये जा सके थे क्योंकि इसमें समय और खर्च बहुत लगता था और काम बहुत कठिन था।\n\nविश्व की पहली सुसंगतता 'वल्गेट बाइबल' (Vulgate Bible) की बनी थी जिसे सन्त चर के हग (Hugh of St Cher) (मृत्यु 1262) ने ५०० भिक्षुओं की सहायता से संकलित किया था। सन् 1448 में रब्बी मॉर्डेकाई नाथन (Rabbi Mordecai Nathan) ने हिब्रू भाषा की बाइबल की सुसंगतता बनायी जिसे बनाने में दस वर्ष लगे।\n\nजब किसी पाठराशि (टेक्स्ट) का अध्ययन/विश्लेषण करना होता है उस समय भाषाविज्ञान में सुसंगतता का प्रायः प्रयोग होता है। कुछ उदाहरण नीचे दिये जा रहे हैं-\n\n\nअमेरिकी राष्ट्रीय कॉर्पस, ब्रितानी राष्ट्रीय कॉर्पस आदि में सुसंगतता की तकनीकों का बहुतायत में प्रयोग होता है।\n\nवे कम्प्यूटर प्रोग्राम जो सुसंगतता तकनीकों का पयोग करने की सुविधा प्रदान करते हैं, 'संवादित्र' (concordancers) कहलाते हैं।\n\n\n\n", "id": "479826", "title": "सुसंगतता"}
{"url": "https://hi.wikipedia.org/wiki?curid=479834", "text": "गलतुंडिका\n\nगलतुंडिका (tonsils) मानव के गले के पिछले हिस्से में स्थित एक अंग है। यह एक प्रकार का ऊतक हैं जो बाहरी रोगाणुओं से आक्रमण के विरुद्ध पहली रक्षा-पंक्ति की तरह काम करता है।\n\nगला हमारे शरीर का एक महत्वपूर्ण अंग है। इसका महत्व इसी बात से स्पष्ट है कि शरीर के भीतर पहुंचने वाले खाद्य−पदार्थ तथा हवा−पानी के प्रवेश का दायित्व इसी पर है। इसी महत्वपूर्ण कार्य को निभाने के कारण यही हिस्सा हमारे द्वारा ग्रहण किये जाने वाले भोजन, जल तथा वायु में उपस्थित किसी भी जहरीले तत्व से सबसे पहले प्रभावित होता है। नाक और कान भी इससे अछूते नहीं रहते। हालांकि बाहरी रूप से देखने से हमारे नाक, गला व कान अलग−अलग दिखाई देते हैं परन्तु गले के भीतर जाकर इन तीनों अंगों की कोशिकाएं आपस में मिल जाती हैं। इस कारण इन तीनों अंगों में से किसी एक भी अंग में किसी प्रकार का संक्रमण हो जाता है तो उसका प्रभाव तीनों अंगों पर पड़ता है। इस कारण जरूरी है कि कोई भी संक्रमण होते ही जल्दी से उसका उपचार किया जाए।\n\nबाहरी वातावरण में उपस्थित किसी भी जहरीले तत्व के संक्रमण से इन अंगों को बचाने के लिए प्रकृति ने मुख तथा गले की संरचना इस प्रकार की है कि उन जहरीले तत्वों को हमारे मुंह के अंदरूनी तंत्र पर कोई प्रभाव न पड़े। बाहरी रूप में देखने पर नाक व मुख एक सम्पूर्ण अंग के रूप में ही दिखाई देते हैं, उनके अलग−अलग हिस्से दिखाई नहीं देते। परन्तु वास्तव में यह अंग कई हिस्सों में बंटे होते हैं। हालांकि निटलकैविटी मारेटेज और नेटलचेप्टर देखने में तो अलग−अलग दिखाई देते हैं परन्तु पीछे जाकर गले की अंदर आपस में एक कैविटी में मिल जाते हैं जिसे 'ओरोफेरिंगल्स' कहते हैं। ओरोफेरिगल्स के ऊपर नाक के पीछे के भाग को 'लेजोफेरिंग्ल्स' कहते हैं।\n\nटांसिल की समस्या का कारण किसी भी प्रकार का संक्रमण या इन्फेक्शन हो सकता है जो हमारे शरीर में मुख व नाक से प्रवेश कर रहा हो। ये प्रदूषण या इन्फेक्शन वायरल या बैक्टीरियल किसी भी प्रकार के प्रदूषक से दूषित हवा सांस के माध्यम से जब शरीर में प्रवेश कर जाती है तो यह तुरंत समस्या पैदा कर सकती है। ऐसे स्थान जहां के वातावरण में बदबू, सीलन तथा अन्य किसी रासायनिक तत्व का समावेश हो ऐसे स्थानों में वायु के द्वारा निरन्तर जहरीले तत्वों के सम्पर्क में आने के कारण टांसिल रोग की समस्या खड़ी हो सकती है।\n\nबच्चों में इस रोग के ज्यादा मामले दृष्टिगत होते हैं क्योंकि उनकी रोग प्रतिरोधक क्षमता कम होती है। ऐसा नहीं कि बड़ी उम्र के लोग इससे ग्रसित नहीं हो सकते उनमें भी यह समस्या देखी जा सकती है। टांसिलाइटिस इस रोग की एक खतरनाक अवस्था होती है क्योंकि शरीर में एन्टीबाडीज होने के कारण प्रतिक्रिया होती रहती है। इस अवस्था में जैसे ही एंटीजन हमारे शरीर में प्रवेश करता है वैसे ही टांसिल टिश्यू उससे लड़ना शुरू कर देते हैं इससे जो एंटीजन बनता है वह शरीर के अन्य भागों में उपस्थित प्रोटीन के साथ प्रतिक्रिया करके वहां भी इसी प्रकार के एंटीबाडीज बना देता है। इन एंटीबाडीज का दिल के वॉल्व पर सीधा प्रभाव पड़ता है तथा दिल के वॉल्व खराब होने का खतरा पैदा हो जाता है। टांसिल तो ज्यादातर बच्चों को होता है परन्तु इसका दिल पर पड़ने वाला दुष्प्रभाव किसी भी उम्र में पड़ सकता है। बचपन में गले के संक्रमण का उचित उपचार न होना भी हमारे देश में दिल की बीमारियों का एक कारण है। इसके अतिरिक्त टांसिल से बैराफेंगिल्स एपशिश, न्यूट्राफरिंग्ल्स एपाशीश जैसी बीमारियां भी हो सकती हैं।\n\nशरीर की यांत्रिक संरचना में विषैले तत्वों को गड़बड़ी के कारण पैदा होने वाली इस समस्या की पहचान कुछ प्रारंभिक लक्षण देखकर की जा सकती है जैसे− बार-बार गला खराब होना, गले में सूजन होना, दर्द होना, बार−बार बुखार आना आदि। यदि ऐसे ही लक्षण रोगी को बार−बार हो रहे हों। जैसे एक वर्ष में पांच या छह बार तो उसे टांसिल का आपरेशन करवा लेना चाहिए। लेजर आपरेशन में दो से तीन घंटे का समय लगता है और बिल्कुल चीर−फाड़ नहीं होती। टांसिल से बचाव के लिए जरूरी है कि बच्चों को संतुलित भोजन दिया जाए ताकि उनके शरीर की रोग प्रतिरोधक क्षमता मजबूत हो। सबसे जरूरी तो यह है कि टांसिल के लक्षण दिखते ही तुरंत डाक्टर से सम्पर्क करें। डाक्टर द्वारा दिए गए दवाई के कोर्स को पूरा करना चाहिए। अक्सर लोग थोड़ा सा आराम मिलते ही दवाई बंद कर देते हैं परंतु ऐसा करना रोग को और अधिक उग्र बना देता है। इस रोग के दौरान रोगी को खाना−पानी निगलने में तकलीफ होती है। ऐसे में बहुत से लोग कम खाते हैं, यह ठीक नहीं है। रोगी के शरीर की आवश्यकताओं की पूर्ति नरम या तरल खाद्य पदार्थ देकर की जारी चाहिए। इससे शरीर की रोग प्रतिरोधक क्षमता बनी रहती है।\n\n", "id": "479834", "title": "गलतुंडिका"}
{"url": "https://hi.wikipedia.org/wiki?curid=479853", "text": "जर्मनी में विज्ञान और प्रौद्योगिकी\n\nविज्ञान और प्रौद्योगिकी के क्षेत्र में जर्मनी की उपलब्धियाँ उल्लेखनीय हैं। अनुसंधान तथा विकास जर्मनी की अर्थव्यवस्था का प्रमुख अंग है। भौतिकी, गणित, रसायन विज्ञान तथा इंजीनियरी आदि विज्ञान के विविध विधाओं में जर्मनी के लोगों ने अत्यन्त महत्वपूर्ण अनुसंधान किये हैं। २०वीं शदी के अधिकांश काल में विज्ञान में जर्मनी को अन्य देशों की अपेक्षा अधिक नोबेल पुर्सकार मिले हैं।\n\nइस देश के उद्योग, विश्वविद्यालय तथा अनुसंधान-संस्थान वैज्ञानिक अनुसंधान को बढ़ावा देते हैं।\n\n", "id": "479853", "title": "जर्मनी में विज्ञान और प्रौद्योगिकी"}
{"url": "https://hi.wikipedia.org/wiki?curid=479888", "text": "टूटी खिड़कियों का सिद्धांत\n\nटूटी खिड़कियों का सिद्धांत () अपराध-शास्त्र की एक विचारधारा है जिसके अनुसार शहरों में अव्यवस्था दिखने से असामाजिक तत्वों और अपराधियों को ग़लत काम करने के लिए मनोबल मिलता है और जुर्म बढ़ता है। यह सिद्धांत कहता है कि अगर शहर को सुव्यवस्थित और साफ़-सुथरा रखा जाए तो जुर्म भी कम होने लगते हैं।\n\nटूटी खिड़की सिद्धांत का बखान सबसे पहले मार्च १९८२ में 'अटलांटिक मासिका' () नामक अमेरिकी पत्रिका में समाज-वैज्ञानिक जेम्ज़ विल्सन () और जॉर्ज कॅलिंग () ने एक लेख में किया। उन्होंने इसका उदाहरण देते हुए कहा -\n\nइस सिद्धांत की बुनियादी दलील यह है कि असामाजिक व्यवहार तब ही रोक देना चाहिए जब वह छोटे-मोटे रूप में दिखे। अगर टूटी खिड़कियाँ फ़ौरन ठीक कर दी जाएँ तो असामाजिक नियत रखने वालों को संकेत मिलता है कि इस समाज में दुषव्यवहार और कुव्यवस्था बर्दाश्त नहीं किया जाता इसलिए उन्हें अपनी हदों में रहना चाहिए। अगर गलियाँ रोज़ साफ़ की जाएँ तो उनपर लोग कूड़ा भी कम डालते हैं।\n\n१९७० और १९८० के दशकों में न्यू यॉर्क में बहुत हिंसात्मक जुर्म होते थे। लोगों में ख़ौफ़ का माहौल था। रेल यातायात इस शहर के रोज़मर्रा जीवन का महत्वपूर्ण हिस्सा है और रेलों पर भी अक्सर ग़ुंडागर्दी के हादसे होते थे। सन् १९८५ में जॉर्ज कॅलिंग को न्यू यॉर्क के नगर यातायात प्राधिकरण ने एक सलाहकार नियुक्त करा। उस समय इस शहर के रेलवे स्टेशनों की दीवारों पर और रेल के डब्बों के अन्दर असामाजिक लोगों ने तरह-तरह की चीज़ें लिखी हुई थी और अक्सर अपने गिरोहों से सम्बंधित नारे या चित्र बनाए होते थे। बहुत लोग बेजिझाक रेल स्टेशनों पर, या डब्बों के अन्दर, पेशाब तक कर दिया करते थे। १९८४ से १९९० तक इन सभी लिखाइयों को जोर लगाकर साफ़ किया गया।\n\n१९९० में यह ऐलान किया गया कि रेल पर किसी को भी बिना-टिकट नहीं जाने दिया जाएगा, हालांकि तब लोग अक्सर बिना टिकट दिए रेल पर चढ़ जाया करते थे। उस समय शहर की पुलिस क़त्ल और चोरियों से निबटने में व्यस्त थी। बहुत लोगों ने इस ऐलान की निंदा करी और कहा कि चोरी-क़त्लों के वातावरण में पुलिस को यह एक और कम ज़रूरी काम देना मूर्खता है। फिर भी शहर की सरकार डट गई और उसने बेटिकट यात्रियों पर सख़्त​ जुरमाना करना शुरू कर दिया। २००१ में पाया गया कि न्यू यॉर्क में न सिर्फ़ रेल-सम्बन्धी अपराध बहुत कम हुए बल्कि क़त्ल और चोरी के हादसात का दर भी बहुत कम होने लगा था। अगले दस सालों तक शहर में जुर्म लगातार कम होता गया।\n\nसार्वजनिक शौचालय अक्सर गंदे होते हैं। लेकिन कुछ समाज-शास्त्रियों ने अध्ययन करने पर पाया है कि जो शौचालय पहले से साफ़ हों उन्हें प्रयोग करने वाले भी कम गन्दा करते हैं। यानि कि जिन शौचालयों को ज़रा सा भी गन्दा होने पर फ़ौरन साफ़ कर दिया जाए उन्हें कम बार साफ़ करने की ज़रुरत होती है क्योंकि प्रयोग करने वालों को एक संकेत जाता है कि उनमें गंदगी करना स्वीकार्य नहीं है।\n\n", "id": "479888", "title": "टूटी खिड़कियों का सिद्धांत"}
{"url": "https://hi.wikipedia.org/wiki?curid=479900", "text": "इंडियाना जनरल असेंबली\n\nइंडियाना जनरल असेंबली (हिन्दी: इंडियाना महासभा) इंडियाना की राज्य विधायिका, या विधान शाखा है। यह एक द्विसदनीय विधायिका है जिसमें निचला सदन, इंडियाना हाउस ऑफ रेप्रेसेंटेटिवस (इंडियाना प्रतिनिधियों की सभा) और एक उच्च सदन, इंडियाना सीनेट, शामिल हैं। महासभा इंडियानापोलिस में इंडियाना स्टेटहाउस (इंडियाना राज्य सदन) में सालाना मिलती है।\n\nमहासभा के सदस्य राज्य के जिलों से निर्वाचित होते हैं, यह जिले हर दस साल में आबादी अनुसार संगठित किए जाते हैं। महासभा इंडियानापोलिस में इंडियाना स्टेटहाउस (इंडियाना राज्य सदन) में सालाना मिलती है। रेप्रेसेंटेटिवस की सेवा दो साल की और सीनेट के सदस्यों की चार साल की सेवा होती है। दोनों सदन बिल बना सकते हैं, लेकिन बिल राज्यपाल को प्रस्तुत किए जाने और कानून में अधिनियमित किए जाने से पहले दोनों सदनों से पारित होना चाहिए।\n", "id": "479900", "title": "इंडियाना जनरल असेंबली"}
{"url": "https://hi.wikipedia.org/wiki?curid=479913", "text": "21 जम्प स्ट्रीट\n\n21 जम्प स्ट्रीट () एक अमेरिकी पुलिस जुर्म ड्रामा टेलिविज़न शृंखला है जो फॉक्स नेटवर्क पर १२ अप्रैल १९८७ से २७ अप्रैल १९९१ के बिच प्रसारित हुई थी व इसमें कुल १०३ प्रकरण थे। शृंखला में नौजवान दिखने वाले अंडरकवर पुलिस अफसर हाई स्कूलों, कॉलेजों और अन्य युवा स्थानों में होने जुर्मो की छानबीन करते है। इसे पहले \"जम्प स्ट्रीट चैपल\" का शीर्षक दिया जाना था क्योंकि इसका कार्यालय एक चर्च में होता है परन्तु फॉक्स से अनुरोध किया की यह नाम बदल दिया जाए क्योंकि वे नहीं चाहते थे की दर्शक इसे कोई धार्मिक कार्यक्रम समझें।\n\nयह कार्यक्रम शुरुआत में ही एक हीट कार्यक्रम साबित हुआ और युवा दर्शकों को आकर्षित करने में सफल रहा. इसका आखरी सत्र मुख्यतः सिंडिकेशन और फॉक्स के सभी आम चैनलों पर प्रसारित किया गया। इस शृंखला ने जॉनी डेप के करियर को आगे बढ़ाने में महत्त्वपूर्ण कार्य किया जिसके चलते उन्हें युवा प्रभावकारी का शीर्षक प्रदान किया गया। डेप को यह शीर्षक बेहद त्रासदायक लागा परन्तु उन्होंने अपने समझौते के तहत शृंखला में कार्य करना जारी रखा जिसके लिए उन्हें हर प्रकरण के पीछे $४५,००० दिए जाते थे। आखिरकार उन्हें चौथे सत्र के बाद समझौते से बरी कर दिया गया। इसकी एक नई शृंखला \"बुकर\" सितंबर १९८९ से जून १९९० के बिच एक सत्र के लिए प्रसारित की गई। इस शृंखला का फ़िल्म रूपांतरण १६ मार्च २०१२ को रिलीज़ किया गया जिसमे जोनाह हिल और चेनिंग टैटम मुख्य भूमिकाओं में है।\n\nशृंखला का केन्द्र एक पुलिस अफसरों का समूह है जों एक बेहद ही विचित्र मुख्यालय से कार्य करता है। यह अफसर बेहद युवाहै जिसके चलते यह नौजवानों और युवाओं में आसानी से घुल-मिल जाते है। इनका कार्य हाई स्कूलों, कॉलेजों व अन्य युवा स्थानों पर अंडरकवर होकर ड्रग माफियाओं को पकडना होता है। शृंखला में नशिलेपन, ड्रग्स के उपयोग, एड्स, आदि समस्याओं पर भी ध्यान दिया जाता है। हर समस्या घंटे भर चले प्रकरण के अंत में सुलझा ली जाती है और उस हरकत का आम जनता पर होने वाला परिणाम दर्शा कर एक आदर्श रखा जाता है।\n\n", "id": "479913", "title": "21 जम्प स्ट्रीट"}
{"url": "https://hi.wikipedia.org/wiki?curid=479920", "text": "पिटर डीलुइसे\n\nपीटर जॉन डीलुइसे (जन्म 6 नवम्बर 1966) एक अमेरिकी-कनेडियाई अभिनेता, निर्देशक, निर्माता, कथानककार है। वे फॉक्स टीवी श्रृंखला \"21 जम्प स्ट्रीट\" में अपनी डग पेंहाल की भूमिका के लिए जाने जाते है।\n", "id": "479920", "title": "पिटर डीलुइसे"}
{"url": "https://hi.wikipedia.org/wiki?curid=479923", "text": "इंशा अल्ला खाँ\n\nइंशा अल्ला खाँ 'इंशा' (१७५६ - १८१७) हिन्दी साहित्यकार और उर्दू कवि थे। वे लखनऊ तथा दिल्ली के दरबारों में कविता करते थे। उन्होने \"दरया-ए-लतफत\" नाम से उर्दू का प्रथम व्याकरण की रचना की थी।\n\nहिन्दी में उन्होने 'रानी केतकी की कहानी' नामक कथाग्रन्थ की रचना की। यह उर्दू लिपि में लिखी गयी थी। बाबू श्यामसुन्दर दास इसे हिन्दी की पहली कहानी मानते हैं।\nमुर्शिदाबाद में पैदा हुए और शाह आलम के काल में दिल्ली आ गए। अपने चातुर्य़ और मसखरेपन की वजह से छा गए। दरबारी और बाहरी शायरों से बड़ी नोक झोंक रखते थे। शाहआलम की आर्थिक स्थिति ख़राब होने की हालत में लखनउ आ गए जहाँ आसफ़ उद दौला का शासन था। यहाँ भी शाह आलम के पुत्र मिर्ज़ा सुलेमान शिकोह के दरबार में प्रभुत्व जमा लिया। यहाँ मुसहफ़ी जैसे विद्वान पहले से थे, पर इन्हें नीचा दिखाकर अपना स्थान हथिया लिया। धीरे-धीरे सआदत अली ख़ां के दरबार में आ गए लेकिन नवाब के दिल में इनके लिए बाल आ गया और इनका अन्त बहुत निर्धनता में बीता।\n\nइंशा जानकार और चतुर थे। ऐसी कोई बात न थी जिसे वो शेर में न कह सकते थे, पर ग़ज़ल की ख्याकि उन्हें न मिल सकी। समीक्षकों का मानना है कि इस योग्यता का उपयोग न करके वे मसखरे पन में व्यस्त रहे। इंशा मुशायरे में जाते तो एक तरफ़ किसी की तारीफ़ करते और एक तरफ़ मुँह चिढ़ा देते। मुसहफ़ी ने इनके बारे में कहा था - \"वल्लाह कि शायर नहीं है तू, भाँड है भड़वे।\"\n\nनवाब से अनबन होने के बाद इनको काफ़ी दुःख दर्द देखने पड़े। इन दिनों लिखे शेर इनको अबतक ख्याति दिला रहे हैं -\n<poem>\nकमर बाँधे हुए चलने को याँ सब यार बैठे हैं\nबहुत आगे गए बाक़ी, जो हैं तैयार बैठे हैं।\nन छेड़ ऐ निकहते बादेबहारी, राह लग अपनी\nतुझे अठखेलियाँ सूझी है, हम बेज़ार बैठे हैं।\nतसव्वुर अर्श पर है और सर है पाए साक़ी पर\nगरज़ कुछ और धुन में और इस घड़ी मयख़्वार बैठे हैं।\n</poem>\n", "id": "479923", "title": "इंशा अल्ला खाँ"}
{"url": "https://hi.wikipedia.org/wiki?curid=479927", "text": "आस्त्राख़ान\n\nआस्त्राख़ान () रूस के यूरोपीय हिस्से के दक्षिणी भाग में वोल्गा नदी के किनारे स्थित एक शहर है जो रूस के आस्त्राख़ान ओब्लास्त (प्रांत) का प्रशासनिक केंद्र भी है। यह वोल्गा नदी के कैस्पियन सागर में विलय हो जाने वाले स्थान के काफ़ी पास है।\n\n'आस्त्राख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\nआस्त्राख़ान वोल्गा नदी के नदीमुख (डेल्टा) क्षेत्र में स्थित है और यहाँ स्टर्जन मछलियों और स्थानीय पौधों की भरमार है। इस उपजाऊ इलाक़े में कभी ख़ज़र​ लोगों और सुनहरे उर्दू ख़ानत की राजधानियाँ हुआ करती थीं। १३वीं सदी में यहाँ से गुज़रते यात्रियों ने इस शहर का नाम 'ख़ाचीतरख़ान' () बताया। सन् १३९५ में तैमूर ने इस शहर पर हमला करके इसे पूरी तरह जला डाला। आगे १४५९ से १५५६ तक यह ख़ाचीतरख़ान आस्त्राख़ान ख़ानत की राजधानी रहा। १५५६ में रूस के त्सार इवान भयानक () ने इसपर क़ब्ज़ा कर लिया और एक ऊँची पहाड़ी पर शहर के ऊपर एक क़िला बनाया। १५६९ में उस्मानी साम्राज्य ने शहर को हथियाने के लिए यहाँ कोज़कों की एक फ़ौज भेजी जो हरा दी गई। इसके बाद उस्मानी सुल्तान ने इस शहर पर रूसी नियंत्रण को मान्यता दे दी जिस से रूस इसे विकसित करने में सक्षम हो गया। रूस ने फ़ैसला किया कि इस शहर को पूर्वी देशों से व्यापार करने के लिए विकसित किया जाएगा जिस से बहुत से अर्मेनियाई, ईरानी और भारतीय व्यापारी यहाँ आ बसे और इस शहर की आबादी बहुराष्ट्रीय हो गई। आगे जाकर रूसी साम्राज्य ने इस शहर का प्रयोग मध्य एशिया में अपना विस्तार करने के लिए भी किया।\n\nआस्त्राख़ान का मौसम स्तेपी क्षेत्र जैसा है - गर्मियों में बहुत गर्म और सर्दियों में काफ़ी सर्द। बारिश कम होती है लेकिन सालभर पड़ती रहती है, जिस से यह इलाक़ा शुष्क नहीं होता। जुलाई में सर्वाधिक तापमान ४१ सेंटीग्रेड तक और फरवरी में न्यूनतम तापमान −३३.८ सेंटीग्रेड तक जा चुका है।\n\n", "id": "479927", "title": "आस्त्राख़ान"}
{"url": "https://hi.wikipedia.org/wiki?curid=479946", "text": "इलेक्ट्रोमैग्नेटिक पल्स\n\nएक इलेक्ट्रोमैग्नेटिक पल्स (), जिसे आम तौर पर इएमपी कहा जाता है, इलेक्ट्रोमैग्नेटिक रेडिएशन की फुहार होती है। यह परमाणु विस्फ़ोट या चुम्बकीय क्षेत्र में आए अचानक बदलाव के कारण उत्पन्न होती है। इसके परिणामस्वरूप उत्पन्न हुई तरंगों के रस्ते में आने वाली हर इलेक्ट्रोनिक वस्तु नष्ट हो जाती है।", "id": "479946", "title": "इलेक्ट्रोमैग्नेटिक पल्स"}
{"url": "https://hi.wikipedia.org/wiki?curid=479947", "text": "स्टेप अप\n\nस्टेप अप () २००६ में बनी अमेरिकी नृत्य/रोमांस फ़िल्म है जिसका निर्देशन ऐने फ्लेचर द्वारा किया गया है व फ़िल्म में चेनिंग टैटम और जीना दीवान मुख्य भूमिकाओं में है।\n\n", "id": "479947", "title": "स्टेप अप"}
{"url": "https://hi.wikipedia.org/wiki?curid=479957", "text": "जेना\n\nजेना (Jena) (या 'येना' ; जर्मन उच्चारण : [ˈjeːna])) मध्य जर्मनी का एक नगर है। यह साले (Saale) नदी के किनारे बसा है। इसे 'विश्वविद्यालयों का नगर' कहा जाता है। इसकी जनसंख्या लगभग एक लाख है। \n\n18वीं सदी में येना की तुलना लंदन और पेरिस से की जाती थी। येना को गोएथे ने कहा था \"ज्ञान और विज्ञान का गोदाम\"। और इस गोदाम में उस दौर की हर बड़ी शख्सियत ने पांव रखे - हेगेल, फिश्टे, शेलिंग, शिलर और श्लेगल जैसे दिग्गजों ने युनिवर्सिटी में अध्यापन किया और उनके व्याख्यानों को सुनने के लिए ह्योल्डेरलिन, नोवालिस और ब्रेनटानो जैसे महारथी येना में थे। ये लोग जर्मन के क्लासिकी दौर और रोमानवाद के प्रकाशस्तंभ सरीखे थे।\n\n", "id": "479957", "title": "जेना"}
{"url": "https://hi.wikipedia.org/wiki?curid=479987", "text": "जी॰आई॰ जो\n\nजी.आई. जो () खिलोनों के गुड्डों व गुड़ियों की एक शृंखला है जिसका निर्माण हास्ब्रो द्वारा किया गया है। शुरुआत उत्पादन में अमेरिकी सेना की चार टुकडियों के खिलौने मौजूद है जिनमे एक्शन सोल्जर (अमेरिकी थलसेना), एक्शन सेलर (अमेरिकी नौसेना), एक्शन पायलट (अमेरिकी वायुसेना), एक्शन मरीन (अमेरिकी मरीन्स) और बाद में एक्शन नर्स शामिल है। जी.आई शब्द का मतलब है गवर्मेंट इशुड (अर्थात सरकार द्वारा प्रमाणित) और यह शब्द प्रथम विश्वयुद्ध के बाद अमेरिकी सिपाहियों के लिए आम शब्द बन गया। इस शब्द की उत्पत्ति प्रथम विश्वयुद्ध के काल में जाती है जब सेनानियों को मिले उत्पादनों पर \"जी.आई\" का ठप्पा लागा होता था जिसका मतलब था गैल्वानाईज़ड आयरन। जी.आई जो के विकास के चलते एक नया शब्द \"एक्शन फिगर\" उभर कर सामने आया। जी.आई जो मुख्यतः बच्चों में बेहद लोकप्रिय रहा और यह अमेरिकी आदर्श खिलौने का प्रतिक बन गया।\n\nजी.आई. जो व्यापारचिन्ह का प्रयोग हास्ब्रो ने डॉ भिन्न खिलौनों की श्रेणियों के लिए किया है। मुख्य 12-इंच के खिलौनों की श्रेणी जिसकी शुरुआत 1964 में हुई थी और जी असली दिखने वाले एक्शन फिगरों पर आधारित थी। संयुक्त राजशाही में इस श्रेणी का लाइसेंस पालीटॉय को दिया गया था और इन्हें एक्शन मैन कहा जाता था। 1982 में इस श्रेणी को पुनः 3¾-इंच के आकार में लॉन्च किया गया और इस बार इनमे वाहन, खेल का सेट और एक बेहद मनोरंजक पार्श्वकहानी जोड़ी गई जो जी.आई. जो की टीम व शैतान कोब्रा के बिच चल रही लड़ाई पर आधारित है जो विश्व पर आतंकवाद के ज़रिए कब्ज़ा करना चाहते है। जिस प्रकार अमेरिकी श्रेणी रियल अमेरिकन हीरो शृंखला में बदल गई उसी प्रकार एक्शन मैन श्रेणी बदल कर एक्शन फ़ोर्स में तब्दील कर दी गई। हालांकि जी.आई. जो टीम के सदस्य सुपरहीरो नहीं है परन्तु उनके पास मार्शल आर्ट्स, हथियारों और विस्फोटकों में महारत हासिल है।\n\nजी.आई. जो को २००४ में अमेरिकी राष्ट्रिय टॉय हॉल ऑफ़ फ़ेम में शामिल कर लिया गया था जो द स्ट्रोंग, रोचेस्टर, न्यू योर्क में स्थित है।\n\n\n", "id": "479987", "title": "जी॰आई॰ जो"}
{"url": "https://hi.wikipedia.org/wiki?curid=480000", "text": "एचपीसीएल-मित्तल एनर्जी लिमिटेड\n\nएचपीसीएल-मित्तल एनर्जी लिमिटेड (HMEL), हिंदुस्तान पेट्रोलियम कॉर्पोरेशन लिमिटेड (एचपीसीएल) और लक्ष्मी नारायण मित्तल समूह की कंपनी मित्तल एनर्जी इन्वेस्टमेंट प्राइवेट लिमिटेड-सिंगापुर के बीच एक संयुक्त उद्यम है। कंपनी में दोनों संयुक्त उद्यम भागीदारों की हिस्सेदारी 49% है जबकि शेष 2% हिस्सेदारी वित्तीय संस्थाओं के पास है। इस सार्वजनिक-निजी भागीदारी वाली कंपनी ने 9 एमएमटीपीए की श्री गुरु गोबिंद सिंह रिफाइनरी का निर्माण किया है।\n", "id": "480000", "title": "एचपीसीएल-मित्तल एनर्जी लिमिटेड"}
{"url": "https://hi.wikipedia.org/wiki?curid=480002", "text": "गुरु गोबिंद सिंह रिफाइनरी\n\nगुरु गोबिंद सिंह रिफाइनरी या गुरु गोबिंद सिंह रिफाइनरीज लिमिटेड, हिंदुस्तान पेट्रोलियम कॉर्पोरेशन लिमिटेड (एचपीसीएल) और लक्ष्मी नारायण मित्तल समूह की कंपनी मित्तल एनर्जी इन्वेस्टमेंट प्राइवेट लिमिटेड-सिंगापुर की संयुक्त उद्यम कंपनी एचपीसीएल-मित्तल एनर्जी लिमिटेड (HMEL), द्वारा स्थापित एक तेल परिशोधिका है। \n\nयह परिशोधिका (रिफाइनरी), भारत के राज्य पंजाब के भटिंडा जिले के एक गांव फुल्लोखेड़ी में स्थित है। इस परिशोधिका के लिए बिछाई गयी कच्चे तेल की पाइपलाइन की लंबाई लगभग 1014 किलोमीटर है जो गुजरात के मुन्द्रा से शुरु होकर भटिंडा तक आती है। इसके लिए गुजरात के मुन्द्रा में सागरतट से लगभग छह किलोमीटर दूर (अन्दर) एक कच्चे तेल का टर्मिनल स्थापित किया गया है और इसकी ऊर्जा आवश्यकताओं की पूर्ति के लिए एक 165 मेगावाट का कैप्टिव बिजली संयंत्र भी स्थापित किया गया है।\n\nगुरु गोबिंद सिंह रिफाइनरी परियोजना पंजाब में किसी भी स्थान पर किया गया सबसे बड़ा एकल निवेश है। यह राज्य में स्थापित की जाने वाली पहली तेल और गैस परियोजना है। यह परिशोधिका यूरो-IV उत्सर्जन मानदंडों के अनुरूप पेट्रोलियम उत्पादों का उत्पादन करेगी।\n\nइस परिशोधिका का लोकार्पण २८ अप्रैल २०१२ को भारत के प्रधानमंत्री श्री मनमोहन सिंह द्वारा किया गया।\n", "id": "480002", "title": "गुरु गोबिंद सिंह रिफाइनरी"}
{"url": "https://hi.wikipedia.org/wiki?curid=480010", "text": "ख़ाचीतरख़ान\n\nख़ाचीतरख़ान () या हाजी तरख़ान () दक्षिण-पूर्वी यूरोप में वोल्गा नदी के किनारे बसा एक मध्यकालीन शहर था जो आधुनिक आस्त्राख़ान शहर से १२ किमी उत्तर में स्थित था। इस नगर का ज़िक्र ऐतिहासिक वर्णनों में सबसे पहले सन् १३३३ ईस्वी में मिलता है और १३वीं और १४वीं शताब्दियों में यह सुनहरे उर्दू ख़ानत का एक अहम व्यापारिक और राजनैतिक केंद्र था। १३९५ में तैमूर में इसे जलाकर नष्ट कर दिया लेकिन इसका पुनर्निर्माण हुआ और १४५९ में यह आस्त्राख़ान ख़ानत की राजधानी बना। १५४७ में इसपर क्राइमियाई ख़ानत के साहिब गिरेय () नामक ख़ान का क़ब्ज़ा हो गया। १५५६ में इसे रूस के त्सार इवान भयानक () ने हमला करके जला डाला। अब इस से कुछ दूर पर आधुनिक रूस का आस्त्राख़ान शहर है।\n\n'ख़ाचीतरख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। तातार भाषा और रूसी भाषा में कभी-कभी इसे 'ख़ाझ़ीतरख़ान' भी उच्चारित किया जाता है। इसमें बिंदु वाले 'झ़' के उच्चारण पर भी ध्यान दें, क्योंकि यह 'झ', 'ज' और 'ज़' से अलग है और अंग्रेज़ी के 'टेलिविझ़न' () और 'मेझ़र' () शब्दों में आने वाली 'झ़' की ध्वनि है।\n\n", "id": "480010", "title": "ख़ाचीतरख़ान"}
{"url": "https://hi.wikipedia.org/wiki?curid=480011", "text": "तातार भाषा\n\nतातार भाषा () रूस के तातारस्तान और बश्कोरतोस्तान के तातार लोगों द्वारा बोली जाने वाली एक तुर्की भाषा है। मध्य एशिया, युक्रेन, पोलैंड, तुर्की, फ़िनलैंड और चीन में भी कुछ तातार समुदाय इसे बोलते हैं। ध्यान दें कि युक्रेन के क्रीमिया क्षेत्र में एक 'क्रीमियाई तातार' नामक भाषा बोली जाती है जो इस तातार भाषा से भिन्न हैं, हालांकि दोनों भाषाएँ भाषावैज्ञानिक नज़रिए से सम्बन्ध रखती हैं। सन् २००२ में अनुमानित ६५ लाख लोग यह तातार भाषा बोलते थे।\n\nतातार को अधिकतर सिरिलिक लिपि के ज़रिये लिखा जाता है, लेकिन कुछ लोग अरबी लिपि और रोमन लिपि का इस्तेमाल भी करते हैं। तातार लिखने के लिए अरबी लिपि को ज़रा परिवर्तित करना पड़ा था और इस विकसित लिपि को 'यान्या इमल्यै' () कहा जाता है।\n\n", "id": "480011", "title": "तातार भाषा"}
{"url": "https://hi.wikipedia.org/wiki?curid=480018", "text": "आस्त्राख़ान ख़ानत\n\nआस्त्राख़ान ख़ानत () वोल्गा नदी के कैस्पियन सागर के साथ बने नदीमुख (डेल्टा) इलाक़े में स्थित १५वीं और १६वीं सदी ईसवी में एक तातार लोगों की ख़ानत (राज्य) थी। यह वही क्षेत्र है जहाँ आधुनिक युग में रूस का आस्त्राख़ान शहर स्थित है। यह ख़ानत सुनहरे उर्दू ख़ानत के पतन के बाद उभरी और इसके ख़ान (शासक) तोक़ा तैमूर () के वंशज थे। तोक़ा तैमूर स्वयं प्रसिद्ध मंगोल नेता जोची ख़ान का तेरहवाँ पुत्र और चंगेज़ ख़ान का पोता था।\n\nआस्त्राख़ान ख़ानत के संस्थापक का नाम महमूद बिन कूचुक () था और उसने इसकी स्थापना १४६६ में करी। इस ख़ानत की राजधानी ख़ाचीतरख़ान शहर था जिसे रूसी वर्णनों में 'आस्त्राख़ान' लिखा जाता था। इस राज्य में वोल्गा नदी का अंतिम हिस्सा और नदीमुख शामिल थे, जिसमें रूस की आधुनिक आस्त्राख़ान ओब्लास्त का अधिकांश हिस्सा आता था। इसमें आधुनिक रूस के कालमिकिया गणतंत्र के स्तेपी क्षेत्र का भी भाग आता था। आस्त्राख़ान ख़ानत के पूर्व में कैस्पियन सागर और पश्चिम में क्राइमियाई ख़ानत थी। उस समय भारत में मुग़ल ज़माना चल रहा था और बहुत से भारतीय व्यापारी आस्त्राख़ान ख़ानत से व्यापार करने यहाँ आते थे।\n\n१५३० के दशक में आस्त्राख़ान ख़ानत ने क्राइमियाई ख़ानत और नोगाई उर्दू के साथ मिलकर रूस पर हमला किया, लेकिन बाद में इस ख़ानत की अपने तातार साथियों से बहुत झडपें हुई। १५५२ में रूस के त्सार इवान भयानक ने काज़ान के शहर पर क़ब्ज़ा कर लिया। कुछ स्थानीय शक्तियों ने उसका साथ दिया। १५५६ में भारी हमला करके उसने पूरे क्षेत्र को रूस का हिस्सा बना लिया। राजधानी ख़ाचीतरख़ान जला दी गई।\n\n'आस्त्राख़ान' और 'ख़ाचीतरख़ान' में 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है।\n\n", "id": "480018", "title": "आस्त्राख़ान ख़ानत"}
{"url": "https://hi.wikipedia.org/wiki?curid=480027", "text": "राष्ट्रीय प्रतिभा खोज परीक्षा\n\nराष्ट्रीय प्रतिभा खोज परीक्षा ( अथवा \"एनटीएसई\") भारत में राष्ट्रीय-स्तर की छात्रवृत्ति योजना है, जिसमें उच्च बौद्धिक एवं शैक्षिक क्षमता वाले छात्रों की पहचान की जाती है। इसके लिये केवल वे छात्र ही परीक्षा में बैठ सकते हैं, जो दसवीं कक्षा में पढ़ रहे हों। यह राष्ट्रीय शैक्षिक अनुसंधान और प्रशिक्षण परिषद द्वारा संचालित है।\n\nवर्ष 2012-13 से निम्नलिखित नियम लागू है-\n\nएनटीएसई को कक्षा १० के विद्यार्थियों के लिए संचालित किया जाएगा।\n\nछात्रवृत्तियां: संचालित परीक्षा के आधार पर दसवीं कक्षा की परीक्षा में सम्मिलित होनेवाले छात्रों के प्रत्येक समूह में से १००० छात्रवृत्तियां दी जायेंगी।\n\nयोग्यता: मान्यता प्राप्त स्कूलों की दसवीं कक्षा में पढ़नेवाले छात्र उन राज्यों या संघ शासित प्रदेशों, जहां स्कूल संचालित हैं, द्वारा संचालित जांच परीक्षा में शामिल होने के योग्य हैं। इसमें स्थानीयता का प्रतिबंध नहीं होता है।\n\nइस परीक्षा में मानसिक योग्यगता परीक्षा (एमएटी) और शैक्षिक योग्यता परीक्षा (एसएटी) शामिल होगी।\n\nकक्षा ९ और १० में विद्यार्थियों को नामांकन के आधार पर राज्य/संघ राज्य - क्षेत्र हेतु कोटे का अनुपातिक परिकलन किया जाएगा।\n\nकक्षा १० से आगे (कक्षा/पाठ्यक्रम के निरपेक्ष) पढ़ रहे सभी विद्यार्थियों के लिए छात्रवृत्ति की राशि रु. 500/- प्रतिमाह होगी, पीएच.डी. को छोड़कर, जहाँ यह यूजीसी प्रतिमानकों के अनुसार प्रदान की जाती है।\n\nवर्तमान योजना के अंतर्गत छात्रवृत्ति अभ्यर्थियों को विज्ञान एवं सामाजिक विज्ञान में डॉक्टोारल स्त़र तक के पाठ्यक्रम एवं संव्यारवसायिक पाठ्यक्रमों में द्वितीय डिग्री स्तकर तक आयुर्विज्ञान और अभियांत्रिकी की पढ़ाई करने के लिए प्रदान की जाती है बशर्ते कि इस विवरणिका में दी गई शर्तों को पूरा किया जाए।\n\nइस छात्रवृत्ति के लिए दो चरणों में चयन-प्रक्रिया अपनाई जाती है। पहले चरण के तहत राज्य स्तरीय परीक्षा आयोजित की जाती है। राज्य स्तरीय परीक्षा में जो छात्र सफल होते हैं, वही एनसीईआरटी द्वारा आयोजित दूसरे चरण की परीक्षा में शामिल हो सकते हैं। सभी राज्यों और केंद्र-शासित क्षेत्रों के छात्रों की संख्या को लेकर कोटा दिया गया है जिसके तहत उतनी ही संख्या में छात्र दूसरे चरण की परीक्षा में शामिल होंगे। किन्तु दूसरे चरण की परीक्षा के बाद छात्रवृत्ति के मामले में किसी तरह के कोटे का प्रावधान नहीं है।\n\n10वीं कक्षा के लिए लिखित परीक्षा का तरीका निम्नलिखित होगा :\n\nपहले चरण की राज्य या संघ शासित प्रदेश में परीक्षा में दो भाग होंगे\n\nदूसरे चरण की राष्ट्रीय स्तर की परीक्षा में-\n\n\n", "id": "480027", "title": "राष्ट्रीय प्रतिभा खोज परीक्षा"}
{"url": "https://hi.wikipedia.org/wiki?curid=480029", "text": "ख़ीवा\n\nखीवा() मध्य एशिया के उज़बेकिस्तान देश के ख़ोरज़्म प्रान्त में स्थित एक ऐतिहासिक महत्व का शहर है। इस क्षेत्र में हजारों वर्षों से लोग बसते आये हैं लेकिन यह शहर तब मशहूर हुआ जब यह ख़्वारेज़्म और ख़ीवा ख़ानत की राजधानी बना।\n\nअतिप्राचीन काल में ख़ीवा क्षेत्र में पूर्वी ईरानी भाषाएँ बोलने वाले लोग रहते थे लेकिन १०वीं सदी ईसवी के बाद यहाँ धीरे-धीरे तुर्की भाषाएँ बोलने वाले लोग बहुसंख्यक हो गए। १०वीं सदी में यहाँ से गुजरने वाले मुस्लिम यात्रियों ने इस शहर का वर्णन दिया जो अभी भी उपलब्ध है। १७वीं सदी की शुरुआत में यह शहर ख़ीवा ख़ानत की राजधानी बना। ख़ीवा ख़ानत पर चंगेज़ ख़ान के आस्त्राख़ान ख़ानत पर शासन करने वाले वंशजों की एक शाखा का राज था। १८७३ में रूसी साम्राज्य के कोन्स्तान्तीन फ़ोन फ़ाउफ़मान () नामक रणनीतिकार ने ख़ीवा पर हमला किया और उसका शहर पर २८ मई १८७३ को अधिकार हो गया। अब ख़ीवा ख़ानत रूसी साम्राज्य के अधीन थी लेकिन उसे नाम के लिए मुक्त रूप से चलने दिया गया। जब १९१७ में रूस में साम्यवादी (कोम्युनिस्ट) क्रान्ति हुई तो यहाँ कुछ समय की लिए एक 'ख़ोरज़्म जन सोवियत गणतंत्र' () घोषित कर दिया गया और ख़ीवा ख़ानत हमेशा के लिए ख़त्म हो गई। १९२५ में इस गणतंत्र को सोवियत संघ में मिला लिया गया और खीवा शहर उज़बेकिस्तान का हिस्सा बन गया।\n\nमध्यकाल में ख़ीवा अपने दासों के बाज़ार के लिए प्रसिद्ध था जहाँ मनुष्यों को खरीदा-बेचा जाता था। अक्सर यहाँ ईरानी और रूसी लोग बेचे जाते थे। अक्सर कुछ तुर्कमान क़बीलों में यह प्रथा बन गई थी कि वह फ़सलें कटते ही पड़ोसी ईरान की बस्तियों में जाकर ज़बरदस्ती लोग लाकर उन्हें ख़ीवा में बेच देते थे। रूस ने जब ख़ीवा पर क़ब्ज़ा करने के प्रयास शुरू किये तो उसने इस दास-प्रथा को ख़त्म करने को भी अपने एक मुख्य उद्देश्य बताया।\n\nसोवियत संघ के ज़माने में सरकार ने फ़ैसला किया कि ख़ीवा के अंदरूनी शहर को भविष्य के लिए बिना-बदलाव के सुरक्षित किया जाएगा। इस क्षेत्र से लगभग सभी निवासियों को निकाल दिया गया। शहर के अंदरूनी भाग को इचान कला कहते हैं और इसके इर्द-गिर्द एक ईंटों की ऊँची दीवार है। इसके बीच में एक ऊँचा नीला बुर्ज है। इसे बनाने वाले ख़ान का इरादा अज़ान दिलवाने के लिए एक ऊँची मीनार बनाने का था लेकिन वह इसे पूरा करने से पहले ही मर गया और उसके बाद आने वाले ख़ान ने इसे अधूरा ही छोड़ दिया। कहा जाता है कि उसको यह अहसास हो गया की इस मीनार से अज़ान देने वाले मुल्लाह को ज़नाना-गृह में उसकी पत्नियाँ नज़र आएँगी। शहर के इस अंदरूनी इचान कला भाग में ५० ऐतिहासिक स्थल और २५० मध्यकालीन घर हैं। इस से बाहर वाले क्षेत्र को दिचान कला कहते हैं।\n\n\n", "id": "480029", "title": "ख़ीवा"}
{"url": "https://hi.wikipedia.org/wiki?curid=480032", "text": "राम गोपाल यादव\n\nप्रो॰ राम गोपाल यादव (अंग्रेजी: Ram Gopal Yadav, जन्म: 29 जून 1946 सैफई इटावा) समाजवादी पार्टी अध्यक्ष मुलायम सिंह यादव के छोटे भाई है। पेशे से अध्यापक रहे श्री यादव वर्तमान में समाजवादी पार्टी के टिकट पर उत्तर प्रदेश से राज्यसभा के सांसद हैं।वर्तमान में वे समाजवादी पार्टी के राष्ट्रीय प्रवक्ता व महासचिव हैं।प्रो.रामगोपाल यादव के छोटे पुत्र अक्षय यादव 2014 के आमचुनाव में उत्तर प्रदेश के फ़िरोज़ाबाद लोकसभा निर्वाचन क्षेत्र से सांसद सदस्य हैं।\n\n", "id": "480032", "title": "राम गोपाल यादव"}
{"url": "https://hi.wikipedia.org/wiki?curid=480033", "text": "शिवपाल सिंह यादव\n\nशिवपाल सिंह यादव (जन्म: 6 अप्रैल 1955, सैफई, इटावा जिला) भारत के एक राजनेता हैं। सन् 1955 को बसंत पंचमी के पावन दिन में पिता सुघर सिंह तथा माता मूर्ति देवी के कनिष्ठ पुत्र के रूप में जन्मे शिवपाल सिंह यादव को मानवता के प्रति उदात्त भाव विरासत में मिला। उन्होंने जनसंघर्षों में भाग लेना और नेतृत्व करना अपने नेता व अग्रज मुलायम सिंह यादव जी से सीखा। इनके पिता स्वर्गीय सुधर सिंह अत्यंत सरल हृदय एवं कर्मठ किसान थे एवं माता स्वर्गीय श्रीमती मूर्ती देवी एक कुशल गृहणी थी। वे समाजवादी पार्टी के संस्थापक मुलायम सिंह यादव के छोटे भाई हैं। मार्च 2017 में सम्पन्न हुए उत्तर प्रदेश विधान सभा चुनाव में वे इटावा जिले के जसवन्तनगर विधान सभा क्षेत्र से समाजवादी पार्टी के टिकट पर विधायक चुने गये। ये मायावती सरकार के कार्यकाल में 5 मार्च 2012 तक प्रतिपक्ष के नेता भी रहे।\n\nशिक्षा: शिवपाल सिंह यादव ने गांव की प्राथमिक पाठशाला से पूर्व माध्यमिक शिक्षा उत्तम श्रेणी में उत्तीर्ण की। इसके पश्चात् हाईस्कूल व इण्टरमीडिएट की शिक्षा के लिए जैन इण्टर काॅलेज, करहल, मैनपुरी में प्रवेश लिया। जहाँ से उन्होंने सन् 1972 में हाईस्कूल तथा सन् 1974 में इण्टरमीडिएट की परीक्षा उत्तीर्ण की।\nतत्पश्चात् शिवपाल सिंह यादव ने स्नातक की पढ़ाई सन् 1976 में के०के०डिग्री कालेज इटावा (कानपुर विश्वविद्यालय) तथा सन् 1977 में लखनऊ विश्वविद्यालय से बी०पी०एड० शिक्षा प्राप्त की।\n\nपरिवार: शिवपाल सिंह यादव का विवाह 23-मई-1981 को हुआ। इनकी पत्नी का नाम सरला यादव है। शिवपाल सिंह यादव की एक पुत्री डाॅ० अनुभा यादव तथा एक पुत्र आदित्य यादव है।\n\nजीवन: सामाजिक व राजनीतिक गतिविधियों में वे बाल्यकाल से ही सक्रिय रहे। क्षेत्र में घूम-घूमकर मरीजों को अस्पताल पहुँचाना, थाना-कचहरी में गरीबों को न्याय दिलाने के लिए प्रयास करना व सोशलिस्ट पार्टी के कार्यक्रमों में भाग लेना उनका प्रिय शगल था। वे नेताजी के चुनावों में पर्चें बाँटने से लेकर बूथ-समन्वयक तक की जिम्मेदारी उठाते रहे। मधु लिमये, बाबू कपिलदेव, चौधरी चरण सिंह, जनेश्वर मिश्र जी जैसे बड़े नेताओं के आगमन पर उनकी सभा करवाने की भी जिम्मेदारी भी शिवपाल जी के ही कंधे पर होती थी।\nवे 1988 से 1991 और पुनः 1993 में जिला सहकारी बैंक, इटावा के अध्यक्ष चुने गये। 1995 से लेकर 1996 तक इटावा के जिला पंचायत अध्यक्ष भी रहे। इसी बीच 1994 से 1998 के अंतराल में उत्तरप्रदेश सहकारी ग्राम विकास बैंक के भी अध्यक्ष का दायित्व संभाला। तेरहवीं विधानसभा में वे जसवन्तनगर से विधानसभा का चुनाव लड़े और ऐतिहासिक मतों से जीते। इसी वर्ष वे समाजवादी पार्टी के प्रदेश महासचिव बनाये गये। उन्होंने संगठन को मजबूत बनाने के लिए अनिर्वचनीय मेहनत की। पूरे उत्तर प्रदेश को कदमों से नाप दिया। उनकी लोकप्रियता और स्वीकारिता बढ़ती चली गयी। प्रमुख महासचिव के रूप में उन्होंने अपनी जिम्मेदारी को नया आयाम दिया। प्रदेश अध्यक्ष रामशरण दास जी की अस्वस्थता को देखते हुए 01 नवम्बर, 2007 को मेरठ अधिवेशन में शिवपाल जी को कार्यवाहक अध्यक्ष बनाया गया।\nरामशरण दास जी के महाप्रयाण के पश्चात् 6 जनवरी, 2009 को वे पूर्णकालिक प्रदेश अध्यक्ष बने। शिवपाल जी ने सपा को और अधिक प्रखर बनाया। नेताजी और जनेश्वर जी के मार्गदर्शन और उनकी अगुवाई में उत्तर प्रदेश में समाजवादी पार्टी सबसे बड़ी पार्टी के रूप में स्थापित हुई। वे मई 2009 तक प्रदेश अध्यक्ष रहे फिर उत्तर प्रदेश विधानसभा में नेता विरोधी दल की भूमिका दी गई। बसपा की बहुमत की सरकार के समक्ष नेता विरोधी दल की जिम्मेदारी तलवार की धार पर चलने जैसा था। उन्होंने इस दायित्व को संभाला और विपक्ष तथा आम जनता के प्रतिकार के स्वर को ऊँचा रखा।\nवरिष्ठ नेता आजम खान की वापसी के दिन उन्होंने नेता प्रतिपक्ष पद से इस्तीफा देने में एक पल का भी विलम्ब नहीं किया, जो दर्शाता है कि उन्हें पद से अधिक सिद्धान्त और दलहित प्रिय है। बाढ़-सूखा, भूकम्प जैसी आपदाओं में जाकर मदद करने वालों में शिवपाल आगे खड़े रहते हैं। उन्होंने कई बार गिरफ्तारी दी, पुलिसिया उत्पीड़न को झेला, आम कार्यकर्ताओं के रक्षा कवच बने। यही कारण है कि सोलहवीं विधानसभा में समाजवादी पार्टी के चुनाव निशान पर साठ फीसदी से अधिक मतों से जीतने वाले एक मात्र विधायक हैं।\nउन्होंने समय-समय पर कभी डा0 लोहिया, कभी अशफाक उल्ला खान, कभी चन्द्रशेखर आजाद तो कभी मधु लिमये की जयन्ती और अन्य अवसरों पर लेख लिखकर, छोटी-छोटी पुस्तकें प्रकाशित कर बँटवाकर नई पीढ़ी को गौरवमयी इतिहास से अवगत कराने का कार्य किया है। उनके अब तक दर्जनों लेख दैनिक जागरण, अमर उजाला, राष्ट्रीय सहारा, जनाग्रह (बंगलुरू), डेली न्यूज एक्टिविस्ट, जन संदेश, कैनविज टाइम्स समेत कई पत्र-पत्रिकाओं में प्रकाशित हो चुके हैं। उन्होंने डा0 लोहिया के कई ऐतिहासिक उद्बोधनों यथा ’’द्रौपदी व सावित्री’’ दो कटघरे आदि को प्रकाशित कर बँटवाया और समाजवादी पार्टी में पढ़ने-लिखने की परम्परा को प्रोत्साहन दिया। वे साहित्यकारों का काफी सम्मान करते हैं। गोपालदास ’’नीरज’’ उदय प्रताप सिंह जैसे साहित्यकार व कवि उन्हें काफी स्नेह करते हैं, जिससे उनकी साहित्यिक अभिरूचि का पता चलता है।\nविपक्ष के दौरान उन्होंने जन संघर्षों व सामूहिक प्रतिकार के प्रत्येक रण में सेनानी की भूमिका निभाई। कई बार जेल गये, आन्दोलनों में चोटिल हुए पर जब भी आन्दोलन की घोषणा होती, शिवपाल सिंह यादव प्रथम पंक्ति में खड़े दिखते। समाजवादी पार्टी की 2012 में पुनः सरकार बनने के बाद उन्हें लोक निर्माण, सिंचाई, सहकारिता मंत्री की जिम्मेदारी दी गयी, इन विभागों में व्याप्त भ्रष्टाचार को खत्म करने के लिए कई बड़े अधिकारियों व अभियन्ताओं के विरुद्ध कठोर कार्यवाही की, एक अखबार ने उन्हें ’’कार्यवाही मिनिस्टर’’ तक की संज्ञा दे दी।\nउनका इतिहास समाजवादी पार्टी का इतिहास है, जन-संघर्षों व सक्रिय करूणा का जीवन-दर्शन है। \n", "id": "480033", "title": "शिवपाल सिंह यादव"}
{"url": "https://hi.wikipedia.org/wiki?curid=480053", "text": "तेज़\n\nतेज़ २०१२ में बनी हिन्दी एक्शन फ़िल्म है जिसका निर्देशन प्रियदर्शन द्वारा किया गया है। फ़िल्म में अनिल कपूर, अजय देवगन, बोमन ईरानी, कंगना रनाउत, समीरा रेड्डी और ज़ायेद खान मुख्य भूमिकाओं में है। फ़िल्म में दक्षिण फ़िल्म अभिनेता मोहनलाल अतिथि भूमिका में है। फ़िल्म के स्टंट कोरियोग्राफर गेरेथ मिलने है जो \"\" और \"\" पर कार्य कर चुके है। \"तेज़\" का पूर्व शीर्षक \"बुलेट ट्रेन\" था। इसका अधिकृत ट्रेलर ४ जनवरी २०१२ को रिलीज़ किया गया और फ़िल्म को २००० पर्दों पर २७ अप्रैल २०१२ को रिलीज़ किया गया।\n\nफ़िल्म का कथानक अन्य अंग्रेज़ी फ़िल्मों, जैसे \"द बुलेट ट्रेन\" और कियानु रीव्स अभिनीत \"स्पीड\" पर आधारित है। फ़िल्म को काफ़ी आलोचनाओं का सामना करना पड़ा एयर यह बॉक्स ऑफिस पर अच्छा प्रदर्शन नहीं कर पाई।\n\nआकाश राणा एक इंज़ीनियर है जो अपनी ब्रिटिश नागरिक पत्नी निकिता के साथ लंदन में रहता है। उसका अवैध तरीके से ब्रिटेन में रहने की जानकारी कोर्ट को पता चलती है जो उसे देश से निकाल देती है। आकाश चार वर्ष पश्चात फिर से बदला लेने की नीयत से देश में प्रवेश करता है और अपने पुराने कर्मचारी आदिल ख़ान अवं मेघा के साथ नुक्सान करने की योजना बनाता है।\n\n", "id": "480053", "title": "तेज़"}
{"url": "https://hi.wikipedia.org/wiki?curid=480060", "text": "जनगणना नगर\n\nभारत के संदर्भ में, एक जनगणना नगर वो नगर है जो वैसे तो एक अधिसूचित नगरपालिका इकाई नहीं होता, परन्तु इसकी जनसंख्या अपेक्षाकृत अधिक होती है जिसे ग्रामीण जनसंख्या माना जाता है। एक जनगणना नगर की न्यूनतम जनसंख्या 5000 होती है, पुरुष जनसंख्या का कम से कम 75% गैर-कृषि व्यवसायों में संलग्न होता है और न्यूनतम जनसंख्या घनत्व 400 व्यक्ति प्रति किमी होता है।\n", "id": "480060", "title": "जनगणना नगर"}
{"url": "https://hi.wikipedia.org/wiki?curid=480062", "text": "स्पीड (2007 फ़िल्म)\n\nस्पीड बॉलीवुड एक्शन कॉमेडी फिल्म हैं। जो विक्रम भट्ट द्वारा निर्देशित और इसका निर्माण हैरी बवेजा ने किया हैं। इस फिल्म के मुख्य भूमिकाओं में जायद खान, उर्मिला मातोंडकर, आशीष चौधरी, आफताब शिवदासानी और संजय सूरी हैं। यह 2004 के में बनी एक अंग्रेज़ी फ़िल्म \"सेल्युलर\" का रीमेक हैं।\n", "id": "480062", "title": "स्पीड (2007 फ़िल्म)"}
{"url": "https://hi.wikipedia.org/wiki?curid=480069", "text": "भाषा संसाधन के उपकरण\n\nनीचे की सारणी में प्राकृतिक भाषाओं को संसाधित करने में प्रयुक्त प्रमुख उपकरणों (कम्प्यूटर प्रोग्रामों) की जानकारी है। वस्तुतः ये औजार कम्प्यूटर लाइब्रेरियों, फ्रेमवर्क और अनुप्रयोगों के समूह हैं जो सांकेतिक (सिम्बोलिक), सांख्यिकीय प्राकृतिक भाषा और वाक का संसाधन (processing) करते हैं। प्राकृतिक भाषा संसाधक उपरण (NLP tools) प्रायः वाक्य की पहचान, टोकनीकरण (Tokenization), वाक्यांग संसूचन (POS-tagging), शैलो पार्जिंग (Shallow parsing), लेमटाइजेशन (lemmatisation), आदि कार्य करते हैं।\n\n", "id": "480069", "title": "भाषा संसाधन के उपकरण"}
{"url": "https://hi.wikipedia.org/wiki?curid=480073", "text": "स्पीड (1994 फ़िल्म)\n\nस्पीड () १९९४ में बनी अमेरिकी एक्शन-थ्रिलर फ़िल्म है जिसका निर्देशन जेन डी बोंट द्वारा किया गया है और यह लॉस एंजिलिस में घटती है। एलएपीडी ऑफिसर जैक ट्रेवन एक बोम्बर और फिरौती मांगने वाले निवृत्त अटलांटा बोम्ब दल के सार्जन्ट होवार्ड पेन का निशाना बन जाता है जो उसे कई कारनामे करने में मजबूर कर देता है। ट्रेवन के साथ अपनी पहली मुठभेड़ में पेन बच निकलता है और शहर की एक बस में बम लागा देता है जिसपर ट्रेवन सवार है और उसे चेतावनी देता है की बस 50 मिल प्रति घंटा की रफ़्तार से अगर निचे आई तो बम फट जाएगा। फ़िल्म में कियानू रीव्स, डेनिस हॉपर, सैंड्रा बुलक और जेफ़ डैनियल्स मुख्य भूमिकाओं में है। फ़िल्म को सर्वश्रेष्ठ ध्वनि और सर्वश्रेष्ठ ध्वनि इफेक्ट्स के लिए 1995 में दो अकादमी पुरस्कार प्रदान किए गए। इसका अगला भाग \"\" १९९७ में रिलीज़ किया गया जिसमे केवल सैंड्रा बुलक ही पुनः अपने पात्र के साथ लौटी।\n", "id": "480073", "title": "स्पीड (1994 फ़िल्म)"}
{"url": "https://hi.wikipedia.org/wiki?curid=480076", "text": "स्पीड 2: क्रुज़ कंट्रोल\n\nस्पीड 2: क्रुज़ कंट्रोल () १९९७ में बनी एक्शन-थ्रिलर फ़िल्म है जो \"स्पीड\" (१९९४) का अगला भाग है। फ़िल्म का निर्माण व निर्देशन जेन डी बोंट द्वारा और लेखन कार्य रैंडल मैककार्मिक और व जेफ़ नाथान्सन द्वारा किया गया था। सैंड्रा बुलक फ़िल्म में अपनी \"स्पीड\" का पात्र निभाती है साथ है फ़िल्म में जेसन पेट्रिक और विलेम डाफ़ो सह-कलाकारों के रूप में है। फ़िल्म को 20एथ सेंचुरी फॉक्स ने १३ जून १९९७ को रिलीज़ किया था।\n", "id": "480076", "title": "स्पीड 2: क्रुज़ कंट्रोल"}
{"url": "https://hi.wikipedia.org/wiki?curid=480080", "text": "मिशन: इम्पॉसिबल II\n\nमिशन: इम्पॉसिबल II () 2000 में बनी अमेरिकी एक्शन फ़िल्म है जिसका निर्देशन जॉन वू ने किया है और इसमें टॉम क्रूज़ आईएमएफ़ एजंट इथन हंट की भूमिका में है जो फ़िल्म के निर्माता भी है। यह ब्रायन डी पाल्मा द्वारा १९९६ में बनी फ़िल्म \"\" का अगला भाग है। फ़िल्म का एक हिस्सा है। \n\n", "id": "480080", "title": "मिशन: इम्पॉसिबल II"}
{"url": "https://hi.wikipedia.org/wiki?curid=480086", "text": "सेल्युलर\n\nसेल्युलर () २००४ में बनी थ्रिलर फ़िल्म है जिसका निर्देशन डेविड आर. एलिस द्वारा किया गया है और फ़िल्म में किम बसिंगर, क्रिस इवांस, जेसन स्टेथम और विलियम एच. मेसी मुख्य भूमिकाओं में है।\n\n", "id": "480086", "title": "सेल्युलर"}
{"url": "https://hi.wikipedia.org/wiki?curid=480090", "text": "जेसिका बेल\n\nजेसिका क्लैयर बेल (; जन्म ३ मार्च १९८२) एक अमेरिकी अभिनेत्री, मॉडल और गायिका है। बेल टेलिविज़न कार्यक्रम \"7थ हेवन\" में अपने पात्र मेरी केमडेन के लिए लोकप्रिय है।\n\nजेसिका बेल का जन्म एली, मिनेसोटा में हुआ था। उनकी माँ किम्बरले एक गृहिणी और वैद्य है। उनके पिता जोनाथन बेल जनरल इलेक्ट्रोनिक्स में कार्य करते थे और एक व्यापारी व बिज़नस कन्सल्टंट है। वे जर्मन, फ्रांसीसी और अंग्रेज़ वंश की है और उनका एक छोटा भाई, जस्टिन है जो १९८५ में पैदा हुआ था।\n", "id": "480090", "title": "जेसिका बेल"}
