{"url": "https://hi.wikipedia.org/wiki?curid=439072", "text": "भारतीय रसायन का इतिहास\n\nभारत में रसायन शास्त्र की अति प्राचीन परंपरा रही है। पुरातन ग्रंथों में धातुओं, अयस्कों, उनकी खदानों, यौगिकों तथा मिश्र धातुओं की अद्भुत जानकारी उपलब्ध है। इन्हीं में रासायनिक क्रियाओं में प्रयुक्त होने वाले सैकड़ों उपकरणों के भी विवरण मिलते हैं। \n\nवस्तुत: किसी भी देश में किसी ज्ञान विशेष की परंपरा के उद्भव और विकास के अध्ययन के लिए विद्वानों को तीन प्रकार के प्रमाणों पर निर्भर करना पड़ता है- \n\n\nइस दृष्टि से भारत में रसायनशास्त्र के उद्भव काल के निर्धारण के लिए विशाल संस्कृत साहित्य को खंगालना ही उत्तम जान पड़ता है। उल्लेखनीय है कि भारत में किसी भी प्रकार के ज्ञान के प्राचीनतम स्रोत के रूप में वेदों को माना जाता है। इनमें भी ऐसा समझा जाता है कि ऋग्वेद सर्वाधिक प्राचीन है। अर्वाचीन काल में ईसा की अठारहवीं शताब्दी से नये-नये तत्वों की खोज का सिलसिला प्रारंभ हुआ। इसके पूर्व केवल सात धातुओं का ज्ञान मानवता को था। ये हैं- स्वर्ण, रजत, तांबा, लोहा, टिन, लेड (सीसा) और पारद। इन सभी धातुओं का उल्लेख प्राचीनतम संस्कृत साहित्य में उपलब्ध है, जिनमें ऋग्वेद, यजुर्वेद एवं अथर्ववेद भी सम्मिलित हैं। वेदों की प्राचीनता ईसा से हजारों वर्ष पूर्व निर्धारित की गई है। \n\nइस प्रकार वेदों में धातुओं के वर्णन के आधार पर हम भारत में रसायन शास्त्र का प्रारंभ ईसा से हजारों वर्ष पूर्व मान सकते हैं। उल्लेखनीय है कि उपनिषदों का रचनाकाल भी यजुर्वेद के आसपास ही माना जाता है जबकि छांदोग्य उपनिषद में धात्विक मिश्रण का स्पष्ट वर्णन मिलता है। यदि हम इसे पर्याप्त न मानें और कहें कि केवल रसायन शास्त्र में प्रयुक्त प्रक्रमों एवं रासायनिक क्रियाओं के ज्ञान के समुचित प्रमाण के साथ ही हम रसायन शास्त्र का प्रारंभ मान सकते हैं, तो भी हमें ईसा के एक हजार वर्ष पूर्व के काल (ईसा पूर्व प्रथम सहस्राब्दी) पर तो सहमत होना ही पड़ेगा। यही वह काल था जब विश्व प्रसिद्ध चरक एवं सुश्रुत संहिताओं का प्रणयन हुआ, जिनमें औषधीय प्रयोगों के लिए पारद, जस्ता, तांबा आदि धातुओं एवं उनकी मिश्र धातुओं को शुद्ध रूप में प्राप्त करने तथा सहस्त्रों औषधियों के विरचन में व्यवह्मत रासायनिक प्रक्रियाओं यथा - द्रवण, आसवन, उर्ध्वपातन आदि का विस्तृत एवं युक्तियुक्त वर्णन मिलता है। नि:संदेह इस प्रकार के ज्ञानार्जन का प्रारंभ तो निश्चित रूप से इसके बहुत पहले से ही हुआ होगा। उल्लेखनीय है कि इन कालजयी ग्रंथों के लेखन के पश्चात, यद्यपि इसी काल में (ईसा पूर्व तृतीय शताब्दी) में कौटिल्य ने अपने प्रसिद्ध ग्रंथ \"अर्थशास्त्र\" की रचना की जिसमें धातु, अयस्कों, खनिजों एवं मिश्र धातुओं से संबंधित अत्यंत सटीक जानकारी तथा उनके खनन, विरचन, खानों के प्रबंधन तथा धातुकर्म की आश्चर्यजनक व्याख्या मिलती है। भारत में इस प्रकार के वैज्ञानिक ज्ञान का यह ग्रंथ प्राचीनतम उदाहरण प्रस्तुत करता है। प्रथम सहस्राब्दी की दूसरी शताब्दी से 12वीं शताब्दी तक तो ऐसी पुस्तकों की भरमार देखने को मिलती है जो शुद्ध रूप से केवल रसायन शास्त्र पर आधारित हैं और जिनमें रासायनिक क्रियाओं, प्रक्रियाओं का सांगोपांग वर्णन है। इनमें खनिज, अयस्क, धातुकर्म, मिश्र धातु विरचन, उत्प्रेरक, सैद्धांतिक एवं प्रायोगिक रसायन तथा उनमें काम आने वाले सैकड़ों उपकरणों आदि का अत्यंत गंभीर विवरण प्राप्त होता है। \n\n\"भारतीय बौद्धिक संपदा\" के फरवरी, 2000 के अंक में 1940 में प्रकाशित एक मराठी पुस्तक \"रसमंजरी\" (लेखक- टी.जी. काले) के हवाले से ऐसी 127 पुस्तकों की सूची प्रकाशित है। स्मरणीय है कि इस सूची में चरक एवं सुश्रुत संहिताएं सम्मिलित नहीं हैं। इन पुस्तकों में वर्णित अनेक तथ्य एवं प्रक्रियाएं अब आधुनिक रसायन शास्त्र के मानदंडों पर भी खरी उतरने लगी हैं। \n\nसर्वप्रथम द्वितीय शताब्दी में नागार्जुन द्वारा लिखी गई पुस्तक \"रसरत्नाकार\" को लें। ऐसा विश्वास किया जाता है कि छठी शताब्दी में जन्मे इसी नाम के एक बौद्ध रसायनज्ञ ने इस पुस्तक का पुनरावलोकन किया। इसीलिए यह पुस्तक दो रूपों में उपलब्ध है। कुछ भी हो, यह पुस्तक अपने में रसायन का तत्कालीन अथाह ज्ञान समेटे हुए हैं। छठी शताब्दी में ही वराहमिहिर ने अपनी \"वृहत् संहिता\" में अस्त्र-शस्त्रों को बनाने के लिए अत्यंत उच्च कोटि के इस्पात के निर्माण की विधि का वर्णन किया है। भारतीय इस्पात की गुणवत्ता इतनी अधिक थी कि उनसे बनी तलवारों के फारस आदि देशों तक निर्यात किये जाने के ऐतिहासिक प्रमाण मिले हैं। \n\nसर्वाधिक पुस्तकें आठवीं शताब्दी से 12वीं शताब्दी के मध्य लिखी गईं। इनमें से प्रमुख हैं- वाग्भट्ट की अष्टांगह्मदय, गोविंद भगवत्पाद की रस ह्मदयतंत्र एवं रसार्णव, सोमदेव की रसार्णवकल्प एवं रसेंद्र चूणामणि तथा गोपालभट्ट की रसेंद्रसार संग्रह। कुछ अन्य महत्वपूर्ण पुस्तकें हैं- रसकल्प, रसरत्नसमुच्चय, रसजलनिधि, रसप्रकाश सुधाकर, रसेंद्रकल्पद्रुम, रसप्रदीप तथा रसमंगल आदि। \n\nभारत में रसायन की समृद्धशाली प्राचीन परंपरा के पुरातात्विक प्रमाण भी समस्त देशों में बिखरे पड़े हैं। पुरातात्विक स्थलों से प्राप्त धातु आदि के नमूनों के रासायनिक विश्लेषण से जहां उनकी उच्च गुणवत्ता का परिचय मिलता है, वहीं अनेक पदार्थों की कार्बन डेटिंग से प्राचीनता भी अकाट्य रूप से स्थापित होती है। उत्तर से दक्षिण एवं पूर्व से पश्चिम, सभी दिशाओं में ईसा पूर्व 3000 वर्ष से 300 वर्ष ईसा पूर्व की अवधि में भी सक्रिय रही धातु की खदानों के पुरातात्विक प्रमाण मिले हैं। प्रमुखत: उत्तर प्रदेश, कर्नाटक, राजस्थान, बंगाल, बिहार, पंजाब, गुजरात आदि राज्यों में इनका पता चला है। उत्खनन से उजागर हुए नालंदा, हड़प्पा, मोहनजोदड़ो, लोथल एवं तक्षशिला आदि स्थलों से प्राप्त लोहा, तांबा, रजत, सीसा आदि धातुओं की शुद्धता 95 से 99 प्रतिशत तक पाई गई है। इन्हीं स्थलों से पीतल और कांसा, मिश्र धातुएं भी प्रचुर मात्रा में प्राप्त हुई है। इनकी शुद्धता इस बात की परिचायक है कि भारत में उच्चकोटि के धातुकर्म की प्राचीन परंपरा रही है। पुरातात्विक स्थलों से धातुकर्म में प्रयुक्त होने वाली जिन भट्ठियों आदि का पता चला है वे सभी संस्कृत पुस्तकों के विवरणों से मेल खाती है। हट्टी की स्वर्ण खदान में 600 फुट की गहराई पर पाया गया उर्ध्वाधर शाफ्ट तकनीकी के क्षेत्र में भारतीय कौशल का जीता जागता उदाहरण है। \n\nभारत की बहुत सी प्राचीन रसायन परंपराएं पीढ़ी दर पीढ़ी चलते हुए आधुनिक समय तक जीवित हैं। आज भी हजारों वैद्य चरक द्वारा निर्देशित रीति से धातु आधारित एवं वानस्पतिक स्रोत वाली औषधियों का विरचन कर रहे हैं, जिनके दौरान अनेकानेक रासायनिक प्रक्रियाएं संपादित करनी पड़ती हैं। ईस्वी वर्ष 1800 में भी भारत में, ब्रिटिश दस्तावेजों के अनुसार, विभिन्न धातुओं को प्राप्त करने के लिए लगभग 20,000 भट्ठियां काम करती थीं जिनमें से दस हजार तो केवल लौह निर्माण भट्ठियां थीं और उनमें 80,000 कर्मी कार्यरत थे। इस्पात उत्पाद की गुणवत्ता तत्कालीन अत्युत्तम समझे जाने वाले स्वीडन के इस्पात से भी अधिक थी। इसके गवाह रहे हैं सागर के तत्कालीन सिक्का निर्माण कारखाने के अंग्रेज प्रबंधक कैप्टन प्रेसग्रेन तथा एक अन्य अंग्रेज मेजर जेम्स फ्रैंकलिन। उसी समय तथा उसके काफी बाद तक लोहे के अतिरिक्त रसायन आधारित कई अन्य वस्तुएं यथा- साबुन, बारूद, नील, स्याही, गंधक, तांबा, जस्ता आदि भी भारतीय तकनीकी से तैयार की जा रही थीं। काफी बाद में अंग्रेजी शासन के दौरान पश्चिमी तकनीकी के आगमन के साथ भारतीय तकनीकी विस्मृत कर दी गई।\n\n\n", "id": "439072", "title": "भारतीय रसायन का इतिहास"}
{"url": "https://hi.wikipedia.org/wiki?curid=439077", "text": "धारबन्दोरा\n\nधारबन्दोरा, भारतीय राज्य गोवा के दक्षिण गोवा जिले का एक तालुक है। धारबन्दोरा, महाराष्ट्रीय नववर्ष गुड़ी पड़वा के दिन यानि 4 अप्रैल 2011 को दक्षिण गोवा जिले के छठे तालुक के रूप में अस्तित्व में आया है हालांकि इसके गठन संबंधी अधिसूचना को गोवा सरकार ने 16 मार्च 2011 को जारी किया था। धारबन्दोरा गोवा का बारहवां, सबसे नया और सबसे छोटा तालुक है। \n\nइसके गठन के पीछे का उद्देश्य प्रशासन का विकेन्द्रीकरण कर दूर दराज पड़े इलाकों तक प्रशासनिक सेवाओं की पहुँच को सुनिश्चित करना है। इसका गठन संगेम तालुक का विभाजन करके उसके 14 गांवों को लेकर किया गया है तथा इसमें उत्तर गोवा जिले के पोंडा तालुक के उसगांव तथा गंजेम नामक क्षेत्रों को भी शामिल किया गया है। धारबन्दोरा नामक गांव इस तालुक का मुख्यालय है। कोंकणी और कन्नड़ धारबन्दोरा में प्रयोग में आने वाली प्रमुख भाषायें हैं।\n\nधारबन्दोरा 15°24'6\"N 74°5'39\"E के निर्देशांकों पर स्थित है। धारबन्दोरा तालुक के अंतर्गत धारबन्दोरा, किर्लापल-दभाल, कोल्लम, मोल्लम, संकोर्दा और उसगांव-गंजेम की ग्राम पंचायतें आती है। संगेम से धारबन्दोरा की दूरी 8 किमी है जबकि मडगांव से यह 24.6 किमी और गोवा की राजधानी पणजी से यह 34 किमी की दूरी पर स्थित है। \nइसके उत्तर में सतारी तालुक, पश्चिम में पोंडा तालुक, पूर्व में कर्नाटक और दक्षिण में संगेम तालुक स्थित है।\n", "id": "439077", "title": "धारबन्दोरा"}
{"url": "https://hi.wikipedia.org/wiki?curid=439079", "text": "भारतीय रेल का यांत्रिक और विद्युत इंजीनियरी संस्थान\n\nभारतीय रेल का यांत्रिक और विद्युत इंजीनियरी संस्थान (IRIMEE) बिहार के मुंगेर जिले के जमालपुर में स्थित है।\n\n", "id": "439079", "title": "भारतीय रेल का यांत्रिक और विद्युत इंजीनियरी संस्थान"}
{"url": "https://hi.wikipedia.org/wiki?curid=439088", "text": "चन्द्रगुप्त प्रथम\n\nचंद्रगुप्त प्रथम गुप्त वंश के तृतीय किंतु प्रथम स्वतंत्र एवं शक्तिशाली नरेश। साधरणतया विद्वान्‌ उनके राज्यारोहण की तिथि 319-320 ई. निश्चित करते हैं। कुछ लोग ऐसा भी मानते हैं कि उन्होंने उसी तिथि से आरंभ होनेवाले गुप्त संवत्‌ की स्थापना भी की थी।\n\nगुप्तों का आधिपतय आरंभ में दक्षिण बिहार तथा उत्तर-पश्चिम बंगाल पर था। प्रथम चंद्रगुप्त ने साम्राज्य का विस्तार किया। वायुपुराण में प्रयाग तक के गंगा के तटवर्ती प्रदेश, साकेत तथा मगध को गुप्तों की 'भोगभूमि' कहा है। इस उल्लेख के आधार पर विद्वान्‌ चंद्रगुप्त प्रथम की राज्यसीमा का निर्धारण करते हैं, यद्यपि इस बात का कोई पुष्ट प्रमाण उपलब्ध नहीं है। चंद्रगुप्त प्रथम ने लिच्छवि कुमारदेवी से विवाह किया था। संभव है, साम्राज्यनिर्माण में चंद्रगुप्त प्रथम को लिच्छवियों से पर्याप्त सहायता मिली हो। यह भी संभव है कि लिच्छवि राज्य मिथिला इस विवाह के फलस्वरूप चंद्रगुप्त के शासन के अंतर्गत आ गया हो। 'कौमुदी महोत्सव' आदि से ज्ञात एवं उनपर आघृत, चंद्रगुप्त प्रथम के राज्यारोहण आदि से संबद्ध इतिहास निर्धारण सर्वथा असंगत है। उन्होंने संभवत: एक प्रकार की स्वर्णमुद्रा का प्रचलन किया, एवं महाराजाधिराज का विरुद धारण किया। प्रयाग प्रशस्ति के आधार पर कह सकते हैं कि चंद्रगुप्त प्रथम ने समुद्रगुप्त को अपना उत्तराधिकारी नियुक्त किया और संभवत: 349-50 ई. के लगभग उनके सुदीर्घ शासन का अंत हुआ।\n\n", "id": "439088", "title": "चन्द्रगुप्त प्रथम"}
{"url": "https://hi.wikipedia.org/wiki?curid=439091", "text": "इयान सोमरहॅल्डर\n\nइयान जोसफ़ सोमरहॅल्डर () (जन्म: दिसंबर 8, 1978) अमेरिकी मॉडल, अभिनेता और निर्माता हैं। इन्हें सर्वाधिक \"लॉस्ट\" में बून कार्लाइल व \"द वैंपायर्स डायरीज़\" में डेमन सेल्वाटोर के अपने किरदारों के लिए जाना जाता हैं।\n\nसोमरहॅल्डर का जन्म व पालन-पोषन लुईज़ियाना के केविन्गटन शहर में हुआ था। इनकी माता, एडना, व्यवसाय से एक मालिश थैरेपिस्ट और पिता रॉबर्ट सोमरहॅल्डर एक स्वतंत्र निर्माण ठेकेदार हैं। धार्मिक रूप से कैथोलिक सोमरहॅल्डर ने निजी कैथोलिक स्कूल सेंट पॉल में अपनी शिक्षा ग्रहण की थी। इन्होंने अपना मॉडलिंग कैरियर 10 से 13 वर्ष की उम्र के बीच शुरु किया, तथा 17 वर्ष की उम्र में इन्होंने अभिनय क्षेत्र में जाने का निर्णय ले लिया।\n\nजून 2011 में सोमरहॅल्डर व इनकी \"द वैंपायर्स डायरीज़\" की सहनायिका नीना दोब्रेव ने अपना रोमांस सार्वजनिक किया था।\n", "id": "439091", "title": "इयान सोमरहॅल्डर"}
{"url": "https://hi.wikipedia.org/wiki?curid=439092", "text": "चंद्रकीर्ति\n\nचंद्रकीर्ति - बौद्ध माध्यमिक सिद्धांत के व्याख्याता एक अचार्य।\n\nतिब्बती इतिहासलेखक तारानाथ के कथनानुसार चंद्रकीर्ति का जन्म दक्षिण भारत के किसी 'समंत' नामक स्थान में हुआ था। लड़कपन से ही ये बड़े प्रतिभाशाली थे। बौद्ध धर्म में दीक्षित होकर इन्होंने त्रिपिटकों का गंभीर अध्ययन किया। थेरवादी सिद्धांत से असंतुष्ट होकर ये महायान दर्शन के प्रति आकृष्ट हुए। उसका अध्ययन इन्होंने आचार्य कमलबुद्धि तथा आचार्य धर्मपाल की देखरेख में किया। कमलबुद्धि शून्यवाद के प्रमुख आचार्य बुद्धपालत तथा आचार्य भावविवेक (भावविवेक या भव्य) के पट्ट शिष्य थे। आचार्य धर्मपाल नालंदा महाविहार के कुलपति थे जिनके शिष्य शीलभद्र ह्वेन्त्सांग को महायान के प्रमुख ग्रंथों का अध्यापन कराया था। चंद्रकीर्ति ने नालंदा महाविहार में ही अध्यापक के गौरवमय पद पर आरुढ़ होकर अपने दार्शनिक ग्रंथों का प्रणयन किया। चंद्रकीर्ति का समय ईस्व षष्ठ शतक का उत्तरार्ध है। योगाचार मत के आचार्य चंद्रगोमी से इनकी स्पर्धा की कहानी बहुश: प्रसिद्ध है। ये शून्यवाद के प्रासंगिक मत के प्रधान प्रतिनिधि माने जाते हैं।\n\nइनकी तीन रचनाएँ अब तक ज्ञात हैं जिनमें से एक- 'माध्यमिकावतार'- का केवल तिब्बती अनुवाद ही उपलब्ध है, मूल संस्कृत का पता नहीं चलता। यह शून्यवाद की व्याख्या करनेवाला मौलिक ग्रंथ है। द्वितीय ग्रंथ- '' - का भी केवल आरंभिक अंश ही मूल संस्कृत में उपलब्ध है। समग्र ग्रंथ तिब्बती अनुवाद में मिलता है जिसके उत्तरार्ध (8वें परिच्छेद से लेकर 16वें परिच्छेद तक) का श्री विधुशेखर शास्त्री ने संस्कृत में पुन: अनुवाद कर विश्वभारती सीरीज (संख्या 2, कलकत्ता, 1951) में प्रकाशित किया है। इनका तृतीय ग्रंथ, संस्कृत में पूर्णत: उपलब्ध, अत्यंत प्रख्यात 'प्रसन्नपदा' है, जो नागार्जुन की 'माध्यमिककारिका' की नितांत प्रौढ़, विशद तथा विद्वत्तापूर्ण व्याख्या है। माध्यमिककारिका की रहस्यमयी कारिकाओं का गूढ़ार्थ प्रसन्नपदा के अनुशीलन से बड़ी सुगमता से अभिव्यक्त होता है। नागार्जुन का यह ग्रंथ कारिकाबद्ध होने पर भी ययार्थत: सूत्रग्रंथ के समान संक्षिप्त, गंभीर तथा गूढ़ है जिसे सुबोध शैली में समझाकर यह व्याख्या नामत: ही नहीं, प्रत्युत वस्तुत: भी 'प्रसन्नपदा' है।\n\nचंद्रकीर्ति ने नए तर्कों की उद्वभावना कर शून्यवाद के प्रतिपक्षी तर्को का खंडन बड़ी गंभीरता तथा प्रौढ़ि के साथ किया है। बादरायण व्यास के ब्रह्मसूत्रों के रहस्य समझने के लिये जिस प्रकार आचार्य शंकर के भाष्य का अनुशीलन आवश्यक है, उसी प्रकार 'माध्यमिककारिका' के गूढ़ तत्व समझने के लिये आचार्य चंद्रकीर्ति की 'प्रसन्नपदा' का अनुसंधान नि:संदेह आवश्यक है।\n\n\n", "id": "439092", "title": "चंद्रकीर्ति"}
{"url": "https://hi.wikipedia.org/wiki?curid=439094", "text": "चंद्रगोपाल\n\nचंद्रगोपाल संस्कृत के विद्वान्‌ तथा ब्रजभाषा के सुकवि थे। श्री राधामाधव भाष्य, गायत्री भाष्य तथा श्री राधामाधवाष्टक संस्कृत रचनाएँ हैं। इनका जन्म सं. 1552 के लगभग हुआ था अत: इनका रचनाकाल सं. 1575 से सं. 1600 के बाद तक रहा।\n\nवे रामराय गोस्वामी के छोटे भाई तथा गौरगोपाल के छोटे पुत्र थे। ये लोग लाहौर से आकर वृंदावन में बस गए, जहाँ अब तक इनके वंशज रहते हैं। ये सभी चैतन्य संप्रदायी श्रीराधारमणी वैष्णव हैं।\n", "id": "439094", "title": "चंद्रगोपाल"}
{"url": "https://hi.wikipedia.org/wiki?curid=439099", "text": "अफ्रीकी विकास बैंक\n\nअफ्रीकी डेवलपमेंट बैंक की स्थापना 1964 में अफ्रीका में आर्थिक और सामाजिक विकास को बढ़ावा देने के उदेश्य से की गयी थी। एएफडीबी (AfDB) अफ्रीकी सरकारों और अफ्रीका के क्षेत्रीय सदस्य देशों (आरएमसी) में निवेश करने वाली निजी कंपनिया के लिए ऋण और अनुदान उपलब्ध कराती है।\n", "id": "439099", "title": "अफ्रीकी विकास बैंक"}
{"url": "https://hi.wikipedia.org/wiki?curid=439100", "text": "चंद्रगोमिन्‌\n\nचंद्रगोमिन्‌ प्रसिद्ध बौद्ध वैयाकरण थे। वे 'चांद्र व्याकरण' नामक प्रसिद्ध ग्रन्थ के प्रवर्तक माने जाते र्हे। इनके अन्य प्रसिद्ध नाम थे 'चंद्र' और 'चंद्राचार्य'।\n\nइनका समय जयादित्य और वामन की 'काशिका' (वृत्तिसूत्र, समय 650 ई. के आसपास) तथा भर्तृहरि (या हरि) के 'वाक्यपदीय' से निश्चित रूप में पूर्ववर्ती है। काशिकासूत्रवृत्ति में इनके अनेक नियमसूत्र बिना नामोल्लेख के गृहीत हैं। वाक्य पदीय में बताया गया है कि पंतजलि को शिष्यपरंपरा में जो व्याकरण नष्टभ्रष्ट हो गया था उसे चंद्राचार्यादि ने अनेक शाखाओं में पुन-प्रणीत किया (\"य: पंतजलिशिष्येभ्यो भ्रष्टो व्याकरणागम:। सनीतो बहुशाखत्वं चंद्राचार्यादिभि: पुन:\" 2/489)। चांद्र व्याकरण में उद्घृत उदाहरण 'अजयद् गुप्तो हूणान्‌' के सन्दर्भवैशिष्ट्य से सूचित है कि गुप्त (स्कंदगुप्त 465 ई. अथवा यशोवर्मा 544 ई.) सम्राट् की विजयघटना ग्रंथकार चंद्राचार्य के जीवनकाल में ही घटित हुई थी। अत: सामान्य रूप से चंद्रगोमिन्‌ का समय 470 ई. के आसपास माना जाता है। इनका सर्वप्रथम नामोल्लेख संभवत: 'वाक्यपदीय' में है।\n\nइनका निर्मित ग्रंथ, जो मूलत: सूत्रात्मक है परंतु जिसपर लिखित वृत्तिभाग भी संभवत: उन्हीं का है, चांद्र व्याकरण है। पाणिनिपूर्ववर्ती अलब्ध चांद्र व्याकरण से यह भिन्न है। ऐसा अनुमित है कि इस चांद्र व्याकरण की रचना चंद्राचार्य ने बौद्धभिक्खुओं आदि का पढ़ाने के लिये की थी। इसमें वैदिक भाषा प्रयोग प्रकिया का व्याकरणांश नहीं है। इसके अनेक कारण हो सकते हैं। बौद्ध होने के कारण कदाचित्‌ चंद्रगोमिन्‌ ने ब्राह्मणधर्मानुयायियों के धर्मग्रंथ (वैदिक साहित्य) को उन्हीं का धार्मिक-सांस्कारिक वाङ्‌मय समझकर उक्त भाषा का व्याकरण निर्माण अनावश्यक समझा हो। यह भी हो सकता है कि हजारों वर्ष पुरानी वैदिक संस्कृत के भाषाप्रयेगों की व्यकरणविवेचना को अधिक प्रयोजन का न समझा हो- विशेष रूप से संस्कृत भाषाज्ञानार्थी बौद्धों के लिये। एक कारण यह भी है सरलीभूत व्याकरणपद्धति निर्माण के प्रति आग्रहवान्‌ होने से पुरानी और व्यवहार में अप्रचलित किंतु वाङ्‌मय मात्र में अवशिष्ट भाषा का व्याकरण लिखना उन्हें अभीष्ट न रहा हो। इस व्याकरणग्रंथ की रचना ऐसा सर्वप्रथम महाप्रयास है जिसे हम पाणिनीय अष्टाध्यायी का प्रतिसंशोधित पुनस्संस्करण कह सकते हैं। ऐसा दूसरा महाप्रयास है भोजराज का 'सरस्वतीकंठाभरण' नामक व्याकरणग्रंथ (इसी नाम के साहित्यग्रंथ से भिन्न)। इसमें कात्यायन और पतंजलि के वार्तिक और महाभाष्यीय संपूर्ण सुझावों और संशोधनों को प्राय: अपना लिया गया है। इस व्याकरण में पाणिनिकल्पित और तदुद्भावित संज्ञाओं का, विशेषत: 'टि', 'घु' आदि एकाक्षर पारिभाषिक संज्ञाओं का बहिष्कार किया गया है। इसी कारण इस संप्रदाय को 'असंज्ञक' व्याकरण भी कहते हैं। फिर भी, निश्चित रूप से इसका मूल ढाँचा अष्टाध्यायी (वार्तिक और महाभाष्य) के सर्वाधार पर ही निर्मित है। इस व्याकरण के अधिकांश सूत्र अष्टाध्यायी के ही हैं या अष्टाध्यायी सूत्रों के ही रूपांतर हैं। रूपांतरित सूत्रों में कुछ ऐसे हैं जिनमें शब्द तक पाणिनि के ही हैं केवल उनका क्रम बदल गया है, जैसे पाणिनि के 'अनेकाशित्‌ सर्वस्य' एवं 'आद्यंतौ टकितौ' सूत्रों के स्थान पर क्रमश: 'शिदनेकाल' सर्वस्थ और 'टकितावार्घंतौ' हैं। कालक्रम से प्रचलित नवप्रयोगों के लिये कुछ (लगभग 35) नूतन सूत्र भी निर्मित हैं। इसी सूत्रसंख्या लगभग 3100 है। \n\nकहा जाता है, व्याकरणपरिशिष्ट रूप में चंद्रगोमिन्‌ ने उणादिपाठ, धातुपाठ, गणपाठ, लिंगकारिका, वर्णसूत्र और उपसर्गवृत्ति की भी रचना की थी जिनमें उणादिसूची और धातुपाठ का प्रकाशन 'चांद्रव्याकरण' ग्रंथ के साथ ही हुआ है। 'वर्णसूत्र' में पाणिनीय शिक्षा के समान सूत्रों में वर्णो के स्थान प्रयत्न का विवरण है। 'चांद्रव्याकरणसूत्रवृत्ति' के अतिरिक्त धार्मिक ग्रंथ 'शिष्यलेख' और 'लोकानंद' नाटक के निर्माण का, जिनका अधिक महत्व नहीं है, गौरव भी चंद्राचार्य को प्राप्त है। इस सन्दर्भ में सब से आश्चर्यजनक बात यह है कि बंगाल में कुछ ही शताब्दी पूर्व तक अध्ययनाध्यापन में प्रचलित तथा वहाँ के परवर्ती वैयकरणों द्वारा उद्धृत यह ग्रंथ काश्मीर, नेपाल और तिब्बत में ही मिला बंगाल में नहीं। डॉ॰ लीबिश (Dr Liebich) ने तिब्बत से प्राप्त कर इसका प्रकाशन किया। डेकन कालेज, पूना, से वृत्तिसहित तथा व्याख्यात्मक विवृति के साथ एक ओर सुसंपादित संस्करण दो खंडों में प्रकाशित हुआ है। \n\n", "id": "439100", "title": "चंद्रगोमिन्‌"}
{"url": "https://hi.wikipedia.org/wiki?curid=439103", "text": "यूरोपीय बैंकिंग संघ\n\nयूरोपीय बैंकिंग संघ यूरोपीय बैंकिंग क्षेत्र का एक संगठन है जिसकी स्थापना १९६० में हुई थी। यह 30,000 अरब यूरो से अधिक की संयुक्त संपत्ति और 2.4 लाख कर्मचारियों के साथ 31 देशों में 5000 से अधिक यूरोपीय बैंकों का प्रतिनिधित्व करता है।\n\nयूरोपीय बैंकिंग संघ में २००७ तक कुल ३१ सदस्य थे:\n", "id": "439103", "title": "यूरोपीय बैंकिंग संघ"}
{"url": "https://hi.wikipedia.org/wiki?curid=439105", "text": "चंद्रवल्ली\n\nचंद्रवल्ली कर्नाटक के चित्रदुर्ग जिले में चित्रदुर्ग पहाड़ी के पश्चिम में स्थित है। यह दीर्घकाल से किंवंदंतियों का विषय एवं सातवाहन (आंध्र) मुद्राओं का स्रोत रहा है।\n\nपुरातत्ववेत्ताओं के उत्खनन से यहाँ दो सांस्कृतिक स्तर प्राप्त हुए हैं। प्रारंभिक स्तरों की संस्कृति मेगालिथ कब्रों की सभ्यता के निकट है। यह सभ्यता की प्रथम अवस्था है जिसमें सिक्के या चित्रित मृण्पात्र नहीं मिलते। उत्तर पाषाणकाल के प्रामाणिक अवशेषों का यहाँ अभाव है। इस संस्कृति के अंतिम दिनों में आंध्र सभ्यता के चिह्न मिलने लगते हैं। इसकी सूचना काँच की चूड़ियों, श्वेत या पीले रंग से चित्रित पात्रों एवं आंध्र सिक्कों से मिलती है। रोमन सम्राट् आगस्टस (28 ई.पू. - 14 ई.) और टाइबेरियस (14ई.-37ई.) के दीनार, यूनानी ऐंफोरा (amphora) एवं रुलेटेड (rouletted) मृद्भांड भी यहाँ मिले हैं, जिससे इनके भूमध्यसागरीय प्रदेशों से संबंध प्रमाणित होते हैं। स्पष्ट है, यह नगर आंध्र सभ्यता के प्रमुख केंद्रों एवं रोमन व्यापारिक क्षेत्र में विशिष्ट स्थान रखता रहा होगा। चंद्रवल्ली की कहान समीपवर्ती ब्रह्मगिरि की संस्कृति से पर्याप्त साम्य रखती है।\n", "id": "439105", "title": "चंद्रवल्ली"}
{"url": "https://hi.wikipedia.org/wiki?curid=439106", "text": "चंद्रशेखरसिंह सामंत\n\nचंद्रशेखरसिंह सामन्त (1835 - 1904) ओडिशा निवासी भारतीय ज्योतिषी थे। इन्होने 'सिद्धान्तदर्पण' नामक एक ज्योतिषग्रन्थ की रचना की जो संस्कृत भाषा तथा ओड़िया लिपि में है।\n\nइनका जन्म सन्‌ 1835 में पुरी के पास की खंडपाड़ा नामक एक छोटी रियासत के राजवंश में हुआ था। कुछ वैधानिक कठिनाइयों के कारण राजगद्दी अन्य को मिली तथा इन्होंने अपना जीवन गरीबी में बिताया।\n\nउड़िया साहित्य के साथ साथ इन्हें संस्कृत के व्याकरण, काव्य तथा साहित्य की उच्च शिक्षा मिली। इनके पिता ने, जो स्वयं अच्छे विद्वान थे, इन्हें ज्योतिष का ज्ञान कराया। उड़िया और संस्कृत को छोड़ अन्य भाषाओं का ज्ञान इन्हें न था और न उस समय छपी हुई पुस्तकें ही उपलब्ध थीं, परंतु ग्रह, नक्षत्र और तारों की विद्या ने इन्हें आकर्षित किया। फलत: ताड़पत्रों पर हस्तलिखित, गणित ज्योतिष के प्राचीन सिद्धांत ग्रंथों का इन्होंने अध्ययन आरंभ किया। इन्हें यह देखकर बड़ा आश्चर्य हुआ कि इन ग्रंथों के कथनों और निरीक्षण से देखी हुई बातों में बड़ा भेद था। अतएव इन्होंने आवश्यक सरल यंत्रों का स्वयं निर्माण किया तथा ग्रहों और नक्षत्रों के उदय, अस्त और गति का, बिना किसी दूरदर्शक यंत्र की सहायता के, निरीक्षण कर अपनी नापों और फलों को उड़िया लिपि तथा संस्कृत भाषा के लिखे सिद्धांतदर्पण नामक ग्रंथों में नियमानुसार क्रमबद्ध किया।\n\nभारतीय ज्योतिषियों में केवल चंद्रशेखर ही ऐसे थे जिन्होंने चंद्रमा की गति के संबंध में स्वतंत्र तथा मौलिक रूप से चांद्र क्षोभ, विचरण और वार्षिक समीकार का पता लगाया। पहले के भारतीय ग्रंथों में इनका कहीं पता नहीं है। इन्होंने और लंबन की अधिक यथार्थ नाप भी ज्ञात की। बिना किसी दूरदर्शक की सहायता तथा गाँव में बनाए, सस्ते और सरल यंत्रों से ज्ञात की गई इनकी नापों की परिशुद्धता की भूरि भूरि प्रशंसा यूरोपीय विद्वानों ने की है।\n\nमॉण्डर (Maunder) के अनुसार यूरोपीय ज्योतिषियों द्वारा आधुनिक, बहूमूल्य एवं जटिल यंत्रों की सहायता से ज्ञात की हुई नापों और इनकी नापों में आश्चर्यजनक अत्यल्प अंतर है। यह अंतर बुध के नाक्षत्रकाल में केवल 0.00007 दिन तथा शुक्र के नाक्षत्रकाल में केवल 0.0028 दिन है। इनकी दी हुई ग्रहों की रविमार्ग (क्रांति वृत्त) से कक्षानति की नाप चाप की एक कला तक शुद्ध है। इन बातों से इनके कार्य की महत्ता का ज्ञान होता है।\n\nज्योतिष विद्या (फलित और गणित) से ग्रामवासियों की सेवा करते हुए, इन्होंने सारा जीवन गरीबी में साधुओं सा बिताया। ये बालकों के समान सरल स्वभाव के, अति धार्मिक तथा सत्यवादी थे। इन्होंने अपने सारे जीवन का परिश्रम, अर्थात्‌ स्वरचित बृहद्ग्रंथ सिद्धांतदर्पण जगन्नाथ जी को समर्पित किया था और उन्हीं की पुरी में सन्‌ 1904 में इन्होंने मोक्षलाभ किया।\n\n\n", "id": "439106", "title": "चंद्रशेखरसिंह सामंत"}
{"url": "https://hi.wikipedia.org/wiki?curid=439141", "text": "डेनिश मिशन\n\nभारत में १८०० में वार्ड कैरे और मार्शमैन द्वारा स्थापित संस्था जिसका उद्देश्य ईसाई धर्म का प्रचार-प्रसार करना था। इसकी स्थापना कलकत्ता से थोड़ी दूर स्थित अंग्रेजों के उस समय के गढ़ श्रिरामपुर में की गई थी।\n", "id": "439141", "title": "डेनिश मिशन"}
{"url": "https://hi.wikipedia.org/wiki?curid=439158", "text": "चार्म्ड\n\nचार्म्ड एक अमेरिकी टेलीविजन श्रृंखला हैं जो मूल रूप से अक्टूबर 7, 1998 से लेकर मई 21, 2006, तक अब निश्चेष्ट द डब्ल्यूबी टेलीविजन नेटवर्क पर प्रसारित हुआ था। श्रृंखला का सृजन \nलेखक कॉन्स्टेंस एम. बर्ग द्वारा 1998 में किया गया था, व इसका निर्माण एरोन स्पेलिंग और उनकी \"स्पेलिंग टेलीविजन\" कंपनी ने किया।\n", "id": "439158", "title": "चार्म्ड"}
{"url": "https://hi.wikipedia.org/wiki?curid=439173", "text": "गोआ सरकार\n\nगोवा सरकार, एकसदनीय व्यवस्था वाली विधायिका है जिसके अंतर्गत एक चालीस सदस्यों वाली विधान सभा आती है, जिसका मुखिया मुख्यमंत्री होता है। राज्य के राज्यपाल की नियुक्ति भारत के राष्ट्रपति द्वारा की जाती है। राज्यपाल की भूमिका अधिकतर समारोहिक ही होती है, लेकिन यह तय करने में कि अगली सरकार कौन बनायेगा या फिर विधायिका को निलंबित करने की स्थिति में वो एक महत्वपूर्ण भूमिका निभाता है।\n\nअपनी आज़ादी से लेकर 1990 तक गोवा पर स्थायी सरकारों का शासन रहा है पर उसके बाद गठबंधन के दौर के कारण राज्य में राजनैतिक अस्थिरता का माहौल है। गोवा ने 15 साल के अंतराल, यानि 1990 से 2005 के दौरान 14 सरकारें देखीं है। 2005 में राज्यपाल ने विधान सभा को भंग करके राज्य में राष्ट्रपति शासन लगा दिया था। \n", "id": "439173", "title": "गोआ सरकार"}
{"url": "https://hi.wikipedia.org/wiki?curid=439249", "text": "नीना दोब्रेव\n\nनीना दोब्रेव (जन्म: नीना कोन्स्टेनटिनोवा दोब्रेवा, ; जनवरी 9, 1989) बल्गेरियाई-कैनेडियन अभिनेत्री और मॉडल हैं। इन्होंने \"दॅग्रासि: नेक्स्ट जनरेशन\" के छठे से नौवें सत्र में मिया जोन्स, एकल किशोर माँ, की भूमिका निभाई थी। यह वर्तमान समय में सीडब्ल्यू टेलीविजन नेटवर्क के अलौकिक-किशोर ड्रामा टीवी श्रृंखला \"द वैंपायर्स डायरीज़\" में एलीना गिल्बर्ट और कैथरीन पियर्स का किरदार निभाती हैं।\n\nनीना दोब्रेव का जन्म सोफिया, बुल्गारिया में हुआ था। जब यह दो वर्ष कि थी तब यह कनाडा चली गईं थीं, तथा इनका पालन-पोषन टोरंटो, ओण्टारियो में हुआ। वह धाराप्रवाह फ्रेंच, अंग्रेजी और बुल्गारियन भाषाएँ बोलतीं हैं। इनकी माँ कलाकार और पिता कंप्यूटर वैज्ञानिक हैं।\n", "id": "439249", "title": "नीना दोब्रेव"}
{"url": "https://hi.wikipedia.org/wiki?curid=439253", "text": "हम लोग (टीवी धारावाहिक)\n\nहम लोग (टीवी धारावाहिक):\n\nहम लोग भारतीय टेलीविजन पर प्रसारित होने वाला पहला सोप-ओपेरा था। यह भारत के एक-मात्र टेलीविजन चैनल दूरदर्शन पर प्रसारित किया जाता था। इसका प्रसारण 7 जुलाई 1984 को प्रारम्भ हुआ वयह शीघ्र ही अत्यंत लोकप्रिय हो गया. भारतीय दर्शकों को यह धारावाहिक अत्यन्त पसन्द आया कि इसके चरित्र विख्यात हो गए व लोगों कि रोज़-मर्रा कि बातचीत का मुद्दा बन गए। हम लोग 1980 के दशक के भारतीय मध्य-वर्गीय परिवार व उनके दैनिक संघर्ष और आकांक्षाओं की कहानी है।\nहम लोग का विचार तत्कालीन सूचना एवम प्रसारण मंत्री वसंत साठे को उनकी 1982 की मेक्सिको यात्रा के बाद आया। हम लोग की योजना का विकास लेखक मनोहर श्याम जोशी, जिन्होनें इस धारावाहिक की पटकथा लिखी व पी. कुमार वासुदेव, एक फ़िल्मकार जिन्होनें इसका निर्देशन किया, की सहायता से किया गया.\n\n", "id": "439253", "title": "हम लोग (टीवी धारावाहिक)"}
{"url": "https://hi.wikipedia.org/wiki?curid=439255", "text": "रानी दुर्गावती विश्वविद्यालय, जबलपुर\n\nरानी दुर्गावती विश्वविद्यालय मध्य प्रदेश के जबलपुर जिले में स्थित है। सन १९८३ में मध्य प्रदेश सरकार ने जबलपुर विश्वविद्यालय का नाम बदलकर रानी दुर्गावती विश्वविद्यालय कर दिया।\n\n", "id": "439255", "title": "रानी दुर्गावती विश्वविद्यालय, जबलपुर"}
{"url": "https://hi.wikipedia.org/wiki?curid=439268", "text": "अदामिंते माकन अबू\n\nमलयालम चलचित्र जिसे 2011 में हुए राष्ट्रीय चलचित्र समारोह में सर्वश्रेष्ठ फीचर फिल्म और सर्वश्रेष्ठ अभिनेता सहित ४ राष्ट्रीय पुरस्कार मिले। इसे 2011 में भारत की तरफ से ऑस्कर पुरस्कारों के लिए आधिकारिक प्रविष्टि भी घोषित किया गया था। मानवीय मूल्यों को समझाने वाली यह एक साधारण रूप से कही गई कहानी है। जो हृदय पर अमिट छाप छोड़ती है।\n\nइस चलचित्र के निर्देशक, लेखक और सह निर्माता सलीम अहमद हैं। यह उनकी पहली फिल्म है। मुख्य भूमिका सलीम कुमार और जरीना वहाब ने निभायी है। \n\nइस फिल्म की कहानी एक गरीब मुस्लिम परिवार के इर्द-गिर्द घूमती है। इसका मुख्य किरदार बहुत ही मुश्किलों के बाद हज जाने के लिए पैसे जुटा पाता है।\n", "id": "439268", "title": "अदामिंते माकन अबू"}
{"url": "https://hi.wikipedia.org/wiki?curid=439314", "text": "वालेरी लेवोनेव्स्किय\n\nवालेरी स्तानिस्लावोविच लेवोनेव्स्किय (, ) बेलारूसी सामाजिक कार्यकरता, राजनितिज्ञ और विगत राजनितिक बंदी हैं। एमनेस्टी इण्टरनेशनल ने इन्हे \"अंतरात्मा का बंदी\" स्विकृत किया है।।\n\nवालेरी का जन्म अगस्त 15, 1963, को ग्रोडनो नगर में एक बड़े परिवार में हुआ था।\n\nवर्ष 1996 से यह बेलारूस गणराज्य के उद्यमियों की हड़ताल की समिति के नेता है। साल 2001 में यह बेलारूस के राष्ट्रपति के पद के उम्मीदवार के रूप में खड़े हुए थे।\n\n2004-2006 – बेलारूस गणराज्य की दंड-विधि संहिता के 368 अनुच्छेद के 2 भाग के अनुसार (बेलारूस गणराज्य के राष्ट्रपति का अपमान) जेल काटा रहा संपत्ति की जब्ती के साथ।\n\nविवाहित। चार बच्चें हैं।\n\n", "id": "439314", "title": "वालेरी लेवोनेव्स्किय"}
{"url": "https://hi.wikipedia.org/wiki?curid=439321", "text": "प्रकाशवीर शास्त्री\n\nप्रकाशवीर शास्त्री (30 दिसम्बर 1923 - 23 नवम्बर 1977) भारतीय संसद के सांसद थे। उनका मूल नाम 'ओमप्रकाश त्यागी' था। उन्होने 'शास्त्री' की उपाधि बनारस हिन्दू विश्वविद्यालय से प्राप्त की थी।\n\nउनके भाषणों में तर्क बहुत शक्तिशाली होते थे। उनके विरोधी भी उनके प्रशंसक बन जाते थे। अटलजी मानते हैं कि प्रकाशवीरजी उनसे भी बेहतर वक्ता थे।\n\nप्रकाशवीर शास्त्री ने हिंदी, धर्मांतरण, अराष्ट्रीय गतिविधियों तथा पांचवें और छठे दशक की अनेक ज्वलंत समस्याओं पर अपने बेबाक विचार व्यक्त किए। 1957 में आर्य समाज द्वारा संचालित हिंदी आंदोलन में उनके भाषणों ने जबर्दस्त जान फूंक दी थी। सारे देश से हजारों सत्याग्रही पंजाब आकर गिरफ्तारियाँ दे रहे थे।\n\nप्रकाशवीरजी अगर निर्दलीय रहते (जनसंघ, चरणसिंह-पार्टी और कांग्रेस में नहीं जाते) और सिर्फ आर्य समाज का नेतृत्व करते रहते तो शायद अधिक प्रभावी होते। लेकिन आर्य समाजे के तत्कालीन सांगठनिक नेताओं ने उन्हे बहुत परेशान किया।\n\n", "id": "439321", "title": "प्रकाशवीर शास्त्री"}
{"url": "https://hi.wikipedia.org/wiki?curid=439358", "text": "हस्तलेखानुमिति\n\nहस्तलेखविज्ञान के साथ-साथ एक और कला भी विकसित हो रही है जिसे अंग्रेजी में ग्रेफॉलॉजी (Graphology) कहते हैं और हिंदी में 'हस्तलेखानुमिति' कह सकते हैं। इसके अनुसार किसी व्यक्ति के लेख को देखकर उसके स्वभाव आदि का नहीं अपितु उसके भविष्य का भी अनुमान किया जा सकता है। यह भी कहा जाता है कि जिस व्यक्ति का लेख दाहिनी ओर झुका होता है वह भावुक होता है और जिसका बाईं ओर झुका होता है वह बुद्धि के नियंत्रण में चलनेवाला होता है। लिखने में जिसकी पंक्ति ऊपर को चढ़ती चली जाती है वह आशावादी होता है और जिसकी पंक्ति नीचे की ओर उतरती चली जाती है वह निराशावादी होता है। यद्यपि इस प्रकार के अनुमान बहुधा सत्य निकलते हैं तथापि इनका कोई वैज्ञानिक आधार नहीं होता और हम यही कह सकते हैं कि यह कला अभी तक विज्ञान का स्तर प्राप्त नहीं कर पाई है।\n\n\n", "id": "439358", "title": "हस्तलेखानुमिति"}
{"url": "https://hi.wikipedia.org/wiki?curid=439362", "text": "हल्लीशक\n\nहल्लीशक महाभारत में वर्णित एक नृत्यशैली है। इसका एकमात्र विस्तृत वर्णन महाभारत के खिल्ल भाग हरिवंश (विष्णु पर्व, अध्याय 20) में मिलता है। विद्वानों ने इसे रास का पूर्वज माना है साथ ही रासक्रीड़ा का पर्याय भी। आचार्य नीलकंठ ने टीका करते हुए लिखा है - 'हस्लीश क्रेडर्न एकस्य पुंसो बहुभि: स्त्रीभि: क्रीडन सैव रासकीड़'। (हरि. 2.20.36) 'हल्लीशक' का शाब्दिक अर्थ है - 'हल का हत्था'।\n\nयह नृत्य स्त्रियों का है जिसमें एक ही पुरुष श्रीकृष्ण होता है। यह दो दो गोपिकाओं द्वारा मंडलाकार बना तथा श्रीकृष्ण को मध्य में रख संपादित किया जाता है। हरिवंश के अनुसार श्रीकृष्ण वंशी, अर्जुन मृदंग, तथा अन्य अप्सराएँ अनेक प्रकार के वाद्ययंत्र बजाते हैं। इसमें अभिनय के लिए रंभा, हेमा, मिश्रकेशी, तिलोत्तमा, मेनका, आदि अप्सराएँ प्रस्तुत होती हैं। सामूहिक नृत्य, सहगान आदि से मंडित यह कोमल नृत्य श्रीकृष्णलीलाओं के गान से पूर्णता पाता है। इसका वर्णन अन्य किसी पुराण में नहीं आता। भासकृत बालचरित्‌ में हल्लीशक का उल्लेख है। अन्यत्र संकेत नहीं मिलता।\n", "id": "439362", "title": "हल्लीशक"}
{"url": "https://hi.wikipedia.org/wiki?curid=439363", "text": "दौलतनगर्\n\nदौलतनगर गाजीपुर जिले के सादात ब्लाक में स्थित है यह सादात रेलवे स्तेशन से पुरब में है गाव के उत्तर में शीतला मा का मन्दिर है- गाव का पोस्त ओफिस मनबोध चौबे के घर है यहाँ काली मा, बरम बाबा तथा मरि मा का मन्दिर है\n", "id": "439363", "title": "दौलतनगर्"}
{"url": "https://hi.wikipedia.org/wiki?curid=439364", "text": "हस्तलेखविज्ञान\n\nहस्तलेखविज्ञान के अंतर्गत हस्तलेख का वैज्ञानिक परीक्षण आता है, जिसका मुख्य उद्देश्य यह निश्चित करना होता है कि कोई लेख व्यक्तिविशेष का लिखा हुआ है या नहीं।\n\nलेखनकला अर्जित संपत्ति है, जिसे मनुष्य अभ्यास से प्राप्त करता है। लेखक की मनोवृत्ति तथा उसकी मांसपेशियों के सहयोग के अनुसार उसके लेख में विशेषताएँ उत्पन्न हो जाती हैं। इन विशेषताओं के कारण प्रत्येक व्यक्ति का लेख अन्य व्यक्ति के लेख से भिन्न होता है। जिस प्रकार हम किसी मनुष्य की पहचान उसके सामान्य तथा विशिष्ट लक्षणों को देखकर कर सकते हैं उसी प्रकार किसी लेख के सामान्य तथा विशिष्ट लक्षणों की तुलना करके हम उसे पहचान सकते हैं। मनुष्य के रंग, रूप, कद आदि उसके सामान्य लक्षण हैं तथा मस्सा, तिल, चोट के निशान, आदि विशिष्ट लक्षण हैं। इसी प्रकार लेख की गति, उसके प्रवाह की अबाधता, उसका झुकाव, कौशल तथा हाशिया, पंक्तियों की सिघाई आदि उसके सामान्य लक्षण हैं और अक्षरों के विभिन्न आकार विशिष्ट हैं। दो लेखों के इन्हीं दो प्रकार के लक्षणों का मिलान करके विशेषज्ञ इस निष्कर्ष पर पहुँचता है कि उनका लिखनेवाला एक ही व्यक्ति है या नहीं।\n\nविशिष्ट लक्षण, जिनको हम व्यक्तिगत विशेषताएँ भी कह सकते हैं, दो प्रकार के होते हैं - प्रत्यक्ष तथा अप्रत्यख। प्रत्यक्ष विशेषताएँ उन प्रकट विशेषताओं को कहते हैं जो सामान्य लेखनप्रणाली से विशिष्ट रूप से भिन्न हों, जैसे कुछ लोग अक्षरविशेष को सामान्य आकार का न बनाकर किसी विशिष्ट आकार का बनाते हैं।\n\n'अप्रत्यक्ष विशेषता' व्यक्तिविशेष के लेख में पुन: पुन: मिलनेवाली उस विशेषता को कहेंगे जिसकी ओर सामान्यतया ध्यान नहीं जाता है। क्योंकि इनकी ओर प्राय: न उस लेखक का ध्यान होता है जो अपने लेख को छिपाने के लिए बिगाड़कर लिखता है, न उस जालसाज का ध्यान होता है जो दूसरे के लेख की नकल चाहता है, अत: लेख के पहचानने में इनका विशेष महत्व हो जाता है।\n\nहस्तलेखविज्ञान के अंतर्गत लेखन सामग्री तथा प्रक्षिप्त, अर्थात्‌ बाद में बढ़ाए गए, लेखों का परीक्षण भी आता है, क्योंकि इनसे भी लेख संबंधी प्रश्नों को हल करने में सहायता मिलती है।\n\nआजकल न्यायालय में यह विवाद बहुधा उठा करते हैं कि अमुक लेख किस व्यक्ति का लिखा हुआ है। ऐसी तथा अन्य तत्सदृश परिस्थितियों में हस्तलेख विशेषज्ञ की विशेष आवश्यकता होती है। सामान्यत: न्यायालय में किसी अन्य व्यक्ति की राय ग्राह्य नहीं होती है। किंतु ऐसी परिस्थिति में हस्तलेख विशेषज्ञ की राय भारत साक्ष्य अधिनियम की धारा 45 के अधीन ग्राह्य होती है और उसका विशेष महत्व भी होता है। उक्त धारा 45 के अधीन उन व्यक्तियों की राय भी ली जा सकती है जो उस व्यक्ति के लेख से सुपरिचित हों और उसे पहचानने में अपने को समर्थ कहें।\n\nहस्तलेख विशेषज्ञ पहले भी होते थे, विशेषतया विदेशों में। वे प्राय: अक्षरों की बनावट को देखकर अपनी राय दिया करते थे, जिसका कोई वैज्ञानिक आधार नहीं होता था और त्रुटि का पर्याप्त अवसर रहता था। 19वीं शताब्दी के उत्तरार्ध में एम्स, हेगन, आसबर्न आदि विद्वानों ने हस्तलेख पहचानने की कला को विकसित करके उसे विज्ञान के स्तर पर पहुंचाया। भारत में इस विज्ञान के प्रथम विशेषज्ञ श्री चार्ल्स आर. हार्डलेस थे, जो सन्‌ 1884 में कलकत्ते के तारघर में लिपिक थे। उनकी हस्तलेखविज्ञान में दक्षता को देखकर सन्‌ 1900 ई. में उनको बंगाल सरकार ने अपना हस्तलेख विशेषज्ञ नियुक्त किया था। आजकल भारत में विभिन्न सरकारों के अपने अपने कार्यालय हैं, जिनमें सुशिक्षित विशेषज्ञ रहते हैं। इसे अतिरिक्त कुछ ऐसे विशेषज्ञ भी हैं जो राय देने का काम निजी तौर पर करते हैं।\n\n\n", "id": "439364", "title": "हस्तलेखविज्ञान"}
{"url": "https://hi.wikipedia.org/wiki?curid=439393", "text": "वंगारी मथाई\n\nवंगारी मथाई (१ अप्रैल, १९४० - २५ सितंबर २०११) केन्याई पर्यावरणविद् और राजनीतिक कार्यकर्ता थीं। ये ग्रीन बेल्ट आंदोलन की संस्थापक और महिला अधिकारों के लिए लड़ने वाली प्रसिद्ध केन्याई राजनितिज्ञ और समाजसेवी थीं। उन्हें साल 2004 में नोबेल पुरस्कार प्रदान किया गया था। वे नोबेल पुरस्कार पाने वाली पहली अफ्रीकी महिला थी|\n\nउन्होंने अमेरिका और कीनिया में उच्चशिक्षा अर्जित की। १९७० के दशक में माथे ने ग्रीन बेल्ट आंदोलन नामक गैर सरकारी संगठन की नीव डालकर पौधरोपण, पर्यावरण संरक्षण और महिलाओं के अधिकारों की ओर ध्यान दिया। २००४ में \"सतत विकास, लोकतंत्र और शांति के लिए के लिए अपने योगदान\" की वजह से नोबेल शांति पुरस्कार प्राप्त करने वाली पहली अफ्रीका महिला और पहली पर्यावरणविद् बनी। वर्ष २००५ में इन्हें जवाहर लाल नेहरू पुरस्कार से सम्मानित किया गया।\n\nवे २००२ में सांसद बनी और कीनिया की सरकार में मंत्री भी रहीं। २६ सितंबर २०११ को नैरोबी में उनका निधन हो गया।\n", "id": "439393", "title": "वंगारी मथाई"}
{"url": "https://hi.wikipedia.org/wiki?curid=439429", "text": "स्मरदीपिका\n\nस्मरदीपिका एक कामशास्त्रीय संस्कृत ग्रन्थ है (स्मर= काम ; दीपिका = दीपक) । इसकी रचना १४वीं या १५वीं शताब्दी में मीननाथ (या कद्र, रूद्र या गर्ग) ने की थी।\n\nयह कई तरह से रतिरहस्य से अत्यन्त समानता रखती है। किन्तु इन दो ग्रन्थों में यौन आसनों के नाम और उनका वर्णन भिन्न है। नायिकाओं का वर्गीकरण और उनका वर्णन भी अलग-अलग हैं। गर्भ के समय शिशु का लिंग नियंत्रित करने की विधि भी अलग-अलग बतायी गयीं हैं। इस ग्रंथ में विशेष रूप से विभिन्न यौन आसनों के बारे में बताया गया है। \n\n\n", "id": "439429", "title": "स्मरदीपिका"}
{"url": "https://hi.wikipedia.org/wiki?curid=439435", "text": "सूरज का सातवाँ घोड़ा\n\nसूरज का सातवाँ घोड़ा धर्मवीर भारती का प्रसिद्ध उपन्यास है। धर्मवीर भारती की इस लघु औपन्यासिक रचना में हितोपदेश और पंचतंत्रवाली शैली में ७ दोपहरी में कही गई कहानियों के रूप में एक उपन्यास निर्मित किया गया है। यह पुस्तक के रूप में भारतीय ज्ञानपीठ से प्रकाशित है, जिसका मूल्य भारत में ३५ रुपया है। १५१ पृष्ठ की इस छोटी रचना को तीन घंटे की बैठक में पढ़ा जा सकता है। श्याम बेनेगल ने इसका फिल्मांकन किया था जो कला फिल्म के रूप में बेहद सराही गई थी।\n", "id": "439435", "title": "सूरज का सातवाँ घोड़ा"}
{"url": "https://hi.wikipedia.org/wiki?curid=439438", "text": "रतिरहस्य\n\nआचार्य कोक्कोक द्वारा संस्कृत में रचित रतिरहस्य कामसूत्र के पश्चात दूसरा ख्यातिलब्ध कामशास्त्रीय ग्रन्थ है। परम्परा कोक्कोक को कश्मीरीय विद्वान स्वीकारती है। कामसूत्र के सांप्रयोगिक, कन्यासंप्रयु्क्तक, भार्याधिकारिक, पारदारिक एवं औपनिषदिक अधिकरणों के आधार ग्रहण करते हुये पण्डित पारिभद्र के पौत्र तथा पण्डित तेजोक के पुत्र आचार्य कोक्कोक द्वारा रचित यह ग्रन्थ ५५५ श्लोकों एवं १५ परिच्छेदों में निबद्ध है। आचार्य कोक्कोक ने इस ग्रन्थ की रचना किसी वैन्यदत्त के मनोविनोदार्थ की थी। इनके समय के बारे में इतना ही कहा जा सकता है कि कोक्कोक ७वीं से १०वीं शताब्दी के मध्य हुए थे। यह कृति जनमानस में इतनी प्रसिद्ध हुई कि सर्वसाधारण कामशास्त्र के पर्याय के रूप में \"कोकशास्त्र\" नाम प्रख्यात हो गया।\n\n", "id": "439438", "title": "रतिरहस्य"}
{"url": "https://hi.wikipedia.org/wiki?curid=439447", "text": "परचित्‍तज्ञान\n\nदूरसंवेदन, मन:पर्यय या परचित्‍तज्ञान (अंग्रेजी: Telepathy) एक ऐसी शक्ति है, जिससे दूर बैठे व्यक्ति की मानसिक स्थिति से सम्पर्क किया जा सकता है। प्राचीनकाल में इसके माध्यम से सिद्ध लोग एक दूसरे से वार्तालाप किया करते थे। \n\n\n", "id": "439447", "title": "परचित्‍तज्ञान"}
{"url": "https://hi.wikipedia.org/wiki?curid=439456", "text": "अव्यय\n\nकिसी भी भाषा के वे शब्द अव्यय (Indeclinable या inflexible) कहलाते हैं जिनके रूप में लिंग, वचन, पुरुष, कारक, काल इत्यादि के कारण कोई विकार उत्पत्र नही होता। ऐसे शब्द हर स्थिति में अपने मूलरूप में बने रहते है। चूँकि अव्यय का रूपान्तर नहीं होता, इसलिए ऐसे शब्द अविकारी होते हैं। अव्यय का शाब्दिक अर्थ है- 'जो व्यय न हो।'\n\n\nअव्यय के पांच प्रकार के होते हैं-\n\nअर्थ के अनुसार क्रिया-विशेषण के चार भेद हैं- \n\n", "id": "439456", "title": "अव्यय"}
{"url": "https://hi.wikipedia.org/wiki?curid=439479", "text": "ओलम्पिक चार्टर\n\nओलम्पिक चार्टर ओलिंपिक खेलों के संगठन और ओलिंपिक आंदोलन को नियंत्रित करने के लिए नियमों और दिशा निर्देशों का एक सेट है। अन्तर्राष्ट्रीय ओलम्पिक समिति (आईओसी) द्वारा अपनाया गया, यह मौलिक सिद्धांतों, नियम और कानूनों का संहिताकरण है। इसका पिछला अद्यतन फरवरी 11, 2010, को हुआ था। चार्टर में प्रयोग होने वाली आधिकारिक भाषाए फ्रेंच और अंग्रेजी हैं। अगर, किसी भी समय, पाठ के संस्करणों के बीच कोई विसंगति है तो पाठ के फ्रेंच भाषा के रूप को प्रमुखता दी जाती है।\n\nओलम्पिक के सम्पूर्ण इतिहास के दौरान, ओलम्पिक चार्टर ने अक्सर ओलम्पिक विवादो के परिणामों का निर्णय लेने में प्रमुख भूमिका निभाई है। अपने परिचय में व्यक्त, ओलम्पिक चार्टर के 3 मुख्य उद्देश्य हैं:\n\n", "id": "439479", "title": "ओलम्पिक चार्टर"}
{"url": "https://hi.wikipedia.org/wiki?curid=439488", "text": "विकिमीडिया संस्थान\n\nविकिमीडिया संस्थान एक अमेरिकी गैर-लाभकारी संस्थान है, जिसका मुख्यालय सैन फ्रांसिस्को, कैलिफोर्निया में स्थित है। इसकी स्थापना जिमी वेल्स ने 20 जून 2003 को की थी। यह दान में प्राप्त पैसों से संचालित होता है। इस संस्थान की सबसे अधिक प्रसिद्ध परियोजना विकिपीडिया है। इसके अलावा भी कई अन्य परियोजनाओं को शुरू किया गया था। जिसमें \"विक्षनरी\" (शब्दकोश), विकिस्रोत, विकिसमाचार, विकिसूक्ति, विकिपुस्तक, विकियात्रा आदि हैं। इसके अलावा कई ऐसे प्रकल्प भी है, जिसमें सभी भाषाओं के सदस्य योगदान देते हैं। इसमें \"मेटा विकि\", \"इनक्यूबेटर\", \"कॉमन्स\" आदि हैं।\n\nविकिमीडिया संस्थान का उद्देश्य मुफ्त लाइसेंस या सार्वजनिक कार्यक्रम (\"public domain\") के अन्तर्गत, शैक्षणिक सामग्री एकत्रित करके विश्व के लोगों को सशक्त एवं व्यस्त बनाना, एवं इसे भूमण्डल में प्रभाविकता से प्रसारित करना है।\n\nअध्यायों के अन्तरजाल की सहायता से, संस्थान एक से अधिक भाषा के लिये विकि प्रोजेक्ट एवं अन्य प्रयत्न, जो कि उद्देश्य की और अग्रसर है, की सहायता एवं विकास के लिये मूलभूत और संगठित ढांचा प्रदान करता है। संस्थान इन प्रॉजेक्ट्स की मदद से निरन्तर इंटरनेट पर मुफ्त उपयोगी सूचना उपलब्ध करायेगा।\n\nविकिमीडिया फ्लोरिडा, अमेरिका के कानून के अंतर्गत एक बिना-लाभार्जन की दानपुण्य संस्था है। पूरी तरह से हिसाब रखने वाला विकिमीडिया संस्थान गाइडस्टार एवं इसकी भागीदार साइटों पर एक दानपुण्य संस्था के रूप में सूचित है। विकिमिडिया संस्थान अमेरिका में ५०१(सी)(३) कर-मुक्त स्थिति में है।\n\nविकिमीडिया संस्थान प्रसिद्ध कार्यकारी एनसायक्लोपीडिया, विकिपीडिया, २००६ के अंत तक विश्व में सबसे ज्यादा देखी जाने वाली १५ वेबसाइटों में से एक, को सहयोग देता है। जनवरी, २००१ में विकिपीडिया की स्थापना, एवं जून, २००३ में विकिमीडिया संस्थान की समविष्टि से इसकी प्रगति विस्मयित रही है। अंग्रेजी-भाषा विकिपीडिया, इसका प्रथम कार्यक्रम, समाविष्टि के बाद से १.३५ लाख लेखों से आज १५० लाख लेख तक पहुँच गया है। ३९ अन्य-भाषाओं की विकिपीडिया पर अपनी भाषा में १००,००० से ज्यादा लेख लिखे जा चुके हैं।\n\nसाथ ही साथ, संस्थान विकिपीडिया के अतिरिक्त, अन्य कई प्रोजेक्टों को संचालित करता है, जैसे कि विकिमीडिया कोमन्स, मुफ्त चित्रों एवं मीडिया का संग्रहण, जिसने नवंबर २००६ में दस लाख चित्रों का आंकडा पार किया है। विक्शनरी, मुफ्त शब्दकोष, ८ अलग-अलग भाषाओं में ५०,००० शब्दों से ज्यादा प्रविष्टियां रखता है, जिनमें से तीन २००,००० से ज्यादा परिभाषायें रखते हैं। विकिसोर्स, एक भौतिक स्रोत संग्रहण, लगभग १५०,००० पृष्टों का संग्रहण है। विकिकोटे (उद्धरण), विकिबुक्स (आपसी सहयोग से लिखी पुस्तकें), विकिन्यूज (नगरीय समाचार पत्र), विकिवर्सिटी (पाठ्यक्रम विकास), ये सब उसी रफ्तार से अग्रसर है।\n\nकुल मिलाकर, इन कार्यक्रम में ७८ लाख से अधिक पृष्ट, २२ लाख से अधिक चित्र, एवं ५० लाख से अधिक पंजीकृत खाते हैं।\n\nविकिट्रेवल, ओमेगाविकि, एवं विकिआ, संस्थान के द्वारा संचालित कार्यक्रम नहीं है।\n", "id": "439488", "title": "विकिमीडिया संस्थान"}
{"url": "https://hi.wikipedia.org/wiki?curid=439496", "text": "इंडियाना राज्य प्रतीकों की सूची\n\nसंयुक्त राज्य अमेरिका के राज्य इंडियाना के 12 आधिकारिक राज्य प्रतीक व अन्य निर्दिष्ट आधिकारिक वस्तुएँ हैं। मुख्यतः सूची में वर्णित प्रतीक आधिकारिक तौर पर इंडियाना जनरल असेंबली (इंडियाना महासभा) के अधिनियम के द्वारा बनाए गए व मान्यता प्राप्त हैं तथा राज्य के राज्यपाल द्वारा कानून में हस्ताक्षर किए हुए हैं। ये इंडियाना कोड शीर्षक 1, अनुच्छेद 2, राज्य प्रतीक में सूचीबद्ध हैं जो इन वस्तुओं की दिखावट और उपयुक्तता को भी विनियमित करता है।\n\nअन्य अमेरिकी राज्यों की तुलना में इंडियाना के कुछ ही आधिकारिक प्रतीक हैं। सबसे पहला प्रतीक इंडियाना की मुहर (सील) था, जिसे 1801 में इंडियाना राज्यक्षेत्र के लिए तथा 1816 में इंडियाना राज्य द्वारा आधिकारिक बनाया गया था। लगभग एक सदी के लिए केवल इसने ही राज्य के एकमात्र प्रतीक की भूमिका निभाई थी। 1913 में राज्य गीत को अभिग्रहण करके उसे राज्य का दूसरा प्रतीक घोषित कर दिया गया। कई वर्षों तक इंडियाना ही एकमात्र ऐसा राज्य था जिसका कोई भी आधिकारिक ध्वज नहीं था। आधिकारिक राज्य बैनर को 1917 में अपनाया गया और 1955 में इसका नाम बदलकर इसे राज्य ध्वज का दर्जा दिया गया। इंडियाना का नवीनतम प्रतीक राज्य राइफ़ल है, जिसका नाम ग्राउज़लैंड राइफ़ल है। इसको वर्ष 2012 में 117वी इंडियाना महासभा के दूसरे नियमित सत्र में 48–2 के मतों के साथ अपनाया गया था।\n\n", "id": "439496", "title": "इंडियाना राज्य प्रतीकों की सूची"}
{"url": "https://hi.wikipedia.org/wiki?curid=439514", "text": "श्री मरिअम्मन मंदिर, सिंगापुर\n\nश्री मरिअम्मन मंदिर सिंगापुर का प्राचीनतम उपलब्ध हिन्दू मंदिर है। यह एक अगम मत का मंदिर है और द्रविड़ स्थापत्य शैली में निर्मित है।\n\n", "id": "439514", "title": "श्री मरिअम्मन मंदिर, सिंगापुर"}
{"url": "https://hi.wikipedia.org/wiki?curid=439528", "text": "अभिज्ञा\n\nअभिज्ञा का अर्थ है - ज्ञान, 'सीधे ज्ञान प्राप्ति'। इसका अर्थ कभी-कभी 'उच्च ज्ञान' या 'अलौकिक ज्ञान' भी होता है। बौद्ध धर्म में अभिज्ञा की प्राप्ति धर्म एवं ध्यान से होती है।\n", "id": "439528", "title": "अभिज्ञा"}
{"url": "https://hi.wikipedia.org/wiki?curid=439533", "text": "नदेसर मस्जिद\n\nऐतिहासिक, सांस्कृतिक, प्राचीन व धार्मिक नगरी काशी में कई मस्जिदें ऐसी हैं जिनकी चर्चा हर खास-ओ -आम की जुबान पर रहती है। इनमें नदेसर जामा मस्जिद भी प्रमुख है। इसकी ऊंची मीनार आकर्षण का केंद्र है। इस इलाके से गुजरने वाले प्रत्येक शख्स की निगाह खुद- ब-खुद मस्जिद की ओर उठ जाती है। देखने वाले की जुबान से 'वाह' शब्द निकलता है। मस्जिद की मीनार 90 फुट ऊंची और खूबसूरत है। मीनार के ऊपरी गुम्बद की डिजाइन सऊदी अरब की एक मस्जिद से ली गई है। इसमें बड़ी संख्या में नमाजी एक साथ नमाज अदा कर सकते हैं। अलविदा, ईद व बकरीद की नमाज में यह छोटी पड़ जाती है और स्थान भर जाने के बाद बाहर सड़क पर नमाज अदा की जाती है। यहां 15 वें रमजान में खत्म तरावीह होगी। मस्जिद में 100 से अधिक सिलिंग फैन लगे हैं। 80 से 95 नमाजी एक साथ वजू बना सकते हैं। नमाजियों की सुविधा का पूरा ख्याल रखा जाता है। मस्जिद में बिजली चले जाने पर जेनरेटर की भी व्यवस्था है। पंचवक्ता, जुमा, ईद व बकरीद की नमाज की इमामत करने वाले हजरत मौलाना मजहरुल हक ने मंगलवार को बताया कि हजरत मौलाना तसल्ली हुसैन (रह.) ने इस मस्जिद का नवनिर्माण कराया। उनकी मेहनत और कोशिशों से आज यह मस्जिद कुछ आलीशान मस्जिदों में शुमार है। इस मस्जिद की व्यवस्था की जिम्मेदारी यहां के नमाजी बखूबी निभाते हैं।\n", "id": "439533", "title": "नदेसर मस्जिद"}
{"url": "https://hi.wikipedia.org/wiki?curid=439539", "text": "भगवती चरण वोहरा\n\nभगवती चरण वोहरा (4 जुलाई 1904 - 28 मई 1930)) भारत के स्वतंत्रता संग्राम के महान क्रांतिकारी थे। वे हिन्दुस्तान प्रजातांत्रिक सोशलिस्ट पार्टी के सदस्य और भगत सिंह के साथ ही एक प्रमुख सिद्धांतकार होते हुए भी गिरफ्तार नहीं किए जा सके और न ही वे फांसी पर चढ़े। उनकी मृत्यु बम परिक्षण के दौरान दुर्घटना में हुई।\n\nभगवती चरण वोहरा का जन्म जुलाई 1903 में आगरा में हुआ था। उनके पिता शिव चरण वोहरा रेलवे के एक उच्च अधिकारी थे। बाद में वे आगरा से लाहौर चले आये। उनका परिवार आर्थिक रूप से सम्पन्न था। भगवती चरण की शिक्षा-दीक्षा लाहौर में हुई। उनका विवाह भी कम उम्र में कर दिया गया। पत्नी का नाम दुर्गा था। बाद के दौर में उनकी पत्नी भी क्रांतिकारी कार्यो की सक्रिय सहयोगी बनी। क्रान्तिकारियो द्वारा दिया गया \" दुर्गा भाभी \" सन्बोधन एक आम सन्बोधन बन गया।\n\nलाहौर नेशनल कालेज में शिक्षा के दौरान भगवती चरण ने रुसी क्रान्तिकारियो से प्रेरणा लेकर छात्रो की एक अध्ययन मण्डली का गठन किया था। राष्ट्र की परतंत्रता और उससे मुक्ति के प्रश्न पर केन्द्रित इस अध्ययन मण्डली में नियमित रूप से शामिल होने वालो में भगत सिंह, सुखदेव आदि प्रमुख थे। बाद में चलकर इन्ही लोगो ने नौजवान भारत सभा की स्थापना की। पढाई के दौरान 1921 में ही भगवती चरण गांधी जी के आह्वान पर पढाई छोडकर असहयोग आन्दोलन में कूद पड़े थे।\n\nबाद में आन्दोलन वापस होने पर इन्होने कालेज की पढाई पूरी की। बीए कि परीक्षा पास की साथ ही नौजवान भारत सभा के गठन और कार्य को आगे बढाया। इस सभा के जनरल सेक्रेटी भगत सिंह और प्रोपेगंडा (प्रचार) सेक्रेटी भगवती चरण थे। अप्रैल 1928 में नौजवान भारत सभा का घोषणा पत्र प्रकाशित हुआ। भगत सिंह व अन्य साथियो से सलाह - मशविरे से मसविदे को तैयार करने का काम भगवती चरण वोहरा का था। नौजवान भारत सभा के उत्कर्ष में भगवती चरण और भगत सिंह का ही प्रमुख हाथ था। भगत सिंह के अलावा वे ही संगठन के प्रमुख सिद्धांतकार थे। क्रांतिकारी विचारक, संगठनकर्ता, वक्ता, प्रचारकर्ता, आदर्श के प्रति निष्ठा व प्रतिबधता तथा उसके लिए अपराजेय हिम्मत - हौसला आदि सारे गुण भगवती चरण में विद्यमान थे। किसी काम को पूरे मनोयोग के साथ पूरा करने में भगवती चरण बेजोड़ थे। 1924 में सुप्रसिद्ध क्रांतिकारी शचीन्द्रनाथ सान्याल द्वारा \"हिन्दुस्तान- प्रजातांत्रिक संघ के घोषणा पत्र - दि रिवोल्यूशनरी\" को १ जनवरी 1925 को व्यापक से वितरित करने की प्रमुख जिम्मेदारी भगवती चरण पर ही थी। जिसे उन्होंने बखूबी पूरा किया। बाद के दौर में संगठन के साथियो में भगवती चरण के बारे में यह संदेह फैलाया गया की वे सी0 आई ० डी0 के आदमी है और उससे तनख्वाह पाते हैं। इन आरोपों को लगाने के पीछे उस समय संगठन में आये वे लोग थे जिन्हें किसी काम का जोखिम नहीं उठाना था। इसलिए भी वे लोग बहुआयामी व्यक्तित्व के धनी भगवती चरण पर आरोप लगाकर न केवल खुद नेतृत्त्व में आना चाहते थे। बल्कि क्रांतिकारी कार्यवाहियों पर रोक भी लगाना चाहते थे। ऐसे लोगो का यह उद्देश्य भी था कि संगठन के काम को आपसी बहस, मुबाहिसा, प्रचार और पैसा जमा करने के काम तक सीमित कर दिया जाए। भगवती चरण पर सी ० आई ० ड़ी0 का आरोप लगाने वालो में प्रमुख सज्जन जयचन्द्र विद्यालंकार थे। वे उन दिनों नेशनल कालेज के अध्यापक भी थे। नौजवान क्रांतिकारी टोली पर उनके पद, ज्ञान व विद्वता कि धाक भी थी। भगवती चरण ऐसे आरोपों से बेपरवाह रहते हुए क्रांतिकारी कार्यो को आगे बढाने में लगे रहते थे। उनका कहना था कि \" जो उचित है उसे करते जाना उनका काम है। सफाई देना और नाम कमाना उनका काम नही है। \"\n\nभगवती चरण लखनऊ के काकोरी केस, लाहौर षड्यंत्र केस और फिर लाला लाजपत राय को मारने वाले अंग्रेज सार्जेंट - सांडर्स की हत्या में भी आरोपित थे। पर न तो कभी पकड़े गये और न ही क्रांतिकारी कार्यो को करने से अपना पैर पीछे खीचा। इस बात का सबूत यह है कि इतने आरोपों से घिरे होने के बाद भी भगवती चरण ने स्पेशल ट्रेन में बैठे वायसराय को चलती ट्रेन में ही उड़ा देने का भरपूर प्रयास किया। इस काम में यशपाल, इन्द्रपाल, भागाराम उनके सहयोगी थे। महीने भर की तैयारी के बाद नियत तिथि पर गुजरती स्पेशल ट्रेन के नीचे बम - बिस्फोट करने में लोग कामयाब भी हो गये। परन्तु वायसराय बच गया। ट्रेन में खाना बनाने और खाना खाने वाला डिब्बा क्षतिग्रस्त हो गया और उसमे एक आदमी कि मौत हो गयी।\n\n\n", "id": "439539", "title": "भगवती चरण वोहरा"}
{"url": "https://hi.wikipedia.org/wiki?curid=439598", "text": "फैस्टिवल (पाठ से वाक)\n\nफेस्टिवल (Festival) एक बहुभाषी वाक संश्लेषण सोफ़्टवेयर प्रोग्राम है। इसका विकास मूलतः अलन डब्ल्यू ब्लैक (Alan W. Black) ने एडिनबर्ग विश्वविद्यालय के 'सेन्टर फार स्पीच टेक्नालोजी रिसर्च' में की थी। इसके अलावा कार्नेगी मेलन विश्वविद्यालय ने भी इसमें काफी योगदान दिया है। यह बीएसडी लाइसेंस (BSD License) से मिलता-जुलता मुक्त साफ्टवेयर लाइसेंस द्वारा उपलब्ध है। .\n", "id": "439598", "title": "फैस्टिवल (पाठ से वाक)"}
{"url": "https://hi.wikipedia.org/wiki?curid=439600", "text": "तकनीकी वस्त्र\n\nतकनीकी वस्त्र (Technical textile) उन वस्त्रों को कहते हैं जिनका निर्माण ऐसे उद्देश्यों के लिये किया जाता है जिनके निर्माण में सौन्दर्य (aesthetics) गौण होता है और कार्य-सम्पादन (functionality) मुख्य मुद्दा होता है। यह एक उभरता हुआ क्षेत्र है। तकनीकी वस्त्रों का बहुत से अन्य उद्योगों में उपयोग होता है।\n\nवाहनों (गाड़ियों) में उपयोग में आने वाले वस्त्र, चिकित्सा में उपयोग किये जाने वाले वस्त्र, भू-वसन (geotextiles, तटबन्धों की मजबूती के लिये प्रयुक्त), कृषिवसन (agrotextiles, फसलों की सुरक्षा के लिये प्रयुक्त), सुरक्षा वस्त्र (ऊष्मा एवं विकिरण से सुरक्षा, अग्नि-सुरक्षा) आदि तकनीकी वस्त्र के कुच्ह उदाहरण हैं।\n\n", "id": "439600", "title": "तकनीकी वस्त्र"}
{"url": "https://hi.wikipedia.org/wiki?curid=439614", "text": "शृंगारिक साहित्य\n\nशृंगारिक साहित्य (Erotic literature) वह है जो पाठक में कामोत्तेजना पैदा करे या पैदा करने के निमित्त लिखी गयी हो। ऐसा साहित्य उपन्यास, लघुकथा, काव्य, सत्यकथा, या 'सेक्स-मैनुअल' के रूप में हो सकते हैं। इसमें कल्पना का सहारा लिया जा सकता है या वास्तविक घटनाओ का। काफी पुरुष एवं महिलाएं इसका प्रयोग हस्त-मैथुन के लिए उत्तेजना बढ़ने हेतु भी करते हैं।\n\n\n", "id": "439614", "title": "शृंगारिक साहित्य"}
{"url": "https://hi.wikipedia.org/wiki?curid=439617", "text": "निशान-ए–पाकिस्तान\n\nनिशान-ए–पाकिस्तान (उर्दु: نشان پاکستان), पाकिस्तान सरकार द्वारा प्रदान किया जाने वाला सर्वोच्च नागरिक सम्मान है, जिसे उच्चतम दर्जे की देश सेवा और पाकिस्तान राष्ट्र के प्रति की गयी सेवाओं के लिए प्रदान किया जाता है। यह सम्मान 19 मार्च 1957 को स्थापित किया गया था।\n\nपाकिस्तान के सबसे प्रतिष्ठित पुरस्कार निशान-ए-पाकिस्तान को पाकिस्तान द्वारा प्रदत्त अन्य सम्मानों के विपरीत, बहुत कम लोगों को प्रदान किया जाता है। सम्मान प्रदान करने से पहले, प्राप्तकर्ता की योग्यता का मूल्यांकन, राष्ट्र, अंतरराष्ट्रीय समुदाय और विदेशी संबंधों के प्रति दी गयी उसकी विशिष्ट सेवाओं के आधार पर किया जाता है। अन्य नागरिक पुरस्कारों की समान इस पुरस्कार की घोषणा भी पाकिस्तान के स्वतंत्रता दिवस 14 अगस्त को की जाती है और अलंकरण समारोह का आयोजन 23 मार्च को होता है। प्राप्तकर्ता इसे अपने नाम के साथ जोड़ने का अधिकार रखता है। \n", "id": "439617", "title": "निशान-ए–पाकिस्तान"}
{"url": "https://hi.wikipedia.org/wiki?curid=439618", "text": "अश्‍लील ग्रंथ\n\nकला, साहित्य, फोटोग्राफी, फिल्म, मूर्तिकला, चित्रकला आदि का वह रूप जो कामोत्तेजक हों, अश्लील साहित्य या इरोटिका (Erotica) कहलाते हैं। वर्तमान काल में यह मानव-शरीर-रचना एवं कामुकता का उच्च कला के माध्यम से निरूपण है। इस मामले में यह 'पोर्नोग्राफी' से भिन्न है।\n\n\n", "id": "439618", "title": "अश्‍लील ग्रंथ"}
{"url": "https://hi.wikipedia.org/wiki?curid=439632", "text": "विश्व का आर्थिक इतिहास\n\nशिकार करना, औजार बनाना, वस्त्र तथा मकान निर्माण आदि इस काल में मानव की मुख्य आर्थिक गतिविधियाँ थीं।\n\nद्वितीय विश्व युद्ध के बाद अमरीका और सोवियत संघ मे शीत युद्ध छिड गया। ये कोइ युद्ध नही था पर इससे सारा विश्व दो केन्द्रों मे बट गया। \n\nशीत युद्ध के दौरान अमरीका, इंग्लैंड, जर्मनी (पश्चिम), औस्ट्एलिया, फ्रांस, कनाडा, स्पेन एक तरफ थे। ये सभी देश लोक्तंत्रिक थे और यहा पे खुली अर्थव्यवस्था की नीति को अप्नाया गया। लोगो को व्यापार कर्ने की खुली छूट थी। शयर बाज़ार मे पैसा लगाने की छूट थी। इन देशो मे काफी सरी बडी-बडी कम्पनिया बनी। इन कम्पनियो मे नयी नयी रिसर्च होती थी। विश्वविद्यालय, सूचना प्रौद्योगिकी, इंजिनियरी उद्योग, बैंक आदि स अभी क्षेत्रों मे जम के तरक्की हुई। ये सभी देश एक दूस्रे देशोँ से व्यापार को बढावा देते थे। 1945 के बाद से इन सभी देशोँ ने खूब तरक्की की। \n\nदूसरी तरफ रूस, चीन, म्यांमार, पूर्वी जर्मनी समेत कई और देश थे। ये वे देश थे जहाँ पर समाजवाद की अर्थनीति अपनायी गयी। यहाँ पे ज़्यादातर उद्योगो पे कडा सरकारी नियंत्रण होता था। उद्योगो से होने वाले मुनाफे पे सर्कारी हक होता था। आम तौ पे ये देश दूस्रे लोक्तंत्रिक देशो के साथ ज़्यादा व्यापर नही कर्ते थे। इस तरह की अर्थ नीति के कारण यहा के उद्योगो मे ज़्यादा प्रतिस्पर्धा नही होती थी। आम लोगो को भी मुनाफा कमाने क कोइ इंसेंटिव नही होता था। इन करणो से इन देशो मे बहुत ज़्यादा त्तरकी नही हुई। सन 3-अक्टूबर-1990 मे पूर्व जर्मनी और पश्चिम जर्मनी का विलय हुआ। सन्युक्त जर्मनी ने तरकीशुदा पश्चिमी जर्मनी की तरह खुली अर्थव्यवस्था और लोक्तंत्र को अप्नाया। फिर 1991 मे सोवियत रूस का विखंडन हुआ। रूस समेत 15 देशो का जन्म हुआ। रूस ने भी समाजवाद को छोड के खुली अर्थ्व्यवस्था को अपनाया। चीन ने समाजवाद को पूरी तरह तो नही छोडा पर 1970 के अंत से उदार नीतियो को अपनाया और अगले 3 सालोन मे बेशुमार तरकी की। चेकोसलोवाकिआ भी समाजवादी देश था। 1-जंवरी-1993 को इस्का चेक रिपब्लिक और स्लोवाकिया मे विखंडन हुआ। इ स देशो ने भी समाज्वाद छोड के लोक्तंत्र और शुली aर्थ्व्यवस्था को अपनाया।\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nसाम्राज्यवाद का इतिहास\n", "id": "439632", "title": "विश्व का आर्थिक इतिहास"}
{"url": "https://hi.wikipedia.org/wiki?curid=439639", "text": "अब्दुल अजीज इब्ने सऊद\n\nइब्ने सऊद दोरहٔ मिस्र के अवसर पर शाह फ़ारूक़ के साथ\nनजद का सऊदी परिवार उन्नीसवीं सदी के शुरू में द्वीप नमाए अरब के बहुत बड़े हिस्से पर काबिज हो गया था लेकिन मिस्री शासक मोहम्मद अली पाशा ने आल सऊद इन सरकार को 1818 ई. में समाप्त कर दिया था। सऊदी परिवार इसके बाद लगभग 80 साल परेशान फिरते रहे यहां तक कि 20 वीं सदी के प्रारंभ में इसी परिवार में एक और ज़बरदस्त व्यक्ति पैदा हुई जिसका नाम अब्दुल अजीज इब्ने सऊद था जो आमतौर पर सुल्तान इब्ने सऊद के नाम से मशहूर हैं।\n\nइब्ने सऊद उन्नीसवीं सदी के अंत में अपने पिता के साथ अरब के एक तटीय शहर कुवैत में जला ो्नी जीवन गुज़ार रहे थे। वह बड़े बा हौसला इंसान थे और इस धुन में रहते थे कि किसी तरह अपने जलवायु ाजदाद की खोई हुई सरकार चालू करें। आखिरकार 1902 ई. में जबकि उनकी उम्र तीस साल थी, उन्होंने केवल 25 साथियों की मदद से नजद के अध्यक्ष स्थान रियाज पर कब्जा कर लिया। उसके बाद उन्होंने बाकी नजद भी जीत लिया। 1913 ई. में इब्ने सऊद ने खाड़ी फारस के तटीय प्रांत ालहसाय पर जो उस्मान तुर्कों द्वारा प्रभाव था, कब्जा कर लिया। इसके बाद यूरोप में प्रथम विश्व युद्ध छिड़ गई जिसके दौरान इब्ने सऊद ने ब्रिटेन से दोस्ताना संबंध तो स्थापित रखे लेकिन तुर्कों के खिलाफ कोई कार्रवाई नहीं की। युद्ध के अंत के बाद शरीफ हुसैन ने खलीफा बनने की घोषणा कर दी तो इब्ने सऊद ने हजाज़ पर भरपूर हमलة कर दिया और चार महीने के भीतर पूरे हजाज़ पर कब्जा कर लिया और 8 जनवरी 1926 ई. को इब्ने सऊद ने हजाज़ का राजा बनने की घोषणा कर दी। सबसे पहले जिस देश ने इब्ने सऊद की बादशाहत को स्वीकार किया वह रूस था। रूस ने 11 फ़रवरी 1926 ई. को हजाज़ और नजद पर सऊदी सरकार को स्वीकार किया लेकिन ब्रिटेन ने देर से काम लिया और अनुबंध जदा के बाद स्वीकार किया। इस तरह सऊदी राज्य अपने पतन के एक सौ साल बाद एक बार फिर पूरी ताकत से उभर आई और अरब की सबसे बड़ी शक्ति बन गई।\n[ संपादित ] मूतमर इस्लामी\n\nमक्का और मदीना के पवित्र शहरों पर कब्जे के बाद इब्ने सऊद ने खलीफा बनने की कोशिश नहीं की बल्कि हजाज़ का प्रबंधन और आधुनिक दौर की समस्याओं को हल करने के लिए उन्होंने 13 से 19 मई 1926 ई. के बीच सारी दुनिया के मुसलमान नेताओं शामिल एक मूतमर इस्लामी मांगी जिसमें तेरह इस्लामी देशों ने भाग लिया। मूतमर में इस्लामी हिंद के एक प्रतिनिधिमंडल ने भी भाग लिया, जिसका सबसे प्रमुख व्यक्ति मौलाना मोहम्मद अली जौहर थे। हालांकि यह मूतमर अपने उद्देश्य में सफल न हो सकी लेकिन गठबंधन इस्लामी की आंदोलन में एक मील का पत्थर के रूप है। यह मुसलमानों का पहला अंतर्राष्ट्रीय इजतिमाअ था जिसे एक प्रमुख राज्य ने मांगा था।\n[ संपादित ] तनाज़िहٔ यमन\n\n1930 में इब्ने सऊद ने िसीर और नजरान के स्थानों को सऊदी राज्य में शामिल किया। ये दोनों क्षेत्र चूंकि यमन की सीमा पर स्थित थे और उन पर यमन का भी दावा था इसलिए सऊदी अरब का यमन से मुठभेड़ हो गया। सऊदी अरब की सेना ने जो यमन की सेनाओं की तुलना में अधिक संगठित और धार्मिक भावना से समर्पित थीं, यमन को हराया और 1934 ई. में यमन के एक बड़े हिस्से पर कब्जा कर लिया लेकिन इस साल कुछ अलग मुसलमानों के प्रयासों से जिनमें अमीर शकेब ारसलान का नाम उल्लेखनीय है, ताइफ़ में सऊदी अरब और यमन के बीच 20 मई 1934 ई. को एक समझौता हो गया और सऊदी सेनाओं को यमन से वापस बुला लिया गया। सऊदी सेना ने इससे पहले जोर्डन को भी अपने दायरहٔ सत्ता में शामिल करने की कोशिश की लेकिन अंग्रेजों के दबाव के कारण वह अपने उद्देश्य में सफल न सकें. अगर इब्ने सऊद जोर्डन और यमन अभियान में सफल हो जाते तो पूरा द्वीप नमाए अरब के तहत आ जाता लेकिन उस समय भी इब्ने सऊद सरकार क्षेत्रफल के लिहाज से एशिया में सबसे बड़ी अरब सरकार थी और यमन, ओमान और कुछ तटीय क्षेत्रों को छोड़कर पूरे द्वीप नमाए अरब पर सऊदी बालाहस्ती स्थापित थी।\n22 सितम्बर 1932 ई. को नजद और हजाज़ की नई सरकार को सऊदी अरब का नाम दिया गया।\n[ संपादित ] सुधार\n\nीालता सम्मेलन के बाद एक जहाज़ पर इब्ने सऊद के राष्ट्रपति फ्रैंकलिन रोज़वैलट (दाएं) से मुलाकात\nइब्ने सऊद और उनके नजदी साथी चूंकि मुहम्मद बिन िबदालोहाब के पेरू थे, जो एक महान सुधारक थे, इसलिए मनुष्य सऊद इस्लामी शिक्षाओं का अधिकतम पालन करने की कोशिश की। इब्ने सऊद बादशाहत को तो समाप्त न कर सके लेकिन वह सारे काम विद्वानों के एक संसद से सलाह से अंजाम देते थे और उन्होंने उसकी पूरी कोशिश की कि देश में इस्लामी अहकाम पर अमल किया जाए. उन्होंने सारे देश में शराब की खरीद व बिक्री बंद कर दी जो तुर्कों के दौर में हजाज़ आदि में प्रचलित हो गई थी। इब्ने सऊद जब तक जीवित रहे अन्य सामाजिक बुराइयों को भी फैलने का मौका न दिया। दीनी तालीम के विकास के लिए 1948 में जामिया ाज़हर की तर्ज पर एक फ़िक़्ह कॉलेज की स्थापना की। \nइब्ने सऊद में तदबर और प्रशासनिक क्षमता वह सभी गुण थे जो एक बानय सरकार में होनी चाहिए। उन्होंने अपने पड़ोसी देशों से झगड़े तय करने में जिस दौर ांदीशी, उदारवादी और विस्तार हृदय का परिचय दिया, वह इस बात का स्पष्ट सबूत है।\nउनके बड़े कारनामों में अरब के गृह बदोशों को बस्तियों में आबाद करना और उन्हें कृषि तैयार करना था जबकि उनकी सरकार ने लोगों की नैतिक प्रशिक्षण का भी इंतजाम किया। इब्ने सऊद का एक और कारनामा देश में शांति व अमान की स्थापना है यहाँ तक कि इतिहासकारों ने यह तक लिखा है कि\nधरती अरब में सही शांति अमान स्थापित करने में इतिहास में केवल दो आदमी सफल एक हज़रत उमर रज़ियल्लाहु िना और अन्य इब्ने सऊद\nउसके विपरीत हज़रत अली इब्ने अबी तालिब रज़ियल्लाहु िना (599 - 661) 35 हिजरी में मुसलमानों ने खिलाफ़त इस्लामी का पद हज़रत अली अलैहिस्सलाम के सामने पेश किया। हज़रत अली रज़ियल्लाहु िना का दौर खिलाफ़त फाइबर दवानयों और अराजकता का शिकार रहा मगर उसका मतलब हर गज यह नहीं है कि हज़रत अली रज़ियल्लाहु िना एक ना योग्य शासक थे बल्कि तथ्य यह है कि अराजकता और फाइबर दवानियाँ मद प्रतिद्वन्द्वी ही पैदा करते हैं और हज़रत अली इब्ने अबी तालिब रज़ियल्लाहु िना के शासनकाल को साज़शों के नज़र किया गया जिसकी उदाहरण युद्ध सफ़ेन है - बनी हाशिम ऑल नबी ने कभी सत्ता पाने के लिए साज़शें नहीं कीं और आल सऊद के दौर में भी मद प्रतिद्वन्द्वी हुसैन इब्ने अली (शरीफ़ मक्का) थे और रसूल पाक सलिम परिवार से थे और इस वजह से 1908 ई. में शरीफ़ मक्का का गौरव हासिल किया।\n1924 ई. में नजद के फरमानरवा अब्दुल अजीज इब्ने सऊद से शिकस्त खाकर सिंहासन का त्याग हो गया। 1924 ई. से 1931 तक साइप्रस में निर्वासित है। मगर आल सऊद के साज़शें नहीं की इसलिए ऑल सऊद सफल राजा साबित हुए -\nचूंकि अरब का अधिकांश क्षेत्र रेगिस्तान और बंजर पहाड़ी क्षेत्रों से बना है इसलिए आय के सूत्रों कम हैं इसलिए सुल्तान इब्ने सऊद देश को आर्थिक और शैक्षणिक लिहाज से अधिक विकास न दे सके लीक उनके अख़ीर शासनकाल में अरब में मिट्टी के तेल के कुएं इस बार निकाले आए कि देश की काया पलट गई और सरकार को करोड़ों रुपये वार्षिक आय होने लगी। तेल की खोज से पहले 1928 ई. में सऊदी अरब की कुल आय 70 लाख डॉलर थी और इसमें से आधी राशि ्षाजयों पर टैक्स लगाकर प्राप्त की जाती थी लेकिन इब्ने सऊद के संकल्प के अंतिम दिनों में केवल तेल से होने वाली आय तीन करोड़ 60 लाख डॉलर तक पहुंच गई। इस अतिरिक्त आय से सुल्तान ने कई उपयोगी और रचनात्मक काम किए जिनमें सबसे महत्त्वपूर्ण काम रेल पटरी बिछाने था। यह पटरी खाड़ी फारस की बंदरगाह दमाम से राजधानी रियाद बिछाई गई जो साढ़े तीन सौ मील लंबी है और 1951 में पूरा हुआ। इब्ने सऊद का 51 वर्षीय शासनकाल 1953 ई. में उनके निधन के साथ समाप्त हुआ। वह सऊदी सरकार के असली संस्थापक थे और उन्होंने एक पिछड़े और भी संसाधन देश को जिस तरह विकास के रास्ते पर डाला, इससे उनका शुमार बुला शक व शुबहे तारीख़े इस्लाम के प्रमुख शासकों में होती है।\nइब्ने सऊद वहाब आस्था रखते थे। उन्होंने हजाज़ पर कब्जा करने के बाद स्वर्ग ालबकीि (मदीना) में सहाबा कराम और अहले बैत की कब्रों को ध्वस्त करा दिया। सऊदी अरब\n", "id": "439639", "title": "अब्दुल अजीज इब्ने सऊद"}
{"url": "https://hi.wikipedia.org/wiki?curid=439674", "text": "स्वर्णप्रस्थ\n\nस्वर्णप्रस्थ समुद्र के मध्य स्थित आठ छोटे छोटे द्वीपों के समूह का एक द्वीप है। यह मलेच्छों द्वारा बसाया गया और यहाँ देवताओं की पूजा होती है।\n", "id": "439674", "title": "स्वर्णप्रस्थ"}
{"url": "https://hi.wikipedia.org/wiki?curid=439684", "text": "जैकलीन कैनेडी : हिस्टॉरिक कनवरसेशन ऑन लाइफ विद जॉन एफ कैनेडी\n\nयह पुस्तक 1964 में अमेरिकी राष्ट्रपति जॉन एफ कैनेडी की पत्नी जैकलीन कैनेडी से लिए गए साक्षात्कार पर आधारित है। यह आमेजन, बारनेस और नोबेल्स में सर्वाधिक बिकाउ है। \nइसमें दावा किया गया है कि अमेरिका के तत्कालीन राष्ट्रपति जॉन एफ कैनेडी और उनकी पत्नी जैकलीन को पंडित जवाहरलाल नेहरू और उनकी बेटी इंदिरा\nगांधी से मिलकर खास खुशी नहीं हुई थी। इंदिरा तो जैकलीन को बिल्कुल नापसंद थीं। उन्होंने इंदिरा को मूर्ख और भयावह तक कहा है। \nनेहरू नवंबर, 1961 में जब अमेरिका गए थे तब कैनेडी ने उसे किसी राष्ट्राध्यक्ष की सबसे बुरी यात्रा कहा था। बाद में बतौर प्रधानमंत्री पंडित नेहरू के अंतिम\nदिनों के संदर्भ में उन्होंने टिप्पणी की थी यह ऐसा ही है जैसे कोई नगर उपदेशक वेश्यालय में पकड़ा गया हो। \nकैनेडी को नेहरू की संगति नहीं सुहाती थी और उनकी पत्नी प्रधानमंत्री की बेटी इंदिरा गांधी से नफरत करती थीं। हालांकि इस प्रथम दंपती को भारत में तत्कालीन राजदूत जॉन कीनेथ गालब्रेथ द्वारा भेजे गए राजनयिक संदेशों में विशेष दिलचस्पी थी, क्योंकि वे उसे साहित्य का बढ़िया नमूना मानते थे।\nइसमें अमेरिकी राष्ट्रपति के हवाले से कहा गया है कि वह सत्ता में नेहरू के अंतिम\nदिनों के बारे में कहा करते थे कि यह ऐसा ही है जैसे कोई नगर उपदेशक वेश्यालय में पकड़ा गया हो। \n1961 में नेहरू की अमेरिका यात्रा पर इस पुस्तक\nमें दावा किया गया है कि तब यह फैसला किया गया कि भोजन कक्ष में पुरुष भोजन करेंगे और जैकी, इंदिरा और अन्य महिलाएं बैठक वाले कक्ष में खाना खाएंगी। \nइस यात्रा के दौरान नेहरू के साथ इंदिरा भी गई थीं। पुस्तक के अनुसार जैकी ने कहा, वाकई, उसे (इंदिरा को) यह पसंद नहीं आया। वह पुरुषों के साथ रहना चाहती थी।\nऔर वह वास्तव में अवांछित, भयानक और महत्वाकांक्षी महिला थी। वह हमेशा ऐसे लगती थी मानो नींबू चूस रही हो।\nजैकलीन आगे कहती हैं, सत्ता के आखिरी दिनों में नेहरू की छवि काफी बदल गई थी। जैकी ने कहा कि वह दोपहर के खाने से पहले ड्रिंक के लिए गए और नेहरू ने एक भी शब्द\nनहीं बोला। उनके मुताबिक कैनेडी नेहरू के इस दौरे से निराश थे। वह कहती हैं, मेरा मानना है कि कैनेडी और नेहरू की मुलाकातों का कोई नतीजा नहीं निकला। मुलाकात\nके वक्त कई लोग छत की ओर देख रहे थे।\n", "id": "439684", "title": "जैकलीन कैनेडी : हिस्टॉरिक कनवरसेशन ऑन लाइफ विद जॉन एफ कैनेडी"}
{"url": "https://hi.wikipedia.org/wiki?curid=439709", "text": "पंचशील नगर\n\nपंचशील नगर उत्तर प्रदेश के नए बनाए गए जिलों में से एक है। जिसके निर्माण की घोषणा २८ सितंबर २०११ को की गई। जिले का मुख्यालय हापुड़ है। \n", "id": "439709", "title": "पंचशील नगर"}
{"url": "https://hi.wikipedia.org/wiki?curid=439711", "text": "शामली जिला\n\nप्रबुद्धनगर उत्तर प्रदेश के नए बनाए गए जिलों में से एक है। जिसके निर्माण की घोषणा २८ सितंबर २०११ को की गई। इस जिले का मुख्यालय शामली है।\n", "id": "439711", "title": "शामली जिला"}
{"url": "https://hi.wikipedia.org/wiki?curid=439713", "text": "शामली\n\nशामली उत्तर प्रदेश का एक शहर है और यह नए बनाए गए जिले का मुख्यालय है। यह जाट, गुर्जर संस्कृति का केन्द्र हैं। शामली को सितम्बर २०११ में जिले का दर्जा मिला।\n\nयह दिल्ली-सहारनपुर राजमार्ग पर स्थित हैं। यह दिल्ली से ९८ कि. मी., पानीपत से ३८ कि. मी., सहारनपुर ६५ कि. मी. से तथा मुज़फ़्फ़र नगर से ४० कि. मी.दूर है।\n\nमहाभारत काल में शामली 'कुरु' क्षेत्र का हिस्सा था। यह आजादी के समय अविभाजित पंजाब से सटा था। १८५७ के प्रथम भारतीय स्वतंत्रता संग्राम के समय विद्रोह यहाँ भी हुआ। परन्तु विद्रोह दबा दिया गया।\n\nयह इलाका राजपूत,जाट और गुर्जर बहुल है। जाट और गुर्जर दोनों में ही हिन्दू और मुसलमान हैं। मुस्लिम वोटों पर कांग्रेस, समाजवादी पार्टी और बहुजन समाज पार्टी तीनों का ही बराबर प्रभाव हैं। जाट वोटों पर अजित सिंह का ज्यादा प्रभाव है। जबकि भाजपा का कुछ ही हिन्दू वोटो पर ही प्रभाव है। हालाँकि २०१३ मुज़फ़्फ़र नगर दंगों के बाद भाजपा का जनाधार यहाँ बढ़ना तय है। २००९ लोकसभा चुनावों में जाट वोट भाजपा (३१%) और बसपा (४१%) के मध्य बट गया।\n\nशामली हरियाणा राज्य की सीमा पर है। इसकी समुद्र तल से २४८ मीटर की उचाई पर है। दिल्ली, पानीपत, मुज़फ़्फ़र नगर,बागपत,सोनीपत,सहारनपुर,करनाल और मेरठ इसके निकटवर्ती नगर हैं। यह क्षेत्र गंगा-यमुना दोआब क्षेत्र में आता है। यह पश्चिमी उ.प्र. के विकासशील नगरों में एक है।\n\n२०११ में यहाँ की जनसँख्या १,०७,२३३ दर्ज की गयी। यहाँ की साक्षरता ८१.९७% है।\n", "id": "439713", "title": "शामली"}
{"url": "https://hi.wikipedia.org/wiki?curid=439733", "text": "जीवनांकिक प्रबंधक\n\nजीवनांकिक प्रबंधक (अंग्रेजी : Actuary / एक्चुअरी)' मूलत: लैटिन भाषा के 'ऐक्चुअरिस' शब्द का अंग्रेजी रूपांतर है। प्रारंभ में ऐक्चुअरी शब्द का प्रयोग व्यापक अर्थ में होता था परंतु अब इसका तात्पर्य बीमा समवाय के एक विशेष अधिकारी से है जिसको जीवनांक गणित में प्राविधिक अर्हता प्राप्त होती है। भारतीय बीमा अधिनियम की धारा 13 के अंतर्गत प्रत्येक बीमा समवाय को उसके द्वारा किए गए जीवन बीमा-व्यवसाय की आर्थिक स्थिति का ऐक्चुअरी द्वारा पंचवर्षीय अनुसंधान कराना अनिवार्य है।\n\n", "id": "439733", "title": "जीवनांकिक प्रबंधक"}
{"url": "https://hi.wikipedia.org/wiki?curid=439734", "text": "भोजशाला\n\nभोजशाला राजा भोज द्वारा निर्मित संस्कृत अध्ययन का केंद्र तथा सरस्वती का मन्दिर था। बीसवीं शदी के आरम्भिक दिनो से मध्य प्रदेश के धार में स्थित वर्तमान भोजशाला को विवादित कामिल मौला मसजिद माना जाने लगा है।\n\nमहारजा भोज माँ सरस्वती के वरदपुत्र थे। उनकी तपोभूमि धारा नगरी में उनकी तपस्या और साधना से प्रसन्न हो कर माँ सरस्वती ने स्वयं प्रकट हो कर दर्शन दिए ! माँ से साक्षात्कार के पश्चात उसी दिव्य स्वरूप को माँ वाग्देवी की प्रतिमा के रूप में अवतरित कर भोजशाला में स्थापित करवाया ! जहा पर माँ सरस्वती की कृपा से महराजा भोज ने ६४ प्रकारकी सिद्ध्या प्राप्त की, उनकी अध्यात्मिक, वैज्ञानिक, साहित्यिक अभिरुचि, व्यापक और सूक्ष्म दृष्टी, प्रगतिशील सोच उनको दूरदर्शी तथा महानतम बनाती है। महाराजा भोज ने माँ सरस्वती के जिस दिव्य स्वरूप के साक्षात् दर्शन किये थे उसी स्वरूप को महान मूर्तिकार मंथल ने निर्माण किया। भूरे रंग के स्फटिक से निर्मित यह प्रतिमा अत्यंत ही चमत्कारिक, मनोमोहक एव शांत मुद्रा वाली है, जिसमें माँ का अपूर्व सोंदर्य चित्ताकर्षक है \\ध्यानस्थ अवस्था में वाग्देवी कि यह प्रतिमा विश्व की सबसे सुन्दर कलाकृतियों में से एक मानी जाती है।\n\nमाँ सरस्वती का प्राकट्य स्थल भोजशाला हिन्दू जीवन दर्शन का सबसे बड़ा अध्यन एवं \nप्रचार प्रसार का केंद्र भी था ! जहा देश विदेश के लाखो विद्यार्थियों ने १४०० प्रकांड विद्वान आचार्यो के सानिध्य आलोकिक ज्ञान प्राप्त किया ! इन आचार्यो में भवभूती, माघ, बाणभट्ट, कालिदास, मानतुंग, भास्करभट्ट, धनपाल, बोद्ध संत बन्स्वाल, समुन्द्र घोष आदि विश्व विख्यात है। महाराजा भोज के पश्चात अध्यन अध्यापन का कार्य २०० वर्षो तक निरंतर जारी रहा।\nमाँ सरस्वती का यह भव्य मंदिर पूर्व कि और मुख किये हुए बहुमंजिला आयताकर भवन है !जो अपने\nवास्तु शिल्प के लिए विश्व भर में प्रसिद्ध है ! \n\nमाँ के प्रगट्य स्थल पर सेकड़ो वर्षो से अविरत आराधना, यज्ञ, हवन, पूजन एवं तपस्वियों कि \nसाधना से भोजशाला सम्पूर्ण विश्व में सिद्ध पीठ के रूप में आस्था और श्रद्धा का केंद्र है। \n१२६९ इसवी से ही इस्लामी आक्रंताओ ने अलग अलग तरीको से योजना पूर्वक भारत वर्ष के इस \nअध्यात्मिक और सांस्कृतिक मान बिंदु भोजशाला पर आक्रमण किया जिसे तत्कालीन हिन्दू राजाओ ने विफल कर दिया।\n\nसन १३०५ मे इस्लामी आक्रान्ता अलाउद्दीन खिलजी ने भोजशाला पर आक्रमण कर माँ वाग्देवी की प्रतिमा को खंडित कर दिया तथा !उसने भोजशाला को के कुछ भाग को ध्वस्त किया। १२०० आचार्यो की हत्या कर यज्ञ कुंण्ड में डाल दिया। राजा मेदनीराय ने वनवासी धर्मयोधाओ को साथ ले कर मुस्लिम आक्रान्ताऔ को मार भगाया गया। तत्पश्चात १९०२ में से वाग्देवी की प्रतिमा को मेजर किनकैड अपने साथ इंग्लेंड ले गया, जो, आज भी लन्दन संग्रहालय में कैद है।\n", "id": "439734", "title": "भोजशाला"}
{"url": "https://hi.wikipedia.org/wiki?curid=439743", "text": "वायुयान वाहक पोत प्रयोक्ता देशों की सूची\n\nवर्तमान विमान वाहक ऑपरेट (इस्‍तेमाल) करने वाले देशों की सूची यहाँ पर दिया गया है। \n\n \n", "id": "439743", "title": "वायुयान वाहक पोत प्रयोक्ता देशों की सूची"}
{"url": "https://hi.wikipedia.org/wiki?curid=439786", "text": "माल-सूची\n\nकिसी व्यापार या उद्योग में लगने वाले समानों एवं उनकी सूची को माल-सूची' या इन्वेण्टरी (Inventory) कहते हैं। एकाउंटिंग में इसे पूंजी (असेट) की तरह माना जाता है। उद्योग में लगने वाले सामानों की मात्रा का हर समय उचित स्तर पर बनाये रखी जानी चाहिये ताकी एक तरफ उनकी अनुपलब्धता के कारण काम न रूके और दूसरी तरफ अधिक पूंजी भी अनावश्यक सामानों के रूप में फम्सी न रहे। इसे माल नियंत्रण (इंवेन्ट्री कंट्रोल) कहते हैं।\n\n]]", "id": "439786", "title": "माल-सूची"}
{"url": "https://hi.wikipedia.org/wiki?curid=439828", "text": "ग्रान सबाना\n\nग्रान सबाना (हिन्दी अनुवाद: विशाल सवाना, स्पैनिश:La Gran Sabana), वेनेजुएला में स्थित एक महत्वपूर्ण प्राकृतिक आकर्षण है, जो कराकास से लगभग 1400 किमी की दूरी पर वेनेजुएला-ब्राजील सीमा पर बोलिवर राज्य के दक्षिण में स्थित है। उष्णकटिबंधीय नम जलवायु वाले इस प्राकृतिक क्षेत्र का औसत तापमान 28 डिग्री सेल्सियस है, लेकिन रात में यह 13 डिग्री सेल्सियस तक नीचे गिर सकता है। क्षेत्र का सबसे महत्वपूर्ण शहर है सैंटा एलेना दे युऐरेन है, जो वेनेजुएला-ब्राजील सीमा से 5 किलोमीटर की दूरी पर स्थित है और इसकी जनसंख्या लगभग 12000 है।\n\nग्रान सबाना, समुद्रतल से ऊपर लगभग 1000 मीटर की ऊंचाई पर एक पठार पर स्थित है और जिस पर चपटी चोटियों (टेबल-टॉप) वाले विशाल टेपुई पर्वत स्थित हैं। यह पर्वत आसपास के मैदानों से आश्चर्यजनक रूप से खड़ी चट्टानों के रूप में ऊपर की ओर बढ़ते हैं। टेपुइ पर्वतों का सबसे ऊंचा शिखर रोराइमा पर्वत है जिसकी ऊंचाई समुद्र तल से लगभग 2810 मीटर है। रोराइमा पर्वत, वेनेजुएला, ब्राजील और गुयाना के तिहरे सीमा बिंदु को चिन्हित भी करता है।\nग्रान सबाना में पेमॉन सहित कई स्थानिक समूहों बसे हुए है। ग्रान सबाना का अधिकतर भाग 12 जून 1962 को एक डिक्री द्वारा स्थापित कानाईमा राष्ट्रीय उद्यान के अंतर्गत आता है लेकिन दोनो क्षेत्र पूरी तरह से मेल नहीं खाते। 1975 में कानाईमा राष्ट्रीय उद्यान के क्षेत्र को इसके मूल क्षेत्र 10,000 वर्ग किमी से बढ़ा कर 30000 वर्ग किमी कर दिया गया जिसके फलस्वरूप यह दुनिया का छठा सबसे बड़ा राष्ट्रीय उद्यान बन गया।\n\nइस क्षेत्र में आगंतुकों के लिए मुख्य आकर्षण एन्जिल जलप्रपात है जो दुनिया का सबसे ऊंचा जलप्रपात है, रोराइमा पर्वत, वही पहाड़ है जिसने आर्थर कॉनन डॉयल को उनके 1912 में रचित उपन्यास \"द लॉस्ट वर्ल्ड\" के लिए प्रेरित किया था। \n\n", "id": "439828", "title": "ग्रान सबाना"}
{"url": "https://hi.wikipedia.org/wiki?curid=439892", "text": "द डार्क नाईट (फ़िल्म)\n\nद डार्क नाईट () 2008 की सुपरहीरो प्रधान, अंग्रेजी भाषा की फिल्म हैं जिसमें क्रिस्टोफ़र नोलान ने निर्देशक-निर्माता एवं सह-लेखक काम किया है। डीसी काॅमिक्स के काल्पनिक नायक बैटमैन पर आधारित, नोलान द्वारा बैटमैन फिल्म सिरिज का यह दूसरी भाग है जो 2005 की बैटमैन बिगेन्स का सिक्विल है, जिसमें क्रिश्चियन बेल, माइकल कैन, हेथ लेजर, गैरी ऑल्डमैन, आराॅन एक्हार्ट, मैगी गिलेनहाल, और माॅर्गन फ्रीमैन अभिनय कर रहे हैं। शहर में व्याप्त माफिया के संगठित अपराधियों के उन्मूलन के लिए बैटमैन (बेल), पुलिस लेफ्टिनेंट जेम्स गाॅर्डन (ऑल्डमैन) और नवनिर्वाचित डिस्ट्रिक अटाॅर्नी (वकील अधिवक्ता) हार्वी डेन्ट (एक्हार्ट) इस जंग को जीतने के लिए सर्वस्व दाँव लगा देते हैं। जब तक उनकी यह साझेदारी कारगर साबित होती, माफिया अपने बचाव के लिए बैटमैन का रुख \"द जोकर\"(लेजर) नाम के एक मास्टरमाइंड और अर्धविक्षिप्त अपराधी के साथ भिड़ा देते हैं, जिसे अब गाॅथम शहर में उसके उपद्रवों द्वारा अराजकता जैसी परिस्थिति फैलने से रोकना हैं।\n\nनाॅलान ने फिल्म की कहानी के अधिकांश हिस्से 1940 की 'द जोकर' और 1988 की ग्राफिक नाॅवेल 'द किलिंग जाॅक' और 'द टू-फेस' हार्वे डेन्ट के लिए 1996 की 'द लाॅन्ग हैलोविन' से प्रभावित होकर आपस में पिरोया है। 'द डार्क नाईट' का नाम 1940 के बैटमैन काॅमिक्स (लेखक बिल फिगर) के पहले सिरिज के तौर पर ली गई है। \nफिल्म 'द डार्क नाईट' के काल्पनिक शहर गाॅथम की रूप सरंचना के लिए शिकागो को मुख्य रूप से चुना गया, अधिकांश भाग युनाइटेड स्टेट, युनाइटेड किंगडम और हाँगकाँग में फिल्माया गया। जोकर की अपियरिंस और कई विहंगम एक्शन दर्श्यों के लिए डायरेक्टर क्रिस्टोफर नाॅलान ने आईमैक्स कैमरों का उपयोग किया हैं। यह फिल्म दिवंगत अभिनेता हिथ लेजर को श्रद्धांजलि दी गई है, जिनका फिल्म के सम्पूर्ण होने के बाद प्रदर्शन होने के छह माह पूर्व जनवरी 22, 2008, को देहांत हो गया। जिसका कारण उनके दैनिक ड्रग के विषैले मिश्रणों को बताया जाता है, मिडिया में इस आकस्मिक खबर का फिल्म दर्शकों पर तत्काल प्रभाव पड़ाl वाॅर्नर ब्रोस. को फिल्म 'द डार्क नाईट' के वायरल मार्केटिंग कार्यक्रम का आरंभिक अवसर मिला, और अभिनेता लेजर कृत 'द जोकर' को ज्यादा हाइलाईट करने के लिए प्रोमोश्नल वेबसाइट और ट्रेलर को विकसित किया।\n\nयुनाइटेड स्टेट और युनाइटेड किंगडम के सह-निर्माताओं सहयोग से 'द डार्क नाईट' का पहला पर्दापर्ण जुलाई 16, 2008 ऑस्ट्रेलिया में हुआ, फिर जुलाई 18, 2008 उत्तरी अमेरिका में और जुलाई 24, 2008 युनाइटेड किंगडम में। आलोचकों के मनन पर इसे 2000 दशक और सुपरहीरो श्रेणी फिल्मों में अब तक सबसे बेहतरीन फिल्म माना गया। वहीं वैश्विक तौर व्यावसायिक रूप से इसने 1 बिलियन से अधिक कमाई कर सर्वाधिक कमाई वाली फ़िल्म में यह 29वें पायदान पर रही । वहीं अभिनेता हीथ लेजर को मरणोपरांत उन्हें सर्वश्रेष्ठ सह अभिनेता के पुरस्कार से सम्मानित श्रद्धांजलि दी गई ।\n\nनकाबपोश लुटेरों का गुट गाॅथम शहर के बैंक लुटते है और काम को अंजाम देने बाद एक से दूसरे को दगा देकर मार दिया जाता है। इससे पहले आखिरी लुटेरा बचता, असली 'जोकर' उसे भी मारकर लुट के सारे लेकर फरार हो जाता है।\n\nडिस्ट्रिक अटाॅर्नी, हार्वी डेन्ट शहर से इस संगठित अपराध के उन्मूलन के लिए एक कैंपेन(योजना) की अगवाई करता है, ताकि नागरिकों को सुरक्षा दे सकें। गाॅर्डन के जरिए, वह बैटमैन को भी साझेदारी देने की गुज़ारिश करता है,जिसके बदले में गाॅर्डन उन पांच बैंकों का नाम देकर सर्च वारंट जारी करता है, जिनका माफिया से गुप्त करार है।\nवहीं वेयन इंटरप्राइज के सीईओ ल्युसियस फाॅक्स, चीनी अकाउंटेट लाउ के आधिकारिक रिकॉर्डों पर संदेह होने पर उनकी डील रद्द करते हैं। ब्रुस वेयन भी डेन्ट और रैचेल डाॅव्स की बढ़ती नजदीकी में दखल देने के बहाने उसे डिस्ट्रिक अटाॅर्नी के आगामी चुनाव के लिए फंडरेजर देने की सिफारिश देता हैं।\n\nमाफिया सरगना मराॅनी, गैम्बाॅल और चेचेन विडियो कांफ्रेंस के जरिए लाउ से उसके बैंकिंग फंड ले जाने और हांगकांग फरार होने से संबंधित बात करते हैं। इसी दरम्यान जोकर मिटिंग में दखल देता है, और कहता कि बैटमैन किसी भी कानून की परवाह किए बगैर उसे ढुंढ़ निकालेगा। इसलिए बेहतरी के लिए वह बैटमैन को मारने और बदले में सबके पैसों का आधा हिस्सा देने की मांग करता हैं। जोकर की अनुचित मांग से बिफराये गैम्बाॅल उसे मारने के लिए शर्त लगाता है, लेकिन आखिर में वह मारा जाता है। और माफिया भी जोकर की मदद लेने का फैसला ले लेते हैं।\n\nबैटमैन हांगकांग जाकर लाउ को निकालता है और गाॅथम वापिस लौटकर पुलिस के हवाले करता है। लाउ द्वारा माफिया के खिलाफ गवाही देने बाद डेन्ट उन 549 अपराधियों को हिरासत में डाल देता है। उसी रोज जोकर टीवी पर धमकी देता है कि यदि बैटमैन ने अपनी असलियत नही बताई तो वह लोगों की जान ले लेगा। जोकर अपनी योजना मुताबिक कमिश्नर लोयेब और जज सुऱिलो, जिन्होंने माफिया के खिलाफ केस की सुनवाई की थी, उसकी हत्या कर देता है। जोकर डेन्ट की हत्या की कोशिश करता है, लेकिन बीच में बैटमैन यह प्रयास असफल कर देता हैं। जोकर अपनी अगली योजना मेयर एंथोनी गार्सिया की हत्या में लगाता हैं, लेकिन गाॅर्डन उन्हें बचाते हुए खुद शहीद हो जाते हैं। पकड़े गए हत्यारे के जरिए डेन्ट को अगले शिकार रैचेल का पता चलता है।\n\nब्रुस मजबूरन बैटमैन की असलियत बताने का फैसला करता है, लेकिन डेन्ट, ब्रुस के कुछ करने से पहले ही जनता के समक्ष खुद बैटमैन होने का खुलासा करता हैं। डेन्ट को सुरक्षा निगरानी में कस्टडी ले जाया ही जाता हैं कि बीच रास्ते में जोकर अपने हथियारबंद आदमियों के साथ सुरक्षा घेराबंदी तोड़ते हुए उनपर अचानक वार करता है। बैटमैन इस हमले से डेन्ट को बचाने पहुँचता है और गाॅर्डन, जिसने अपनी मौत की अफवाह फैलायी, जोकर को गिरफ्तार कर सलाखों के बीच पहुंचा गाॅर्डन को मेयर द्वारा कमिश्नर पद की पदोन्नति मिलती है। लेकिन जल्द ही गाॅर्डन को रैचेल और डेन्ट के लापता होने की सूचना मिलती है, जिसे पहले ही जोकर द्वारा नियंत्रित पुलिसकर्मी उन्हें अगवा कर लेता है। बैटमैन पुछताछ के लिए जोकर की पिटाई करता है, जो बताता है रैचेल और डेन्ट को अलग-अलग जगह पर विस्फोटकों से घेर उनको बंधक बनाया है। बैटमैन तब रैचेल को और गाॅर्डन अपने सिपाहियों के साथ डेन्ट को निकल पड़ते हैं। पर बैटमैन को जल्द ही समझ आता हैं कि उसे जोकर के दिए उल्टे पते पर, उस बिल्डिंग में डेन्ट मौजुद मिलता है। तभी इमारत में जोरदार धमाके से, डेन्ट का आधा चेहरा जल जाने पर, उसे अस्पताल में भर्ती कराया जाता है। रैचेल को बचाने में गाॅर्डन नाकाम रहता हैं, जोकर इस अफरातफरी के बीच लाउ को छुड़ाकर जेल से भाग जाता है।\n\nकाॅल्मेन रीज, जो वेयन इंटरप्राइजेज में अकाउंटेट है, जिसे कंपनी की फाईल की जांच के दौरान 'टम्बलर' वाहन के डिजाइन संबंधित कागज मिलते है। और पब्लिक में बैटमैन की असलियत जाहिर करने का प्रचार करता है। उधर जोकर माफिया के मिले पैसों से लाउ को जिंदा जला डालता है, और चेचेन की भी हत्या कर देता है।\n\nरीज़ के दावे पर अपना मत रखते हुए, वह कहता है कि अब उसे ये नहीं जानना कि बैटमैन कौन है? जोकर दुबारा टीवी पर अपनी धमकी प्रचारित करता है कि यदि रीज़ को जल्द ना मारा गया तो वह अस्पतालों को तबाह कर देगा, और जल्द ही रीज पब्लिक का निशाना बनता है। गाॅर्डन गाॅथम शहर के हरेक अस्पतालों को खाली करने का निर्देश देता है और रीज़ की सुरक्षा खातिर निकल पड़ता है, जिसे ब्रुस पुलिस वायरलैस की सूचना पर रीज़ को बचा लेता है। जोकर अस्पताल में डेन्ट को ढुंढ़कर, उसे रैचेल की मौत का बदला लेने के लिए उकसाता है। आखिर में अस्पताल को धमाके से बर्बाद कर, बंधकों से भरी बस में जोकर सवार होकर भाग निकलता है। वहीं डेन्ट, रैचेल की मौत के जिम्मेदारों का पता लगाकर, आखिर में मराॅनी को भी मार डालता है।\n\nउसी रात, दो फैरीयों (पानी जहाज) में विस्फोटक लदे होने की जानकारी मिलती है; जिनमें से एक में आम नागरिकों को और दूसरे में कैदियों को उनके यथास्थान पर पहुँचाया जा रहा था। जोकर रेडियो पर दोनों जहाज के लोगों से वायदा करता है कि वह आधी रात बीतने से पहले किसी जहाज को नहीं उड़ाएगा, यदि उन्हें बचना हैं तो उनको दूसरे जहाज में लगे विस्फोटकों को धमाका करना होगा। दोनों जहाज के यात्री इसे नकार देते हैं, और तब तक बैटमैन और SWAT टीम, जोकर की बिल्डिंग में छापामारी डाल अन्य बंधकों को बचा लेती है। बैटमैन आखिर में जोकर को धर दबोचता हैं, पर उसके बावजूद वह मक्कारी से कहता है कि उसने डेन्ट को भ्रष्ट कर दिया हैं और अब वही करेगा जो वह चाहेगा।\n\nउधर गाॅर्डन उसी जर्जर बिल्डिंग पर पहुंचता है जहाँ रैचेल की मौत हुई थी, और अब वहीं पर डेन्ट बंदूक तानकर गाॅर्डन के परिवार के सहारे अपना बदला पूरा करने को धमकाता हैं। बैटमैन मामला सुलह करने की कोशिश करता है, पर डेन्ट उसे गोली मार देता है। इससे पहले कि डेन्ट सिक्के द्वारा गाॅर्डन के बेटे पर दाँव लगाता, बैटमैन उसे इमारत से धक्के मारकर उसकी जान ले लेता है। डेन्ट की मौत का ईल्जाम बैटमैन अपने सिर ले लेता हैं, और गाॅर्डन से डेन्ट के गुनाहों पर पर्दा डालते हुए उसके आदर्शवादी पहचान बनाए रखने की गुहार करता है। गाॅर्डन अनिच्छा से बैटमैन को भगोड़ा करार देकर उसका पीछा करना पड़ता है।\n\nफ़िल्म के अन्य सहायक भूमिकाओं में शामिल है; निडिया राॅड्रीग्युज़ टेरासिना - जज जैनेट सुरिलो, टाॅम \"टिनी\" लिसर, जुनियर, एक कैदी जिसे विस्फोटक लगे जहाज से ले जाया है। विलियम फिचनर - गाॅथम नेश्नल बैंक के मैनेजर और सिलैन मर्फी - डाॅक्टर जाॅनाथन क्रैन/स्केयरक्रो की कैमियो रोल में, जो पिछली फ़िल्म में बैटमैन के हाथों छुट जाता हैं।[56] अन्य सहयोगी भूमिकाओं में संगीतकार ड्वाईट याॅकैम को भी मैनेजर या भ्रष्ट ऑफिसर की मेहमान भूमिका के लिए न्यौता दिया गया था, लेकिन अपने एलबम ड्वाईट सिंग्स बक में व्यस्त होने के कारण उन्होंने इंकार कर दिया। [57] अन्य कैमियो रोल में युनाइटेड स्टेट के सिनेटर पैट्रिक लिहाय को चुना गया, जो स्वंय बैटमैन काॅमिक्स के प्रशंसक रहें हैं और 1997 की फ़िल्म \"बैटमैन एण्ड राॅबिन\" में अतिरिक्त अतिथि भूमिका के अलावा बैटमैन: द एनिमेटेड सिरिज में आवाज दे चुके थे। पैट्रिक की भूमिका ब्रुस की फंडरेजर पार्टी में दखल देनेवाले जोकर और उसके गुर्गों के लिए थी जिनमें वे कहते हैं \"हम गुण्डों की धमकियों से नहीं डरते।\"[58] मैट स्कीबा, जो शिकागो के पंक बैंड एल्कालाईन ट्रियो के शीर्ष गायक है, उनकी भी फ़िल्म में छोटी सी भूमिका थी। [59]\n\n", "id": "439892", "title": "द डार्क नाईट (फ़िल्म)"}
{"url": "https://hi.wikipedia.org/wiki?curid=439897", "text": "इन्सेप्शन\n\nइंसेप्शन (हिन्दी अनुवाद: शुरुआत/ अंग्रेजी; Inception) 2010 की विज्ञान-फंतासी प्रधान, थ्रिलर आधारित अमेरिकी फ़िल्म है, जिसमें क्रिस्टोफर नोलन निर्देशक के साथ बतौर निर्माता एवं लेखक भी है। फ़िल्म में कई प्रतिष्ठित अदाकारों की कास्टिंग की गई है जिनमें लियोनार्डो डी कैप्रियो, ऐलेन पेज, जाॅसेफ गाॅर्डन-लेविट, मैरियोन काॅटिलार्ड, केन वातानाबे, टाॅम हार्डी, दिलीप राव, सिलियन मर्फी, टाॅम बेरेन्गेर, और मायकल केन शामिल है। डीकैप्रियो एक ऐसे प्रोफेशनल चोर की भूमिका है जो अपने संगठित गुप्त जासूसी दल के जरिए अपने टार्गेट के अवचेतन मन में सपनों के रास्तों से घुसपैठ करता है। फिर उसे उसके आपराधिक रिकॉर्डों को मिटाने के बदले ऐसा न्यौता मिलता है, एक ऐसी नामुमकिन सी 'शुरुआत': जिसमें उसे एक अन्य टार्गेट के अवचेतन में किसी और के नए ईजाद शुरू करने को प्रेरित करना है।[4]\n\nअपनी फ़िल्म इन्सोमनिया (2002) के काम समाप्त होने पर नोलन ने 80-पृष्ठों का आलेख लिखा जो \"सपनों के चोरों\" के बारे में था जिसे उन्होंने एक हाॅर्रर फ़िल्म के बाद उन्हीं डरावने सपनों में महसूस किया और इसी सुझे आइडिए को उन्होंने वाॅर्नर ब्रोस को पेश किया। [5] उनको लगा कि उन्हें और बड़े पैमाने के फ़िल्म निर्माण का अनुभव लेना चाहिए, नोलान अपने अन्य परियोजनाओं जैसे बैटमैन बिगेन्स (2005), द प्रेस्टिज (2006), और द डार्क नाईट (2008) का काम खत्म कर इनसे सेवानिवृत्त होकर इस पर जल्द योजना शुरू करना चाहते थे। [6] उन्होंने छह महीने पटकथा पर दुबारा संशोधन किया जब तक वाॅर्नर ब्रोस ने फरवरी 2009 तक उन्हें खरीद न लिया। \n[7] इंसेप्शन के फ़िल्मांकन के लिए चार महाद्वीपों के छह देशों को चुना गया, जिसकी शुरुआत जून 19, 2009 से टोक्यो, और आखिर में नवंबर 22, 2009 को कनाडा में जाकर पूर्ण हुई।[8]\n\nफ़िल्म का आधिकारिक बजट $160 करोड़ डाॅलर आंका गया था, जिसकी लागत ने वाॅर्नर ब्रदर्स और लिजेण्ड्री पिक्चर्स के मध्य दरार लगाई थी। [9] हाँलाकि नोलन की ख्याति और फ़िल्म द डार्क नाईट की कामयाबी से मिली $100 करोड़ की कमाई ने इसकी अतिरिक्त विज्ञापन खर्चों से काफी सुरक्षित कर दिया। \n\nफ़िल्म 'इंसेप्शन' का प्रिमियर लंदन में जुलाई 8, 2010 को हुआ; और वैश्विक रूप से इसे जुलाई 16, 2010 को परंपरागत और IMAX फाॅर्मेट में रिलीज किया गया। [10][11] बाॅक्स ऑफिस में फ़िल्म ने $800 करोड़ से अधिक का लाभ अर्जित कर अपनी शानदार उपस्थिति दर्ज की और सदी की सर्वाधिक कमाई करनेवाली फ़िल्म के रूप में 45वीं पायदान पर रही। [3] वहीं घरेलू विडियो मार्केटिंग में डीवीडी और ब्लू-रे कैसेटों की बिक्री में इसने $68 करोड़ का कारोबार कर इजाफा किया। इंसेप्शन की ओपनिंग पर समीक्षकों ने फ़िल्म की कहानी, स्कोर एवं प्रतिष्ठित अभिनेताओं की प्रभावशाली मौजूदगी की काफी सराहना की। \nफ़िल्म को अकादमी पुरस्कारों की ओर से बतौर तकनीकी चार श्रेणीयों से नवाजा गया जिनमें सर्वश्रेष्ठ छायांकन, सर्वश्रेष्ठ ध्वनि संपादन, सर्वश्रेष्ठ साउन्ड मिक्सिंग और सर्वश्रेष्ठ विजुवल इफैक्टस शामिल हैं, और नामांकन के रूप में और चार श्रेणी दर्ज रहें जिनमें सर्वश्रेष्ठ पिक्चर, सर्वश्रेष्ठ ऑरिजिनल स्कोर, सर्वश्रेष्ठ कला निर्देशन और सर्वश्रेष्ठ मूल पटकथा शामिल हैं।\nडाॅमिनिक \"डाॅम\" काॅब (लियोनार्डो डी कैप्रियो) और आर्थर (जाॅसेफ गाॅर्डन-लेविट) खुद को \"एक्सट्रेक्टर\" कहते हैं, जिनका एक खुफिया संगठन है जो एक प्रायोगिक सैन्य तकनीक द्वारा अपने 'टार्गेट' के अंतर्मन में सेंध लगाकर और एक-दूसरे की साझा सपनों के अनुभवों के जरिए उनसे जुड़ी जानकारियां बाहर निकालते हैं। उनका हालिया टार्गेट, सायतो (केन वातानाबे) नाम के एक जापानी बिजनेसमैन है। लेकिन सायतो के राज चुराने के दौरान उन्हीं सपनों में काॅब को अपनी मरहूम बीवी मेल (मैरियोन काॅटिलार्ड) की यादों की दखलांदजी से वे नाकाम होते है। लेकिन सायतो के मुताबिक वह महज उनको परख रहा था, ताकि वह किसी और आमुक के अंतर्मन में एक आइडिया \"ईजाद\" करने लायक मुश्किल काम को अंजाम दे सके।\nउसका एक बीमार प्रतिस्पर्धी माॅरिश फिश़र (पीट पोस्टलेथवेट) है जो एक ऊर्जा उत्पादन के एकीकृत मालिक है; सायतो चाहता है कि काॅब उस फिश़र और उसके बतौर वारिस बेटे, राॅबर्ट फिश़र (सिलियन मर्फी), के बीच तकरार का फायदा उठाकर उसके पिता की कंपनी बिखेर दे। इसके बदले में, सायतो वायदा करता है वह अपनी ताकत के दम पर काॅब पर लगे हत्या के ईल्जाम को मिटा देगा, ताकि काॅब अपने बच्चों से मिलने वापिस घर जा सके। काॅब वह प्रस्ताव मंजूर करता है और अपनी टीम इकट्ठी करता है, जिनमे से वह: ऐम्स (टाॅम हार्डी), एक शातिर ठग और जालसाज बहरूपिया; युसुफ़ (दिलीप राव), एक केमिस्ट जिसके पास एक बेहद तेज नशीली दवा है जो \"सपने के भीतर एक और सपना\" देखने की क्षमता बढ़ाता है; एरियाड्ने (ऐलन पेज), एक आर्किटेक्चर की छात्रा जिसे सपनों के दौरान भूलभलैया जैसी रचनाएँ बनाने का जिम्मा मिलता है,\nजिसके इंतजाम की सिफारिश काॅब के ससुर, प्रोफेसर स्टीफन माइल्स (मायकल केन) करते हैं। सायतो, टीम की कामयाबी तक आश्वस्त रहने के लिए उनसे जुड़ा रहता है। पर जब एरियाड्ने साझे सपनों के साथ काॅब के अंतर्मन में झांकने की कोशिश करती है, तो उसे एहसास होता है कि मेल उसके अंतर्मन में दखलांदजी करनेवाले पर अक्सर हमला कर बाहर कर देती है।\n\nवहीं सिडनी में माॅरिश फिश़र के इंतकाल होने बाद राॅबर्ट फिश़र उन्हें लाॅस एंजिल्स में अंतिम संस्कार कराने के लिए उन्हें दस घंटों की उड़ान के रास्ते ले चलते हैं, काॅब अपनी टीम के साथ इस मौके पर गंभीरता बनाए रखने और फिश़र के साझे सपने में हर मुमकिन योजना की रूपरेखा तैयार कर लेती है। सपनों की तह में लगभग हरेक लेवल में घुसकर वापिस आने के लिए, उन सभी सदस्यो को गहरी नींद से एकसाथ जगाने के लिए लगभग एक ही \"झटके\" के जरूरत है। योजना के मुताबिक पहले लेवल पर युसुफ़ पुल से कार को गिराता है, दूसरे लेवल में आर्थर एलिवेटर का सहारा लेता है और तीसरे लेवल के आखिर में ऐम्स, विस्फोट के जरिए सबको एकसाथ बाहर निकालता है। लेकिन सपनों की दुनिया में मरने के बावजूद वे उस तेज दवा के असर से जाग नहीं पाएँगे जिनसे उन्होंने अनगिनत लेवल के सपनों को देर तक बनाए रखने का सेवन किया था। यहां मौत का अंजाम से वे \"लिम्बो\" या लगभग कोमा जैसी स्थिति में फंस जाएंगे, जहां अंतर्मन की असीमित व अनंत खाईयां होगी जिनसे बच निकलना बेहद मुश्किल है।\n\nपहले सपने की तह में, टीम युसुफ़ के सपने के जरिए बरसात भरे लाॅस एंजिल्स में दाखिल होती है। यहां टीम फिश़र को अगवा करने पहुँचती ही है, लेकिन उसकी बचाव प्रणाली में उसके रचित अंगरक्षक वहां पहुँच गोलाबारी कर सायतो को जख्मी कर डालते हैं। सुरक्षित ठिकाने पर ऐम्स फिश़र के ही गाॅडफादर (अभिभावक) अंकल पीटर ब्राउनिंग (टाॅम बेरेन्गेर) का रूप धरकर, राॅबर्ट को उसके अपने पिता के वसियत पर दुबारा गौर करने की सलाह देते हैं। आखिर में टीम युसुफ़ के साथ वैन पर, उन बाॅडीगार्ड्स से बचते हुए भाग निकलती है, इस दरम्यान टीम अब दूसरे लेवल (जिसमें फिश़र भी शामिल है) में दाखिल होने को तैयार हो जाती है।\n\nयहां दूसरे सपने की तह में, आर्थर के बनाए ख्यालाती होटल में, काॅब तब फिश़र को यकीन दिलाता है कि उसके अंकल ब्राउनिंग ने ही अपहरण की साजिश रची है और वह एक अंतर्मन की सुरक्षा विशेषज्ञ होने के नाते यह बात जानता है। काॅब उसे अगले लेवल में जाने के लिए ब्राउनिंग के अंतर्मन में जाने को राजी करता है (जोकि वास्तविकता में वे फिश़र को ही छल कर उसके जरिए दाखिल होते हैं)।\n\nतीसरे तह में वे लोग ऐम्स की रचित बर्फिली पहाड़ियों के बीच बसे दुर्ग पर पहुंचती है। यहां काॅब की टीम टुकड़ों में बंटकर प्रहरियों को हटाकर अंदर घुसने की कोशिश करती है ताकि फिश़र के अंतर्मन तक तालमेल बिठा सके।\n\nयुसुफ़, अपने पहले लेवल को अनुसरण करते हुए, गाड़ी ड्राइव करते हुए पुल से गिराता है और जल्द ही पहला झटका शुरू करता है। इससे आर्थर के लेवल पर से गुरुत्व हट जाता है जिसके वजह से ऐम्स के लेवल पर बर्फ सरकने लगती है। ऐम्स, फौरन वैन के पानी से टकराने से पूर्व एक साथ झटके से उबरने की तैयारी में जुट जाता है। लेकिन काॅब के प्रोजेक्शन में मेल तब फिश़र को गोली मार देती है, तथा गंभीर रूप से जख्मी सायतो दम तोड़ते ही, दोनों ही उस अनिश्चित सी दुनिया में गुम हो जाते हैं।[13] इस दरम्यान ऐम्स झटके की तैयारी के दुर्ग में जगह-जगह विस्फोटक लगाता है, काॅब और एरियाड्ने तब फिश़र एवं सायतो ढुंढ़ने के लिए कोमा में जाते हैं। काॅब तब तक एरियाड्ने को उसके व मेल साथ साझे-सपनों के जरिए लिम्बो में जाने बारे में बताता है। जहाँ दोनों ने तकरीबन पचास साल अपनी यादों से दुनिया बनाते हुए वक्त गुजारा था। लेकिन मेल ने वास्तविकता में लौटने से इंकार कर दिया, क्योंकि काॅब ने अनचाहे में उसके मन में यह सोच डाल दी कि उसकी दुनिया सच नहीं है, और यही उसकी शुरुआती सबक ने आकार लिया था। हालाँकि, जब वो नींद से जागी, तो मेल को यही यकीन होने लग गया कि वो वास्तविक दुनिया में नहीं है। अपनी असली दुनिया में \"जागने\" के लिए, वह खुदखुशी कर लेती है, जिसके लिए वह काॅब को भी साथ मरने की जबरदस्ती करती है। कत्ल के आरोप से बचने के लिए, काॅब अमेरिका से फरार होता है, और बच्चों की देखभाल प्रोफेसर माइल्स के जिम्मे सौंपता है।\n\nइस कूसुर को कबूलने के साथ, काॅब अपने प्रायश्चित में सफल होता है, और अंतर्मन से रची मेल को वह सुकून से विदा करते हुए सायतो को ढुंढ़ने उस अंतिम अंतहीन दुनिया में चला जाता है। एरियाड्ने भी फिश़र को खोज निकालते उसे झटका दिलाकर जगाती है। फिश़र दुबारा उस पहाड़ी दुर्ग में जिंदा होता है, जहाँ के सेफ रूम को पाकर, उसमें मौजूद मरते हुए पिता के जरिए उस आइडिए के लिए प्रेरित करना है: जिसमें उसके पिता उसे अपनी तरह बनने को कहते हैं। उधर काॅब और सायतो के अलावा बाकी सभी सदस्य एक ही वक्त में भिन्न झटकों से वास्तविकता को लौटती है: जैसे एरियाड्ने का बालकनी पर से कुद जाना, ऐम्स के लगाए विस्फोटक जो दुर्ग को तबाह करते है, आर्थर धमाके के जरिए एलिवेटर में मौजूद सोयी हुई टीम को टकराव से जगाता है, और वैन भी तब तक पानी की सतह से टकराता है। काॅब आखिरकार उस अंतरिम दुनिया में उम्रदराज हो चुके सायतो को पाकर, उसके एकरारनामे की याद दिलाता है। दोनों फिर उसी हवाईजहाज में जागते हैं, जहाँ पहले ही बाकी की टीम और राॅबर्ट फिश़र जाग चुके थे। लाॅस एंजिल्स के हवाईअड्डे पर, अमेरिकी अप्रवास जाँच केंद्र में काॅब को निकासी मिलती है और इंतजार करते उसके ससुर उसके बच्चों के पास ले जाते हैं। काॅब मेज पर एक छोटी लट्टूनुमा चीज नचाता है, जो उसने एकल सपने के सत्यापन के लिए रखा था, पर उसे छोड़ अपने परिवार संग गार्डन की ओर बढ़ता है।\n\n\nडबिंग के लिए गुणवत्ता लाइसेंस की वजह से दो हिन्दी डबिंग संस्करण जारी किये गये।\n\n\n", "id": "439897", "title": "इन्सेप्शन"}
{"url": "https://hi.wikipedia.org/wiki?curid=439921", "text": "क्रिस्टोफ़र नोलन\n\nक्रिस्टोफ़र \"एडवर्ड\" नोलेन ( Christopher Edward Nolan) (उच्चारण; /ˈnoʊlən/ ; जन्मतिथि 30 जुलाई 1970) एक अंग्रेज-अमेरिकी फ़िल्म निर्देशक, लेखक और निर्माता हैं। उन्हें इतिहास में व्यावसायिक रूप सबसे कामयाब निर्देशक, तथा 21वीं सदी के बेहद सफल और प्रशंसनीय फ़िल्मकारों में से एक माना जाता है।\n\nउन्होंने अपनी पहली निर्देशकीय पारी फ़िल्म फाॅलोइंग (1998) से शुरूआत की, लेकिन नोलेन की दूसरी फ़िल्म मोमेन्टो (2000) ने, उनके प्रति ध्यानाकर्षण दिलाया। अपनी स्वतंत्र तौर पर निर्मित फ़िल्मों को मिली प्रशंसा ने अगली बार नोलेन को बड़े बजट की थ्रिलर फ़िल्म इन्सोमनिया (2002) और मिस्ट्री-ड्रामा प्रधान द प्रेस्टिज में फ़िल्मांकन का अवसर प्राप्त हुआ। हालाँकि उनकी प्रसिद्धि और समीक्षात्मक सफलता तब चरम पर आई जब उनकी द डार्क नाईट ट्रायलाॅजी (2005-2012), इंसेप्शन (2010), और इंटरस्टेलर (2014) रिलीज हुई। उनकी नौ फ़िल्मों ने वर्ल्डवाईड अमेरिकी $4.2 बिलियन डाॅलर से अधिक की कमाई बटोरी और ऑस्कर अवार्ड में 26 नामांकन और सात खिताबों के साथ कामयाब रही। नोलेन की अधिकांश फ़िल्मों के सह-लेखन में उनके छोटे भाई, जोनाथन नोलेन ने सहयोग दिया है और साथ उनकी निर्माता कंपनी सिनकाॅपी इनकाॅर्पेरेट के संचालन में उनकी पत्नी एमा थाॅमस भी भागीदारी निभाती है।\n\nनोलेन की फ़िल्मों में कई विषयों पर आधारित होते हैं जैसे दर्शनशास्त्र , समाजिक-विज्ञान और नीतिपरक अवधारणाओं, मानवीय सदाचार की खोज, काल-निर्माण तथा स्मृतियों का लचीला स्वभाव एवं निजी पहचान। उनके काम करने के ढंग में कई सारे अकाल्पनिक तत्वों जैसे लौकिक परिवर्तन, आत्मावादी दृष्टिकोण, अरेखित कहानियाँ, व्यवहारपूर्ण स्पेशल इफैक्टस, और दृश्यात्मक भाषाओं एवं भावात्मक वर्णनों के बीच उनके अनुरूप संबंध व्यक्त करना आदि का समावेश रहता है।\n\nनोलेन का जन्म लंदन में जुलाई 30, 1970 को हुआ। उनके अंग्रेज पिता, ब्रेनडैन जेम्स नोलेन, एक एक्ज़ेक्युटिव विज्ञापनकर्ता थे और उनकी अमेरिकी मां, क्रिस्टिना (पूर्व जेन्सेन), बतौर एक उड़ान परिचारक एवं अंग्रेजी शिक्षिका थी।\n\nनोलेन ने अपनी शिक्षा हैलीबरी और इम्पेरियल सर्विस काॅलेज से की, जो हेर्टफाॅर्डशायर के हेर्टफाॅर्ड हेल्थ में बसा एक स्वतंत्र स्कूल है और उसके बाद अंग्रेजी साहित्य के अध्ययन के लिए युनिवर्सिटी काॅलेज लंदन (युसीएल) गए। युसीएल चुनने की उनकी विशेष वजह वहां फ़िल्म निर्माण की सुविधाओं से था, जहाँ मौजूद उन्हें स्टीनबेक के एडिटिंग सुईट और 16 एमएम की फ़िल्म कैमरे मिल जाया करता थे। [15] नोलेन वहां युनियन फ़िल्म सोसायटी के भी बतौर प्रेसीडेंट रह चुके थे, [15] और साथ में एमा थाॅमस (उनकी गर्लफ्रैंड और भविष्य में निर्माता) तथा उन्होंने स्कूल के दिनों वे 35 एमएम फ़िल्मों की प्रदर्शनी करते और उन इकट्ठें पैसों से वे गर्मियों तक के 16 एमएम की फ़िल्मों निर्माण पर लगाते। 16] काॅलेज सत्र के दिनों में भी, नोलेन ने दो शाॅर्ट फ़िल्में बनायी। जिनमें से पहली 8 एमएम फ़िल्म से बनी टैरेंटेला (1989) थी, जिसे बतौर इमेज युनियन बैनर तले प्रदर्शित किया (यह स्वतंत्र फ़िल्म थी और इसका विडियो शाॅकेस भी पब्लिक ब्राॅडकास्टिंग के जरीए दिखाया गया)। [17] दूसरी फ़िल्म लैर्सिनी (1995) थी, एक श्वेत-श्याम पिक्चर जिसे हफ्ते भर सीमित कास्ट, तकनीकी दल और उपकरण सामग्रियों के सहारे बनाया गया। [18] नोलेन द्वारा जुटाए फंड और युएफसी से मिले उपकरणों द्वारा लिए गए शाॅट के बाद, इसे 1996 में आयोजित कैम्ब्रिज़ फ़िल्म उत्सव में पहुँचाया गया तथा इसे युसीएल की बेहतरीन शाॅर्ट फ़िल्म में से एक माना गया। [19]\n\n", "id": "439921", "title": "क्रिस्टोफ़र नोलन"}
{"url": "https://hi.wikipedia.org/wiki?curid=439927", "text": "मायकल केन\n\nएक प्रसिद्ध अभिनेता\n\n", "id": "439927", "title": "मायकल केन"}
{"url": "https://hi.wikipedia.org/wiki?curid=439928", "text": "गेरी ओल्डमन\n\nएक प्रसिद्ध अभिनेता\n\n", "id": "439928", "title": "गेरी ओल्डमन"}
{"url": "https://hi.wikipedia.org/wiki?curid=439929", "text": "एरन एकहार्ट\n\nएक प्रसिद्ध अभिनेता\n\n", "id": "439929", "title": "एरन एकहार्ट"}
{"url": "https://hi.wikipedia.org/wiki?curid=439930", "text": "कूपर्टीनो\n\nकूपर्टीनो (अ॰ध॰व॰: संयुक्त राज्य अमेरिका के कैलिफ़ोर्निया राज्य में सांटा क्लॅरा काउंटी में सैन होज़े के पश्चिम ओर स्थित है। इस शहर में ६३ प्रतिशत के लोग एशिया से हैं। इन एशिया के लोग में से बहुत लोग चीन और भारत से हैं। \n", "id": "439930", "title": "कूपर्टीनो"}
{"url": "https://hi.wikipedia.org/wiki?curid=439989", "text": "१० करोड़ से अधिक प्रयोक्ताओं वाले आभासी समुदाय\n\nयह सूची उन सभी समुदायों की है जिनपर १० करोड़+ सक्रिय प्रयोक्ता हैं:\n", "id": "439989", "title": "१० करोड़ से अधिक प्रयोक्ताओं वाले आभासी समुदाय"}
{"url": "https://hi.wikipedia.org/wiki?curid=440056", "text": "भीम नगर\n\nभीम नगरसंभल उत्तर प्रदेश के नए बनाए गए जिलों में से एक है। जिसके निर्माण की घोषणा २८ सितंबर २०११ को की गई। इस नव-सिर्जित जिले का मुख्यालय पवांसा मे बनाया जाएगा।२३ जुलाई २०१२ को जनपद का नाम भीमनगर से बदलकर संभल कर दिया गया I \nसम्भल जनपद में ३ तहसीलें सम्भल चन्दौसी और गुन्नौर हैं I जनपद में वहुसंख्यक जाति यादव है , जनपद में ३ नगर पालिका परिषद और ५ नगर पंचायत है I , जनपद में ४ विधान सभा क्षेत्र सम्भल , असमौली ,चन्दौसी और गुन्नौर आते हैं I \n", "id": "440056", "title": "भीम नगर"}
{"url": "https://hi.wikipedia.org/wiki?curid=440067", "text": "विकिपिडिया:IPA for Swedish and Norwegian\n\nThe charts below show the way in which the International Phonetic Alphabet (IPA) represents Swedish and Norwegian pronunciations in Wikipedia articles. \n\nSee Swedish phonology and Norwegian phonology for a more thorough look at the sounds of these languages. Examples in the table are Swedish unless otherwise noted.\n\n", "id": "440067", "title": "विकिपिडिया:IPA for Swedish and Norwegian"}
{"url": "https://hi.wikipedia.org/wiki?curid=440069", "text": "विकिपिडिया:IPA for Catalan\n\nThe charts below show the way in which the International Phonetic Alphabet (IPA) represents Catalan language pronunciations in Wikipedia articles. There are two major standards, one of Catalan (based in Barcelona, encompassing most Eastern Catalan features) and one of Valencian (based in Southern Valencia, encompassing most Western Catalan features). Neither variant is preferred over the other at Wikipedia except in cases where a local pronunciation is clearly more relevant (such as a place in the Valencian Community or a Catalan artist).\n\nSee Catalan phonology for a more thorough look at the sounds of Catalan.\n\n\nCatalan\nValencian\n", "id": "440069", "title": "विकिपिडिया:IPA for Catalan"}
{"url": "https://hi.wikipedia.org/wiki?curid=440433", "text": "ब्लॉगप्रहरी नेटवर्क\n\nब्लॉगप्रहरी नेटवर्क की स्थापना कनिष्क कश्यप द्वारा सन 2010 में नई दिल्ली में हुई. ब्लॉगप्रहरी.कॉम ने अपना नाम बदलकर ब्लॉगप्रहरी नेटवर्क सन २०११ में रखा.ब्लॉगप्रहरी का विकास एक वेबसाइट्स के समूह के रूप में होता रहा. इसके तमाम अन्य सेवाओं को एक पहचान के अंदर लाने के लिए \"ब्लॉगप्रहरी नेटवर्क\" कहा गया। हिंदी चिट्ठाजगत पर नित्य नये ब्लॉग्स का सृजन, आने वाले दिनों में हिंदी के समृधि और प्रचार-प्रसार में एक महत्वपूर्ण कदम बने, इसके लिए हिंदी ब्लॉग लेखन में आत्मनियंत्रण और शुचिता का समावेश करने के उद्देश्य से इस लोकतांत्रिक नेटवर्क का गठन किया गया।\n", "id": "440433", "title": "ब्लॉगप्रहरी नेटवर्क"}
{"url": "https://hi.wikipedia.org/wiki?curid=440496", "text": "इंग्लैंड क्रिकेट टीम\n\nइंग्लैंड और वेल्स क्रिकेट टीम एक क्रिकेट टीम है जो इंग्लैंड और वेल्स का प्रतिनिधित्व करती है। 1992 तक यह स्कॉटलैंड का भी प्रतिनिधित्व करती थी। 1 जनवरी 1997 के बाद से टीम को इंग्लैंड और वेल्स क्रिकेट बोर्ड (ईसीबी) संचालित करती है, इससे पूर्व यह 1903 से 1996 के अन्त तक मेरीलेबोन क्रिकेट क्लब के द्वारा नियंत्रित कि जाती थी।\n\nइंग्लैंड और ऑस्ट्रेलिया सबसे पहली टीम थी जिन्हे 15 मार्च 1877 में सर्वप्रथम टेस्ट क्रिकेट का दर्जा मिला था और 15 जून 1909 को इन्हे अंतरराष्ट्रीय क्रिकेट परिषद (आईसीसी) कि पूर्ण सदस्यता प्राप्त हुई। इंग्लैंड और ऑस्ट्रेलिया ने ही 5 जनवरी 1971 को सबसे पहला एक दिवसीय अंतर्राष्ट्रीय खेला था और इंग्लैंड का सबसे पहला ट्वेन्टी20 मैच भी ऑस्ट्रेलिया के विरुद्ध 13 जून 2005 को खेला गया था।\n\n23 अगस्त 2011 तक, इंग्लैंड अपने खेले गये 915 टेस्ट मैचों में से 326 में विजयी रहा है तथा उसके 328 मैच ड्रा रहें हैं। इंग्लैंड के एक दिवसीय अंतर्राष्ट्रीय के रिकॉर्ड में शामिल हैं तीन क्रिकेट विश्व कप (1979, 1987 और 1992) में उपविजेता के रूप में परिष्करण तथा 2004 की आईसीसी चैंपियन्स ट्रॉफ़ी में उपविजेता।\n\nइंग्लैंड टीम मौजूदा आईसीसी वर्ल्ड ट्वेंटी-20 चैंपियन हैं, जो पद उसे 2010 आईसीसी विश्व ट्वेंटी20 जीतने के बाद मिला था। इंग्लैंड वर्तमान समय में द एशेज की धारक हैं, जो कि इंग्लैंड और ऑस्ट्रेलिया के बीच होने वाली टेस्ट मैच श्रृंखला हैं और जो 1882–83 ऑस्ट्रेलियाई श्रृंखला के बाद से खेली जा रही हैं। टीम वर्तमान समय में आईसीसी एक दिवसीय चैम्पियनशिप में चौथे स्थान पर हैं और, अगस्त 2011 तक, विश्व की सर्वश्रेष्ठ टेस्ट पक्ष हैं\n\nसबसे पहली दर्ज घटना जिसमे किसी टीम ने इंग्लैंड के प्रतिनिधित्व का दावा किया हो 9 जुलाई 1739 में हुई जब \"ऑल इंग्लैंड\" टीम (अखिल इंग्लैंड टीम), जिसमे केंट को छोड के सम्पूर्ण इंग्लैंड से 11 भद्रपुस्र्ष शामिल हुए, ने \"अजेय काउंटी\" केंट के विरुद्ध मैच खेला और सिर्फ थोडे अन्तर से पराजित हुए।\n\nसन् 1846 में विलियम क्लार्क ने ऑल-इंग्लैंड ग्यारह का गठन किया। इस दस्ते में यकीनन उस समय के सर्वश्रेष्ठ अंग्रेज पेशेवर खिलाड़ियों शामिल थे, इसके साथ-साथ इसमे दो नाममात्र \"शौकिया\"\nक्रिकेटर अल्फ्रेड मेन्न और निकोलस फेलिक्स भी थे। ऑल-इंग्लैंड ग्यारह खेलने के आमंत्रणों से प्लावित थी और इसके लिए उसे अपनी प्रतिद्वंद्वी टीमों द्वारा भुगतान भी किया जाता था (जो इसके बदले दर्शकों की बड़ी उपस्थिति कि आशा करती थीं)। बाद के वर्षों के दौरान रेलवे के विकास कि मदद के कारण टीम ने नियमित रूप से ग्रेट ब्रिटेन का दौरा किया, जिसके फलस्वरुप खेल उन क्षेत्रों में भी लोकप्रियता पाने लगा जहां पहले कभी उच्च श्रेणी क्रिकेट नहीं देखा गया था।\n\n", "id": "440496", "title": "इंग्लैंड क्रिकेट टीम"}
{"url": "https://hi.wikipedia.org/wiki?curid=440503", "text": "मुस्लिम जातियों के हिन्दू पूर्वज\n\nभारत में पाए जाने वाले मुस्लिम लोगो के पूर्वज हिंदू ही थे इस बारे में विभिन्न स्त्रोतो से जानकारी प्रप्त होती रही हे | फ़्रन्कोईस गौइटर ने अपनी पुस्तक में माना हे की ९०% से अधिक भारतीय मुस्लिम लोग, हिंदू मूल के थे जो परिवर्तित हुए | | इसी प्रकार के विवरण अन्य स्त्रोतों से भी मिलते हे की वर्तमान दक्षिण पूर्वी एशिया के मुस्लिम जनसँख्या के मूल पूर्वज हिंदू थे |\nइसी प्रकार पुस्तक \"explaining communal violence\" मे यह भी माना गया हे की भारतीयों पुस्तको मे जहा यह दिक्खाया जाता हे की मुस्लिम धर्म भारत में हजारों वर्षों से हे किन्तु इसके उपरान्त भी वर्तमान भारतीय मुस्लिमो की जनसँख्या के ९५% भाग के मूल हिंदू पूर्वज ही थे, जिन्होंने धर्म परिवर्तन कर लिया | \n\nइसके प्रमुख कारणों में से एक भारत वर्ष में फेली कुत्सित जाति व्यवस्था था | सुमति भार्गव नामक ब्राह्मण (१७०-१५० इसवी) द्वारा ऋषि भृगु के नाम पर लिखि गयि मनु स्मृति में वर्णित शुद्र लोगो के प्रति कुर आदेशो के इस वर्ग पर घोर अत्याछार किये गए | इन्हें शस्त्र, शिक्षा से वंचित रखने का आदेश दिया गया | इस पुस्तक में शुद्र द्वारा छोटे छोटे अपराधो पर भी भयंकर प्रकार के शारीरिक दण्डो का प्रावधान किया | उन्हें सामाजिक और धार्मिक जीवन में निम्नता की और जाने पर विवश किया गया | इस प्रकार उन्हें मानसिक गुलामी के लिए विवश कर दिया गया | \nबोद्ध और जैन पहले धर्म मने जा सकते हे जिनमे जन्म आधारित जाति व्यवस्था पर प्रहार किया | इनमे बोद्ध ज्यादा मुखर और प्रभावी थे | उनकी सरल लाभ प्रद शिक्षाओ के कारन वैश्य और शुद्र समाज ने उसे तुरंत अंगीकार कर लिया |यह जाति व्यवस्था पर भयंकर हमला था | ब्रह्मण वर्गीय शासको के उत्थान पर शूद्रों को सदा के लिए अत्याच्चार किये गए | किन्तु धीरे धीरे इन लोगो को समझ में आया और भारत में इस्लाम और इसाई धर्म के आने पर लाखो की संख्या में शुद्र लोग मुस्लिम और इसाई बन गए पेज ३२९ | \n\nभारत वर्ष की कई हिंदू जातीय मध्यकालीन भारत में हिंदू धर्म छोड़ कर मुस्लिम धर्म में चली गयी थी मिलते भारत में पाई जाने वाली विभिन्न मुस्लिम जातियों, जो अपना मूल हिंदू धर्म को मानती हे, इसका संक्षिप्त विवरण निम्नांकित हे - \n\n\nये लोग गो मांस नहीं खाते और सिर्फ अपनी समाज में ही शादी करते | इनकी गोत्र शेठ, जडेजा, सोलंकी जो की प्रमुख राजपूत गोत्रों के समान जान पड़ती |\n\nअतर - महाराष्ट्र में पाई जाने वाली एक मुस्लिम जाति हे| ये लोग १२९४ से १६७४ इस्वी में धर्म परिवर्तित हुए थे |\n\n\nआज भी इनकी प्रमुख गोत्र - राव, देवड़ा, टाक चोहान भाटी जोकि राजपूत गोत्र भी हे | \nअसगर अली इंजिनियर के अनुसार बोहरा समुदाय स्थानीय भारतीय जातियों के धर्म परिवर्तन से ही बनी हे | ये लोग अपने समाज में ही शादी करते हे |\nआज भी कई हिंदू प्रथाओं को इनके जीवन में देखा जा सकता | पेज १९५\nये लोग गो मांस नहीं खाते हे |पेज ३१२\n\nइनकी प्रमुख गोत्र चोहन, सोलंकी सिसोदिया हे जोकि प्रमुख राजपूत जातियों की गोत्रे भी हे |\n\nनरक सफाई \n\nहिन्दू जाति का उत्थान और पतन\n", "id": "440503", "title": "मुस्लिम जातियों के हिन्दू पूर्वज"}
{"url": "https://hi.wikipedia.org/wiki?curid=440527", "text": "संजीव भट्ट\n\nगुजरात काडर के भारतीय आरक्षी अधिकारी जिन्होंने साल 2002 के गुजरात दंगों के सिलसिले में सर्वोच्च न्यायालय में हलफनामा दाखिल गोधरा कांड के बाद 27 फ़रवरी, 2002 की शाम में मुख्यमंत्री की आवास पर हुई उस बैठक में अपने मौजूद होने की बात कही थी जिसमें गुजरात के मुख्यमंत्री नरेंद्र मोदी ने कथित रूप से पुलिस और प्रशासनिक अधिकारियों को गुजरात दंगों को रोकने का प्रयास करने से दूर रहने और हिंदुओं को अपना ग़ुस्सा उतारने का मौक़ा दिया जाना को कहा था।\n", "id": "440527", "title": "संजीव भट्ट"}
{"url": "https://hi.wikipedia.org/wiki?curid=440535", "text": "सॉल पर्लमटर\n\nअमेरिकी भौतिकी वैज्ञानिक जिन्हें वर्ष २०११ में नोबेल पुरस्कार से सम्मानित किया गया।\n", "id": "440535", "title": "सॉल पर्लमटर"}
{"url": "https://hi.wikipedia.org/wiki?curid=440537", "text": "एडम रीस\n\nअमेरिकी भौतिकी वैज्ञानिक जिन्हें वर्ष २०११ में नोबेल पुरस्कार से सम्मानित किया गया।\n", "id": "440537", "title": "एडम रीस"}
{"url": "https://hi.wikipedia.org/wiki?curid=440539", "text": "ब्रायन श्मिट\n\nअमेरिकी मूल के ऑस्ट्रेलियाई भौतिकी वैज्ञानिक जिन्हें वर्ष २०११ में नोबेल पुरस्कार से सम्मानित किया गया।\n\n", "id": "440539", "title": "ब्रायन श्मिट"}
{"url": "https://hi.wikipedia.org/wiki?curid=440562", "text": "विश्रामपुर\n\nविश्रामपुर भारत के छत्तीसगढ़ राज्य क सरगुजा जिले में स्थित एक नगर पंचायत है। यहाँ की अर्थव्यवस्था मुख्य रूप से कोयले की खदान पर आधारित है। दक्षिण पुर्वीय कोलक्षेत्र प्राइवेट लिमिटेड ने नगर को बसाया है तथा यहाँ के लगभग समस्त आवासीय परिसर इसी के द्वारा निर्मित है।\n\n2011 की जनसँख्या के अनुसार विश्रामपुर की जनसँख्या 12733 है जिसमे 56 प्रतिशत पुरुष हैं। यहाँ का साक्षरता दर 77% है जो भारत की औसत साक्षरता दर से काफी अधिक है। विश्रामपुर की 12% जनसँख्या 6 वर्ष से कम आयु की है।\n", "id": "440562", "title": "विश्रामपुर"}
{"url": "https://hi.wikipedia.org/wiki?curid=440567", "text": "कानाईमा राष्ट्रीय उद्यान\n\nकानाईमा राष्ट्रीय उद्यान (स्पैनिश: Parque Nacional Canaima), वेनेजुएला के दक्षिण-पूर्व में 30000 किमी² क्षेत्र में फैला और ब्राजील और गुयाना की सीमाओं से सटा एक राष्ट्रीय उद्यान है। यह बोलिवर राज्य में स्थित है और लगभग संपूर्ण उद्यान ही ग्रान सबाना क्षेत्र के अंतर्गत आता है। कानाईमा राष्ट्रीय उद्यान को 1994 में यूनेस्को द्वारा विश्व धरोहर स्थल घोषित किया गया था। \n\nउद्यान की स्थापना 12 जून 1962 को की गयी थी और यह वेनेजुएला का पारिमा तापिरापेको राष्ट्रीय उद्यान (स्पैनिश: Parque Nacional Parima Tapirapecó) के बाद दूसरा सबसे बड़ा राष्ट्रीय उद्यान है। यह दुनिया का छठा सबसे बड़ा राष्ट्रीय उद्यान है और इसका क्षेत्रफल बेल्जियम या मैरीलैंड के बराबर है।\n\nउद्यान का 65% हिस्सा प्रस्तरीय पठार जिन्हें टेपुई कहते हैं से घिरा है। यह क्षेत्र भूवैज्ञानिक रूप से एक महत्वपूर्ण क्षेत्र है और एक अद्वितीय जैविक वातावरण उपलब्ध कराता है। इसकी खड़ी चट्टानें और जलप्रपात, जिनमें 1002 मीटर ऊंचा विश्व का सबसे ऊंचा जलप्रपात, एन्जिल जलप्रपात शामिल है, एक शानदार परिदृश्य उपलब्ध कराते हैं।\n\nउद्यान के सबसे प्रसिद्ध टेपुईयों में रोराइमा पर्वत और ऑयनटेपुई हैं। जहां रोराइमा पर्वत यहां का सबसे ऊंचा पर्वत है और जिसका आरोहण अपेक्षाकृत सरल है, वहीं ऑयनटेपुई विश्व के सबसे ऊंचे जलप्रपात, एन्जिल जलप्रपात का उद्गम स्थल है। बलुआ पत्थर से निर्मित यह टेपुई बेहद प्राचीन हैं और माना जाता है कि इनका निर्माण उस समय हुआ था जब दक्षिण अमेरिका और अफ्रीका दोनों एक ही विशाल महाद्वीप का हिस्सा थे।\n\nउद्यान आदिवासी जनजाति पेमॉन लोगों का घर है, जो कैरिब भाषाई समूह से संबंधित हैं। पेमॉन लोगों का टेपुई के साथ एक अंतरंग संबंध है और उनका विश्वास है कि यह 'मावारी’ आत्माओं का घर हैं। उद्यान अपेक्षाकृत दूरदराज के क्षेत्र में पड़ता है और केवल कुछ सड़कें ही इसे शहरों से जोड़ती हैं। उद्यान के भीतर का अधिकांश परिवहन छोटे विमानों जिनकी हवाई पट्टियों को विभिन्न कैप्युषीन मिशनों द्वारा बनाया गया है, पैदल या फिर डोंगियों द्वारा किया जाता है। पेमॉन लोगों द्वारा कुछ बुनियादी और शानदार शिविरों का निर्माण किया गय है, जिनमें मुख्य रूप से दुनिया भर से आने वाले पर्यटक ठहरते है।\n", "id": "440567", "title": "कानाईमा राष्ट्रीय उद्यान"}
{"url": "https://hi.wikipedia.org/wiki?curid=440571", "text": "पारिमा तापिरापेको राष्ट्रीय उद्यान\n\nपारिमा तापिरापेको राष्ट्रीय उद्यान (स्पैनिश: Parque Nacional Parima Tapirapecó), वेनेजुएला के दक्षिणी राज्य अमेज़ोनास में स्थित, 38290 किमी² क्षेत्र में फैला और ब्राजील की सीमा से सटा एक राष्ट्रीय उद्यान है। यह वेनेजुएला का सबसे बड़ा और विश्व का पांचवां सबसे बड़ा राष्ट्रीय उद्यान है। उद्यान सदाबहार तराई के जंगलों, तलहटीय वन और पर्वतीय वनों से आच्छादित है। यह अमेज़ोनास के अटाबापो और रियो नीग्रो नगरपालिकाओं में स्थित है।\n", "id": "440571", "title": "पारिमा तापिरापेको राष्ट्रीय उद्यान"}
{"url": "https://hi.wikipedia.org/wiki?curid=440617", "text": "इजराइल प्रौद्योगिकी संस्थान\n\nयह इजरायल के सर्वाधिक प्रमुख प्रौद्योगिकी संस्थानों में से एक है। इसमें कार्यरत वैज्ञानिक डेनियल शेचमैन को रसायन में स्फटिक (क्रिस्टल) में परमाणु संरचना की खोज के लिए 2011 का नोबेल पुरस्कार प्रदान किया गया था। (http://www.bbc.co.uk/hindi/rolling_news/2011/10/111005_nobel_chemistry_vv_rn.shtml]\n", "id": "440617", "title": "इजराइल प्रौद्योगिकी संस्थान"}
{"url": "https://hi.wikipedia.org/wiki?curid=440619", "text": "डेनियल शेचमैन\n\nइजरायली रसायन वैज्ञानिक जिन्हें स्फटिक (क्रिस्टल) में परमाणु संरचना की खोज के लिए रसायन में 2011 का नोबेल पुरस्कार प्रदान किया गया। वे \nइजराइल प्रौद्योगिकी संस्थान में कार्यरत थे।\n", "id": "440619", "title": "डेनियल शेचमैन"}
