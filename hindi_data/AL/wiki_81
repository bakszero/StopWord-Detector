{"url": "https://hi.wikipedia.org/wiki?curid=496220", "text": "नज्द\n\nनज्द () अरबी प्रायद्वीप के मध्य भाग का नाम है। यह एक पठारी इलाक़ा है।\n\nअरबी भाषा में 'नज्द' का मतलब ऊँचा क्षेत्र होता है और यह नाम अरबी प्रायद्वीप के बहुत से ऊँचे क्षेत्रों के लिए प्रयोग किया जाता था। लेकिन इनमें सबसे जाना-माना इस प्रायद्वीप के बीच का भूभाग है जिसके पश्चिम में हिजाज़ और येमेन के पहाड़, पूर्व में बहरीन का ऐतिहासिक इलाक़ा और उत्तर में इराक़ और सीरिया स्थित हैं।\n\nमध्यकालीन मुस्लिम भूगोलशास्त्री हिजाज़ और नज्द प्रदेशों के बीच की सीमा पर बहुत विवाद किया करते थे लेकिन आमतौर पर यह सरहद वहीं समझी जाती है जहाँ पश्चिमी पहाड़ और लावा की चट्टानें पूर्व की ओर ढलान शुरू करती हैं। नज्द की पूर्वी सरहद अल-दहना रेगिस्तान के लाल रेतीले टीलों में मानी जाती है जो आधुनिक रियाध शहर से १०० किमी पूर्व में हैं। नज्द की दक्षिण सीमा रुब अल-ख़ाली के रेगिस्तान में मानी जाती है। नज्द की उत्तरी सीमा को लेकर हमेशा मतभेद रहा है। इस्लाम के शुरू होने पर यह फ़ुरात नदी के पास मानी जाती थी जहाँ ईरान के सासानी साम्राज्य ने अपने राज्य की सुरक्षा की कोशिश करते हुए इराक़ और अरबी प्रायद्वीप के बीच 'ख़ुसरो की दीवारें' बनवाई थी। आधुनिक प्रयोग में 'अल-यमामा' का क्षेत्र नज्द का हिस्सा माना जाता है, हालांकि पहले ज़माने में यह नज्द से बाहर समझा जाता था।\n\nनज्द के पठार की ऊँचाई ७०० मीटर से १,४०० मीटर (२,५०० फ़ुट से ५,००३ फ़ुट) तक है। इस पूरे पठार में पश्चिम से पूर्व की हलकी ढलान है। यह पठार अतिप्राचीन युग में ज्वालामुखियों से उगले गए जमे हुए लावा का बना है, जिसमें जगह-जगह पर रेत एकत्रित है। इसका पूर्वी भाग, जिसे अल-यमामा कहते हैं, अपने अन्दर बहुत से नख़लिस्तान (ओएसिस) समेटे हुए हैं जहाँ खेती और व्यापार चलता है, जबकि पश्चिमी भाग में अधिक शुष्की है और वहाँ ख़ानाबदोश बदुइन लोग रहते हैं। नज्द की कुछ मुख्य भौगोलिक चीज़ें इस प्रकार हैं:\n\nनज्द क्षेत्र के बहुत से गाँव-बस्तियाँ इन्ही सूखी वादियों में बसे हैं क्योंकि यहाँ अति-शुष्क वातावरण में कभी-कभार पड़ने वाली बारिश का पानी इनमें बचाया जा सकता है (जबकि ऊँचे क्षेत्रों से यह बहकर खोया जाता है)। भूवैज्ञानिक सोचते हैं कि यह वादियाँ वास्तव में उन अतिप्राचीन नदियों के फ़र्श हैं जो कभी इस पूरे क्षेत्र में बहा करती थी लेकिन जो अब, कभी-कभी भारी वर्षा होने से पानीग्रस्त होने के अलावा, सालभर सूखी ही रहती हैं।\n\nनज्द को ऐतिहासिक रूप से प्रान्तों में बांटा जाता है। हर प्रान्त क़स्बों, बस्तियों और गावों का छोटा सा समूह होता था जिसमें से एक राजधानी हुआ करती थी। हर प्रान्त का नज्दी उपभाषा बोलने का अपना अलग लहजा होता था और हर प्रान्त के कुछ विशेष रीति-रिवाज थे। इन प्रान्तों में कुछ प्रसिद्ध प्रान्त इस प्रकार थे:\n\nआधुनिक साउदी अरब में नज्द को पुनर्संगठित करके तीन प्रान्तों में बांटा गया है: हाइल, अल-क़स्सीम और रियाध। इन तीन प्रान्तों में सामिलित नज्द का कुल इलाक़ा ५५४,००० वर्ग किमी है (यानि लगभग उत्तर प्रदेश और मध्य प्रदेश के जुड़े क्षेत्रफल के बराबर)। रियाध नज्द का और पूरे साउदी अरब का सबसे बड़ा शहर है और २००९ में यहाँ लगभग ४७ लाख लोग रहते थे।\n\n", "id": "496220", "title": "नज्द"}
{"url": "https://hi.wikipedia.org/wiki?curid=496245", "text": "बीजीय संख्या\n\nगणित में बीजीय संख्या (algebraic number) उन संख्याओं को कहते हैं जो किसी एक चर वाले, परिमेय गुणांकों वाले, अशून्य बहुपद का मूल (रूट) हो। π आदि संख्याएँ बीजीय नहीं है। इन्हे अबीजीय (transcendental) कहते हैं। \n\n\n", "id": "496245", "title": "बीजीय संख्या"}
{"url": "https://hi.wikipedia.org/wiki?curid=496246", "text": "जॉर्जियाई संसदीय चुनाव, 2012\n\nजॉर्जियाई संसदीय चुनाव अक्टूबर 1, 2012 को जॉर्जिया में आयोजित किया गए था। यह सोवियत संघ से 1991 में मिली स्वतंत्रता के पश्चात जॉर्जिया में आयोजित हुए सातवाँ विधायी चुनाव था। प्रारंभिक परिणामों के अनुसार अरबपति व्यापारी बिड्ज़िना इवानिश्विली के विपक्षी जॉर्जियाई ड्रीम गठबंधन ने बहुमत में सीटें जीती। राष्ट्रपति मिखाइल साकाशविली ने अपनी पार्टी की हार स्वीकार करने के पश्चात नए संसदीय बहुमत से गठित सरकार की नियुक्ति की घोषणा की।\n\nचुनाव पदधारी और कई विपक्षी दलों के बीच 2011 में बनी सहमति के पश्चात संशोधित चुनावी प्रणाली के अनुसार आयोजित किया गया था। 150 में से 77 सीटें आनुपातिक रूप से पार्टी सूचियों में आवंटित की गईं तथा शेष 73 एकल सदस्य निर्वाचन क्षेत्रों के विजेताओं के लिए आवंटित हुईं। वर्ष 2012 के अंत तक नई संसद राजधानी थ्बिलिसि से देश के दूसरे सबसे बड़े शहर क्टैसी में स्थानान्तरित हो जाएगी। इस चुनाव में दक्षिण ओसेतिया और अबख़ाज़िया शामिल नहीं थे।\n", "id": "496246", "title": "जॉर्जियाई संसदीय चुनाव, 2012"}
{"url": "https://hi.wikipedia.org/wiki?curid=496263", "text": "अल्पाइन सम्मेलन\n\nअल्पाइन कन्वेंशन आल्प्स के सतत विकास के लिए एक यूरोप के राष्ट्रों के बीच एक प्रादेशिक संधि है। यह आल्प्स के प्राकृतिक पर्यावरण और सांस्कृतिक अखंडता की रक्षा करते हुए क्षेत्र के विकास को बढ़ावा देने चाहता है। फ्रेमवर्क कन्वेंशन के साथ यूरोपीय संघ और आठ राज्यों (ऑस्ट्रिया, जर्मनी, फ्रांस, इटली, लिकटेंस्टीन, मोनाको, स्लोवेनिया और स्विट्जरलैंड) इसमें है। यह 1991 में हस्ताक्षर करने के लिए आरंभ किया गया था और 1995 में लागू हो गया।\n", "id": "496263", "title": "अल्पाइन सम्मेलन"}
{"url": "https://hi.wikipedia.org/wiki?curid=496270", "text": "दाढ़ी\n\nदाढ़ी वयस्क नर मनुष्य के मुँह में गाल, ठोड़ी और गले में बालों की उपज को कहते हैं। वैसे तो दाढ़ी केवल वयस्क नर मनुष्य के ही होती है लेकिन कभी-कभी हार्मोन की गड़बड़ी के कारण यह बच्चों और महिलाओं के मुँह में भी उग आती है। दाढ़ी शब्द की उतपत्ति दाढ़ शब्द से हुयी है जिसका अर्थ है पिछला जबड़ा। क्योंकि बाल दाढ़ के बाहर यानि गाल पर उगते हैं इसलिए इसे दाढ़ी कहा जाता है।\nविभिन्न प्रकार की दाढ़ियों में से कुछ नीचे दर्शाई गयी हैं:-\n\n", "id": "496270", "title": "दाढ़ी"}
{"url": "https://hi.wikipedia.org/wiki?curid=496276", "text": "ठोड़ी\n\nठोड़ी या ठुड्डी मनुष्यों के चेहरे में होंठ के नीचे वाली हड्डी को कहते हैं। यह चेहरे का सबसे निचला भाग होता है। मनुष्यों को बोलने के लिए होंठों को हिलाना पड़ता है और उसके लिए स्नायुओं की आवश्यकता पड़ती है। होठों के यह स्नायु ठोड़ी की हड्डी से लगे होते हैं जिससे मनुष्य को होंठ हिलाने में सुविधा होती है। इसी कारण से ठोड़ी विकसित हुयी और हम, यानि आज के मानव, अपने आदिम पूर्वजों से चेहरे की रूप-रेखा में ठोड़ी के मामले में कुछ भिन्न हैं।\n", "id": "496276", "title": "ठोड़ी"}
{"url": "https://hi.wikipedia.org/wiki?curid=496282", "text": "हिजाज़\n\nहिजाज़ या हेजाज़, जिसे अरबी विधि में अल-हिजाज़ कहते हैं () अरबी प्रायद्वीप के एक पश्चिमी क्षेत्र का नाम है। लाल सागर के साथ लगे एक बारीक़ पट्टी-नुमा क्षेत्र को 'तिहामाह' कहते हैं और इससे पूर्व में पहले हिजाज़ क्षेत्र आता है और उस के बाद अंदरूनी नज्द क्षेत्र आता है। उत्तर-दक्षिण दिशा में हिजाज़ का विस्तार उत्तर में अक़ाबा की खाड़ी पर बसे हक़्ल​ शहर से लेकर दक्षिण में असीर प्रान्त की सरहदों तक है।\n\nहिजाज़ का इस्लाम के इतिहास के साथ गहरा सम्बन्ध है। इस्लाम के दो सबसे महत्वपूर्ण धार्मिक शहर - मक्का और मदीना दोनों हिजाज़ में पड़ते हैं। हिजाज़ का सबसे बड़ा शहर जद्दा है। अरबी भाषा में 'हिजाज़' का अर्थ 'बाधा' है, क्योंकि हिजाज़ के पूर्वी भाग में चलने वाली हिजाज़ पर्वत शृंखला को नज्द के पठार और तिहामाह के तटीय क्षेत्र के बीच की रुकावट समझा जाता है। आधुनिक सउदी अरब में जो 'हिजाज़' की सरकारी भाषा है वह पारंपरिक 'हिजाज़' क्षेत्र से मिलती-जुलती लेकिन ज़रा अलग है।\n\nहेजैज सऊदी अरब गणतंत्र के उत्तरी पश्चिमी भाग में अकाबा खाड़ी और लाल सागर के किनारे स्थित एक क्षेत्र है। हेजैज और नेज्द क्षेत्र मिलकर सऊदी अरब का निर्माण करते हैं। इसका क्षेत्रफल ३,८४,००० वर्ग किमी है। यह क्षेत्र लगभग १२८० किमी लंबा तथा १६० से ३२० किमी तक चौड़ा है। इसका दक्षिणी भाग पर्वतीय एवं पठारी है जो एक पतली एवं लंबी तटीय मेखला तथा भीतरी मरुस्थलों के बीच में स्थित है। यहाँ कई मरूद्यान तथा कुछ नदी धाराएँ हैं जिन्हें वादी (wadi) कहते हैं। खजूर, गेहूँ, ज्वार, बाजरा मुख्य कृषि उपज हैं। मधु, एवं फलों की प्राप्ति भी होती है। ऊँट, घोड़े, भेड़ और खच्चर पाले जाते हैं जिनसे खाल और ऊन की प्राप्ति होती है।\n\nनिर्यात नगण्य है। तेलस्रोतों एवं तीर्थयात्रियों से पर्याप्त मुद्रा की प्राप्ति हो जाती है। हेजैज तीर्थयात्रा के लिए एक महत्वपूर्ण क्षेत्र है जहाँ प्रति वर्ष हजारों मुसलमान यात्री विभिन्न देशों से जिद्दा नामक प्रसिद्ध बंदरगाह से होकर प्रवेश करते हैं। मक्का एवं मदीना की पवित्र नगरियाँ यहीं हैं। ताइफ अन्य महत्वपूर्ण नगर है। जिद्दा के अतिरिक्त येन्बो, एल वज्ह, रेविग, लिंथ और कूनाफिदा अन्य छोटे बंदरगाह हैं।\n\n१२५८ ई. में बगदाद के खलीफा की पराजय के बाद इसपर मिस्र का अधिकार हो गया। हेजैज फिर तुर्कों एवं वहाबियों के अधिकार में रहा। १९१६ ई. में मक्का के शरीफ हुसेन इब्न अली ने तुर्कों को हराकर स्वतंत्र हेजौज की घोषणा की। १९२४ ई. में हुसेन इब्न अली को पराजित करके इब्न सऊद ने इस क्षेत्र को मिलाकर सऊदी अरब की स्थापना की। \n\n", "id": "496282", "title": "हिजाज़"}
{"url": "https://hi.wikipedia.org/wiki?curid=496336", "text": "अरबी रेगिस्तान\n\nअरबी रेगिस्तान () पश्चिमी एशिया में स्थित एक विशाल रेगिस्तान है जो दक्षिण में यमन से लेकर उत्तर में फ़ारस की खाड़ी तक और पूर्व में ओमान से लेकर पश्चिम में जोर्डन और इराक़ तक फैला हुआ है। अरबी प्रायद्वीप का अधिकाँश भाग इस रेगिस्तान में आता है और इस मरुस्थल का कुल क्षेत्रफल २३.३ लाख किमी है, यानि पूरे भारत के क्षेत्रफल का लगभग ७०%। इसके बीच में रुब अल-ख़ाली नाम का इलाक़ा है जो विश्व का सबसे विस्तृत रेतीला क्षेत्र है।\n\nअरबी रेगिस्तान का वातावरण बहुत कठोर है। दिन में यहाँ अत्यंत गर्मी और सूरज का प्रकोप रहता है और रात में तापमान कभी-कभी शुन्य से भी नीचे गिर जाता है। इस वजह से यहाँ जीव विविधता काफ़ी कम है, हालांकि यहाँ ग़ज़ल और ओरिक्स जैसे हिरण, रेत बिल्ली और कांटेदार दुम वाली गिरगिट जैसे प्राणी रहते हैं। यहाँ कभी धारीदार लकड़बग्घा, सियार और बिज्जू भी मिलते थे लेकिन अनियंत्रित शिकार और अन्य मानवी गतिविधियों से वह यहाँ विलुप्त हो चुके हैं।\n\nइस क्षेत्र की धरती के रूप विविध हैं। लाल रेत के टीले, लावा की विस्तृत चट्टानें, शुष्क पहाड़ी शृंखलाएँ, सूखी वादियाँ और ऐसे रेतीले क्षेत्र जिसमें चलने वाले दलदल की तरह अन्दर धंसकर डूब जाते हैं - सभी इस रेगिस्तान में मौजूद हैं।\n\n\nअरबी रेगिस्तान का अधिकतर हिस्सा सउदी अरब में आता है, हलाकि इसका कुछ अंश मिस्र के सीनाई प्रायद्वीप, दक्षिण इराक़ और दक्षिणी जोर्डन में भी फैला हुआ है। यहाँ के लोग मुख्य रूप से अरब जाति के हैं, जिसमें शहरों-बस्तियों में रहने वाले और ख़ानाबदोश बदुइन लोग दोनों शामिल हैं। धार्मिक दृष्टि से यहाँ के लगभग सभी लोग इस्लाम के अनुयायी हैं, हालांकि कुछ ईसाई भी बसते हैं। लगभग सभी स्थानीय लोग अरबी भाषा बोलते हैं।\n\n", "id": "496336", "title": "अरबी रेगिस्तान"}
{"url": "https://hi.wikipedia.org/wiki?curid=496343", "text": "लोहार्गल\n\nलोहार्गल भारत के राजस्थान राज्य में शेखावाटी इलाके के झुन्झुनू जिले से 70 कि॰मी॰ दूर आड़ावल पर्वत की घाटी में बसे उदयपुरवाटी कस्बे से करीब दस कि॰मी॰ की दूरी पर स्थित है। लोहार्गल का अर्थ है- वह स्थान जहाँ लोहा गल जाए। पुराणों में भी इस स्थान का जिक्र मिलता है। नवलगढ़ तहसील में स्थित इस तीर्थ 'लोहार्गल जी' को स्थानीय अपभ्रंश भाषा में लुहागरजी कहा जाता है। झुन्झुनू जिले में अरावली पर्वत की शाखायें उदयपुरवाटी तहसील से प्रवेश कर खेतड़ी, सिंघाना तक निकलती हैं, जिसकी सबसे ऊँची चोटी 1050 मीटर लोहार्गल में है।\n\nमहाभारत युद्ध समाप्ति के पश्चात पाण्डव जब आपने भाई बंधुओं और अन्य स्वजनों की हत्या करने के पाप से अत्यंत दुःखी थे, तब भगवान श्रीकृष्ण की सलाह पर वे पाप मुक्ति के लिए विभिन्न तीर्थ स्थलों के दर्शन करने के लिए गए। श्रीकृष्ण ने उन्हें बताया था कि जिस तीर्थ में तुम्हारे हथियार पानी में गल जाए वहीं तुम्हारा पाप मुक्ति का मनोरथ पूर्ण होगा। घूमते-घूमते पाण्डव लोहार्गल आ पहुँचे तथा जैसे ही उन्होंने यहाँ के सूर्यकुण्ड में स्नान किया, उनके सारे हथियार गल गये। उन्होंने इस स्थान की महिमा को समझ इसे तीर्थ राज की उपाधि से विभूषित किया।\nलोहार्गल से भगवान परशुराम का भी नाम जुड़ा हुआ है। कहा जाता है कि इस जगह पर परशुराम जी ने भी पश्चाताप के लिए यज्ञ किया तथा पाप मुक्ति पाई थी। विष्णु के छठें अंशअवतार ने भगवान परशुराम ने क्रोध में क्षत्रियों का संहार कर दिया था, लेकिन शान्त होने पर उन्हें अपनी गलती का अहसास हुआ।\nयहाँ एक विशाल बावड़ी भी है जिसका निर्माण महात्मा चेतनदास जी ने करवाया था। यह राजस्थान की बड़ी बावड़ियों में से एक है। पास ही पहाड़ी पर एक प्राचीन सूर्य मन्दिर बना हुआ है। इसके साथ ही वनखण्डी जी का मन्दिर है। कुण्ड के पास ही प्राचीन शिव मन्दिर, हनुमान मन्दिर तथा पाण्डव गुफा स्थित है। इनके अलावा चार सौ सीढ़ियाँ चढने पर मालकेतु जी के दर्शन किए जा सकते हैं।\n\nयहां प्राचीन काल से निर्मित सूर्य मंदिर लोगों के आकर्षण का केंद्र बना हुआ है। इसके पीछे भी एक अनोखी कथा प्रचलित है। प्राचीन काल में काशी में सूर्यभान नामक राजा हुए थे, जिन्हें वृद्धावस्था में अपंग लड़की के रूप में एक संतान हुई। राजा ने भूत-भविष्य के ज्ञाताओं को बुलाकर उसके पिछले जन्म के बारे में पूछा। तब विद्वानों ने बताया कि पूर्व के जन्म में वह लड़की मर्कटी अर्थात बंदरिया थी, जो शिकारी के हाथों मारी गई थी। शिकारी उस मृत बंदरिया को एक बरगद के पेड़ पर लटका कर चला गया, क्योंकि बंदरिया का मांस अभक्ष्य होता है। हवा और धूप के कारण वह सूख कर लोहार्गल धाम के जलकुंड में गिर गई किंतु उसका एक हाथ पेड़ पर रह गया। बाकी शरीर पवित्र जल में गिरने से वह कन्या के रूप में आपके यहाँ उत्पन्न हुई है। विद्वानों ने राजा से कहा, आप वहां पर जाकर उस हाथ को भी पवित्र जल में डाल दें तो इस बच्ची का अंपगत्व समाप्त हो जाएगा। राजा तुरंत लोहार्गल आए तथा उस बरगद की शाखा से बंदरिया के हाथ को जलकुंड में डाल दिया। जिससे उनकी पुत्री का हाथ स्वतः ही ठीक हो गया। राजा इस चमत्कार से अति प्रसन्न हुए। विद्वानों ने राजा को बताया कि यह क्षेत्र भगवान सूर्यदेव का स्थान है। उनकी सलाह पर ही राजा ने हजारों वर्ष पूर्व यहां पर सूर्य मंदिर व सूर्यकुंड का निर्माण करवा कर इस तीर्थ को भव्य रूप दिया।\n\nएक यह भी मान्यता है, भगवान विष्णु के चमत्कार से प्राचीन काल में पहाड़ों से एक जल धारा निकली थी जिसका पानी अनवरत बह कर सूर्यकुंड में जाता रहता है।\nइस प्राचीन, धार्मिक, ऐतिहासिक स्थल के प्रति लोगों में अटूट आस्था है। भक्तों का यहाँ वर्ष भर आना-जाना लगा रहता है। यहाँ समय समय पर विभिन्न धार्मिक अवसरों जैसे ग्रहण, सोमवती अमावस्या आदि पर मेला लगता है किंतु प्रतिवर्ष कृष्ण जन्माष्टमी से अमावस्या तक के विशाल मेले का विशेष महत्व है जो पर्यटकों के लिए विशेष आकर्षण का केन्द्र रहता है। इस अमावस्या को मेले के कारण जिला कलेक्टर की ओर से जिले में अवकाश भी घोषित किया जाता है। श्रावण मास में भक्तजन यहाँ के सूर्यकुंड से जल से भर कर कांवड़ उठाते हैं। यहां प्रति वर्ष माघ मास की सप्तमी को सूर्यसप्तमी महोत्सव मनाया जाता है, जिसमें सूर्य नारायण की शोभायात्रा के अलावा सत्संग प्रवचन के साथ विशाल भंडारे का आयोजन किया जाता है। यहाँ चौबीस कोस की परिक्रमा भी की जाती है। परिक्रमा के बाद नर-नारी कुण्ड में स्नान कर पुण्य लाभ प्राप्त करते हैं।\n", "id": "496343", "title": "लोहार्गल"}
{"url": "https://hi.wikipedia.org/wiki?curid=496347", "text": "हर्षनाथ मंदिर\n\nहर्षनाथ राजस्थान राज्य में सीकर ज़िले के निकट स्थित एक ऐतिहासिक मंदिर है। स्थानीय अनुश्रुति के अनुसार यह स्थान पूर्वकाल में 36 मील के घेरे में बसा हुआ था। वर्तमान में हर्षनाथ नामक ग्राम हर्षगिरि पहाड़ी की तलहटी में बसा हुआ है और सीकर से प्रायः आठ मील दक्षिण-पूर्व में हैं। हर्षगिरि ग्राम के पास हर्षगिरि नामक पहाड़ी है, जो 3,000 फुट ऊँची है और इस पर लगभग 900 वर्ष से अधिक प्राचीन मंदिरों के खण्डहर हैं। इन मंदिरों में एक काले पत्थर पर उत्कीर्ण लेख प्राप्त हुआ है, जो शिवस्तुति से प्रारम्भ होता है और जो पौराणिक कथा के रूप में लिखा गया है लेख में हर्षगिरि और मन्दिर का वर्णन है और इसमें कहा गया है कि मन्दिर के निर्माण का कार्य आषाढ़ शुक्ल त्रयोदशी, सोमवार 1030 विक्रम सम्वत् (956 ई.) को प्रार[[म्भ होकर विग्रहराज चौहान के समय में 1030 विक्रम सम्वत (973 ई.) को पूरा हुआ था। यह लेख संस्कृत में है और इसे रामचन्द्र नामक कवि ने लेखबद्ध किया था। मंदिर के भग्नावशेषों में अनेक सुंदर कलापूर्ण मूर्तियाँ तथा स्तंभ आदि प्राप्त हुए हैं, जिनमें से अधिकांश सीकर के संग्रहालय में सुरक्षित हैं।\n\nचाहमान शासकों के कुल देवता – शिव हर्षनाथ का यह मंदिर हर्षगिरी पर स्थित हैं तथा महामेरु शैली में निर्मित हैं। विक्रम संवत 1030 (973 ई.) के एक अभिलेख के अनुसार इस मंदिर का निर्माण चाहमन शासक विग्रहराज प्रथम के शासनकाल में एक शैव संत भावरक्त द्वारा करवाया गया था। मन्दिर में एक गर्भगृह, अंतराल, कक्षासन युक्त रंग मंडप एवं अर्द्धमंडप के साथ एक अलग नदी मंडप भी है। अपनी मौलिक अवस्था में यह मन्दिर एक शिखर से परिपूर्ण था जो अब खंडित हो चुका है। वर्तमान खंडित अवस्था में भी यह मन्दिर अपनी स्थापत्य विशिष्टताओं एवं देवी-देवताओं की प्रतिमाओं सहित नर्तकों, संगीतज्ञों, योद्धाओं व कीर्तिमुख के प्रारूप वाली सजावटी दृश्यावलियों के उत्कृष्ट शिल्प कौशल हेतु उल्लेखनीय है। इस मन्दिर से संलग्न एक ऊंचे अधिष्ठान पर स्थित दूसरा मन्दिर उत्तर मध्यकालीन है, तथा शिव को समर्पित है। कुछ दूरी पर स्थित एक अन्य मन्दिर भैरव को समर्पित है।\n\n=विद्यालय राजकीय आदर्श माध्यमिक विद्यालय हर्ष सीकर= बाहरी कड़ियाँ ==\n\n[[श्रेणी:राजस्थान के हिन्दू मन्दिर]]\n[[श्रेणी:भारत के धर्मस्थल]]", "id": "496347", "title": "हर्षनाथ मंदिर"}
{"url": "https://hi.wikipedia.org/wiki?curid=496452", "text": "सर्पमीन\n\nसर्पमीन (Eel) दृढ़ास्थि मत्स्यों के ऐंपोडीज़ गण (order Apodes) के म्युरीनिडी कुल (family Muraenidae) की सर्पांकार मछलियाँ हैं जिनका जीवनचक्र बहुत अनोखा होता है। ये बामी कहलाती हैं। \n\nइनकी कई जातियाँ हैं जो हिंद महासागर, भूमध्य सागर, ऐटलैंटिक महासागर, प्रशांत महासागर तथा यूरोप के पश्चिमी भाग के समुद्रों में फैली हुई है। इमें सबसे प्रसिद्ध ऐंग्विला ऐंग्विला (A. anguilla) मैक्सिको के पास बरम्यूडा सागर में अंडे देती हैं जिनमें से छोटे छोटे चपटे पारदर्शी बच्चे निकलते हैं ये अनगिनत बच्चे अंडे से बाहर आते ही पूर्व दिशा की ओर चल पड़ते हैं और समुद्र की ऊपरी सतह पर ही रहते हैं। तीन चार वर्षों तक बराबर चलकर, ये तीन हजार मील का सफर पूरा कर लेते हैं और तब इनका शरीर गोल और तीन इंच तक का हो जाता है। कुछ समय और बीतने पर इनका शरीर पतला और सूच्याकार हो जाता है। ये सिकुड़कर कुछ छोटे हो जाते हैं और उनकी आकृति बामी जैसी हो जाती है। इस परिवर्तन के बाद वे मीठे पानी के लिए आतुर हो उठते हैं और समुद्र से उनके झुंड के झुंड नदियों, झीलों और तालतलैयों में घुस जाते हैं, जहाँ नर १२ से २० इंच तक लंबे और मादा १४ से २६ इंच तक लंबी हो जाती हैं। इस प्रकार आठ नौ वर्षों का जीवन बिताने के बाद, सहसा उनमें फिर परिवर्तन होता है। उनका पूरा शरीर रूपहला हो जाता है, आँखें बड़ी हो जाती हैं और यूथन नुकीला हो जाता है। वे एकदम खाना पीना बंद करके, फिर समुद्र की ओर लौटकर पश्चिम की ओर लौट पड़ती हैं। इस प्रकार निरंतर चलकर, वे फिर अपने जन्मस्थान में पहुंच जाती हैं और वहीं अंडे देने के बाद उनकी मृत्यु हो जाती है।\n\nबामी देखने में साँप सी लगती हैं। इनका शरीर लंबा, सुफने मुलायम और शरीर चिकना रहता है। गलफड़ों की जगह इनके दोनों बगल शिगाफ-सी कटी रहती हैं और मुँह में तेज दाँत रहते हैं। पृष्ठीय पक्ष (dorsal Fin) और गुह्य पक्ष (anal Fin) लंबा और पुच्छपक्ष (candal Fin) छोटा रहता है। शरीर का ऊपरी भाग हरछौंह भूरा और बगल का पिलछौंह रहता है।\n\nबामी समुद्रों, नदियों, तालाबों तथा कीचड़ और दलदलों में रहती हैं। ये अक्सर दिन में अपने की कीचड़ में गाड़ लेती हैं और रात में भोजन के लिए इधर उधर फिरने लगती हैं। ये सर्वभक्षी मछलियाँ हैं, जिनकी कोई कोई जाति पाँच फुट तक लंबी होती है और वजन में १० सेर तक पहुंच जाती है।\n", "id": "496452", "title": "सर्पमीन"}
{"url": "https://hi.wikipedia.org/wiki?curid=496455", "text": "द हंगर गेम्स\n\nद हंगर गेम्स () 2012 की अमेरिकी विज्ञान गल्प फ़िल्म है जिसका निर्देशन गैरी रोज़ ने किया है। फ़िल्म सुजान कोलिन्स द्वारा लिखित इसी नाम के उपन्यास पर आधारित है। फ़िल्म के निर्माता नीना जैकब्सन और जॉन किलिक है तथा कथानक रोज़, कोलिन्स व बिली रे द्वारा तैयार किया गया है। फ़िल्म में कई किरदारों का समावेश है जिनमें जेनिफर लॉरेंस, जॉश हचरसन, लिएम हैम्सवर्थ, वुडी हैर्ल्सं, एलिज़ाबेथ बैंक्स और डोनल्ड सदरलैंड पटकथा के केंद्र में हैं।\n\nफ़िल्म की कहानी दुःस्थानता और सर्वनाश के पश्चात के भविष्य के पानेम राष्ट्र में घटित होती है, जहाँ 12 से 18 वर्ष की आयु वाले लड़के व लड़कियों को हंगर गेम्स नाम की सलाना प्रतिस्पर्धा में भाग लेना पड़ता है जिसका प्रसारण देश भर में किया जाता है। हंगर गेम्स ऐसी प्रतिस्पर्धा है जिसमें \"ट्रिब्यूटस\" को अपनी अंतिम साँस तक जीवित रहने के लिए लड़ना पड़ता है तथा अंत में एकमात्र जीवित बचा प्रतियोगी विजेता कहलाता है। फ़िल्म की नायिका कैट्निस एवरडीन (लॉरेंस) अपनी छोटी बहन के बदले प्रतियोगिता में जाने के लिए अपना नाम आगे करती है। कैट्निस के साथ उसके डिस्ट्रिक्ट का पुरुष सहयोगी पीटा मेलार्क (हचरसन) उसके साथ पानेम की राजधानी कैपिटोल में भूतपूर्व विजेता हेमिच एब्रनैथी (हैर्ल्सं) के मार्गदर्शन में प्रशिक्षण के लिए जाता है।\n\n\nफ़िल्म को फ्रांस में मार्च 21, 2012, को तथा अमेरिका में मार्च 23, 2012, को पारंपरिक सिनेमाघरों और डिजिटल आईमैक्स सिनेमाघरों में रिलीज़ किया गया। जापान में बाद में सितम्बर 28 के दिन रिलीज़ हुई। जब फ़िल्म रिलीज़ हुई तो इसने किसी भी गैर-उत्तरकथा फ़िल्म द्वारा अपने पहले दिन और सप्ताहांत में की गई कुल कमाई का नया रिकोर्ड बनाया ($67.3 मिलियन)। अपनी रिलीज़ के समय फ़िल्म अपने पहले सप्ताहांत में सम्पूर्ण उत्तरी अमेरिका के इतिहास में तीसरी सबसे अधिक कमाई ($152.5 मिलियन) करने वाली फ़िल्म बन गई। यह वर्ष 2009 की फ़िल्म \"अवतार\" के बाद की पहली फ़िल्म है जो लगातार चार सप्ताह तक उत्तर अमरीकी बॉक्स ऑफिस में प्रथम स्थान पर रही। फ़िल्म बॉक्स-ऑफिस पर अत्याधिक सफ़ल रही, जिसमें इसने अपनी लागत के कुल $78 मिलियन बजट के मुकाबले संसार भर में $685 मिलियन की कमाई की। अगस्त 18, 2012, के दिन फ़िल्म डीवीडी और ब्लू-रे डिस्क प्रारूपों में रिलीज़ की गई।\n\n\"द हंगर गेम्स\" ने सकारात्मक समीक्षाएँ प्राप्त की, जिसमें विशेष रूप से इसकी विषयवस्तुओं और संदेशों की प्रशंसा हुई, इसके साथ ही कैट्निस की भूमिका में लॉरेंस को भी काफ़ी सराहना मिली।\nउपन्यास की तरह फ़िल्म को भी अन्य कार्यो के साथ समानता के कारण आलोचना का सामना करना पड़ा, जैसे जापनी उपन्यास \"बैटल रोयाल\", इस पर आधारित वर्ष 2000 की फ़िल्म तथा शर्ली जैक्सन की लघु कथा \"द लॉटरी\"।\n\n", "id": "496455", "title": "द हंगर गेम्स"}
{"url": "https://hi.wikipedia.org/wiki?curid=496457", "text": "रुब अल-ख़ाली\n\nरुब अल-ख़ाली (), जिसका मतलब 'ख़ाली क्षेत्र' होता है, दुनिया का सबसे बड़ा रेत का रेगिस्तान है (अधिकतर रेगिस्तानों में रेत, पत्थरों और पहाड़ों का मिश्रण होता है)। अरबी प्रायद्वीप का दक्षिणी एक-तिहाई इलाक़ा इसमें आता है, जिसमें सउदी अरब का अधिकार क्षेत्रफल तथा ओमान, संयुक्त अरब अमीरात व यमन के कुछ भाग शामिल हैं। इसका क्षेत्रफल लगभग ६,५०,००० वर्ग किमी है, यानि राजस्थान और मध्य प्रदेश राज्यों को मिलाकर जितना बनता है।\n\nयह रेगिस्तान १,००० किमी लम्बा और ५०० किमी चौड़ा है। इसकी ऊँचाई ८०० मीटर (२,६०० फ़ुट) से ० मीटर (यानि समुद्रतल की ऊँचाई) के बीच रहती है। पूरे क्षेत्र पर रेत के टीले और हरसौंठ (जिप्सम) और छोटे कंकरों के मैदान हैं। रेगिस्तान के पूर्वी छोर पर अम्म अस-समीम जैसे इलाक़ों में कुछ सूखे नमक के मैदान हैं। यहाँ की रेत में फ़ेल्डस्पार मिश्रित है जिस से उसका रंग लाल लगता है। यह क्षेत्र 'अति-शुष्क' () कहलाता है और वर्षभर में यहाँ ३ सेंटीमीटर से कम औसत बारिश पड़ती है। दिन का औसत तापमान ४७ °सेंटीग्रेड होता है, लेकिन कभी-कभी ५६ °सेंटीग्रेड तक पहुँच जाता है।\n\nरुब अल-ख़ाली के बीच कुछ उठे हुए और सख़्त कैल्शियम कार्बोनेट, हरसौंठ और चिकनी मिटटी के क्षेत्र हैं जिनपर कभी झीलें हुआ करती थी और अब सिर्फ़ उनके सूखे फ़र्श रह गए हैं। इन फ़र्शों का अध्ययन करके ज्ञात हुआ है कि यह ९६०० ईसापूर्व से ५८०० ईसापूर्व काल में पानी से भरी थी। और अध्ययन से पता लगा है कि यहाँ झीलें दो युगों में बनी हैं: पहले ३७,००० से १७,००० वर्ष पूर्व और फिर १०,००० से ५,००० वर्ष पूर्व। यहाँ पानी क्यों आया, इस बात को लेकर वैज्ञानिकों में विवाद है। एक धारणा है कि उस काल में आमतौर से भारतीय उपमहाद्वीप पर आने वाला दक्षिणपश्चिमी मानसून हटकर कभी-कभार यहाँ बरसने लगा था। यहाँ अधिकतर स्थानों पर तो इन झीलों के केवल कुछ ही वर्षों तक अस्तित्व में थीं लेकिन रुब अल-ख़ाली के दक्षिणपश्चिमी मुनदाफ़ेन​ क्षेत्र में तुवइक़​ पहाड़ियों के घाट के बहने वाले पानी के कारण कुछ झीलें शायद ८०० साल तक बनी हुई थीं।\n\nइन झीलों के सहारे यहाँ कभी तरह-तरह के जीव रहते थे। क्षेत्र में दरियाई घोड़े, भैंसे और लम्बी-सींगों वाली गाय के जीवाश्म (फ़ासिल), पानी में रहने वाले जल घोंघा जैसे सरल जीवों के चिह्न और काई और अन्य पौधों के उगने के निशान मिले हैं। यहाँ ३०००-२००० साल पूर्व मानवों के होने के भी कुछ चिह्न हैं (जैसे कि पत्थरों के औज़ार) लेकिन मानवों के शरीर अवशेष बिलकुल नहीं मिले हैं।\n\nरुब अल-ख़ाली में बिच्छु और चूहे जैसे जानवर रहते हैं। यहाँ पौधों की भी कम विविधता है और पूरे इलाके में केवल ३७ जातियाँ ज्ञात हैं।\n\nमाना जाता है कि यह रेगिस्तान आज से २० लाख साल पहले बनना शुरू हुआ था। सउदी अरब की लोक मान्यता में रुब अल-ख़ाली में एक 'इरम' () नामक एक शहर था जो खो चुका है। अंतरिक्ष से इस क्षेत्र को जाँच रहे उपग्रहों ने यहाँ ऊँटों के पैरों से बने रस्ते देखें हैं जो ऐतिहासिक मार्गों का चिह्न हो सकते हैं। इक्के-दुक्के स्थानों पर अब भी कुछ क़बीले रहते हैं।\n\n", "id": "496457", "title": "रुब अल-ख़ाली"}
{"url": "https://hi.wikipedia.org/wiki?curid=496475", "text": "रातरानी\n\nरातरानी (वानस्पतिक नाम : Cestrum nocturnum) सोलनेसी (Solanaceae) कुल का एक पादप है। यह दक्षिण एशिया एवं वेस्टइंडीज का देशज पौधा है। इसमें रात्रि के समय बहुत सुगंधित फूल खिलते हैं।\n", "id": "496475", "title": "रातरानी"}
{"url": "https://hi.wikipedia.org/wiki?curid=496476", "text": "अर्ग\n\nअर्ग () ऐसे चौड़े और चपटे रेगिस्तानी क्षेत्र को कहते हैं जो हवा से उड़ाई जाने वाली रेत से ढका हुआ हो और जहाँ वृक्ष-पौधे बहुत कम हों या बिलकुल ही न हों। भूगोल में अर्ग की कड़ी परिभाषा है कि यह १२५ वर्ग किमी से बड़ा क्षेत्र होना चाहिए जिसमें २०% से अधिक धरती रेत से ढकी हो और हवा से रेत बड़ी मात्रा में उड़ती हो। विश्व के सबसे बड़े रेगिस्तान सहारा मरूस्थल में कई सारे अर्ग हैं, जिनमें से चेच अर्ग () और अल्जीरिया का इसाऊवान अर्ग () दो जाने-माने अर्ग हैं। पृथ्वी की लगभग ८५% हिलने वाले रेत ३२,००० वर्ग किमी से बड़े क्षेत्रफल की अर्गों में सम्मिलित है। पृथ्वी के अलावा अर्ग हमारे सौर मंडल के और भी ग्रहों-उपग्रहों पर मिले हैं, जिनमें शुक्र, मंगल और शनि का चन्द्रमा टाइटन शामिल हैं।\n\n", "id": "496476", "title": "अर्ग"}
{"url": "https://hi.wikipedia.org/wiki?curid=496485", "text": "अन-नफ़ूद रेगिस्तान\n\nअन-नफ़ूद () या अल-नफ़ूद या नफ़ूद अरबी प्रायद्वीप में स्थित एक बड़ा रेगिस्तान है। इसका क्षेत्रफल १,०३,००० वर्ग किमी है, यानि लगभग भारत के बिहार राज्य से ज़रा बड़ा। नफ़ूद एक अर्ग है, जिसमें ज़बरदस्त हवाएँ अचानक चल पड़ती हैं। इस वजह से यह क्षेत्र अर्धचन्द्र अकार के टीलों से भरा हुआ है। यहाँ की रेत का रंग थोड़ा लाल है।\n\nनफ़ूद में बारिश साल में एक या दो बार गिरती है। कुछ निचले क्षेत्रों में नख़लिस्तान (ओएसिस) हैं जहाँ खजूर, जौ, सब्ज़ियाँ और फल उगाए जाते हैं। ऐसे कुछ क्षेत्र हिजाज़ पहाड़ियों के पास स्थित हैं। नफ़ूद अद दहना के ज़रिये रुब अल-ख़ाली क्षेत्र से जुड़ा हुआ है। दहना एक पतला (केवल २५-५० किमी चौड़ाई वाला) और १,२०० किमी लम्बा रेत के टीलों और कंकर-बजरी से भरा क्षेत्र है। नफ़ूद को कभी-कभी रेत का समुद्र () भी कहते हैं।\n\n", "id": "496485", "title": "अन-नफ़ूद रेगिस्तान"}
{"url": "https://hi.wikipedia.org/wiki?curid=496506", "text": "वारिंग का प्रश्न\n\nवारिंग का प्रश्न (Waring's Problem) संख्या सिद्धान्त का एक प्रश्न है। इसे १७७० में एडवर्ड वारिंग ने प्रस्तुत किया था।\n", "id": "496506", "title": "वारिंग का प्रश्न"}
{"url": "https://hi.wikipedia.org/wiki?curid=496522", "text": "बया\n\nबया पक्षी-समूह में रहना पसन्द करती है और काफ़ी शोरगुल करती है। यह अपने घोंसले पानी के निकट बनाती है या फिर उन टहनियों में बनाती है जो पानी के ऊपर हों। अमूमन कांटेदार या ताड़ के वृक्षों में यह अपना घोंसला बनाना पसन्द करती है क्योंकि इसकी वजह से इसके बच्चों को परभक्षियों से सुरक्षा प्रदान होती है। यह अपने घोंसले बस्ती के रूप में बनाती हैं और प्रजनन काल में एक ही वृक्ष में या आस-पास के वृक्षों में कई घोंसले एक साथ देखने को मिलते हैं। इस व्यवहार का संबन्ध संख्या में सुरक्षा से है।\n\nबया बीजों की तलाश में पक्षी-समूह में निकलती है और पौधों तथा ज़मीन से बीज चुगती है। पक्षी-समूह विभिन्न संरचनाओं में उड़ते हुए जटिल पैंतरे करते हैं। वह धान तथा अन्य अन्न के खेतों में जाकर चुगती हैं और कभी-कभी पकती हुई फ़सल को नुकसान भी पहुँचाती हैं, जिसकी वजह से यह किसान की दुश्मन बन जाती हैं।\n\nयह पानी के पास के सरकंडों में अपना डेरा जमाती है। यह खाने और घोंसला बनाने की सामग्री के लिए घास तथा फ़सलों, जैसे धान, पर निर्भर करती है। फ़सलों के बीज यह रोपण के समय और परिपक्व होने के समय, दोनों ही परिस्थितियों में चट कर जाती है और किसानों का क्रोध मोल लेती है। इसके आहार में कुछ कीट, जैसे तितली भी होते हैं और इनको छोटे मेढक तथा सीप, घोंघा इत्यादि भी (खासकर अपने बच्चों को खिलाने के लिए) ले जाते देखा गया है। इसके मौसमी प्रवास भोजन की उपलब्धता पर निर्भर करते हैं। इसका कलरव छोटी-छोटी \"चीं-चीं\" की ध्वनि होता है। जब प्रजनन काल न हो तो यह मंद आवाज़ में ध्वनि करते हैं।\n", "id": "496522", "title": "बया"}
{"url": "https://hi.wikipedia.org/wiki?curid=496537", "text": "इंदिरा गांधी अन्तर्राष्ट्रीय विमानक्षेत्र\n\nलगभग ५,२२० एकड़ (२,११० हेक्टेयर) की भू-संपदा में विस्तृत, दिल्ली विमानक्षेत्र राष्ट्रीय राजधानी क्षेत्र दिल्ली के लिये प्राथमिक नागर विमानन हब (केन्द्र) है। सर्वप्रथम इसका संचालन भारतीय वायु सेना के पास था, जिसके बाद उसने इसका प्रबंधन दायित्व भारतीय विमानपत्तन प्राधिकरण को सौंप दिया। मई २००६ से हवाई अड्डे का प्रबंधन दिल्ली अन्तर्राष्ट्रीय एयरपोर्ट लिमिटेड (डायल) के पास आया। डायल जीएमआर समूह के नेतृत्व में एक संयुक्त उद्यम (\"ज्वाइन्ट वेन्चर\") है। डायल ही विमानक्षेत्र के आगे हो रहे विस्तार एवं आधुनिकीकरण के लिये भी उत्तरदायी है। इस निजीकरण का भरपूर विरोध भाविप्रा कर्मचारियों ने किया, किन्तु अन्ततः ३ मई २००६ को यह प्रबंधन स्थानांतरण संपन्न हो गया।\n\nवर्ष २००१-१२ में विमानक्षेत्र से ३५८.८ लाख यात्रियों की आवाजाही संपन्न हुई और यहां के विस्तार कार्यक्रम योजना के अनुसार इसकी क्षमता वर्ष २०३० तक १० करोड़ यात्री तक हो जायेगी। यहां के नये टर्मिनल भवन के २०१० के राष्ट्रमंडल खेलों से पूर्व निर्माण के बाद ही इसकी वार्षिक ३४० लाख यात्रियों की क्षमता है। यहां का टर्मिनल-३ विश्व का ८वां सबसे बड़ा यात्री टर्मिनल है। सितंबर २००८ में यहां ४.४३ कि.मी लंबी नयी उड़ानपट्टी (रनवे-३) का उद्घाटन हुआ था। इंदिरा गांधी अन्तर्राष्ट्रीय विमानक्षेत्र को २०१० में एयरपोर्ट काउन्सिल इन्टरनेशनल द्वारा १५०-२५० लाख यात्री श्रेणी में विश्व का चौथा सर्वोत्तम विमानक्षेत्र, एवं एशिया-प्रशांत क्षेत्र में सर्वाधिक प्रगति वाला विमानक्षेत्र होने का सम्मान मिला था। वर्ष २०११ में विमानक्षेत्र को इसी परिषद द्वारा पुनः २.५-४ करोड़ यात्री क्षमता श्रेणी में विश्व का दूसरा सर्वोत्तम विमानक्षेत्र होने का गौरव मिला था। यह स्थान कोरिया के इंचेयन अन्तर्राष्ट्रीय विमानक्षेत्र के बाद था। इसके अलावा वर्ष २०११ में ही यह विमानक्षेत्र विश्व का ३४वाँ व्यस्ततम विमानक्षेत्र बना जिसकी यात्री आवागमन संख्या ३,४७,२९,४६७ रही एवं पिछले वर्ष के मुकाबले यातायात में इसने १७.८% की बढ़ोत्तरी भी दर्ज की।\n\n१९३० में दिल्ली का प्रथम हवाई –अड्डा सफ़दरजंग विमानक्षेत्र बना था और यही १९६२ तक दिल्ली का प्रमुख हवाई अड्डा रहा बढ़ते वायु यातायात के कारण व सफ़दरजंग में छोटी उड़ान-पट्टी की बड़े जेट विमानों को उतार पाने में अक्षम होने के कारण से १९६२ में लगभग सभी नागरिक उड़ान प्रचालन को पालम विमान क्षेत्र (तत्कालीन नाम, जिसे बाद में इ.गाँ.अ.विमानक्षेत्र कर दिया गया) को भेज दी गईं। पालम विमानक्षेत्र का निर्माण द्वितीय विश्व युद्ध के दौरानना स्टेशन, पालम के रूप में किया गया था और अंग्रेज़ों के जाने के बाद यह १९६२ तक मात्र वाय़ु सेना स्टेशन के रूप में ही कार्य कर रहा था।\n\nपालम विमानक्षेत्र की सर्वोच्च यात्री क्षमता १३०० यात्री प्रति घंटा थी। १९७० के दशक के अंत तक वाय़ु यातायात में बढ़ोत्तरी के चलते, तत्कालीन टर्मिनल क्षमता के चार गुना क्षमता वाला नया टर्मिनल बनाया गया। २ मई १९८६ को इस नये बने टर्मिनल के उद्घाटन के समय पालम विमानक्षेत्र को भारत की पूर्व प्रधान मंत्री श्रीमती इंदिरा गांधी के नाम पर वर्तमान नाम इंदिरा गांधी अन्तर्राष्ट्रीय विमानक्षेत्र दिया गया, जिसे अंग्रेज़ी आद्याक्षरों में आई.जी.आई एयरपोर्ट भी कह दिया जाता है।\n\n३१ जनवरी २००६ को भारत के तत्कालीन नागरिक उड्डयन मंत्री श्री प्रफुल्ल पटेल ने घोषणा की कि सक्षम मंत्री समूह ने दिल्ली विमानक्षेत्र के प्रबंधन अधिकार जी.एम.आर समूह संचालित डी.आई.ए.एल (डायल कन्सॉर्टियम) को तथा मुंबई विमानक्षेत्र के अधिकार जी.वी.के समूह संचालित संघ को देने का निर्णय लिया है।\n\n२ मई २००६ को दिल्ली एवं मुंबई विमानक्षेत्रों के प्रबंधन निजी संघों को सौंप दिये गए।\n\nदेल्ही इन्टरनेशनल एयरपोर्ट लिमिटेड (डायल) जी एम आर समूह(५०.१%), फ़्रैपोर्ट एजी (१०%) एवं मलेशिया एयरपोर्ट्स (१०%), इण्डिया डवलपमेंट फ़ण्ड (3.9%) को सौंप दिये गए एवं भारतीय विमानपत्तन प्राधिकरण के पास मात्र 26% भाग ही शेष रह गया।\n\nपुराना हवाई टर्मिनल अब टर्मिनल-१ कहलाता है और यहां से अधिकतर बजट वायु सेवाओं की अन्तर्देशीय उड़ाने संचालित होती हैं। टर्मिनलत तीन पृथक भागों में बंटा हुआ है – १ए (एयर इंडिया, एमडीएलआर एवं गो एयर उड़ानों हेतु), १बी (पहले अन्तर्देशीय उड़ानों के लिये प्रयोग होता था, अब बंद हो कर ध्वस्त किया जा चुका है), अन्तर्देशीय आगमन टर्मिनल १सी एवं नवनिर्मित १डी (अब सभी शेष अन्तर्देशीय वायुसेवाओं हेतु प्रयोग किया जाता है)। अति महत्त्वपूर्ण व्यक्तियों हेतु वायुसेना के तकनीकी क्षेत्र में पृथक स्थान है। इनके अलावा हज उड़ानों हेतु विशिष्ट समर्पित टर्मिनल भी बना हुआ है।\n\nभारतीय उड्डयन उद्योग के ऊंचाइयों को छूते समय में एवं विभिन्न निम्न-लागत निजी सेवाओं के उद्योग में आगमन से, विमानक्षेत्र ने यात्री संख्या एवं यातायात में एक बड़ी उछाल का सामना किया। इनके कारण अन्य विमानक्शःएत्रों सहित इस हवाई अड्डे के सामने भी बड़ी कठिनाइयाँ आयीं। टर्मिनल १ की अनुमानित क्षमता ७१.५ लाख यात्री प्रति वर्ष है। हालांकि वर्ष २००५-०६ के दौरान वास्तविक यात्री आवागमन १ करोड़ ४० लाख रहा। अन्तर्राष्ट्रीय टर्मिनल (टर्मि.२) को मिलाकर विमानक्षेत्र की कुल यात्री क्षमता १ करोड़ २५ लाख यात्री प्रति वर्ष रही, जबकि २००६-०७ में कुल यात्री संख्या १.६५ करोड़ यात्री प्रति वर्ष थी। वर्ष २००८ में, विमानक्षेत्र में कुल यात्री संख्या २.३९ करोड़ तक जा पहुंची।\n\nदिल्ली का हवाई अड्डा दुनिया में सबसे बड़े नियोक्ताओं में से एक आंका गया है। दिल्ली की आर्थिक सुदृढ़ता बनाये रखने में इसका बड़ा योगदान है। आंकड़ों के अनुसार यहां पांच लाख से अधिक कर्मचारी कार्यरत हैं। भारत के (\"एनसीएईआर\") द्वारा किए गए एक अध्ययन से ज्ञात हुआ है: \"दिल्ली का इंदिरा गांधी अन्तर्राष्ट्रीय विमानक्षेत्र लगभग 5.16 लाख लोगों को प्रत्यक्ष रोजगार उपलब्ध कराता है, जो अमेरिका में हार्ट्सफील्ड जैक्सन एटलांटा इंटरनेशनल एयरपोर्ट में कार्यरत लोगों के मुकाबले 18 प्रतिशत अधिक है।\" राजधानी दिल्ली और भारत के आर्थिक विकास और रोजगार पर इंदिरा गांधी अंतरराष्ट्रीय विमानक्षेत्र के प्रभाव का आकलन करने के लिए भारत में अपनी तरह के इस पहले अध्ययन में कहा गया, \"दिल्ली हवाई अड्डे पर रोजगार राष्ट्रीय रोजगार का 0.11 प्रतिशत और राज्य में रोजगार का 8.47 प्रतिशत है।\"\n\nदिल्ली विमानक्षेत्र में दो मुख्यतः समानांतर उड़ान पट्टियाँ और एक लगभग समानांतर उड़ान पट्टी है: \nइनके अलावा एक अतिरिक्त उड़ान पट्टी भी उपलब्ध है: \n\nरनवे 10/28 एवं रनवे 11/29 दक्षिण एशिया की मात्र उड़ानपट्टियाँ हैं जिन पर श्रेणी III-बी उपस्कर अवतरण प्रणाली स्थापित है। वर्ष २००५ के शीत ऋतु में दिल्ली विमानक्षेत्र में गहन कोहरे के कारण बड़ी संख्या में समस्याएं आयीं। तदोपरांत कुछ अन्तर्देशीय वायु सेवाओं ने अपने विमान चालकों (पायलट) को श्रेणी-II आइ.एल.एस के अन्तर्गत्त न्यूनतम दृश्यता पर कार्यकुशल बनाया। ३१ मार्च २००६ को स्पाइसजेट के विमान के रनवे 28 एवं साथ ही जेट एयरवेज़ के विमान के रनवे 27 से साथ साथ परीक्षण उड़ान भरने के साथ ही आई.जी.आई विमानक्षेत्र, दो उड़ान पट्टियां एक साथ प्रयोग करने वाला प्रथम भारतीय हवाई अड्डा बना।\n\nसाथ साथ उड़ान भरने की तत्कालीन आरंभिक प्रस्तावित प्रक्रियाओं (\"प्रोसीजर्स\") के कारण विमानक्षेत्र के पश्चिमी ओर जहां रनवे 10/28 एवं 9/27 की केन्द्र रेखाएं आपस में काटती हैं, वहां कई एयर-मिस घटनाएं हुईं। २५ दिसम्बर २००७ को कतर एयरवेज़ की एयरबस ३२०-२०० एवं एक इंडिगो ए३२० यान के एयरमिस घटना के शीघ्र बाद से ही, रनवे प्रयोग प्रक्रियाओं में सवतंत्र प्रणाली (\"डिपेन्डेन्ट मोड\") पृथक करने के लिये अनेक बदलाव किये गए। नयी प्रक्रियाओं में सभी प्रस्थानों हेतु रनवे 28 एवं सभी आगमनों हेतु रनवे 27 का प्रयोग किया जाने लगा। यह प्रक्रिया पिछली प्रक्रियाओं से कहीं अधिक बुद्धिसंगत लगी व २४ सितंबर २००८ तक पूर्णकालीन प्रयोग में लायी गई।\n\n२१ अगस्त २००८ को विमानक्षेत्र में १००० करोड़ रुपयों की लागत से बना ४.४३ कि.मी लंबे एवं ७५ मी. चौड़े रनवे-३ का उद्घाटन हुआ। इस पर एयरबस ए 380 और एंटोनोव एएन 225 जैसे बड़े विमान भी उतर सकते हैं। इस उड़ान पट्टी पर विश्व का सबसे लंबा पक्का विस्थापित ड्योढ़ी (\"पेव्ड डिस्प्लेस्मेन्ट थ्रेश-होल्ड\") (१४६० मी.) है। इस विस्थापन के कारण रनवे 29 की उपलब्ध अवतरण लम्बाई घट कर २९७० मी. रह गयी। इस बड़े विस्थापन (\"थ्रेशोल्ड डिस्लेस्मेन्ट\") का मुख्य उद्देश्य निकटवर्ती आवासीय क्षेत्रों से अवतरण करते वायुयानों द्वारा किया जाने वाला शोर कम करना था। इस उड़ान पट्टी के आने से हवाई-अड्डे की क्षमता ५४-६० प्रति घंटे से ८५ प्रति घंटा हो गई। यह नया रनवे वाणिज्यिक प्रचालन में २५ सितंबर २००८ से दिया गया। वर्तमान में रनवे 11/29 एवं 10/28 संयुक्त रूप से निम्न लागत वायु सेवाओं के प्रयोग हेतु एवं माल यातायात उड़ानों के लिये रनवे 10/28 प्रयोग किया जाता है। अन्य सभी उड़ानों हेतु रनवे 11/29 का प्रयोग किया जाता है। रनवे 9/27 का प्रयोग अधिकांशतः टैक्सी-मार्ग के रूप में तथा 11/29 और 10/28 की अनुपलब्धता के समय मुख्य उड़ानपट्टी के रूप में किया जाता है।\n\nसभी उड़ान पट्टियों के एकसाथ प्रयोग के प्रयोग ६ जून २०१२ से किये जाने का कार्यक्रम था। विमानक्षेत्र के प्रमुख रनवे 28/10 पर पीक घंटों के समय भार घटाने हेतु सभी तीन पट्टियों का प्रयोग किया जायेगा।\n\n\n\n\nआई.जी.आई हवाई अड्डा विभिन्न भारतीय वायुसेवाओं का गृहस्थान है जिनमें एयर इंडिया, एयर इंडिया क्षेत्रीय, इंडिगो, जेटलाइट, स्पाइसजेट, जेट एयरवेज़, किंगफ़िशर एयरलाइंस एवं गो एयर। ये इस विमानक्षेत्र को भारत में अपने द्वितीय केन्द्र हब के रूप में प्रयोग करती हैं। लगभग ८० वायुसेवाएं इस विमानक्षेत्र को अपनी सेवाएं प्रदान करती हैं। वर्तमान में यहां दो सक्रिय अनुसूचित यात्री टर्मिनल भी हैं: एक समर्पित हज टर्मिनल एवं एक माल यातायात हेतु कार्गो टर्मिनल।\n\nटर्मिनल-१ की सुविधाओं का प्रयोग अभी गो एयर, इंडिगो, स्पाइसजेट कर रहे हैं। यह दो क्षेत्रों में बंटा हुआ है: -- टर्मिनल १डी प्रस्थान हेतु एवं टर्मिनल १सी आगमन हेतु।\n\nटर्मिनल १सी का प्रयोग केवल अन्तर्देशीय आगमन उड़ानों हेतु किया जाता है। टर्मिनल के लिये नया स्वागत क्षेत्र निश्चित किया गया है जिसमें काफ़ी बड़ा स्थान है। इसके अलावा यहां अब पहले से कहीं बड़ा पंजीकृत माल प्राप्ति क्षेत्र भि है। यहां ६ बैगेज कैरौसल (बेल्ट) उपलब्ध हैं। \nटर्मिनल १डी नवनिर्मित अंतरिम अन्तर्देशीय टर्मिनल है। इसका कुल भूमि क्षेत्रफ़ल है जिसकी यात्री वहन क्षमता १.२० करोड़ प्रतिवर्ष है। टर्मिनल १डी को प्रचालन में १५ अप्रैल २००९ को समर्पित किया गया था। यहां १२ सार्वजनिक प्रयोग टर्मिनल उपस्कर (कॉमन यूज़ टर्मिनल इक्विप्मेन्ट - CUTE) सक्षम चैक-इन पटल (काउन्टर), १६ स्वयं जाँच चेक-इन पटल एवं १६ सुरक्षा चैनल उपलब्ध हैं।\n\nवर्ष २०१० में आरंभ हुआ, टर्मिनल ३, कला का उत्कृष्ट नमूना एवं एकीकृत भविष्य टर्मिनल है। यह विश्व की २४वीं सबसे बड़ी इमारत एवं आठवां सबसे बड़ा यात्री टर्मिनल है। यह कुल में बना ३.६ करोड़ यात्री की वार्षिक क्षमता रखता है। इस परियोजना के निर्माण में 12 हजार 700 करोड़ रुपये की लागत आई थी।\n\nयह टर्मिनल एच.ओ.के के मॉट्ट मैक-डोनाल्ड के परामर्श में बना, नया टर्मिनल ३० एकड़ क्षेत्र में विस्तृत एक दुमंजिला इमारत है, जिसका भूतल आगमन हेतु एवं ऊपरी तल प्रस्थान हेतु प्रयोग किया जाता है। टर्मिनल में २४० चेक-इन पटल, ६५ संपर्क स्टैण्ड से लगे ७८ एयरोब्रिज, ५४ पार्किंग बे, एवं न्यून प्रतीक्षा समय हेतु ७२ आप्रवास पटल (\"इम्मिग्रेशन काउन्टर\"), १५ एक्स-रे जाँच क्षेत्र से लैस शुल्क-मुक्त दुकानों एवं अन्य सुविधाओं से युक्त है। विमानक्षेत्र के लगभग ९०% यात्री पूर्ण होने पर इस टर्मिनल का उपभोग कर सकते हैं। यह टर्मिनल नियत समय से दिल्ली में आयोजित हुए २०१० राष्ट्रमंडल खेलों से पूर्व पूर्ण हो चुका था। यह दिल्ली शहर से राष्ट्रीय राजमार्ग ८ पर एक आठ-लेन सड़क द्वारा एवं दिल्ली मेट्रो द्वारा भली-भांति जुड़ा हुआ है। टर्मिनल का आधिकारिक उद्घाटन ३ जुलाई २०१० को नौ परीक्षण उड़ानों सहित इसकी प्रचालन के लिये तैयार होने तथा भूमि सेवा क्षमता (\"ग्राउण्ड हैण्डलिंग कैपेबिलिटी\") की जाँच के साथ हुआ था। सभी अन्तर्राष्ट्रीय उड़ानों को जुलाई २०१० के अंत तक यहां स्थानांतरित कर दिया गया था, एवं सभी पूर्ण सेवा अन्तर्देशीय वायु सेवाओं ने नवंबर के मध्य से यहां प्रचालन आरंभ कर दिया था। इस टर्मिनल पर १८ पंजीकृत माल (\"रजिस्टर्ड बैगेज\") प्राप्ति बेल्ट हैं।\n\nटी३ पर भारत की प्रथम स्वचालित पार्किंग प्रबंधन एवं निर्देशन प्रणाली से लैस बहु-मंजिलीय कार पार्किंग बनी है, जिसमें ७ तलों में ६३०० कारों की क्षमता है। यह पार्किंग प्रणाली एफ़.ए.ए.सी इण्डिया प्रा.लि. द्वारा श्री दीपक कपूर (प्रबंध निदे.) एवं श्री अश्फ़ाक आलम, (उत्पाद प्रबंधक) द्वारा अभिकल्पित एवं रिकॉर्ड समय में स्थापित की गई है। इसमें ऐसी सुविधा है कि किसी पार्किंग चाहने वाले को एक इलैक्ट्रॉनिक डायनैमिक साइनेज की सहायता द्वारा अधिकतम ५ मिनट में स्थान मिल सकता है।\n\nटर्मिनल ३ विमानक्षेत्र विस्तार का प्रथम चरण है, जिसमें एक अंग्रेज़ी के 'U' आकार का भवन मॉड्यूलर रूप में बनाया गया है। २०१० से सभी अन्तर्राष्ट्रीय एवं पूर्ण सेवा वायु-संचालकों का प्रचालन यहां से आरंभ हो गया था, जबकि टर्मिनल १ से मात्र निम्न बजट वायु सेवाओं का प्रचालन ही चलता है। कालांतर में इन्हें भी नये टर्मिनल परिसर में ही स्थान देने की योजना है।\n\nअन्तर्देशीय वायु सेवाओं के लिये नये टर्मिनल से संचालन की बहुप्रतीक्षित शुरुआत हो चुकी है। कई बाधाओं को पार करने के उपरांत भारत के राष्ट्रीय कैरियर एयर इंडिया ने भी अपनी अन्तर्देशीय सेवा टी३ से ११ नवम्बर २०१० को आरंभ कर दी थी। दो अन्य वायु सेवाएं जेट एवं किंगफ़िशर नये टर्मिनल पर १४ नवम्बर २०१० से सभी अन्तर्देशीय सेवाएं दे रही हैं। टर्मिनल टी १डी केवल गो एयर एवं अन्य कम मूल्य वायु सेवाओं के लिये ही प्रयोग किया जा रहा है।\n\nवार्षिक मुस्लिम तीर्थयात्रा हज के समय, हज हेतु विशिष्ट उड़ानें चलती हैं, जो विश्व के अन्य क्षेत्रों को जा रहे यात्रियों के बीच व्यवधान से बचने हेतु इस पृथक टर्मिनल से चलायी जाती हैं। इस अंतराल में आ रहे अतिरिक्त यात्रियों को सेवा उपलब्ध कराने हेतु एक अलग टर्मिनल बनाया गया है, जहां उनके लिये पर्याप्त स्थान नियत रहता है। इस टर्मिनल की क्षमता १ करोड़ यात्री प्रति वर्ष है। इस टर्मिनल का प्रयोग प्रतिवर्ष हिजरी के अनुसार ईद उल फ़ितर के बाद दूसरे माह से लगभग दो माह तक के लिये होता है। वर्ष २०११ में यह २८ सितंबर से चालू हुए इस भवन को शेष दस माह में अन्य कार्यों के लिये प्रयोग करने की योजनाएं प्रगति पर हैं।\n\nटर्मिनल १ए का निर्माण १९९० के दशक के आरंभ में इंडियन एयरलाइंस की अन्तर्देशीय उड़ानों के प्रयोग हेतु ही किया गया था। कालांतर में हुए एक अग्नि काण्ड के पश्चात यहां की आंतरिक बनावट एवं सज्जा का पुनर्निर्माण किया गया। यहां के संचालक, डायल ने तब इस टर्मिनल का उन्नयन कार्य भी किया। अब यहां नयी चमक दमक के संग आधुनिक प्रसाधन कक्ष एवं अन्य सुविधाएं भी उपलब्ध हैं। हालांकि भविष्य में ये सभी यहां नये विस्तृत टर्मिनल भवन के निर्माण के लिये हटायी जाएंगीं। इस नये टर्मिनल का निर्माण आगामी वर्षों में पूर्ण होने को है। इससे पूर्व ये टर्मिनल एयर इंडिया क्षेत्रीय द्वारा ११ नवम्बर २०१० तक नये टर्मिनल ३ को स्थानांतरित हो जाने तक प्रयोग किया जाता था। अब यह टर्मिनल बंद है और यहां की अन्तर्देशीय उड़ानें टर्मिनल १-डी को स्थानांतरित कर दी गयी हैं।\n\nअप्रैल २००९ से नये टर्मिनल १डी के आरंभ होने पर यह टर्मिनल बंद कर दिया गया है।\n\n१ मई १९८६ को ९५ करोड़ रुपये की लागत से तैयार हुए, टर्मिनल २ को फ़िल्हाल काफ़ी मरम्मत एवं अद्यतन आदि आवश्यकता है। इन कार्यों के बारे में टर्मिनल ३ के उद्घाटन होने से पूर्व ही विचार कर लिया गया था। इन कार्यों में पूरे टर्मिनल भवन का रंग-रोगन किया गया है, पुरानी गहरे रंग की खिड़कियों आदि को नये शीशों से सज्जित किया गया है, फर्श पर नयी टाइल्स लगायी गई हैं, दीवारों एवं छतों पर नयी सतहें एवं फ़ाल्स सीलिंग्स आदि लगायी गई हैं, अधिक आप्रवास एवं उत्प्रवास पटल (\"इम्मिग्रेशन एवं ईमाइग्रेशन काउन्टर्स\") बनाये गए हैं, नयी बैठने की सीटें लगायी गई हैं, नयी \"बैगेज बेल्ट्स\", अधिक व्यापारिक लाउन्ज, खाद्य एवं रेस्टॉरेन्ट्स एवं ड्यूटी-मुक्त दुकानें बढ़ायी गई हैं। इनमें से कई नये टी३ पर स्थानांतरित कर दी गई हैं। टर्मिनल २ टी३ के साथ मिलकर ही सेवाएं देगा, जब तक कि नया टर्मिनल ४ नहीं तैयार हो जाता है। उसके तैयार हो जाने पर प्रस्तावित मास्टर प्लान के अनुसार इसे ध्वस्त कर दिया जायेगा। वर्तमान में ये टर्मिनल प्रचालन से मुक्त है।\n\nआगे के चरणों में टर्मिनल ६ एवं ५ के निर्माण की भी योजना है। इनका निर्माण यातायात में वृद्धि को दृष्टि में रखकर किया जायेगा। एक बार इनके निर्माण सम्पन्न हो जाने पर, सभी अन्तर्राष्ट्रीय उड़ानें इन पर स्थानांतरित कर दी जायेंगीं, एवं टी३ को पूर्णतया अन्तर्देशीय उड़ानों के लिये ही प्रयोग किया जायेगा। इनके अलावा एक नये कार्गो भवन की भी योजना है। दिल्ली इन्टरनेशनल एयरपोर्ट लि. (डायल) के अनुसार इन नये टर्मिनल्स के सहयोग से विमानक्षेत्र की वार्षिक यात्री क्षमता १० करोड़ तक पहुँच जायेगी।\n\nयहां का कार्गो टर्मिनल प्रबंधन मै. सेलेबी देल्ही कार्गो टर्मिनल मैनेजमेंट इण्डिया प्रा.लि. के पास है और ये सभी माल यातायात संबंधी प्रचालन देखता है। विमानक्षेत्र को २००७ में उत्कृष्ट एवं संगठित माल/कार्गो प्रणाली के लिये अन्तर्राष्ट्रीय सम्माण भी मिल चुका है। यह मुख्य टर्मिनल टी३ से लगभग १ कि.मी की दूरी पर स्थित है।\n\nविमानक्षेत्र को मेट्रो रेल द्वारा आवागमन दिल्ली एयरपोर्ट मेट्रो एक्स्प्रेस ट्रेन लाइन द्वारा मिलता है। यह लाइन २२.७ कि.मी की है और टर्मिनल ३ से भारतीय रेल के नई दिल्ली रेलवे स्टेशन तक २० मि. में पहुंचा देती है। किन्तु यह सेवा अस्थायी रूप से ८ अगस्त २०१२ से तकनीकी कारणों से बंद की गई है।\nभारतीय रेल का निकटतम रेलवे स्टेशन शाहबाद मुहम्मदपुर (SMDP) है। इसके बाद निकटवर्ती बड़ा रेलवे स्टेशन है पालम रेलवे स्टेशन (PM) \nविमानक्षेत्र आठ-लेन राष्ट्रीय राजमार्ग ८ अर्थात दिल्ली गुड़गांव एक्स्प्रेसवे से जुड़ा हुआ है।\nडीटीसी द्वारा संचालित विशेष एयरपोर्ट सेवा में निम्न-तलीय (लो फ़्लोर) बसें नियमित रूप से विमानक्षेत्र के दोनों टर्मिनल्स एवं शहर के बीच संचालित होती हैं। \nटर्मिनल से दिल्ली के विभिन्न एवं राष्ट्रीय राजधानी क्षेत्र के स्थानों के लिये मीटर वाली टैक्सी सेवा भी उपलब्ध रहती है। इनमें पूर्व-भुगतान वाली प्रीपेड टैक्सी सेवा भी उपलब्ध हैं।\n\n\n\n\n\n\n\n\n\n\n\n\n\n\nदिल्ली विमानक्षेत्र की संचालक कंपनी डायल (\"DIAL\") से प्राप्त सूचना के अनुसार वय माइक्रोसॉफ़्ट के साथ मिलकर आगामी विंडोज़ ८ प्लेटफ़ॉर्म की संगत एप्लीकेशन लान्च करेगी। इससे उड़ानों की वास्तविक सूचना, मौसम की जानकारी, हवाई अड्डे पर यात्रियों के लिये उपलब्ध सभी सुविधाओं के बारे में जानकारी उपलब्ध होगी। यहां ध्यानयोग्य है कि सूचना प्रौद्योगिकी (आईटी) संबंधी चुनौतियों के नियंत्रण तथा उससे निपटने को लेकर डायल को कुछ समय पूर्व ही आईएसओ 20000 प्रमाणपत्र मिला है।\n\n", "id": "496537", "title": "इंदिरा गांधी अन्तर्राष्ट्रीय विमानक्षेत्र"}
{"url": "https://hi.wikipedia.org/wiki?curid=496542", "text": "हिजाज़ पहाड़ियाँ\n\nहिजाज़ पहाड़ियाँ या हेजाज़ पहाड़ियाँ सउदी अरब के पश्चिमी हिजाज़ क्षेत्र में उस देश के पश्चिमी तट के पास स्थित पहाड़ियों की एक शृंखला है। वास्तव में इस तट की बराबरी में दो पहाड़ी शृंखलाएँ चलती हैं - उत्तर में हिजाज़ पहाड़ियाँ हैं, बीच में एक कम ऊँचाई का क्षेत्र है और दक्षिण में फिर असीर पहाड़ियाँ हैं। हिजाज़ के पहाड़ पूर्व में ढलान रखते हैं जहाँ से कभी-कभार गिरने वाली बारिश बहकर आसपास की कुछ वादियों में चश्में और कुँए में पानी भरकर वहाँ पर नख़लिस्तान (ओएसिस) बना देती है। हिजाज़ पहाड़ियों की पश्चिमी तरफ़ में ढलान की बजाए खाईयाँ हैं, जहाँ ऊँचाई बहुत जल्दी गिरती है। पहाड़ियों और लाल सागर के बीच कम जगह है, इसलिए तटीय मैदान या तो बहुत छोटा है या है ही नहीं।\n\n\n", "id": "496542", "title": "हिजाज़ पहाड़ियाँ"}
{"url": "https://hi.wikipedia.org/wiki?curid=496547", "text": "प्रजनन ऋतु\n\nthumb|प्रजनन ऋतु।\nप्रजनन ऋतु या प्रजनन काल कुछ वन्य जीवों (पशु एवं पक्षी) के लिए साल का वह समय होता है जिसके अंतर्गत प्रजनन के लिए सबसे अनुकूल हालात, जैसे भोजन एवं पानी की प्रचुरता, उत्पन्न होते हों। प्रजनन ऋतु वाली जीव जगत की कई जातियाँ प्राकृतिक रूप से साल के एक निश्चित समय पर समागम करने के लिए विकसित हुयी हैं जिससे उनको प्रजनन करने में सबसे अधिक सफलता मिले। वन्य जीवों की अलग-अलग प्रजातियों के प्रजनन ऋतुएँ भी उनकी अपनी आवासीय क्षेत्र की ज़रूरतों के मुताबिक तथा भोजन की उपलब्धी के अनुसार पृथक्-पृथक् होती हैं। प्रजनन की शुरुआत और उसकी सफलता में अजैविक घटक जैसे वर्षा और हवायें भी अहम भूमिका अदा करते हैं।\nकुछ जीवों की कोई प्रजनन ऋतु नहीं होती है और उनकी मादाएँ साल के किसी भी समय गर्भ धारण कर सकती हैं — उदाहरण के लिए मनुष्य।\n\nकई प्रजातियाँ बड़ी-बड़ी बस्तियों में या झुण्डों में प्रजनन करते हैं जिसे सामुदायिक प्रजनन कहते हैं। ऐसी प्रजातियाँ अपने प्रजनन काल में प्रजनन के लिए अनुकूल जगहों पर प्रायः बड़े से समुदाय में दिख जाती हैं। कुछ प्रजातियों ने तो अपने आप को सामुदायिक प्रजनन के लिए ही विकसित कर लिया है और अब वह जोड़ों में अथवा कम आबादी में प्रजनन नहीं कर सकतीं। ऐसी प्रजातियों का उनके प्रजनन क्षेत्र में अन्धाधुन्ध शिकार हुआ या उनकी प्रजनन बस्तियाँ विनष्ट हुयीं तो उनकी विलुप्ति का खतरा हो सकता है। इसीलिए कई देशों ने ऐसी बस्तियों को संरक्षण प्रदान कर रखा है। यह बात ख़ासकर समुद्री पक्षियों पर लागू होती है। \n", "id": "496547", "title": "प्रजनन ऋतु"}
{"url": "https://hi.wikipedia.org/wiki?curid=496565", "text": "फ़िन की बया\n\nफ़िन की बया एक छोटी बुनकर चिड़िया की जाति है जो भारत और नेपाल में गंगा तथा ब्रह्मपुत्र की घाटियों में पाई जाती है। इसकी दो उपजातियाँ पहचानी जाती हैं—\"प्लोसिअस मॅगरहिन्चस\", जो कि कुमाऊँ में और \"प्लोसिअस सलीमअली\" जो कि पूर्वी तराई में पाई जाती हैं।\n\nजब ह्यूम को नैनीताल के पास \"कालाढूंगी\" से इस जाति का नमूना मिला तो उन्होंने इसका नामकरण किया। यह जाति फ़्रॅन्क फ़िन द्वारा कोलकाता के पास के तराई इलाके में दुबारा खोजी गई और इसे उनका नाम मिला। ओट्स ने सन् १८८९ में इसे \"पूर्वी बया\" नाम दिया जबकि स्टुअर्ट बेकर ने सन् १९२५ में इसे \"फ़िन की बया\" नाम दिया।\nयह ऊँची घास के मैदानों जैसे सरकंडा, काँस, बेंत इत्यादि में रहना पसन्द करते हैं। यदि धान और गन्ने की खेती इन मैदानों के आस-पास होती है तो यह वहाँ भी अपना बसेरा बना लेते हैं। इन पक्षियों का मूल निवास पूर्वी नेपाल और आसाम में है हालांकि यह उत्तरी भारत के तराई क्षेत्र में यहाँ-वहाँ कम संख्या में पाये जाते हैं। उत्तर प्रदेश और उससे लगे पश्चिमी नेपाल में एक-दो इलाकों में यह पाये जाते हैं।इस पक्षी का फैलाव अपने आवासीय क्षेत्र में भी काफ़ी संकुचित रहा है और पिछले कुछ दशकों में इनका अपने इन संकुचित इलाकों में से ओझल हो जाना इस तरफ़ इंगित करता है कि इनकी संख्या में गिरावट हो रही है। हाल ही में नेपाल में खोजा गया एक समूह ५० से भी कम पक्षियों का है और यह संख्या अनियमित है। इस पक्षी को भारत में असम के काज़ीरंगा राष्ट्रीय उद्यान, दिबरू-साइखोवा राष्ट्रीय उद्यान, मानस राष्ट्रीय उद्यान, पश्चिम बंगाल के जलदापारा राष्ट्रीय उद्यान तथा उत्तराखंड के जिम कॉर्बेट राष्ट्रीय उद्यान में निश्चित रूप से देखा गया है।<ref name=\"birdlife-int\">", "id": "496565", "title": "फ़िन की बया"}
{"url": "https://hi.wikipedia.org/wiki?curid=496570", "text": "द्विघाती अवशेष\n\nसंख्या सिद्धान्त में किसी पूर्णांक q को मापांक n का द्विघाती अवशेष (quadratic residue modulo n) कहते हैं यदि निम्नलिखित सम्बन्ध सत्य हो-\n\nजहाँ x कोई पूर्णांक है। इसके विपरीत यदि उपरोक्त सम्बन्ध x के किसी भी मान के लिए सत्य न हो तो q को मापांक n का द्विघात अनावशेष (nonresidue) कहते हैं।\n\nद्विघात अवशेष मूलतः संख्या सिद्धान्त की मॉड्युलर गणित नामक शाखा की संकल्पना (कांसेप्ट) थी। आजकल द्विघात अवशेषों का उपयोग ध्वनि इंजीनियरी, बीज-लेखन (क्रिप्टोग्राफी) तथा बहुत बड़ी संख्याओं के गुणनखण्ड निकालने में होता है।\n\nविषम अभाज्य n के लिए (n-1)/2 द्विघात अवशेष और इतने ही द्विघात अनावशेष होंगे।\n", "id": "496570", "title": "द्विघाती अवशेष"}
{"url": "https://hi.wikipedia.org/wiki?curid=496574", "text": "अद-दहना रेगिस्तान\n\nअद-दहना () अरबी रेगिस्तान का मध्य हिस्सा है। इसका अकार एक गलियारे के रूप का है - यह केवल २५-५० किमी की चौड़ाई रखता है (जो कहीं भी ८० किमी से अधिक नहीं होती) और अरबी प्रायद्वीप के उत्तर के अन-नफ़ूद रेगिस्तान को १,२०० किमी दक्षिण में स्थित रुब अल-ख़ाली मरुस्थल से जोड़ता है। यह तुवइक़​ पहाड़ियों के पूर्व में उनके साथ-साथ चलता है और नज्द क्षेत्र व अल-अहसा प्रान्त के बीच की सीमा माना जाता है। अद-दहना में तेज़ रेगिस्तानी हवाओं से बने रेत के चौड़े और ऊँचे टीले हैं और भौगोलिक रूप से यह एक अर्ग है। यहाँ की रेत लोहे की ऑक्साइड की मौजूदगी की वजह से थोड़ी लाल रंग की है।\n\n", "id": "496574", "title": "अद-दहना रेगिस्तान"}
{"url": "https://hi.wikipedia.org/wiki?curid=496622", "text": "तारादेवी\n", "id": "496622", "title": "तारादेवी"}
{"url": "https://hi.wikipedia.org/wiki?curid=496655", "text": "सउदी अरब के प्रान्त\n\nसउदी अरब में १३ प्रान्त या अमीरात हैं, जिन्हें अरबी भाषा में 'मिन्तक़ाह​ इदारिया' () कहते हैं। हर प्रान्त आगे ज़िलों में बांटा गया है जिन्हें 'मुहाफ़ज़ाह' () कहा जाता है, यानि वह क्षेत्र जो किसी राज्यपाल () या हाफ़िज़ की निगरानी में रखे गए हों। देश में कुल मिलाकर ११८ ज़िले (मुहाफ़ज़ात) हैं। यह ज़िले आगे उपज़िलों में बांटे गए हैं। उपज़िले को सउदी अरब में 'मरकज़' () कहा जाता है।\n\n", "id": "496655", "title": "सउदी अरब के प्रान्त"}
{"url": "https://hi.wikipedia.org/wiki?curid=496667", "text": "बाहाह प्रान्त\n\nबाहाह प्रान्त या अल-बाहाह प्रान्त, जिसे अरबी में मिन्तक़ाह​ अल-बाहाह () कहते हैं सउदी अरब के दक्षिण में स्थित एक प्रान्त है। यह सउदी अरब के हिजाज़ क्षेत्र में आता है। यहाँ दो यमनी मूल के क़बीले रहते हैं, ग़ामिद () और ज़हरान ()।\n\nबाहाह प्रान्त का नाम बाहाह शहर से आया है। यह प्रान्त पहाड़ों, मैदानों, वादियों और रेगिस्तानी क्षेत्रों का मिश्रण है। मुख्य रूप से इसके दो भौगोलिक हिस्से हैं। 'तिहामा' पश्चिमी मैदानी क्षेत्र है जो आगे जाकर लाल सागर के किनारे पर पहुँचता है। 'अल-सरवात' पूर्व का पहाड़ी इलाक़ा है जो हिजाज़ पहाड़ियों का भाग है। इसकी ऊँचाई समुद्रतल से १,५०० से २,४५० मीटर तक ऊँची हैं। तिहामा में गर्मी में कड़ी गर्मी और सर्दी में मौसम लुभावना रहता है। अल-सरवात में लाल सागर से नमी आती है जो सर्दियों में कोहरे और आंधी-वाली बारिश के रूप में प्रकट होती है। यहाँ की पहाड़ियों में गर्मी में मौसम अच्छा रहता है, यानि अधिक गर्म नहीं होता।\n\nइस प्रान्त के सभी लोग सुन्नी मुस्लिम है और इस्लाम शुरू होने के १० वर्षों के भीतर ही यह धर्म यहाँ पहुँच गया था। समाज क़बीलों, उपक़बीलों और परिवारों में व्यवस्थित है। हर क़बीले का एक सरदार होता है जिसे 'शेख़' की उपाधि मिलती है। यहाँ दो क़बीलों - ग़ामिद और ज़हरान - का ज़ोर है जो एक बड़े 'अज़्द' नामक क़बीले की दो शाखाएँ हैं। यहाँ से आये लोगों के पारिवारिक नाम अक्सर 'अल-ग़मदी' जैसे रूप में मिलते हैं।\n\n", "id": "496667", "title": "बाहाह प्रान्त"}
{"url": "https://hi.wikipedia.org/wiki?curid=496673", "text": "तबूक प्रान्त\n\nतबूक प्रान्त, जिसे अरबी में मिन्तक़ाह​ तबूक () कहते हैं, सउदी अरब के पश्चिमोत्तर में स्थित एक प्रान्त है। यह सउदी अरब के हिजाज़ क्षेत्र में आता है और लाल सागर के किनारे स्थित है। लाल सागर के पार इसका पड़ौसी मिस्र है।\n\nतबूक क्षेत्र में कृषि पर ज़ोर है और यहाँ के लोग अपने सादे रहन-सहन के लिए जाने जाते हैं। यहाँ उगाए गए फूल यूरोप निर्यात होते हैं।\n\n", "id": "496673", "title": "तबूक प्रान्त"}
{"url": "https://hi.wikipedia.org/wiki?curid=496707", "text": "जे डी जैन\n\nजे डी जैन (जगमन्दर दास जैन) \"सेल्फ मेड इन्डस्त्रिअलिस्ट\" का जन्म गांव रभडा, जिला सोनीपत, हरियाणा (भारत) में हुआ था। उनके माता पिता श्रीमती सुख देवी जैन और श्री मनोहर लाल जैन थे। श्री जे डी जैन एक व्यवसायी, राजनीतिक, धार्मिक व्यक्ति और जरूरतमंद गरीब लोगों के लिए एक धर्मार्थ व्यक्ति है। वह सख्त शाकाहारी है। जे डी जैन ने अपने सामाजिक और संस्थागत गतिविधियों के माध्यम से उल्लेखनीय योगदान दिया है और धर्मार्थ संगठनों में सक्रिय रूप से भाग लेते है।\n\nश्री जे डी जैन ने सन् १९६५ मे अपने बडे भाई ओम प्रकाश जैन के साथ जैन रोलिंग मिल्स और दूसरी कंपनियों (जैन समूह) का संस्थापन करा।\n\nश्री जे डी जैन ने गांव के स्कूल से अपनी प्राथमिक शिक्षा प्राप्त की और बाद में वह आगे कि शिक्षा के लिये जैन हायर सेकेंडरी स्कूल, दरिया गन्ज, दिल्ली गये। सन् १९६२ में वह प्रथम श्रेणी में सिविल इंजीनियरिंग उतीण की हावेत्त पॉलिटेक्निक, लखनऊ (उत्तर प्रदेश), भारत से। \n\nश्री जैन की पत्नी श्रीमती इंदिरा देवी जैन (पुत्रि - श्री कश्मीरी लाल जैन, सचिव-राज्य सभा, भारत १९६०) की सन् १९८६ मे मृत्यु कैंसर के कारण हो गयी, \"श्रीमती इंदिरा देवी जैन के लिये यह कहा जाता है कि जिस कोई ने भी उन्का दरवाजा खटखटाया वह कभि भी खाली हाथ नही गया\". सन् १९८६ मे श्री ज॓ डी जैन ने डॉ॰ विध्युत जैन से शादी कर ली, जो एक प्रतिष्ठित जैन परिवार से है।\n\nजे डी जैन एक सिविल इंजीनियर है। उन्होंने भारतीय सैन्य इंजीनियरिंग सेवा में सन् १९६३ में अपने प्रारंभिक वर्षों के दौरान एक कर्मचारी के रूप में शुरू किया था। बाद में उन्होंने अपने बड़े भाई ओम प्रकाश जैन के साथ लोहा इस्पात व्यवसाय शुरू किया। उन्होंने सन् १९६५ मे एक मौजूदा लोहा इस्पात ले लिया, वह उस कारखाने को नये रूप मे परिवर्तित करने में कामयाब रहे और \"जैन रोलिंग मिल्स - गाजियाबाद\" का जन्म हुआ।\n\nजे डी जैन के प्रयासों और अभिनव उत्पादन तकनीकों उपयोगी परिणाम था कि जैन रोलिंग मिल्स \"आई एस आई\" भारत प्रमाणित हुई। गुणवत्ता के उत्पादों ने भारत सरकार सहित और अन्य ग्राहक बड गये। ईसके बाद यह विस्तार और सफलताओं की गाथा थी। जैन रोलिंग मिल्स अंततः विकास प्राधिकरण और रक्षा (सिविल डिवीजन) मंत्रालय सहित भारत सरकार और राज्य सरकार के कई विभागों के लिए एक गुणवत्ता आपूर्तिकर्ता और रूपांतरण एजेंटों में से एक बन गया था।\n\nजे डी जैन की नई प्रौद्योगिकियों और अपने ही प्राकृतिक स्टोन (संगमरमर) राजसमंद (राजस्थान) जिला, भारत में खनन उद्योग के विशाल क्षेत्र में नवीन अर्थ योगदान दिया।\n\n\n\n\nजे डी जैन एक सच्चे कांग्रेसी व्यक्ति है और भारत में कांग्रेस पार्टी के साथ कंधे से कंधा मिला के काम करते है। वह श्रीमती गंगा देवी (संसद सदस्य सन् १९६५ - १९६६) के साथ संपर्क में आया थे और उसके बाद से वह भारत में कांग्रेस पार्टी के लिए काम कर रह॓ है।\n\nश्री जे डी जैन धार्मिक आदमी है। श्री जे डी जैन कई जैन धार्मिक और परोपकारी संस्थाओं के साथ जुडे हुये है।\n\nसन् १९६५ में श्री जे डी जैन, एक जैन धर्म संत \"श्री श्री 108 फूल चंद जी महाराज जी\" के संपर्क में आये और जिस से उनहे प्रेरणा मिली और उन्होने अपने आप एक विशाल इमारत का निर्माण अपने गृह नगर में भारत गाजियाबाद मे सन् १९७९ मे किया, जो कि जैन धर्म स्थानक के रूप में जाना जाता है।\n\nश्री जे डी जैन - विभिन्न पदों पर, अपने प्रयासों और ज्ञान से व्यापार समुदाय, धार्मिक समुदाय और सरकार की सेवा की वा अभी भी कर रहे है।\n\n", "id": "496707", "title": "जे डी जैन"}
{"url": "https://hi.wikipedia.org/wiki?curid=496715", "text": "पाता परम्परा\n\n' ' ' ' पाटा परम्परा \"' बीकानेर की लोक परम्परा है लकडी के तख्त को पाटा कहा जाता है जिसका आकार ९बाई९ होता है खुले मैदान पर रखा जाता है आम लोग पाटॊ पर बैढते है सभी प्रकार की गतिविधियाँ होती है विवाह पर लेनदारी, कर्मकाण्ड पाटो पर होते है पाटा संस्कृति को निरन्तरता प्रधान करता है बीकानेर की ५५० साला पुरानी लोक परम्परा को आज भी जिन्दा रखा है रम्मत, खयाल वाणी, शब्द्, बोल परम्परा को पीडी दर पीडी चलाया है परम्परा ओर आधुनिकता के मध्य सामञ्स्य को बनाये रखा है पाटा सामाजिक नियन्त्रण का कार्य करता है आज भी पुराने शहर मै अपराध नाममात्र के होते है डाँ राजेन्द जोशी\"", "id": "496715", "title": "पाता परम्परा"}
{"url": "https://hi.wikipedia.org/wiki?curid=496748", "text": "व्हीलर द्वीप\n\nव्हीलर द्वीप, भारतीय राज्य ओडिशा के सागर तट से परे और राज्य की राजधानी भुवनेश्वर से लगभग की दूरी पर स्थित एक द्वीप है, जिसका प्रयोग भारत अपने प्रक्षेपास्त्र कार्यक्रम के परीक्षण केन्द्र के रूप में करता है।\n\nव्हीलर द्वीप भारत के पूर्वी तट से लगभग की दूरी पर बंगाल की खाड़ी में और चाँदीपुर के दक्षिण में लगभग की दूरी पर स्थित है। द्वीप की लम्बाई और क्षेत्रफल है। निकटतम पत्तन धमर है। \n", "id": "496748", "title": "व्हीलर द्वीप"}
{"url": "https://hi.wikipedia.org/wiki?curid=496760", "text": "सरवात पहाड़ियाँ\n\nसरवात पहाड़ () या सरात पहाड़ (), जिन्हें अरबी में जबाल अल-सरवात () कहते हैं, अरबी प्रायद्वीप के पश्चिमी तट के बराबर चलने वाली एक पर्वतमाला है। यह उत्तर में जोर्डन-सउदी अरब की सीमा से शुरू होकर सउदी अरब और यमन से गुज़रते हुए दक्षिण में अदन की खाड़ी तक पहुँचते हैं। यह हिजाज़ पहाड़ियों का हिस्सा माने जाते हैं।\n\nसरवात शृंखला का उत्तरी हिस्सा हिजाज़ क्षेत्र में स्थित है इसलिए इसे 'सरात अल-हिजाज़' कहते हैं। सरात अल-हिजाज़ के पहाड़ अधिकतर २,१०० मीटर से कम की ऊँचाई रखते हैं। शृंखला का मध्य भाग 'सरात असीर' और दक्षिणी भाग 'सरात अल-यमन' कहलाते हैं और इनके पहाड़ ३,३०० मीटर से ऊपर तक पहुँचते हैं। सरवात पहाड़ों का सबसे ऊँचा पहाड़ ३,६६६ मीटर ऊँचा जबल अल​-नबी शुएब पहाड़ है। यह यमन में स्थित और पूरे अरबी प्रायद्वीप का सबसे ऊँचा पहाड़ भी है। प्रमुख इस्लामी तीर्थ-स्थान मक्का और यमन की राजधानी सनआ दोनों ही सरवात पहाड़ी क्षेत्र में स्थित हैं।\n\nसरवात पहाड़ अरबी प्रायद्वीप की सबसे बड़ी पहाड़ी शृंखला है। इसके पहाड़ पत्थरीले हैं और उनपर जगह-जगह कुछ झाड़-पौधे उगे हुए हैं। कम आयु का होने से कई स्थानों पर चट्टानें और पत्थर नोकीले हैं, हालांकि अन्य जगहों पर हवा-पानी के प्रभाव से गोल भी हो चुके हैं।\n\nकुछ भूगोलशास्त्री यह मत रखते हैं कि सुदूर उत्तर में सीरिया और लेबनान के पहाड़ वास्तव में इसी शृंखला का सर्वोत्तरी छोर हैं, लेकिन दूसरे इस से असहमत हैं। सभी मानते हैं कि उत्तरी सउदी अरब में जोर्डन की सीमा से यह शुरू होते हैं फिर तट की बराबरी में दक्षिण की ओर चलते हैं। मदीना के पास आकर यह कम होकर ग़ायब से हो जाते हैं लेकिन थोड़ा ही दक्षिण में ताइफ़ के पास फिर शुरू हो जाते हैं। और दक्षिण में असीर प्रान्त में यह ऊँचाई पकड़ने लगते हैं और कुछ ऊँचाइयाँ ३,००० मीटर से ज़रा कम तक पहुँच जाती हैं। फिर भी यहाँ तक यह अलग-अलग पहाड़ियों की शृंखला कम और तिहामाह के तटवर्ती मैदान के पूर्व में स्थित एक ऊँचे पठार का किनारा ज़्यादा लगते हैं। जबल सौदा, यानि 'सौदा पहाड़' ('जबल' का अर्थ अरबी भाषा में 'पहाड़' होता है) यही स्थित है। यह सउदी अरब का सबसे ऊँचा पहाड़ माना जाता है और इसपर सर्दियों में कभी-कभी हलकी बर्फ़ भी पड़ जाती है।\n\nयमनी सरहद के पास सरवात अलग-अलग शिखरों में नज़र आने लगते हैं और यमनी पठार की तरफ चढ़ाई शुरू कर देते हैं। इस शृंखला के ३,००० मीटर से ऊँचे सभी पहाड़ यमन में हैं। शृंखला का सर्वोच्च शिखर जबल अल​-नबी शुएब (३,६६६ मीटर यानि १२,०२८ फ़ुट) यमन की राजधानी सनआ के पास स्थित है।\n\nसउदी अरब की सबसे अधिक बारिश इसी शृंखला पर पड़ती है।\n\n", "id": "496760", "title": "सरवात पहाड़ियाँ"}
{"url": "https://hi.wikipedia.org/wiki?curid=496783", "text": "मारिकाना के खनिकों की हड़ताल\n\nमारिकाना के खनिकों की हड़ताल या लोंमिन हड़ताल वर्ष 2012 में दक्षिण अफ़्रीका के मारिकाना क्षेत्र के पास एक खान में घटित अनधिकृत हड़ताल थी। मारिकाना रुस्टेनबर्ग शहर के समीप स्थित है जहाँ लोंमिन कम्पनी के स्वामित्व वाली प्लैटिनम की खान है। दक्षिण अफ़्रीकी पुलिस सेवा और हड़ताली खनिकों के बीच की हिंसक घटनाओं की एक श्रृंखला ने अन्तराष्ट्रीय समुदाय का ध्यान आकर्षित किया। इस हिंसक घटना में 36 खान श्रमिकों, दो पुलिस अधिकारियों और चार अन्य अज्ञात लोगों की मृत्यु हुई तथा 78 अन्य कार्यकर्ताओं और पुलिस कर्मचारियों को चोटें आई। लोंमिन हड़ताल के अलावा सम्पूर्ण दक्षिण अफ़्रीकी खनन क्षेत्र में भी अनधिकृत हड़तालें शुरू हो गईं।\n\n18 सितंबर को एक मध्यस्थ के संघर्ष विराम के लिए एक प्रस्ताव की घोषणा करते हुए कहा कि हड़ताली खनिक 22% वेतन वृद्धि, 2000 रेंड का एकमुश्त भुगतान स्वीकार कर चुकें हैं तथा 20 सितम्बर से काम पर लौट जाएँगे।\n\nविश्व कि सबसे बड़ी प्लैटिनम निर्माता कम्पनी एंग्लो अमेरिकन प्लैटिनम ने 5 अक्टूबर को घोषणा की अनुशासनात्मक सुनवाई में उपस्थित न होने के कारण वो अपने 12,000 श्रमिकों को काम से निकाल देगी।\n", "id": "496783", "title": "मारिकाना के खनिकों की हड़ताल"}
{"url": "https://hi.wikipedia.org/wiki?curid=496789", "text": "हाइल प्रान्त\n\nहाइल प्रान्त, जिसे अरबी में मिन्तक़ाह​ हाइल () कहते हैं, सउदी अरब के उत्तरी भाग में स्थित एक प्रान्त है। यह सउदी अरब के नज्द क्षेत्र में आता है और इसके उत्तर में अन-नफ़ूद का महान रेगिस्तान है।\n\nहाइल प्रान्त के इलाक़े में हज़ारों साल से लोग बस रहें हैं। यहाँ बहुत सी पुरातन स्थल हैं और ऐसी लिपियों में लिखाईयाँ मिली हैं जिन्हें इतिहासकार सभी समझ नहीं पाए हैं।\n\nसउद राजवंश, जिसके नाम पर पूरे देश का नाम 'सउदी अरब' पड़ा है, सन् १७४४ से पूरे अरबी प्रायद्वीप पर अपना क़ब्ज़ा बनाने की कोशिश कर रहा था। हाइल क्षेत्र को उस समय 'जबल शम्मार' (, अर्थ:शम्मार पहाड़ियाँ) कहा जाता था और यहाँ शम्मार क़बीलों का ज़ोर था। १७७९ में सउदी जबल शम्मार क्षेत्र में पहुँच गए और यहाँ के नख़लिस्तानी (ओएसिस) क्षेत्रों पर नियंत्रण कर लिया, जिनमें से हाइल शहर एक था। कुछ शम्मारी तो भागकर पास के महान नफ़ूद रेगिस्तान में छुप गए, जबकि कुछ ने सउदियों की अधीनता स्वीकार ली। आगे चलकर यहाँ से सउदी नियंत्रण हट गया और 'रशीद' परिवार का क़ब्ज़ा हो गया, जो सउदियों के कट्टर दुश्मन थे। अंत में १९२१ में ही जाकर यहाँ स्थाई सउदी नियंत्रण हुआ और यह क्षेत्र सउदी अरब का हिस्सा बना।\n\nहाइल प्रान्त में कृषि मुख्य व्यवसाय है। यहाँ पारंपरिक रूप से अनाज और खजूर उगाए जाते हैं। सरकार ने यहाँ सिंचाई का प्रबंध किया है जिस से अब अन्य चीज़ें भी उगाई जाती हैं, जैसे कि फल और ज़ैतून (ओलिव)।\n\n", "id": "496789", "title": "हाइल प्रान्त"}
{"url": "https://hi.wikipedia.org/wiki?curid=496798", "text": "कुलवंत सिंह विर्क\n\nकुलवंत सिंह विर्क (२० मई १९२१ - २४ दिसम्बर १९८७) समकालीन पंजाबी साहित्य के एक अग्रणी लेखक हैं। उन्होंने पंजाबी में और अंग्रेजी में भी बड़े पैमाने पर लिखा .उनकी कहानियों का रूसी और जापानी सहित कई अन्य भाषाओं में अनुवाद किया गया। लियो टालस्टाय की पोती नताशा टॉल्स्टॉय रूसी में और डॉ॰ ओसाका विश्वविद्यालय में भारतीय भाषाओं के प्रोफेसर तोमियो मीजोकामी द्वारा जापानी में अनुवाद किया गया। वह २० मई १९२१ को भारत में पंजाब प्रांत के शेखपुरा जिले में गांव फुल्ल्र्वान में पैदा हुए. उसके पिता आसा सिंह एक लैंडलार्ड थे और माँ ईश्वर कौर एक घर निर्माता .\n", "id": "496798", "title": "कुलवंत सिंह विर्क"}
{"url": "https://hi.wikipedia.org/wiki?curid=496800", "text": "विद्युत स्विचगीयर\n\nविद्युत शक्ति प्रणाली में विद्युत परिपथ को जोड़ने/तोड़ने वाली स्विचों, फ्यूजों, तथा परिपथ त्रोटक आदि को सम्मिलित रूप से वैद्युत स्विचगीयर (switchgear) कहते हैं। इनका उपयोग विद्युत शक्ति प्रणाली को नियंत्रित करने, संरक्षित करने तथा विलगित करने (isolate) के लिए किया जाता है। विद्युत परिपथ को तोड़ने की आवश्यकता मुख्यतः दो कारणों से होती है- \n\nअतः विद्युत स्विचगीयर बहुत महत्वपूर्ण हैं क्योंकि इनका सम्बन्ध विद्युत प्रदाय (electricity supply) की उपलब्धता, विश्वसनीयता तथा उपकरणों की सुरक्षा से जुड़ा है।\n\n\n", "id": "496800", "title": "विद्युत स्विचगीयर"}
{"url": "https://hi.wikipedia.org/wiki?curid=496801", "text": "घाची\n\nक्षत्रिय घाँची एक क्षत्रिय जाति है, ये लोग गुजरात के पाटण के राजा सिद्धिराज \"राजा जयसिंह सौलंकी\" के वंशज है और उनके रिश्तेदार को ही वर्तमान मे क्षत्रिय(घाँची) जाति से पहचाना जाता है व क्षत्रिय(घाँची) समाज के संस्थापक राजा जयसिंह के भाई कुमारपाल सिंह व वेलसिंह भाटी के नेतृत्व मे 189 क्षत्रिय(राजपूत) गोत्र के सरदारो ने जिनकी गोत्रे चौहान,रणबंका राठौड़ ,जस्सा भाटी,सौलंकी, प्रतिहार परिहार, परमार,पंवार,देवड़ा, बोराणा,व गेहलोत,आदि जो की जिन्होंने वेलागिरि आकर अपने समाज के कायदा कानुन बनाए व क्षत्रिय राजकुल गुरुओ द्वारा हवन करके समाज मे मॉस व मध(शराब) को पूर्ण प्रतिबंधित किया तथा क्षत्रिय(घाँची)समाज के औरतो का पहनावा पूर्ण क्षत्रिय/राजपूती पहनावा है इनमें महिलाएं आज भी राजस्थान के राजपूतो की तरह नाक में बाली व हाथ मे चूड़ा पहनती है क्षत्रिय(घाँची) जाति का पहनावा गुजरात व राजस्थान के राजपूतो के समान मिश्रीत पहनावा है राजस्थान के तीन संभागों मे फेल गये जिनमें जोधपुर संभाग,पाली संभाग, जालोर संभाग, है व इन संभागों के ही शहरों व गाँवो में जो कि सुमेरपुर,सिरोही, बालोतरा संभागों में फैल गये क्षत्रिय(घाँची)जाति राजस्थान के इन तीन संभागों में ही रहती है और कही भी क्षत्रिय(घाँची) जाति की कोई शाखा नही है क्षत्रिय(घाँची) क्षत्रिय वर्ण की जाति है जिसका जाति नाम भी क्षत्रिय ही है यह जाति 11वी शताब्दी मै अपने क्षत्रिय स्वाभिमान व आन-बान और शान के लिये अपनी मातृभूमि छोड़कर राजस्थान आगये पर अपनी क्षत्रिय जातिगत पहचान को वर्तमान में भी बनाये हुए है क्षत्रिय(घाँची)समाज क्षत्रिय जाति होने के कारण आज भी अपनी जाति क्षत्रिय(घाँची) लिखते है वर्तमान मे केवल राजपूत जाति व क्षत्रिय(घाँची) ही अपने आप को क्षत्रिय जातिया बताती है क्षत्रिय(घाँची) जाति ने समय के अनुसार क्षत्रिय से राजपूत लिखना शरू नही क्या क्योंकि 11वी शताब्दी में राजपूत शब्द नही था व गुजरात की क्षत्रिय जाति होने के कारण क्षत्रिय(घाँची) नाम ही रखा व इसमे कोई परिवर्तन नही किया।\n", "id": "496801", "title": "घाची"}
{"url": "https://hi.wikipedia.org/wiki?curid=496807", "text": "शक्ति प्रणाली का संरक्षण\n\nशक्ति तंत्र का संरक्षण (Power system protection) विद्युत शक्ति प्रणाली की शाखा है जिसके अन्तर्गत विभिन्न वैद्युत दोषों (फाल्ट्स) की स्थिति में विद्युत उपकरणों की सुरक्षा एवं विद्युत प्रदाय का सातत्य (कांटिन्युइटी) सुनिश्चित करने से समब्धित विषय आते हैं।\n\nबड़े बड़े जनित्रों, लाइनों तथा मीनारों के सिवाय विद्युत् संभरण के महत्वपूर्ण अंग बहुत से छोटे छोटे संघटक भी होते हैं, जो नियंत्रण (control) तथा संरक्षण (protection) के काम आते हैं। बस्तुत:, इन्हीं के द्वारा विश्वसनीय संभरण संभव होता है और इसलिए ये किसी भी बड़े संघटक से कम महत्व के नहीं होते। \n\nवोल्टता को स्थिर रखने के लिए स्वचालित वोल्टता नियंत्रक (automatic voltage regulator) प्रयुक्त किए जाते हैं। इसी प्रकार भार, शक्ति गुणांक (power factor) तथा आवृत्ति के नियंत्रण के लिए दूरस्थ नियंत्रित (remote controlled) नियंत्रकों की व्यवस्था होती है, जिनकी सहायता से नियंत्रण इंजीनियर (control engineer), नियंत्रण कक्ष (control room) में बैठा तंत्र का नियंत्रण कर सकता है। रक्षण के लिए विविध प्रकार के रिले होते हैं, जा दोष की स्थिति में परिपथ को स्वयं खोल देते हैं और मूल्यवान सज्जा को क्षति से बचाते हैं। अतिभार की दशा में अतिभार रिले (overload relay), भूमिदोष की स्थिति में भूमि लीक रिले (earth leakage relay) तथा इसी प्रकार दूसरे प्रकार के दाषों में विभिन्न प्रकार के रिले की व्यवस्था होती है। ये रिले परिपथ विच्छेदक (circuit breaker) को प्रचालित कर, परिपथ को खोल देने में समर्थ होते हैं। ये साधारणतया बहुत ही कम समय में काम करते हैं। इनका व्यवस्थापन इस प्रकार किया जाता है कि ये केवल दोषी परिपथ को ही खोलें और, जिन प्रभावों में दोष न हो, उन्हें यथासंभव चालू रहने दें। इस प्रकार इनके चालन में विश्वसनीयता के साथ उपयुक्त वरणात्मक (selective) गुण भी रखा जाता है, जिससे दोषी परिपथों के साथ साथ निर्दोष परिपथों को भी बंद न होना पड़े।\n\nपरिपथ विच्छेदक भी विभिन्न प्रकार के होते हैं। अल्प वोल्टता लाइनों के लिए बहुधा वायु विच्छेदक (air break) स्विच ही प्रयुक्त किए जाते हैं, क्योंकि ये सस्ते तथा सरल होते हैं। इनमें एक स्थिर अंशक तथा एक चलन अंशक होता है, जिनके संस्पर्श से परिपथ बंद किया जा सकता है और हटाने से खोला जा सकता है। इनका मुख्य अलाभ यह है कि खोलते अथवा बंद करते समय दोनों संस्पर्शकों के बीच जो चाप (arc) बन जाता है, उसके हानिकारक प्रभावों से बचने की कोई व्यवस्था नहीं होती। स्पष्टतया ऐसे स्विच उच्च वोल्टता लाइनों के लिए नहीं प्रयुक्त किए जा सकते। उनमें प्रयुक्त होनेवाले परिपथ विच्छेदक सामान्यत: तेल प्ररूप (आयल टाइप) के होते हैं, जिनमें परिपथ को तेल के अंदर ही खोला अथवा बंद किया जाता है। इस प्ररूप के परिपथ विच्छेदक में स्थिर और चलन अंशक दोनों ही तेल की टंकी के अंदर होते हैं। तेल अच्छे विद्युतरोधी माध्यम की व्यवस्था करने के साथ साथ, उत्पन्न होनेवाले चाप को भी बुझाने में सहायक होता है और उसके हानिकारक प्रभावों से बनाता है। ऐसा करने के लिए बहुत से परिपथ विच्छेदकों में विशेष व्यवधान भी किए जाते हैं। साथ ही अल्प वोल्टता तथा अतिभार (overload) संरक्षण युक्तियों (protective devices) की भी इन्हीं में ही व्यवस्था कर दी जाती हैं।\n", "id": "496807", "title": "शक्ति प्रणाली का संरक्षण"}
{"url": "https://hi.wikipedia.org/wiki?curid=496810", "text": "मक्का प्रान्त\n\nमक्का प्रान्त, जिसे औपचारिक अरबी में मिन्तक़ाह​ मक्काह अल-मुकर्रमा () कहते हैं, सउदी अरब के पश्चिमी हिजाज़ क्षेत्र में लाल सागर के तट के साथ स्थित एक प्रान्त है। यह सउदी अरब का सबसे अधिक जनसँख्या वाला प्रान्त है और इसकी राजधानी इस्लाम का सबसे पवित्र शहर मक्का है। इस प्रान्त का सबसे बड़ा शहर जद्दा है, जो पूरे सउदी अरब का सब से मुख्य बंदरगाह और आर्थिक केंद्र भी है।\n\nसरवात पहाड़ियाँ मक्का प्रान्त से गुज़रती हैं और इस प्रान्त का ताइफ़ शहर उन्हीं में स्थित है। यहाँ का मौसम गर्मियों में अच्छा रहता है इसलिए सउदी सरकार गर्मियों में अपनी राजधानी रियाद से हटाकर यहाँ केन्द्रित कर लेती है। इसलिए ताइफ़ को सउदी अरब की 'ग्रीष्मकालीन राजधानी' कहा जाता है।\n\nमक्का प्रान्त १३ ज़िलों (मुहाफ़ज़ाह) में बंटा हुआ है:\n\n", "id": "496810", "title": "मक्का प्रान्त"}
{"url": "https://hi.wikipedia.org/wiki?curid=496840", "text": "परिपथ विच्छेदक\n\nपरिपथ विच्छेदक या 'परिपथ वियोजक' (सर्किट ब्रेकर / circuit breaker) स्वतःचालित वैद्युत स्विच है जो दोष (फाल्ट) आदि की दशा में कार्य करता है जिससे दोषी भाग स्वस्थ भाग से अलग कर दिया जाता है और दूसरे उपकरण खराब होने से बच जाते हैं। इसका मूल काम दोषपूर्ण स्थिति की पहचान करके दोषी भाग को जाने वाली विद्युत शक्ति को शीघ्रातिशीघ्र काट देना है। फ्यूज से यह इस मामले में अलग है कि इसे रिसेट करके पुनः विद्युत प्रदाय चालू किया जा सकता है। \n\nपरिपथ विच्छेदक भिन्न-भिन्न आकार, क्षमता, एवं प्रकार के होते हैं। \n\nपरिपथ विच्छेदकों के वर्गीकरण के कई आधार हो सकते हैं-जैसे उनकी वोल्टता श्रेणी, संरचना का प्रकार, विच्छेद करने की विधि आदि।\n\n\n\n\n", "id": "496840", "title": "परिपथ विच्छेदक"}
{"url": "https://hi.wikipedia.org/wiki?curid=496846", "text": "कोटर (कस्बा)\n\nकोटर कस्बा एक नगर पंचायत है, जो कि हिन्दुस्तान में मध्य प्रदेश राज्य के सतना जिले में स्थित है।\n", "id": "496846", "title": "कोटर (कस्बा)"}
{"url": "https://hi.wikipedia.org/wiki?curid=496851", "text": "असीर प्रान्त\n\nअसीर प्रान्त, जिसे औपचारिक अरबी में मिन्तक़ाह​ असीर () कहते हैं, सउदी अरब के दक्षिणपश्चिम कोने में स्थित एक प्रान्त है। इसकी एक छोटी सी सरहद यमन के देश के साथ भी लगती है। असीर प्रान्त का नाम यहाँ रहने वाले क़बीलों के एक परिसंघ के ऊपर पड़ा है। राजधानी अबहा के अलावा ख़मीस मुशैत​, क़लाआत बीशाह और बारिक़​ यहाँ के कुछ अन्य प्रमुख शहर हैं।\n\nअसीर क्षेत्र एक ऊँचे पठार पर स्थित है जहाँ बाक़ी सउदी अरब से अधिक बारिश पड़ती है। सरवात पहाड़ियाँ इस प्रान्त से गुज़रती हैं और देश का सबसे ऊँचा पहाड़, जबल सौदाह, इसी प्रान्त में स्थित है। यह वर्षा मुख्य रूप से साल में दो बार गिरती है - पहले मार्च-अप्रैल में और फिर गर्मियों में। तापमान बहुत गिरता-उतरता है। दोपहर में अक्सर ३० °सेंटीग्रेड से ज़्यादा गर्मी होती है जबकि प्रातकाल में शुन्य के आसपास जा सकता है। सुबह के समय कोहरा पड़ना आम है। बारिश और कोहरे से पानी उपलब्ध होने के कारण यहाँ कुछ क्षेत्रों पर घने कोणधारी (कोनिफ़ेरस​) वन भी मोजूद हैं, हालांकि हवा और सूरज को खुले पत्थरीले क्षेत्रों पर बहुत शुष्की रहती है। असीर में गेंहू और फलों की खेती चलती है और आधुनिक काल में सिंचाई अच्छी होने से इस में विस्तार हुआ है।\n\nअसीर प्रान्त ६ ज़िलों (मुहाफ़ज़ाह) में बंटा हुआ है:\n\nअसीर प्रान्त के लोग इसी इलाक़े में प्राचीनकाल से बसने वाले क़बीलों के वंशज हैं। इनमें 'असीर' या 'असरयाह' नामक क़बीलियाई परिसंघ शामिल है जिनके नाम पर पूरे क्षेत्र का नाम पड़ा है। इनके अलावा यहाँ क़हतान, बारिक़ / बारेग, बल-गर्न, शहरान, बनी शहर, रिजाल अलमा, रिजाल अल-हज्र, बल-असमार, बल-अहमर और अन्य क़बीले भी यहाँ बसते हैं। यहाँ के लोग आपस में अरबी भाषा की कुछ प्राचीन उपभाषाएँ बोलते हैं। असीर के लोग अपने निवास- स्थान के हिसाब से तीन गुटों में बांटे गए हैं: ऊँचे पठार के 'सरात' क़बीले (क्योंकि सरवात पहाड़ों को सरात भी कहा जाता है), तिहामाह क़बीले (तिहामाह लाल सागर के तटवर्ती मैदान का नाम है) और पूर्वी रेगिस्तानी क्षेत्र में बसने वाले बदियाह क़बीले। बहुत से बड़े क़बीलों में सरात, तिहामाह और बदियाह शाखाएँ होती हैं। पहाड़ी क्षेत्रों में बसने वालों के तौर-तरीक़े नज्द क्षेत्र के लोगों से मिलते-जुलते हैं।\n\nअसीर की आबो-हवा और संस्कृति पड़ौसी यमन जैसी है। यहाँ के समाज में क़बीलाई रीति-रिवाजों का सख़्ती से पालन किया जाता है हालांकि यहाँ की धार्मिक परम्परा नज्द क्षेत्र जितनी कड़ी नहीं मानी जाती। यमन की तरह यहाँ भी भारी बारिश होती है इसलिए इस इलाक़े के घर व अन्य निर्माण यमन की तरह दिखते हैं। यह क्षेत्र बाक़ी सउदी अरब से इसलिए भी अलग हैं क्योंकि यहाँ तेल का खनिज नहीं निकला है, जिस से यहाँ के शहर-बस्तियों का वैसा आधुनिकरण नहीं हुआ है जैसा कि सउदी अरब के अन्य हिस्सों में नज़र आता है। बहुत से सउदी लोग इस अलग वातावरण का और गर्मियों में अच्छे मौसम का आनंद लेने के लिए अबहा शहर में पर्यटन करते हैं, जिस से अबहा में थोड़ा-बहुत आर्थिक विकास हुआ है।\n\n", "id": "496851", "title": "असीर प्रान्त"}
{"url": "https://hi.wikipedia.org/wiki?curid=496870", "text": "गोरे लाल मनीषी\n\nगोरे लाल मनीषी (Gorelal Manishi) का जन्म 1 जनवरी 1944 ई. को बिहार के भागलपुर जिले के एक छोटे से गाँव खानपुर माल के एक मध्यम किसान परिवार में हुआ था। \n\n= माता-पिता=\nउनके माता-पिता उनके जन्म के ठीक पहले बगल के भीखनपुर गाँव से खानपुर गाँव में आ बसे थे जहाँ वे पले – बढ़े. जब दो बरस के थे, पिता, नारायण सिंह का देहांत हो गया. अपनी माता के संरक्षण में वे पले-बढ़े और अपने कैरियर के उच्चतम शिखर तक पहँचे. उनकी माता मुंदरी देवी एक अशिक्षित परन्तु प्रबंधन कुशल महिला थीं जो अपने समय में ग्रामीण और कृषि प्रबंधन कौशलता के लिये बहुत मशहूर थीं।\n\n=शिक्षा,नौकरी व कैरियर =\nस्व. गोरे लाल मनीषी की प्रारंभिक स्कूल की पढ़ाई निकटवर्ती गाँवों, इंगलिश खानपुर तथा करहरिया में हुई. कॉलेज की पढ़ाई सुलतानगंज और भागलपुर में हुई. उन्होंने भागलपुर अभियंत्रण महाविद्यालय से असैनिक अभियंत्रण (स्नातक) (Civil Engineering - Degree) की शिक्षा प्राप्त कर जल संसाधन विभाग, बिहार में लगभग 29 बर्षोंं तक विभिन्न योजनाओं यथा उत्तरी कोयल नदी घाटी परियोजना, पश्छिमी कोशी नहर परियोजना, स्वर्णरेखा परियोजना आदि में विभिन्न पदों पर कार्य किया. बिहार अभियंत्रण सेवा की नौकरी से उन्होंने स्वेच्छा से सेवा निवृति ली. नौकरी करते हुये उन्होंने कानून की डिग्री भी ली. \n\nवे बिहार सरकार द्वारा गठित कोसी बाँध कटाव ज्यूडिसियल जाँच कमीशन (Kosi Bund Erosion Judicial Enquiry Commission) के बोर्ड मेम्बर भी रहे. \n\n=सूचना का अधिकार अभियान =\nअपने जीवन के अंतिम बारह बरस,एक व्यापक अभियान छेड़ कर राज्य और राष्ट्रीय स्तर पर सूचना का अधिकार अभियान शुरू कर लोगों के बीच जागरूकता फैलाने का काम करते रहे. . अरविंद केजरीवाल , अरुणा रॉय. मनीष सिसौदिया. रूपेश,अरशद अजमल, संदीप पांडेय, कामायनी, और कई अन्य लोगों के साथ मिलकर, उन्होंने सूचना अधिकार अधिनियम के लिए अभियान शुरू किया, जो जल्दी ही एक मूक सामाजिक आन्दोलन बन गया, दिल्ली में सूचना अधिकार अधिनियम को 2001 में पारित किया गया और अंत में राष्ट्रीय स्तर पर भारतीय संसद ने 2005 में सूचना अधिकार अधिनियम (आरटीआई) को पारित कर दिया।\n\n=सांगठनिक योगदान =\nअपनी इमानदारी, निर्भीकता एवं संघर्षशीलता के कारण स्व. मनीषी को जमशेदपुर परिक्षेत्र में लागातार पाँच बर्षों तक बिहार अभियंत्रण सेवा संघ (BESA) के सचिव के रूप में कार्य करने का गौरव प्राप्त हुआ. बर्ष 1996-97 में आम सदस्यों की स्वतः स्फूर्त पसंद होने के कारण बिहार अभियंत्रण सेवा संघ (BESA) के अध्यक्ष निर्वाचित हुए। \n\n= सामाजिक एवं जन सरोकार = \nश्री मनीषी ने ग्रामीण जनता के बीच विज्ञान एंव तकनीकि का जनपक्षीय अनुप्रयोग में इनकी खास रुचि होने के कारण ये भारत ज्ञान – विज्ञान समिति से जुड़े एवं विभिन्न स्थलों पर अवैतनिक कार्य किया. आजादी बचाओ आंदोलन, सूचना का अधिकार अभियान, . स्वदेशी अभियान, लोक अधिकार संगठन आदि सामाजिक एंव जन सरोकार हेतु कार्यरत संस्थाओं में महत्वपूर्ण भूमिका का निर्वाहन किया.\n\nगोरे लाल मनीषी आजादी बचाओ आन्दोलन के संस्थापक तथा अर्न्तराष्ट्रीय स्तर के गणितज्ञ डा॰ बनवारी लाल शर्मा के प्रमुख सहयोगियों में से थे. श्री शर्मा के साथ श्री मनीषी देश भर में भ्रमण करते थे और विभिन्न आर्थिक-सामाजिक विषयों पर भाषण देते थे। इसके अतिरिक्त वे आम लोगों एवं विद्यार्थियों के साथ मिलकर बहुराष्ट्रिय कम्पनियों के विरुद्ध आन्दोलन एवं विरोध प्रदर्शन भी करते थे। उल्लेखनीय है कि भारत में बहुराष्ट्रीय कम्पनियों की सक्रियता बढ़ रही थी। निजीकरण, वैश्वीकरण एवं उदारीकरण के बढ़ते दुःप्रभाव के खिलाफ देश में लोगों-युवाओं-छात्रों केा संगठित करने वाला सम्भवतः यह पहला अहिंसक आन्दोलन है जो आज भी उसी तेवर और उत्साह से सक्रिय है। सन् 2001 में प्रो॰ शर्मा के नेतृत्व में आजादी बचाओ आन्दोलन ने बहुराष्ट्रीय कम्पनियों के खिलाफ पहले 300 कि॰मी॰ लम्बी मानव श्रृंखला, फिर वर्ष 2003 में 1000 कि॰मी॰ वृत्ताकार मानव श्रृंखला बनाकर ऐतिहासिक विरोध दर्ज किया। श्री मनीषी की इसमें काफी सक्रिय भागीदारी रही थी. \n\n=लेखन=\nइ. मनीषी अंगिका भाषा के प्रसिद्ध साहित्यकार थे एवं हिंदी में ज्वलंत सामयिक बिषयों एवं भ्रष्टाचार विरोधी बिषयों पर उनकी बेबक लेखनी निर्भिकता से चलती थी.\n\n=जीवन शैली=\nउनका खुद का जीवन, उनका लेखन और सामाजिक कार्यों में उनकी भागीदारी, इमानदारी, राष्ट्रीयता, भ्रष्टाचार उन्मूलन और समाज के उत्थान के लिए समर्पित था. महात्मा गाँधी, राम मनोहर लोहिया और अरविंद घोष के वे सच्चे अनुयायी थे. सरकारी तंत्र में व्याप्त भ्रष्टाचार के विरूद्ध सदा आवाज बुलंद करते रहे.अपने आदर्शवादी विचारों एवं दार्शनिक अभिरूचियों के कारण श्री अरविंद आश्रम, पांडिचेरी से इनका संपर्क लंबे समय तक रहा.इ. मनीषी का मानना था कि भ्रष्ट व्यवस्था में आमूल-चूल परिवर्तन से ही अभियंताओं एवं तकनीकी विशेषज्ञों की मेधा तथा सृजनशीलता का जनहित में पूर्ण उपयोग संभव है. \n\n=निधन= \nइ. मनीषी अपने आदर्शों एवं निर्भीकता के साथ भ्रष्टाचार विरोधी संघर्ष की उत्कृष्ट मिशाल पेश कर, कैंसर से परास्त होकर 30 सितंबर 2012 को हमें अलविदा कह गये. \n\n=सम्मान=\nमरणोपरांत, इ. गोरे लाल मनीषी को उनके उत्कृष्ट कार्यों के लिये'अभियंता रत्न'से सम्मानित किया गया. अभियंता दिवस 15 सितंबर - 2014 के अवसर पर बिहार अभियंत्रण सेवा संघ (BESA) द्वारा राजधानी पटना में आयोजित एक भव्य सामारोह में राज्य के पथ निर्माण मंत्री श्री ललन सिंह ने इस सम्मान को उनके ज्येष्ठ पुत्र को सुपुर्द किया. \n\n= संदर्भ =\n", "id": "496870", "title": "गोरे लाल मनीषी"}
{"url": "https://hi.wikipedia.org/wiki?curid=496871", "text": "बनवारी लाल शर्मा\n\nबनवारीलाल शर्मा ( २० मई १९३५ - २६ सितम्बर २०१२) एक प्रसिद्ध गाँधीवादी, जाने-माने गणितज्ञ, पूर्व प्रोफेसर एवं विभागाध्यक्ष - गणित, इलाहाबाद विश्वविद्यालय तथा आजादी बचाओ आंदोलन के राष्ट्रीय संयोजक थे। डा0 शर्मा का जन्म भारत के उत्तर प्रदेश राज्य के जिला आगरा में टूण्डला के पास बंथल गांव में हुआ था। उनकी प्राथमिक शिक्षा गांव में तथा आगे की शिक्षा इलाहाबाद में हुई। डा0 शर्मा ने पेरिस यूनीवर्सिटी से डाक्टरेट की उपाधि ग्रहण की और अन्तर्राष्ट्रीय गणित परिषद के 6 वर्ष तक अध्यक्ष भी रहे। वे आजादी बचाओ आन्दोलन के प्रखर वक्ता थे, जो देश भर में भ्रमण करते थे और विभिन्न आर्थिक-सामाजिक विषयों पर भाषण देते थे। इसके अतिरिक्त वे आम लोगों एवं विद्यार्थियों के साथ मिलकर बहुराष्ट्रिय कम्पनियों के विरुद्ध आन्दोलन एवं विरोध प्रदर्शन भी करते थे। उन्होंने अपने जीवनकाल में स्वतंत्रता की रक्षा हेतु 19 माह जेल में भी गुजारे और अनेक महत्वपूर्ण पुस्तकें भी लिखीं। प्रो॰ बनवारी लाल शर्मा नई आजादी उद्घोष नामक पत्रिका के सम्पादक थे। नई आजादी उद्घोष पत्रिका देश में बहुराष्ट्रीय कम्पनियों के खिलाफ आन्दोलन की सर्वाधिक प्रसार वाली पत्रिका है जिसे हिन्दी के अलावे अंग्रेजी में भी प्रकाशित किया जाता है। प्रो॰ शर्मा ने बहुराष्ट्रीय उपनिवेशवाद के खिलाफ दुनियां में चल रहे आन्दोलनों के कई साहित्य का भी अनुवाद किया है। उनके पसन्द की पुस्तकों में ग्लोबल कान्सपिरेसी (लेखक.निकोला एम निकोलोव), ह्नेन कारपोरेशन रूल्स द वर्ल्ड (लेखक. डेविड कार्टन) आदि प्रमुख हैं। प्रो॰ शर्मा ने इन पुस्तकों का हिन्दी में अनुवाद भी किया और आज यह पुस्तकें देशभर में आन्दोलनकारियों की पसन्दीदा पुस्तकों में शुमार है। प्रत्यक्षदर्शी बताते हैं कि अन्तिम समय में प्रो॰ शर्मा के अन्तिम वाक्य थे- ‘‘धोखेबाजों से सावधान रहना, देश के स्वाभिमान की रक्षा अपने प्राणों से भी ज्यादा जरूरी हैं।’’ उनका निधन 26 सितम्बर, 2012 को चंडीगढ़ में हुआ था।\n\n=संदर्भ=\n", "id": "496871", "title": "बनवारी लाल शर्मा"}
{"url": "https://hi.wikipedia.org/wiki?curid=496878", "text": "साठा प्रथा\n\nसाठा प्रथा राजस्थान मे प्रचलित है, इसमे दो परिवार की नारी को समाज के बंन्घन मे झकडा जाता है। जिससे तंग आकर नारी आत्म हत्या भी कर लेती है। साठा प्रथा मे दो परिवार मे सहजातिय विवाह होता है। यानि की उनकी बेटी का विवाह अपने घर मे और अपनी बहन का विवाह उनके घर मे ! इसको विवाह न कह कर एक प्रकार का सौदा या साठा कहा जाता है1 साठा प्रथा मे अपनी बेटी को ससुराल मे तंग किया जाता है वैसा का वैसा उनकी बेटी को भी तंग किया जाता है। नतिजा ये कि कोई एक तलाक देती है तो दुसरी भी तीन महिने के गर्भ के साथ पिहर मे बैठ जाती है और अपने माँ बाप के साथ मिलकर भुःर्ण हत्या तक कर देती है। कभी कभी पिहर मे बैठी बेटी अपने पति के वियोग मे आत्म हत्या भी कर लेती है। साठा प्रथा मे दोनो परिवार की बेटिया रिश्तो मे ज्यादा जकडन देख कर अपना मानसिक सन्तुलन बिगाड देती है। साठा प्रथा सति प्रथा का रुप, फिर भी राजस्थान सरकार चुप ?", "id": "496878", "title": "साठा प्रथा"}
{"url": "https://hi.wikipedia.org/wiki?curid=496899", "text": "कोसेलाव\n\nकोसेलाव एक गाँव है जो राजस्थान के पाली जिले मे है। \n", "id": "496899", "title": "कोसेलाव"}
{"url": "https://hi.wikipedia.org/wiki?curid=496913", "text": "ट्राइऐसिक युग\n\nट्राइएसिक (Triassic) भूवैज्ञानिक काल है जिसका विस्तार लगभग 250 से 200 Ma (million years ago) तक है। यह मध्यजीव कल्प के पहला युग है। \n\nराइऐसिक प्रणाली (Triassic System) पुराजीवकल्प के अपराह्न मे पृथ्वी की भौगोलिक और भौमिकीय स्थिति में अनेक परिवर्तन हुए। साथ ही जीवविकास का एक नया क्रम आरंभ हुआ, जिसमें आधुनिक वर्ग के पूर्वज जीव भी थे। उन जीवों का, जो पुराजीवकल्प में अत्यधिक संख्या में थे, विलोप हो गया और उनके स्थान पर नए जीव प्रकट हुए। इन्हीं कारणों से इस युग को शैलस्तर-क्रम-विज्ञान में एक नवीन कल्प का प्रारंभ माना जात है। इस कल्प को मध्य-जीव-कल्प कहते हैं। इस कल्प के अंतर्गत तीन युग आते हैं, जिन्हें ट्राइऐसिक, जुरैसिक और क्रिटेशियस कहते हैं। ट्राइऐसिक युग इनमें सबसे प्राचीन है।\n\n१८३४ ई. में दक्षिण-पश्चिमी जर्मनी में स्थित इस प्रणाली के तीन शैलसमूहों के आधार पर फॉन एलबर्टो ने इस प्रणाली को ट्राइऐसिक नाम दिया।\n\nइस युग के निक्षेप मुख्य रूप से दक्षिण-पश्चिम जर्मनी, दक्षिण-पूर्वी यूरोप, मध्य एशिया, हिमालय प्रदेश, चीन, यूनान, न्यूजीलैंड, उतरी अमरिका के पश्चिमी भाग, दक्षिण अमरीका के पश्चिमी भूभाग, स्पिट्सवर्ग ओर बीयर टापू में मिलतें हैं। इस समय जल के दो भाग थे। एक दक्षिण में, जो मेक्सिको से लेकर ऐटलांटिक होता हुआ वर्तमान भुमध्य सागर, हिमालय प्रदेश, दक्षिण चीन, यूनान, हिंदचीन, मलाया द्वीप सागर, न्यूजीलैंड ओर न्यू केलिडोनिया तक फैला था। इसे टेथिस सागर कहतें हैं। दूसरा उतरी समुद्र, जो ऐलैस्का से होता हुआ उतरी ग्रीनलैंड, उतरी ध्रुव, आल्टिक प्रदेश, उतरी-पूर्वी साइबीरिया और मंचूरिया तक फैला था, पृथ्वी का शेष भाग \nस्थल था।\n\nइस युग में दो मुख्य प्रकार के शैलनिक्षेप मिलते हैं। पहले समुद्री और दुसरे महाद्वीपीय। भारत में इस प्रणाली के अंतर्गत दो प्रकार के शैलसमूह मिलते हैं। एक समुद्री निक्षेप जो हिमालय प्रदेश के स्पिटी, कुँमायू गढ़वाल, कश्मीर और एवरेस्ट प्रदेश में स्थ्ति हें। दुसरे अक्षार जलीय निक्षेप, जो नदियों की लाई हुई मिट्टी से बने हैं। ये भारतीय प्रायद्वीप की गोंडवान संहित में पाए जातें हैं। स्पिटी घाटी में ये शैलसमूह ३,५०० फुट से भी मौटे स्तरों के बने हें ओर इनमें विभिन्न वर्ग के अरीढ़धारी जीव, जिनमें ऐमोनायड (ammonoids) मुख्य हैं, मिलतें हैं। संसार के स्तरशैल में भरतीय शैलसमूह कुछ भिन्न हैं, क्योकि भरतीय स्तरशैल में मध्य-जीव-कल्प नहीं हैं। उसकी जगह आर्य कल्प ही आ जाता है, जो अपर कार्बोंनिफेरस युग के उपरांत शुरू होता हैं। फिर भी जीवविकास की दृष्टि से और भीमक्रीय पविर्तनों से, यह यथार्थ रूप से विदित होता हें कि हिमालय प्रदेश की ट्राइऐसिक प्रणाली दक्षिण-पूर्वी यूरोप के ट्राइऐसिक शैलसमूहों से बहुत मिलती जुलती हैं। \n\nमध्य एशिया, हिमाचल प्रदेश, चीन, यूनान, न्यूजीलैंड, उत्तरी अमरीका के पश्चिमी भूभाग, स्पिट्रासबर्ग और बीयर टापू में मिलते हैं। इस समय जल के दो भाग थे। एक दक्षिण में, जो मेक्सिको से लेकर ऐटलांटिक होता हुआ वर्तमान भूमध्य सागर, हिमालय प्रदेश, दक्षिणी चीन, यूनान, हिंदचीन, मलाया द्वीप समूह, न्यूजीलैंड और न्यू कैलिडोनिया तक फैला था। इसे टेथिस सागर कहते हैं। दूसरा उत्तरी समुद्र, जो ऐलैस्का से होता हुआ उत्तरी ग्रीन लैंड, उत्तरी ध्रुव, बाल्टिक प्रदेश, उत्तर पूर्वी साइबीरिया और मंचूरिया तक फैला था, पृथ्वी का शेष भाग स्थल था।\n\nपुराजीव कल्प के अनेक जीवजंतु, जैसे ट्राइलोबाइट (Trilobites), ग्रैप्टोलाइट (Graptolites), पैलीयोएकिनॉइड (Palacecohinoids), इस युग में विलुप्त हो गए थे। इनकी जगह नए जीवों का जिनमें ऐमोनॉयड (Ammonoids) मुख्य है, प्रादुर्भाव हुआ। इस वर्ग के जीवों का इतना बाहुल्य था कि समस्त ट्राइऐसिक प्रणाली का स्तर वर्गीकरण इन्हीं के आधार पर हुआ है। प्रवालों में इस समय नए प्रकार के छह धारीवाले प्रवाल विशेष रूप से पाए जाते थे। अन्य रीढ़रहित जीवों में ब्रैकियोपाड (Brachiopods) और लैमिलीब्रैंक (Lamelli branchs) का स्थान मुख्य था।\n\nट्राइऐसिक युग वस्तुत: 'रेगनेवाले जीवों का युग' माना जाता है। इस समय स्थल और उथले जल में उन्हीं की प्रधानता थी। इनमें घड़ियाल और डाइनोसार वर्ग के जीव विशेष रूप से मिलते थे। इसी युग में सर्वप्रथम स्तनधारी जीवों का विकास हुआ। वनस्पति में इस समय वोल्टसिया (Voltzia), साइकेड (cycades) और टेरोफाइलम (pterophyllum) प्रधान थे।\n\n", "id": "496913", "title": "ट्राइऐसिक युग"}
{"url": "https://hi.wikipedia.org/wiki?curid=496929", "text": "केक‍य\n\nकेकय\n\nकेकय (जिसे कैकेय, कैकस या कैकेयस नाम से भी जाना जाता है) एक प्राचीन राज्य था, जो अविभाजित पंजाब से उत्तर पश्चिम दिशा में गांधा और व्यास नदी के बसा था। यहां के अधिकांश निवासी केकय जनपद के क्षत्रीय थे। [1] अतः कैकेयस कहलाते थे। कैकेय लोग प्रायः मद्र देश, उशीनर देश या शिवि प्रदेश के लोगों के संबंध में रहते थे और सभी संयुक्त रूप से वाहिका देश में आते थे। ये वर्णन पाणिनि के अनुसार है। [2] केकय देश का उल्लेख रामायण में भी आता है। राजा दशरथ की सबसे छोटी रानी कैकेयी और उसकी दासी मंथरा केकय देश की ही थी।\n\nभौगोलिक स्थिति\n\nबहुत से पुराणों में कैकेय वासियों को गंधर्व, यवन, शक, परद, बाह्लीक, कंबोज, दरदास, बर्बर, चीनी, तुषार, पहलव आदि की गिनती में जोड़ा गया है। इन्हें इदीच्य के लोग कहा गया है। उदीच्य यानि उत्तरपथ की उत्तरी मंडल।[3]। केकैय ने वर्तमान झेलम, शाहपुर और गुजरात (पाकिस्तान) के क्षेत्रों में निवास किया था। [4]\n", "id": "496929", "title": "केक‍य"}
{"url": "https://hi.wikipedia.org/wiki?curid=496937", "text": "साउथपोर्ट दरवाज़े\n\nसाउथपोर्ट दरवाज़े (मूल नाम: साउथपोर्ट गेट्स) () ब्रिटिश प्रवासी क्षेत्र जिब्राल्टर में स्थित तीन शहरी दरवाज़े हैं। ये चार्ल्स पंचम दीवार में बने हुए हैं, जो 16वीं सदी की जिब्राल्टर की किलेबंदी का हिस्सा है। तीनों दरवाज़े एक समूह में मौजूद हैं, इनके पश्चिम में साउथ बैस्टियन तथा पूर्व में ट्रफ़ालगर कब्रिस्तान स्थित हैं। पहला तथा दूसरा साउथपोर्ट दरवाज़ा निवर्तमान समय की ट्रफ़ालगर सड़क पर क्रमशः 1552 और 1883 में निर्मित किए गए थे। तीसरा दरवाज़ा, जिसे रिफ्रेन्डम गेट के नाम से जाना जाता है, तीनों दरवाज़ों में सबसे चौड़ा है तथा इसे 1967 मुख्य सड़क (मेन स्ट्रीट) पर बनाया गया था, दोनों दरवाज़ों के एकदम पश्चिम में। साउथपोर्ट दरवाज़े जिब्राल्टर हेरिटेज ट्रस्ट में सूचीबद्ध हैं।\n\nसाउथपोर्ट गेट्स औबेरियन प्रायद्वीप के दक्षिणी छोर पर स्थित ब्रिटिश प्रवासी क्षेत्र जिब्राल्टर में शहरी फाटकों की एक तिकड़ी है। दरवाज़े चार्ल्स पंचम दीवार में निर्मित हैं, यह दीवार जिब्राल्टर की सबसे प्रारंभिक किलाबंदी है तथा शहर की पहले की दक्षिणी सीमा का बचाव करने के लिए इसका निर्माण हुआ था। ये दरवाज़े ट्रफ़ालगर पहाड़ी के नीचे ट्रफ़ालगर कब्रिस्तान (नीचे चित्रित) के निकट हैं। इनके पश्चिम में दक्षिण बैस्टियन और पूर्व में फ्लैट बैस्टियन स्थित है। मूल साउथपोर्ट दरवाजा और \"नया\" साउथपोर्ट दरवाजा ट्रफ़ालगर सड़क पर स्थित हैं, जबकि सबसे हाल ही के समय में बना रिफ्रेन्डम गेट मुख्य सड़क में प्रवेश करने का रास्ता देता है। साउथपोर्ट गेट्स जिब्राल्टर हेरिटेज ट्रस्ट में सूचीबद्ध हैं। \n\nसाउथपोर्ट दरवाज़ा चार्ल्स पंचम दीवार पर बने तीनों दरवाज़ों में सबसे पुराना है। इसे भूतकाल में अफ़्रीका गेट के नाम से भी जाना जाता था। इसका निर्माण इटली के अभियंता जियोवानी बटीसटा कालवी ने सन् 1552 में चार्ल्स पंचम, पवित्र रोमन सम्राट, के शासक काल में किया था। साउथपोर्ट दरवाज़े पर स्पेन ऐ चार्ल्स पंचम के शाही चिह्न के साथ-साथ जिब्राल्टर की कोस्ट ऑफ़ आर्म्स भी है। इस दरवाज़े को स्पेनी अभियंता लुईस ब्रावो डे एकोनिया के 1627 में बनाए गए जिब्राल्टर के नक्शे में दर्शाया गया है।\n\n", "id": "496937", "title": "साउथपोर्ट दरवाज़े"}
{"url": "https://hi.wikipedia.org/wiki?curid=496976", "text": "रक्तस्राव\n\nरक्तस्राव (Bleeding या Haemorrhage) शब्द का अर्थ है रुधिरवाहिकाओं से रक्त का बाहर निकलना। जब तक रुधिरवाहिकाओं में दरार, या छिद्र न हो, तब तक रक्तस्राव का होना संभव नहीं है। चोट या रोग के कारण ही रुधिरवाहिकाओं में दरार या छिद्र होते हैं। चोट लगने पर तत्काल रक्तस्राव होना प्राथमिक रक्तस्राव कहलाता है और चोट लगने के कुछ काल पश्चात् रक्तस्राव होना गौण रक्तस्राव कहलाता है। यदि रक्त धमनी से बाहर निकलता है, तो यह धमनीय रक्तस्राव कहलाता है। इस रक्तस्राव का रंग चमकीला लाल होता है और यह हृदय के स्पंदन के समकालिक होता है। शिरा से बाहर निकलनेवाले रक्त का रंग कालिमा लिए लाल होता है और घाव से बहता है। केशिका (कैपिलरीज) से स्रावित होनेवाले रक्तस्राव का रंग उपर्युक्त दोनों स्रावों के रंग के बीच का होता है और त्वचा पर केवल छोटा सा लाल धब्बा पड़ जाता है। वमन, मूत्र तथा थूक में मिला हुआ रक्त निकल सकता है, या नाक से नक्सीर फूटने के कारण रक्तस्राव होता है। आमाशय या पक्वाशय में व्रण हो जाने पर रक्तस्राव होने लगता है। स्वयं रुधिरवाहिकाओं के रुग्ण होने पर एवं उच्च रक्तचाप के कारण धमनियों में दरार पड़ जाती है और रक्तस्राव होने लगता है। मस्तिष्क के ऊतकों से रक्तस्राव होने पर रक्तमूर्च्छा (apoplexy) हो जाती है।\n\nस्वस्थ व्यक्तियों में रक्तस्राव रोकने की प्राकृतिक क्षमता होती है। यदि ऐसा न हो तो त्वचा के कट जाने, अथवा छिल जाने, पर घातक रक्तस्राव होने लगता है। जिन व्यक्तियों में रक्तस्राव को रोकने की प्राकृतिक क्षमता नहीं होती वे पैतृक रक्तस्राव (हीमोफीलिया / hemophilia) से पीड़ित रहते हैं।\n\nरक्तस्राव की गति और परिमाण पर ही रक्तस्राव से होनेवाली हानि निर्भर रहती है। मंद गति से अधिक समय तक होनेवाले रक्तस्राव के कारण रक्तक्षीणता नामक रोग हो जाता है। एकाएक अधिक परिमाण में होनेवाला रक्तस्राव घातक होता है और उचित चिकित्सा के अभाव में मृत्यु हो जाती है।\n\nत्वचा के मामूली छिल जाने, या कट जाने अथवा नक्सीर फूट जाने, पर विशेष चिकित्सा की आवश्यकता नहीं होती, पर अन्य प्रकार के रक्तस्रावों के लिए विशेष चिकित्सा की आवश्यकता होती है। रक्तस्राव को रोकने के मुख्य सिद्धांत हैं - \n\nजब अधिक रक्तस्राव हो रहा हो उस समय रोगी को बिना तकिया के चित लेटना चाहिए तथा रोगी को गरम रखना चाहिए। यदि रोगी को रक्त वमन न हो रहा हा, तो उसे दूध पिलाना चाहिए। रक्तस्राववाले स्थान पर सीधे दबाव डालकर रक्त बंद किया जाता है। धमनीय रक्तस्रावों को रोकने के लिए रक्तबंध (tourniquet) का उपयोग किया जाता है। शल्यकर्म के समय रक्तवाहिकाओं को बाँधकर रक्तस्राव रोकते हैं, या ऐसे अभिकर्मकों का उपयोग करते हैं जो रक्त का गाढ़ा करते हैं। शिरीय एवं केशिकीय रक्तस्राव को रोकना सहज कार्य है किंतु धमनीय रक्तस्राव को रोकने में कठिनाई होती है। धमनीय रक्तस्राव रोकने के लिए तत्काल डाक्टर द्वारा उपचार कराना चाहिए, अन्यथा विलंब के कारण अधिक रक्तस्राव हो जाने पर रोगी के मर जाने का भय रहता है।\n\n", "id": "496976", "title": "रक्तस्राव"}
{"url": "https://hi.wikipedia.org/wiki?curid=496978", "text": "मोटरगाड़ी चालन\n\nमोटरगाड़ी चालन (Driving) से तात्पर्य जमीन पर चलने वाली किसी गाड़ी (जैसे कार, बस, ट्रक, बाइल, स्कूटर आदि) को नियंत्रित ढंग से चलाना।\n\nजब कोई व्यक्ति नई गाड़ी खरीद कर चलता है तब उसकी यही देखने की इच्छा रहती है वह गाड़ी अधिक से अधिक कितनी रफ्तार पकड़ती है। लेकिन ऐसा करना खतरे से खाली नहीं होता। आरंभिक प्रथम १००० किमी की यात्रा में उसे ३० किमी प्रति घंटा से अधिक चलाना ही नहीं चाहिए। वैसे तो कारखानों में निर्माण के बाद प्रत्येक मोटर गाड़ी के इंजन को ठीये पर बैठा कर और चलाकर भली भाँति जाँच लिया जाता हैं, लेकिन यह अल्पकालिक ही होता है। अत: गाड़ी में लगाने के बाद भी आरंभ में कुछ समय तक उसे धीरे चलाने से उसके सब बेयरिंग और पुर्जे रवाँ हो जाते हैं। ऐसा न करने से कई बार, इंजन के सिलिंडर, बेयरिंग और शक्ति प्रेषण यंत्र बहुत गरम होने से जल और ऐंठ कर इतने खराब हो सकते हैं कि उनी मरम्मत करना असंभव हो जाय। इस समय उनमें खूब तेल भी दिया जाना चाहिए। सिलिंडरों में बहुत अधिक तेल देने से यही हानि होती है कि वह फालतू तेल जलकर, सिलिंडरों में कार्बन के रूप में जम जाता है, जिसे प्रथम १,००० किमी की यात्रा के बाद ही साफ करना आवश्यक हो जाता है। फिर बाद में ४,००० किमी की यात्रा के बाद साफ करना आवश्यक हो जाता है। गाड़ी की सुरक्षा के लिये उपर्युक्त सावधानी बरतनी ही चाहिए।\n\nसफल मोटर ड्राइवर बनने के लिये उसके नियंत्रक उपकरणों का उपयोग और बाजार की भीड़ भाड़ में से, बिना टकराए गाड़ी चलाना ही काफी नहीं होता। प्रथम योग्यता तो एक आध घंटे में ही प्राप्त की जा सकती है। एक दक्ष ड्राइवर क यही पहचान है कि वह सब प्रकार के मार्गो पर औसत उच्चतम रफ्तार से, अपनी और जनता की सुरक्षा का पूर्णतया ध्यान रखते हुए गाड़ी को चलाते हुए उसे इस प्रकार से सँभाले कि उसमें घिसाई, टूट फूट और पेट्रोल आदि का खर्चा न्यूनतम हो। यह गुण निरंतर अभ्यास से ही प्राप्त होता है।\n\nड्राइवर को अपनी गाड़ी की चौड़ाई का सही ज्ञान होना आवश्यक है जिससे वह गाड़ी को बिना किसी चीज से टकराए न्यूनतम स्थान में से निकाल कर ले जा सके। उसे अपनी गाड़ी और दूसरे वाहनों की रफ्तार की सही अटकल लगाने की योग्यता होनी चाहए। गाड़ी को चालू करते समय नियंत्रक उपकरणों का संचालन इस प्रकार करना चाहिए कि उनकी क्रिया पूर्णतया व्यवस्थित हो। ड्राइवर की निगाहें आगे के रास्ते पर लगभग १०० मी की दूरी तक फैली रहनी चाहिए और आवश्यकता पड़ने पर उसका हाथ, बिना मार्ग से दृष्टि हटाए, सही नियंत्रक उपकरण पर पड़ना चाहिए। नए ड्राइवर की निगाहें आगे के रास्ते पर लगभग १०० मी की दूरी तक फैली रहनी चाहिए और आवश्यकता पड़ने पर उसका हाथ, बिना मार्ग से दृष्टि हटाए, सही नियंत्रक उपकरण पर पड़ना चाहिए। नए ड्राइवरों के साथ दुर्घटनाएँ प्राय: इसलिये होती है कि वे उपकरणों को देखकर पकड़ने के लिये अपनी दृष्टि मार्ग से हटा लेते हैं। यह योग्यता कई सौ किमी की यात्रा कर चुकने के बाद ही प्राप्त होती है। ड्राइवरों को पैर से चलाए जानेवाले उपकरणों की स्थिति का भी सही ज्ञान होना आवश्यक है। प्राय: गाड़ी को एक दम रोकने की इच्छा से पैरचालित ब्रेक दबाने के प्रयास में नौसिखियों का पैर भूल से फिसल कर त्वरित्र फलक पर पड़ता है, जिससे भारी दुर्घटना हो जाती है। कई ड्राइवर भीड़ भाड़ की जगह पर पैरचलित ब्रेक का ही अधिक उपयोग किया करते हैं, लेकिन उन्हें बगली में लगे हाथ ब्रेक का भी उपयोग करना चाहिए। कई बार आठ दस फुट की दूरी में ही गाड़ी रोकनी पड़ती है। ऐसी स्थिति में अंदाजा न रहने पर यदि ड्राइवर हाथ ब्रेक को टटोलता ही रह जाए तो दुर्घटना होना निश्चित है।\n\nड्राइवर के लिये राजमार्गीय नियमों का जानना भी आवश्यक है। याद रखना चाहिए कि सड़क की बाई तरफ का भाग अपनी गाड़ी और दाहनी तरफ का भाग सामने से आनेको वाहनों मे लिए निश्चित है। अपनी ही दिशा में आगे चलनेवाले वाहनों का अभिलंघन करने के लिये उन्हें अपनी बाईं तरफ छोड़कर उनकी दाहनी तरफ से निकल जाना चाहिए। किसी घोड़ा, या बैलगाड़ी के चालक, अथवा पुलिस के सिपाही के कहने पर ड्राइवर को मोटर एकदम रोकनी चाहिए, सँभव है कि घोड़ा, या बैल चालक के वश में न हो; या चलने में असमर्थ हो। चौराहों पर खड़े सिपाहियों के संकेतों का तत्क्षण पालन करना चाहिए। साथ ही ड्राइवरों को चाहिए कि वे स्वयं किधर को जाना चाहते हैं, यह बात इशारे से पुलिसवालों को भी बता दें। अपने आस पास चलनेवाले अन्य ड्राइवरों को भी बता दें कि वे रूकना चाहते हैं अथवा किधर को मुड़ना चाहते हैं। आधुनिक राजमार्गो के चौराहों आदि पर यातायात के नियंत्रण के लिये सिपाही तैनात न कर बिजली के स्वचालित संकेत भी लगा दिए जाते हैं, अत: उन्हें भी समझकर तनुदसार कार्य करना चाहिए।\n\nभिन्न कारखानों की बनी गाड़ियों की रचना में भिन्नता रहने के कारण उनको चालू करने की विधि में भी कुछ भिन्नता होती है। विशेष कर शरद् ऋतु में कई गाड़ियाँ चालू होते समय कठिनाई उत्पन्न कर देती हैं, अत: पहले से ही उनके नियंत्रक उपकरणों का समंजन उचित प्रकार से कर लेना चाहिए। उदाहरणत:, गाड़ी में स्वप्रवर्तक यंत्र लगा हो अथवा न लगा हो, प्रत्येक गाड़ी के उपरोधी (thhrottle) और ज्वालक लीवर को पहले से ही सही समंजित कर रखना चाहिए। यदि गाड़ी में परिवर्तनशील ज्वालक युक्ति लगी हो, जिससे बिजली की चिनगारी पहले से अथवा विलंबित कर छोड़ी जा सकती हो, तो गाड़ी को चालू करते समय उसे कुछ लंबित कर देना चाहिए। यदि चिनगारी पहले से छोड़ दी जायगी, तो संपीडित गैस समय से पहले ही जल उठेगी जिससे इंजन की गजेन-पिन आदि पर बहुत जोर पड़ेगा। चालू करते ही गिअर बॉक्स के लीवर को तटस्थ स्थिति में रखना चाहिए और बगली के हाथ ब्रेक को बँधा हुआ। फिर पेट्रोल को खोलकर ज्वालक स्विच लगा देनी चाहए, जिससे कि उसका भी परिपथ पूरा हो जाए। यदि आवश्यक हो तो कार्बूरेटर को हलके से ठकठका देना चाहिए, जिससे उसके प्रकोष्ठ में पेट्रोल भर जाए। अब यदि स्वप्रवर्तक (self-starter) यंत्र लगा हो, तो उसे चालू कर देना चाहिए, अन्यथा केवल हाथ से घुमाने का ही प्रबंध हो, तो पहले उसके हैंडिल को पूरे दो चक्कर घुमाना चाहिए, जिससे एक सिलिंडर में ते पेट्रोल की गैस संपीडित होकर भर जाए, जो ज्वालन के लिये तैयारी होगी और दूसरे सिलिंडर में चूषण क्रिया होगी। फिर जब हैंडिल नीचे की तरफ हो, तब उसे एकदम झटके के साथ ऊपर की तरफ घुमाना चाहिए, इस प्रकर ज्वालन होकर इंजन चल पड़ेगा। खाली इंजन के कुछ मिनट तक चलने के बद, जब उसके प्रत्येक भाग में गर्मी आ जाए तभी उसपर गाड़ी के प्रेषण यंत्र का बोझा डालना चाहिए। यदि रेडिएटर के साथ जल परिवाहक शटर भी लगा हो, तो सर्दियों में उसे भी एक दो मिनट तक बंद रखना चाहिए, जिससे जैकेट के पानी में हलकी सी उष्णता आ जाए।\n\nउपर्युक्त क्रियाओं द्वारा जब इंजन भली भाँति चलने लगे तब क्लच के फलक को दो चार सेकंड तक दबाकर गाड़ के प्रेषण यंत्र को निम्न गिअर में लगाना चाहिए। इस समय बगली का ब्रेक लगा रहना चाहिए और एक पैर को त्वरित्र फलक पर रखकर क्लच को धीरे से लगा देना चाहिए। फिर इंजन के त्वरा पकड़ते ही ब्रेक को छुडा देना चाहिए। इस प्रकार गाड़ी धीमी रफ्तार से आगे बढ़ने लगेगी। कई आधुनिक गाड़ियों में उसके चालू होने के तुरंत बाद ही दूसरा गिअर लगा दिया जाता है।\n\nनिम्न गिअर से दूसरे गिअर पर बदली करने के लिये क्लच फलक को थोड़ा ही दबाना चाहिए, पूरा नहीं। इस समय त्वरित्र फलक को आजाद छोड़ देना चाहिए, गिअर लीवर को एक क्षण के लिये तटस्थ स्थिति में रखकर उसे ऊँची स्थिति में सरकार देना चाहिए। इसके बाद क्लच को धीरे से लगा देना चाहिए। फिर त्वरित्र फलक को दबा देना चाहिए, जिससे इंजन पहले जितने ही चक्कर लगाने लगे। गाड़ी को और अधिक ऊँचे गिअर पर लगाने के लिये उसे उचित रफ्तार पर चलने देते हुए उपर्युक्त सभी प्रक्रियाएँ दोहरानी चाहिए। इसमें अंतर केवल यही होगा कि गिअर लीवर को तटस्थ स्थिति में कुछ अधिक क्षणों तक रखना होता है। गिअर को ऊँची अथवा नीची स्थिति में बदलते समय उक्त तटस्थता की अवधि प्रत्येक गाड़ी के लिये भिन्न हुआ करती है। एक बार जब गाड़ी ऊँचे गिअर पर लग दी जाए तब उसकी रफ्तार में कमीबेशी उपरोधी द्वारा की जाती है।\n\nजैसा पहले बाताया गया है कि यदि ड्राइवर, अपनी निगाह मार्ग पर गाड़ी से लगभग १०० मीटर आगे तक फैलाए रखे, तो सामने से आनेवालों से बचने, भोपू बजाने, मोड़ पर घूमने, या चढ़ाई पर चढ़ने के लिये गिअर बदलने अथवा चाल को धीमी करने आदि के लिये काफी समय मिल जाता है और गाड़ी को दोनों ब्रेक लगाकर झटके से रोकने की आवश्यकता नहीं पड़ती।\n\nयदि गाड़ी को कहीं ठहराना अभीष्ट हो, तो पहले उपरोधी (throttle) को बंद कर देना और त्वरित्र फलक से पैर हटा लेना चाहिए, लेकिन क्लच को लगे रहने देना चाहिए। इस प्रकार गाड़ी की सहज गति के कारण जब इंजन शक्तिरहित होकर खाली चलेगा तो वह एक प्रकार के ब्रेक का काम करेगा, जिससे गाड़ी स्वत: ही धीमी पड़ती जाएगी। फिर अंत में क्लच को भी छुड़ाकर हाथ अथवा पैर का ब्रेक यथा अवसर लगा देना चाहिए। गाड़ी के ठहरते ही गिअर लीवर को तटस्थ कर देना चाहिए और हाथ ब्रेक बाँध देना चाहए। यदि गाड़ी को किसी ढाल पर खड़ा करना पड़े, तो बाई तरफ के अगले या पिछले पहिए को कर्ब पत्थर से अटका देना चाहिए, इस प्रकार गाड़ी लुढ़केगी भी नहीं और ब्रेक पर भी अधिक जोर नहीं देना होगा।\n\nगाड़ी को ठहराने के संबंध में दो बातें याद रखनी चाहिए:\n\nड्राइवर लोग प्राय: यह गलती किया करते हैं कि चढ़ाई पर चढ़ते समय जब गाड़ी मंद पड़ने लगती है, तब बहुत देर बाद गिअर बदलने का प्रयत्न करते हैं। वैसे तो आधुनिक गाड़ियों की क्रियात्मकता में काफी लचीलापन होता है और छोटी तथा हलकी चढ़ाइयाँ तो वे वैसे ही उच्च गिअर पर अनायास पार कर सकती है, लेकिन उच्च गिअर पर अधिक ऊँची चढ़ाई चढ़ने से इंजन और शक्ति प्रेषण यंत्रों पर अनुचित जोर पड़ता है। यही तरीका तो है कि ज्यों ही चढ़ाई आरंभ होनेवाली हो, आवश्यक निम्न गिअर पर प्रेषण यंत्र को डाल दिया जाए, जिससे गाड़ी अपने में कुछ अधिक शक्ति संचित कर ले और यह चढ़ाई पर काम आए।\n\nसड़क की मोड़ों पर आगे का रास्ता नहीं दिखाई देने के करण वहाँ खतरे की संभावना रहती है। अत: अच्छा तरीका यही है कि किसी भी तेज मोड़ अथवा साधारण घुमाव के आने के १०० या १५० मी पहले से ही गाड़ी की रफ्तार क्रमश: कुछ मंद कर दी जानी चाहिए, जिससे आवश्यकता पड़ने पर गाड़ी को सरलता से जल्दी ही रोका जा सके और घुमाते समय स्टियरिंग पर अधिक जोर न पड़े। यहाँ पर गाड़ी को सड़क के मध्य से जरा सा बाएँ कर लिया जाए, क्योंकि मध्य के निकट से, रास्ते के कोने से आगे का भाग कुछ अधिक दूरी तक देखा जा सकता है। इस प्रकार स्टियरिंग चक्र धीरे धीरे घुमाने से मोड़ आने पर स्वत: ही गाड़ी बाईं तरफ सही चली जाती है।\n\nभीड़ भाड़ में गाड़ी चलाते समय बहुत ही सावधानी की आवश्यकता होती है। हमारे आसपास चलनेवाले व्यक्ति क्या करना चाहते हैं, इस बात का सही अंदाजा लगाना सदैव संभव नही होता। अत: ऐसे स्थलों में धीमी रफ्तार से चलना और हमेशा चौकन्ना रहना तथा भोंपू आदि स्पष्ट बजाना चाहिए। आगे चलते हुए दो वाहनों के बीच में से हाकर आगे निकलने क कोशिश नही करनी चाहिए। धीमे चलनेवाले वाहनों का अभिलंघन केवल उसी समय करना चाहिए जब सामने से कोई दूसरा वाहन न आ रहा हो। किसी मोड़ पर घूमते समय तो ऐसा कभी भी नहीं करना चाहिए। किसी खड़े हुए वाहन का लंघन करने के पहले सदैव भोंपू बजाना चाहिए।\n\nप्रत्येक मोटर ड्राइवर को राजपथ पर गाड़ी चलाते समय, यदि वह अपनी कुशल चाहता है तो, जनहित को दृष्टि में रखते हुए कुछ नियमों का पालन करना अत्यावश्यक है, जिनका यहाँ संकेत मात्र किया जाता है:\n\n(१) मोटर गाड़ी की अश्वशक्ति के हिसाब से वार्षिक अथवा त्रैमासिक शुल्क लेकर लाइसेंस दिया जाता है, जिसे मोटर चालक को गाड़ी चलाते समय सदैव अपने पास रखना और पुलिसवालों के माँगने पर उसे दिखाना चाहिए।\n\n(2) प्रत्येक गाड़ी के आगे और पीछे, आयताकार आकृति का नंबर प्लेट लगा रहना चाहिए, जिसकी जमीन काली या सफेद और अक्षर निर्धारित नाप के तथा सफेद या काले रंग में लिखे होने चाहिए।\n\n(3) प्रत्येक गाड़ी पर दो सफेद लैंप आगे की तरफ इस प्रकार लगे होने चाहिए कि आनेवाली गाड़ी की चौड़ाई का अनुमान दूर से ही हो जाए। एक छोटा सफेद लैंप पीछे की तरफ नंबर प्लेट को प्रकाशित करते हुए लगा रहना चाहिए और साथ ही एक लाल बत्ती भी होनी चाहिए। पिछला लैंप सूर्यास्त के आधे घंटे बाद अवश्य जला देना चाहिए तथा सूर्योदय के आधे घंटे पहले तक जलता रहना चाहिए। आगे के अग्रदीप सूर्यास्त के एक घंटे बाद जला देने चाहिए और सूर्योदय के एक घंटे पहले बुझा देने चाहिए।\n\n(४) चाल प्रतिबंध - आबादी की निकटवर्ती सड़कों पर मोटर गाड़ियाँ ३० किमी प्रति घंटा से अधिक तेज नहीं चलानी चाहिए। आबादी के क्षत्रों में १५ किमी प्रति घंटा से तेज न चलाने का प्राय: नियम होता है। इस प्रकार की सूचनाएँ सड़कों के सहारे लगे सूचनापटों पर लिख दी जाती हैं। चाल नियंत्रण और अन्य प्रकार की चेतावनियाँ तथा अन्य भी कई प्रकार की सूचनाएँ प्राय: यथास्थान लगाई जाती है, जिन्हें समझकर गाड़ी को सदैव सावधानीपूर्वक इतनी रफ्तार से चलाना चाहिए कि किसी प्रकार की दुर्घटना न हो।\n\n(५) दुर्घटना होने पर, चाहे कोई मोटर चालक किसी दुर्घाटना से प्रत्यक्षतया संबंधित हो, या न हो, उसे एकदम ठहर जाना चाहिए। यदि पुलिसवाले उससे कोई पूछताछ करें, तो उसका सच्चाई से उत्तर देकर, अपना नाम और पता भी दे देना चाहिए। स्वयं से दुर्घटना का पूर्ण विवरण लिखकर तथा दो गवाहों के बयान भी लिखकर, उनके नाम और पते सहित हस्ताक्षर भी ले लेने चाहिए। गाड़ियों की टक्कर हो जाने पर उस स्थान को नापकर अपनी गाड़ी की सही स्थिति तथा अन्य संबंधित गाडियों की स्थिति अंकित कर उनकी रफ्तार भी लिख लेनी चाहिए। दुर्घटना में यदि कोई व्यक्ति घायल हो गया हो, तो उस स्थल पर मौजूद सभी ड्राईवरों का कर्तव्य है कि वे उस घायल की प्राथमिक चिकित्सा कर निकटस्थ अस्पताल में पहुँचा दें, तथा पुलिस को भी आवश्यक सूचना दे दें। यदि गाड़ी का बीमा करवाया हुआ हो, तो उक्त सब सूचनाएँ बीमा कंपनी को भी भेज देनी चाहिए।\n\n(6) गाड़ी ठहराना- यात्रियों की सुविधा के लिये राजमार्ग और गलियों में भी गाड़ी कुछ देर ठहराई जा सकती है, यदि वहाँ ठहराने से यातायात को बाधा न पहुँचे। ऐसे समय में गाड़ी के इंजन को बंद कर ब्रेक लगा देने चाहिए। लेकिन याद रहे कि आम रास्तों पर गाड़ियाँ अधिक देर तक नही रोकी जा सकतीं। बड़े शहरों में, खास खास जगहों पर गाड़ी ठहराने के पड़ाव बनाए जाते हैं। यहाँ चाहे जितनी भी देर गाड़ी रोक जा सकती है। जहाँ ऐसा स्थान निकट हो गाड़ी को वहीं रोकना चाहिए।\n", "id": "496978", "title": "मोटरगाड़ी चालन"}
{"url": "https://hi.wikipedia.org/wiki?curid=496984", "text": "विजय बहुगुणा\n\nविजय बहुगुणा (जन्म: २८ फ़रवरी १९४७) एक भारतीय राजनीतिज्ञ हैं जो भारतीय राष्ट्रीय कांग्रेस से हैं। वे उत्तराखण्ड राज्य के सातवें मुख्यमंत्री है।\n\nविजय बहुगुणा ने बी.ए. और एल. एल. बी की पढाई इलाहाबाद से पूरी की हैं।\n\nविजय बहुगुणा राजनीति में आने से पहले सर्वोच्च न्यायालय में वकील थे।\n\n", "id": "496984", "title": "विजय बहुगुणा"}
{"url": "https://hi.wikipedia.org/wiki?curid=496986", "text": "केंद्रीय तिब्‍बत स्‍कूल प्रशासन\n\nकेन्द्रीय तिब्‍बत स्‍कूल प्रशासन (Central Tibetan Schools administration) भारत के मानव संसाधन विकास मंत्रालय के अधीन एक स्वतंत्र (autonomous) संगठन है जो तिब्बत के लोगों की शिक्षा के लिए विद्यालय स्थापित करने, उनका प्रबन्धन करने आदि के उद्देश्य से सन् १९६१ में स्थापित किया गया था। यह भारत में रह रहे तिब्बती लोगों की शिक्षा की विशेष व्यवस्था करते हुए उनकी संस्कृति एवं विरासत को अक्ष्क्षुण रखने का कार्य कर रहा है। \n\n", "id": "496986", "title": "केंद्रीय तिब्‍बत स्‍कूल प्रशासन"}
{"url": "https://hi.wikipedia.org/wiki?curid=496995", "text": "अलेक्जेंडर बलोक\n\nअलेक्जेंडर अलेक्जेंडरोविच बलोक (; 28 नवम्बर 1880 - 7 अगस्त 1921) एक रूसी कवि थे।\nबलोक सेंट पीटर्सबर्ग में, एक परिष्कृत और बौद्धिक परिवार में पैदा हुए थे। उनके कुछ रिश्तेदार साहित्यिक पुरुष थे, उसके पिता वारसॉ में एक कानून के प्रोफेसर और अपने नाना सेंट पीटर्सबर्ग राज्य विश्वविद्यालय के रेक्टर थे। अपने माता - पिता के अलग होने के बाद, बलोक मास्को के निकट मनोर श्ख्माटॉव में कुलीन रिश्तेदारों के साथ रहते थे, जहां उन्होंने व्लादिमीर सोलोव्योव के दर्शन और फिर अस्पष्ट 19 वीं सदी के कवियों फ्योदोर Tyutchev और Afanasy Fet की कविता की खोज की। इन प्रभावों ने उनके प्रारंभिक प्रकाशन को प्रभावित करना था, जो बाद में Ante Lucem पुस्तक में प्रकशित हुआ।\n\n1903 में उन्होंने (ल्यूबा) Lyubov Dmitrievna Mendeleeva, प्रसिद्ध रसायनज्ञ दिमित्री मेंडलीव की बेटी के संग विवाह किया। बाद में, वह उसे अपने साथी प्रतीकवादी Andrei Bely के साथ एक जटिल प्रेम नफरत संबंधों में उलझने का कर्ण बनी। ल्यूबा को समर्पित कविता लड़ी ने उनको प्रसिद्ध बना Stikhi o prekrasnoi Dame (सुंदर लेडीके बारे में कविताएँ, 1904)।\n\nबलोक के कुछ रिश्तेदार मास्को, रीगा, रोम और इंग्लैंड में रहते हैं।\n", "id": "496995", "title": "अलेक्जेंडर बलोक"}
{"url": "https://hi.wikipedia.org/wiki?curid=497000", "text": "डब्लू जी ग्रेस\n\nविलियम गिल्बर्ट (\"डब्लू. जी.\") ग्रेस (१८ जुलाई १८४८ - २३ अक्टूबर १९१५) अंग्रेज क्रिकेट खिलाड़ी थे। उन्हें खेल के महानतम खिलाड़ियों में एक माना जाता है। विश्वभर में \"डब्लू. जी.\" से विख्यात ग्रेस ने १८६५ से लेकर १९०८ तक, ४४ सिजनों में प्रथम श्रेणी क्रिकेट खेली। इस दौरान उन्होंने इंग्लैंड, ग्लुसेस्टरशायर काऊंटी क्रिकेट क्लब, जंटलमैन, एम. सी. सी. तथा कई अन्य टीमों की कप्तानी की।\n", "id": "497000", "title": "डब्लू जी ग्रेस"}
