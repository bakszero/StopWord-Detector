{"url": "https://hi.wikipedia.org/wiki?curid=483669", "text": "कोयला घोटाला\n\nकोयला आबंटन घोटाला (Coal Mining Scam) भारत में राजनैतिक भ्रष्टाचार का एक नया मामला है जिसमें नियंत्रक एवं महालेखापरीक्षक (कैग) ने भारत सरकार पर आरोप लगाया है कि देश के कोयला भण्डार मनमाने तरीके से निजी एवं सरकारी आबंटित कर दिये गये जिससे सन् २००४ से २००९ के बीच की हानि हुई। संसद में पेश कैग रिपोर्ट में जुलाई 2004 से अब तक हुए 142 कोयला ब्लाक आवंटन से 1.86 लाख करोड़ रुपये के नुकसान का अनुमान लगाया गया है। रिपोर्ट में कहा गया कि 2004 से 2009 के बीच कोयला खदानों के ठेके देने में अनियमिताएं बरती गईं। बेहद सस्ती कीमतों पर बगैर नीलामी के खदानों से कोयला निकालने के ठेके निजी कंपनियों को दिए गए। इससे सरकारी खजाने को 1.86 लाख करोड़ रुपये का अनुमानित नुकसान हुआ है। भारत के लोकतान्त्रिक काल में पहली बार हुआ है कि किसी मामले में देश के प्रधानमंत्री पर ऊँगली उठाई गयी हो। भाजपा कोल ब्लॉक आवंटन मामले में प्रधानमंत्री मनमोहन सिंह के इस्तीफे की मांग कर रही है। \n\n", "id": "483669", "title": "कोयला घोटाला"}
{"url": "https://hi.wikipedia.org/wiki?curid=483670", "text": "गण (जीवविज्ञान)\n\nगण () जीववैज्ञानिक वर्गीकरण में जीवों के वर्गीकरण की एक श्रेणी होती है। एक गण में एक-दुसरे से समानताएँ रखने वाले कई सारे जीवों के कुल आते हैं। ध्यान दें कि हर जीववैज्ञानिक कुल में बहुत सी भिन्न जीवों की जातियाँ-प्रजातियाँ सम्मिलित होती हैं।\n\nगणों के नाम अधिकतर लातिनी भाषा में होते हैं क्योंकि जीववैज्ञानिक वर्गीकरण की प्रथा १७वीं और १८वीं सदियों में यूरोप में शुरू हुई थी और उस समय वहाँ लातिनी ज्ञान की भाषा मानी जाती थी। यह रिवायत अभी तक चलती आई है। आधुनिक काल में इस्तेमाल होने वाली वर्गीकरण व्यवस्था १८वीं शताब्दी में कार्ल लीनियस नामक स्वीडी वैज्ञानिक ने की थी।\n\n\n", "id": "483670", "title": "गण (जीवविज्ञान)"}
{"url": "https://hi.wikipedia.org/wiki?curid=483694", "text": "फाल्गुनी पाठक\n\nफाल्गुनी पाठक (जन्म 12 मार्च 1964) भारतीय सिनेमा की एक महत्वपूर्ण एकल तथा पार्श्वगायिका है।\n", "id": "483694", "title": "फाल्गुनी पाठक"}
{"url": "https://hi.wikipedia.org/wiki?curid=483696", "text": "नीरज श्रीधर\n", "id": "483696", "title": "नीरज श्रीधर"}
{"url": "https://hi.wikipedia.org/wiki?curid=483701", "text": "तारक मेहता का उल्टा चश्मा\n\nतारक मेहता का उल्टा चश्मा भारतीय हिन्दी धारावाहिक है, जिसका प्रसारण सब टीवी पर 28 जुलाई 2008 से सोमवार से शुक्रवार रात 8.30 बजे होता है। इसका निर्माण नीला असित मोदी और असित कुमार मोदी ने किया है। यह सब टीवी में सबसे अधिक देखा जाने वाला कार्यक्रम है। यह कहानी तारक मेहता के \"दुनिया ने ऊन्धा चश्मा\" पर आधारित है, जो एक गुजराती साप्ताहिक अखबार चित्रलेखा के लिए लिखते थे।\n\nयह कहानी मुंबई के गोकुलधाम की है, जहाँ सभी लोग एक दूसरे के साथ खुशी से रहते है। जेठालाल चम्पकलाल गड़ा (दिलीप जोशी) एक व्यापारी है जो बहुत देर से उठता है और इसे जलेबी फाफड़ा बहुत अच्छा लगता है। लेकिन सभी लोग इसे परेशान करते रहते हैं। घर में टपू और दया और कभी कभी साला सुन्दर। इसके अलावा कभी कभी दुकान में भी इसे परेशान होना पड़ता है। इसकी पत्नी दया जेठालाल गड़ा (दिशा वकानी) मुख्यतः कभी भी गरबा करने लगती है। टप्पू हमेशा शैतानी करनी की सोचता है और अपने शिक्षक आत्माराम भिड़े को सताता रहता है। कई बार वह भिड़े के घर के खिड़की का काँच तोड़ चुका है। आत्माराम भिड़े बच्चों को पढ़ाते हैं और काफी बचत करने के पीछे रहते हैं।\n\nपोपटलाल एक पत्रकार है, जो हमेशा अपने छाते के साथ ही रहता है और अपनी शादी के लिए चिंतित रहता है। इसके अलावा तारक मेहता जेठालाल के परम मित्र हैं और उसे हमेशा मुसीबतों से बचाते हैं। हंसराज हाथी को हमेशा कुछ न कुछ खाना पसंद है। वह कभी खाने पर नियंत्रण नहीं कर पाता है। जिस कारण वह मोटा हो गया लेकिन मोटापे को कम करने के हर प्रयास पर उसे विफलता ही मिलती है।\n\nजेठालाल के दुकान में नट्टू काका और बाघा रहते हैं। नट्टू काका हमेशा जेठालाल को अपनी पगार बढ़ाने के लिए कहते हैं। बाघा हमेशा कार्य को खराब कर देता है। इसके अलावा वह बावरी के प्यार में बावरा भी हो जाता है।\n\n\n\n\n\n\n\nइस धारावाहिक का निर्माण मुख्यतः मुंबई में ही हुआ है। लेकिन इसके कुछ भाग गुजरात और दिल्ली में भी बनाए गए हैं। यह इसके अलावा विदेशों में लंदन, ब्रुसेल्स, पेरि‍स, हाँग काँग आदि जगह में भी जाकर इस का निर्माण किया गया है। इसने 6 नवम्बर 2012 को अपने 1000 प्रकरण पूर्ण कर लिए। इसके बाद इसके निर्माता असित कुमार मोदी ने इस बात का खुलासा किया की वह जल्द ही इस धारावाहिक पर एक फिल्म बनाएँगे। इसके लिए कहानी तैयार हो रही है।\n\nमुख्यतः फिल्म के प्रचार के लिए इस धारावाहिक में कई बॉलीवुड कलाकार आ चुके हैं। शाहरुख खान, रोहित शेट्टी अपने फिल्म चेन्नई एक्सप्रेस के प्रचार के दौरान आए थे। जिसमें सभी गोकुलधाम वासियों को उनके घर को ले लेने का डर दिखा कर सभी को एक घर में लाया जाता है। तब उनको इस बात का पता चलता है। वहीं सलमान खान अपने फिल्म रेड्डी के प्रचार हेतु आते हैं। जिसमें वह टप्पू द्वारा उनके कार पर खरोच हेतु गोकुलधाम में आते हैं। जहाँ उन्हें देख सभी लोग मिलने लगते हैं। साथ ही रितिक रोशन, सतीश कौशिक, अमिताभ बच्चन, वरुण धवन, प्राची देसाई, अक्षय कुमार, अभिषेक बच्चन, अजय देवगन, करीना कपूर, प्रियंका चोपड़ा आदि भी आयें हैं।\n\nहीरे के चोरी के प्रकरण में सीआईडी भी इस धारावाहिक में आ जाते हैं। जिसके बाद वे सभी लोगों के घरों की तलाशी लेते हैं और अंत में जेठालाल के सुराग देने के बाद वह प्रकरण को समाप्त कर हीरा और हीरा चोर को खोज लेते हैं। इसमें शिवाजी साटम, दयानन्द शेट्टी, आदित्य श्रीवास्तव, गौरव खन्ना और दिनेश फड्निस शामिल थे।\n\n\n", "id": "483701", "title": "तारक मेहता का उल्टा चश्मा"}
{"url": "https://hi.wikipedia.org/wiki?curid=483704", "text": "मूनमून दत्ता\n\nमूनमून दत्ता एक भारतीय फ़िल्म अभिनेत्री हैं। वर्त्तमान में मूनमून तारक मेहता का उल्टा चश्मा नामक धारावाहिक में कार्यरत हैं।\n", "id": "483704", "title": "मूनमून दत्ता"}
{"url": "https://hi.wikipedia.org/wiki?curid=483706", "text": "टीना दत्ता\n\nटीना दत्ता (जन्म: 27 नवम्बर 1986) एक भारतीय फ़िल्म अभिनेत्री हैं। । टीना दत्ता ने कलर्स पर चलाये गए उतरन धारावाहिक एक मुख्य किरदार निभाया था।\n", "id": "483706", "title": "टीना दत्ता"}
{"url": "https://hi.wikipedia.org/wiki?curid=483734", "text": "इक़बाल खान\n\nमुहम्मद इक़बाल खान आमतौर पर इक़बाल खान के रूप में जाना जाता है, एक भारतीय टेलीविजन और बॉलीवुड अभिनेता है।\n\nखान, सनावर के लॉरेंस स्कूल में शिक्षित किया गया था। वह फाल्गुनी पाठक के \"इन्धिहना मिरवा\" संगीत वीडियो का एक हिस्सा था। बालाजी टेलीफिल्म्स के धारावाहिक कैसा ये प्यार है में अंगद खन्ना के रूप में उनकी भूमिका के कई प्रशंसकों को आकर्षित किया और वह इस उत्पादन के माध्यम से मान्यता का एक बड़ा सौदा प्राप्त की। उन्होंने पर चले गए काव्यांजलि और कहीं के लिए रघु में होगा, दोनों भारतीय साबुन बालाजी टेलीफिल्म्स द्वारा निर्मित है और स्टार पर प्रसारित ओपेरा के शौर्य का चरित्र निभाया। कैसा ये प्यार है के समाप्त होने के बाद वह चला गया स्टार पर एक और एकता कपूर की धारावाहिक करम अपना अपना, भी करने के साथ ही जहां वह पल्लवी सुभाष के सामने शिव कपूर की भूमिका निभाई।\n\nवह २००६ के अंत में में करम अपना अपना से बाहर निकले.उन्होंने कहा कि यह उसे और अन्य अभिनेता या निर्देशक के बीच किसी भी संघर्ष के कारण नहीं था, लेकिन केवल उसकी अपने कैरियर के विकास और उसकी मंगेतर के साथ अधिक समय बिताने की इच्छा की वजह से. हालांकि, वह एक टेलीविज़न पर वापस छूना हैं आसमान के साथ एक मिडिटेक, वही कंपनी है जो इंडियन आइडल 3 और सारा आकाश का उत्पादन द्वारा निर्मित धारावाहिक में अभिमन्यु अधिकारी के नाम से आते हैं एक वायुसेना अधिकारी के रूप में बनाया है। कुछ समय के बाद उन्होंने शो छोड़ दिया और निखिल आर्य द्वारा प्रतिस्थापित किया गया था। वह वापस फिर से ज़ी टीवी चैनल पर एक शो का नाम वारिस जो उन्होंने युवराज मल्होत्रा ​​के बड़े भाई, विपरीत शिल्पा शिंदे की भूमिका निभाई के साथ आया। उन्होंने यह भी रुद्र की प्रमुख भूमिका पर दर्शाया धारावाहिक संजोग से बनी संगिनी ज़ी टीवी पर प्रसारण.वह वर्तमान में दोक्टर विरेन रॉय की भूमिका यहाँ में घर घर खेली में कर रहा है।\n", "id": "483734", "title": "इक़बाल खान"}
{"url": "https://hi.wikipedia.org/wiki?curid=483748", "text": "ब्रैंपटन\n\nब्रैंपटन () कनाडा के सबसे बड़े राज्य ओण्टारियो के ग्रेटर टोरंटो एरिया का तीसरा सबसे बड़ा शहर है। यह पील की क्षेत्रीय नगर पालिका (रिज़नल मुंसीपाल्टी ऑफ पील) की सीट है। वर्ष 2011 में हुई जनगणना के अनुसार ब्रैंपटन की आबादी 523,911 थी, जो इसे कनाडा के अंदर नौवां सबसे बड़ा शहर बनाती है। औसत आयु 33.7 होने के कारण यह ग्रेटर टोरंटो एरिया का सबसे युवा समुदाय है। ब्रैंपटन की कनाडा में दक्षिण एशियाई लोगों की सबसे अधिक एकाग्रता है, इसकी 31.7% आबादी दक्षिण एशियाई मूल की है। \nब्रैंपटन को 1853 में एक गाँव के रूप में निगमित किया गया था। इसका यह नाम इसे इंग्लैंड की कम्ब्रिया काउंटी के ब्रैंपटन ग्रामीण नगर से मिला था। एक समय में ब्रैंपटन कनाडा के फूलों के शहर (द फ्लॉवर टाउन ऑफ कैनेडा) के नाम से जाना जाता था। यह शीर्षक शहर में स्थित बड़े ग्रीनहाउस उद्योग के कारण मिला था। वर्तमान समय में शहर के प्रमुख आर्थिक क्षेत्रों में उन्नत विनिर्माण, खुदरा प्रशासन और संभार-तंत्र, सूचना और संचार प्रौद्योगिकी, खाद्य और पेय पदार्थ, जीवन विज्ञान और व्यापार सेवाएँ शामिल हैं।\n\n\n", "id": "483748", "title": "ब्रैंपटन"}
{"url": "https://hi.wikipedia.org/wiki?curid=483795", "text": "केबीटीवी-सीए (KBTV-CA)\n\nकेबीटीवी-सीए, जो प्रसारण में केबीटीवी ग्लोबल टेलीविज़न व क्रॉसिंगस् टीवी के नाम से भी जाना जाता है, सैक्रामेण्टो, कैलिफ़ोर्निया में आधारित दूरदर्शन केन्द्र (टेलीविज़न स्टेशन) है। स्टेशन स्थानीय स्तर पे अति उच्च आवृति पे बहुसांस्कृतिक स्वतंत्र स्टेशन के तौर पे प्रसारण करता है। स्टेशन सम्पूर्ण कैलिफ़ोर्निया की केन्द्रीय घाटी में कॉमकास्ट केबल ऑपरेटर के चैनल 238 और ग्रेटर न्यूयॉर्क शहर में टाइम वार्नर केबल के चैनल 503 पर प्रसारित होता है।\n\nइसका स्वामित्व टॉवर ऑफ बैबल ब्रॉडकास्टिंग के पास है। स्टेशन विभिन्न नस्लीय भाषाओं में अपने कार्यक्रम प्रसारित करता है तथा इसके साथ ही देर रात के घंटों में अंग्रेज़ी भाषा के इन्फोमर्शियल भी।\n", "id": "483795", "title": "केबीटीवी-सीए (KBTV-CA)"}
{"url": "https://hi.wikipedia.org/wiki?curid=483798", "text": "पिटबुल\n\nअरमांडो क्रिस्टियन पेरेज़ (, जन्म १५ जनवरी १९८१)\n", "id": "483798", "title": "पिटबुल"}
{"url": "https://hi.wikipedia.org/wiki?curid=483809", "text": "मॉनमाउथ पुलिस स्टेशन\n\nमॉनमाउथ पुलिस स्टेशन () मॉनमाउथ, मॉनमाउथशायर, वेल्स में स्थित ग्रेड द्वितीय सूचीबद्ध इमारत है। यह एतिहासिक ग्लेनडोवर स्ट्रीट पे मध्यकालीन शहर को घेरने वाली दीवारों के अंदर स्थित है। मार्च 2012 में की गई एक घोषणा के बाद से मॉनमाउथ पुलिस स्टेशन दक्षिण-पूर्वी वेल्स के उन सत्रह पुलिस स्टेशनों में से एक है जो अब आम जनता के लिए नहीं खुलते।\n\n1881 से पहले मॉनमाउथ नगर अपना स्वयं का पुलिस स्टेशन संभालता था व इसके कर्मचारियों की नियुक्ति करता था। मॉनमाउथशायर काउंटी ने 1881 में मॉनमाउथ की पुलिस व्यवस्था का कार्यभार अपने नियन्त्रण में लिया तथा इसके पश्चात मॉनमाउथ ने अपनी पुलिस को खत्म कर दिया। काउंटी प्रशासन ने एजिंकोर्ट स्ट्रीट में एक इमारत पुलिस स्टेशन बनाने के लिए किराये पर ली थी। वर्ष 1895 में मॉनमाउथशायर काउंटी काउंसिल ने ग्लेनडोवर स्ट्रीट में एक इमारत खरीद के उसे पुलिस स्टेशन के रूप में पुनर्विकसित किया। इसके बाद एजिंकोर्ट पर स्थित पुरानी पुलिस स्टेशन की इमारत को खाली कर दिया गया।\n\nमॉनमाउथशायर की केली की डायरेक्ट्री के अनुसार 1901 में ग्लेनडोवर स्ट्रीट पर स्थित मॉनमाउथ पुलिस स्टेशन में सुपरिटेंडेट ऑफ द बरो काउंटी कांस्टेबुलरी कैप्टन विनसेंट ई॰ पार्कर के साथ-साथ दो सार्जेंट सात कांस्टेबलों की नियुक्ति की गई थी। पुलिस सुपरिटेंडेट पार्कर पुलिस स्टेशन में न रहके ओवरमोनों क्षेत्र में अपने परिवार के साथ रहते थे। हालांकि 1901 में पार्कर स्टेशन में नहीं रहें थे, परन्तु पुलिस बल के और सदस्य इसे (या इसके दाएँ तरफ की इमारत को) घर कहते थे। पुलिस सार्जेंट जॉन टकर 13 ए ग्लेनडोवर स्ट्रीट में अपने परिवार के साथ रहते थे। कांस्टेबल जेम्स कॉलिन्स का भी निवास स्थान वहीं था। 1911 में मॉनमाउथ पुलिस स्टेशन का पता 15 ग्लेनडोवर स्ट्रीट दर्ज किया गया था। स्टेशन हरफ़र्डशायर के मूल निवासी पुलिस सार्जेंट चार्ल्स जोंस और उनके परिवार का निवास स्थान था।\n\n13 मार्च 2012 को बीबीसी न्यूज ने रिपोर्ट दी कि इस वर्ष के जुलाई से सत्रह दक्षिण-पूर्व वेल्स के पुलिस स्टेशनों आम जनता के लिए बंद हों जाएँगे; इनमें से केवल पाँच ही सामने के डेस्क की सेवा ज़ारी रखेंगे। इन पुलिस स्टेशन को बंद करने का फैसला गवेंट पुलिस ने लागत-बचत के अपने कार्यक्रम के अन्तर्गत लिया था। मॉनमाउथ पुलिस स्टेशन भी उन स्टेशनों में से एक है जो अब आम जनता के लिए नहीं खुलते।\n\n19 ग्लेनडोवर स्ट्रीट पे स्थित मॉनमाउथ पुलिस स्टेशन एक मध्य अठारहवीं शताब्दी की सूचिबद्ध इमारत है। यह शहर को घेरने वाली मध्यकालीन दीवारों के अंदर मौजूद है, जिनका निर्माण 1300 के आसपास हुआ था। मुख्य इमारत तीन मंजिला है व यह चार बे खिड़कियों की चौड़ाई की है। इसके साथ ही इमारत का दाएँ तरफ दो मंजिला विस्तार भी है जिसकी चौड़ाई तीन बे खिड़कियों की है। बहारी हिस्सा सफेद प्लास्टर का बना हुआ है व इसकी खपरैल तंबूवाली छत है। ग्लेनडोवर स्ट्रीट, जो 1895 से मॉनमाउथ पुलिस स्टेशन का स्थान है, आशिंक रूप से उन्नीसवीं शताब्दी की शुरुआत से अंकित की गई है। 1901 में स्टेशन (या इमारत जो पुलिस के कई कर्मचारियों का आवास था) को 13ए ग्लेनडोवर स्ट्रीट में प्रलेखित किया गया है, 19 ग्लेंदोव्र स्ट्रीट पर स्थित ड्र्यूडस् हेड इन के एकदम साथ में। 1911 में स्टेशन 15 ग्लेनडोवर स्ट्रीट पते के साथ रिकोर्ड किया गया था। दशकों पश्चात धरोहर सूचीबद्ध करने के दौरान कम से कम पुलिस इमारत का एक हिस्सा 17 ग्लेनडोवर स्ट्रीट पर दर्ज किया गया था।\n", "id": "483809", "title": "मॉनमाउथ पुलिस स्टेशन"}
{"url": "https://hi.wikipedia.org/wiki?curid=483827", "text": "स्मिता बंसल\n", "id": "483827", "title": "स्मिता बंसल"}
{"url": "https://hi.wikipedia.org/wiki?curid=483847", "text": "वर्ग (जीवविज्ञान)\n\nवर्ग () जीववैज्ञानिक वर्गीकरण में जीवों के वर्गीकरण की एक श्रेणी होती है। आधुनिक जीववैज्ञानिक वर्गीकरण में यह श्रेणी गणों (ओर्डरों) से ऊपर और संघों (फ़ायलमों) के नीचे आती है, यानि एक वर्ग में बहुत से गण होते हैं और बहुत से वर्गों को एक फ़ायलम में संगठित किया जाता है। ध्यान दें कि हर जीववैज्ञानिक वर्ग में बहुत सी भिन्न जीवों की जातियाँ-प्रजातियाँ सम्मिलित होती हैं।\n\nजीववैज्ञानिक वर्गों के नाम अधिकतर लातिनी भाषा में होते हैं क्योंकि जीववैज्ञानिक वर्गीकरण की प्रथा १७वीं और १८वीं सदियों में यूरोप में शुरू हुई थी और उस समय वहाँ लातिनी ज्ञान की भाषा मानी जाती थी। यह रिवायत अभी तक चलती आई है। आधुनिक काल में इस्तेमाल होने वाली वर्गीकरण व्यवस्था १८वीं शताब्दी में कार्ल लीनियस नामक स्वीडी वैज्ञानिक ने की थी।\n\n\n", "id": "483847", "title": "वर्ग (जीवविज्ञान)"}
{"url": "https://hi.wikipedia.org/wiki?curid=483865", "text": "संघ (जीवविज्ञान)\n\nसंघ () जीववैज्ञानिक वर्गीकरण में जीवों के वर्गीकरण की एक श्रेणी होती है। आधुनिक जीववैज्ञानिक वर्गीकरण में यह श्रेणी वर्गों (क्लासों) से ऊपर और जगत (किंगडम) के नीचे आता है, यानि एक संघ में बहुत से वर्ग होते हैं और बहुत से संघों को एक जीववैज्ञानिक जगत में संगठित किया जाता है। ध्यान दें कि हर जीववैज्ञानिक संघ में बहुत सी भिन्न जीवों की जातियाँ-प्रजातियाँ सम्मिलित होती हैं।\n\nजीववैज्ञानिक संघों के नाम अक्सर लातिनी भाषा में होते हैं क्योंकि जीववैज्ञानिक वर्गीकरण की प्रथा १७वीं और १८वीं सदियों में यूरोप में शुरू हुई थी और उस समय वहाँ लातिनी ज्ञान की भाषा मानी जाती थी। यह रिवायत अभी तक चलती आई है। आधुनिक काल में इस्तेमाल होने वाली वर्गीकरण व्यवस्था १८वीं शताब्दी में कार्ल लीनियस नामक स्वीडी वैज्ञानिक ने की थी।\n\n\n", "id": "483865", "title": "संघ (जीवविज्ञान)"}
{"url": "https://hi.wikipedia.org/wiki?curid=483887", "text": "जगत (जीवविज्ञान)\n\nजगत () जीववैज्ञानिक वर्गीकरण में जीवों के वर्गीकरण की एक ऊँची श्रेणी होती है। आधुनिक जीववैज्ञानिक वर्गीकरण में यह श्रेणी संघों (फ़ायलमों) से ऊपर आती है, यानि एक जगत में बहुत से संघ होते हैं और बहुत से संघों को एक जीववैज्ञानिक जगत में संगठित किया जाता है।\n\nआधुनिक काल में अमेरिकी पाठ्यक्रमों में सभी जीवों को छह जगतों में विभाजित किया गया है -\n\nअलग देशों में अक्सर इन जगतों की परिभाषाएँ अलग होती हैं। उदाहरण के लिए ब्रिटेन में कभी-कभी केवल पाँच जगत माने जाते हैं। जीववैज्ञानिक वर्गीकरण में जगत से ऊपर अधिजगत () की श्रेणी आती है और इन छह जगतों को उनमें इस प्रकार संगठित किया जाता है -\n\nजीववैज्ञानिक जगतों के औपचारिक नाम अक्सर लातिनी भाषा में होते हैं क्योंकि जीववैज्ञानिक वर्गीकरण की प्रथा १७वीं और १८वीं सदियों में यूरोप में शुरू हुई थी और उस समय वहाँ लातिनी ज्ञान की भाषा मानी जाती थी। यह रिवायत अभी तक चलती आई है। आधुनिक काल में इस्तेमाल होने वाली वर्गीकरण व्यवस्था १८वीं शताब्दी में कार्ल लीनियस नामक स्वीडी वैज्ञानिक ने की थी।\n\n\n", "id": "483887", "title": "जगत (जीवविज्ञान)"}
{"url": "https://hi.wikipedia.org/wiki?curid=483889", "text": "असलमपुर झोझा\n\nअसलमपुर झोझा बिजनौर जिले की नजीबाबाद तहसील स्थित एक गाँव हैं। यह गाँव रसूलपुर सैद से मिला हुआ हैँ। गाँव मे सर्वाधिक जनसंख्या कृषि पर आश्रित हैँ।\n", "id": "483889", "title": "असलमपुर झोझा"}
{"url": "https://hi.wikipedia.org/wiki?curid=483914", "text": "जी आर गोपीनाथ\n\nकैप्टन जी आर गोपीनाथ भारत में कम लागत के हवाई यात्रा को आम लोगों तक लाने में अग्रणी है। वह कम लागत वाली एयरलाइन एयर डेक्कन के संस्थापक है। वह राष्ट्रीय रक्षा अकादमी से स्नातक की उपाधि प्राप्त की है और भारतीय सेना में योगदान दिया।\n\nगोरुर रामास्वामी गोपीनाथ गोरुर, कर्नाटक के गांव में पैदा हुआ थे। उन्होनें एक गांव के स्कूल में तत्पश्चात् सैनिक स्कूल, बीजापुर में शिक्षा प्राप्त की\n\nवह कर्नाटक के हसन जिले में Gorur नामक एक छोटे से गांव में पैदा हुआ था। उनके पिता एक गरीब स्कूल शिक्षक और एक किसान के रूप में अच्छी तरह से था। वह पांचवीं कक्षा तक कन्नड़ माध्यम के स्कूल के लिए गया था जिसके बाद उन्होंने बीजापुर के सैनिक स्कूल गया था\n", "id": "483914", "title": "जी आर गोपीनाथ"}
{"url": "https://hi.wikipedia.org/wiki?curid=483919", "text": "ओलम्पिक स्टेडियम (लंदन)\n\nओलम्पिक स्टेडियम ओलम्पिक पार्क, लंदन, इंग्लैंड में स्थित स्टेडियम है। 2011 में बनके तैयार हुआ यह स्टेडियम 2012 ग्रीष्मकालीन ओलम्पिक का मुख्य केंद्र है। 2005 में लंदन को ओलम्पिक खेलों की मेजबानी मिली थी इसके बाद 2007 में खेलों के उद्घाटन व समापन समारोह सहित एथलेटिक्स प्रतिस्पर्धाओं की मेजबानी के लिए लंदन के स्ट्रैटफ़ोर्ड जिले की मार्शगेट लेन पे ओलम्पिक स्टेडियम का निर्माण कार्य शुरू हुआ। खेलों के लिए 80,000 दर्शकों के बैठने की क्षमता रखने वाले इस स्टेडियम का निर्माण चार साल बाद 2011 में जा के खत्म हुआ। इस क्षमता के साथ स्टेडियम अस्थायी तौर पे सम्पूर्ण ब्रिटेन में वेम्बली स्टेडियम व ट्विकनम स्टेडियम के पश्चात तीसरा सबसे बड़ा स्टेडियम बना गया।\n\n", "id": "483919", "title": "ओलम्पिक स्टेडियम (लंदन)"}
{"url": "https://hi.wikipedia.org/wiki?curid=483946", "text": "अष्टभुजा शुक्ल\n\nअष्टभुजा शुक्ल (जन्म 1954, दीक्षापार गाँव, उत्तर प्रदेश) हिंदी के कवि हैं। उन्हें हिंदी कविता में अपने विशिष्ट योगदान के कारण केदार सम्मान से सम्मानित किया गया है।\n\nइनकी प्रमुख कृतियाँ निम्नवत हैं:\n\n", "id": "483946", "title": "अष्टभुजा शुक्ल"}
{"url": "https://hi.wikipedia.org/wiki?curid=483947", "text": "पंकज राग\n\nपंकज राग हिंदी के सुप्रसिद्ध कवि हैं। उन्हें हिंदी कविता में अपने विशिष्ट योगदान के कारण केदार सम्मान से सम्मानित किया गया है।\n30 अक्टूबर 1964 \nजन्मस्थान=मुजफ़्फ़रपुर, बिहार, भारत \nयह भूमंडल की रात है, धुनों की यात्रा \n2010 केदार सम्मान प्रतिष्ठित सम्मान और पुरस्कार\nयदि आपके पास अन्य विवरण् उपलब्ध है तो कृपया विकिपीडिया को भेजें\n", "id": "483947", "title": "पंकज राग"}
{"url": "https://hi.wikipedia.org/wiki?curid=483948", "text": "दु:स्वप्न भी आते हैं\n\nरचनाकार=अष्टभुजा शुक्ल\nराजकमल प्रकाशन प्रा० लि०,1 बी०, नेताजी सुभाष मार्ग, नई दिल्ली-110002 \n2009\nभाषा=हिन्दी\nविषय=कविताएँ\n", "id": "483948", "title": "दु:स्वप्न भी आते हैं"}
{"url": "https://hi.wikipedia.org/wiki?curid=483949", "text": "यह भूमंडल की रात है\n\nयह भूमंडल की रात है पंकज राग का कविता संग्रह है। राजकमल प्रकाशन से २00९ में प्रकाशित इस पुस्तक के लिए पंकज को 2010 के केदार सम्मान से सम्मानित किया गया है।\n", "id": "483949", "title": "यह भूमंडल की रात है"}
{"url": "https://hi.wikipedia.org/wiki?curid=483957", "text": "गंदमक की संधि\n\nगंदमक की संधि ब्रिटिश भारत तथा अफ़गान अमीर याकुब ख़ान के बीच सन् 1879 में 26 मई को हुई थी जिसमें ब्रिटिश अफ़गान क्षेत्रों पर और आक्रमण नहीं करने पर सहमत हुआ था जिसके एवज़ में उनको सीमान्त अफ़ग़ान क्षेत्रों पर अधिकार मिल गया। इसके साथ ही याक़ुब ख़ान सभी आक्रांताओं और उनके साथियों को क्षमादान देने पर राज़ी हुआ था। ब्रिटिश याक़ूब को सालाना 60000 रुपये देने पर सहमत हुए थे।\n\nजब इसी संधि के तहत पियरे केवेग्नेरी काबुल जुलाई में पहुँचे तो दो महीने बाद एक विद्रोही अफ़ग़ान टुकड़ी ने हेरात से आकर उनके दल पर हमला बोला और केवेन्गेरी सहित कईयों को मार डाला। इसके बाद द्वितीय आंग्ल अफ़ग़ान युद्ध का दूसरा चरण आरंभ हुआ था।\n", "id": "483957", "title": "गंदमक की संधि"}
{"url": "https://hi.wikipedia.org/wiki?curid=484007", "text": "मोंक स्ट्रीट\n\nमोंक स्ट्रीट () मॉनमाउथ, मॉनमाउथशायर, वेल्स में स्थित एक ऐतिहासिक सड़क है। इसका एक हिस्सा तेहरवीं शताब्दी से अस्तित्व में है और मानचित्रकार जॉन स्पीड के 1610 के शहर के नक्शे पर प्रकट होता है। व्हाइटक्रॉस स्ट्रीट के साथ अपने प्रतिच्छेदन से उत्तर की ओर विस्तृत होती हुई यह सड़क उत्तर-दक्षिण दिशा में बढ़ती है। सड़क का नाम पास की प्रायरी से सम्बन्धित है। इसके साथ ही इसका नाम मूल रूप से इसी सड़क पर स्थित गेट, जो शहर के गढ़ का हिस्सा था, से आया है। मोंक स्ट्रीट पर कई सूचीबद्ध इमारते हैं।\n\nतेहरवीं सदी तक मॉनमाउथ की सड़क योजना का एक भाग निर्धारित किया गया था। यह माना जाता है कि मोंक स्ट्रीट को इसका यह नाम इसे पास में स्थित प्रायरी से मिला है। मॉनमाउथ शहर के 1610 में जॉन स्पीड के द्वारा बनाए गए नक्शे पर मोंक स्ट्रीट व्हाइटक्रॉस स्ट्रीट के साथ अपने प्रतिच्छेदन से उत्तर दिशा की ओर फैलती हुई मोंक द्वार के लिए बढ़ती हुई दिखाई गई है। मोंक द्वार (गेट) शहर के गढ़ का एक घटक था। जबकि शहर के गढ़ के द्वार उसकी दीवारों से अधिक समय तक खड़े रहे थे मोंक द्वार 1710 में हटा दिया गया था। मसोनिक हॉल के प्रवेश द्वार पर घुमावदार दीवार मोंक द्वार के यहाँ होने का संकेत देती है। वर्तमान नक्शों पर मोंक स्ट्रीट व्हाइटक्रॉस स्ट्रीट से उत्तर की ओर बढ़ती हुई पश्चिम में प्रायरी स्ट्रीट के साथ प्रतिच्छेदन करती है और पूर्व में नई डिक्सटन सड़क (न्यू डिक्सटन रोड) के साथ कटती है। प्रायरी स्ट्रीट वास्तुकार जॉर्ज वॉन मेडोक्स द्वारा डिजाइन की गई थी और 1830 के दशक में इसका निर्माण पूरा हुआ था। इसका मुख्य उद्देश्य चर्च स्ट्रीट पर यतायात को संतुलित करना था, जो बाद में केवल पैदल चलने वाले यात्रीयों के लिए सीमित कर दी थी। मोंक स्ट्रीट प्रतिच्छेदन से परे उत्तर में बढ़ती है परन्तु कुछ नक्शों व लेखों में प्रतिच्छेदन के बाद के हिस्से को द परेड या नोर्थ परेड नामों से संदर्भित किया जाता है। इसके आलावा कुछ आधुनिक समय के नक्शों में व्हाइटक्रॉस स्ट्रीट का पूर्वी हिस्सा, जो मोंक स्ट्रीट के साथ प्रतिच्छेद से सेंट जेम्स स्क्वायर को घेरने वाले गोल चक्कर पर जा कर खत्म होता है, उसे भी सेंट जेम्स स्क्वायर के हिस्से के तौर पर ही संदर्भित किया जाता है, इस प्रकार व्हाइटक्रॉस स्ट्रीट पर स्थित कुछ इमारतों के दो पते है।\n", "id": "484007", "title": "मोंक स्ट्रीट"}
{"url": "https://hi.wikipedia.org/wiki?curid=484032", "text": "तन्त्र तन्त्रांश\n\nये तन्त्रांश सङ्गणक तन्त्र को सयमित करते है जिससे कि सङ्गणक के हार्डवेयर आवश्यकतानुसार काम कर सकें। इन्हें साधारणतः ऑपरेटिंग तन्त्र कहा जाता है। \nसोफ्टवेयर उपादायन् के अनुसार डेटा खोजकर रैम (RAM) में अंकित करते है, जिससे कि माईक्रोप्रोसेसर उन्हें प्रोसेस कर सके। प्रोसेस करने के यही सोफ्टवेयर रैम से डेटा के स्थानांतरण की व्यवस्था कर उन्हें वांछित डिस्क पर अंकित भी करते हैं।", "id": "484032", "title": "तन्त्र तन्त्रांश"}
{"url": "https://hi.wikipedia.org/wiki?curid=484034", "text": "सिल कन्वर्टर\n\nसिल कन्वर्टर एक देवनागरी फॉण्ट परिवर्तक है। यह बॉब ईटन द्वारा विकसित किया गया है। यह माइक्रोसॉफ्ट वर्ड तथा ऍक्सल में फॉर्मेटिंग बरकरार रखते हुये परिवर्तन कर सकता है। यदि अंग्रेजी टैक्स्ट भिन्न फॉण्ट में हो तो उसे अपरिवर्तित रखा जा सकता है। बल्क कन्वर्टर द्वारा बड़ी आकार की फाइलों को तेज गति से परिवर्तित किया जा सकता है। इसकी एकमात्र कमी यह है कि इसमें सीमित फॉण्टों हेतु समर्थन है हालाँकि इसमें वैज्ञानिक एवं तकनीकी हिन्दी समूह के परिवर्तकों को जोड़कर समर्थित फॉण्टों की संख्या को बढ़ाया जा सकता है।\n\nसिल कन्वर्टर में निम्नलिखित फॉण्टों हेतु समर्थन है।\n\n", "id": "484034", "title": "सिल कन्वर्टर"}
{"url": "https://hi.wikipedia.org/wiki?curid=484037", "text": "नेहरु रिपोर्ट\n", "id": "484037", "title": "नेहरु रिपोर्ट"}
{"url": "https://hi.wikipedia.org/wiki?curid=484059", "text": "कैलोरीमिति\n\nकिसी रीति से उष्मा के मापन को उष्मामिति या 'कैलोरीमिति' (calorimetry) कहते हैं। किसी रासायनिक अभिक्रिया में या अवस्था परिवर्तन में या किसी भौतिक या रासायनिक परिवर्तन में या किसी जैविक प्रक्रम (बायोलॉजिकल प्रॉसेस) जो ऊष्मा उत्पन्न होती है अवशोषित होती है उसकी मात्रा की माप करके पदार्थों अथवा प्रक्रमों की की विशिष्ट ऊष्मा, ऊष्मा धारिता, गुप्त ऊष्मा आदि का निर्धारण किया जा सकता है। \n\nऊष्मामिति का आरम्भ जूल (Joule) के उस प्रयोग से आरम्भ हुआ जो 'कैलोरी के यांत्रिक तुल्यांक' के निर्धारण के लिये किया गया था। वास्तव में यह प्रयोग ऊर्जा के संरक्षण के सिद्धान्त पर आधारित था।\n\nकैलोरीमिति के लिये जो उपकरण उपयोग में लाये जाते हैं उन्हें 'कैलोरीमापी' (calorimeters) कहते हैं!\n\nकैलोरीमिति सिद्धांत(principle of calorimetry) : जब दो भिन्न भिन्न तापों वाली वस्तुओं को परस्पर रखा जाता है, तो ऊष्मा का प्रवाह उच्च ताप वाली वस्तु से निम्न ताप वाली वस्तु में होता है!\n\nउष्मामिति उष्मा के किसी प्रभाव पर आधारित होती है। ऊष्मामिति प्रत्यक्ष (direct) या परोक्ष (indirect) रूप से की जा सकती है। प्रत्यक्ष कैलोरीमिति में कैलोरीमापी द्वारा ऊष्मा की माप की जाती है जबकि अप्रत्यक्ष कैलोरीमिति में ऊष्मा की मात्रा की सीधे तौर पर माप न करके ली गयी आक्सीजन की मात्रा के आधार पर ऊष्मा की गणना की जाती है।\n\nप्रत्यक्ष उष्मामापन की साधारणतया निम्नलिखित पद्धतियाँ हैं :\n\n(क) तापपरिवर्तन अथवा तापमानीय उष्मामिति,\n\n(ख) अवस्थापरिवर्तन अथवा गुप्त ताप उष्मामिति।\n\nप्रथम पद्धति में वे रीतियाँ हैं जिनमें ताप परिवर्तित होता है तथा मापन तापपरिवर्तन पर निर्भर होता है। अंतत: यह पद्धति केवल ताप के अवलोकन में परिणत हो जाती है। अत: इन विधियों में तापमान के अवलोकन में परिणत हो जाती है। अत: इन विधियों में तापमान एक मुख्य उपकरण है। इस पद्धति में रेनो की मिश्रण विधि तथा ड्यूलाँग और पेती की शीतलीभवन विधि हैं।\n\nदूसरी पद्धति में वे विधियाँ सम्मिलित हैं जो ठोसों के द्रवण अथवा वाष्पों के संघनन पर निर्भर हैं। इनमें हिम तथा वाष्प उष्मा मान सम्मिलित हैं। द्रवण तथा वाष्पीकरण पर निर्भर होने के कारण इन प्रयोगों में ताप स्थिर रहता है, अतएव इनमें तापमापन की कोई आवश्यकता नहीं होती।\n\nउष्मा का एकक (यूनिट) उष्मा की वह मात्रा है जो एक एकक मात्रा जल के ताप में 1° सेल्सियस की वृद्धि करती है। यदि द्रव्यमान का एकक 1 ग्राम हो तो तथा तापांतर 1° सें. हो तो उष्मा के एकक को एक कैलरी कहते हैं। किन्तु 1 ग्राम द्रव्यमान के जल के ताप में 1° से. वृद्धि करने के लिए प्रत्येक ताप पर उष्मा की आवश्यक मात्रा समान नहीं होती (थोड़ा अन्तर होता है)। अत: वैज्ञानिकों ने 1° सें. का पूर्वोंक्त तापंतर 14.5° सें से 15.5° सें. तक माना है। अत: एक कलरी उष्मा की वह मात्रा है जो 14.5° सें. के एक ग्राम जल के ताप को बढ़ाकर 15.5° सें. कर दे।\n\nविभिन्न तापों पर एक डिगरी ताप बढ़ाने के लिए आवश्यक उष्मा की मात्रा में अंतर बहुत कम हाता है; अत: साधारण प्रयोगों में किसी भी ताप पर 1 ग्राम शुद्ध जल के ताप में 1° सें. की वृद्धि के लिए आवश्यक उष्मा की मात्रा को 1 कलरी मान सकते हैं।\n\nउष्माधारिता-किसी वस्तु की उष्माधारिता उष्मा की वह मात्र है जो 1 सें. तापवृद्धि के लिए उस वस्तु को देनी पड़ती है, अथवा 1 सें. तापपतन द्वारा उससे प्राप्त होती है।\n\nजल की उष्माधारिता की तुलना में किसी पदार्थ की उष्माधारिता को उस पदार्थ की विशिष्ट उष्मा कहते हैं। अर्थात्‌, पदार्थ के किसी द्रव्यमान की किसी तापवृद्धि के लिए आवश्यक उष्मा की मात्रा तथा समान द्रव्यमान के जल की उसी तापवृद्धि के लिए आवश्यक उष्मा की निष्पत्ति को उस पदार्थ की विशिष्ट उष्मा कहते हैं। 1 ग्राम जल की 1° सें. तापवृद्धि के लिए आवश्यक उष्मा 1 एकक उष्मा होती है अत: एक ग्राम पदार्थ की उष्माधारिता उस पदार्थ की विशिष्ट उष्मा होती है।\n\nयदि द्रव्यमान m की किसी वस्तु का ताप (T1) से (T2) तक बढ़ाने के लिए आवश्यक उष्मा की मात्रा मा (Q) हो तो पूर्वोक्त परिभाषा के अनुसार विशिष्ट उष्मा वि (S) निम्नलिखित सूत्र में प्राप्त होगी:\n\nकिसी वस्तु के द्रव्यमान तथा विशिष्ट उष्मा के गुणनफल को उस वस्तु की उष्माधारिता (हीत कैपेसिटी) कहते हैं। इसे उस वस्तु का 'जल तुल्यांक' भी कहते हैं।\n\nसाधारणतया विशिष्ट उष्मा की परिभाषा करते समय उस परिस्थितियों का निर्देशन आवश्यक है जिनमें तापपरिवर्तन हुआ हो। उदाहरणतया, यदि संपीडन (कंप्रेशन) से किसी गैस के ताप में वृद्धि हो तो dT का मान शून्य नहीं होगा परंतु dQ =0। अतएव विशिष्ट उष्मा वि (S) शून्य होगी। दूसरी तरफ यदि एक गैस में परिमित मात्रा में उष्मा दी जाए और उसका प्रसरण इस प्रकार हो कि उसका ताप स्थिर रहे तो इस परिस्थिति में dT=0 होगा और dQ शून्य नहीं होगी। अतएव विशिष्ट उष्मा बहुत अधिक (अनन्त) होगी। गैस का प्रसरण इस प्रकार भी कराया जा सकता है कि कुछ मात्रा में उष्मा तो उसे दी जाए परंतु फिर भी उसके ताप का पतन हो; इस स्थिति में dT के ऋणात्मक होने के कारण उसकी विशिष्ट उष्मा का मान भी ऋण होगा। इससे यह प्रतीत होता है कि गैस की विशिष्ट उष्मा का मान + अननत से - अननत के बीच कुछ भी हो सकता है तथा यह मान परिस्थितियों से संबंधित है। इस कारण गैस की विशिष्ट उष्मा के विषय में तापपरिवर्तन की परिस्थितियों का निर्देशन अत्यंत आवश्यक है। अत: गैस के विषय में दो विशिष्ट उष्माएँ होती हैं :\n\nद्रव तथा ठोस पदार्थों में संपीडन न्यून होने के कारण साधारण प्रयोगों में आयतन परिवर्तन न्यून तथा नगण्य होते हैं। अत: एक ही विशिष्ट उष्मा रह जाती है। प्रत्येक ताप पर ठोस तथा द्रव की एक निश्चित विशिष्ट उष्मा होती है तथा ताप के साथ इसकी वृद्धि होती है।\n\nइसमें जल का तापन एक नियत ताप तक किया जाता है तथा इस जल की मात्रा से उष्मा की मात्रा ज्ञात की जाती है। इस पद्धति में निम्नलिखित रीतियाँ हैं :\n\n(क) मिश्रण विधि,\n\n(ख) शीतलीभवन विधि,\n\nइस विधि द्वारा रेना ने परम शुद्ध फल ज्ञात किए।\n\nयदि दो पदार्थ क तथा ख के द्रव्यमान m1 तथा m2 ताप T1) तथा T2 तथा विशिष्ट उष्माएँ S1 तथा S2 हों और यदि वे एक-दूसरे के साथ रखे जाएँ तो उष्मा एक से दूसरे में जाएगी तथा फलस्वरूप उनका ताप अन्ततः T1 तथा T2 के बीच एक सामान्य ताप T होगा। परिणामत: यदि उष्मा का नियमन क तथा ख ही में हो तो क द्वारा दी गई उष्मा ख द्वारा ली गई उष्मा के तुल्य होगी-\n\nयहाँ हमने यह माना है कि ताप के समीकरण की अवधि में क तथा ख न तो अन्य वस्तुओं से उष्मा लेते हैं, न उन्हें देते हैं। व्यवहार में यह अवस्था असंभव है। सामान्यतया अन्य वस्तुओं से भी उष्मा का आदान-प्रदान होता है। ऐसी त्रुटियों को दूर करने अथवा कम करने की विशेष रीतियाँ हैं।\n\nउष्मामापन के प्रयोगों का मुख्य उपकरण ताँबे, पीतल अथवा चाँदी की पतली चद्दर का बना उष्मामापी होता है। यह एक बड़े बर्तन के भीतर कुचालक आधारों पर रखा जाता है। उष्मामापी में मापे हुए द्रव्यमान का जल भरा होता है, जिसमें निश्चित ताप की तप्त वस्तु डाली जाती है तथा एक सूक्ष्म तापमापी से तापपरिवर्तन पढ़ा जाता है। जल को चलाने के लिये उसमें ताँबे का मुड़ा हुआ विचालक (stirrer) रहता है। विकिरण द्वारा उष्मा का क्षय दूर अथवा कम करने के लिए उष्मामापी के बाहरी तल तथा बड़े बर्तन के भीतरी तल पर पालिश की जाती है।\n\nकिसी तप्त पदार्थ को उष्मामापी के जल में डालने पर जल के अतिरिक्त उष्मामापी, विचालक तथा तापमापी का पारा भी तप्त पदार्थ की उष्मा लेते हैं तथा उनके ताप में भी वृद्धि होती है। अत: इनकी उष्माधारिताओं का लेखा लेना भी आवश्यक है। तापांतर की वृद्धि से विकिरण शोधन में भी वृद्धि होती है; इस कारण उचित यह है कि उष्मामापी में जल की मात्रा इतनी अधिक ली जाए कि ताप में अधिक वृद्धि न हो; परंतु ऐसा करने से प्रयोग की सूक्ष्मता (precision) घट जाती है। इसके प्रतिकार के लिए सूक्ष्म तापमापी का व्यवहार आवश्यक हो जाता है।\n\nयह विधि इस कल्पना पर निर्धारित है कि जब कोई वस्तु किसी समावृत्त (environment) में शीतल होती है तो समय की उस अवधि में उसके द्वारा उत्सर्जित उष्मा dQ वस्तु के समावृत्त पर, ताप के आधिक्य पर, उसके तल की प्रकृति पर, तथा तल के क्षेत्रफल पर निर्भर करती है। अत:\n\nइस समीकरण में (A) वस्तु के तल पर, अर्थात्‌ उसके क्षेत्रफल तथा विकिरण शक्ति पर निर्भर है, तथा f ताप के आधिक्य का अज्ञात फलन है जो प्रत्येक वस्तु के लिए समान होगा। अत: यदि न्यूटन का शीतलीभवन नियम (Newton's Law of cooling) यर्थात है तो यह फलन केवल तापंतर dT है। यदि dt अवधि में वस्तु तापांतराल dT से शीतल होती है तो\n\nm वस्तु की संहति तथा S विशिष्ट उष्मा है। अत:\n\nयदि दोनों वस्तुओं के तल के क्षेत्रफल समान हों तो A = A' तो निम्नलिखित सम्बन्ध निकाला जा सकता है-\n\nअर्थात्‌ दोनों वस्तुओं की उष्माधारिताएँ उन अवधियों की निष्पत्ति हैं जो उन वस्तुओं को ताप के समान परास (रेंज) द्वारा शीतल होने में लगती हैं।\n\nइस रीति से परिशुद्ध फल नहीं मिलते। इसका केवल ऐतिहासिक महत्व ही रह गया है।\n\nब्लैक ने प्रथम बार इस विधि का प्रयोग किया। हिम के एक बड़े टुकड़े में छोटा सा छेद बनाकर उसमे मुख को हिम के छोटे टुकड़े से बंद किया जाता है। इस प्रकार एक हिम से घिरा हुआ मंडल बन जाता है। ज्ञात द्रव्यमान की वस्तु को एक निश्चित ताप तप्त कर तथा हिममंडल के जल को सावधानी से सोखकर तप्त वस्तु को उसके भीतर तुरंत डाल दिया जाता है और उसके मुख को लघु हिम खंड से ढक दिया जाता है। यह वस्तु उष्मा देकर तुरंत हिम के द्रबांक पर आ जाती है तथा इससे निश्चित मात्रा में हिम का द्रवण होता है। पूर्व तौले हुए एक स्पंज से इस जल को सोखकर स्पंज को पुन: तौल लेते हैं तथा द्रवित हिम का द्रव्यमान ज्ञात कर लेते हैं। यदि वस्तु का आरंभिक ताप T, तथा द्रव्यमान m तथा विशिष्ट उष्मा S हो तो उसे द्वारा दी हुई उष्मा की मात्रा m S T होगी। परिणामत:\n\nयहाँ L हिमद्रवण की गुप्त उष्मा तथा W द्रवित हिम का द्रव्ममान है।\n\nहिमद्रवण से आयतन का ह्रास होता है। इस सिद्धांत पर आधारित बुन्सेन का हिम उष्मामापी द्रवों तथा ठोस पदार्थों की विशिष्ट उष्मा ज्ञात करने का एक अत्यंत सुग्राही उपकरण है। यदि पदार्थ कम मात्रा में उपलब्ध हो तब भी उसकी विशिष्ट उष्मा ज्ञात की जा सकती है।\n\nसंपूर्ण उपकरण के चारों ओर शुद्ध हिम भर देते हैं। नली क में कुछ शुद्ध जल रखते हैं। जब संपूर्ण उपकरण 0° सें ताप पर हो जाता है तो दिए हुए ठोस पदार्थ को एक स्थिर ताप (T°) सें. तक तप्त करके तुरंत नली क के जल में डाल देते हैं। यदि ठोस का द्रव्यमान तथा विशिष्ट उष्मा क्रमानुसार उष्मा क्रमानुसार (M) तथा (s) हों तो 0° सें. तक शीतल होने में वह (M s T) कैलरी उष्मा देगा जिससे उस नली के चारों ओर के कुछ हिम का द्रवण होगा। अत: केशनली का पारा भीतर की ओर चलेगा। इसके पाठ से आयतन का ह्रास ज्ञात हो जाएगा। माना कि यह ह्रास (v) घन सें.मी. है। यदि हिम का विशिष्ट घनत्व (d) हो तो 1 ग्राम हिम के द्रवण से आयतन में [1/d-1] घ. सें.मी. की कमी होगी। माना कि यह (x) है। अत: द्रवित हिम का द्रव्यमान (v/x) ग्राम। यदि हिम द्रवण की गुप्त की गुप्त उष्मा (L) हो तो\n\nइस उपकरण को उपयोग में लाने के लिए बहुत सावधानी की आवश्यकता होती है। इसमें जो पारा तथा जल रहता है उनक शुद्ध तथा वायुरहित होना अति आवश्यक है। बाहर के हिम का भी शुद्ध होना आवश्यक है।\n\nइस विधि में पदार्थ को एक मंडल में तुला के पलड़े पर रखकर उसमें 100° ताप का जलवाष्प तब तक भरते रहते हैं जब तक उस पलड़े की तौल स्थिर न हो जाए। दोनों तौलों के अंतर से संघनित वाष्प की मात्रा ज्ञात हो जाती है। यदि पदार्थ का द्रव्यमान, ताप तथा विशिष्ट उष्मा (m), (T) तथा (S) हों, संघनित वाष्प का द्रव्यमान (M) और जलवाष्प की गुप्त उष्मा L हो तो\n\nइसके लिए जॉली के जलवाष्प उष्मामापी का उपयोग होता है।\n\nगैस की स्थिर आयतन विशिष्ट उष्मा का मान जॉली के विभिन्नक जलवाष्प उष्मामापी से ज्ञात किया जाता है। यह जलवाष्प उष्मामापी से कुछ भिन्न होता है। तुला की भुजा से धातु के एक सूक्ष्म तार द्वारा शुद्ध तथा शुष्क गैस से भरा हुआ एक गोला (बल्ब) लटकाया जाता है तथा दूसरी भुजा से इसके समरूप दूसरा गोला, जिसे निर्वात कर दिया जाता है। ये दोनों गोले एक ही मंडल में रहते हैं। अब पहले बताई गई रीति से गैस की विशिष्ट उष्मा ज्ञात की जाती है।\n\nस्थिर चाप विशिष्ट उष्मा का मान ज्ञात करने के लिए रेनो के उपकरण का प्रयोग किया जाता है। लुसाना ने इस विषय पर महत्वपूर्ण प्रयोग किए हैं।\n\n", "id": "484059", "title": "कैलोरीमिति"}
{"url": "https://hi.wikipedia.org/wiki?curid=484067", "text": "नरसिंह मंदिर\n\nनरसिंह मंदिर (इटावा) भगवान विष्णु के नरसिंह अवतार का उत्तर भारत का प्रमुख मंदिर है। इटावा में स्थित इस मंदिर को उससकी संपदा के अनुसार उत्तर का पद्मनाभ मंदिर भी कहा जाता है। इनमें बेशकीमती आभूषण और कई जिलों में फैली अचल संपदा है। वर्तमान समय में यह मंदिर महंत परंपरा और ट्रस्ट के अंतर्गत प्रबंधित किया जाता है।", "id": "484067", "title": "नरसिंह मंदिर"}
{"url": "https://hi.wikipedia.org/wiki?curid=484094", "text": "अफ़सर बिटिया\n\nअफ़सर बिटिया ज़ी टीवी पर एक हिन्दुस्तानी तेलेविजन् ओपेरा प्रसारण है। \n\n", "id": "484094", "title": "अफ़सर बिटिया"}
{"url": "https://hi.wikipedia.org/wiki?curid=484101", "text": "प्रमथनाथ बोस\n\nप्रमथनाथ बोस (12 मई 1855 - 27 अप्रैल 1934 ई.) सुप्रसिद्ध भारतीय वैज्ञानिक और भूगर्भविद।\n\nइनका जन्म 12 मई 1855 ई. को बंगाल के नदिया जिले में गायपुर नामक स्थान पर हुआ था। आपकी उच्च शिक्षा लंदन विश्वविद्यालय में हुई, जहाँ से आपने भूविज्ञान में बी. एस.सी. (आनर्स) की डिग्री प्राप्त की। सन्‌ 1880 में आपकी नियुक्ति भूवैज्ञानिक सर्वेक्षण विभाग में असिस्टेंट सुपरिंटेंडेंट के पद पर हुई। अपने कार्यकाल में आपने देश के भिन्न भिन्न भागों में सर्वेक्षण कर बहुत से खनिज निक्षेपों का पता लगाया। भूसर्वेक्षण विभाग में काम करने के साथ आप मयूरभंज रियासत के भी भूविद थे। मयूरभंज के प्रसिद्ध लौह पर्वत गोरुमहिसानी की खोज का श्रेय आप ही को है। आप ही के कारण टाटा आयरन और स्टील कंपनी की स्थापना जमशेदपुर में हुई।\n\nसन्‌ 1903 में अवकाश प्राप्त करने के बाद आप राँची में रहने लगे। यहाँ जीवन पर्यंत आपने सार्वजनिक सेवा की, एवं सामाजिक, धार्मिक और शैक्षणिक क्षेत्रों में महत्वपूर्ण काम किया। वृद्धावस्था में भी आप युवकों के समान परिश्रम किया करते थे। आपका जीवन बहुत सादा था तथा आप अपने शील स्वभाव के कारण बड़े लोकप्रिय थे। मृत्युपर्यंत आपका स्वास्थ्य बहुत अच्छा रहा। 27 अप्रैल 1934 ई. को राँची में ही आपका स्वर्गवास हो गया।\n\n", "id": "484101", "title": "प्रमथनाथ बोस"}
{"url": "https://hi.wikipedia.org/wiki?curid=484102", "text": "प्रभुप्रकाश\n\nएपिफ़नी (Epiphany) अथवा 'प्रभुप्रकाश' नामक ईसाई पर्व परम्परागत रूप से ६ जनवरी को मनाया जाता है। यह लगभग सन्‌ 200 ई. में प्राच्य चर्च में प्रारंभ हुआ। बाद में वह पर्व पाश्चात्य चर्च में भी फैल गया। प्रारंभ में वह ईश्वरीय शक्ति के आविर्भाव तथा ईसा के जन्म के आदर में मनाया जाता था। बाद में क्रिस्मस (25 दिसंबर) ही ईसा का एकमात्र जन्मपर्व रह गया और एफ़िनी (6 जनवरी) का पर्व, बाइबिल में वर्णित ईसा की जीवनी की तीन घटनाओं का, संस्मरणोत्सव बन गया। अर्थात्‌ ज्ञानी पुरुषों की आराधना, जार्डन नदी में ईसा का बपतिस्मा तथा काना नगर में ईसा का प्रथम चमत्कार : तीन घटनाओं के संस्मरण में यह पर्व मनाया जाने लगा।\n\n", "id": "484102", "title": "प्रभुप्रकाश"}
{"url": "https://hi.wikipedia.org/wiki?curid=484113", "text": "पुरा-लवण परत\n\nपुरा-लवण परत या नमक से पहले की परत (पुर्तगाली: Camada pré-sal; अंग्रेजी:Pre-salt layer), अफ्रीका और ब्राजील के सागरतट से परे महाद्वीपीय उपतट पर स्थित एक भूवैज्ञानिक संरचना है। इस परत का महत्व इसलिए है क्योंकि इसके नीचे महत्वपूर्ण पेट्रोरसायनिक संसाधनों का वृहद भण्डार छिपा है। पेट्रोब्रास के अनुसार इस परत के ऊपर नमक की एक मोटी परत स्थित है जिसकी मोटाई कुछ स्थानों पर लगभग 2000 मीटर तक है। इस परत में और इसके नीचे तेल और प्राकृतिक गैस के भण्डार स्थित है। हालांकि नमक की परत और चट्टानों को वेध कर तेल और गैस निकालने का काम बहुत महंगा है। चूँकि चट्टानों की इस विशाल शृंख्ला का निक्षेपण नमक की परत से पहले हुआ था इसीलिए इसे पुरा-लवण परत कहा जाता है। \n", "id": "484113", "title": "पुरा-लवण परत"}
{"url": "https://hi.wikipedia.org/wiki?curid=484152", "text": "कजकी बाँध\n\nकजकी बाँध (), जिसे कजकई बाँध भी कहा जाता है दक्षिणी अफ़ग़ानिस्तान के हेलमंद प्रान्त में हेलमंद नदी पर स्थित एक बड़ा जलविद्युत बाँध है। यह कंदहार शहर से १६१ किमी पश्चिमोत्तर में स्थित है। इस से ३३ मेगावाट बिजली बनाई जाती है और इसके पानी के ज़रिये ६,५०,००० हेकटर ज़मीन सींची जाती है जो इस बाँध के बिना बंजर होती। बाँध की ऊंचाई १०० मीटर है और नदी को २७० मीटर की चौड़ाई पर लांघता है। यह सीस्तान द्रोणी में पानी पहुँचाने वाले मुख्य जलसम्भर को नियंत्रित करता है।\n\n", "id": "484152", "title": "कजकी बाँध"}
{"url": "https://hi.wikipedia.org/wiki?curid=484162", "text": "भगवत रावत\n\nभगवत रावत एक प्रगतिशील कवि एवं निबन्ध लेखक थे।\n\nशिखर सम्मान\n\n", "id": "484162", "title": "भगवत रावत"}
{"url": "https://hi.wikipedia.org/wiki?curid=484164", "text": "हामून\n\nहामून () ईरान के पठार पर मौसमी तौर पर चाँद महीनों के लिए बन जाने वाली झीलों और दलदलों को कहा जाता है। यह ईरान और अफ़ग़ानिस्तान में और पाकिस्तान के पश्चिमी बलोचिस्तान प्रांत में बन जाते हैं। यह हामून क्षेत्रीय जानवरों, मछलियों और पक्षियों के जीवनक्रम में बहुत ही महत्वपूर्ण जगह रखते हैं। \nजब आम-तौर पर शुष्क रेगिस्तान में यह हामून बनते हैं तो कुछ अरसे के लिए वहाँ एक नख़लिस्तान (ओएसिस​) का वातावरण बन जाता है।\n\nकुछ मशहूर हामून इस प्रकार हैं -\n\n", "id": "484164", "title": "हामून"}
{"url": "https://hi.wikipedia.org/wiki?curid=484165", "text": "हामून-ए-हेलमंद\n\nहामून-ए-हेलमंद (), जिसे दरियाचेह-ए-हामून () भी कहते हैं, पूर्वी ईरान के सीस्तान व बलोचिस्तान प्रांत में अफ़ग़ानिस्तान की सरहद के नज़दीक मौसमी तौर पर बन जानी वाली एक कम गहराई की दलदली झील है। यह हेलमंद नदी के पानी से बनती है जो अफ़ग़ानिस्तान के हिन्दू कुश पर्वतों से शुरू होती है। ईरान के पठार पर ऐसी अधिक प्रवाह वाले मौसम में भर जाने वाली झीलों को हामून कहा जाता है।\n\n१९७६ में अफ़ग़ानिस्तान से नदियाँ पूरे प्रवाह पर चला करती थी, जिस से यह झील भी फैलकर लगभग ४,००० वर्ग किमी तक विस्तृत हो जाया करती थी। १९९९ से २००१ के काल में सूखा पड़ा और झील क़रीब-क़रीब ग़ायब ही हो गई। उसके बाद से कभी बन जाती है और कभी नहीं। जब अफ़ग़ानिस्तान में सूखा पड़ता है या वहाँ हेलमंद का पानी रोक देने से प्रवाह कम होता है जो यहाँ रेत के बड़े टीले बन जाते हैं और पूरा रेगिस्तान लौट आता है। इस झील के किनारे कुछ मछुआरे गाँव हैं और इसके सूख जाने पर वह भी कभी-कभी रेत से ढके जाते हैं।\n\n", "id": "484165", "title": "हामून-ए-हेलमंद"}
{"url": "https://hi.wikipedia.org/wiki?curid=484169", "text": "शक्ति मॉसफेट\n\nशक्ति मॉसफेट या 'पॉवर मॉसफेट' (Power MOSFET) विशेष प्रकार के मॉसफेट होते हैं जो अपेक्षाकृत अधिक विद्युत शक्ति संभाल सकते हैं। अर्थात ये अधिक वोल्टता या अधिक धारा या अधिक वोल्टता और धारा को हैंडिल करने में सक्षम होते हैं। आईजीबीटी, एससीआर आदि अन्य पावर-एलेक्ट्रानिक युक्तियों की अपेक्षा इन्हें उपयोग में लाने का मुख्य लाभ यह है कि इन्हें अधिक आवृत्ति पर चालू-बन्द (ON/OFF) किया जा सकता है। शक्ति-परिपथों को जितनी अधिक आवृत्ति पर चलाया जाता है, उनमें लगने वाले प्रेरकत्व, ट्रांसफॉर्मर, संधारित्र आदि का आकार उतने ही छोटे होते हैं। शक्ति मॉसफेट विशेषतः कम वोल्टता पर काम करना हो तो पॉवर मॉसफेट के उपयोग से दक्षता अधिक मिलती है। अधिक वोल्टता वाले पॉवर मॉसफेटों की चालू अवस्था का प्रतिरोध (ON resistance) अधिक होता है जिसके कारण इनके उपयोग से अधिक शक्ति क्षय होता है और कम दक्षता प्राप्त होती है। इसी कारण शक्ति मॉसफेट कम वोल्टता (२०० वोल्ट से कम) पर सर्वाधिक उपयोग किया जाने वाला स्विच है।\n\nशक्ति मॉसफेट के कार्य करने का तरिका वही है जो कम शक्ति पर काम करने वाले मॉसफेट का है। जब सन् १९७० दशक के आखिरी दिनों में आईसी निर्माण के लिये CMOS तकनीक का विकास हुआ तो मॉसफेट का जन्म हुआ। \n\n१९८० के दशक के आरम्भ में जब प्रथम शक्ति मॉस्फेटों का विकास हुआ तब बहुतेरी संरचनाओं को आजमाया गया। किन्तु उनमें से अधिकांश को अब त्याग दिया गया है और वर्टिकल डिफ्युज्ड मॉस (या VDMOS) सर्वाधिक उपयुक्त संरचना सिद्ध हुई है।\n\nसामने के चित्र में वीडीमॉस की अनुप्रस्थ काट दिखायी गयी है। इससे इस युक्ति की उर्ध्वाधरता देखी जा सकती है। द्रष्टव्य है कि इसका 'सोर्स' एलेक्ट्रोड 'ड्रेन' के उपर अवस्थित है जिसके कारण चालू अवस्था में इसमें धारा उर्ध्वाधर दिशा में बहेगी। \n\nसही कहें तो शक्ति मॉसफेटों की संरचना 'लैटरल मॉसफेटों' से अलग होती है। शक्ति मॉसफेट की संरचना 'प्लेनर' न होकर उर्ध्वाधर होती है। (यही स्थिति अधिकांश शक्ति युक्तियों में है।)\n\n", "id": "484169", "title": "शक्ति मॉसफेट"}
{"url": "https://hi.wikipedia.org/wiki?curid=484176", "text": "हरीरूद\n\nहरीरूद () या हरी नदी () मध्य एशिया की एक महत्वपूर्ण नदी है। यह १,१०० किमी लम्बी नदी मध्य अफ़ग़ानिस्तान के पहाड़ों से शुरू होकर तुर्कमेनिस्तान जाती है जहाँ यह काराकुम रेगिस्तान की रेतों में जाकर सोख ली जाती है। तुर्कमेनिस्तान में इसे तेजेन या तेदझ़ेन के नाम से जाना जाता है (इसमें बिंदु-वाले 'झ़' के उच्चारण पर ध्यान दें क्योंकि यह टेलिविझ़न के 'झ़' जैसा है)।\n\nऋग्वेद में इस नदी को 'सरयू' का नाम दिया गया था। पारसी धर्म-ग्रन्थ अवेस्ता में इसे 'हरोयू' कहा गया, जो इसी संस्कृत नाम का सजातीय शब्द है। 'रूद' का मतलब फ़ारसी में 'नदी' होता है (मसलन गंगा को अक्सर 'रूद-ए-गंग' भी कहा जाता था)।\n\nहरीरूद अफ़ग़ानिस्तान के मध्य भाग में हिन्दु कुश पर्वत श्रंखला की कोह-ए-बाबा शाखा में जन्म लेती है। वहाँ से यह पश्चिम की ओर चलती है जहाँ यह हेरात शहर से दक्षिण को गुज़रती है। हेरात वादी इस नदी की वजह से अपनी उपजाऊ ज़मीन के लिए मशहूर है। कुछ आगे जाकर यह जाम नदी को मिलती है और इस संगम के पास जाम की मीनार खड़ी है जिससे प्रेरित होकर दिल्ली की क़ुतुब मीनार को बनाया गया था। यहाँ से नदी पहले पश्चिमोत्तर और फिर उत्तर का रुख़ करती है। इस क्षेत्र में नदी ही ईरान और अफ़ग़ानिस्तान की अंतर्राष्ट्रीय सीमा के रूप में मान्य है। आगे जाकर यह तुर्कमेनिस्तान और ईरान की अंतर्राष्ट्रीय सीमा का एक भाग है। ईरान-तुर्कमेनिस्तान मित्रता बाँध इसी नदी पर खड़ा है।\n\n", "id": "484176", "title": "हरीरूद"}
{"url": "https://hi.wikipedia.org/wiki?curid=484185", "text": "मीनार-ए-जाम\n\nमीनार-ए-जाम () या जाम की मीनार () पश्चिमी अफ़ग़ानिस्तान के ग़ोर प्रांत के शहरक ज़िले में हरी नदी (हरीरूद) के किनारे खड़ी एक प्रसिद्ध ईंटों की बनी मीनार है। यह ६५ मीटर ऊँची मीनार दिल्ली के क़ुतुब मीनार के बाद दुनिया की दूसरी सबसे ऊँची मीनार है, हालांकि क़ुतुब मीनार वास्तव में इसी मीनार से प्रेरित होकर बनवाया गया था। मीनार-ए-जाम जाम नदी और हरी नदी के संगम के पास है और चारों तरफ़ से २,४०० मीटर ऊँचे पहुँचने वाले पहाड़ों से घिरी हुई है। सन् ११९० के दशक में बनी इस मीनार पर ईंट, गच पलस्तर (स्टक्को) और टाइलें लगी हुई हैं जिनपर क़ुरान की आयतें और आकर्षक लकीरें व आकृतियाँ बनी हुई हैं।\n\nमाना जाता है कि मीनार-ए-जाम ग़ोरी राजवंश की ग्रीष्मकालीन राजधानी फ़िरूज़कुह () के पास बनवाई गई थी। इसपर अरबी भाषा में बनी लिखाईयों पर लगी तारीख़ ठीक से पढ़ी नहीं जा सकती। या तो यह सन् ११९३-९४ का ज़िक्र कर रही है, या फिर सन् ११७४-७५ का। इसलिए या तो यह ग़ोरियों के सुलतान ग़ियासउद्दीन की दिल्ली में सन् ११९२ में ग़ज़नवियों पर हुई जीत का स्मारक थी या फिर सन् ११७३ में ग़ज़नी में ग़ुज़​ तुर्कों पर हुई जीत का। १२वीं और १३वीं सदी में ग़ोरी राजवंश का साम्राज्य पूर्वी ईरान से लेकर उत्तर भारत में दिल्ली तक फैला हुआ था।\n\nग़ोरी राजवंश का बखान करने वाले मध्यकालीन लेखक जुज़जानी के अनुसार यह मीनार यही पर स्थित जुम्मा मस्जिद के साथ जुड़ी थी लेकिन नदी में अचानक सैलाब आने से मस्जिद बह गई। इतिहासकारों ने यहाँ छानबीन करके पाया है कि मस्जिद के साथ एक बड़ा आँगन सटा हुआ है जो संभव है उसी मस्जिद का हिस्सा रहा हो। १२०२ में ग़ियासउद्दीन के देहांत के बाद ग़ोरियों का साम्राज्य ढलने लगा और वह अपनी ज़मीनें ख़्वारेज़्म साम्राज्य को खोने लगे। जुज़जानी का कहना है कि १२२२ में मंगोल आक्रमण ने फिरूज़कुह शहर को ख़त्म कर दिया।\n\nअफ़ग़ानिस्तान से बाहर की दुनिया को इस मीनार की ज़्यादा ख़बर नहीं थी लेकिन १८८६ में भारत के ब्रिटिश राज से जुड़े अफ़सर थोमस होलदिक () यहाँ पहुंचे और उन्होंने इसका ज़िक्र अपनी रपट में किया। २०वीं सदी में कई इतिहासकारों ने आकर इसका अध्ययन किया।\n\nहरी नदी और जाम नदी के पास होने से इसके नीचे की ज़मीन में पानी चूता है जिस से यह मीनार ज़रा टेढ़ी होने लगी है। इसे स्थिर करने का काम जारी है। इस क्षेत्र में ज़लज़ले भी आते हैं और वह भी एक ख़तरा हैं। समय के साथ-साथ लुटेरों और बईमान इतिहासकारों ने भी इसके आसपास बिना अनुमति के खुदाई करके नुकसान पहुँचाया है।\n\n", "id": "484185", "title": "मीनार-ए-जाम"}
{"url": "https://hi.wikipedia.org/wiki?curid=484195", "text": "मॉसफेट\n\nमॉसफेट (Mmetal–Oxide–Semiconductor Field-Effect Transistor या MOSFET / MOS-FET / MOS FET) एक एलेक्ट्रॉनिक युक्ति है जो विद्युत संकेतों को प्रवर्धित करने या स्विच करने के काम आती है। वैसे तो यह चार टांगों (टर्मिनल) वाली युक्ति है (स्त्रोत (S), गेट (G), ड्रेन (D) और बॉडी (B)) किन्तु प्रायः B टर्मिनल को स्रोत टर्मिनल के साथ जोड़कर ही इसका उपयोग किया जाता है। अतः व्यावहारिक रूप से अन्य फिल्ड-इफेक्ट ट्रांजिस्टरों की भांति यह भी तीन टर्मिनल वाली युक्ति बन जाती है। किसी समय बीजेटी सर्वाधिक प्रयुक्त युक्ति थी, किन्तु अब मॉसफेट ही डिजिटल और एनालॉग दोनों परिपथों में सर्वाधिक प्रयुक्त युक्ति बन गयी है। इसका कारण यह है कि मॉस्फेट के प्रयोग से एकीकृत परिपथों में सस्ते में बहुत अधिक 'पैकिंग घनत्व' प्राप्त किया जा रहा है। \n\nयद्यपि आजकल गेट को विलग करने के लिये 'मेटल आक्साइड' के बजाय डॉप किया हुआ पॉलीसिलिकॉन उपयोग किया जाता है फिर भी इसका पुराना नाम MOSFET अब भी अपरिवर्तित है।\n\nमॉस्फेट की ड्रेन-सोर्स धारा को गेट और सोर्स के बीच के विभवान्तर द्वारा नियंत्रित किया जाता है। चूंकि गेट, मॉस्फेट के शेष भागों से विलगित (insulated) होता है, गेत को चलाने (ड्राइव करने) के लिये अत्यन्त कम धारा की जरूरत होती है।\n\n== संरचना =\n\n\n", "id": "484195", "title": "मॉसफेट"}
{"url": "https://hi.wikipedia.org/wiki?curid=484200", "text": "अविका गोर\n\nअविका गोर एक भारतीय फिल्म अभिनेत्री हैं। इन्होंने अपने बाल्यकाल से ही अभिनय करना शुरू कर दिया था। इन्होंने \"कलर्स\" के बालिका वधु धारावाहिक से अपने अभिनय की शुरुआत की थी और बाद में इन्होंने ससुराल सिमर का में रोली का किरदार निभाया था। 2013 में इन्हें तेलुगू फिल्म \"उय्यला जम्पला\" में काम करने का मौका मिला, जिसके साथ ही इन्हें तेलुगू फिल्मों में भी काम करने का मौका मिलने लगा।\n\nइन्हें बचपन से ही अभिनय करना पसंद था। 2008 में इन्हें शुरू में ही बालिका वधू धारावाहिक में मुख्य किरदार निभाने का एक बहुत बड़ा मौका मिला था। जिसमें इन्हें आनंदी जगदीश सिंह का किरदार मिला था। इसी मध्य इन्हें 2009 में \"मॉर्निंग वॉक\" में काम करने का मौका मिल गया और इसी के साथ इनकी शुरुआत हिन्दी फिल्मों में हुई और उसी के एक साल बाद इनकी \"पाठशाला\" फिल्म आई थी। हालांकि दोनों में ही इनका मुख्य किरदार नहीं था। \n\nबालिका वधू से निकलने के बाद इन्हें \"ससुराल सिमर का\" में भी मुख्य किरदार मिल गया। इसमें इन्होंने रोली सिद्धान्त भारद्वाज का किरदार निभाया था। इसी के एक साल बाद, 2011 में इन्हें तेज़ फिल्म में काम करने का मौका मिला। जिसमें इन्हें बोमन ईरानी की बेटी, प्रिया रैना का किरदार मिला था।\n\n2013 में उय्यला जम्पला नाम के एक तेलुगू फिल्म में इन्हें मुख्य किरदार के रूप में काम करने का मौका मिला और इसी के साथ इन्हें आगे भी मुख्य किरदार में लिया जाने लगा। इन्हें इस फिल्म के लिए सर्वश्रेष्ठ शुरुआत करने पर दूसरा दक्षिण भारतीय अंतर्राष्ट्रीय फिल्म पुरस्कार भी मिला है। \n\n", "id": "484200", "title": "अविका गोर"}
{"url": "https://hi.wikipedia.org/wiki?curid=484202", "text": "टिया बाजपेई\n", "id": "484202", "title": "टिया बाजपेई"}
{"url": "https://hi.wikipedia.org/wiki?curid=484209", "text": "पृथ्वीराज\n\nपृथ्वीराज बीकानेरनरेश राजसिंह के भाई जो अकबर के दरबार में रहते थे। वे वीर रस के अच्छे कवि थे और मेवाड़ की स्वतंत्रता तथा राजपूतों की मर्यादा की रक्षा के लिये सतत संघर्ष करनेवाले महाराणा प्रताप के अनन्य समर्थक और प्रशंसक थे। जब आर्थिक कठिनाइयों तथा घोर विपत्तियों का सामना करते करते एक दिन राणा प्रताप अपनी छोटी लड़की को आधी रोटी के लिये बिलखते देखकर विचलित हो उठे तो उन्होंने सम्राट के पास संधि का संदेश भेज दिया। इसपर अकबर को बड़ी खुशी हुई और राणा का पत्र पृथ्वीराज को दिखलाया। पृथ्वीराज ने उसकी सचाई में विश्वास करने से इनकार कर दिया। उन्होंने अकबर की स्वीकृति से एक पत्र राणा प्रताप के पास भेजा, जो वीररस से ओतप्रोत, तथा अत्यंत उत्साहवर्धक कविता से परिपूर्ण था। उसमें उन्होंने लिखा हे राणा प्रताप ! तेरे खड़े रहते ऐसा कौन है जो मेवाड़ को घोड़ों के खुरों से रौंद सके ? हे हिंदूपति प्रताप ! हिंदुओं की लज्जा रखो। अपनी शपथ निबाहने के लिये सब तरह को विपत्ति और कष्ट सहन करो। हे दीवान ! मै अपनी मूँछ पर हाथ फेरूँ या अपनी देह को तलवार से काट डालूँ; इन दो में से एक बात लिख दीजिए।'\n\nयह पत्र पाकर महाराणा प्रताप पुन: अपनी प्रतिज्ञा पर दृढ़ हुए और उन्होंने पृथ्वीराज को लिख भेजा 'हे वीर आप प्रसन्न होकर मूछों पर हाथ फेरिए। जब तक प्रताप जीवित है, मेरी तलवार को तुरुकों के सिर पर ही समझिए।'\n\nपृथ्वीराज की पहली रानी लालादे बड़ी ही गुणवती पत्नी थी। वह भी कविता करती थी। युवास्था में ही उसकी मृत्यु हो गई जिससे उन्हें बड़ा सदमा बैठा। उसके शव को चिता पर जलते देखकर वे चीत्कार कर उठे: 'तो राँघ्यो नहिं खावस्याँ, रे वासदे निसड्ड। मो देखत तू बालिया, साल रहंदा हड्ड।' (हे निष्ठुर अग्नि, मैं तेरा राँघा हुआ भोजन न ग्रहण करुँगा, क्योंकि तूने मेरे देखते देखते लालादे को जला डाला और उसका हाड़ ही शेष रह गया)। बाद में स्वास्थ्य खराब होता देखकर संबंधियों ने जैसलमेर के राव की पुत्री चंपादे से उनका विवाह करा दिया। यह भी कविता करती थी।\n\n\n\n\n", "id": "484209", "title": "पृथ्वीराज"}
{"url": "https://hi.wikipedia.org/wiki?curid=484212", "text": "बालूमाक्षिका ज्वर\n\nबालूमाक्षिका ज्वर (Sandfly Fever) अत्यंत सूक्ष्म विषाणु द्वारा होता है, जो फिल्टर के पार जा सकता है। यह तीव्र ज्वर संक्रामक होता है तथा अत्यंत दौर्बल्य छोड़ जाता है। फ्लिबॉटोमस पापाटेसाइ (Phlebotomus papatascii) नामक बालू की मादा मक्खी इसके विषाणु के वाहन का कार्य करती है। इसे फ्लिबॉटोमस ज्वर या पापाटेसाइ ज्वर भी कहते हैं। \n\nयह ज्वर पूर्वी गोलार्ध के नम प्रदेशों, विशेषकर भूमध्यसागर के आसपास, भारत के कुछ हिस्सों आदि, में विशेष रूप से फैला है। इस मक्खी की प्रजनन ऋतु के बाद ग्रीष्म में यह रोग अधिक फैलता है।\n\nमादा बालूमक्खी जब इस रोग से पीड़ित व्यक्ति का रक्तपान करती है, तब इस ज्वर के विषाणु रक्त के साथ मक्खी के उदर में प्रविष्ट हो जाते हैं, जहाँ सात से दस दिनों के अंदर इनका उद्भवन होता है तथा इसके बाद वह बालूमक्खी जीवन पर्यंत रोगवाहिनी बनी रहती है। रोगी के रक्त में ये विषाणु सदैव नहीं रहते। केवल रोग के लक्षण प्रकट होने के 48 घंटे पूर्व से 24 घंटे बाद तक रहते हैं।\n\nयह रोगवाहक मक्खी, जब किसी स्वस्थ व्यक्ति को काटती है तब इन विषाणुओं का एक समूह उसकी त्वचा के भीतर प्रविष्ट हो जाता है। वहाँ ये विषाणु शरीर की रक्षक सेना से लड़ते हैं तथा अपनी संख्यावृद्धि करते हैं। लगभग ढाई से पाँच दिनों के पश्चात्‌ व्यक्ति को यकायक सुस्ती, दौर्बल्य, चक्कर आना तथा उदर में कष्ट बोध होने लगता है। दूसरे दिन ठंडक के साथ ज्वर तीव्रता से 102° से 105° फारेनहाइट (38° सें. से 40-50° सें.) तक पहुँचता है। मस्तक के अग्र भाग में अत्यंत तीव्र पीड़ा, नेत्रगोलकों के पार्श्व में पीड़ा, मांसपेशियों तथा जोड़ों में दर्द, रक्ताभ मुखमंडल तथा तीव्र नाड़ीगति आदि, लक्षण ज्वर प्रकट हो जाते हैं। साधारणतया दो दिनों के पश्चात्‌ उतर जाता है, किंतु अत्यंत शैथिल्य और दौर्बल्य छोड़ जाता है। कुछ दिनों या सप्ताहों के पश्चात्‌ व्यक्ति पूर्ण स्वस्थ होता है।\n\nयह ज्वर घातक नहीं होता। चिकित्सा भी कोई विशेष नहीं, केवल लाक्षणिक ही है।\n\nबालूमक्खी का नाश, उसके संपर्क से बचाव तथा रोगी का उचित पृथक्करण ही इस रोग से बचाव के साधन हैं। यह मक्खी अत्यंत सूक्ष्म होती है तथा मनुष्यों के निवास के पास ही पौधों, दरारों तथा अँधेरे स्थानों में अंडे देती है। इन अंडों में लार्वा उत्पन्न होते हैं, जो ग्रीष्म ऋतु के प्रारंभ में मक्खी का रूप धारण कर लेते हैं। यह मक्खी केवल सूर्यास्त के पश्चात्‌ तथा सूर्योदय के पूर्व ही रक्तपान करती हैं तथा धरती के पास ही रहती है। ऊपरी खंड के शयनकक्ष कुछ सुरक्षित होते हैं। मसहरी अत्यंत बारीक जाली की होनी चाहिए। डाइमेथिल थैलेट, डाइब्यूटिल थैलेट, बेंज़ील बेंज़ीएट आदि औषधियाँ अनावृत त्वचा पर लगाने से भी मक्खी दूर रहती है। दीवारों आदि पर डी. डी. टी. के छिड़काव द्वारा रोगी के पास बालूमक्खी को पहुँचते से रोकना रोग से बचाव के लिए आवश्यक है।\n\n", "id": "484212", "title": "बालूमाक्षिका ज्वर"}
{"url": "https://hi.wikipedia.org/wiki?curid=484213", "text": "जी.बी रोड, नई दिल्ली\n\nजीबी रोड यानी गारस्टिन बास्टिन रोड, राजधानी दिल्ली में सबसे बड़ा रेड लाइट एरिया है। सन् 1965 में इसका नाम बदल कर स्वामी श्रद्धानंद मार्ग कर दिया गया।\n\nमुगलकाल में इस क्षेत्र में कुल पांच रेडलाइट एरिया यानी कोठे हुआ करते थे। अंग्रेजों के समय इन पांचों क्षेत्रों को एक साथ कर दिया गया और उसी समय इसका नाम जीबी रोड पड़ा। \n\n", "id": "484213", "title": "जी.बी रोड, नई दिल्ली"}
{"url": "https://hi.wikipedia.org/wiki?curid=484214", "text": "गदाधर भट्ट\n\nगदाधर भट्ट गौड़ीय संप्रदाय के प्रमुख भक्त कवियों में गिने जाते हैं। \nये दक्षिणी ब्राह्मण थे और तेलंग देश (आंध्र प्रदेश) के हनुमानपुर से उत्तर आए थे। इनके जन्म का समय ठीक से पता नहीं, पर यह बात प्रसिद्ध है कि ये श्री चैतन्य महाप्रभु को भागवत सुनाया करते थे। इनका समर्थन भक्तमाल की इन पंक्तियों से भी होता है:\n\nइनका समय महाप्रभु चैतन्य के समय (वि ० सं ० १५४२ से वि ० सं ० १५९० ) के आसपास अनुमानित किया जा सकता है। चैतन्य महाप्रभु और षट्गोस्वामियों के संपर्क के कारण आचार्य रामचंद्र शुक्ल ने इनका कविता कल वि ० सं ० १५ ८० से १६०० के कुछ बाद तक अनुमानित किया है\nजीव गोस्वामी ने इनका एक पद 'श्याम रंग रँगी' सुनकर इन्हें वृंदावन बुलाया और सं. 1900 के लगभग यह वृंदावन पहुंचे। इन्होंने महाप्रभु चैतन्य का शिष्यत्व ग्रहण किया और उन्हीं के समान श्रीमद्भागवत की सरस कथा सबको सुनाने लगे। इन्होंने मदनमोहन का प्रतिष्ठापन कर सेवा आरंभ की। यह मंदिर वर्तमान है और इनके वंशज अब तक सेवा करते हैं। \n\n\nइनके जीवन और स्वभाव के सम्बन्ध में नाभादास जी के एक छप्पय तथा उस पर की गई प्रियादास की टीका से कुछ प्रकाश पड़ता है। नाभादास का छप्पय :\n\n\nभट्ट जी की अभी तक रचनाओं में केवल स्फुट पद ही प्राप्त हैं। इनके स्फुट पद गदाधर की वाणी नामक पुस्तक में संकलित है इसके प्रकाशक बाबा कृष्ण दास हैं और हरिमोहन प्रिंटिंग प्रेस से मुद्रित है। इन स्फुट पदों का विषय विविध है। इनमें भक्त का दैन्य ,वात्सल्य ,बधाई (राधा और कृष्ण की ), यमुना -स्मृति और राधा -कृष्ण की विविध लीलाओं का वर्णन है।\nभट्ट जी के उपास्य नित्य वृन्दावन में वास करने वाले राधा-कृष्ण है। उनका रूप , स्वभाव ,शील ,माधुर्य आदि इस प्रकार का है कि चिन्तन लिए मन लुब्ध हो जाता है। उनके अनुसार कृष्ण व्रजराज कुल- तिलक ,राधारमण ,गोपीजनों को आनन्द देने वाले ,दुष्ट दानवों का दमन करने वाले ,भक्तों की सदा रक्षा करने वाले ,लावण्य -मूर्ति तथा ब्रह्म ,रूद्र आदि देवताओं द्वारा वन्दित हैं।:\nकृष्ण -प्रेयसी राधा सकल गुणों की साधिका ,तरुणी-मणि और नित्य नवीन किशोरी है। वे कृष्ण के रूप के लिए लालायित और कृष्ण-मुख-चन्द्र की चकोरी हैं। कृष्ण स्वयं उनकी रूप-माधुरी का पान करते हैं। गौरवर्णीय राधा का मन श्याम रंग में रंगा हुआ है और ६४ कलाओं में प्रवीण होते हुए भी भोली हैं।\n", "id": "484214", "title": "गदाधर भट्ट"}
{"url": "https://hi.wikipedia.org/wiki?curid=484219", "text": "माहिया\n", "id": "484219", "title": "माहिया"}
{"url": "https://hi.wikipedia.org/wiki?curid=484220", "text": "बैटरी आवेशक\n\nद्वितीयक सेल या 'रिचार्जेबल बैटरी' में विद्युत धारा प्रवाहित कराकर उनमें विद्युत ऊर्जा भरने वाली एलेक्ट्रॉनिक युक्तियों को बैटरी आवेशक (battery charger) कहते हैं। ये प्रायः २२० वोल्ट एसी से विद्युत ऊर्जा लेकर उसे कम वोल्टेज (४८ वोल्ट, १२ वोल्ट, ९ वोल्त, ३ वोल्ट आदि) की डीसी में बदल देते हैं। इनमें प्रायः आवेशन धारा का नियंत्रण करने और अधिक चार्ज होने के पहले ही चार्ज करना रोकने की व्यवस्था होती है।\n\nइनका उपयोग क्षेत्र बहुत विस्तृत है। जहाँ-जहाँ द्वितीयक बैटरी है, वहाँ-वहाँ बैटरी-आवेशक है। कार आदि गाड़ियों के बैटरी आवेशक, लैपटॉप के आवेशक, सेल फोन के आवेशक, तथा यूपीएस के आवेशक कुछ प्रमुख उदाहरण हैं।\n\nकिसी भी बैटरी को चार्ज करने हेतु उसमें धारा प्रवाहित करनी पड़ती है जिसकी दिशा ऐसी हो कि बैटरी के धनाग्र (पॉजिटिव एलेक्ट्रोड) में घुसकर उसके ऋणाग्र से निकले। धारा की मात्रा और अन्य बातें चार्ज की जाने वाली बैटरी या सेल की प्रकृति पर निर्भर करती है। उदाहरण के लिये ट्रक की बैटरी को आवेशित करने हेतु २० एम्पीयर धारा दी जा सकती है जबकि किसी पेंसिल सेल को चार्ज करने के लिये एक अम्पीयर से भी कम धारा चाहिये।\n\nबैटरी आवेशक के विद्युत परिपथ में अन्य बातों के अलावा एक एसी से डीसी करने वाला दिष्टकारी (रेक्टिफायर) तथा बैटरी में जाने वाली धारा को उचित मान पर बनाये रखने वाला धारा नियंत्रक होता है। बैटरी चार्जर भिन्न-भिन्न प्रकार के होते हैं। कम शक्ति के आवेशकों में आजकल एसएमपीएस (जैसे फॉरवर्ड कन्वर्टर) पर आधारित परिपथ प्रयोग किया जाता है जिससे इनका आकार अपेक्षाकृत बहुत छोटा होता है।\n\n", "id": "484220", "title": "बैटरी आवेशक"}
{"url": "https://hi.wikipedia.org/wiki?curid=484221", "text": "सृजनात्मकता\n\nसृजनात्मकता मानवीय क्रियाकलाप की वह प्रक्रिया है जिसमे गुणगत रूप से नूतन भौतिक तथा आत्मिक मूल्यों का निर्माण किया जाता है। प्रकृति प्रदत्त भौतिक सामग्री में से तथा वस्तुगत जगत की नियमसंगतियों के संज्ञान के आधार पर समाज की विभिन्न आवश्यकताओं की पूर्ति करने वाले नये यथार्थ का निर्माण करने की मानव क्षमता ही सृजनात्मकता है, जिसकी उत्पत्ति श्रम की प्रक्रिया में हुई हो। सृजनात्मकता निर्माणशील क्रियाकलाप के स्वरूप से निर्धारित होते हैं। मार्क्सवादी-लेनिनवादी सिद्धांत के अनुसार सृजन की प्रक्रिया में कल्पना समेत मनुष्य की समस्त आत्मिक शक्तियां और साथ ही वह दक्षता भाग लेती है जो प्रशिक्षण तथा अभ्यास से हासिल होती है तथा सृजनशील चिंतन को मूर्त रूप देने के लिए आवश्यक होती है। सृजनात्मकता की संभावनाएं सामाजिक संबंधों पर निर्भर करती हैं। साम्यवाद निजी सम्पत्ति पर आधारित समाज के लिए अभिलाक्षणिक श्रम तथा मानव-क्षमताओं के परकीयकरण को दूर करता है। वह सभी किस्मों और प्रत्येक व्यक्ति की सृजनात्मक क्षमताओं के विकास के लिए आवश्यक पूर्वापेक्षाओं का निर्माण करता है।\nप्रत्ययवादी सृजनात्मकता को दैवीय धुन (प्लेटो), चेतन तथा अचेतन का संश्लेषण (शेलिंग), रहस्यवादी अंतःप्रज्ञा (बर्गसाँ) तथा सहजवृत्तियों की अभिव्यक्ति (फ्रायड) मानते हैं।\n\n\n", "id": "484221", "title": "सृजनात्मकता"}
{"url": "https://hi.wikipedia.org/wiki?curid=484223", "text": "रेड लाइट एरिया\n\nसभ्यता और संस्कृति के विकास के साथ वेश्यावृत्ति का भी पूरी दुनिया में चरम उभार हो चुका है। पोस्ट मॉडर्न सोसाइटी में वेश्यावृत्ति के अलग-अलग रूप भी सामने आए हैं। रेड लाइट इलाकों से निकल कर वेश्यावृत्ति अब मसाज पार्लरों एवं एस्कार्ट सर्विस के रूप में भी फल-फूल रही है। देह का धंधा कमाई का चोखा जरिया बन चुका है। गरीब और विकासशील देशों जैसे भारत, थाइलैंड, श्रीलंका, बांग्लादेश आदि में सेक्स पर्यटन का चलन शुरू हो चुका है।\nजिस्मफरोशी दुनिया के पुराने धंधों में से एक है। बेबीलोन के मंदिरों से लेकर भारत के मंदिरों में देवदासी प्रथा वेश्यावृत्ति का आदिम रूप है। गुलाम व्यवस्था में गुलामों के मालिक वेश्याएं रखते थे। उन्होंने वेश्यालय भी खोले। तब वेश्याएं संपदा और शक्ति की प्रतीक मानी जाती थीं। मुगलों के हरम में सैकड़ों औरतें रहती थीं। जब अंग्रेजों ने भारत पर अधिकार किया तो इस धंधे का स्वरूप बदलने लगा। राजाओं ने अंग्रेजों को खुश करने के लिए तवायफों को तोहफे के रूप में पेश करना शुरू किया।\nपुराने वक्त के कोठों से निकल कर देह व्यापार का धंधा अब वेबसाइटों तक पहुंच गया है। इन्फॉरमेशन टेक्नोलॉजी के मामले में पिछड़ी पुलिस के लिए इस नेटवर्क को भेदना खासा कठिन है। सिर्फ नेट पर अपनी जरूरत लिखकर सर्च करने से ऐसी दर्जनों साइट्स के लिंक मिल जाएंगे जहां हाईप्रोफाइल वेश्याओं के फोटो, फोन नंबर और रेट तक लिखे होते हैं। इन पर कालेज छात्राएं, मॉडल्स और टीवी-फिल्मों की नायिकाएं तक उपलब्ध कराने के दावे किए जाते हैं।\nएशिया का सबसे बड़ा रेड लाइट एरिया कोलकाता के सोनागाची में है। एक अनुमान के मुताबिक यहां करीब 11 हजार वेश्याएं कई सौ बहु मंजिला इमारतों में देह धंधा करती हैं। यह इलाका उत्तरी कोलकाता के शोभा बाजार के समीप स्थित चित्तरंजन एवेन्यू में है। इस धंधे से जुडी महिलाओं को लाइसेंस दिया गया है। बताते चलें कि भारत में जिस्मफरोशी का धंधा लगातार बढ रहा है। 1956 में पीटा कानून के तहत वेश्यावृत्ति को कानूनी वैद्यता दी गई, पर 1986 में इसमें संशोधन करके कई शर्तें जोड़ी गई। इसके तहत सार्वजनिक सेक्स को अपराध माना गया। इसमें सजा का भी प्रावधान है।\n\nराजधानी दिल्ली में जी.बी रोड, नई दिल्ली यानी गारस्टिन बास्टिन रोड सबसे बड़ा रेड लाइट एरिया है। सन् 1965 में इसका नाम बदल कर स्वामी श्रद्धानंद मार्ग कर दिया गया। मुगलकाल में इस क्षेत्र में कुल पांच रेडलाइट एरिया यानी कोठे हुआ करते थे। अंग्रेजों के समय इन पांचों क्षेत्रों को एक साथ कर दिया गया और उसी समय इसका नाम जीबी रोड पड़ा। यहां देहव्यापार का सबसे बड़ा कारोबार होता है। नेपाल और बांग्लादेश से बड़ी संख्या में लड़कियों की तस्करी करके यहां को कोठों पर लाया जाता है। वर्तमान में एक ही कमरे में कई केबिन बनें हैं, जहां एक साथ कई ग्राहकों को सेवा दी जाती है। यहां समय-समय पर दिल्ली पुलिस छापा मारती रहती है।\n\nमध्य प्रदेश के ग्वालियर में रेशमपुरा इलाका देहव्यापार के लिए जाना जाता है। सिंधिया परिवार की इस सरजमीं पर इस कारोबार में विदेशी लड़कियों के साथ मॉडल्स, कॉलेज गर्ल्स और बहुत जल्दी ऊंची छलांग लगाने की मध्यमवर्गीय महत्वाकांक्षी लड़कियों की संख्या भी बढ़ रही है। अब दलालों की पहचान मुश्किल हो गई है। बताते चलें कि इस कारोबार को चलाने के लिए बाकयादा ऑफिस खोले जा रहे हैं। इंटरनेट और मोबाइल पर आने वाली सूचनाओं के आधार पर कॉलगर्ल्स की बुकिंग होती है। ईमेल या मोबाइल पर ही ग्राहक को डिलीवरी का स्थान बता दिया जाता है। कॉलगर्ल्स को ठेके पर या फिर वेतन पर रखा जाता हैं।\n\nयूपी के मेरठ में स्थित कबाड़ी बाजार बहुत ही पुराना रेड लाइट एरिया है। यहां अंग्रेजों के जमाने से देहव्यापार किया जाता है। इन दिनों यहां पर देहव्यापार का परंपरागत धंधा अब गलत हथकंडे अपनाकर चलाया जा रहा है। हाल ही में यहां पुलिस ने गुप्त सूचना के आधार पर छापा मारा तो दंग रह गई। एक मकान में नेपाली लड़कियों को जानवरों की तरह बंद करके रखा गया था। यहां आलमारी में कपड़ों की तरह ठूस कर लड़कियों को रखा गया था। बताते चलें कि वूमेन एंड चाइल्ड डेवलेपमेंट मिनिस्ट्री ने 2007 में एक रिपोर्ट दिया, इसके मुताबिक, 30 लाख औरतें जिस्मफरोशी का धंधा करती हैं। इममें 36 फीसदी तो नाबालिग हैं।\n\nमायानगरी मुंबई का कामथीपुरा रेडलाइट एरिया पूरी दुनिया में चर्चित है। यह एशिया का सबसे बड़ा और पुराना रेडलाइट एरिया है। सन 1795 में पुराने बांबे के इस इलाके में निर्माण क्षेत्र में काम करने वाली आंध्रा महिलाओं ने देह व्यापार का धंधा शुरू किया था। 1880 में यह क्षेत्र अंग्रेजों के लिए ऐशगाह बन गया। आज भी देहव्यापार के लिए इस क्षेत्र खूब जाना जाता है। यहां 2 लाख सेक्स वर्कर का परिवार रहता है, जो पूरे मध्य एशिया में सबसे बड़ा है। बताते चलें कि भारत में इन इलाकों के अलावा वाराणसी में दालमंडी, सहारपुर (यूपी) में नक्कास बाजार, मुजफ्फरपुर (बिहार) में छतरभुज स्थान, मेरठ (यूपी) में कबाड़ी बाजार और नागपुर में गंगा-यमुना हैं।\n\nजी.बी रोड, नई दिल्ली\n", "id": "484223", "title": "रेड लाइट एरिया"}
{"url": "https://hi.wikipedia.org/wiki?curid=484225", "text": "न्यूज 24x7\n\nNews24x7.in (न्यूज 24x7) एक हिंदी न्यूज पोर्टल है, जो भारत तथा विश्व के सभी हिस्सों से न्यूज संग्रह करता है तथा प्रषित करता है | वर्त्तमान में न्यूज 24x7 भारत में दिल्ली, छत्तीसगढ़, बिहार झारखण्ड, उत्तरप्रदेश, राजस्थान, गुजरात तथा मध्यप्रदेश से अपने समाचार प्रसारित करता है | विदेश में न्यूज 24x7 के संवाददाता अमेरिका, ब्रिटेन, फ्रांस, नेपाल आदि देशो में है | आशीष झा", "id": "484225", "title": "न्यूज 24x7"}
{"url": "https://hi.wikipedia.org/wiki?curid=484231", "text": "चौपाई\n\nचौपाई मात्रिक सम छन्द का एक भेद है। प्राकृत तथा अपभ्रंश के १६ मात्रा के वर्णनात्मक छन्दों के आधार पर विकसित हिन्दी का सर्वप्रिय और अपना छन्द है।\nगोस्वामी तुलसीदास ने रामचरित मानस में चौपाइ छन्द का बहुत अच्छा निर्वाह किया है। चौपाई में चार चरण होते हैं, प्रत्येक चरण में १६-१६ मात्राएँ होती हैं तथा अन्त में गुरु होता है।\n", "id": "484231", "title": "चौपाई"}
{"url": "https://hi.wikipedia.org/wiki?curid=484234", "text": "द नेल्सन रूम्स\n\nद नेल्सन रूम्स () मॉनमाउथ, मॉनमाउथशायर, वेल्स में स्थित एक ग्रेड द्वितीय सूचीबद्ध इमारत है। इमारत एतिहासिक सड़क ग्लेनडोवर स्ट्रीट पर मध्यकालीन समय की शहर को घेरने वाली दीवारों के अंदर स्थित है। इसके पड़ोस से ही एजिंकोर्ट स्ट्रीट निकलती है। इमारत अपने शुरुआती वर्षों में एक व्यायामशाला थी तथा इसे मॉनमाउथ शहर को उपहार के तौर पे लेडी लॅनगाटोक ने समर्पित किया था। इमारत की परोपकारी लेडी लॅनगाटोक की मृत्यु के पश्चात इसको नेल्सन संग्रहालय के रूप में खोला गया, जहाँ नौ-सेनाध्यक्ष होरेशियो नेलसन से जुड़ी उनकी यादगार चीजों, जिन्हें लेडी लॅनगाटोक ने संकलित कर रखा था, उनकी प्रदर्शनी लगाई जाती थी। नेल्सन संग्रहालय को वर्ष 1969 में मार्केट हॉल स्थित नए क्वार्टर में स्थानान्तरित कर दिया गया था। पूर्व व्ययामशाला और संग्रहालय अब निवर्तमान समय में एक अपार्टमेंट है।\n", "id": "484234", "title": "द नेल्सन रूम्स"}
{"url": "https://hi.wikipedia.org/wiki?curid=484242", "text": "अद्भुत\n\nसाहित्यकारों द्वारा परिभाषाहिन्दी के आचार्य देव ने अद्भुत रस का यह लक्षण किया है - \n‘आहचरज देखे सुने बिस्मै बाढ़त। \nचित्त अद्भुत रस बिस्मय बढ़ै अचल सचकित निमित्त’[2]।\n\nभरतमुनि ने वीर रस से अद्भुत की उत्पत्ति बताई है तथा इसका वर्ण पीला एवं देवता ब्रह्मा कहा है। \nविश्वनाथ के अनुसार इसके देवता गन्धर्व हैं। \n‘विस्मय’ की परिभाषा ‘सरस्वतीकण्ठाभरण’ में दी गई है - ‘विस्मयश्चित्तविस्तार: पदार्थातिशयादिभि:’ किसी अलौकिक पदार्थ के गोचरीकरण से उत्पन्न चित्त का विस्तार विस्मय है। \nविश्वनाथ ने ‘साहित्यदर्पण’ में इस परिभाषा को दुहराते हुए विस्मय को चमत्कार का पर्याय बताया है - ‘चमत्कारश्चित्तविस्तार रूपो विस्मयापरपर्याय:’ [3]। अतएव चित्त की वह चमत्कृत अवस्था, जिसमें वह सामान्य की परिधि से बाहर उठकर विस्तार लाभ करता है, ‘विस्मय’ कहलायेगी। वास्तव में यह विस्मय या चमत्कार प्रत्येक गहरी अनुभूति का आवश्यक अंग है और इसीलिए यह प्रत्येक रस की प्रतीति में वर्तमान रहता है। \nभानुदत्त ने कहा है कि विस्मय सभी रसों में संचार करता है। \nविश्वनाथ रसास्वाद के प्रकार को समझाते हुए कहते हैं कि रस का प्राण ‘लोकोत्तर चमत्कार’ है [4] और इस प्रकार सर्वत्र, सम्पूर्ण रसगर्भित स्थानों में अद्भुत रस माना जाना चाहिए। इस सम्बन्ध में उन्होंने निम्नलिखित पंक्तियाँ उद्धृत की हैं - \n‘रसे सारश्चमत्कार: सर्वत्राप्यनुभुयते। तच्चमत्कारसारत्वे सर्वत्राप्यद्भुतो रस:। \nतस्मादद्भुतमेवाह कृती नारायणो रसम्।’ [5] अर्थात सब रसों में चमत्कार साररूप से (स्थायी) होने से सर्वत्र अद्भुत रस ही प्रतीत होता है। अतएव, नारायण पण्डित केवल एक अद्भुत रस ही मानते हैं।\n\nमनोवैज्ञानिकों के अनुसार \nमनोविज्ञानियों ने भी विस्मय को प्रधान भावों में गृहीत किया है तथा उसकी प्रवृत्ति ‘जिज्ञासा’ से बताई है। वास्तव में आदिम मानव को प्रकृति की क्रीड़ास्थली के संसर्ग में भय एवं आश्चर्य अथवा विस्मय, इन दो भावों की ही मुख्यतया प्रतीति हुई होगी। कला एवं काव्य के आकर्षण में विस्मय की भावना सर्वाधिक महत्त्व रखती है। कवि एवं कलाकार जिस वस्तु का सौन्दर्य चित्रित करना चाहते हैं, उसमें कोई लोक को अतिक्रान्त करने वाला तत्व वर्तमान रहता है, जो अपनी असाधारणता से भाव को अभिभूत कर लेता है। अंग्रेज़ी साहित्य के रोमांटिक कवियों ने काव्य की आत्मा विस्मय को ही स्वीकार किया था। अतएव, अद्भुत रस का महत्त्व स्वयं सिद्ध है। साहित्य शास्त्रियों ने रस के विरोध एवं अविरोध का व्याख्यान किया है।\n", "id": "484242", "title": "अद्भुत"}
{"url": "https://hi.wikipedia.org/wiki?curid=484254", "text": "हज़ाराजात\n\nहज़ाराजात (), जिसे हज़ारिस्तान भी कहा जाता है, हज़ारा लोगों की मध्य अफ़ग़ानिस्तान में स्थित मातृभूमि है। यह हिन्दू कुश पर्वतों के पश्चिमी भाग में कोह-ए-बाबा श्रृंखला में विस्तृत है। उत्तर में बामयान द्रोणी, दक्षिण में हेलमंद नदी, पश्चिम में फिरूज़कुह पहाड़ और पूर्व में उनई दर्रा इसकी सरहदें मानी जाती हैं। पश्तून क़बीलों द्वारा हमलों के कारण इसकी सरहदें समय-समय पर बदलती रहीं हैं। बामयान और दायकुंदी प्रांत लगभग पूरे-के-पूरे हज़ाराजात में आते हैं, जबकि बग़लान, हेलमंद, ग़ज़नी, ग़ोर, ओरूज़्गान, परवान, समंगान, सर-ए-पोल और मैदान वरदक प्रान्तों के बड़े हिस्से भी इसका भाग माने जाते हैं।\n\n", "id": "484254", "title": "हज़ाराजात"}
{"url": "https://hi.wikipedia.org/wiki?curid=484258", "text": "वायस ऑफ जेहाद\n\n१७ जून २0१२ को तालिबान ने इस पर प्रकाशित एक आलेख में भारत की प्रशंसा करते हुए कहा कि अफगानिस्तान की धरती का उसके खिलाफ इस्तेमाल करने की इजाजत नहीं दी जाएगी। \n", "id": "484258", "title": "वायस ऑफ जेहाद"}
{"url": "https://hi.wikipedia.org/wiki?curid=484260", "text": "शनचो-९\n\n‘’’ शनचो-९ ‘’’ चीन द्वारा निर्मित अंतरिक्ष यान है। चीन ने १७ जून २0१२ को इसे प्रक्षेपित कर एक महिला सहित तीन वैज्ञानिकों को अंतरिक्ष में पहुँचाया था। यह प्रक्षेपण अपने मकसद में सफल रहा था। \n", "id": "484260", "title": "शनचो-९"}
{"url": "https://hi.wikipedia.org/wiki?curid=484272", "text": "लोक संस्कृति\n\nलोक का अभिप्राय सर्वसाधारण जनता से है, जिसकी व्यक्तिगत पहचान न होकर सामूहिक पहचान है। दीन-हीन, शोषित, दलित, जंगली जातियाँ, कोल, भील, गोंड (जनजाति), संथाल, नाग, किरात, हूण, शक, यवन, खस, पुक्कस आदि समस्त लोक समुदाय का मिलाजुला रूप लोक कहलाता है। इन सबकी मिलीजुली संस्कृति, लोक संस्कृति कहलाती है। देखने में इन सबका अलग-अलग रहन-सहन है, वेशभूषा, खान-पान, पहरावा-ओढ़ावा, चाल-व्यवहार, नृत्य, गीत, कला-कौशल, भाषा आदि सब अलग-अलग दिखाई देते हैं, परन्तु एक ऐसा सूत्र है जिसमें ये सब एक माला में पिरोई हुई मणियों की भाँति दिखाई देते हैं, यही लोक संस्कृति है। लोक संस्कृति कभी भी शिष्ट समाज की आश्रित नहीं रही है, उलटे शिष्ट समाज लोक संस्कृति से प्रेरणा प्राप्त करता रहा है।\n\nलोक संस्कृति का एक रूप हमें भावाभिव्यक्तियों की शैली में भी मिलता है, जिसके द्वारा लोक-मानस की मांगलिक भावना से ओत प्रोत होना सिद्ध होता है। वह 'दीपक के बुझने' की कल्पना से सिहर उठता है। इसलिए वह 'दीपक बुझाने' की बात नहीं करता 'दीपक बढ़ाने' को कहता है। इसी प्रकार 'दूकान बन्द होने' की कल्पना से सहम जाता है। इसलिए 'दूकान बढ़ाने' को कहता है। लोक जीवन की जैसी सरलतम, नैसर्गिक अनुभूतिमयी अभिव्यंजना का चित्रण लोक गीतों व लोक कथाओं में मिलता है, वैसा अन्यत्र सर्वथा दुर्लभ है। लोक साहित्य में लोक मानव का हृदय बोलता है। प्रकृति स्वयं गाती गुनगुनाती है। लोक जीवन में पग पग पर लोक संस्कृति के दर्शन होते हैं। लोक साहित्य उतना ही पुराना है जितना कि मानव, इसलिए उसमें जन जीवन की प्रत्येक अवस्था, प्रत्येक वर्ग, प्रत्येक समय और प्रकृति सभी कुछ समाहित है। \n\nलोक संस्कृति के संरक्षक, प्रतिष्ठापक ये ग्रामीण, परमहंस अथवा अबोध बालक की भाँति स्वयं अपने को कुछ भी नहीं समझा करते। इनके मर्म और वास्तविक स्वरूप को अध्ययन-मननशील विद्वान ही समझते हैं।\nभारतीय लोक संस्कृति की आत्मा भारतीय साधारण जनता है जो नगरों से दूर गाँवों, वन-प्रांतों में निवास करती है।\n\nभरतीय लोक संस्कृति श्रमशील समाज की संवेदनात्मक आवेगों की अभिव्यक्ति रही है। धरती के हर हिस्से के मूल निवसियों ने अपनी लोक संस्कृति की रक्षा की है। लोक संस्कृति प्रकृति की गोद में पनपती है। लोक संस्कृति के उपासक या संरक्षक बाहर की पुस्तकें न पढ़कर अन्दर की पुस्तकें पढ़ते हैं। लोक संस्कृति की शिक्षा प्रणाली में श्रद्धा-भक्ति की प्राथमिकता रहती है। उसमें अविश्वास, तर्क का कोई स्थान नहीं रहता। लोक संस्कृति में श्रद्धा भावना की परम्परा शाश्वत है, वह अन्तः सलिला सरस्वती की भाँति जनजीवन में सतत प्रवाहित हुआ करती है। लोक संस्कृति एवं लोकोत्तर संस्कृति तथा विश्व की सभी संस्कृतियों का बीज एक ही है। यह बीज लोक संस्कृति ही है।\nलोक संस्कृति बहुत व्यापक है, वहाँ वह सब कुछ है जो लोक में है, लोक संस्कृति लोक से छन-छन कर आती है, लोक से हटकर जब हम उसकी व्याख्या करने लगते हैं तो उसकी तमाम बातें अश्लील लग सकती हैं, जैसे गालियाँ, परन्तु ये गालियाँ लोक में प्रचलित हैं और दैनिक जीवन में इनका भरपूर प्रयोग भी देखा जा सकता है पर जब इनकी आप व्याख्या करने बैठ जायें तो शर्म आने लगती है। कोई गाँव, कोई क्षेत्र ऐसा नहीं है जहाँ गालियाँ नहीं प्रयुक्त होती। लोक जीवन में इनका भी महत्व है, मन की ग्रंथि खुल कर साफ हो जाती है। लोक को समझना इतना आसान भी नहीं है, लोक परम्परा और लोक संस्कृति में भी बड़ा अन्तर है, परम्पराओं में से अच्छी अच्छी बातें निकल निकल कर कालांतर में लोक संस्कृति बनती रहती है, लोक संस्कृति अन्तस में रची बसी होती है। गालियाँ और अपशब्द लोक संस्कृति के अन्तर्गत नहीं लोक परम्परा में आते हैं।... लोक संस्कृति नष्ट नहीं होती परम्पराएँ बनती बिगड़ती रहती हैं।... लोक संस्कृति में कुछ भी अश्लील नहीं है लेकिन लोक परम्परा में, लोक जीवन में अश्लीलता देखी जा सकती है। लोक में जो कुछ है वह सब का सब लोक संस्कृति नहीं है। टोना और टोटका लोक जीवन के अंग हैं। लोक जीवन में इनका प्रयोग खूब होता है।\n\n", "id": "484272", "title": "लोक संस्कृति"}
{"url": "https://hi.wikipedia.org/wiki?curid=484281", "text": "पुनर्भरणीय विद्युत्कोष\n\nजिन बैटरियों को पुन: आवेशित करके पुनः विद्युत ऊर्जा ली जा सकती है उन्हें पुनर्भरणीय बैटरी (rechargeable battery) कहते हैं। इन्हें द्वितीयक सेल भी कहते हैं। इनमें होने वाली विद्युतरासायनिक अभिक्रियाएँ विद्युतीय रूप से उत्क्रमणीय (electrically reversible) होती हैं। पुनर्भरणीय बैटरियाँ विभिन्न आकार-प्रकार की होतीं है - बटन सेल से लेकर मेगावाट शक्ति प्रदान करने वाली प्रणालियाँ (विद्युत वितरण को स्थायित्व प्रदान करने के लिये)\n\nसेल को चार्ज करते समय उसका धनात्मक सक्रिय पदार्थ आक्सीकृत होकर एलेक्ट्रॉन देता है। इसी समय सेल का ऋणात्मक सक्रिय पदार्थ अपचयित होकर एलेक्ट्रानों को ग्रहण करता है। ये ही एलेक्ट्रान वाह्य परिपथ में धारा प्रवाह कराते हैं। विद्युत अपघट्य एक साधारण माध्यम का कार्य कर सकता है जिससे होकर एक एलेक्ट्रोड से दूसरे एलेक्ट्रोड तक आयन आसानी से गति कर सकें (जैसे लिथियम आयन बैटरी और निकल-कैदमियम सेल में होता है); अथवा विद्युत-अपघट्य सेल के अन्दर होने वाली विद्युतरासायनिक क्रिया में सक्रिय भाग भी ले सकता है (जैसे लेड-एसिड सेल में)\n\n\n\nसंचायक बैटरी एक युक्ति है जिसमें रासायनिक ऊर्जा संचित की जाती है, जो किसी भी समय विद्युत्‌ के रूप में निर्मुक्त हो सकती है। सामान्य उपयोग में आनेवाली संचायक बैटरियाँ दो प्रकार की होती हैं : \n\n\nलेड-एसिड बैटरी ( lead–acid battery) का आविष्कार १८५९ में फ्रेंच भौतिकशास्त्री गैस्टन प्लान्ते (Gaston Planté) ने किया था। यह सबसे पुरानी पुनर्भरणीय बैटरी है। इसका ऊर्जा-भार-अनुपात तथा ऊर्जा-आयतन-अनुपात बहुत कम होता है किन्तु यह कम समय के लिये बहुत अधिक धारा (सर्ज करेण्ट) प्रदान कर सकती है, जिसका अर्थ यह है कि इसके सेलों का शक्ति-भार-अनुपात (power-to-weight ratio) बहुत अधिक होता है। इन गुणों के अलावा इसका सस्ता होना, इसको मोटरगाड़ियों में प्रयुक्त होने के लिये आकर्षक बना देता है, क्योंकि वाहनो को चालू करते समय स्टार्टर मोटर को बहुत अधिक विद्युत धारा की जरूरत पड़ती है।\n\nयह बैटरी एक या अनेक सर्वसम इकाइयों की बनी होती है, जिन्हें सेल कहते हैं। प्रत्येक सेल का विभव दो वोल्ट होता है। ६ वोल्ट की साधारण ऑटोमोबाइल बैटरी में तीन सेल श्रेणीयोजित होते हैं। प्रत्येक सेल में अम्लीय विद्युत्‌ अपघट्य, जो प्राय: सल्फ्यूरिक अम्ल होता है, तथा अपने दो या अधिक रासायनिक रूपों में सीस (लेड) के इलेक्ट्रोड रहते हैं। इलेक्ट्रोड प्राय: धन या ऋण पट्टिका कहलाते हैं। ये पट्टिकाएँ संरचनीय फ्रेम तथा विद्युत्‌ चालक से युक्त रहती हैं, जिसे ग्रिड कहते हैं। ग्रिड, धात्विक लेड या मिश्रधातु तथा सक्रिय लेड (रासायनिक अवस्था) का बना होता है। सक्रिय ग्रिड लेड अवकाश को भरता है तथा आवश्यक विद्युत्‌ रासायनिक कार्य करता है। ग्रिड लेड, ऐंटिमनी (६ से १२ प्रतिशत यांत्रिक कार्यों में), टिन, बिस्मथ, आर्सेनिक तथा अन्य तत्वों के अल्प भिन्नात्मक प्रतिशत वाली मिश्रधातु से ढालकर बनाया जाता है। धन पटिटका में सक्रिय पदार्थ लेड परऑक्साइड, (Pb O) है। ऋण पट्टिका के सक्रिय पदार्थ ये हैं : सर्ंरंध्र (porous), सूक्ष्म विभाजित, स्वत:बद्ध धात्विक शुद्ध लेड तथा अल्पयोज्य पदार्थ, जिसका कार्य संरंध्रता (पोरोसिटी) को बनाए रखना है। बैटरी के जीवनकाल में ऋण पट्टिका बार-बार आवेशित और विसर्जित होती है, अत: ऋण पटिटका की संरंध्रता को बनाए रखन के लिए योज्य (additive) पदार्थों की आवश्यकता पड़ती है।\n\nप्रत्यावर्ती धन तथा ऋण पट्टिकाओं के मध्य में पृथक्कारक लगाकर, इन दोनों पट्टिकाओं को पृथक्‌ कर समयोजित करते हैं। पृथक्कारक धन और ऋण पट्टिकाओं को एक दूसरे से छूने से बचाता है। पृथक्कारक को अम्लप्रतिरोधी तथा विद्युत्‌ अपघट्य एवं विद्युत्धारा के लिए सरलता से पारगम्य होना चाहिए। यह पारगम्यता सूक्ष्म संरंध्र होनी चाहिए जिससे बैटरी की क्रिया के समय धन पट्टिकाओं से निकलते हुए सक्रिय पदार्थों के कणों का प्रवेश न हो। पृथक्कारक का ऋण पट्टिका के बाद का भाग समतल होता है और धन पट्टिका के विपरीत ओर का भाग खाँचेदार या धारीदार होता है।\n\nसामान्यत: लकड़ी का उपयोग पृथक्कारक (सेपरेटर) के रूप में अधिक होता है। पृथक्कारक के लिए प्रयुक्त होनेवाली लकड़ी का अधिकांश रेजिन तथा अम्ल रासायनिक क्रिया द्वारा निकाल लिया जाता है। देवदार की कुछ किस्मों की लकड़ी पृथक्कारक के लिए अत्युत्तम सिद्ध हुई है : सूक्ष्म रंध्र वाले रबर के कृत्रिम पृथक्कारक का उपयोग भी अत्यधिक किया जा रहा है। जलवायु या परिवर्तनशील आवेश दर (charging rate) संबंधी उच्च ताप का सामना करने के लिए कृत्रिम पृथक्कारक का उपयोग किया जाता है। पृथक्कारी को संरंध्र पदार्थ की, जैसे शीशे के तंतु या छिद्रिल रबर की, सहायक चादर से प्रचलित कर दिया जाता है। यह प्रचलन धन पट्टिका के पार्श्व के विपरीत रखा जाता है। जब बैटरी अधिक कार्य करती है, तब इसके जीवनकाल में यह प्रबलन सक्रिय पदार्थ के छादक के नियंत्रण में सहायक होता है।\n\nलेड अम्ल बैटरी में विद्युत्‌ अपघट्य प्राय: तनु सल्फ्यूरिक अम्ल, जो बैटरी के आवेश की अवस्था के साथ साथ परिवर्तित होता है, रहता है। जब बैटरी आवेशित रहती है, तब सल्फ्यूरिक अम्ल की तनुता अधिक होती है और बैटरी के विसर्जित हो जाने पर अम्ल सांद्र होता जाता है। जब बैटरियाँ पूर्णत: आवेशित रहती हैं, तब अधिकांश बैटरियों के विद्युत्‌ अपघट्य का आपेक्षिक धनत्व लगभग १.२८० रहता है, लेकिन उष्ण जलवायु में यह घनत्व १.१२५ और ठंढी जलवायु में १.३०० रहता है। सामान्यत:, विद्युत्‌ अपघट्य का १.१५ आपेक्षिक घनत्व इस बात का द्योतक है कि बैटरी ९० प्रतिशत विसर्जित हो चुकी है।\n\nजब संचायक आवेशित रहता है, उस समय लेड (Pb), ऋण पट्टिका और लेड ऑक्साइड, (Pb O), धन पट्टिका का कार्य करता है। ये दोनों पट्टिकाएँ सल्फ्यूरिक अम्ल के विद्युत्‌ अपघट्य में डूबी रहती है। विसर्जन के समय सक्रिय पदार्थ तथा विद्युत्‌ अपघट्य में रासायनिक परिवर्तन होता है। ऋण पट्टिका का लेड दो इलेक्ट्रॉन, (e), से वंचित होता, जबकि धन पट्टिका का लेड ऑक्साइड दो इलेक्ट्रॉन अर्जित करता है। ऋण पट्टिका पर निम्नलिखित अभिक्रिया होती है :\n\nधन पट्टिका पर निम्नलिखित समकालिक अभिक्रिया होती है :\n\nलेड मोनोऑक्साइड सल्फ्यूरिक अम्ल के साथ क्रिया कर निम्नलिखित फल देता है :\n\nविसर्जन काल में धन और ऋण दोनों पट्टिकाएँ लेड सल्फेट से आच्छादित हो जाती हैं। इस समय विद्युत्‌ अपघट्य, अर्थात्‌ सल्फ्यूरिक अम्ल, का आपेक्षिक घनत्व कम हो जाता है, क्योंकि कुछ सल्फ्यूरिक अम्ल पानी में परिवर्तित हो जाता है।\n\nबैटरी के क्रियाशील रहते समय जिस दिशा में धारा चलती है उसके विपरीत धारा प्रवाहित कर बैटरी को आवेशित किया जाता है, जिसके कारण बैटरी अपनी मूल दशा को पुन: प्राप्त कर लेती है, अर्थात्‌ धन पट्टिका का लेड सल्फेट, लेड ऑक्साइड की पूर्वावस्था में आ जाता है। इस प्रकार ऋण पट्टिका पर हाइड्रोजन आयन दो इलेक्ट्रॉन मुक्त करता है। इसकी अभिक्रिया निम्नलिखित है :\n\nधन पट्टिका पर सल्फेट आयन दो अलेक्ट्रॉन मुक्त करता है, जिसकी अभिक्रिया निम्नलिखित है :\n\nचूँकि प्लंबिक सल्फेट पानी में स्थायी नहीं है, अत: अंतिम अभिक्रिया इस प्रकार होती है :\n\nआवेश की अभिक्रिया से विद्युत्‌ अपघट्य का आपेक्षिक घनत्व बढ़ जाता है। आवेश और विसर्जन का चक्र उस समय तक चलता रहता है, जब तक बैटरी की भौतिक संरचना वैद्युत्‌ अपघटन के कारण या पृथक्कारक पदार्थ के ऑक्सीकरण के कारण नष्ट नहीं हो जाती।\n\nबैटरी की दक्षता ताप के परिवर्तन से प्रभावित होती है। निम्न ताप निम्न दक्षता का कारण होता है। बैटरी के आवेशित और विसर्जित होने की दर पर भी बैटरी की दक्षता निर्भर करती है। जब बैटरी धीरे धीरे आवेशित की जाती है और वह धीरे धीरे विसर्जित होती है, तब बैटरी की दक्षता अत्यधिक होती है।\n\nइस प्रकार की बैटरी में विद्युत्‌ अपघट्य, अम्ल की जगह क्षार होता है। सर्वाधिक प्रचलित क्षारीय बैटरी एडिसन (Edison) सेल प्रकार की बैटरी है। यह बैटरी निकल-लोह क्षारीय प्रकार का सेल है। एक अन्य बैटरी निकल-कैडमियम प्रकार की है।\n\n\n", "id": "484281", "title": "पुनर्भरणीय विद्युत्कोष"}
{"url": "https://hi.wikipedia.org/wiki?curid=484285", "text": "हज़ारगी भाषा\n\nहज़ारगी () अफ़ग़ानिस्तान में हज़ारा लोगों द्वारा बोली जाने वाली फ़ारसी भाषा का एक रूप है। यह सब से ज़्यादा मध्य अफ़ग़ानिस्तान के हज़ाराजात नामक क्षेत्र में बोली जाती है। हज़ारा लोग इस भाषा को आम तौर पर आज़रगी () बोलते हैं। हज़ारगी बोलने वालों की संख्या १८ से २२ लाख अनुमानित की गई है।\n\nहज़ारगी दरी फ़ारसी से बहुत मिलती-जुलती है और इन दो भाषाओँ के बोलने वाले एक-दूसरे को बख़ूबी समझ लेते हैं। फिर भी हज़ारगी बोलने वालों का लहजा (एक्सेंट) ज़रा अलग होता है।\n\nहज़ारगी में तुर्की और मंगोल भाषाओँ के शब्द भी आम फ़ारसी की तुलना में अधिक होते हैं। मसलन हज़ारगी में तुर्की के 'अता' (पिता), कटा (बड़ा) और 'क़ारा' (काला रंग) और मंगोलियाई से 'बेरी' (दुलहन), 'अलग़ा' (हथेली) और 'क़ुलग़ेय​' (चोर) शब्द आये हैं जो आम फ़ारसी में अनुपस्थित हैं। हज़ारगी में 'ह' की ध्वनि अक्सर नहीं बोली जाती। हज़ारगी और फ़ारसी में एक और बड़ा अंतर यह है कि जहाँ फ़ारसी में 'ट' और 'ड' जैसी मूर्धन्य (रेट्रोफ़्लेक्स) ध्वनियों को नहीं बोला जाता वहाँ हज़ारगी में इन्हें हिंदी की तरह उच्चारित किया जाता है। हज़ारगी में 'बूट' (जूता) कहा जाता है जबकि यही शब्द फ़ारसी में 'बूत' उच्चारित होता है।\n\n", "id": "484285", "title": "हज़ारगी भाषा"}
{"url": "https://hi.wikipedia.org/wiki?curid=484287", "text": "राखीगढ़ी\n\nराखीगढ़ी हरियाणा के हिसार ज़िले में सरस्वती तथा दृषद्वती नदियों के शुष्क क्षेत्र में स्थित एक महत्त्वपूर्ण ऐतिहासिक स्थान है।\nदुनिया के सबसे बड़े एवं पुराने सिंधु घाटी सभ्यता के स्थलों में एक राखीगढ़ी तेज आर्थिक विकास के उफान के कारण विलुप्ति के कगार पर पहुँच गया है। पुरातत्ववेत्ताओं ने हरियाणा स्थित राखीगढ़ी की खोज 1963 ई. में की थी। विश्व विरासत कोष की मई 2012 रिपोर्ट में 'ख़तरे में एशिया के विरासत स्थल' में 10 स्थानों को चिह्नित किया है। रिपोर्ट में इन 10 स्थानों को 'अपूरणीय क्षति एवं विनाश' के केन्द्र करार दिया गया है। इनमें हरियाणा में स्थित राखीगढ़ी भी है। भारतीय पुरातत्व विभाग ने राखीगढ़ी में खुदाई कर एक पुराने शहर का पता लगाया था और तकरीबन 5000 साल पुरानी कई वस्तुएँ बरामद की थीं। राखीगढ़ी में लोगों के आने जाने के लिए बने हुए मार्ग, जल निकासी की प्रणाली, बारिश का पानी एकत्र करने का विशाल स्थान, कांसा सहित कई धातुओं की वस्तुएँ मिली थीं।\nविश्व विरासत कोष ने इस सूची में ख़तरे में जिन स्थलों को रखा है, उनमें काशगर भी शामिल है, जो चीन के अंतिम रेशम मार्ग स्थलों में है। इसके अलावा अफ़ग़ानिस्तान स्थित मेस आयनाक भी है, जो प्राचीन बौद्ध मठ है। इसमें थाइलैंड में स्थित अयुथ्या, फ़िलीपींस का क़िला सेंटियागो, बांग्लादेश स्थित महाष्टंगण, म्यांमार स्थित म्यूक-यू, कंबोडिया स्थित प्रीह विहियर आदि हैं। विश्व विरासत कोष के कार्यकारी निदेशक जेफ़ मोरगन ने रिपोर्ट पेश करते हुए कहा कि ख़तरे में विरासत के 10 स्थल एशिया में अलग-अलग स्थानों पर हैं। इन स्थानों पर पुरातन विरासत है।\n\n", "id": "484287", "title": "राखीगढ़ी"}
{"url": "https://hi.wikipedia.org/wiki?curid=484289", "text": "चूड़ाकरण संस्कार\n\n<poem>\nतेन ते आयुषे वपामि सुश्लोकाय स्वस्त्ये।\n</poem>\nअर्थात चूडाकर्म से दीर्घ आयु प्राप्त होती है। शिशु सुंदर तथा कल्याणकारी कार्यों की और प्रवृत्त होने वाला बनता है।\nवेदों में चूडाकर्म-संस्कार का विस्तार से उल्लेख मिलता है। यजुर्वेद में लिखा है -\n<poem>\nनि वर्त्तयाम्यायुषेड्न्नाद्याय प्रजननाय।\nरायस्पोषाय सुप्रजास्त्वाय सुवीर्याय।।\n</poem>\nअर्थात हे बालक! मैं तेरी दीर्घायु के लिए, तुझे अन्न-ग्रहण करने में समर्थ बनाने के लिए, उत्पादन शाक्ति प्राप्ति के लिए, ऐश्वर्य वृद्धि के लिए, सुंदर संतान के लिए एवं बल तथा पराक्रम प्राप्ति के योग्य होने के लिए तेरा चूडाकर्म संस्कार (मूडंन) करता हूं।\n", "id": "484289", "title": "चूड़ाकरण संस्कार"}
{"url": "https://hi.wikipedia.org/wiki?curid=484291", "text": "कर्णवेध संस्कार\n\nहिन्दू धर्म संस्कारों में कर्णवेध संस्कार नवम संस्कार है। यह संस्कार कर्णेन्दिय में श्रवण शक्ति की वृद्धि, कर्ण में आभूषण पहनने तथा स्वास्थ्य रक्षा के लिये किया जाता है। विशेषकर कन्याओं के लिये तो कर्णवेध नितान्त आवश्यक माना गया है। इसमें दोनों कानों को वेध करके उसकी नस को ठीक रखने के लिए उसमें सुवर्ण कुण्डल धारण कराया जाता है। इससे शारीरिक लाभ होता है।\n<poem>\nभद्रं कर्णेभिः क्षृणुयाम देवा भद्रं पश्येमाक्षभिर्यजत्राः।\nस्थिरैरंगैस्तुष्टुवां सस्तनूभिर्व्यशेमहि देवहितं यदायुः।।\n</poem>\n", "id": "484291", "title": "कर्णवेध संस्कार"}
{"url": "https://hi.wikipedia.org/wiki?curid=484292", "text": "केशान्त संस्कार\n\nहिन्दू धर्म संस्कारों में केशान्त संस्कार एकादश संस्कार है।\n", "id": "484292", "title": "केशान्त संस्कार"}
{"url": "https://hi.wikipedia.org/wiki?curid=484293", "text": "परिव्राज्य या संन्यास संस्कार\n\nहिन्दू धर्म संस्कारोंमें परिव्राज्य या संन्यास संस्कार पंचदश संस्कार है।\n", "id": "484293", "title": "परिव्राज्य या संन्यास संस्कार"}
