{"url": "https://hi.wikipedia.org/wiki?curid=465755", "text": "यूरेशियाई आवार लोग\n\nयूरेशियाई आवार () या प्राचीन आवार मध्य एशिया के स्तेपी मैदानों की एक जाति थी जो आरम्भ में तो शायद जू-जान ख़ागानत की तुर्की मूल की थी लेकिन बाद में मिश्रित यूरेशियाई जातियों का परिसंघ बन गई। आवार एक ख़ागान द्वारा शासित परिसंघ था जिसके शक्ति के केंद्र में ख़ानाबदोश योद्धाओं का एक जत्था था। इन लोगों का वर्णन पाँचवी सदी के बाद इतिहासकारों द्वारा किया जाने लगा लेकिन मध्य और पूर्वी यूरोप पर इन्होनें अपना आवार ख़ागानत नाम का साम्राज्य मध्य छठी सदी में ही जा के क़ायम किया। इनका राज्य नवी शताब्दी के आरम्भ तक चला।\n\n", "id": "465755", "title": "यूरेशियाई आवार लोग"}
{"url": "https://hi.wikipedia.org/wiki?curid=465775", "text": "पोंटिक-कैस्पियाई स्तेपी\n\nकृष्ण-कैस्पियाई स्तेपी या पोंटिक-कैस्पियाई स्तेपी () कृष्ण सागर के उत्तर से कैस्पियन सागर के पूर्व के क्षेत्रों तक विस्तृत विशाल स्तेपी मैदानी क्षेत्र को कहते हैं। आधुनिक युग में यह पश्चिमी युक्रेन से रूस के दक्षिणी संघीय क्षेत्र और फिर रूस ही के वोल्गा संघीय क्षेत्र से होता हुआ पश्चिमी काज़ाख़स्तान तक फैला हुआ इलाक़ा है। प्राचीन काल में यह स्किथी लोगों और सरमती लोगों का क्षेत्र हुआ करता था। इस क्षेत्र में सदियों से बहुत से घुड़सवार ख़ानाबदोश क़बीले रहते चले आए हैं जिन्होनें समय-समय पर यूरोप, पश्चिमी एशिया और भारतीय उपमहाद्वीप पर आक्रमण कर के क़ब्ज़ा जमाकर जातियों और देशों के इतिहास बदल दिए हैं। बहुत इतिहासकार मानते हैं कि यह विश्व का पहला इलाक़ा था जहाँ घोड़ों को पालतू बनाया गया। १६वीं से १८वीं शताब्दियों में आख़िरकर इस क्षेत्र पर रूसी साम्राज्य ने अपना नियंत्रण जमा लिया और पहली बार यहाँ के निवासी एक ग़ैर-ख़ानाबदोश व्यवस्था के अधीन हो गए।\n\n'पोंटिक' (Pontic) प्राचीन यूनानी भाषा के 'पोन्तोस' (Πόντος) शब्द से आया है जिसका अर्थ 'समुद्र' है। प्राचीनकाल में यूनानी लोग कृष्ण सागर को ही इस नाम से पुकारा करते थे, इसलिए 'पोंटिक-कैस्पियाई' का अर्थ 'कृष्ण सागर से कैस्पियन सागर तक' है।\n\n", "id": "465775", "title": "पोंटिक-कैस्पियाई स्तेपी"}
{"url": "https://hi.wikipedia.org/wiki?curid=465782", "text": "यूराल नदी\n\nयूराल नदी (), उराल नदी () या झ़ायक नदी () रूस और काज़ाख़स्तान से बहने वाली एक नदी है। यह यूराल पहाड़ों के दक्षिणी भाग में उत्पन्न होती है और १,५११ किमी के लम्बे सफ़र के बाद कैस्पियन सागर में मिल जाती है। वोल्गा नदी और डैन्यूब नदी के बाद यह यूरोप की तीसरी सबसे लम्बी नदी है। कैस्पियन सागर के लिए यह वोल्गा नदी के बाद दूसरा सबसे मुख्य जलस्रोत है।\n'झ़ायक' शब्द में 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द और हिन्दी के अझ़दहा शब्द के 'झ़' से मिलता है।\n\nयूराल नदी यूराल पर्वतों के क्रुगलाया पहाड़ की ढलान पर शुरू होती है जो राजनैतिक रूप से रूस के बश्कोरतोस्तान प्रान्त में स्थित है। यहाँ इसकी चौड़ाई ६०-८० मीटर है। फिर यह नीचे याइक दलदली क्षेत्र में आ जाती है जहाँ इसकी चौड़ाई बढ़कर ५ किमी हो जाती है। फिर यह रूस के माग्नीतोगोर्स्क शहर से गुज़रती है जो चेल्याबिन्स्क ओब्लास्त में है। इसके किनारे अब पत्थरीले और गहरे हो जाते हैं। फिर यह ओरेनबूर्ग ओब्लास्त के ओर्स्क शहर से गुज़रती हुई अचानक पश्चिम का रुख़ करती है और गूबरलिन्स्क पहाड़ों में एक तंग घाटी से निकलती है जिसके बाद यह काज़ाख़स्तान के उरल (उराल्स्क) शहर से निकलती है। इसके बाद यह सीधा दक्षिण की ओर चलती हुई पश्चिमी काज़ाख़स्तान प्रान्त और अतिराऊ प्रान्त से गुज़रती है। अब इसकी धार बंटकर बहुत सी उपधाराएँ और झीलें बनाती है, जिनमें याइक धारा और ज़ोलोतोय धारा प्रमुख हैं। इन दोनों से यहाँ एक विशाल आर्द्र इलाक़ा (घास और पौधों से भरा हुआ क्षेत्र जहाँ बहुत कम गहराई का पानी फैला हुआ हो) बनता है। इसमें बहुत से पक्षी, जानवर, मछलियाँ और वनस्पति पनपते हैं। कैस्पियन सागर में यूराल नदी की डेल्टा का एक अजीब-ग़रीब लम्बी ऊँगली जैसा आकार है।\n\n", "id": "465782", "title": "यूराल नदी"}
{"url": "https://hi.wikipedia.org/wiki?curid=465786", "text": "वर्ल्ड हेविवैट विजेताओं की सूची(डब्लू .डब्लू .ई.)\n\nविश्व हैवीवेट चैम्पियनशिप WWE में एक पेशेवर कुश्ती विश्व हैवीवेट चैम्पियनशिप है। यह स्मैकडाउन ब्रांड का विश्व खिताब है,\n\nAs of 13, 2017.\n", "id": "465786", "title": "वर्ल्ड हेविवैट विजेताओं की सूची(डब्लू .डब्लू .ई.)"}
{"url": "https://hi.wikipedia.org/wiki?curid=465796", "text": "ड्वेन जॉनसन\n\nड्वेन डगलस जॉनसन (, जन्म २ मई १९७२) जो अपने अखाड़े के नाम द रॉक से जाने जाते हैं, एक अमरीकी फ़िल्म अभिनेता व कुश्तीबाज है जो डब्लूडब्लूई के रॉ ब्रैंड के तहत आते हैं। उन्हें अक्सर ड्वेन 'द रॉक' जॉनसन के नाम से प्रेषित किया जाता है।\n\nजॉनसन एक कॉलेज फुटबाल खिलाडी थे। १९९१ में वे यूनिवर्सिटी ऑफ मायामी की राष्ट्रिय चैम्पियनशिप दिम का हिसा रहे। बाद में उन्होंने काल्गैरी स्टैम्पेडेर्स की ओर से कनेडियाई फूटबाल लीग में खेला पर उन्हें १९९५ में दो महीनों के लिए प्रतिबंधित कर दिया गया। इसके परिणाम स्वरूप उन्होंने अपने दादा पिटर मैविया और पिता रॉकी जॉनसन की तरह कुश्तीबाज बनने का निर्णय लिया। उन्हें विश्व मनोरंजन कुश्तेबाजी (WWE) से लोकप्रियता हासिल हुई जिसे उस वक्त विश्व कुश्तीबाजी संघ (WWF) के नाम से जाना जाता था। जॉनसन को जल्द ही \"रॉकी मैविया\" के नाम से एक अच्छे किरदार के रूप में पेश किया गया और बाद में उन्होंने \"द रॉक\" का नाम रख लिया। डब्लूडबलूएफ से जुडने के दो साल बाद ही उन्होंने डब्लूडबलूएफ प्रतियोगिता जित ली और कंपनी के इतिहास में सर्वाधिक लोकप्रिय कुश्तीबाज बन गए।\n\nजॉनसन को अबतक के महान कुश्तीबाजों में से एक माना जाता है। उन्होंने कुल १६ प्रतियोगिताएं जीती है जिसमे नौ विश्व हेवीवेट प्रतियोगिता, दो डब्लूडबलूएफ अंतर्खंडीय प्रतियोगिताएं और पाँच बार डब्लूडबलूएफ टैग टीम प्रतियोगिताएं शामिल है।\n\nजॉनसन की आत्मकथा \"द रॉक सेज़...\" जिसे उन्होंने जों लेडन के साथ मिलकर लिखा था, को २००० में प्रकाशित किया गया। पुस्तक न्यू यार्क की सर्वश्रेष्ठ बिकने वाली किताबों की सूची में कई हफ्तों तक बनी रही। जॉनसन का अभिनेता के रूप में मुख्य किरदार २००२ में बनी \"द स्कोर्पियन किंग\" फ़िल्म में था। अपनी इस भूमिका के लिए उन्हें एक नए अभिनेता को अबतक दी गई सबसे अधिक रकम, $५५ लाख, मिली। इसके बाद उन्होंने कई हिट फ़िल्मों में काम किया जिनमे \"द रनडाउन\", \"बी कूल\", \"वाकिंग टाल\", \"ग्रिडआयरन गैंग\", \"द गेम प्लैन\", \"गेट स्मार्ट\", \"रेस तीसरी दुनिया तक\", \"प्लैनेट 51\", \"टूथ फेरी\", \"डूम\", \"द ऑदर गाईज़\", \"फास्टर\" और हाल ही में रिलीज़ हुए \"फ़ास्ट फाइव\" शामिल है जिसमे उन्होंने विन डीज़ल और पौल वाकर के साथ काम किया है।\n", "id": "465796", "title": "ड्वेन जॉनसन"}
{"url": "https://hi.wikipedia.org/wiki?curid=465797", "text": "यूराली भाषा-परिवार\n\nयूराली भाषाएँ () लगभग ३५ भाषाओँ का एक भाषा-परिवार है जिनकी मूल भाषा यूरोप और एशिया की सरहद पर स्थित यूराल पहाड़ों के क्षेत्र में जन्मी मानी जाती है। दुनिया भर में लगभग २.५ करोड़ लोग यूराली भाषाएँ बोलते हैं और इस भाषा परिवार की मुख्य भाषाएँ हंगेरियाई, फ़िनिश, एस्टोनियाई, सामी भाषाएँ, मरी और उदमुर्ति हैं। इस भाषा परिवार की दो मुख्य शाखाएँ हैं: सामोयेदी भाषाएँ (जो यूराल पहाड़ों के इर्द-गिर्द बोली जाती हैं) और फ़िनो-उग्री भाषाएँ (जिमें फ़िनिश और हंगेरियाई शामिल हैं)। कभी-कभी पूरे यूराली भाषा परिवार को भी 'फ़िनो-उग्री परिवार' बुला दिया जाता है।\n\n", "id": "465797", "title": "यूराली भाषा-परिवार"}
{"url": "https://hi.wikipedia.org/wiki?curid=465818", "text": "ऐंटिवायरस सॉफ़्टवेयर\n\nएंटीवायरस या एंटी-वायरस सॉफ्टवेयर, कभी कभी एंटी-मैलवेयर सॉफ्टवेयर के रूप में जाना जाता है, मैलवेयर सॉफ्टवेयर का पता लगाने, रोकने और हटाने के लिए प्रयोग किया जाने वाला कंप्यूटर सॉफ्टवेयर है।\n\nइन सॉफ्टवेयरों में कइं प्रकार की तकनीकों का प्रयोग किया जाता है। हस्ताक्षर पर आधारित शोध में पहले से ज्ञात डेटा के प्रकारों को एक्जिक्युटेबल कोड में ढूँढा जाता है, हालांकि यह संभव है कम्प्युटर किसी नए वायरस से प्रभावित हो जाए जिसके हस्ताक्षर अब तक ज्ञात न हो. ऐसी जिरो-डे रुकावटों को दूर करने के लिए ह्युरिस्टिक्स तकनीक का प्रयोग किया जाता है। ऐसी ही एक ह्युरिस्टिक्स तकनीक, जनेरिक हस्ताक्षर, में नए वायरसों को पुराने वायरसों के कोड से मिलाकर देखा जाता है ताकी छोटे कोड में बदलावों को पकडा जा सके. कुछ ऐंटिवायरस सॉफ़्टवेयर एक फाइल क्या करेगी यह देखने के लिए उसे सैंड-बॉक्स मोड में चला कर देखते है ताकी भविष्य में अाने वाली रुकावटों व समस्याओं का सामना किया जा सके.\n", "id": "465818", "title": "ऐंटिवायरस सॉफ़्टवेयर"}
{"url": "https://hi.wikipedia.org/wiki?curid=465827", "text": "चग़ताई ख़ानत\n\nचग़ताई ख़ानत () एक तुर्की-मंगोल ख़ानत थी जिसमें मध्य एशिया के वे क्षेत्र शामिल थे जिनपर चंगेज़ ख़ान के दूसरे बेटे चग़ताई ख़ान का और उसके वंशजों का राज था। आरम्भ में यह ख़ानत मंगोल साम्राज्य का हिस्सा मानी जाती थी लेकिन आगे चलकर पूरी तरह स्वतन्त्र हो गई। अपने चरम पर यह अरल सागर से दक्षिण में आमू दरिया से लेकर आधुनिक चीन और मंगोलिया की सरहद पर अल्ताई पर्वतों तक विस्तृत थी। यह सन् १२२५ से लेकर किसी-न-किसी रूप में १६८७ तक चली। इस ख़ानत के चग़ताई शासक कभी तो तैमूरी राजवंश से मित्रता करते थे और कभी उनसे लड़ते थे। १७वीं सदी में जाकर उइग़ुर नेता आफ़ाक़ ख़ोजा और उनके वंशजों ने पूरे चग़ताई इलाक़े पर क़ब्ज़ा कर के इस ख़ानत को समाप्त कर दिया।\n\nचिंगेज खाँ के द्वितीय पुत्र चगताई के नाम पर १३वीं १४वीं शताब्दी में मध्य एशिया के मंगोल शसक का एक वंश। इसका राजनीतिक इतिहास आरंभ होता है चिंगेज खाँ की मध्य एशिया (१२२० ई.) की विजय के पश्चात्, जब उसने चगताई को, जिसका शिविर उत्तर में ईला नदी के निकट कबायली प्रदेश में था, सिक्यांग ओर ट्रासोक्सियना की भूमि निर्दिष्ट की, चगताई की मृत्यु के पश्चात् (१२४२) उसके उत्तराधिकारी, खानों द्वारा (मंगोल शासक), इस खंड के अधीन शासक माने जाते रहे। मंगू (मोके) खान की मृत्यु के पश्चात् (१२५९) जब मंगोल साम्राज्य की एकता नष्ट हो गई, उकदई खाँ के पोते खैदू (कैदू) (१२६९-१३०१) ने मध्य एशिया में अपनी शक्ति स्थािपित की और चगताई शासक तुआ (दुआ) (१२८२-१३०६) ने, जो मुसलमान था, खैदू के पुत्र चाप्सू के आधिपत्य को सन् १३०५ में समाप्त कर दिया। तभी से चगताई शासक स्वतंत्र खान हो गए। शीघ्र ही अपने गृहसंघर्षों के कारण उनकी शक्ति क्षीण हो गई और तर्याशीरिन (१३२६-३४) की मृत्यु के पश्चात् उनका राज्य छिन्न भिन्न हो गया। महान विजेता तैमूर (१३७०-१४०५) ने वस्तुत: इस वंश को हटा दिया, यद्यपि उसने और उसके प्रारंभिक उत्तराधिकारियों ने चगताई वंशजों को अपना खान बनाए रखा। परंतु तुगलक तैमूर (१३४२-६३) ने सिक्यांग में चगताई शासकों की एक नवीन शाखा स्थापित की जिसने १६वीं शताब्दी के अंत तक अपना शासन स्थापित रखा। बाबर (जो भारतीय मुगल वंश का संस्थापक था) की माँ, इसी वंश की राजकन्या थी। इसी कारण मुगल स्वयं को चगताई वंश से संबंधित बतलाते हैं।\n\n", "id": "465827", "title": "चग़ताई ख़ानत"}
{"url": "https://hi.wikipedia.org/wiki?curid=465833", "text": "चग़ताई भाषा\n\nचग़ताई भाषा () एक विलुप्त तुर्की भाषा है जो कभी मध्य एशिया के विस्तृत क्षेत्र में बोली जाती थी। बीसवी सदी तक इसकी बोलचाल तो बंद हो चुकी थी लेकिन इसे एक साहित्यिक भाषा के रूप में फिर भी प्रयोग किया जा रहा था। भारतीय उपमहाद्वीप में मुग़ल साम्राज्य के शुरुआती सम्राटों की मातृभाषा भी चग़ताई तुर्की ही थी और बाबर ने अपनी प्रसिद्ध 'बाबरनामा' जीवनी इसी भाषा में लिखी थी। आधुनिक काल में उज़बेक भाषा और उइग़ुर भाषा चग़ताई के सबसे क़रीब हैं। उज़बेक लोग चग़ताई को अपनी भाषा की पूर्वजा मानते हैं और उसे अपनी धरोहर का एक अहम भाग भी मानते हैं।\n\nचग़ताई भाषा का नाम मध्यकालीन चग़ताई ख़ानत पर पड़ा है जिसके क्षेत्र में यह बोली जाती थी। इस ख़ानत का नाम स्वयं मंगोल साम्राज्य के संस्थापक चंगेज़ ख़ान के दूसरे बेटे चग़ताई ख़ान पर पड़ा था। 'चग़ताई' शब्द में 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nचग़ताई भाषा के सबसे प्रसिद्ध कवि मीर अली-शीर नवोई रहे थे जिन्होनें चग़ताई और फ़ारसी की गहरी तुलना करी थी और चग़ताई को फ़ारसी से कहीं अधिक अच्छी भाषा घोषित किया था। वे उज़बेकियों में इतने प्रसिद्ध हैं कि चग़ताई को कभी-कभी 'नवोई की भाषा' बुलाया जाता है। आधुनिक उज़बेकिस्तान के नवोई शहर और नवोई प्रान्त के नाम उन्ही के नाम पर रखे गए हैं।\n\n", "id": "465833", "title": "चग़ताई भाषा"}
{"url": "https://hi.wikipedia.org/wiki?curid=465837", "text": "जिंदर महल\n\nयूवराज \"राज\" देशाइ (जन्म जुलाई 19, 1986), अपने रिङ नेम टाईगर राज सिग से प्रसिध्, ये एक केनेडियन पेशेवर रेस्लर है और ये वर्तमान मे WWE से अनुबन्धित है और अभी ये स्मेकडाउन् ब्रान्ड से जिंदर महल नाम के रिग नेम से प्रतिस्पर्धा कर रहे है।\nMahal performing a [[Professional wrestling attacks#High knee|high knee]] on [[Trent Barreta]]\n", "id": "465837", "title": "जिंदर महल"}
{"url": "https://hi.wikipedia.org/wiki?curid=465840", "text": "भाई वीरसिंह\n\nभाई वीरसिंह (1872-1957 ई.) आधुनिक पंजाबी साहित्य के प्रवर्तक; नाटककार, उपन्यासकार, निर्बधलेखक, जीवनीलेखक तथा कवि। \n\nजन्मस्थान अमृतसर (पंजाब), पिता सिख नेता डाक्टर चरणसिंह। आरंभ में चीफ खालसा दीवान और 'सिंघसभा' आंदोलन की सफलता के लिए अनेक ट्रैक्ट लिये जिनका उद्देश्य सिखमत की श्रेष्ठता, एकता और हिंदू धर्म से पृथक्ता का जनता में प्रचार करना था। पंजाबी के निबंध साहित्य मे इन ट्रैक्टों का महत्वपूर्ण स्थान है। 1894 ई. में आपने 'खालसा ट्रैक्ट सोसाइटी' की नींव रखी। 1899 ई. में साप्ताहिक 'खालसा समाचार' निकाला। इससे पहले 'सुंदरी' (1897 ई.) के प्रकाशन के साथ आप पंजाबी के प्रथम उपन्यासकार के रूप में आ चुके थे। 1899 ई. में आपका दूसरा उपन्यास 'बिजैसिंध' और 1900 ई. में तीसरा उपन्यास 'सतवंत कौर' प्रकाशित हुआ। इनका अंतिम उपन्यास 'बाबा नौध सिंध' बहुत बाद (1921 ई.) में प्रकाश में आया। कला की दृष्टि से यह उपन्यास उच्च कोटि के नहीं कहे जा सकते। सुधारवाद इनका प्रमुख ध्येय है। इनके सिख पात्र धार्मिक, त्यागी और वीर हैं; मुसलमान पात्र क्रूर, निर्दय और भिखारी हैं; तथा हिंदू पात्र प्राय: भीरु, स्वार्थ तथा धोखेबाज हैं। कथानक की दृष्टि से आज ये उपन्यास पाठकों को नीरस और संकीर्ण लगते हैं, किंतु वर्तमान शती के प्रथम चरण में इनका सिखों में बहुत प्रचार था। इनकी कहानियाँ भी इसी तरह की हैं - अधिकतर का संबंध सिख इतिहास से है। छोटी-छोटी जीवनियों के अतिरिक्त आपने गुरु गोविंदसिंह की जीवनी 'कलगीधर चमत्कार' नाम से और नानक की 'गुरु नानक चमत्कार' नाम से प्रकाशित की। 'राजा लखदातासिंध' आपका एकमात्र नाटक है। आपके गद्य साहित्य के विशेष गुण है भावों की सुष्ठुता, भाषा का ठेठपन, व्यजना की तीव्रता, वर्णन की काव्यात्मकता और गठन की साहित्यिकता।\n\nयद्यपि मात्रा में कविता की अपेक्षा आपका गद्य अधिक है, तथापि आप मुख्यत: कवि के रूप में विख्यात हैं। आपकी प्रथम कविता 'राणा सूरतसिंध' सिरखंडी छंद में अतुकांत कथा है। विषय धार्मिक और कथावस्तु प्रचारात्मक है। कुछ साहित्यिक गुण अवश्य है परंतु कम। बाद की कविताएँ मुक्तक हैं और इनमें भाई जी सांप्रदायिक संकीर्णता से मुक्त होते गए हैं। 'लहरां दे हार' (1921), 'प्रीत वीणा', 'कंब दी कलाई', 'कंत महेली' और 'साइयाँ जीओ' आपके प्रसिद्ध काव्यसंग्रह है। इनमें अधिकतर गीत हैं। अन्य छोटी कविताओं में रुबाइयाँ हैं जो पंजाबी साहित्य में विशेष देन के रूप में बहुमान्य हैं। बड़ी कविताओं में 'मरद दा कुत्ता' और 'जीवन की है' आदि हैं, पर इनमें वह रस नहीं है। कवि का काव्यक्षेत्र प्रकृति के 'सिरजनहार' के बाहर नहीं रहा। वे राजनीति और समाज के झमेलों से दूर भावलोक में रहकर मस्ती और बेहोशी चाहते हैं। उनका कहना है कि जीवन की दुरंगी से दूर एकांत में मंतव्य की प्राप्ति हो सकती है। उनकी कविताएँ प्राय: छायावादी या रहस्यवादी है। शांत रस की प्रधानता है। प्रकृति संबंधी कविताओं में कश्मीर के दृश्य बहुत सुंदर बन पाए हैं। कवि पदार्थों का वर्णन यथातथ्य रूप में नहीं करते, अपितु उनमें से संदेश पाने का प्रयत्न करते हैं। कवि ने अंग्रेजी और उर्दू काव्य तथा पंजाबी लोकगीतों से अनेक तत्व ग्रहण करके उन्हें नया रूप प्रदान किया है। कुछ काव्यरूप और छंद भी इन्हीं स्रोतों से अपनाए है, कुछ अपने भी दिए हैं। छंदों की विविधता, विचारों और भावों का संयम और भाषा की प्रभावपूर्णता अपकी कविता के विशेष गुण है।\n\nव्यक्तिगत रूप से आप संगीत और कला के प्रेमी थे। पंजाब विश्वविद्यालय ने आपको डी.लिट्. की उपाधि देकर सम्मानित किया था। भाई जी की रचनाएँ भाषाविभाग (पंजाब) और साहित्य अकादमी (नई दिल्ली) द्वारा पुरस्कृत हुई हैं।\n", "id": "465840", "title": "भाई वीरसिंह"}
{"url": "https://hi.wikipedia.org/wiki?curid=465857", "text": "टोबी मैग्वायर\n\nटोबियास विन्सेंट \"टोबी\" मैग्वायर (, जन्म २७ जून १९७५) एक अमेरिकी अभिनेता व निर्माता है। इन्होने अपने करियर की शुरुआत १९८० में की थी। सैम रायामी की स्पाइडर-मैन फ़िल्म तिकड़ी में पिटर पार्कर/स्पाइडर-मैन की भूमिका के आलावा इन्होने \"वंडर बॉइज़\" (२०००), \"सीबिस्कुट\" (२००३), \"ट्रॉपिक थंडर\" (२००८) और \"ब्रदर्स\" (२००९) जैसी फ़िल्मों में भी काम किया है। इन्हें अबतक स्क्रीन ऐक्टर्स गिल्ड और गोल्डेन ग्लोब पुरस्कारों के लिए नामांकन हासिल हुआ है व दो सैटर्न पुरस्कारों से सम्मानित किया गया है जिसमे सर्वश्रेष्ठ अभिनेता का ख़िताब शामिल है।\n\nमैग्वायर का जन्म संता मोनिका, कैलिफोर्निया में हुआ था। इनकी माँ वेन्डी एक कथानककार व निर्माता है और पिता विन्सेंट मैग्वायर एक कंस्ट्रक्शन वर्कर व कुक है। उनके चार सौतेले भाई है। उनके जन्म के दौरान उनके माता पिता १८ और २० की उम्र के अविवाहित थे। दोनों ने बाद में शादी की और मैग्वायर के दो वर्ष के होने पर तलाक ले लिया। मैग्वायर ने अपना अधिकांश बचपन एक शहर से दूसरे शहर अपनी माँ या पिता के साथ घूमते हुए बिताया। बचपन में मैग्वायर एक खानसामा बनना चाहते तह और इसके चलते छठी कक्षा में वे गृह अर्थशास्त्र लेना चाहते थे। उनकी माँ ने इसके बदले उन्हें $१०० देने का प्रस्ताव रखा ताकि वे नाटक की कक्षा में जाए और टोबी ने यह प्रस्ताव मंज़ूर कर लिया।\n\nअपने बंजारों जैसे जीवन से तंग आकर टोबी ने प्रथम वर्ष में हाई स्कुल छोड दिया और अभिनय में अपना करियर बनाने के लिए निकल गए।\n\nमैग्वायर का पहला किरदार १९८९ में बनी फ़िल्म \"द विज़ार्ड\" में था जिसमें उन्होंने लुकास बर्टन के एक साथी की भूमिका अदा की थी और एक भी शब्द नहीं बोला था। मैग्वायर ने शुरुआत में एक बाल कलाकार के रूप में १९९० के शुरुआत से काम करना शुरू किया। २००२ तक भी मैग्वायर युवा किरदार ही निभा रहे थे जबकि उनकी उम्र २० के आगे निकल चुकी थी। उन्होंने कई विज्ञापनों व टीवी और फ़िल्मों में भूमिका निभाई और कई बड़े अभिनेताओं के साथ काम किया जिनमे चक नोर्रिस (\"वॉकर, टेक्सास रेंजर\" में) रोसिआने बार्र (\"रोसिआने\" में) और ट्रेसी उल्लमैन (\"ट्रेसी टेक्स ऑन...\" में) शामिल है। आखिर कार मैग्वायर को फॉक्स टीवी की शृंखला \"ग्रेट स्कॉट\" में मुख्य भूमिका डी गई पर उसे पाँच हफ्तों बाद ही बंद कर दिया गया।\n\nअपने कई ऑडिशनो के दौरान मैग्वायर ने खुद को एक अन्य उभरते अभिनेता लियोनार्डो डि कैप्रियो के साथ भूमिका के लिए ऑडिशन देते हुए पाया। दोनों में अच्छी दोस्ती हो गई और एक दूसरे को फ़िल्मों/टेलिविज़न में भूमिका मिलने में मदद का वादा किया। उदाहरण के तौर पर दोनों ने एक ही भूमिका के लिए १९९० की एक टीवी शृंखला के लिए ऑडिशन दिया। डिकैप्रियो को भूमिका मिल गई और मैग्वायर को एक अतिथि कलाकार के रूप में डिकैप्रियो के सुझाव के कारण ले लिया गया। यही किस्सा १९९३ में बनी फ़िल्म \"धिस बॉयस लाइफ\" (जिसमे रोबर्ट डी नीरो मुख्य भूमिका में थे) के दौरान घटाळ डिकैप्रियो को मुख्य युवा लड़के की भूमिका मिली और मैग्वायर को उसके एक दोस्त की।\n\n१९९० के मध्य में मैग्वायर काम के साथ साथ पार्टी की जीवनशैली में घुलते चले गए। १९९५ में मैग्वायर ने निर्देशक एलन मोयल से आग्रह किया की उनकी फ़िल्म \"इम्पायर रेकॉर्ड्स\" में से उन्हें हटा दिया जाए। मोयल मान गए और उन्होंने मैग्वायर के सरे दृश्य काट दिए। इसके बाद मैग्वायर ने शराब की लत छुडाने के लिए अल्कोहोलिक अनोनिमस में दाखिला लिया और उसके बाद से अब तक उन्होंने शराब नहीं ली।\n\nअपने इलाज के दौरान मैग्वायर ने अपने करियर की दिशा बदली जिससे वे और डिकैप्रियो एक ही भूमिका के लिए ना लड़े और इसके परिणाम स्वरूप उन्हें एंग ली की १९९७ में बनी फ़िल्म \"द आइस स्टॉर्म\" में पौल हूड की भूमिका मिल गई। इसके चलते उन्हें कई अन्य फ़िल्मों में मुख्य भूमिका मिली जिनमे \"प्लिसेंटविली\", \"द सिडर हाउस रूल्स\" और \"वंडर बॉयज़\" शामिल है।\n\n१९९८ की फ़िल्म \"फिअर एंड लोदिंग इन लास वेगास\" में उन्होंने एक लिफ्ट मांगने वाले की भूमिका निभाई जों रौउल ड्यूक और डॉ, गोंज़ो से उनकी लास वेगास की यात्रा के दौरान मिलता है।\n\n\"राईड विथ द डेविल\" (१९९९) में मौग्वायर ने ज्वेल किल्चर के विरुद्ध जेकब रोएडेल की भूमिका निभाई। २००१ में मैग्वायर ने \"किट्स एंड डॉग्स\" में एक कुत्ते के पिल्लै लोउ को आवाज़ दी।\n\n२००२ में मैग्वायर \"स्पाइडर-मैन\" में नज़र आए जों मार्वल कॉमिक्स के सुपरहीरो पर आधारित थी। फ़िल्म एक बड़ी सफलता सभीत हुई और इसने देखते ही देखते मैग्वायर को ऊंचाइयों पर पहुंचा दिया। उन्होंने इसके अगले दो भाग \"स्पाइडर-मैन २\" (२००४) और \"स्पाइडर-मैन ३\" (२००७) में पुनः अपनी भूमिका संभाली और फ़िल्म के वीडियो गेम रूपांतरो में भी अपनी आवाज़ दी।\n\nमैग्वायर ने अपनी सफलता २००३ में पक्की कर ली जब उन्होंने समीक्षकों द्वारा सराही गई फ़िल्म \"सिबिस्कुट\" में जॉन एम. \"रेड\" की भूमिका निभाई जों एक मशहूर रेस के घोड़े सिबिस्कुट के बारे में थी। २००६ में मैग्वायर ने अपने पहले नकारात्मक किरदार कोर्पोरल पैट्रिक टुली की भूमिका अदा की और काटे बलांचे और जॉर्ज क्लूनी के साथ स्टीवन सोदार्बर्घ की फ़िल्म \"द गुड जर्मन\" में नज़र आए जों जोसफ केनोन की इसी नाम की पुस्तक पर आधारित थी।\n\nउन्होंने बतौर निर्माता \"२५थ आर\" (२००२), \"वाटेवर वि डू\" (२००३) और \"सिबिस्कुट\" (२००३) भी कार्य किया।\n\nनवंबर २००७ में वॉर्नर ब्रॉस. ने १९८० की एनिमी शृंखला \"रोबोटेक\" पर आधारित फ़िल्म बनाने की योजना बनाई है जिसे मैग्वायर निर्मित करेंगे और मुख्य भूमिका में नज़र आएँगे।\n\n२००८ में मैग्वायर एक अतिथि किरदार के रूप में एक्शन कॉमेडी फ़िल्म \"ट्रॉपिक थंडर\" में एक १८वि शताब्दी के गे भिक्षुक के रूप में नज़र आए जिसकी नज़र फादर ओ'माले (किर्क लजारस, जिसे रॉबर्ट डॉनी जुनियर ने निभाया है) है, फ़िल्म के अंत में यह दिखाया जाता है की मैग्वायर का किरदार सर्वश्रेष्ठ अभिनेता के अकादमी पुरस्कार के लिए नामांकित किया जाता है पर हार जाता है।\n\n२००९ में उन्होंने जिम शेर्डियन द्वारा निर्देशित फ़िल्म \"ब्रदर्स\" में सैम काहिल, एक युद्ध बंधक सैनिक की भूमिका निभाई जों अफ़गानिस्तान से लौटने पर अपनी पत्नी को अपने भाई के साथ प्रेम करते हुए पाता है। इस फ़िल्म के लिए उन्हें गोल्डेन ग्लोब पुरस्कार के लिए नामांकन प्राप्त हुआ।\n\nमैग्वायर १९९२ से शाकाहारी है और २००९ में एक वेगन बन गए। वे अक्सर अपना आहार फ़िल्मों के पात्र के अनुसार बढ़ाते घटते रहते है। प्रीमियर मैग्जीन में एक लेख में सैम रायामी ने कबूल किया की मैग्वायर और उनकी \"स्पाइडर-मैन\" की सह अभिनेत्री किर्स्टन डंस्ट के बिच में २००१ में पहली फ़िल्म के दौरान \"कुछ चला'\" था।\n\nमैग्वायर जेनिफर मएर से २००३ में \"सिबिस्कुट\" के चित्र्करण के दौरान यूनिवर्सल स्टूडियो में मिले और अप्रैल २००६ में दोनों ने सगाई कर ली। उनकी बेटी रूबी स्वीटहार्ट मैग्वायर २००६ में पैदा हुई। रूबी का बिच का नाम मएर के नाम पर रखा गया है जिससे उनकी की दादी उन्हें प्यार से बुलाती थी। दोनों ने ३ सितंबर २००७ को कोना, हवाई में शादी कर ली। उनका दूसरा बच्चा ओटिस टोबियास मैग्वायर २००९ में पैदा हुआ।\n\n२००४ में मैग्वायर ने पोकर प्रतियोगिता में हिस्सा लिया। उन्होंने व्यावासिक पोकर खिलाडी डैनियल नेग्रेनु से प्रशिक्षण लिया है।\n", "id": "465857", "title": "टोबी मैग्वायर"}
{"url": "https://hi.wikipedia.org/wiki?curid=465883", "text": "डब्ल्यू.डब्ल्यू.ई. में वर्तमान के विजेताओ की सूची\n\nWWE एक पेशेवर कुश्ती आयोजित करती है अवम यह Stamford, Connecticut में स्थित है। शीर्षक राजत्व (Title reigns) या तो पेशेवर कुश्ती मैच द्वारा निर्धारित होते हैं या एक पहलवान को विभिन्न पटकथा storylines की परिणति का एक परिणाम के के रूप में सम्मानित किया जाता है। डब्ल्यू.डब्ल्यू.ई. दो कार्यक्रमों या प्रभागों के ब्रांड के रूप में जाना जाता है इन पर अपने कर्मचारियों को प्रदान करती है। दो ब्रांडों और रॉ और स्मैकडाउन हैं जो प्रति सप्ताह होती है। एवं हर महीने वहाँ एक WWE द्वारा pay-per-view उत्पादित होता है। वर्तमान में चार सक्रिय एकल प्रतियोगिताओं, एक सक्रिय टैग टीम चैम्पियनशिप, महिला पहलवानों के लिए एक चैम्पियनशिप और एक unsanctioned शीर्षक हैं। वर्तमान में आठ पहलवानों चैंपियनशिप पकड़. सूची पहलवान शीर्षक, दिनांक और जीत का स्थान और प्रतियोगिता जीतने का एक वर्णन आयोजित किया गया है जीते गये Title कि संख्या भी शामिल है। निम्नलिखित जानकरी 29 जनवरी 2012 तक की है।\n\n\n\n", "id": "465883", "title": "डब्ल्यू.डब्ल्यू.ई. में वर्तमान के विजेताओ की सूची"}
{"url": "https://hi.wikipedia.org/wiki?curid=465905", "text": "ख़ोक़न्द\n\nख़ोक़न्द () मध्य एशिया में पूर्वी उज़्बेकिस्तान के फ़रग़ना प्रान्त में स्थित एक शहर है। यह फ़रग़ना वादी के दक्षिण-पश्चिमी छोर पर क़ायम है। ख़ोक़न्द उबेकिस्तान की राजधानी ताशकंद से २२८ किमी दक्षिण-पूर्व में, अन्दीझ़ान शहर से ११५ किमी पश्चिम में और फ़रग़ना शहर से ८८ किमी पश्चिम में स्थित है। इसे कभी-कभी 'हवाओं का शहर' या 'जंगली सूअर का शहर' भी बुलाया जाता है। ख़ोक़न्द कुछ बहुत ही ऐतिहासिक और महत्वपूर्ण व्यापर मार्गों पर स्थित है। एक तो यहाँ से पहाड़ों से होता हुआ पश्चिमोत्तर में ताशकंद को जाता है और दूसरा पश्चिम में ख़ुजन्द की ओर। फ़रग़ना वादी में यातायात का यह एक मुख्य पड़ाव है। सन् १९९९ की जनगणना में इसकी आबादी १,९२,५०० अनुमानित की गई थी।\n\n", "id": "465905", "title": "ख़ोक़न्द"}
{"url": "https://hi.wikipedia.org/wiki?curid=465911", "text": "अन्दीझ़ान\n\nthumb| अन्दीझ़ान।\nअन्दीझ़ान या अन्दीजान () मध्य एशिया के उज़्बेकिस्तान देश का चौथा सबसे बड़ा शहर है और उस देश के अन्दीझ़ान प्रान्त की राजधानी है। यह फ़रग़ना वादी में उज़्बेकिस्तान की किर्गिज़स्तान की सीमा के साथ स्थित है। सन् १९९९ की जनगणना में इसकी आबादी ३,२३,९०० अनुमानित की गई थी। यह भारत के मुग़ल साम्राज्य के संस्थापक और पहले सम्राट बाबर का जन्मस्थल भी है। अन्दीझ़ान शहर के बीच में इसका सबसे महत्त्वपूर्ण सार्वजनिक केंद्र 'बाबर चौक' कहलाता है।\n\n१३ मई २००५ में यहाँ बाबर चौक में उज़बेक सरकार में भ्रष्टाचार और अन्य समस्याओं को लेकर प्रदर्शन हुए थे जिन्हें 'अन्दीझ़ान विद्रोह' का नाम दिया जाता है। इन्हें बंद करने के लिए सरकार ने यहाँ गोलियाँ चलाई जिस से बहुत प्रदर्शकों की मृत्यु हुई।\n\n'अन्दीझ़ान' में 'झ़' अक्षर के उच्चारण पर ध्यान दें क्योंकि यह बिना बिन्दु वाले 'झ' से ज़रा भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है। 'अन्दीझ़ान' नाम की उत्पत्ति के बारे में विद्वानों में मतभेद है। बहुत से इतिहासकार समझते हैं कि यह नाम एक 'अन्दी' नामक तुर्की क़बीले पर पड़ा।\n\n", "id": "465911", "title": "अन्दीझ़ान"}
{"url": "https://hi.wikipedia.org/wiki?curid=465932", "text": "मोंगके ख़ान\n\nमोंगके ख़ान (; १० जनवरी १२०९ – ११ अगस्त १२५९) मंगोल साम्राज्य का चौथा ख़ागान (सबसे बड़ा ख़ान शासक) था। उसने १ जुलाई १२५१ से ११ अगस्त १२५९ में हुई अपनी मृत्यु तक शासन किया। मोंगके ख़ान मंगोल साम्राज्य से संस्थापक चंगेज़ ख़ान का पोता और उसके सबसे छोटे बेटे तोलुइ ख़ान का बेटा था। उसकी माता सोरग़ोग़तानी बेकी (तोलुइ ख़ान की पत्नी) ने उसे और उसके भाइयों को बहुत निपुणता से पाला और परवारिक परिस्थितियों पर ऐसा नियंत्रण रखा कि मोंगके मंगोल साम्राज्य का ख़ागान बन सका। मोंगके के नेतृत्व में मंगोलों ने ईराक और सीरिया पर आक्रमण करके उन्हें अपने राज का हिस्सा बनाया। आधुनिक वियतनाम और (दक्षिणी चीन स्थित) नानझाओ राज्य भी मंगोलों के अधीन लाया गया। मोंग्के की मृत्यु के बाद उसका भाई कुबलई ख़ान साम्राज्य का अगला ख़ागान बना।\n\n", "id": "465932", "title": "मोंगके ख़ान"}
{"url": "https://hi.wikipedia.org/wiki?curid=465939", "text": "आरिक़ बोके\n\nआरिक़ बोके (; १२१९ – १२६६) मंगोल साम्राज्य से संस्थापक चंगेज़ ख़ान का पोता और उसके सबसे छोटे बेटे तोलुइ ख़ान का सबसे छोटा पुत्र था। उसकी माता सोरग़ोग़तानी बेकी (तोलुइ ख़ान की पत्नी) ने उसे और उसके भाइयों को बहुत निपुणता से पाला। उसका बड़ा भाई मोंगके ख़ान कुछ अरसे के लिए साम्राज्य का ख़ागान (सबसे बड़ा ख़ान शासक) रहा। जब १२५९ में मोंगके की मृत्यु हो है तो उसके दोनों बड़े भाई हलाकु ख़ान और कुबलई ख़ान मंगोल गृहभूमि से अनुपस्थित थे और आरिक़ बोके ने शासन की बागडोर संभाली। १२६० में नए ख़ागान के चुनाव के लिए कुबलई मंगोलिया वापस आया तो राजसम्बन्धी दो खेमों में बाँट गए - एक आरिक़ बोके की तरफ़दारी करने लगा और तो दूसरा कुबलई ख़ान की। मंगोल गृहयुद्ध छिड़ गया, जिसमें मंगोल साम्राज्य की पुरानी प्रथाओं के समर्थकों ने आरिक़ बोके का साथ दिया जबकि मंचूरिया और उत्तर चीन के राजकुंवरों ने कुबलई ख़ान का। अंत में आरिक़ बोके की हार हुई और उसने कुबलई ख़ान के आगे हथियार डाल दिए। कुबलई ख़ान ने भाई होने के नाते आरिक़ बोके का जीवन तो बख़्श दिया लेकिन उसके साथियों को मार डाला। इसके बाद कुबलई ने बिना किसी रोकटोक के मंगोल साम्राज्य के पाँचवे ख़ागान के रूप में राज किया।\n\n", "id": "465939", "title": "आरिक़ बोके"}
{"url": "https://hi.wikipedia.org/wiki?curid=466041", "text": "ख़ोतान विभाग\n\nख़ोतान विभाग या होतान विभाग () चीन के शिंजियांग प्रांत का एक प्रशासनिक विभाग है। ख़ोतान विभाग का कुल क्षेत्रफल २,४७,८०० लाख वर्ग किमी है (यानी भारत के उत्तर प्रदेश राज्य से ज़रा बड़ा)। सन् २००३ की जनगणना में इस विभाग की आबादी १८.५ लाख अनुमानित की गई थी (यानी इन्दौर शहर की आबादी से ज़रा कम)। ख़ोतान विभाग की राजधानी ख़ोतान शहर है। इस विभाग का कुछ इलाक़ा भारत के अक्साई चिन क्षेत्र का भाग है, जो १९५० के दशक से चीन के क़ब्ज़े में है लेकिन जिसे भारत अपनी धरती का अंग मानता है।\n\n", "id": "466041", "title": "ख़ोतान विभाग"}
{"url": "https://hi.wikipedia.org/wiki?curid=466278", "text": "ख़ोतान\n\nख़ोतान या होतान () मध्य एशिया में चीन के शिनजियांग प्रांत के दक्षिण-पश्चिमी भाग में स्थित एक शहर है जो ख़ोतान विभाग की राजधानी भी है। इसकी आबादी सन् २००६ में १,१४,००० अनुमानित की गई थी। ख़ोतान तारिम द्रोणी में कुनलुन पर्वतों से ठीक उत्तर में स्थित है। कुनलुन शृंखला में ख़ोतान पहुँचने के लिए तीन प्रमुख पहाड़ी दर्रे हैं - संजु दर्रा, हिन्दु-ताग़ दर्रा और इल्ची दर्रा - जिनके ज़रिये ख़ोतान हज़ारों सालों से भारत के लद्दाख़ क्षेत्र से व्यापारिक और सांस्कृतिक सम्बन्ध बनाए हुए था। यह शहर टकलामकान रेगिस्तान के दक्षिण-पश्चिमी छोर पर स्थित है लेकिन दो शक्तिशाली नदियाँ इसे सींचती हैं - काराकाश नदी और योरुंगकाश नदी। ख़ोतान में मुख्य रूप से उइग़ुर लोग बसते हैं।\n\n'ख़ुतन', 'ख़ोतन' या 'ख़ोतान' मध्य एशिया में चीनी तुर्किस्तान (सिंकियांग) की मरुभूमि (तकलामकान) के दक्षिणी सिरे पर स्थित नखलिस्तान एक नगर है। जिस नखलिस्तान में यह स्थित है, वह यारकंद से ३०० किमी दक्षिण पूर्व है और अति प्राचीन काल से ही तारिम उपत्यका के दक्षिणी किनारे वाले नखलिस्तान में सबसे बड़ा है। खुतन जिले को स्थानीय लोग 'इल्वी' कहते हैं तथा इस नखलिस्तान के दो अन्य नगर युरुंगकाश और काराकाश तीनों एक ६० किमी हरियाली लंबी पट्टी के रूप में कुन-लुन पर्वत के उत्तरी पेटे में हैं। इसकी हरियाली के साधन भुरुंगकाश और काराकाश नदियाँ हैं जो मिलकर खुतन नदी का रूप ले लेती है। खुतन नाम के संबंध में कहा जाता है कि वह कुस्तन (भूमि है स्तन जिसका) के नाम पर पड़ा है जिसे मातृभूमि से निर्वासित हो कर धरती माता के सहारे जीवनयापन करना पड़ा था।\n\nखुतन पूर्ववर्ती हनवंश के काल में एक सामान्य सा राज्य था। किंतु प्रथम शती ई. के उत्तरार्ध में, जिस समय चीन तारिम उपत्यका पर अधिकर करने के लिए जोर लगा रहा था, अपनी भौगोलिक स्थिति-अर्थात् सबसे बड़ा नखलिस्तान होने तथा पश्चिम जाने वाले दो मार्गों में अधिक दक्षिणी मार्ग पर स्थित होने के कारण मध्य एशिया और भारत के बीच एक जोड़नेवाली कड़ी के रूप में इसे विशेष महत्व प्राप्त हुआ। भारत के साथ इसका अत्यंत घनिष्ठ संबंध बहुत दिनों तक बना रहा। खुतन के मार्ग से ही बौद्ध धर्म चीन पहुँचा। एक समय खुतन बौद्ध धर्म की शिक्षा का बहुत बड़ा केंद्र था। वहाँ भारतीय लिपि तथा प्राकृत भाषा प्रचलित थी। वहाँ गुप्तकालीन अनेक बौद्ध विहार मिले हैं जिनकी भित्ति पर अजंता शैली से मिलती जुलती शैली के चित्र पाए गए हैं। काशगर से चीन तथा चीन से भारत आनेवाले सार्थवाह, व्यापारी खुतन होकर ही आते जाते थे। फाह्यान, सुंगयुन, युवानच्वांग और मार्कोपालो ने इसी मार्ग का अनुसरण किया था। यह सुप्रसिद्ध बौद्ध विद्वान् बुद्धसेना का निवासस्थान था।\n\nअपनी समृद्धि और अनेक व्यापार मार्गों का केंद्र होने के कारण इस नगर को अनेक प्रकार के उत्थान पतन का सामना करना पड़ा। ७० ई. में सेनापति पानचाउ ने इसे विजित किया। और उत्तरवर्ती हनवंश के अधीन रहा। उसके बाद पुन: सातवीं शती में टांग वंश का इसपर अधिकार था। आठवीं शती में पश्चिमी तुर्किस्तान से आनेवाले अरबों ने और दसवीं शती में काशगरवासियों ने इसपर अधिकार किया। १३वीं शती में चंगेज खाँ ने उसपर कब्जा किया। पश्चात् वह मध्य एशिया में मंगोलों के अधीन हुआ। इसी काल में मार्कोपोलो इस मार्ग से गुजरा था और उसने यहाँ की खेती, विशेष रूप से कपास की खेती तथा इसके व्यापारिक महत्व और निवासियों के वीर चरित्र की चर्चा की है।\n\nहाल की शताब्दियों में यह चीनी मध्य एशिया में मुस्लिम सक्रियता का केंद्र रहा और १८६४-६५ में चीन के विरुद्ध हुए डंगन विद्रोह में इस नगर की प्रमुख भूमिका थी। १८७८ में काशगर और खुतन ने प्रख्यात कृषि सेना को आत्मसमर्पण किया। फलस्वरूप वह पुन: चीन के अधिकार में चला गया। आजकल सिंकियांग प्रांत के अंतर्गत हैं।\n\nयह क्षेत्र आज भी कृषि की दृष्टि से अपना महत्व रखता है। गेहूँ, चावल, जई, बाजरा और मक्का की यहाँ खेती होती है। कपास भी काफी मात्रा में उपजता है। फलों, में जैतुन, लूकाट, नाशपाती और सेब होते हैं। मेवे का भी काफी मात्रा में निर्यात होता है। रेशम के उद्योग के आनुषंगिक साधन के रूप में शहतूत की भी खेती की जाती है। इसके अतिरिक्त यहाँ कालीन और नमदे का भी उद्योग है। नदियों से लोग सोना छानते हैं। बहुत दिनों तक खुतन के यशद भी बहुत प्रसिद्ध थे।\n\n", "id": "466278", "title": "ख़ोतान"}
{"url": "https://hi.wikipedia.org/wiki?curid=466284", "text": "यारकन्द नदी\n\nयारकन्द नदी () मध्य एशिया में चीन के शिनजियांग प्रांत में बहने वाली एक नदी है। यह शिनजियांग के काश्गर विभाग में काराकोरम पहाड़ों में उत्पन्न होती है। कुछ दूरी में इसमें शक्सगाम नदी (जिसे केलेचिन नदी और मुज़ताग़ नदी के नामों से भी जाना जाता है) आकर विलय करती है। यहाँ के स्थानीय किरगिज़ लोग इस इलाक़े की यारकन्द नदी को रस्काम नदी के नाम से जानते हैं। आगे चलकर यह नदी तारिम नदी में विलय हो जाती है। अपनी शुरुआत से तारिम नदी में विलय तक यारकन्द नदी लगभग ९७० किमी (६०० मील) लम्बी है।\n\n", "id": "466284", "title": "यारकन्द नदी"}
{"url": "https://hi.wikipedia.org/wiki?curid=466423", "text": "शक्सगाम नदी\n\nशक्सगाम नदी () सुदूर उत्तरी कश्मीर के काराकोरम पर्वतों से उभरने वाली एक नदी है जो यारकन्द नदी की एक उपनदी भी है। शक्सगाम नदी को केलेचिन नदी और मुज़ताग़ नदी के नामों से भी जाना जाता है। यह काराकोरम शृंखला की गाशेरब्रुम, उरदोक, स्ताग़र, सिन्ग़ी और क्याग़र हिमानियों (ग्लेशियरों) से शुरू होती है और फिर शक्सगाम वादी में काराकोरम शृंखला के साथ-साथ पश्चिमोत्तरी दिशा में चलती है। इसमें शिमशाल ब्रल्दु नदी और फिर ओप्रांग नदी का विलय होता है और इन दोनों संगमों के बीच में शक्सगाम नदी पाकिस्तान और चीन के आपसी समझौते के अनुसार उन दोनों देशों के बीच की अंतरराष्ट्रीय सीमा है। भारत इस बात से पूरा इनकार करता है और इस पूरे क्षेत्र को अपने जम्मू और कश्मीर राज्य का हिस्सा मानता है। सर्दियों में पास के शिमशाल गाँव के लोग इस क्षेत्र का प्रयोग अपने मवेशी चराने के लिए करते हैं और यह तारिम द्रोणी में स्थित इकलौता पाकिस्तान-नियंत्रित इलाक़ा है।\n\n", "id": "466423", "title": "शक्सगाम नदी"}
{"url": "https://hi.wikipedia.org/wiki?curid=466559", "text": "2011 ऑस्ट्रेलियाई ओपन टेनिस प्रतियोगिता\n\n नोवाक जोकोविच ने एंडी मरे को 6–4, 6–2, 6–3 से हराया।\n", "id": "466559", "title": "2011 ऑस्ट्रेलियाई ओपन टेनिस प्रतियोगिता"}
{"url": "https://hi.wikipedia.org/wiki?curid=466560", "text": "2012 ऑस्ट्रेलियाई ओपन टेनिस प्रतियोगिता\n\n नोवाक जोकोविच ने रफ़ाएल नदाल को 5–7, 6–4, 6–2, 6–7(5–7), 7–5 से हराया।\n", "id": "466560", "title": "2012 ऑस्ट्रेलियाई ओपन टेनिस प्रतियोगिता"}
{"url": "https://hi.wikipedia.org/wiki?curid=466561", "text": "2011 ऑस्ट्रेलियाई ओपन टेनिस प्रतियोगिता - पुरुष एकल\n", "id": "466561", "title": "2011 ऑस्ट्रेलियाई ओपन टेनिस प्रतियोगिता - पुरुष एकल"}
{"url": "https://hi.wikipedia.org/wiki?curid=466562", "text": "2012 ऑस्ट्रेलियाई ओपन टेनिस प्रतियोगिता - पुरुष एकल\n\nसर्बिया के नोवाक जोकोविच ने स्पेन के रफ़ेल नडाल को हरा कर सन २०१२ की ऑस्ट्रेलियाई ओपन ग्रैंड स्लैम टेनिस प्रतियोगिता जीत ली है। ५ घंटे ५३ मिनट तक चलने वाला यह मैच आज तक का सबसे लंबा चलने वाला ग्रैंड स्लैम फ़ाइनल था।\n", "id": "466562", "title": "2012 ऑस्ट्रेलियाई ओपन टेनिस प्रतियोगिता - पुरुष एकल"}
{"url": "https://hi.wikipedia.org/wiki?curid=466563", "text": "वसुबन्धु\n\nवसुबन्धु बौद्ध नैयायिक थे। वे असंग के कनिष्ठ भ्राता थे। \n\nवसुबन्धु पहले हीनयानी वैभाषिकवेत्ता थे, बाद में असंग की प्रेरणा से इन्होंने महायान मत स्वीकार किया था। योगाचार के सिद्धांतों पर इनके अनेक महत्वपूर्ण ग्रंथ प्रसिद्ध हैं। ये उच्चकोटि की प्रतिभा से संपन्न महान नैयायिक थे। \"तर्कशास्त्र\" नामक इनका ग्रंथ बौद्ध न्याय का बेजोड़ ग्रंथ माना जाता है। अपने जीवन का लंबा भाग इन्होंने शाकल, कौशांबी और अयोध्या में बिताया था। ये कुमारगुप्त, स्कंदगुप्त और बालादित्य के समकालिक थे। 490 ई. के लगभग 80 वर्ष की अवस्था में इनका देहांत हुआ था।\n\n\n\n\n", "id": "466563", "title": "वसुबन्धु"}
{"url": "https://hi.wikipedia.org/wiki?curid=466568", "text": "गेलुगपा\n\nगेलुग या गेलुगपा एक बौद्ध सम्प्रदाय है। \n\nपूर्वी तिब्बत के अम्दो निवासी छोंखपा और लोझंग रक्पा ने गेलुगपा संप्रदाय की स्थापना की। 1409 ई में मध्य तिब्बत में गदेन मठ की स्थापना की। इस कारण यह संप्रदाय पहले गदेन फिर गदेनपा कहलाने लगा।\n\nइस प्रकार यह संप्रदाय 600 वर्ष पुराना हो चुका है। इसका अर्थ होता है कि विस्तृत सूझबूझ तथा संगठित करने की अतुलनीय शक्ति वाला। छोंखपा का जन्म अम्दो प्रांत के छौंख-पा घाटी में हुआ था, जिसके कारण उन्हें इसी नाम से पुकारा जाने लगा।\n\nइन्होंने सर्वप्रथम तीसरे करमपा से शिक्षा ग्रहण की तथा बाद में छोजे दोन्ड्रेप रिनपोछे से। 16 वर्ष की आयु में कश्मीर के साक्यश्री परंपरा में प्रव्रज्या ग्रहण किया व पंथ के गुरु रीडवा झोनू लोदरो से माध्यमिक और अभिधम्म का अध्ययन किया।\n\nबुस्तोन के शिष्य से तंत्र भी सीखा। छोंखपा की प्रसिद्धि तिब्बत के प्रख्यात विद्वान के रूप में है। वे ज्यादा समय संगठन को मजबूत करने व बौद्ध संघ की बुराइयों को दूर करने में ही बिताया। सूत्र और तंत्र आधारित कई रचनाएं कीं।\n\nछोंखपा के बाद ग्यालशल्जे व छेद्रुपजे क्रमश उत्तराधिकारी बने। इन तीनों के बाद गदेन संप्रदाय के वरिष्ठ विद्वान को मठ की गद्दी मिलने की परंपरा शुरू हुई तथा वे ही संप्रदाय के मुखिया भी बनते थे।\n\nगेलुगपा अतिश दीपंकर श्री ज्ञान द्वारा निर्धारित परंपराओं का पालन करते हैं। इसके अतिरि चार तंत्रों-क्रिया योग, चर्या योग, योग तंत्र व अनुत्तर योग का भी पालन करते हैं। इस संप्रदाय में दिनांग व धर्मकीर्ति के न्याय, मैत्रेयनाथ और असंग के प्रज्ञापारमिता सूत्र, नागार्जुन व चंद्रकीर्ति के माध्यमिक, वसुबंधु व असंग के अभिधर्म तथा गुणप्रभा द्वारा रचित विनय प्रमुख ग्रंथ है, जिस पर इनकी आध्यात्मिक व दर्शन टिका है।\n\nतंत्र अंतर्गत गुह्य समाज, सम्बर, वज्रभैरव, हेवज्र, कालचक्र व वज्रयोगिनी प्रमुख कृतियां हैं, जिनका अध्ययन विशेष रूप से इस संप्रदाय द्वारा किया जाता है। इस संप्रदाय ने अवतार पर आधारित गु परंपरा को स्वीकार किया। इसी परंपरा के आधार पर वर्तमान दलाई लामा 14वें हैं। इनका अवतारवाद कभी विवाद में नहीं आया।\n\n", "id": "466568", "title": "गेलुगपा"}
{"url": "https://hi.wikipedia.org/wiki?curid=466570", "text": "नज़र\n\nनज़र या दृष्टिदोष उस दृष्टि या देखने के लहजे को कहा जाता है जिस से देखे जाने वाले को हानि यो या दुर्भाग्य का सामना करना पड़े। बहुत सी संस्कृतियों में यह मान्यता है कि यदि किसी व्यक्ति को कोई अन्य व्यक्ति ईर्ष्या या नफ़रत की दृष्टि से देखे तो पहले व्यक्ति पर उसका दुष्प्रभाव पड़ सकता है। इस प्रक्रिया को नज़र लगना कहते हैं। नज़र को टालने के लिए अलग-अलग संस्कृतियों ने कई तरीक़े ढूंढें हैं, जैसे की तावीज़, नज़र बट्टू, मंत्रोच्चारण, विभिन्न टोटके और रस्में, इत्यादि।\n\nतुर्की भाषा में नज़र से बचने के लिए इस्तेमाल होने वाले एक ख़ास चिह्न और तावीज़ को ही 'नज़र' कहते हैं। यह एक नीले और सफ़ेद रंग वाला गोल चपटा-सा एक पत्थरनुमा लॉकेट होता है जिसमें एक आँख जैसी आकृति बनी होती है और जिसे लटकाया या पहना जा सकता है।\n\nभारतीय उपमहाद्वीप में नज़र से बचने के लिए कई उपाय लोक-संस्कृति में देखे जा सकते हैं:\n\n", "id": "466570", "title": "नज़र"}
{"url": "https://hi.wikipedia.org/wiki?curid=466584", "text": "अबू नुवास\n\nअबु नुवास (756-814) इस्लाम के शुरुआती काल में अरबी का प्रसिद्ध कवि था। उसको इस्लाम के सिद्धांतों के ख़िलाफ़ शराब, उत्सव और दैहिक प्रेम के ख़ुले आम प्रशंसा के लिए जाना जाता है। उसकी कविताओं में समलैंगिकता के स्वर भी पाए जाते हैं। इसकी माँ ईरानी थी और मध्य काल (तेरहवीं-चैदहवीं सदी) में हाफ़िज़ तथा कई अन्य सूफ़ी कवियों का प्रेरणास्रोत माना जाता है।\n", "id": "466584", "title": "अबू नुवास"}
{"url": "https://hi.wikipedia.org/wiki?curid=466591", "text": "द ३ मिस्टेक्स ऑफ माई लाइफ\n\nद ३ मिस्टेक्स ऑफ माई लाइफ () चेतन भगत द्वारा लिखी गई तीसरी पुस्तक है। इसे मई २००८ में प्रकाशित किया गया था और इसकी ४३०,००० प्रतियाँ छापी गई थी। पुस्तक में तिन मित्रों की कहानी बताई गई है जों अहमदाबाद में रहते है।\n\nयह चेतन भगत द्वारा लिखी गई तीसरी सबसे अधिक बिकने वाली किताब है।\n\nकिताब पूर्णतया काल्पनिक घटनाओं पर २०००-२००५ में आधारित है जब अहमदाबाद में रहने वाला एक नौजवान गोविन्द बिज़नस के सपने देखने लगता है। अपने मित्र ईशान और ओमी की इच्छाओं के अनुरूप वे क्रिकेट की दूकान खोलते है परन्तु तीनों का मकसद अलग अलग होता है। गोविन्द का लक्ष्य पैसे कमाना है, ईशान का सपना अली को सुधारना है जों एक प्रतिभावान बल्लेबाज़ है और ओमी बस अपने दोस्तों के साथ रहना चाहता है। गोविन्द पुस्तक का मुख्य किरदार व कहानी बताने वाला पात्र है और कहानी उसकी तिन गलतियों के इर्द-गिर्द घुमती है।\n\n\n", "id": "466591", "title": "द ३ मिस्टेक्स ऑफ माई लाइफ"}
{"url": "https://hi.wikipedia.org/wiki?curid=466593", "text": "ऐन्ड्रयू जैकसन\n\nऐन्ड्रयू जैकसन (Andrew Jackson, जन्म: १५ मार्च १७६७, देहांत: ८ जून १८४५) संयुक्त राज्य अमेरिका के सातवे राष्ट्रपति थे। वह इस पद पर १८२९ से १८३७ के काल में रहे जिसमें उन्होंने दो दफ़ा चुनाव जीतकर चार-चार साल की दो मियादें पूरी करीं। वह एक राजनेता और सैनिक नेता थे जिन्होनें मूल अमेरिकी आदिवासियों और ब्रिटिश सेना के विरुद्ध युद्ध लड़े और जीते। उन्होंने अमेरिका की केन्द्रीय सरकार को मज़बूत किया, मूल अमेरिकी आदिवासियों की ओर क्रूरता दिखाकर उन्हें अपने निवास-क्षेत्रों से निकलवाया और नागरिकों का पक्ष लेते हुए सरकारी अफ़सरशाही को कमज़ोर किया।\n\n", "id": "466593", "title": "ऐन्ड्रयू जैकसन"}
{"url": "https://hi.wikipedia.org/wiki?curid=466601", "text": "बौद्ध ग्रंथ\n\nबौद्ध धर्म और बौद्ध दर्शन से संबन्धित ग्रंथ प्रागैतिहासिक काल से लिखे गये हैं। ये संस्कृत, पालि तथा अन्य कई भाषाओं में लिखे या अनूदित किये गये हैं। \n\n\n", "id": "466601", "title": "बौद्ध ग्रंथ"}
{"url": "https://hi.wikipedia.org/wiki?curid=466606", "text": "के संगणक\n\nके कंप्यूटर () जापानी शब्द \"केई\" (京) से नामांकित है, जिसका अर्थ होता है १० करोड़ शंख। यह एक महासंगणक है, जो जापानी कंपनी फुजित्सु द्वारा उत्पादित किया गया है। २०१२ में चीन के महासंगणक तिआन्हे १ को पीछे छोड़कर, के कंप्यूटर ने दुनिया के सबसे तेज महासंगणक होने का गौरव प्राप्त कर लिया है। के महासंगणक की क्षमता ८.२ पेटाफ्लॉप है।\n\n", "id": "466606", "title": "के संगणक"}
{"url": "https://hi.wikipedia.org/wiki?curid=466613", "text": "द लाइटनिंग थीफ़\n\nद लाइटनिंग थीफ़ () २००५ में यूनानी दंतकथा पर आधारित फंतासी रोमांचक पुस्तक है जिसे रिक रिओर्डन द्वारा लिखा गया है। यह \"पर्सी जैक्सन एंड द ओलम्पियन्स\" शृंखला की पहली पुस्तक है जों नए युग के बारह वर्षीय पर्सी जैक्सन की कहानी बताती है जब उसे पता चलता है की वह डेमीगॉड (आधा भगवान) है, अर्थात एक नश्वर औरत और यूनानी देवता पोसायडन का बेटा. पर्सी और उसके दोस्त एक सफर पर निकलते है ताकि यूनानी देवताओं, ज़्यूस, पोसायडन और हेडीस के बिच युद्ध को रोक सके.\n\n\"द लाइटनिंग थीफ़\" को २८ जुलाई २००५ को रिलीज़ किया गया था। इस पुस्तक की चार वर्षों में १२ लाख प्रतियाँ बिक चुकी है और यह \"द न्यू योर्क टाइम्स\" के बेहतरीन बिकाई वाली बच्चों की पुस्तक रही है। इस पुस्तक पर आधारित \"'पर्सी जैक्सन एंड द ओलम्पियन्स: द लाइटनिंग थीफ़\" नाम की फ़िल्म १२ फ़रवरी २०१० को रिलीज़ की गई थी। इसका अगला भाग \"द सी ऑफ मॉन्सटर्स\" है।\n\n\"द लाइटनिंग थीफ़\" यूनानी दंतकथाओं के कुछ तथ्य आधुनिक युग में प्रयोग करती है और इसे गतिमान तरीके से मज़ाकिया अंदाज़ में लिखा गया है।\n\nपर्सी जैक्सन एक बारह साल का लड़का है जिसे डिस्लेक्सिया (ठीक से न पढ़ सकने/ ध्यान न लगने) की बीमारी है जिसके चलते उसे छः विद्यालयों में से निकला जा चूका है और अब वह यांसी अकादमी में पढ़ रहा है। विद्यालय के मेट्रोपोलिटन कला संग्रहालय में शैक्षणिक दौरे के दौरान उसकी अलजेब्रा की शिक्षिका मिसेस डोड्स पर्सी पर हमला कर देती है और और खुलासा करती है की वह तिन फ्युरियों में से एक है। पर्सी की माँ सैली उसके सौतेले पिता गेब को अभद्र व्यवहार को इसीलिए सहन करती है क्योंकि गेब उन्हें आर्थिक सहायता प्रदान करता है। गेब से दूर जाने के लिए सैली पर्सी को लेकर तिन दिनों की छुट्टी मानाने लॉन्ग आइलैंड ले जाती है।\n\nपहली रात को पर्सी के करीबी मित्र ग्रोवर अंडरवुड, जों एक सेटर होता है, उसे आगाह करता है की फ्युरियाँ उसे मारना चाहती है। सैली उन्हें लेकर कैम्प हाफ ब्लड ले जाती है जहां सभी डेमीगॉड प्रशिक्षण लेते है। रास्ते में उनपर एक मिनोटोर (आधा बैल और आधा इंसान) हमला कर देता है और सैली का गला पकड़ लेता है। वह सुनहरी रौशनी के साथ गायब हो जाती है पर पर्सी और ग्रोवर मुश्किल से बच कर कैम्प पहुँच जाते है वहां पर्सी बेहोश हो जाता है और उसे कुछ दिन कैम्प हाफ ब्लड में रख कर देख भाल की जाती है।\n\nपर्सी को हर्मीस के घर (हर १२ ओलंपियन देवता का खुद का एक घर होता है) लुक केस्टेलियन की देखरेख में रखा जाता है जों घर का मुखिया है। हर्मीस की घर वह जगह है जहा हर उस बच्चे को रखा जाता है जिसके माता-पिता का पता ना हो. क्लारिसी, एरिस की बेटी पर्सी को शौचालय में डराने की कोशिश करती है पर वहां मौजूद पानी पर्सी की मदद के लिए आ जाता है और क्लारसी के साथियों समेत ऐनाबेथ को भीगा देता है। बदला लेने के लिए क्लारसी और उसके साथी झंडा हथियाने के खेल में पर्सी पर हमला कर देते है। वह पास ही बह रहे पानी में कदम रखता है और उसके सारे ज़ख्म भर जाते है और पोसायडन का त्रिशूल उसके सर पर चमकने लगता है जिससे पता चल जाता है की वह पोसायडन का बेटा है। बदकिस्मती से इसका अर्थ यह है की पोसायडन ने अपना वादा तोड़ दिया जों उसने, हेडीस और ज़्यूस ने द्वितीय विश्व युद्ध के बाद किया था जिसके अनुसार उन्होंने किसी भी महिला के साथ सम्बन्ध ना बनाने की कसम खाई थी क्योंकि तीनों के बच्चे काफ़ी तकद्वर बन सकते है और एक समस्या का रूप ले सकते है। इसका उदाहरण देने के लिए कायरन थालिय ग्रेस की कहानी सुनाता है जों ज़्यूस की बेटी थी। पर्सी को एक सफर दिया जाता है जिसके तहत उसे ज़्यूस की बिजली वापस धढूंडनी है जों कायरन, पर्सी के शिक्षक, को लगता है हेडीस ने चुराई है। परन्तु ज़्यूस को लगता है की पर्सी ने पोसायडन के कहने पर उसे चुराया है।\n\nपर्सी के पास केवल दस दिन है जिसमे उसे ग्रीष्म सत्र से पहले बिजली को ढूँढना है और उसे मदद के लिए लुक उड़ने वाले जूते देता है और पर्सी ऐनाबेथ और ग्रोवर के साथ सफर पर निकल पड़ता है। पर्सी पश्चिम की ओर जाने का तय करता है जहां होलीवुड, लोस एंजलिस में नर्क जाने का रास्ता है।\n\nउनका सफर आसान नहीं होता और हर कदम पर उन्हें यूनानी दानवों का सामना करना पड़ता है। उन्हें सफर में फ्युरियों और मेड्युसा का सामना करना पड़ता है। पर्सी मेड्युसा का सर काट कर उसे देवताओं को भेज देता है। उन्हें डेन्वर में एरिस, युद्ध का देवता, मिलता है जों पर्सी को बताता है की उसकी माँ ज़िंदा है और उससे आग्रह करता है की वह उसकी ढाल भी ले आए जों एक बंद पड़े वाटर पार्क में है। ढाल लेने के बाद तीनों जैसे तैसे लोस एंजलिस पहुँचते है और \"डीओए रिकॉर्डिं स्टूडियो\" के भीतर छिपे नर्क के रास्ते से चले जाते है। नर्क में केवल मरे हुए लोग ही जा सकते है इसीलिए वे वहां खड़े चेरन को स्वर्ण मुद्रा देकर खरीद लेते है ताकि स्टेक्स नदी पार करके नर्क में पहुँच सके.\n\nहेडीस के महल के पास पहुँचने पर लुक के दिए हुए जूते ग्रोवर को टार्टारस के गड्ढे की ओर खींचने लगते है पर वह उन्हें उतार कर बचने में कामियाब होता है। पर्सी हेडीस से रूबरू होता है जिसे भी यह लगता है की पर्सी ने ने उसकी हेम चुरा ली है जिसके ज़रिये हेडीस छाया बनकर कहीं भी जा सकता है। पर्सी को पता चलता है की बिजली अपने आप उसकी बैग में प्रकट हो गई है और वह अपने दोस्तों के साथ नर्क से भाग निकलता है पर अपनी माँ को वापस लाने में असफल होता है। वह बाद में एरिस को लड़ाई में हरा देता है।\n\nपर्सी बाद में हारे हुए एरिस से हेम ले लेता है और सब कुछ देख रही फ्युरियों से हेडीस को हेम लौटने के लिए कहता है। पर्सी न्यू योर्क पहुँच कर इम्पायर स्टेट बिल्डिंग जाता है जिसके ६००वी मंज़िल पर ओलम्पस स्तिथ है। ज़्यूस बिजली ले लेता है और पर्सी वापस कैम्प पहुँच जाता है। लुक खुलासा करता है की उसने क्रोनोस के लिए बिजली चुराई थी और एक ज़हिरिला बिच्छू बुला कर पर्सी को डंक मरवा देता है जिसके कारण उसकी स्तिथि गंभीर हो जाती है। कायरान पर्सी को वापस ठीक कर डेटा है और वह एक नए विद्यालय में दाखिला ले लेता है। उसकी माँ भी वापस आ जाती है। एनाबेथ अपने पिता के पास चले जाती है और ग्रोवर एक \"खोजकर्ता\" बन कर पैन देवता को ढुंढने निकल जाता है। पर्सी घर पहुँच कर मेड्युसा का सर अपनी माँ को दे देता है जों उसका उपयोग करके गेब को पत्थर की मूर्ति में बदल देती है।\n", "id": "466613", "title": "द लाइटनिंग थीफ़"}
{"url": "https://hi.wikipedia.org/wiki?curid=466618", "text": "रुपे\n\nरुपे कार्ड () भारत का स्वदेशी भुगतान प्रणाली पर आधारित एटीएम कार्ड है। इसे वीजा व मास्टर कार्ड की तरह प्रयोग किया जाता है। अभी देश में भुगतान के लिए वीजा व मास्टर कार्ड के डेबिट कार्ड तथा क्रेडिट कार्ड प्रचलन में हैं। ये कार्ड विदेशी भुगतान प्रणाली पर आधारित है। रुपे कार्ड को अप्रैल 2011 में विकसित गया था। इसे भारतीय राष्ट्रीय भुगतान निगम (एनपीसीआई) ने विकसित किया है। \n\n8 मई 2014 को भारत के राष्ट्रपति श्री प्रणब मुखर्जी ने भारत का अपना भुगतान कार्ड ‘रुपे’ राष्ट्र को समर्पित किया। भारतीय रिजर्व बैंक ने 2005 में ऐसी स्वदेशी सेवा की आवश्यकता की परिकल्पना की थी और यह कार्य 2010 में इसके संचालन के तुरंत बाद भारतीय राष्ट्रीय भुगतान निगम (एनपीसीआई) को सौंप दिया था। एनपीसीआई ने रुपे सेवा को अप्रैल, 2013 में ही शुरू कर दिया था जबकि कार्ड भुगतान नेटवर्क को पूरी तरह कार्य रूप देने में सामान्यत: पाँच से सात वर्ष लग जाते हैं। उक्त तिथि तक इस नेटवर्क में 70 लाख कार्ड जारी किए जा चुके थे। रुपे कार्ड परियोजना में 17 बैंकों ने सहयोग दिया है।\n\nएनपीसीआई भारतीय रिज़र्व बैंक द्वारा गठित संस्था हैं। रिजर्व बैंक ने वर्ष 2009 में इंडियन बैंक्स एसोसिएशन से गैर-लाभकारी कंपनी शुरू करने और वीजा तथा मास्टर कार्ड की तरह घरेलू स्तर पर एक कार्ड डिजाइन करने को कहा था।\n\nThe RuPay card is meant to promote a payments and settlement platform for card transactions at a low processing fee, making it viable for smaller merchant establishments to accept card payments for even low-value transactions. This is expected to provide a further fillip to card transactions in the country, thereby reducing the use of currency.\n2009-12 के विज़न डॉक्युमेंट में भारतीय रिज़र्व बैंक ने भारत के लिए एक स्वदेशी कार्ड स्थापित करने की संभावनाओं पर विचार किया। तदनुसार, रुपे कार्ड के लिए प्रायोगिक तौर पर लाँच करने के लिए एनपीसीआई को अधिकृत किया गया। तत्पश्चात् मार्च 2012 में कार्ड लाँच कर दिया गया।\n\nएनपीसीआई ने 14 मई 2011 को महाराष्ट्र में शहरी सहकारी क्षेत्र के गोपीनाथ पाटिल पर्तिक जनता सहकारी बैंक के साथ पहला रुपे कार्ड लाँच किया था। इसके बाद काशी-गोमती संयुक्त ग्रामीण बैंक (केजीएसजी) ने 24 मई 2011 में इस कार्ड को जारी किया था। एनपीसीआई ने अभी तक चार बैंकों को अपने साथ जोड़ा है। इनमें दो शहरी सहकारी बैंक, एक क्षेत्रीय ग्रामीण बैंक और एक मुख्यधारा का वाणिज्यिक बैंक, बैंक ऑफ़ इंडिया है। इन बैंकों ने वित्तीय समावेशन के तहत जोड़े गए ग्राहकों को यह कार्ड जारी किया है। शीघ्र ही मुख्य धारा वाले अन्य बैंक भी इस कार्ड को जारी करेंगे।\nअभी यह कार्ड सीमित सेवाएँ दे रहा है। बाद में यह क्रेडिट कार्ड के रूप में भी जारी किया जाएगा। व्यावसायिक तौर पर जारी होने के बाद यह कार्ड वीजा और मास्टर कार्ड जैसी वैश्विक भुगतान प्रणाली की जगह ले लेगा। चीन भी इसी तरह का कार्ड `यूनियन पे ऑफ चाइना' के नाम से पहले ही विकसित कर चुका है।\nरु पे कार्ड देश के सभी (1.60 लाख से भी ज्‍यादा) एटीएम, 9.45 लाख से भी ज्‍यादा पीओएस टर्मिनल और अधिकतर ई-कॉमर्स टर्मिनलों में स्‍वीकार किए जाएंगे। इस कार्ड का एक स्‍वरूप ‘किसान कार्ड’ इस समय सभी सरकारी बैंकों द्वारा जारी किया जा रहा है। इसके साथ ही 43 बैंकों के डेबिट कार्ड में भी इसका उपयोग किया जा रहा है। सरकारी कंपनी आईआरसीटीसी शीघ्र ही प्रीपेड रु पे कार्ड जारी करने वाली है। \n\nइस समय देश में 150 से भी ज्‍यादा सहकारी और क्षेत्रीय ग्रामीण बैंक रु पे एटीएम कार्ड जारी कर रहे हैं। इस समय 17 मिलियन कार्ड जारी हो चुके हैं जबकि हर महीने करीब 3 मिलियन कार्ड जारी हो रहे हैं। यह कार्ड बैंकिंग क्षेत्र में भारत की क्षमता भी दर्शाता है। इससे अंतर्राष्‍ट्रीय कार्डो पर निर्भरता भी कम होगी। \n\nरु पे का विकास नेशनल पेमेंट कॉरपोरेशन ऑफ इंडिया (एनपीसीआई) ने किया है जिसे भारतीय रिजर्व बैंक ने बैंकिंग उद्योग के लिए प्रवर्तित किया है।\n- देश के अपने भुगतान कार्ड 'रपे' हुआ पेश \n- एटीएम मशीनों से धन निकालने और दुकानों तथा पेट्रोलपंपों आदि पर कार्ड से भुगतान के लिए प्रयोग \n- आईआरसीटीसी जल्दी अपने यहां रपे कार्ड से क्रय-बिक्रय की सुविधा शुरू करेगी \n- रपे तीन चैनलों - एटीएम, बिक्री केंद्र और ऑनलाइन बिक्री - पर काम करता है \n- बैंक इसके लिए विदेशी मुद्रा के बदले भारतीय रुपये में शुल्क अदा करेंगे \n- ढाई सौ से अधिक बैंक रपे कार्ड जारी कर रहे हैं \n- सक्रिय रपे कार्ड के धारक को एक लाख रुपये तक का बीमा संरक्षण \nपीटीआई, नई दिल्ली \nभारत ने 'वीजा' और 'मास्टकार्ड' का देसी विकल्प 'रपे' पेश किया। राष्ट्रपति प्रणब मुखर्जी ने यहां राष्ट्रपतिभवन में एक एक समारोह में 'रपे' कार्ड का अनावरण किया। कार्ड को राष्ट्र को समर्पित करते हुए राष्ट्रपति ने कहा कि 'रुपे' के प्रचलन में आने के साथ भारत उन कुछ गिने चुने देशों में आ गया है जिन्होंने अपने खुद के का कार्ड के जरिए भुगतान का मार्ग स्थापित कर लिया है। \n- घटेगी नकदी पर निर्भरता \nराष्ट्रपति मुखर्जी ने कहा कि आने वाले दिनों में भारत जैसे विशाल देश में कार्ड से लेने-देन का दायरा बहुत अधिक बढेगा। उन्होंने कहा कि 'रपे' प्रणाली से लेन देन के लिए न सिर्फ नकदी पर निर्भरता घटेगी बल्कि उपयोक्ताओं को देश में भुगतान के विकल्पों को विविधता भी मिलेगी। रपे प्रणाली का एनपीसीआई ने कराया है। एनपीसीआई के अध्यक्ष बालचंद्रन एम ने कहा कि एनपीसीआई के निदेशक मंडल ने 'रपे' इंटरनैशनल स्तर पर प्रचलित करने की योजना भी बनाई है। \n- इंटरनैशनल कार्ड की लागत से कम कीमत पर होगा उपलब्ध \nइस मौके पर वित्तीय सेवा सचिव जी एस संधू ने कहा कि रपे इंटरनैशनल कार्ड की लागत से कम कीमत पर उपलब्ध होगा। सार्वजनिक क्षेत्र के बैंकों ने अब तक 25,331 रपे कार्ड एटीएम लगाए हैं और चालू वित्त वर्ष के दौरान 9,000 और एटीएम लगाए जाएंगे। \n- निटपान और भुगतान की लागत होगी कम \nइस प्रणाली में लेन - देन की प्रॉसेसिंग घरेलू स्तर पर होगी। इसलिए उम्मीद है कि इसमें निटपान और भुगतान की लागत कम होगी। बैंक इसके लिए विदेशी मुद्रा के बदले भारतीय रुपये में शुल्क अदा करेंगे। सार्वजनिक क्षेत्र बैंकों ने डेबिट कार्ड के अलावा अब इस कार्ड का नया स्वरूप किसान कार्ड जारी किया है। इनके अलावा दूध खरीद के भुगतान के लिए अलग कार्ड भी जारी किया गया है। अप्रैल तक इस कार्ड के उपभोक्ताओं की संख्या दो करोड़ से अधिक हो गई। \n- रपे मतलब ' रुपया ' और पेमेंट \nरपे नई कार्ड भुगतान योजना है। इसका नाम दो शब्दों ' रुपया ' और पेमेंट से मिलकर रखा गया है। सक्रिय रपे कार्ड के धारक को व्यक्तिगत दुर्घटना बीमा और स्थायी निःशक्तता के मामले में एक लाख रुपये तक का बीमा संरक्षण भी मिलेगा। ऐसी सुविधाएं किसी भी इंटरनैशनल कार्ड योजना के पास नही ं है।\n", "id": "466618", "title": "रुपे"}
{"url": "https://hi.wikipedia.org/wiki?curid=466635", "text": "आंखों के काले घेरे\n\nकुछ लोगों के आँखों के नीचे की त्वचा का रंग बदल जाता है और उसमें कालापना आ जाता है। इसे आंखों का काला घेरा (Periorbital dark circles या केवल 'dark circles') कहते हैं। यह समस्या लड़कियों में विशेष रूप से होती है। यह लक्षण कई कारणों से प्रकट हो सकते हैं।\n\nइसके पीछे कई कारण होते हैं जैसे शरीर में पानी की कमी, तनाव, धूप और प्रदूषण में ज्यादा देर रहना, अनियमित दिनचर्या आदि। कई बार हम समझ नहीं पाते, लेकिन डार्क सर्कल्स की समस्या एलर्जी का भी नतीजा हो सकता है। यह एलर्जी किसी क्रीम, कॉस्मेटिक या दवाई से हो सकती है। ऐसे मामलों में तुरंत डॉक्टरी सलाह लेने में ही भलाई है, नहीं तो समस्या कोई और रूप ले सकती है।\n\nयह समस्या अनुवांशिक भी हो सकती है। इसके अलावा कुछ दवाओं के सेवन (मेडिकेशन) से, थकान से, यकृत (लीवर) की समस्या के कारण, एक्जिमा, अस्थमा आदि के कारण, रक्त की कमी (रक्तक्षीणता) के कारण या उम्र की अधिकता से भी हो सकती है।\n\nकाले घेरे हटाने या कम करने का कोई उपचार नहीं है। किन्तु विटामिन के और रेटिनोल (Retinol) से युक्त क्रीम लगाने से कुछ लाभ होता है।\n\nसामान्य तौर पर डार्क सर्कल्स का इलाज आप बड़ी ही आसानी से घर में ही कर सकते हैं। जैसे हल्दी और पाइनेपल के जूस का मिश्रण कुछ मिनट तक आंखों के नीचे लगाकर रखने से काफी फायदा होता है। बादाम के तेल की रोजाना 15 से 20 मिनट की मालिश काफी लाभदायक होती है। सोने से पहले गुलाब जल में रूई डुबोकर 15 मिनट तक आंखों के ऊपर रखने से काफी फायदा होता है।\n\nहर्बल टी या ग्रीन टी का नियमित सेवन भी आंखों के लिए बहुत अच्छा होता है। इसके अलावा पुदीने का रस भी आंखों के लिए बहुत फायदेमंद होता है और कुछ ही दिनों में इसका परिणाम भी मिल जाता है। \n\n\n\n\n\n", "id": "466635", "title": "आंखों के काले घेरे"}
{"url": "https://hi.wikipedia.org/wiki?curid=466850", "text": "2010 ऑस्ट्रेलियाई ओपन टेनिस प्रतियोगिता - महिला एकल\n", "id": "466850", "title": "2010 ऑस्ट्रेलियाई ओपन टेनिस प्रतियोगिता - महिला एकल"}
{"url": "https://hi.wikipedia.org/wiki?curid=466860", "text": "उत्तराखण्ड विधानसभा चुनाव, २०१२\n\nउत्तराखण्ड विधानसभा चुनाव, २०१२ भारत के उत्तराखण्ड राज्य में वर्ष २०१२ में हुआ तीसरा विधानसभा चुनाव है। इससे पूर्व उत्तराखण्ड में वर्ष २००२ और २००७ में विधानसभा चुनाव हुए थे। २०१२ के विधानसभा चुनाव ३० जनवरी २०१२ को एक चरण वाले चुनाव में सम्पन्न हुए थे। २०१२ विधानसभा चुनाव उत्तराखण्ड की ७० विधानसभा सीटों पर ७८८ प्रत्याशियों द्वारा लड़े गए थे। इस विधानसभा चुनाव के लिए उत्तराखण्ड में कुल ९,८०६ मतदान केन्द्र बनाए गए थे। मतदान का समय प्रातः आठ बजे से लेकर सायं पाँच बजे तक का था और इस दौरान राज्य में कुल ६३ लाख ७८ हज़ार २९२ लोगों ने मतदान किया जो कुल मतदाताओं की संख्या का लगभग ६७% था।\n\nउत्तराखण्ड की ७० सदस्यीय विधानसभा सीटों में से १३ अनुसूचित जाति और २ सीटें अनुसूचित जनजाति के प्रत्याशियों के लिए आरक्षित हैं। राज्य के प्रमुख राजनीतिक दल निम्नलिखित हैं (कोष्ठक में पिछले विधानसभा चुनाव में जीती गई सीटें): भारतीय जनता पार्टी (३५ सीटें), भारतीय राष्ट्रीय काँग्रेस (२१ सीटें), बहुजन समाज पार्टी (८ सीटें) और उत्तराखण्ड क्रान्ति दल (३ सीटें)।\n\nमौसम विभाग द्वारा मतदान तिथि घोषित किए जाने के बाद इस बात की आशंका थी कि राज्य के खराब मौसम के कारण मतदान तिथि को आगे बढ़ाया जा सकता है लेकिन मतदान वाले दिन कुल मिलाकर मौसम सही रहा। इस चुनाव के परिणाम अन्य चार राज्यों के परिणामों के साथ ही ६ मार्च २०१२ को घोषित किए गये।\n\nउत्तराखण्ड विधानसभा चुनावों के परिणाम ६ मार्च २०१२ को घोषित किए गए। चुनाव परिणाम इस प्रकार रहा:\n\n\n\"स्रोत\":\n\n\n", "id": "466860", "title": "उत्तराखण्ड विधानसभा चुनाव, २०१२"}
{"url": "https://hi.wikipedia.org/wiki?curid=466863", "text": "अनुगुल\n\nओड़िशा के अनुगुल जिला के मुख्यालय अनुगुल है।\nअनगुल २१.२१ पर स्थित है ° उत्तर ८६.११ ° ई [1] यह समुद्र तल से 195 मीटर (640 फीट) की एक औसत ऊंचाई है। जिले का कुल भौगोलिक क्षेत्रफल 6232 वर्ग किमी है। क्षेत्र की दृष्टि से यह उड़ीसा के 30 जिलों में 11 वीं खड़ा है।\n\nअंगुल की जलवायु हालत बहुत विविध है। यह मुख्य रूप से 4 मौसम है। गर्मी के मौसम मार्च से मध्य जून से सितंबर के मध्य जून से अवधि बरसात का मौसम है के लिए है, अक्टूबर और नवंबर पोस्ट मानसून के मौसम के गठन और सर्दियों दिसंबर से फरवरी तक है। इस जिले की यात्रा के लिए सबसे अच्छा समय सर्दियों के दौरान होता है।\n\nजिले की औसत वार्षिक वर्षा 1421 मिमी है। हालांकि वर्ष से वर्ष के लिए वर्षा का एक बड़ा बदलाव है। पिछले 10 वर्षों के दौरान जिले में वर्षा 896 मिमी और 1744 मिमी के बीच विविध. वहाँ एक वर्ष में औसतन 70 बरसात के दिन हैं, लेकिन यह Athamallik में 66 से Pallahara में 80 से भिन्न होता है। Year.2013 बाढ़ के परिणामस्वरूप व्यापक वर्षा के कारण होता है कि चक्रवात Phailin द्वारा चिह्नित किया गया था के बाद वर्षा का वितरण व्यापक प्रसार सूखे वर्ष के कारण भी काफी अनियमित है़\n\nतापमान जिले में मौसम विज्ञान वेधशाला है। इस वेधशाला के डेटा पूरे जिले का मौसम संबंधी शर्त के प्रतिनिधि के रूप में लिया जा सकता है। गर्मी के मौसम मार्च की शुरुआत से शुरू होती है। मई सेल्सियस 44 डिग्री पर एक मतलब दैनिक अधिकतम तापमान के साथ सबसे गर्म महीना है। मानसून की शुरुआत के साथ, जून के शुरू दिन के तापमान में appreciably चला जाता है। 1 अक्टूबर सप्ताह से मानसून की वापसी के बाद दिन और रात के तापमान में दोनों तेजी से कम करने के लिए शुरू किया। दिसंबर सेल्सियस 11 डिग्री का एक मतलब दैनिक न्यूनतम तापमान के साथ आमतौर पर एक वर्ष का सबसे ठंडा माह है। सर्दियों के महीनों के दौरान उत्तर भारत में पश्चिमी विक्षोभ के पारित होने के साथ सहयोग में ठंड की कमी मंत्र हो सकता है और न्यूनतम तापमान नीचे 10 डिग्री सेल्सियस तक चला जाता है। सबसे कम न्यूनतम तापमान अंगुल और पड़ोस में सेल्सियस 5.2 डिग्री था जिले के सबसे भाग रहे हैं और कम बारिश हुई है। गर्मियों में तापमान में हाल ही में वृद्धि की प्रवृत्ति के रूप में दिखाया गया है।\n\nहवाओं आम तौर पर गर्मी और दक्षिण पश्चिम मानसून के मौसम में बल में कुछ वृद्धि के साथ करने के लिए उदार प्रकाश कर रहे हैं। हवाओं आमतौर पर मानसून में दक्षिण पश्चिम और उत्तर पश्चिम दिशाओं से उड़ा. पश्चिम और उत्तर के बीच मानसून के बाद और ठंड के मौसम हवाएं चलती है। गर्मियों के महीनों में हवाओं direction.2013 में चक्रवात Phailin 100kmph को हवा की गति gusts के गुलाब चर हो जाते हैं।\n\n जिले हवाओं बल और बड़े पैमाने पर भारी बारिश में वृद्धि होती है जब मूसलधार बारिश और मानसून के मौसम में और अक्टूबर में डिप्रेशन से प्रभावित है। थंडर तूफान, गर्मियों के महीनों में और अक्टूबर में दोपहर में ज्यादातर होता है। अप्रैल 2002 12 वीं में हुई मूसलधार बारिश, अंगुल शहर और आसपास के गांवों में भारी क्षति हुई है। समसामयिक घने कोहरे खराब दृश्यता के कारण ठंड के मौसम में होता है\n\n2001 भारत की जनगणना के अनुसार, [2] अंगुल 38,022 की आबादी थी। पुरुषों और महिलाओं की जनसंख्या 45% से 55% का गठन. पुरुषों के 58% और महिलाओं को साक्षर के 42% के साथ, Anugul 59.5% के राष्ट्रीय औसत से अधिक 80% की एक औसत साक्षरता दर है। जनसंख्या का लगभग 11% उम्र के 6 वर्ष से कम है।\n\nबिजली राज्य संचालित केन्द्रीय विद्युत आपूर्ति ओडिशा की उपयोगिता, या Cesu द्वारा आपूर्ति की है। फायर सेवाओं राज्य एजेंसी ओडिशा फायर सर्विस द्वारा नियंत्रित किया जाता है। पीने का पानी ब्राह्मणी नदी से स्रोत है। जल आपूर्ति और सीवरेज लोक निर्माण विभाग द्वारा नियंत्रित किया जाता है। राज्य के स्वामित्व वाली भारत संचार निगम लिमिटेड, या बीएसएनएल, साथ ही उनके बीच निजी उद्यमों, वोडाफोन, भारती एयरटेल, रिलायंस, आइडिया सेल्युलर, एयरसेल और टाटा डोकोमो, शहर में प्रमुख टेलीफोन, सेल फोन और इंटरनेट सेवा प्रदाताओं रहे हैं\n\nअंगुल उड़ीसा के एक वाणिज्यिक और औद्योगिक केन्द्र के रूप में है, यह एक विकसित परिवहन नेटवर्क है।\n\nअंगुल रेलवे स्टेशन विशाखापट्टनम बदलना करने के अन्य भागों में अंगुल नागरिकों के लिए यह उपयोगी बनाने अहमदाबाद, अमृतसर, को Bhubaneswar.Important रेल मार्गों पर मुख्यालय पूर्व कोट रेलवे जोन में भुवनेश्वर नागपुर मुंबई लाइन के बारंग Jn.-संबलपुर खंड पर है राष्ट्र.\n\nपिछले कुछ वर्षों में नेशनल एल्युमिनियम कंपनी लिमिटेड (नाल्को), महानदी कोल फील्ड्स लिमिटेड (एमसीएल), नेशनल थर्मल पावर कॉरपोरेशन (एनटीपीसी) जैसे विभिन्न सार्वजनिक क्षेत्र के उपक्रमों की स्थापना के साथ अंगुल जिले की अर्थव्यवस्था में भारी वृद्धि, देखा गया है और तालचर थर्मल पावर स्टेशन (ttps) . एक चौंका देने वाला 400% से राजस्व में वृद्धि के साथ 36.5 लाख टन करने के लिए 15.5 लाख टन से बिजली की कुल उत्पादन में वृद्धि हुई है। एनटीपीसी और नाल्को के वर्तमान शक्ति परिचालन के स्तर को निकट भविष्य में बढ़ रही इस आंकड़े की मजबूत संभावनाओं के साथ क्रमश: 1960 मेगावाट और 840 मेगावाट है। इधर, एक भारी पानी संयंत्र की उपस्थिति और एक कोयला वॉशर भी वहाँ है।\n\nजिले में जिला उद्योग केंद्र के कामकाज इसके विभिन्न औद्योगिक गतिविधियों को बढ़ावा देता है। बॉक्साइट खानों, एल्युमिना रिफाइनरी, अल्युमिनियम स्मेल्टर, कैप्टिव पावर प्लांट और बंदरगाह सुविधाएं भी जिले के आर्थिक विकास में योगदान आदि . प्रमुख कोयला क्षेत्रों में से एक शक्ति ग्रेड नॉन कोकिंग कोयले के विशाल भंडार होता है जो तालचेर कोयला खान है। इंजीनियरिंग इकाइयों, राइस मिल्स, होटल, आदि लघु उद्योगों में से कुछ यहां कार्य कर रहे हैं इकाइयों पीस ऐश ईंट इकाइयों, स्टोन क्रशर, सेवा इकाइयों, ब्लीचिंग इकाइयों, रोटी और बेकरी इकाइयों, सूर रीटेल पढ़ने इकाइयों, आटा मिलों और मसाला फ्लाई . ग्रामीण क्षेत्रों, चुडा मिल्स, तेल expellers, मसाला इकाइयों पीस में आदि ग्रामीण लोगों की जरूरतों की पूर्ति के लिए स्थापित किया गया है। Dhokra कास्टिंग काम करता है, टेराकोटा काम करता है, लकड़ी की नक्काशी, कला वस्त्र और नर्म खिलौने आदि भी इस जिले के लिए राजस्व पैदा किया गया है कि शिल्प के कुछ उदाहरण हैं . मिट्टी के बर्तनों के साथ काम कर रहे कारीगरों, बढ़ईगीरी, स्टोन क्रशिंग, ईंट बनाने, मसाले अपने ओडिशा खादी और ग्रामोद्योग बोर्ड के माध्यम से राज्य सरकार द्वारा सहायता प्रदान की गई है, धान प्रसंस्करण, बीड़ी बनाने, खली सिलाई और बांस की टोकरी बनाने आदि पीसने .\n\nकृषि 2001 की जनगणना के अनुसार जिले के कुल कर्मचारियों की संख्या के बारे में 70 % करने के लिए प्रत्यक्ष और अप्रत्यक्ष रूप से रोजगार उपलब्ध कराने, भूमि की खेती की जा रही है के बारे में 2, 16,403 हेक्टेयर के साथ जिले की अर्थव्यवस्था के लिए प्रमुख योगदान है। खरीफ सीजन की प्रमुख फसलों धान, मक्का, रागी, तिलहन, दलहन, छोटे मोटे अनाज और सब्जियों आदि धान, गेहूं, मक्का, क्षेत्र मटर, सूरजमुखी, लहसुन, अदरक, आलू, प्याज, तम्बाकू, गन्ना और धनिया आदि कर रहे हैं प्रमुख रबी फसलों जिले में खेती की जाती है।\n\n", "id": "466863", "title": "अनुगुल"}
{"url": "https://hi.wikipedia.org/wiki?curid=466873", "text": "मधु (शब्द)\n\nमधु बहुत सी हिन्द-आर्य भाषाओँ में प्रयोग होने वाले शब्द है जिसका अर्थ 'शहद' या 'मीठा' होता है। इसका एक अन्य अर्थ 'शराब' भी होता है, विशेषकर 'शहद से बनने वाली शराब', जिसे अंग्रेज़ी में मीड (mead) कहते हैं। यह संस्कृत का शब्द है और बहुत प्राचीन जड़े रखने के कारण बहुत हिन्द-यूरोपीय भाषाओँ में इसके सजातीय शब्द (कॉगनेट) हैं।\n\n'मधु' और उस से सम्बंधित 'मद' और 'मदिरा' शब्दों का अर्थ 'शहद' के साथ-साथ 'शराब' भी होता है। यह सभी शब्द मूलतः संस्कृत के हैं और इसके कुछ सजातीय शब्द अंग्रेज़ी का 'mead', यूनानी का 'μέθν', अवस्ताई का 'मदु', फ़ारसी का 'मय' और प्राचीन चर्च स्लावोनिक का 'मेदू' (medŭ) हैं। इस 'शराब' वाले अर्थ के साथ मधु और मद के कई और शब्द बनते हैं, जैसे कि 'मधुशाला' और 'मदिरालय', यानि वह जगह जहाँ शराब परोसी जाती हो। इसी तरह 'मदमस्त' शब्द है जिसका अर्थ है 'शराब के नशे में मस्त होना' लेकिन जिसका अलंकारिक प्रयोग उस स्थिति के लिए भी होता है जिसमें प्रेम की तीव्र भावना की वजह से बिना शराब पिए ही नशे की भावना का होना।\n\n'मधु' शुरू में केवल 'शहद' का मतलब रखता था लेकिन हिन्दु संस्कृत ग्रंथों में इसका प्रयोग 'शराब' और फिर शराब से सम्बन्धी रूपकालंकार में होना शुरू हो गया। बृहदारण्यक उपनिषद् में, जिसकी कृति एक हज़ार वर्ष ईसापूर्व से पहले हुई मानी जाती है, एक 'मधु ब्राह्मण' नामक अध्याय है। अन्य जगहों पर 'वेदों के रहस्यात्मक सार को मधु विद्या कहा गया है'। अंग्रेज़ी में 'वाइन' (wine) शब्द का भी ऐसा प्रयोग देखा जाता है, मसलन 'वाइन ऑफ़ ट्रूथ' ('wine of truth' यानि 'सत्य की शराब')। इतिहासकार 'मधु' के इस अलंकारिक प्रयोग को वेदों की कृति के समय के पास जन्मा मानते हैं। सोम को भी, जो प्राचीन हिन्द-ईरानी लोगों का धार्मिक पेय था और जिसे ईरानी अवस्ताई में 'हओमा' कहते थे, वेदों में कभी-कभी 'मधु' पुकारा जाता है। लेकिन यह हिन्द-आर्य शाखा में ही मिलता है, क्योंकि 'अवस्ता, जो सोम की परिभाषाओं को लेकर वेद के बहुत क़रीब है, सोम और मधु के सम्बन्ध को नहीं जानती'।\n\n'मधु' से उत्पन्न हुए कई नाम हिन्दु समुदाय में रखे जाते हैं, जैसे कि 'मधुर', 'माधुरी', 'मधुकर', 'मधुसूदन', 'मधुलिका' और 'मधुबाला'।\n\n", "id": "466873", "title": "मधु (शब्द)"}
{"url": "https://hi.wikipedia.org/wiki?curid=466890", "text": "कैसिनी-होयगेन्स\n\nकैसिनी-होयगेन्स (Cassini-Huygens) एक अंतरिक्ष यान मिशन है जो सन् २००४ से हमारे सौर मंडल के दूसरे सबसे बड़े ग्रह शनि और उसके प्राकृतिक उपग्रहों का अध्ययन कर रहा है। यह १९९७ में पृथ्वी से रोकेट के ज़रिये छोड़ा गया और इस मिशन में शनि के इर्द-गर्द कक्षा (ऑरबिट) में घूमने वाला एक कृत्रिम उपग्रह और शनि के सबसे बड़े चन्द्रमा टाइटन पर उतरना वाला एक यान शामिल थे। टाइटन पर उतरने वाले यान का नाम 'होयगेन्स' था और २००५ में वह मुख्य कैसिनी यान से अलग होकर उस उपग्रह पर उतरा। कैसिनी सन् २०१५ तक शनि की परिक्रमा करके उसकी तस्वीरें लेता रहेगा और उसपर जानकारी एकत्रिक कर के पृथ्वी की ओर प्रसारित करता रहेगा। २०१५ में उसे शनि के भयंकर वायुमंडल में गिराकर ध्वस्त का दिया जाएगा।\n", "id": "466890", "title": "कैसिनी-होयगेन्स"}
{"url": "https://hi.wikipedia.org/wiki?curid=469215", "text": "ज़रफ़शान\n\nज़रफ़शान () मध्य एशिया के उज़बेकिस्तान देश के नवोई प्रान्त का एक शहर है। भौगोलिक निर्देशांकों के हिसाब से यह नगर ४१°३६'२९ उत्तर और ६४°१३'३५ पूर्व में स्थित है। सन् २००७ में इसकी आबादी ६५,००० से थोड़ी ज़्यादा अनुमानित की गई थी। यह शहर किज़िल कुम रेगिस्तान के क्षेत्र में पड़ता है लेकिन इसके लिए पानी का प्रबंध आमू दरिया से आने वाली एक २२० किमी लम्बी पाइप-लाइन से किया जाता है। ज़रफ़शान को 'उज़बेकिस्तानी सोने की राजधानी' कहा जाता है क्योंकि यहाँ पर नज़दीकी मुरुताऊ सोने की खान से सम्बंधित व्यापारिक कार्यालय हैं। ज़रफ़शान एक नया शहर है जिसकी स्थापना सोना निकालने के उद्योग की वजह से हुई और, उज़बेकिस्तान में स्थित होने के बावजूद, यहाँ रूसी लोगों की आबादी उज़बेक लोगों से अधिक हैं।\n\n", "id": "469215", "title": "ज़रफ़शान"}
{"url": "https://hi.wikipedia.org/wiki?curid=469216", "text": "उचकुदुक\n\nउचकुदुक () मध्य एशिया के उज़बेकिस्तान देश के नवोई प्रान्त का एक शहर है। भौगोलिक निर्देशांकों के हिसाब से यह नगर ४२°९'२४ उत्तर और ६३°३३'२० पूर्व में स्थित है। सन् २००७ में इसकी आबादी २७,००० से थोड़ी ज़्यादा अनुमानित की गई थी। यह शहर किज़िल कुम रेगिस्तान के बीच में पड़ता है। सोवियत संघ के ज़माने में यह एक 'बंद शहर' था (यानि बहार वालों को यहाँ आने पर पाबंदी थी) क्योंकि यहाँ से सोवियत संघ के परमाणु हथियारों के लिए युरेनियम की खाने चलाई जाती थी। \nउज़बेक भाषा में 'उचकुदुक' शब्द का अर्थ 'तीन कूएँ' होता है।\n\nउचकुदुक शहर से सम्बंधित एक घटना १० जुलाई १९८५ को घटी जब यहाँ एरोफ़्लोट उड़ान संख्या ७४२५ का विमान दुर्घटनाग्रस्त हुआ। इस हादसे में २०० लोगों की जाने गई। उचकुदुक यहाँ से उभरे 'याल्ला' () नाम के एक संगीत गुट के लिए भी मशहूर है जो १९७० और १९८० के दशकों में पूरे सोवियत संघ और कुछ अन्य पूर्व यूरोपीय देशों में प्रसिद्ध हुआ। इनका सबसे मशहूर गाना 'उचकुदुक - त्रि कोलोदत्सा' था।\n\n\n", "id": "469216", "title": "उचकुदुक"}
{"url": "https://hi.wikipedia.org/wiki?curid=469222", "text": "पूर्वी ईरानी भाषाएँ\n\nपूर्वी ईरानी भाषाएँ ईरानी भाषा-परिवार की एक उपशाखा हैं जो मध्य ईरानी काल (लगभग चौथी शताब्दी ईसापूर्व) से उभरीं। अवस्ताई भाषा अक्सर इस शाखा की एक प्राचीनतम सदस्या मानी जाती है। आधुनिक काल में सब से ज़्यादा बोली जाने वाली पूर्वी ईरानी भाषा पश्तो है, जिसके दुनिया में लगभग ५ करोड़ मातृभाषी हैं। यह अफ़्ग़ानिस्तान और पश्चिमोत्तरी पाकिस्तान के ख़ैबर-पख़्तूनख़्वा प्रान्त में बोली जाती है। इसके अलावा पूर्वी ताजिकिस्तान के कूहिस्तोनी-बदख़्शान स्वशासित प्रान्त और चीन के सुदूर पश्चिमी शिनजियांग प्रान्त में भी पूर्वी ईरानी भाषाएँ बोली जाती हैं। प्राचीन सोग़दाई से विकसित हुई पश्चिमोत्तरी ताजिकिस्तान की यग़नोबी भाषा और स्किथी-सरमती से विकसित हुई कॉकस क्षेत्र की ओसेती भाषा भी दोनों पूर्वी ईरानी भाषाएँ मानी जाती हैं।\n\n", "id": "469222", "title": "पूर्वी ईरानी भाषाएँ"}
{"url": "https://hi.wikipedia.org/wiki?curid=469362", "text": "पामीरी भाषाएँ\n\nपामीरी भाषाएँ () पूर्वी ईरानी भाषा-परिवार की एक उपशाखा हैं जिसकी सदस्य भाषाएँ पामीर पर्वत क्षेत्र में बसने वाले बहुत से समुदाय बोलते हैं, विशेषकर वह समुदाय जो पंज नदी और उसकी उपनदियों के किनारे वास करते हैं। इसे बोलने वाले इलाक़ों में पूर्वोत्तरी अफ़्ग़ानिस्तान का बदख़्शान प्रान्त और पूर्वी ताजिकिस्तान के कूहिस्तोनी-बदख़्शान स्वशासित प्रान्त हैं। इनके अलावा एक सरिकोली नामक भाषा अफ़्ग़ानिस्तान और चीन के शिनजियांग प्रान्त के सीमावर्ती इलाक़ों में बोली जाती है। सरिकोली को चीन में 'ताजिकी भाषा' कहा जाता है लेकिन ध्यान दें कि यह ताजिकिस्तान में बोली जाने वाली ताजिकी भाषा से बिलकुल अलग है।\n\nसन् १९९० में अंदाज़ा लगाया गया कि विश्व भर में पामिरी भाषाएँ बोलने वालों की संख्या लगभग एक लाख थी। कुछ मुख्य पामीरी भाषाएँ शुग़नी, सरिकोली, याज़गुलामी, मुन्जी, इश्काशिमी, वाख़ी, यिदग़ा और वन्जी हैं। वन्जी के बारे में भाषावैज्ञानिकों का अनुमान है कि यह विलुप्त हो चुकी है क्योंकि इसे बोलने वाले अब ताजिकी भाषा बोलने लगे हैं।\n\n", "id": "469362", "title": "पामीरी भाषाएँ"}
{"url": "https://hi.wikipedia.org/wiki?curid=469788", "text": "एपीआई\n\nव्यापक अर्थ में, किसी सॉफ्टवेयर का अप्लिकेशन प्रोग्रामिंग इंटरफेस या 'एपीआई' (API) वह इंटरफेस है जो उस सॉफ्टवेयर के साथ दूसरे सॉफ्टवेयरों के जुड़ने और उसका उपयोग करने के लिये प्रयुक्त होता है। वस्तुतः एपीआई एक स्पेसिफिकेशन है जो सोफ्टवेयर से जुड़ने और उसका उपयोग करने की प्रक्रिया का वर्णन करता है। एपीआई द्वारा दिया जाने वाला स्पेसिफिकेशन स्रोत-कोड के रूप में होता है। आजकल महत्वपूर्ण वेब आधारित अनुप्रयोग अपना एपीआई प्रदान करने लगे हैं। दूसरे लोग अपने प्रोग्रामों को उन एपीआई माध्यम से उन वेब अनुप्रयोगों से जोड़कर अपना काम साध सकते हैं। इसी प्रकार विण्डोज आदि प्रचालन तंत्र भी एपीआई उपलब्ध कराते हैं ताकि उस प्रचालन तंत्र पर चलने वाला अनुप्रयोग लिखने वाले लोग इन एपीआई का सहारा लेकर कुछ विशेष काम कर सकें और उसके लिये उन्हें अलग से बड़ा कोड न लिखना पड़े। \n\nदूसरे शब्दों में, सॉफ्टवेयरों को पुनः उपयोग (reuse) करने के लिये एपीआई एक साधन है। अच्छी एपीआई वह है जिसके उपयोग का अच्छी प्रकार वर्णन किया गया हो।\n\n\n\n\n\n\n", "id": "469788", "title": "एपीआई"}
{"url": "https://hi.wikipedia.org/wiki?curid=469884", "text": "विकृत पदार्थ\n\nविकृत पदार्थ () ऐसे पदार्थ को कहते हैं जिसका घनत्व इतना ज़्यादा हो कि उसके दाब (प्रॅशर) का अधिकतम भाग पाउली अपवर्जन नियम () से उत्पन्न हो।\n\nआम तौर से किसी भी पदार्थ में (चाहे वह ठोस, द्रव या गैस हो) तापमान के कारण परमाणु उत्तेजित रहते हैं और इस उत्तेजना से उनका एक ऊष्मीय दाब होता है। इसके अतिरिक्त परमाणुओं के नाभिक (न्यूक्लियस) एक दूसरे के लिए प्रतिकर्षण (रिपल्शन) रखते हैं और इस से भी दाब पैदा होता है। एक तीसरा दाब पाउली अपवर्जन नियम से आता है जो दो फर्मियानों को एक ही क्वांटम अवस्था में होने से वर्जित करता है। इस दाब को विकृत दाब कहते हैं। आम तौर पर विकृत दाब ऊष्मीय दाब और नाभिक प्रतिकर्षण दाब से बहुत कम होता है। अगर उस पदार्थ को इस भयंकरता से दबाया जाए कि उसका विकृत दाब बढ़कर बाक़ी दाबों से अधिक हो जाए तो ऐसे पदार्थ की अवस्था को भी विकृत कहा जाता है। उदाहरण के लिए यह स्थिति धातु हाइड्रोजन में देखी जाती है जिसमें हाइड्रोजन के नाभिक एक दूसरे से बोर त्रिज्या (साधारण हाइड्रोजन परमाणु के नाभिक और इलेक्ट्रॉन से भी क़रीब लाए जा चुकें हों।\n\n", "id": "469884", "title": "विकृत पदार्थ"}
{"url": "https://hi.wikipedia.org/wiki?curid=469889", "text": "बोर त्रिज्या\n\nबोर त्रिज्या () एक भौतिक नियतांक है जो अपनी सब से कम ऊर्जा वाली अवस्था में किसी हाइड्रोजन परमाणु में उसके नाभिक (न्यूक्लियस) और उसके इकलौते इलेक्ट्रॉन में होती है। इसका नाम प्रसिद्ध भौतिकविज्ञानी नील्स बोर () पर रखा गया था। इसका चिह्न a है और इसका माप लगभग ५.३ × १० मीटर है।\n\n", "id": "469889", "title": "बोर त्रिज्या"}
{"url": "https://hi.wikipedia.org/wiki?curid=469890", "text": "इमरान खान (बहुविकल्पी)\n\nइमरान खान के नाम से मौजूद व्यक्ति\n", "id": "469890", "title": "इमरान खान (बहुविकल्पी)"}
{"url": "https://hi.wikipedia.org/wiki?curid=469892", "text": "धातु हाइड्रोजन\n\nधातु हाइड्रोजन () हाइड्रोजन की ऐसी अवस्था को कहते हैं जब वह भयंकर दबाव में कुचली जाकर अवस्था परिवर्तन () करके विकृत हो जाए। भौतिकशास्त्रियों का मानना है कि ठोस (सॉलिड) धातु हाइड्रोजन में हाइड्रोजन के नाभिक (न्यूक्लियस) एक क्रिस्टल ढाँचे में सुसज्जित हो जाते हैं जिसमें एक नाभिक से दूसरी की दूरी बोर त्रिज्या (साधारण कमतरीन ऊर्जा वाले हाइड्रोजन परमाणु में उसके नाभिक और इकलौते इलेक्ट्रॉन) से भी कम हो जाती है। हाइड्रोजन परमाणुओं के इलेक्ट्रॉन अलग होकर इस ढाँचे के रिक्त स्थानों में आज़ादी से घूम सकते हैं, बिलकुल जैसा किसी धातु में देखा जाता है। और धातु ही की तरह धातु हाइड्रोजन विद्युत् की अच्छी वाहक (कंडकटर) भी होती है। द्रव (लिक्विड) धातु हाइड्रोजन में ऐसा क्रिस्टल ढांचा नहीं होता लेकिन प्रोटॉनों और ऍलॅक्ट्रॉनों का एक विद्युत्-वाहक धातु-द्रव होता है।\n\nभौतिकीवैज्ञानिकों की कोशिश रही है कि किसी तरह प्रयोगशाला में धातु हाइड्रोजन बनाकर उसका अध्ययन किया जा सके लेकिन वह उसे बनाने के लिए आवश्यक भयंकर दबाव की स्थिति उत्पन्न करने में विफल रहे हैं। मार्च १९९६ में अमेरिका की लॉरेन्स लिवरमोर राष्ट्रीय प्रयोगशाला के कुछ वैज्ञानिकों ने घोषणा की के उन्होंने कई हज़ार कैल्विन के तापमान पर संयोगवश एक माइक्रोसैकिंड के लिए कुछ मात्रा में धातु हाइड्रोजन बना ली थी। उन्होंने एक नन्ही सी डिब्बी में बहुत ऊंचे दबाव पर बंद द्रव हाइड्रोजन में एक विशेष बंदूक बहुत ही तेज़ रफ़्तार से गोली दे मारी। इस चोट से उस डिब्बी में भयंकर दबाव पैदा हुआ और मापने वाले यंत्रों ने दिखाया कि अन्दर की हाइड्रोजन एक क्षण के लिए एक अच्छी विद्युत-वाहक बन गई।\n\nखगोलशास्त्रियों का मानना है कि हमारे सौर मंडल के भीमकाय बृहस्पति और शनि ग्रहों और कुछ ग़ैर-सौरीय गैस दानव ग्रहों के अन्दर हाइड्रोजन भयंकर दबाव से धातु हाइड्रोजन के रूप में मौजूद है। बृहस्पति का चुम्बकीय गोला (मग्नेटिक फ़ील्ड) हमे सौर मंडल के किसी भी अन्य ग्रह से अधिक शक्तिशाली है और वैज्ञानिक कहते हैं कि इसकी वजह बृहस्पति के अन्दर की धातु हाइड्रोजन है।\n\n", "id": "469892", "title": "धातु हाइड्रोजन"}
{"url": "https://hi.wikipedia.org/wiki?curid=469894", "text": "प्रावस्था\n\nभौतिक विज्ञानों में प्रावस्था (phase) से तात्पर्य किसी ऊष्मागतिकीय प्रणाली के उस प्रक्षेत्र से है जिसमें पदार्थ के सभी भौतिक गुण अपरिवर्तित रहते हैं। घनत्व, परावर्तन गुणांक, रासायनिक संरचना आदि भौतिक गुणों के अन्तर्गत आते हैं। \n\nकभी-कभी 'पदार्थ की अवस्था' (state of matter) को भी 'पदार्थ की प्रावस्था' (phase) के समानार्थी की तरह प्रयोग कर दिया जाता है। दोनों में बहुत कुछ समानता है किन्तु दोनों एक नहीं हैं। 'प्रावस्था', 'अवस्था' की अपेक्षा अधिक व्यापक (general) कांसेप्ट है। \n\nएक उदाहरण से यह बात स्पष्ट हो जायेगी - किसी बर्तन में दो द्रव भरे हैं जो परस्पर अमिश्र हैं (जैसे पानी और तेल)। वर्तन में रखा पदार्थ 'द्रव' अवस्था वाला है ; किन्तु उसमें दो प्रावस्थाएं हैं क्योंकि पानी का घनत्व एवं अन्य गुण तेल से भिन्न हैं।\n\n\n", "id": "469894", "title": "प्रावस्था"}
{"url": "https://hi.wikipedia.org/wiki?curid=469906", "text": "मिनीषा लाम्बा\n\nमिनीषा लाम्बा (, जन्म १८ जनवरी १९८५) एक भारतीय हिन्दी फ़िल्म अभिनेत्री है।\n\nमिनीषा लाम्बा शेरवुड हाई स्कुल में पढ़ाई की और बाद में चेत्तीनाद विद्याश्रम चेन्नई में पढ़ी। २००४ में उन्होंने अंग्रेज़ी में स्नातक डिग्री दिल्ली के मिरांडा हाउस से पुरी की। \n\nलाम्बा की इच्छा पत्रकार बनने की थी। दिल्ली में अपनी डिग्री करते वक्त उन्हें एलजी, सोनी, कैडबरी, हाजमोला, एयरटेल, सनसिल्क आदि के विज्ञापनों में काम करने के प्रस्ताव मिले परन्तु वह कैडबरी का विज्ञापन था जिसने उन्हें प्रकाश्ज्योत में ला खड़ा किया। उन्हें बॉलीवुड निर्देशक शूजित सिरकार ने अपनी फ़िल्म \"यहाँ\" (२००५) के लिए निमंत्रित किया। उन्होंने इसे स्वीकार कर अभिनय क्षेत्र में \"यहाँ\" से कदम रखा। समीक्षकों ने उनके अभिनय को काफ़ी सराहा।\n\n२००८ में उन्होंने सिद्धार्थ आनंद की फ़िल्म \"बचना ए हसीनो\" में बिपाशा बसु, दीपिका पदुकोने और रणबीर कपूर के साथ मुख्य भूमिका अदा की। इस फ़िल्म को यश राज फिल्म्स ने निर्मित किया था। उनका अगला मुख्य किरदार श्याम बेनेगल की फ़िल्म \"वेल डन अब्बा\" (२०१०) में था जिसकी कैनंस फ़िल्म समारोह में काफ़ी तारीफ की गई। उन्होंने \"कॉर्पोरेट\", \"रॉकी: द रेबेल\", \"अन्थोनी कौन है\", \"हनीमून ट्रेवेल्स प्राइवेट लिमिटेड\", \"अनामिका\", \"शौर्य\" और \"दस कहानियाँ\" में सह सह-अदाकारा की भूमिका निभाई। उन्होंने मैक्सिम इण्डिया के लिए चित्र भी निकलवाया।\n\nलाम्बा फिलहाल शिरीष कुंदर की \"जोकर\" में श्रेयस तलपदे के साथ भूमिका अदा करेंगी।\n", "id": "469906", "title": "मिनीषा लाम्बा"}
{"url": "https://hi.wikipedia.org/wiki?curid=469910", "text": "पदार्थ की अवस्थाएँ\n\nपदार्थ की अवस्थायें (States of matter) वह विशिष्ट रूप हैं, जो कोई पदार्थ धारण या ग्रहण कर सकता है। ऐतिहासिक संदर्भ मे, इन अवस्थाओं का अंतर पदार्थ के समग्र गुणों के आधार पर किया जाता था। ठोस वह अवस्था है जिसमें पदार्थ एक निश्चित आकार और आयतन ग्रहण करता है, द्रव अवस्था में पदार्थ का आयतन तो निश्चित होता है पर आकार यह उस पात्र का ग्रहण करता है जिसमे इसे रखा जाता है, गैस के मामले में ना तो कोई निश्चित आकार ना ही कोई निश्चित आयतन होता है और पदार्थ फैल कर उपलब्ध आयतन को ग्रहण कर लेता है।\n\n", "id": "469910", "title": "पदार्थ की अवस्थाएँ"}
{"url": "https://hi.wikipedia.org/wiki?curid=469911", "text": "सकर पंच\n\nसकर पंच () २०११ में बनी अमरीकी एक्शन-फंतासी फ़िल्म है जिसका निर्देशन ज़ैक स्नाइडर द्वारा किया गया। यह स्नाइडर की पहली फ़िल्म है जों खुद के कथानक पर बनी है। फ़िल्म में एमेली ब्राउनिंग, एबी कोर्निश, जेना मलोन, वनेसा ह्युजंस, जेमी चग, कार्ला गुगिनो और ऑस्कर आइसेक मुख्य भूमिका में है। कहानी एक औरत की कल्पना को दर्शाती है जों एक पागलखाने में भारती की जाती है और जहा से वह बच निकलने की योजना बनाती है।\n\n", "id": "469911", "title": "सकर पंच"}
{"url": "https://hi.wikipedia.org/wiki?curid=469912", "text": "पदार्थ (भारतीय दर्शन)\n\nमनुष्य सर्वदा से ही विभिन्न प्रकार की प्राकृतिक वस्तुओं द्वारा चारों तरफ से घिरा हुआ है। सृष्टि के आविर्भाव से ही वह स्वयं की अन्त:प्रेरणा से परिवर्तनों का अध्ययन करता रहा है- परिवर्तन जो गुण व्यवहार की रीति इत्यादि में आये हैं- जो प्राकृतिक विज्ञान के विकास का कारक बना। सम्भवत: इसी अन्त: प्रेरणा के कारण महर्षि कणाद ने 'वैशेषिक दर्शन' का आविर्भाव किया।\n\nमहर्षि कणाद ने भौतिक राशियों (अमूर्त) को द्रव्य, गुण, कर्म, सामान्य, विशेष और समवाय के रूप में नामाङ्कित किया है। यहाँ 'द्रव्य' के अन्तर्गत ठोस (पृथ्वी), द्रव (अप्), ऊर्जा (तेजस्), गैस (वायु), प्लाज्मा (आकाश), समय (काल) एवं मुख्यतया सदिश लम्बाई के सन्दर्भ में दिक्, 'आत्मा' और 'मन' सम्मिलित हैं। प्रकृत प्रसङ्ग में वैशेषिक दर्शन का अधिकारपूर्वक कथन है कि उपर्युक्त द्रव्यों में प्रथम चार सृष्टि के प्रत्यक्ष कारक हैं, और आकाश, दिक् और काल, सनातन और सर्वव्याप्त हैं।\n\nवैशेषिक दर्शन 'आत्मा' और 'मन' को क्रमश: इन्द्रिय ज्ञान और अनुभव का कारक मानता है, अर्थात् 'आत्मा' प्रेक्षक है और 'मन' अनुभव प्राप्त करने का उसका उपकरण। इस हेतु पदार्थमय संसार की भौतिक राशियों की सीमा से बहिष्कृत रहने पर भी, वैशेषिक दर्शन द्वारा 'आत्मा' और 'मन' को भौतिक राशियों में सम्मिलित करना न्याय संगत प्रतीत होता है, क्योंकि ये तत्व प्रेक्षण और अनुभव के लिये नितान्त आवश्यक हैं। तथापि आधुनिक भौतिकी के अनुसार 'आत्मा' और 'मन' के व्यतिरिक्त, प्रस्तुत प्रबन्ध में 'पृथ्वी' से 'दिक्' पर्यन्त वैशेषिकों के प्रथम सात द्रव्यों की विवेचना करते हुए भौतिकी में उल्लिखित उनके प्रतिरूपों के साथ तुलनात्मक अघ्ययन किया जायेगा।\n\nभौतिकी के अनुसार 'पदार्थ' को भौतिक राशि (physical quantity) के समतुल्य माना जा सकता है, जब कि वैशेषिक मान्यतानुसार पदार्थ में 'भूत' (Basic Matter) और आधिभौतिक (आत्मा और मन) से सम्बन्धित राशियाँ सम्मिलित होती हैं, जहाँ 'भूत' भौतिक इन्द्रियों द्वारा ग्राह्य है। सम्प्रति भौतिक राशि को अधोलिखित प्रकार से परिभाषित कर सकते हैं-\nभूत विशिष्ट ज्ञान को भौतिक पदार्थ कहते हैं। अर्थात् इसे (i) भूत (Basic Matter) (ii) इससे सम्बन्धित विशिष्ट ज्ञान, अथवा (iii) उभय रूप में सीमाबद्ध किया जा सकता है। पुन: (i) भूत को साक्षात्कार ;(identity), साक्षात्कार के सांयोगिक सम्बन्ध (Conjunctive Relation of Identity) और यहाँ तक कि इन्द्रियों से सम्पूर्ण रूप से असम्बद्ध जानने योग्य ज्ञान (cognition of cognizables) से परिभाषित किया जाता है।\n\nउपर्युक्त परिभाषा में 'विशिष्ट ज्ञान' का अर्थ है- इसका आधार, इसका सहगामी कारक से संयोग और इसका आधार (आश्रय) के अतिरिक्त अन्य से सम्बन्ध। इस हेतु ठोस, द्रव, ऊर्जा, गैस और प्लाज्मा 'भूत' हैं अथवा भिन्न-भिन्न अवस्थाओं के पदार्थ हैं, क्योंकि ये बहिरिन्द्रियों जैसे नाक, रसना, आँख, त्वचा और कान के द्वारा प्रत्यक्ष ग्राह्य हैं। अथवा यह कह सकते हैं कि इन्द्रियों से ग्राह्य विशेष गुणवान् पदार्थ भौतिक पदार्थ हैं।\n\nये भौतिक पदार्थ दिक् और काल के साथ सांयोगिक सम्बन्ध रखते हैं। 'गुण' कर्म, सामान्य, विशेष, समवाय के साथ अनुभव करने योग्य सम्बन्ध रखते हैं। आत्मा और मन को, जो भूत पदार्थों के साथ सांयोगिक सम्बन्ध रखते हैं, को भौतिक राशि में निविष्ट किया जाय अथवा पृथक् रूप से आधि-भौतिक राशियों के रूप में उल्लिखित किया जाय इससे भौतिक राशियों से सम्बद्ध वैशेषिक दर्शन की विचारधारा पर कोई प्रभाव नहीं पड़ता।\n\nकणाद ने भौतिक राशियों को छ: वर्गों या ६ मूलभूत अमूर्त राशियों में निबद्ध किया है। वे ये हैं -\n\nवैशेषिक सूत्र के प्रशस्तपादभाष्य के टीकाकार श्रीधराचार्य नें 'न्यायकन्दली' टीका के उद्देश्य प्रकरण में इन पदार्थों की परिभाषाऍं अधोलिखित प्रकार से की हैं-\n\nवैशेषिक दर्शन में उपर्युक्त पदार्थों की उपश्रेणियों का निर्देश किया गया है-\n\nद्रव्य (Basic Physical Quantity)\n\nगुण (Property)\n\nकर्म (Motion)\n\nसामान्य (Set)\n\nविशेष (partlessness)\n\nसमवाय (concomitance)\n\nवस्तुत: भारतीय दर्शन की न्याय-शाखा के 'पदार्थों' के उपयोग के आधार पर वैशेषिक के पदार्थों का अध्ययन आधुनिक भौतिकी के समानान्तर किया जा सकता था।\n\nचूंकि, न्याय दर्शन की पद्धति स्व-मतों या सिद्धान्तों को गहन दुर्बोध भाषा में व्यक्त करती है, इस हेतु सर्वविदित भौतिकीय सिद्धान्तों को बीजगणितीय पदों द्वारा परिभाषित करके अधिक शुद्धता या यर्थाथता से व्यक्त किया जा सकता है। यदि वैशेषिक दर्शन के विभिन्न सिद्धान्तों को 'प्रशस्तपाद भाष्य' का अनुसरण करते हुए व्यवस्थित किया जाय, अर्थात् उचित गणितीय समीकरणों में प्रतिफलित किया जाय और आधुनिक वैज्ञानिक उपकरणों का आवश्यकतानुसार उपयोग करके इनका विश्लेषण और परीक्षण किया जाय, तो वैशेषिक दर्शन का यह वैज्ञानिक अध्ययन अवश्य ही फलदायक सिद्ध होगा और इसमें भी कोई संदेह नहीं कि 'आत्मा (soul / organism) और मन (mind / attention) की सिद्धि सामान्य भौतिकी के क्षेत्र को और अधिक विस्तृत और प्रशस्त करेगी।\n\nउपर्युक्त विवेचन के अनन्तर अब हम इस स्थिति में हैं कि द्रव्य का विवेचनात्मक अध्ययन विभिन्न सापेक्ष भौतिक राशियों की तुलना में कर सकें।\n\n1\nमहर्षि कणाद्, वैशेषिक सूत़्र १/१/४ (६०० ई. पू.)\n\"धर्मविशेषप्रसूताद्द्रव्यगुणकर्मसामान्यविशेषसमवायानां पदार्थानां साधर्म्यवैधर्माभ्यां तत्त्वज्ञानान्नि:श्रेयसम्।। \"\n\n2\nमहर्षि कणाद्, वैशेषिक सूत़्र १/१/५ (६०० ई. पू)\n\"पृथिव्यपस्तेजोवायुराकाशं कालो दिगात्मा मन इति द्रव्याणि।।\"\n\n3\nमहर्षि कणाद्, वैशेषिक सूत़्र १/१/४ (६०० ई. पू.)\n\"अमिष्वाद्यानां चतुर्णां द्रव्याणां द्रव्यारम्भकत्वम्।।\"\n\n4\nमहर्षि कपिल, सांख्य सूत्र २/१०/१ (५०० ई. पू.),\n\"दिक्कालावाकाशादिभ्य:।।\"\n\n5\nडॉ॰ नारायण गोपाल डोंगरे,\nवैशेषिकसिद्धान्तानां गणितीयपद्धत्या विमर्श:, पृ. ९।। (१९९५),\n\n6\nमहर्षि कणाद्, वैशेषिक टीका, न्यायकन्दली (६०० ई. पू.)\n\"गुणाश्रयो द्रव्यम्।।\"\n\n7\nमहर्षि कणाद्, वैशेषिक टीका, न्यायकन्दली (६०० ई. पू.)\n\"सामान्यवान् गुण:, संयोगविभागयोरनपेक्षो न कारणं गुण:।।\"\n\n8\nमहर्षि कणाद्, वैशेषिक टीका, न्यायकन्दली (६०० ई. पू.)\n\"एकद्रव्यंगुणं संयोगविभागयोरनपेक्षकारणं कर्म।।\"\n\n9\nमहर्षि कणाद्, वैशेषिक टीका, न्यायकन्दली (६०० ई. पू.)\n\"अनुवृत्तिप्रत्ययकारणं सामान्यम्।।\"\n\n10\nमहर्षि कणाद्, वैशेषिक टीका, न्यायकन्दली (६०० ई. पू.)\n\"अत्यन्तव्यावृत्तिबुद्धिर्हेतुर्विशेष:।।\"\n\n11\nमहर्षि कणाद्, वैशेषिक टीका, न्यायकन्दली (६०० ई. पू.),\n\"अयुतसिद्धयोराश्रयाश्रयिभाव:समवाय:।।\"\n\n12\nमहर्षि कणाद्, वैशेषिक सूत़्र १/१/५, (६०० ई. पू.),\n\"पृथिव्यपस्तेजो वायुराकाशं कालो दिगात्मा मन इति द्रव्याणि।।\"\n\n13\nप्रशस्तपाद, वैशेषिक भाष्य, (२०० ई. पू.),\n\"रुपरसगंधस्पर्शसंख्यापरिमाणपृथकत्त्वसंयोग-विभागपरत्वापरत्बुद्धिसुखदु:खेच्छा द्वेषप्रयत्नाश्चेति कण्ठोक्ता: सप्तदश:।\nचशब्दसमुच्चिताश्च गुरुत्वद्रवत्वस्नेहसंस्कारादृष्टशब्दा: सप्तैवेत्येवं चतुर्विंशति गुणा:।।\"\n\n14\nमहर्षि कणाद्, वैशेषिक सूत़्र, (६०० ई. पू.),\n\"उत्क्षेपणावक्षेपणाकुंचनप्रसारणगमनानि पंचैव कर्माणि।।\"\n\n15\nप्रशस्तपाद, वैशेषिक भाष्य, (२०० ई. पू.),\n\"सामान्यं त्रिविधं परं-अपरं-परापरम्।।\"\n\n16\nडॉ॰ नारायण गोपाल डोंगरे,\nवैशेषिक सिद्धान्तानां गणितीय पद्धत्या विमर्श: (१९९५),\n\"विगत: शेषोयस्मात् विशेष: निरवयवा धारेण\nनित्य: परमाणु विभुरूपत्वेन द्विधा।\"\n\n17\nडॉ॰ नारायण गोपाल डोंगरे,\nवैशेषिक सिद्धान्तानां गणितीय पद्धत्या विमर्श: (१९९५),\n\"एतस्समवाय: तन्निष्ठगुणकर्मणां चाधाराधेयभावमूलकं\nसम्बन्धं ;गणितीय समीकरणम्द्ध स्फुटी करोति।\"\n\n18\nमहर्षि गौतम, न्याय सूत्र (५०० ई. पू.),\n\"प्रमाणप्रमेयसंशयप्रयोजनदृष्टान्तसिद्धान्तावयवतर्क-\nनिर्णयवादजल्पवितण्डाहेत्वाभासच्छलजातिकपटनिग्रहस्थानानां\nतत्त्वज्ञानान्नि:श्रेयसाधिगम:।।\"\n\n", "id": "469912", "title": "पदार्थ (भारतीय दर्शन)"}
{"url": "https://hi.wikipedia.org/wiki?curid=469915", "text": "क्रूज़ प्रक्षेपास्त्र\n\nक्रूज प्रक्षेपास्त्र एक नियंत्रित प्रक्षेपास्त्र को कहा जाता है, जो ज्वलनशील विस्फोटक के द्वारा लक्ष्य भेदने का कार्य करता है। यह प्रक्षेपास्त्र प्राय: जेट इंजन से चालित होता है तथा इसका प्रयोग भूमि आधारित या समुद्र आधारित लक्ष्य के विरुद्ध किया जाता है। इन प्रक्षेपास्त्रों को मुख्य रूप से बड़े विस्फोटकों को लम्बी दुरी तक उच्च सटीकता से ले जाने के लिए बनाया जाता है।\n", "id": "469915", "title": "क्रूज़ प्रक्षेपास्त्र"}
{"url": "https://hi.wikipedia.org/wiki?curid=469927", "text": "पियारा सिंह गिल\n\nपियारा सिंह गिल एक महान भारतीय नाभिकीय भौतिकशास्त्री थे जो ब्रह्मांडीय किरण नाभिकीय भौतिकी में अग्रणी थे। इन्होने अमेरिका की मैनहट्टन परियोजना में काम किया था। इसी परियोजना ने विश्व के प्रथम परमाणु बम और इसकी तकनीक की खोज की थी। वह केंद्रीय वैज्ञानिक - यंत्र संगठन (भारत) मे पहले निद्रेशक रहे। उनिवरसीटि औफ छिकागो (1940) मे अध्येता रहे। वह टाटा इन्सटिठ्युट औफ फंड्म्नतल रिस्र्च (1947) मे अनुसंधान प्रोफेसरशिप के साथी रहे और् परमाणु ऊर्जा आयोग नई दिल्ली के साथ काम किया। उन्होने अपनें वैज्ञानिक जीवन में विभिन्न स्ंस्थानों में कायृ करके भारत के वैज्ञानिक कायृक्रमों को गति प्रदान की।\n१९५०-१९६० मे गिल, भारत की परमाणु हथियार रणनीति मे नेहरु जी के सल्हाकार रह चुके है। रॉबर्ट ओप्पेन्हेइमेर गिल के सहयोगी और दोस्त थे, मेनहेतन प्रोज्ट मे साथ काम किया।\n\nडॉ गिल का जन्म 28 अक्टोबर 1911 को होशियारपुर जिले (पंजाब में) के चेला नामक एक छोटे से गाव मे हुआ था। उनके पिता श्री बस्ंत सिंह तथा माता श्रीमती प्रताप कौर थी। उनका परिवार आधुनिक सुखसुविधाओं से संपन्न था। उनके बडें भाई का नाम सरदार हरीसिंह \"खान्दा\" था, जो राष्ट्रीय आंदोलन की गतिविधियों को संचालित करते थे। वह नेहरु जी के खरिब दोस्त थे जो उनके वैज्ञानिक सफलता से प्रभावित थे। \n\nडॉ गिल ने अपनी प्रारंभिक शिक्षा अपने गांव से तीन मील दुर स्थित कोट फतुही के प्राथमिक विघ्यालय में प्राप्त की। पांचवी तक इस विघ्यालय में पढने के बाद उन्होने नादलोन के आर डी हाई स्कूल में छठी कक्षा प्रवेश लिया और नवीं कक्षा तक वहीं पढते रहे। किंतु मैट्रिक की परीक्षा उन्होने महिपालपुर के खालसा हाई स्कूल से उत्तीण्र की। 1928 में उन्होने हाई स्कूल की परीक्षा पास की और अपनी पढाई जारी रखने के लिए पनामा चले गए, वहां से उन्हें आगे संयुक्त राज्य अमेरिका जाना था। संयुक्त राज्य अमेरिका के विश्वविघ्याल्य में प्रवेश के लिए उन्हें आगे पय्राप्त धन की आवश्यकता थी अतः उन्होने पनामा में एक वष्र तक अथक परिश्रम कर काफी धन एकत्रित किया। वह अपने उह्देश्य में कम्रशील रहे तथा उन्हें कैलिफोनिया विश्वविघ्यालय में प्रवेश मिल गया।\nकैलिफोनिया के बाद गिल ने 1930 में फ्रांसिस्कों की ओर प्रस्थान किया। उन्होंने गणित के सुधार के लिए रूजवेल्ट हाई स्कूल में प्रवेश लिया।\n\n१९५० में अमेरिकन फिलॉसिफिकल सोसायटी ने उन्हे अपने यहां आमंत्रीत किया, जहा उन्होने बाटोल रिसचृ फाउंडेशन के निदेशक स्वृगीय एफ डब्लू जी स्वप्न को शोध कायो में सहयोग दिया।\nदेश को कॉस्मिक किरण अनुस्ंदान में पहचान दिलाने वाले डॉ गिल को कई संस्थानों ने अपना सदस्य बनाया। वह 1945 में भारतीय राष्ट्रिय संस्थान के फेलो बने। उन्होने भारतीय विज्ञान संस्थान में ४ वषृ तक विदेश सचिव के रूप में कायृ किया। डॉ गिल 1946 में भारतीय विज्ञान कांग्रेस के भौतिक विज्ञान के अध्यक्ष बने। उन्होने दो वषृ तक भारतीय राष्ट्रीय विज्ञान अकादमी तथा भारतीय भौतिकी सोसायटी की अध्यक्षता भी की। उन्हें साहा इंस्टीट्यूट ऑफ न्युक्लियर फिजिक्स के प्रशासन म्ंड्ल व भारतीय विज्ञान विकास परिषद कि कायृकारिणी की सदस्यता भी प्रदान कि गई। वह भारतीय भौतिकी सोसायटी, पंजाब विश्वविघ्यालय, राष्ट्रीय विज्ञान अकादमी के फेलो भी रहे।\nडॉ गिल को अमेरिका की सिग्मा इलेवन तथा अमेरिकन फिजिकल सोसायटी ने भी अपना फेलो बनाकर सम्मानित किया।\n", "id": "469927", "title": "पियारा सिंह गिल"}
{"url": "https://hi.wikipedia.org/wiki?curid=469929", "text": "बेसल फलन\n\nबेसल के अवकल समीकरण के विहित हलों (canonical solutions) को बेसल फलन (Bessel function) कहते हैं। बेसल के अवकल समीकरण का सामान्य रूप नीचे दिया गया है-\n\nइसमें α (जिसे बेसल फलन का 'आर्डर' कहते हैं) कोई वास्तविक या समिश्र संख्या है। सबसे आम और महत्वपूर्ण स्थितियाँ α के पूर्णांक अथवा अर्ध पूर्णांक मानों के लिये आती हैं। \n\nइन फलनों की परिभाषा सर्वप्रथम बर्नौली (Daniel Bernoulli) ने की थी और बाद में बेसल (Friedrich Bessel) ने इनका सामान्यीकरण किया। बेसल फलनों को बेलन फलन (cylinder functions) या 'बेलन सन्नादी' (cylindrical harmonics) भी कहते हैं क्योंकि ये लाप्लास समीकरण को बेलनी निर्देशांक प्रणाली में बदलकर हल करने से प्राप्त होते हैं। \n\nलाप्लास समीकरण और हेल्महोल्त्स समीकरण (Helmholtz equation) का बेलनी निर्देशांक प्रणाली में या गोलीय निर्देशांक प्रणाली में जब विलगनीय हल (separable solutions) पाने की कोशिश की जाती है तो बेसल फलन सामने आता है। इस कारण बेसल फलन तरंग गति और स्थतिक विभव (static potentials) की समस्याओं के लिये विशेष रूप से महत्वपूर्ण हैं। जब बेलनी निर्देशांक प्रणाली में समस्याओं के हल निकालने की कोशिश की जाती है तो पूर्णांक आर्डर वाले बेसल फलन (α = \"n\") प्राप्त होते हैं; और जब गोलीय निर्देशांक में कल निकालते हैं तो अर्ध-पूर्णांक आर्डर (α = \"n\" + ½) वाले बेसल फलन मिलते हैं।\n\nउदाहरण के लिये-\n\nउपरोक्त के अलावा बेसल फलनों के अन्य गुण भी हैं जिनका अन्य प्रकार की समस्याओं में उपयोग किया जा सकता है; जैसे संकेत प्रसंस्करण (signal processing) में। (देखें एफ एम संश्लेषण (FM synthesis), कैसर विण्डो (Kaiser window) या बेसल फिल्टर)\n\nα = n (पूर्णांक) के लिये बेसल फलन को प्रथम प्रकार के बेसल फलन (Bessel functions of first kind) कहते हैं और इसे formula_2 द्वारा निरूपित किया जाता है। यह एक अनन्त श्रेणी है -\n\nनिम्नलिखित फलन को द्वितीय प्रकार का बेसल फलन (Bessel functions of second kind) या न्यूमान फलन (Neumann function) कहते हैं।\n\nनिम्नलिखित फलन प्रथम प्रकार के बेसल फलनों का सामान्यीकृत रूप है जो &alpha के पूर्णांक एवं अपूरर्णांक सभी मानों के लिये पारिभाषित है। \n\nजहाँ Γ(\"z\") को गामा फलन (gamma function) कहते हैं जो फैक्टोरियल फलन का सामान्यीकृत रूप है।\n\nformula_6 के पूर्णांक मानों के लिये बेसल फलन की एक अन्य परिभाषा भी सम्भव है। यह परिभाषा समाकल का उपयोग करके दी जाती है-\n\nएक अन्य समाकल निरूपण निम्नलिखित है-\n\nइसी तरीके का प्रयोग बेसल ने मूलतः किया था और इसी परिभाषा से ही उन्होने इस फलन के अनेक गुण निकाले थे। इस परिभाषा को गैर-पूर्णंकों के लिये निम्न प्रकार से विस्तारित कर सकते हैं (formula_9 के लिये) :\n\nया, formula_11 के लिये, बेसल फलन को निम्नलिखित फलन द्वारा भी निरूपित कर सकते हैं-\n\nबेसल फलनों के मूल (zeroes) का ज्ञान कईस्थितियों में उपयोगी होता है। नीचे की सारणी में 0, 1 तथा 2 आर्डर वाले, प्रथम प्रकार के बेसल फलनों के तीन-तीन मूल दिये गये हैं-\n\n\n", "id": "469929", "title": "बेसल फलन"}
{"url": "https://hi.wikipedia.org/wiki?curid=469939", "text": "ब्रेक के बाद\n\nब्रेक के बाद 2010 में बनी भारतीय हिन्दी फ़िल्म है जिसका निर्देशन दानिश असलम ने किया है व दीपिका पादुकोण और इमरान ख़ान ने मुख्य भूमिका निभाई है। फ़िल्म में शहना गोस्वामी और युधिष्टर उर्स भाई-बहन के रूप में व शर्मीला टेगोर, नविन निस्चोल और लिलेट दुबे सह-कलाकारों के रूप में है।\n\nअभय गुलाटी (इमरान खान) और आलिया खान (दीपिका पादुकोण) बचपन के दोस्त है। आलिया को हमेशा अभिनय पसंद था क्योंकि उसकी माँ भी एक अभिनेत्री है। उसके पिता उसे और उसकी माँ को छोड़ कर जा चुके है। अभय को खाना पकाना पसंद है पर उसके पिता चाहते हैं कि वह बिज़नस में अपना करियर संभाले। आखिर कार अभय और आलिया प्यार करने लगते हैं परन्तु आलिया शादी नहीं करना चाहती। आलिया के सामने ऑस्ट्रेलिया जा कर अभिनय के विद्यालय में सीखने का एक मौका आता है जिसे वह स्वीकार कर लेती है। वह ऑस्ट्रेलिया चली जाती है जहां उसे उसकी सख्त चची के साथ रहना पड़ता है। बाद में वह एक बंगले में रहने चले जाती है जहां कई नोजवान लड़के एक साथ सस्ते में रहते हैं। अभय परेशां होकर ऑस्ट्रेलिया आ जाता है जिससे आलिया परेशां हो जाती है क्योंकि उसे लगता है कि अभय को उस पर भरोसा नहीं है और दोनों अपना रिश्ता तोड़ लेते हैं। अभय और आलिया की माँ आयशा (शर्मीला टेगोर) आलिया के ग्रैजिएशन पर आते हैं। आलिया को एक फ़िल्म में काम करने की संधि मिलती है और वह फाट से करार पर अपनी माँ को बताए बिना हस्ताक्षर कर देती है, जिससे उसकी माँ को गुस्सा आ जाता है। जल्द ही अभय भी आलिया को खुदगर्ज होने के कारण छोड़ देता है। यह जान कर की वह उसे प्यार करती है, आलिया फ़िल्म छोड़ कर हवाईअड्डे की कोर दौड पड़ती है क्योंकि उसे उसका दोस्त बताता है कि अभय जल्द ही शादी करने वाला है। इस बात से चौंक कर की अभय ने उसे पहले अपनी शादी की बात क्यों नहीं बताई, आलिया उसके घर पहुँच जाती है जहां उसे अभय शादी के लिए तैयार हुआ मिलता है। आलिया उसे अपने फैसले पर पुनः विचार करने को कहती है और उसे शादी का प्रस्ताव उसी अंगूठी के साथ देती है जों अभय उसके लिए खरीदना चाहता था। वह उसके लिए अपने प्यार को काबुल करती है। अभय आलिया का पश्च्याताप और उसका प्यार देख कर उसे अपनी शादी का निमंत्रण पत्र दिखता है जिसपे दुल्हन की जगह आलिया का नाम लिखा होता है। दोनों खुश होकर शादी कर लेते हैं। फ़िल्म के अंत में दोनों शादीशुदा जोड़े को एक लड़की सारा पैदा होते हुए दिखाते हैं।\n\n", "id": "469939", "title": "ब्रेक के बाद"}
{"url": "https://hi.wikipedia.org/wiki?curid=469973", "text": "अवाया\n\nअवाया () एक निजी कंप्यूटर नेटवर्किंग, सूचना प्रौद्योगिकी और दूरसंचार कंपनी है, जो वैश्विक व्यापार संचार प्रणाली प्रदाता है। कंपनी का अंतरराष्ट्रीय मुख्यालय बास्स्किंग रिज, न्यू जर्सी, संयुक्त राज्य अमेरिका में है। कंपनी संपर्क केंद्र, नेटवर्किंग, एकीकृत संचार और वीडियो उत्पाद (समन्वित हार्डवेयर और सॉफ्टवेयर) समाधान और सेवाओं को उपलब्ध कराती है।\nजुलाई और अगस्त २००० में साक्षात्कार की सूचना दी थी कि Avaya संचार 1 अक्टूबर 2000 पर बनाया जाये जब एकीकृत संचार और कॉल सेंटर कारोबार Lucent Technologies Inc. या Lucent enterprises छोड़ दे\n\nकंपनी के दुनिया में 145 से अधिक देशों में कार्यालयों स्थित है।\n\n", "id": "469973", "title": "अवाया"}
{"url": "https://hi.wikipedia.org/wiki?curid=469989", "text": "प्वासों समीकरण\n\nगणित में, प्वासों समीकरण (Poisson's equation) एक आंशिक अवकल समीकरण (partial differential equation) है। यह दीर्घवृत्तीय आंशिक अवकल समीकरण है जो विद्युतस्थैतिकी, यांत्रिक इंजीनिररी तथा सैद्धांतिक भौतिकी में बहुत प्रयुक्त होता है। इसका यह नाम फ्रांसीसी गणितज्ञ तथा भौतिकशास्त्री साइमन डेनिस प्वासों (Siméon-Denis Poisson) के नाम पर रखा गया है।\n\nत्रिबीमीय कार्तीय निर्देशांकों में प्वासों के समीकरण का स्वरूप निम्नलिखित है-\n\nजहाँ \"f\" तथा \"φ\" वास्तविक या समिश्र मान वाले फलन हैं; ∇ लाप्लास का आपरेटर है। अतः प्वासों का समीकरण प्रायः निम्नलिखित संक्षिप्त रूप में लिखा जाता है-\n\nयदि \"f\", शून्य हो तो प्वासों का समीकरण ही लाप्लास समीकरण बन जाता है जो निम्नलिखित है-\n\nप्वासों का समीकरण ग्रीन फलन (Green's function) का उपयोग करके हल किया जा सकता है। इसके अलावा इसको हल करने के लिये अनेकों आंकिक विधियाँ भी हैं; जैसे रिलैक्सेसन विधि (relaxation method) जो एक पुनरावर्ती विधि (इटरेटिव अल्गोरिद्म) है।\n\n", "id": "469989", "title": "प्वासों समीकरण"}
{"url": "https://hi.wikipedia.org/wiki?curid=469991", "text": "बीटा फलन\n\nगणित में बीटा फलन (beta function) एक विशेष फलन है जो निम्नलिखित तरीके से परिभाषित किया गया है-\n\nformula_2 के लिये, formula_3\n\nइसे 'प्रथम प्रकार का ऑयलर समाकल' (Euler integral of the first kind) भी कहते हैं। बीटा फलन का अध्ययन ऑयलर (Leonhard Euler) और लाग्रेंज (Adrien-Marie Legendre) ने किया था। बिटा फलन के लिये प्रतीक Β का प्रयोग किया जाता है। ध्यान दें कि यह ग्रीक वर्ण 'बीटा' β का कैपिटल रूप है न कि लैटिन अल्फाबेट b का कैपिटल रूप (अर्थात B) .\n\nformula_4 तथा formula_5 के लिए बीटा फलन को गामा फलन के अनुसार निम्नलिखित रूप में भी परिभाषित किया जा सकता है:\n\nज्ञात हो कि जब formula_4 तो formula_8। अतः (दूसरी पंक्ति में formula_9 रूपांतरण का प्रयोग करते हुए) हम देखते हैं कि\n(यहाँ तीसरी पंक्ति में समाकलन के क्रम को बदलने में फुबीनी प्रमेय का प्रयोग निहित है।) चूंकि formula_4 तथा formula_5 के लागू होने पर formula_13, उपर्युक्त समीकरण हमारे प्रतिपादन की पुष्टि करता है।\n\nबीटा फलन का मान ऐच्छिक परिशुद्धि के साथ इन संजाल-स्थलों पर प्राप्त किया जा सकता है:\n", "id": "469991", "title": "बीटा फलन"}
{"url": "https://hi.wikipedia.org/wiki?curid=469994", "text": "गामा फलन\n\nगणित में गामा फलन (gamma function) वास्तव में फैक्टोरियल फलन का ही व्यापक या विस्तारित रूप है। इसे ग्रीक वर्ण 'कैपिटल गामा' (Γ) द्वारा निरूपित करते हैं। यदि \"n\" धनात्मक पूर्णांक हो तो :\n\nगामा फलन शून्य तथा ऋणात्मक पूर्णांकों को छोड़कर शेष सभी समिश्र संख्याओं के लिये परिभाषित है। इसे निम्नलिखित इम्प्रॉपर समाकल (improper integral) के रूप में परिभाषित किया गया है-\n\nइस समाकल का मान केवल धनात्मक वास्तविक भाग वाले समिश्र संख्याओं के लिये ही अभिसरित (converge) होता है।\n\nगामा फलन अनेकों प्रायिकता-वितरण फलनों (probability-distribution functions) में आता है। यह प्रायिकता, सांख्यिकी और क्रमचय-संचय में उपयोग में आता है।\n\n\n", "id": "469994", "title": "गामा फलन"}
{"url": "https://hi.wikipedia.org/wiki?curid=470008", "text": "बाकू आतेशगाह\n\nबाकू आतेशगाह या ज्वाला मंदिर अज़रबेजान की राजधानी बाकू के पास के सुराख़ानी शहर में स्थित एक मध्यकालीन हिन्दू धार्मिक स्थल है। इसमें एक पंचभुजा (पेंटागोन) अकार के अहाते के बीच में एक मंदिर है। बाहरी दीवारों के साथ कमरे बने हुए हैं जिनमें कभी उपासक रहा करते थे। बाकू आतेशगाह का निर्माण १७वीं और १८वीं शताब्दियों में हुआ था और १८८३ के बाद इसका इस्तेमाल तब बंद हो गया जब इसके इर्द-गिर्द ज़मीन से पेट्रोल और प्राकृतिक गैस निकालने का काम शुरू किया गया। १९७५ में इसे एक संग्राहलय बना दिया गया और अब इसे देखने हर वर्ष १५,००० सैलानी आते हैं। २००७ में अज़रबेजान के राष्ट्रपति के आदेश से इसे एक राष्ट्रीय ऐतिहासिक-वास्तुशिल्पीय आरक्षित क्षेत्र घोषित कर दिया गया।\n\nफ़ारसी में 'आतिश' () का अर्थ 'आग' होता है और इसे ईरानी लहजे में 'आतेश' उच्चारित करते हैं। यह हिन्दी में भी 'आतिशबाज़ी' जैसे शब्दों में मिलता है। 'गाह' () शब्द का अर्थ 'सिंहासन', 'बिस्तर' या 'घर' होता है, जैसे की 'ईदगाह', 'ख़्वाबगाह' (सोने का कमरा), 'बंदरगाह', इत्यादि। 'आतिशगाह' का मतलब 'आग का घर या सिंहासन' है।\n\nसुराख़ानी शहर अज़रबेजान के आबशेरोन प्रायद्वीप पर स्थित है जो कैस्पियन सागर से लगता है। यहाँ की ज़मीन से तेल रिसता रहता है और स्वयं ही कुछ स्थानों पर स्वयं ही आग भड़क जाती है। इस कारण से यह आग को पवित्र मानने वाले पारसी धर्म के अनुयायियों के लिए सदियों से धर्म-भूमि रही है।\n\nकुछ विद्वानों का सोचना है कि यह सम्भव है कि ईरान पर इस्लामी क़ब्ज़े से पहले इस जगह पर एक पारसी मंदिर रहा हो। एक लेखक ने कहा है कि \"ऐतिहासिक सूत्रों के अनुसार, १७वीं सदी के अंत में सुराख़ानी में भारतीय आतिशगाह बनने से पहले स्थानीय लोग भी इस 'सात छिद्रों कि जलती ज्वालाओं' के स्थान पर पूजा किया करते थे\"। अग्नि को हिन्द-ईरानी की हिन्दू वैदिक धर्म और पारसी धर्म की दोनों शाखाओं में पवित्र माना जाता है - हिन्दू लोग इसे 'अग्नि' कहते हैं और पारसी लोग इसके लिए 'आतर' सजातीय शब्द प्रयोग करते हैं। इस कारणवश विवाद रहा है कि आतेशगाह एक हिन्दू मंदिर है या पारसी आतिशकदा। मंदिर के ऊपर चढ़ा त्रिशूल वैसे तो हिन्दू धर्म कि निशानी होती है और पारसी विद्वानों ने इसकी जांच करके इसे एक हिन्दू स्थल बताया है, लेकिन एक अज़ेरी पेशकश के अनुसार यह संभवतः पारसी धर्म के तीन 'अच्छे विचार, अच्छे बोल, अच्छे कर्म' गुणों का प्रतीक भी हो सकता है।\n\nजोनस हैनवे (१७१२-१७८६) नामक एक १८वीं सदी के यूरोपीय समीक्षक ने पारसियों और हिन्दुओं को एक ही श्रेणी का बताते हुए कहा कि 'यह मत बहुत ही कम बदलाव के साथ प्राचीन भारतीयों और ईरानियों में, जिन्हें गेबेर या गौर कहते हैं, चले आ रहे हैं और वे अपने पूर्वजों के धर्म कि रक्षा में बहुत अग्रसर रहते हैं, विशेषकर अग्नि की मान्यता बनाए रखने में'। 'गेबेर' पारसियों के लिए एक फ़ारसी शब्द है जबकि गौड़ हिन्दू ब्राह्मणों की एक जाति होती है। उसके बाद आने वाले एक विख्यात विद्वान, ए॰ वी॰ विलयम्ज़ जैकसन ने इन दोनों समुदायों को भिन्न बताते हुए आतेशगाह के अनुयायियों की वेशभूषा, तिलकों, शाकाहारी भोजन और गौ पूजन के वर्णन के बारे में कहा कि 'हैनवे जिन चीज़ों की बात कर रहे थे वे स्पष्ट रूप से भारतीय हैं, पारसी नहीं'। फिर भी उन्होंने कहा कि सम्भव है कि हिन्दू उपासकों के बड़े समुदाय के बीच हो सकता है कि इक्के-दुक्के 'असली गेबेर (यानि ज़र्थुष्टी या पारसी)' भी उपस्थित रहें हों।\n\nमध्यकाल के अंत में पूरे मध्य एशिया में भारतीय समुदाय फैले हुए थे। बाकू में पंजाब के मुल्तान क्षेत्र के लोग, आर्मेनियाई लोगों के साथ-साथ, व्यापार पर हावी थे। कैस्पियन सागर पर चलने वाले समुद्री जहाज़ों पर लकड़ी का काम भी भारतीय कारीगर ही किया करते थे। बहुत से इतिहासकारों की सोच है कि बाकू के इसी भारतीय समुदाय के लोगों ने आतेशगाह को बनवाया होगा या किसी पुराने ढाँचे कि मरम्मत कर के इसे मंदिर बना लिया होगा।\n\nजैसे-जैसे यूरोपीय विद्वान मध्य एशिया और भारतीय उपमहाद्वीप में आने लगे, उन्हें अक्सर इस मंदिर पर और उत्तर भारत और बाकू के बीच सफ़र करते हिन्दू भक्त मिल जाया करते थे।\n\n", "id": "470008", "title": "बाकू आतेशगाह"}
{"url": "https://hi.wikipedia.org/wiki?curid=470015", "text": "नासदीय सूक्तः\n\nनासदीय सूक्त ऋग्वेद के 10 वें मंडल कर 129 वां सूक्त है। इसका सम्बन्ध ब्रह्माण्ड विज्ञान और ब्रह्मांड की उत्पत्ति के साथ है। माना जाता है की यह सूक्त ब्रह्माण्ड के निर्माण के बारे में काफी सटीक तथ्य बताता है। इसी कारण दुनिया में काफी प्रसिद्ध हुआ है।\n\nनासदीय सूक्त के रचयिता ऋषि प्रजापति परमेष्ठी हैं। इस सूक्त के देवता भाववृत्त है। यह सूक्त मुख्य रूप से इस तथ्य पर आधारित है कि ब्रह्मांड की रचना कैसे हुई होगी।\n\n\"सृष्टि-उत्पत्ति सूक्त\"\nअन्वय- तदानीम् असत् न आसीत् सत् नो आसीत्; रजः न आसीत्; व्योम नोयत् परः अवरीवः, कुह कस्य शर्मन् गहनं गभीरम्।\nअर्थ- उस समय अर्थात् सृष्टि की उत्पत्ति से पहले प्रलय दशा में असत् अर्थात् अभावात्मक तत्त्व नहीं था। सत्= भाव तत्त्व भी नहीं था, रजः=स्वर्गलोक मृत्युलोक और पाताल लोक नहीं थे, अन्तरिक्ष नहीं था और उससे परे जो कुछ है वह भी नहीं था, वह आवरण करने वाला तत्त्व कहाँ था और किसके संरक्षण में था। उस समय गहन= कठिनाई से प्रवेश करने योग्य गहरा क्या था, अर्थात् वे सब नहीं थे।\nअन्वय-तर्हि मृत्युः नासीत् न अमृतम्, रात्र्याः अह्नः प्रकेतः नासीत् तत् अनीत अवातम, स्वधया एकम् ह तस्मात् अन्यत् किञ्चन न आस न परः। \n\"'अर्थ\" – उस प्रलय कालिक समय में मृत्यु नहीं थी और अमृत = मृत्यु का अभाव भी नहीं था। रात्री और दिन का ज्ञान भी नहीं था उस समय वह ब्रह्म तत्व ही केवल प्राण युक्त, क्रिया से शून्य और माया के साथ जुड़ा हुआ एक रूप में विद्यमान था, उस माया सहित ब्रह्म से कुछ भी नहीं था और उस से परे भी कुछ नहीं था। \nअन्वय -अग्रे तमसा गूढम् तमः आसीत्, अप्रकेतम् इदम् सर्वम् सलिलम्, आःयत्आभु तुच्छेन अपिहितम आसीत् तत् एकम् तपस महिना अजायत। \nअर्थ –सृष्टिके उत्पन्नहोनेसे पहले अर्थात् प्रलय अवस्था में यह जगत् अन्धकार से आच्छादित था और यह जगत् तमस रूप मूल कारण में विद्यमान था,अज्ञात यह सम्पूर्ण जगत् सलिल=जल रूप में था। अर्थात् उस समय कार्य और कारण दोंनों मिले हुए थे यह जगत् है वह व्यापक एवं निम्न स्तरीय अभाव रूप अज्ञान से आच्छादित था इसीलिए कारण के साथ कार्य एकरूप होकर यह जगत् ईश्वर के संकल्प और तप की महिमा से उत्पन्न हुआ। \nअन्वय-अग्रे तत् कामः समवर्तत;यत्मनसःअधिप्रथमं रेतःआसीत्, सतः बन्धुं कवयःमनीषाहृदि प्रतीष्या असति निरविन्दन\nअर्थ – सृष्टि की उत्पत्ति होने के समय सब से पहले काम=अर्थात् सृष्टि रचना करने की इच्छा शक्ति उत्पन्न हुयी, जो परमेश्वर के मन मे सबसे पहला बीज रूप कारण हुआ; भौतिक रूप से विद्यमान जगत् के बन्धन-कामरूप कारण को क्रान्तदर्शी ऋषियो ने अपने ज्ञान द्वारा भाव से विलक्षण अभाव मे खोज डाला।\nअन्वय-एषाम् रश्मिःविततः तिरश्चीन अधःस्वित् आसीत्, उपरिस्वित् आसीत्रेतोधाः आसन् महिमानःआसन् स्वधाअवस्तात प्रयति पुरस्तात्।\n\nअर्थ-पूर्वोक्त मन्त्रों में नासदासीत् कामस्तदग्रे मनसारेतः में अविद्या, काम-सङ्कल्प और सृष्टि बीज-कारण को सूर्य-किरणों के समान बहुत व्यापकता उनमें विद्यमान थी। यह सबसे पहले तिरछा था या मध्य में या अन्त में? क्या वह तत्त्व नीचे विद्यमान था या ऊपर विद्यमान था? वह सर्वत्र समान भाव से भाव उत्पन्न था इस प्रकार इस उत्पन्न जगत् में कुछ पदार्थ बीज रूप कर्म को धारण करने वाले जीव रूप में थे और कुछ तत्त्व आकाशादि महान रूप में प्रकृति रूप थे; स्वधा=भोग्य पदार्थ निम्नस्तर के होते हैं और भोक्ता पदार्थ उत्कृष्टता से परिपूर्ण होते हैं।\n\nअन्वय-कः अद्धा वेद कः इह प्रवोचत् इयं विसृष्टिः कुतः कुतः आजाता, देवा अस्य विसर्जन अर्वाक् अथ कः वेद यतः आ बभूव।\nअर्थ - कौन इस बात को वास्तविक रूप से जानता है और कौन इस लोक में सृष्टि के उत्पन्न होने के विवरण को बता सकता है कि यह विविध प्रकार की सृष्टि किस उपादान कारण से और किस निमित्त कारण से सब ओर से उत्पन्न हुयी। देवता भी इस विविध प्रकार की सृष्टि उत्पन्न होने से बाद के हैं अतः ये देवगण भी अपने से पहले की बात के विषय में नहीं बता सकते इसलिए कौन मनुष्य जानता है जिस कारण यह सारा संसार उत्पन्न हुआ। \n\nअन्वय- इयं विसृष्टिः यतः आबभूव यदि वा दधे यदि वा न। अस्य यः अध्यक्ष परमे व्यामन् अंग सा वेद यदि न वेद। \nअर्थ – यह विविध प्रकार की सृष्टि जिस प्रकार के उपादान और निमित्त कारण से उत्पन्न हुयी इस का मुख्या कारण है ईश्वर के द्वारा इसे धारण करना। इसके अतिरिक्त अन्य कोई धारण नहीं कर सकता। इस सृष्टि का जो स्वामी ईश्वर है, अपने प्रकाश या आनंद स्वरुप में प्रतिष्ठित है। हे प्रिय श्रोताओं ! वह आनंद स्वरुप परमात्मा ही इस विषय को जानता है उस के अतिरिक्त (इस सृष्टि उत्पत्ति तत्व को) कोई नहीं जानता है।\n\n", "id": "470015", "title": "नासदीय सूक्तः"}
{"url": "https://hi.wikipedia.org/wiki?curid=470032", "text": "राजी सेठ\n\nराजी सेठ प्रसिद्ध हिंदी उपन्यासकार हैं। उनका कथा मानस आंतरिक भाव यंत्र या सम्वेदन -तंत्र के ताने-बाने को पूरी जटिलता के साथ रेखांकित करता है। उनका दर्शन यथार्थ कलाऔर विचार का मनोवैज्ञानिक ढंग से संपुजन करता है। \nउनके शिल्प में भाषा, शैली, शब्द संगीत, तरह -तरह के कोलाज या पेंटिंग एक साथ उभरते हैं।\n", "id": "470032", "title": "राजी सेठ"}
{"url": "https://hi.wikipedia.org/wiki?curid=470033", "text": "ब्रुस ऑलमाइटी\n\nब्रुस ऑलमाइटी () २००३ में बनी फंतासी-हास्य फ़िल्म है।\n\n", "id": "470033", "title": "ब्रुस ऑलमाइटी"}
{"url": "https://hi.wikipedia.org/wiki?curid=470071", "text": "शक्ति मोहन\n\nशक्ति मोहन (अंग्रेजी : Shakti Mohan) भारत से एक समकालीन नर्तकी है। वह ज़ी टीवी के नृत्य रियलिटी शो डांस इंडिया डांस (सीज़न 2) की विजेता रही थी। शक्ति ने ज़ी टीवी से 50 लाख का नकद पुरस्कार और एक सुजुकी वैगनार जीता। शक्ति तीस मार खान् फिल्म के शीर्षक गीत के वीडियो पर संक्षिप्त उपस्थित है। वह दैनिक ओपेरा चैनल वी पर दिल दोस्ती डांस पर क्रिया निभाती है और दुनिया भर के विभिन्न शो में प्रदर्शन करती है।\n\nवह बृजमोहन और कुसुम की बेटी है, उस्की तीन बहने है : नीती, मुक्ति और कीर्ति। वह दिल्ली से है, लेकिन वह मुंबई में 2006 के बाद से रहती है। उसने बिरला बालिका विद्यापीठ, एक बोर्डिंग स्कूल में अध्ययन किया। और सेंट जेवियर्स कॉलेज, मुंबई से राजनीति विज्ञान में एमए किया है और डांस इंडिया डांस पर उसकी उपस्थिति से पहले एक आईएएस अधिकारी बनना चाह्ती थी। उसने टेरेंस लुइस नृत्य फाउंडेशन ट्रस्ट से नृत्य में डिप्लोमा किया था।\n", "id": "470071", "title": "शक्ति मोहन"}
{"url": "https://hi.wikipedia.org/wiki?curid=470078", "text": "जिम कैरी\n\nजिम कैरी (, जन्म १२ जनवरी १९६२) एक कनेडियन-अमरीकी फ़िल्म अभिनेता व हास्यकलाकार है। उन्हें दो गोल्डेन ग्लोब पुरस्कार मिल चुके है और चार अन्य अवसरों पर नामांकन प्राप्त हुआ है। कैरी ने १९७९ में युक् युक्, टोरंटो, ओंटारियो से कॉमेडी की शुरू आत की थी।\n\n", "id": "470078", "title": "जिम कैरी"}
{"url": "https://hi.wikipedia.org/wiki?curid=470102", "text": "अंकन सेन\n\nअंकन सेन (अंग्रेज़ी : Ankan Sen ; born 11 मई 1993) भारत से एक समकालीन नर्तकी है। वह स्टार प्लस डांस रियलिटी शो जस्ट डांस का विजेता है। सेन एफ.वाइ.जे.सी. कॉलेज का छात्रा है।.\n\n\n", "id": "470102", "title": "अंकन सेन"}
