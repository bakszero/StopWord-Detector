{"url": "https://hi.wikipedia.org/wiki?curid=493114", "text": "सादी कार्नो\n\nनिकोलस लिओनार्द सादी कारनो (१७९६ - १८३२) फ्रांसीसी भौतिकीविद् एवं सैन्य इंजीनियर थे। इन्होने १८२४ में लिखित अपनी पुस्तक 'आग की गतिकारी शक्ति एवं उसका उपयोग करने वाले इंजनों पर चिन्तन' (Réflexions sur la puissance motrice du feu et sur les machines propres à développer cette puissance) में सबसे पहले एक सफल ऊष्मा इंजन का सिद्धान्त दिया। अब इस इंजन को 'कार्नो चक्र' (Carnot cycle) के नाम से जाना जाता है। इस पुस्तक में उन्होने ऊष्मागतिकी के द्वितीय नियम की भी आधारशिला रख दी थी। इन्ही कारणों से उन्हें 'ऊष्मागतिकी का जनक' कहा जाता है। 'कार्नो दक्षता', कार्नो प्रमेय, कार्नो ऊष्मा इंजन आदि उनकी ही देन हैं।\n\nकारनो का जन्म पेरिस में हुआ था। १८१२ ई. में ये बहुशिल्प शिक्षणालय में भरती हुए पर अध्ययन छोड़कर इन्होंने अभियंता (Engineer) का पद गहण किया। १८१९ ई. में ये सेना की एक परीक्षा में उत्तीर्ण हुए और इन्हें लेफ़्टिनेंट का पद मिला। बाद में इन्होंने गणित, रसायन, इतिहास, प्रौद्योगिकी, शासकीय अर्थव्यवस्था इत्यादि विषयों का अध्ययन किया। संगीत, ललितकला, व्यायाम विषयक खेलकूद, तैराकी, शस्त्र विद्या आदि में भी इनका अच्छा अभ्यास था। १८२७ ई. में ये कप्तान हुए और १८२८ ई. में ही नौकरी छोड़ दी।\n\nये मौलिक एवं गंभीर विचारक थे। केवल एक ही पुस्तक ये प्रकाशित कर पाए जिसमें इनके वैज्ञानिक अनुसंधानों की थोड़ी सी चर्चा है। इनके लेखों की पांडुलिपि सुरक्षित रखी थी जिससे पता लगा कि वे उष्मा की वास्तविक प्रकृति समझते थे। इसमें उन प्रयोगों का भी वर्णन मिलता है जिनमें बाद में जूल तथा अन्य वैज्ञानिकों ने उष्मा का यांत्रिक तुल्यांक निकाला। उष्मागतिकी के मौलिक सिद्धांत के अनुसार उत्क्रमणीय इंजन (Reversible Engine) की दक्षता उन तापों पर निर्भर करती है जिनके बीच वह कार्य करता है। यह सिद्धांत कारनो की ही देन है अत: 'कारनो सिद्धांत' के नाम से प्रसिद्ध है।\n\n१८३२ में आये हैजा की महामारी में उनकी मृत्यु हो गयी।\n\n", "id": "493114", "title": "सादी कार्नो"}
{"url": "https://hi.wikipedia.org/wiki?curid=493115", "text": "आरटेट\n\nराजस्‍थान शिक्षक पात्रता परीक्षा राजस्‍थान में शिक्षक बनने लिए पात्रता शर्तों को पूरा करने के लिए पास करना जरूरी है। जिन छात्रों ने बीएड कोर्स कर रखा है वे राजस्‍थान शिक्षक पात्रता परीक्षा दे सकते हैं। शिक्षक भर्ती के लिए इसे आवश्‍य अर्हता बना दिया गया है। \n\nराजस्‍थान शिक्षा आरटेट संबंधी सूचनाओं की ताजा जानकारियों के लिए\n\nआरटेट (RTET - Rajasthan Teacher Eligibility Test) राजस्थान माध्यमिक शिक्षा बोर्ड द्वारा आयोजित परीक्षा है जो राजस्थान राज्य के शिक्षकोँ की पात्रता के लिए ली जाती हैँ। यह दो लेवल पर होती है।\n\n(१)-कक्षा १ से ५ के लिए\n(२)-कक्षा ६ से ८ के लिए", "id": "493115", "title": "आरटेट"}
{"url": "https://hi.wikipedia.org/wiki?curid=493123", "text": "कार्नो प्रमेय\n\nकर्नो प्रमेय (Carnot's theorem) किसी ऊष्मा इंजन की अधिकतम दक्षता की सीमा बताने वाला सिद्धान्त है। इसे सन् १८२४ में सादी कार्नो ने प्रतिपादित किया था। इसे 'कार्नो का नियम' भी कहते हैं।\n\nकार्नो प्रमेय के अनुसार:\n\n\nइस अधिकतम दक्षता का सूत्र है-\nजहाँ \"T\" ठण्डे ऊष्माशय का परम ताप है और \"T\" गरम ऊष्माशय का परम ताप है। यहाँ दक्षता की परिभाषा है - \n\nआधुनिक ऊष्मागतिकी के आधार पर कार्नो का प्रमेय ऊषमागतिकी के द्वितीय नियम का परिणम है। \n", "id": "493123", "title": "कार्नो प्रमेय"}
{"url": "https://hi.wikipedia.org/wiki?curid=493136", "text": "महानरेगा\n\nमहात्मा गाँधी नरेगा जिसका पूरा नाम \"महात्मा गाँधी राष्ट्रीय रोजगार गारंटी अधिनियम\" है कि शुरूआत २ फ़रवरी २००६ को आन्ध्रप्रदेश के अनन्तपुर से \"नरेगा\" नाम से हुई। इसके जन्मदाता \"दिल्ली स्कुल ऑफ इकोनॉमिक्स\" के प्रोफेसर डॉ॰ज्या द्रेज है जो मूलतः बेल्जियम के निवासी है। इसमें वर्तमान में ११९ रू./दिन मजदूरी मिलती है।\n\nराजस्थान में सर्वप्रथम झाङौल (उदयपुर) में शुरू की गई। \n1-04-2008 से सभी जिलो में लागु की गई।", "id": "493136", "title": "महानरेगा"}
{"url": "https://hi.wikipedia.org/wiki?curid=493137", "text": "मतीरे की राङ\n\nमतीरे की राङ युध्द नागौर के अमरसिँ व बीकानेर के कर्णसिँह के मध्य १६४४ई. में हुआ जिसमें अमरसिंह विजयी हुए।", "id": "493137", "title": "मतीरे की राङ"}
{"url": "https://hi.wikipedia.org/wiki?curid=493138", "text": "नागौर का किला\n\nनागौर के किले का निर्माण सोमेश्वर के सामन्त केमास ने वि॰सं॰१२११ई में करवाया। इस पर दागे गये तोप के गोले किले को क्षति पहुंचाऐँ बिना ऊपर से निकल जाते हैं। युनेस्को द्वारा \"अवार्ड ऑफ एक्सीलेँस\" पुरस्कार से २००७ नवाजा गया। इसके अन्य नाम नागणा दुर्ग, नाग दुर्ग व अहिछत्रपुर दुर्ग है।", "id": "493138", "title": "नागौर का किला"}
{"url": "https://hi.wikipedia.org/wiki?curid=493154", "text": "भगवान शंकर के नाम\n\nभगवान शिव के अन्य नाम हैं -\n", "id": "493154", "title": "भगवान शंकर के नाम"}
{"url": "https://hi.wikipedia.org/wiki?curid=493164", "text": "मुण्डोता\n\nमेरे सपनोँ का स्वर्ग 'मुण्डोता' राजस्थान राज्य की राजधानी जयपुर जिले की आमेर तहसील की मुण्डोता एक ग्रामपंचायत गाँव है। जिसकी जनसंख्या लगभग 4400 है। यहाँ पर एक बेहद डरावनी घाटी है जिसका नाम मुण्डोता घाटी है। गाँव के अंदर से अरावली पर्वतमाला गुजरती है यह एक प्राचीन दुर्ग है। जिसकी मरमत करवाई गयी है। मुख्य रूप से मुण्डोता की घाटी और दुर्ग पर्यटको का आकर्षण का केंद्र रहा है। यह सालभर विदेशी सेनानी घूमने आते है।गाँव के कई सालो से सरपंच पद पर कार्यरत भींवाराम कालीरावणा ने गाव के विकास पर अच्छा योगदान दिया है। बहेतर तरक्की के कारण इस गाव को उपतहसील का दर्ज मिला है। गाव की भूमि उपजाऊ होने के कारण इसमें गेहू की अधिक उपज होती है। इस कारण इस गाव को धान का कटोरा कहते है यहाँ पर बाजरा, ग्वार, ज्वार,\nमोठ,तारामीरा बोया जाता है।यह के अधिक लोग सब्जी की उगाते है\nयह पानी का स्तर सामान्य है। यहाँ पर पशुपालन में गाय, भैँस, बकरी, पाले जाते हैँ। यहाँ पर होली पर काफी मस्ती की जाती है। यहाँ पर उच्च प्राथमिक विधालय है।\nयह गाँव सेना को समर्पित है कहने का मतलब इस गाव ने अपने 1300 बीघा भूमि सेना को समर्पित की है।\nस्थिति:-जयपुर से 40 कि.मी. पश्चिम कालवाड़ के पास\n\nमुण्डोता\n\nमेरे सपनोँ का स्वर्ग\n", "id": "493164", "title": "मुण्डोता"}
{"url": "https://hi.wikipedia.org/wiki?curid=493186", "text": "ऊष्मा का यांत्रिक तुल्यांक\n\nऊष्मा का यांत्रिक तुल्यांक (तुल्यांक = तुल्य + अंक = equivalent number) भौतिकी का एक महत्वपूर्ण संकल्पना (कॉन्सेप्ट) है। यह संकल्पना कहती है कि गति का ऊष्मा में और ऊष्मा का गति में परिवर्तन किया जा सकता है तथा प्रत्येक स्थिति में समान मात्रा के कार्य के द्वारा समान मात्रा की ऊष्मा उत्पन्न होगी। शर्त केवल यह है कि किया गया कार्य पूर्णतः ऊष्मा में बदल जाय। \n\nइस संकल्पना के परिणामस्वरूप ऊर्जा संरक्षण का सिद्धान्त विकसित हुआ और उसे स्वीकृति मिली। इसी के परिणामस्वरूप ऊष्मागतिकी के विज्ञान का सम्स्थापन हो पाया।\n\nसन् १८५० में अंग्रेज भौतिकशास्त्री जेम्स प्रेस्कॉट जूल ने एक प्रसिद्ध प्रयोग किया जिससे पहली बार ऊष्मा के यांत्रिक तुल्यांक का मान प्राप्त हुआ। जूल द्वारा प्राप्त मान 4.18 जूल प्रति कैलरी था जो उस समय के लिये अति परिशुद्ध मान माना जा सकता है। बाद में अधिक जटिल विद्युतचुम्बकीय प्रयोगों से और भी अधिक परिशुद्ध मान प्राप्त किया गया जो 4.1855 जूल प्रति कैलरी है।\n", "id": "493186", "title": "ऊष्मा का यांत्रिक तुल्यांक"}
{"url": "https://hi.wikipedia.org/wiki?curid=493193", "text": "कार्य (भौतिकी)\n\nभौतिकी में कार्य (work) होना तब माना जाता है जब किसी वस्तु पर कोई बल लगाने से वह वस्तु बल की दिशा में कुछ विस्थापित हो। दूसरे शब्दों में, कोई बल लगाने से बल की दिशा में वस्तु का विस्थापन हो तो कहते हैं कि बल ने कार्य किया। कार्य, भौतिकी की सबसे महत्वपूर्ण राशियों में से एक है। कार्य करने की दर को शक्ति कहते हैं। कार्य करने या कराने से वस्तुओं की ऊर्जा में परिवर्तन होता है। \n\nकिसी वस्तु पर \"F\" बल लगाने पर वह वस्तु बल की दिशा में \"d\" दूरी विस्थापित हो जाय तो किया गया कार्य\nहोगा। \n\nउदाहरण:\n10 न्यूटन (\"F\" = 10 N) का बल किसी वस्तु पर दक्षिण दिशा में लगता है और वह वस्तु दक्षिण दिशा में 2 मीटर (\"d\" = 2 m) विस्थापित हो जाती है तो बल द्वारा किया गया कार्य \"W\" = (10 N)(2 m) = 20 N m = 20 J हुआ। किसी वस्तु पर 5 न्यूटन का बल लगाकर उसे 4 मीटर विस्थापित करने पर भी 20 J ही कार्य होगा (5 N x 4 m = 20 J) .\n\nकार्य का मात्रक 'जूल' है। इसे संक्षेप में J से निरूपित किया जाता है। १ जूल = १ न्यूटन-मीटर। कार्य एक अदिश राशि है।\nयदि किसी वस्तु पर एक नियत बल लगाया जाय और वह सीधी रेखा में (बल की दिशा में या बल की दिशा से अलग दिशा में) गति करे तो किया गया कार्य निम्नलिखित सूत्र से निकाला जा सकता है-\nजहाँ:\nकिन्तु यदि बल का मान नियत न हो (अर्थात् परिवर्तनशील हो) और विस्थापन भी एक दिशा में न होकर अलग-अलग दिशाओं एं हो तो इस स्थिति में कार्य की मात्रा निकालने के लिये बल और विस्थापन के सदिश गुणनफल का समाकलन करना पड़ता है। अर्थात् \n\nजहाँ:\n\n\n", "id": "493193", "title": "कार्य (भौतिकी)"}
{"url": "https://hi.wikipedia.org/wiki?curid=493220", "text": "रघुराज प्रताप सिंह\n\nकुँवर रघुराज प्रताप सिंह (जन्मः 31 अक्टूबर 1967, पश्चिम बंगाल) एक सुप्रसिद्ध भारतीय राजनेता है, जो राजा भैया के नाम से भी प्रसिद्ध हैं।\n\nसन 1993 से लेकर अब तक उत्तर प्रदेश के प्रतापगढ़ जिला के विधान सभा क्षेत्र कुंडा से निर्दलीय विधायक निर्वाचित किए जाते हैं। विधानसभा चुनाव 2012 में भी भारी मतों से जीतकर विधानसभा सदस्य हैं। वर्तमान में वे उत्तर प्रदेश के कैबिनेट में खाद्य आपूर्ति मंत्री हैं।\n\nरघुराज का जन्म 31 अक्टूबर 1967 को प्रतापगढ़ के भदरी रियासत में पिता श्री उदय प्रताप सिंह और माता श्रीमती मंजुल राजे के यहाँ हुआ। इनके दादा राजा बजरंग बहादुर सिंह, स्वतंत्रता संग्राम सेनानी और हिमाचल प्रदेश के राज्यपाल थे। राघुराज के पिता राजा उदय प्रताप सिंह विश्व हिंदू परिषद व राष्ट्रीय स्वयंसेवक संघ के मानद पादाधिकारी रह चुके हैं। इनकी माता श्रीमती मंजुल राजे भी एक शाही परिवार की है। राजा भैया अपने परिवार के पहले ऐसे सदस्य थे जिन्होंने पहली बार राजनीतिक क्षेत्र में प्रवेश किया।\n\nरघुराज प्रताप की प्राथमिक शिक्षा नारायणी आश्रम, इलाहाबाद के महाप्रभु बाल विद्यालय में हुआ। सन 1985 में भारत स्काउट एंड गाइड हाई स्कूल से दसवी तथा सन 1987 में इलाहाबाद के एक इंटरमीडिएट स्कूल से बारहवी की पढ़ाई की। लखनऊ विश्वविद्यालय से इन्होंने कानून में स्नातक की डिग्री हासिल की। घुड़सवारी और निशानेबाजी के शौकीन राजा भैया लखनऊ विश्वविद्यालय से मिलिट्री साइंस और भारतीय मध्यकालीन इतिहास में स्नातक हैं। राजा भैया के बारे में कहा जाता है कि वे साइकिल चलाने से लेकर हवाई जहाज उड़ाने तक का कारनामा करते हैं।\n\nरघुराज प्रताप सिंह उर्फ़ राजा भैया का विवाह बस्ती रियासत की राजकुमारी भान्वी देवी से हुआ। इनके दो पुत्र शिवराज एंव ब्रृजराज, दो पुत्रियाँ राधवी और ब्रृजेश्वरी है।\n\nरघुराज प्रताप सिंह कुंडा की सीट से, स्वतंत्र पूर्वक सन् 1993 में राज्य स्तरीय चुनाव में भाग लिया और विजयी होकर विधायक बने। तब वह सिर्फ 26 वर्ष के थे। सन् 1999 में इण्डियन जनरल इलेक्शन में इन्होंने राजकुमारी रत्ना सिंह के खिलाफ (जो कि इसी परिवार से ही सम्बंधित हैं), अपने चचेरे भाई अक्षय प्रताप सिंह को उतार दिया। राजा भैया कद्दावर राजनेता छवि के प्रभाव से उनके भाई भी उस चुनाव में जीत गए थे।\n\nराजा भैया ने 1993 में हुए विधानसभा चुनाव से कुंडा की राजनीति में कदम रखा था। तब से वह लगातार अजेय बने हुए हैं। उनसे पहले कुंडा सीट पर कांग्रेस के नियाज हसन का डंका बजता था। हसन 1962 से लेकर 1989 तक कुंडा से पांच बार विधायक चुने गए।\n\nराजा भैया 1993 और 1996 के विधानसभा चुनाव में बीजेपी समर्थित, तो 2002 और 2007, 2012 के चुनाव में एसपी समर्थित निर्दलीय उम्मीदवार के रूप में विधायक चुने गए। राजा भैया, बीजेपी की कल्याण सिंह सरकार और एसपी की मुलायम सिंह सरकार में भी मंत्री बने। वर्तमान में वे उत्तर प्रदेश सरकार के कैबिनेट में खाद्य एवं रसद मंत्री है।\n\nराजा भैया को सन 1997 में भारतीय जनता पार्टी के कल्याण सिंह के मंत्रीमंडल में कबानी मंत्री, वर्ष 1999 व 2000 में राम प्रकाश गुप्ता और राजनाथ सिंह के कैबिनेट में खेल कूद एंव युवा कल्याण मंत्री बनाया गया। साल 2004 में समाजवादी पार्टी के मुलायम सिंह यादव की सरकार में रघुराज प्रताप खाद्य एवं रसद विभाग के मंत्री बने।\n\n15 मार्च, 2012 को राजा भैया पुनः उत्तर प्रदेश सरकार के कैबिनेट में कारागार एवं खाद्य एवं रसद मंत्री बने, लेकिन 2 मार्च 2013 को कुंडा में तीहरे हत्याकांड मामले में डी. एस. पी. जिया उल हक के हत्या मामले राजा भैया का नाम आने पर इन्होने 4 मार्च, 2013 को मंत्री पद से इस्तिफा दे दिया। हालांकि बाद में केन्द्रीय अन्वेषण ब्यूरो के प्रारंभिक जाँच में ही राजा भैया निर्दोष पाए गए और क्लोजर रिपोर्ट में इन्हें क्लीन चिट मिल गई। सी.बी. आई . की अंतरिम रिपोर्ट में राजा भैया को पूरी तरह क्लीन चिट मिल गयी और 11 अक्टूबर को उन्हें उत्तर प्रदेश सरकार ने सम्मान सहित पुनः कैबिनेट मंत्री का दर्जा दिया और वर्तमान सरकार में रघुराज प्रताप सिंह खाद्य, रसद एवम् आपूर्ति विभाग के मंत्री हैं।\n", "id": "493220", "title": "रघुराज प्रताप सिंह"}
{"url": "https://hi.wikipedia.org/wiki?curid=493221", "text": "पादपोँ एवं जन्तुओं के संगठन के स्तर\n\nसगंठन के स्तर\n1 परमाणु >\n2 अणु >\n3 यौगिक >\n4 कोशिका >\n5 ऊतक >\n6 अंग >\n7 अंगतंत्र >\n8 जीव >\n9 जनसंख्या >\n10 जैव समुदाय >\n11 पारिस्थिति तंत्र >\n12 जैव मण्डल", "id": "493221", "title": "पादपोँ एवं जन्तुओं के संगठन के स्तर"}
{"url": "https://hi.wikipedia.org/wiki?curid=493285", "text": "वियतनामी सीका हिरण\n\nवियतनामी सीका हिरण () सीका हिरण की एक उपजाति है। यह सीका हिरणों की अन्य उपजातियों से आकार में छोटी है और इसका कारण इसके निवास-क्षेत्र का गरम वातावरण माना जाता है। यह हिरण पहले उत्तरी वियतनाम और दक्षिणपश्चिमी चीन में मिला करते थे लेकिन अब जंगलों से विलुप्त हो गए हैं और केवल चिड़ियाघरों और बंद उद्यानों में पाए जाते हैं। इन्हें फिर से वियतनाम में फैलाने की योजना बन रही है। वियतनाम के न्गे ऐन () और हा तन्ह () प्रान्तों में लगभग १०,००० वियतनामी सीका हिरण का बाक़ायदा पशु पालन हो रहा है क्योंकि इनके सींगों को पीसकर पारंपरिक दवाईयाँ बनाई जाती हैं।\n\n", "id": "493285", "title": "वियतनामी सीका हिरण"}
{"url": "https://hi.wikipedia.org/wiki?curid=493307", "text": "राजभवन (नागालैण्ड)\n\nराजभवन कोहिमा भारत के नागालैण्ड राज्य के राज्यपाल का आधिकारिक आवास है। यह राज्य की राजधानी कोहिमा में स्थित है और निखिल कुमार यहाँ के वर्तमान राज्यपाल हैं जिन्होंने १५ अक्टूबर २००९ को राज्यपाल का पदभार ग्रहण किया था।\n\nनागालैण्ड राज्य १ दिसम्बर १९६३ को भारत के सोलहवें राज्य के रूप में अस्तित्व में आया था। जब नागालैण्ड अस्तित्व में आया था तो उस समय असम (और मेघालय) के राज्यपाल ही नागालैण्ड के राज्यपाल के रूप में कार्य करते रहे। यह व्यवस्था, कुछ परिवर्तनों के साथ, १९८९ तक चलती रही।\n\nकमिश्नर हाउस जिसका निर्माण १९५७ में किया गया था को राजभवन निर्दिष्ट किया गया जब विष्णु सहाय असम और नागालैण्ड के राज्यपाल थे। कमिश्नर हाउस एक छोटा पहाड़ीनुमा भवन था जिसकी दीवारें बाँस की थी जिनपर सीमेण्ट से प्ल्स्तर किया गया था और जो लकड़ी के ढाँचे पर टिका हुआ था। डॉ॰ गोपाल सिंह जब १९८९ में राज्य के विशिष्ट राज्यपाल बनें तब उन्होंने राजभवन का नवीनीकरण करवाया। दीवारों को लकड़ी में पैनल करवाया गया और कुछ सुविधाएँ जोड़ी गईं।\n\n\n", "id": "493307", "title": "राजभवन (नागालैण्ड)"}
{"url": "https://hi.wikipedia.org/wiki?curid=493314", "text": "राजभवन (पंजाब)\n\nराजभवन चण्डीगढ़ भारत के पंजाब राज्य के राज्यपाल और चण्डीगढ़ के प्रशासक का आधिकारिक आवास है। १९८५ से पंजाब के राज्यपाल ने चण्डीगढ़ के प्रशासक की भी भूमिका निभाई है। यह राज्य की साझा राजधानी (हरियाणा के साथ) चण्डीगढ़ में स्थित है। पंजाब के वर्तमान राज्यपाल और चण्डीगढ़ के प्रशासक शिवराज पाटिल हैं जो २२ जनवरी २०१० को राज्यपाल और चण्डीगढ़ प्रशासक नियुक्त हुए थे।\n\nपंजाब के राज्यपाल का ग्रीष्मकालीन आवास हेमकुञ्ज है जो शिमला के एक गाँव छाराब्रा में स्थित है।\n\n\n", "id": "493314", "title": "राजभवन (पंजाब)"}
{"url": "https://hi.wikipedia.org/wiki?curid=493319", "text": "राजभवन (हिमाचल प्रदेश)\n\nराजभवन शिमला भारत के हिमाचल प्रदेश राज्य के राज्यपाल का आधिकारिक आवास है। यह राज्य की राजधानी शिमला में स्थित है। उर्मिला सिंह राज्य की वर्तमान राज्यपाल हैं।\n\n\n", "id": "493319", "title": "राजभवन (हिमाचल प्रदेश)"}
{"url": "https://hi.wikipedia.org/wiki?curid=493323", "text": "राजभवन (हरियाणा)\n\nराजभवन चण्डीगढ़ भारत के हरियाणा राज्य के राज्यपाल का आधिकारिक आवास है। यह राज्य की राजधानी साझा राजधानी चण्डीगढ़ (पंजाब के साथ) में स्थित है। जगन्नाथ पहाड़िया राज्य की वर्तमान राज्यपाल हैं।\n\n\n", "id": "493323", "title": "राजभवन (हरियाणा)"}
{"url": "https://hi.wikipedia.org/wiki?curid=493329", "text": "राजभवन (सिक्किम)\n\nराजभवन गैंगटोक भारत के सिक्किम राज्य के राज्यपाल का आधिकारिक आवास है। यह राज्य की राजधानी गैंगटोक में स्थित है। बाल्मिकी प्रसाद सिंह राज्य के वर्तमान राज्यपाल हैं।\n\n\n", "id": "493329", "title": "राजभवन (सिक्किम)"}
{"url": "https://hi.wikipedia.org/wiki?curid=493332", "text": "राजभवन (राजस्थान)\n\nराजभवन जयपुर भारत के राजस्थान राज्य के राज्यपाल का आधिकारिक आवास है। यह राज्य की राजधानी जयपुर में स्थित है। कल्याण सिँह राज्य के वर्तमान राज्यपाल हैं।\n\n\n", "id": "493332", "title": "राजभवन (राजस्थान)"}
{"url": "https://hi.wikipedia.org/wiki?curid=493338", "text": "राजभवन (मेघालय)\n\nराजभवन शिलॉङ्ग भारत के मेघालय राज्य के राज्यपाल का आधिकारिक आवास है। यह राज्य की राजधानी शिलॉङ्ग में स्थित है। रंजीत शेखर मूशाहारी राज्य की वर्तमान राज्यपाल हैं जो १ जुलाई २००८ को राज्यपाल नियुक्त हुए थे।\n\n\n", "id": "493338", "title": "राजभवन (मेघालय)"}
{"url": "https://hi.wikipedia.org/wiki?curid=493344", "text": "राजभवन (मिज़ोरम)\n\nराजभवन आइज़ोल भारत के मिज़ोरम राज्य के राज्यपाल का आधिकारिक आवास है। यह राज्य की राजधानी आइज़ोल में स्थित है। वक्कोम बी. पुरुषोथमन राज्य के वर्तमान राज्यपाल हैं जो २ सितम्बर २०११ को राज्यपाल नियुक्त हुए थे।\n\n\n", "id": "493344", "title": "राजभवन (मिज़ोरम)"}
{"url": "https://hi.wikipedia.org/wiki?curid=493349", "text": "राजभवन (मणिपुर)\n\nराजभवन इम्फाल भारत के मणिपुर राज्य के राज्यपाल का आधिकारिक आवास है। यह राज्य की राजधानी इम्फाल में स्थित है। गुरबचन जगत राज्य के वर्तमान राज्यपाल हैं।\n\n\n", "id": "493349", "title": "राजभवन (मणिपुर)"}
{"url": "https://hi.wikipedia.org/wiki?curid=493356", "text": "राजभवन (बिहार)\n\nराजभवन पटना भारत के बिहार राज्य के राज्यपाल का आधिकारिक आवास है। यह राज्य की राजधानी पटना में स्थित है। देवानन्द कोंवर राज्य के वर्तमान राज्यपाल हैं।\n\n\n", "id": "493356", "title": "राजभवन (बिहार)"}
{"url": "https://hi.wikipedia.org/wiki?curid=493361", "text": "राजभवन (पश्चिम बंगाल), कोलकाता\n\nराजभवन कोलकाता भारत के पश्चिम बंगाल राज्य के राज्यपाल का आधिकारिक आवास है। यह राज्य की राजधानी कोलकाता में स्थित है। मयंकोटे केलथ नारायणन राज्य के वर्तमान राज्यपाल हैं।\n\n\n", "id": "493361", "title": "राजभवन (पश्चिम बंगाल), कोलकाता"}
{"url": "https://hi.wikipedia.org/wiki?curid=493364", "text": "राजभवन (पश्चिम बंगाल), दार्जिलिंग\n\nराजभवन दार्जिलिंग भारत के पश्चिम बंगाल राज्य के राज्यपाल का ग्रीष्मकालीन आधिकारिक आवास है। यह राज्य के दार्जिलिंग नामक नगर में स्थित है। मयंकोटे केलथ नारायणन राज्य के वर्तमान राज्यपाल हैं।\n\nदार्जिलिंग राजभवन ब्रिटिश राज के दौरान सरकारी गृह हुआ करता था। यह भारत के गवर्नर जनरलों का ग्रीष्मकालीन आवास था। गवर्नर जनरल का स्थाई आवास स्थल कलकत्ता का सरकारी गृह था लेकिन बंगाल की भीषण गर्मियों के मौसम में गवर्नर जनरल का आवास और पूरा कार्यालय दार्जिलिंग स्थानान्तरित हो जाता था। सरकारी गृह भवन १८७७ में कोच बेहर के महाराजा ने खरीद लिया था।\n\nब्रिटिश राज की परम्परा निभाते हुए स्वतन्त्रता प्राप्ति के पश्चात अभी भी पश्चिम बंगाल के राज्यपाल गर्मियों में दो सप्ताह राजभवन दार्जिलिंग में व्यतीत करते हैं।\n\n\n", "id": "493364", "title": "राजभवन (पश्चिम बंगाल), दार्जिलिंग"}
{"url": "https://hi.wikipedia.org/wiki?curid=493369", "text": "राजभवन (मध्य प्रदेश), पञ्चमढ़ी\n\nराजभवन पञ्चमढ़ी भारत के मध्य प्रदेश राज्य के राज्यपाल का आधिकारिक आवास है। यह राज्य के पञ्चमढ़ी नामक नगर में स्थित है। ओम प्रकाश कोहली मध्य प्रदेश के वर्तमान राज्यपाल हैं जो 8 सितम्बर 2016 को राज्यपाल नियुक्त हुए थे\n\n\n", "id": "493369", "title": "राजभवन (मध्य प्रदेश), पञ्चमढ़ी"}
{"url": "https://hi.wikipedia.org/wiki?curid=493371", "text": "राजभवन (महाराष्ट्र), मुम्बई\n\nराजभवन मुम्बई भारत के महाराष्ट्र राज्य के राज्यपाल का आधिकारिक आवास है। यह राज्य की राजधानी मुम्बई में स्थित है। कतीकल शंकरनारायणन राज्य के वर्तमान राज्यपाल हैं जो दूसरी बार ७ मई २०१२ को राज्यपाल नियुक्त हुए थे।\n\nराजभवन मुम्बई ब्रिटिश राज के दौरान सरकारी गृह था और ऐतिहासिक बम्बई दुर्ग (\"बॉम्बे कैसल\") का भाग था। यह उस दौरान बम्बई के राज्यपाल का आवास था।\n\n\n", "id": "493371", "title": "राजभवन (महाराष्ट्र), मुम्बई"}
{"url": "https://hi.wikipedia.org/wiki?curid=493375", "text": "राजभवन (महाराष्ट्र), नागपुर\n\nराजभवन नागपुर भारत के महाराष्ट्र राज्य के राज्यपाल का आधिकारिक आवास है। यह राज्य के नागपुर नामक नगर में स्थित है। कतीकल शंकरनारायणन राज्य के वर्तमान राज्यपाल हैं जो दूसरी बार ७ मई २०१२ को राज्यपाल नियुक्त हुए थे।\n\n\n", "id": "493375", "title": "राजभवन (महाराष्ट्र), नागपुर"}
{"url": "https://hi.wikipedia.org/wiki?curid=493378", "text": "राजभवन (महाराष्ट्र), पुणे\n\nराजभवन पुणे भारत के महाराष्ट्र राज्य के राज्यपाल का आधिकारिक आवास है। यह राज्य के पुणे नगर में स्थित है। कतीकल शंकरनारायणन राज्य के वर्तमान राज्यपाल हैं जो दूसरी बार ७ मई २०१२ को राज्यपाल नियुक्त हुए थे।\n\n\n", "id": "493378", "title": "राजभवन (महाराष्ट्र), पुणे"}
{"url": "https://hi.wikipedia.org/wiki?curid=493380", "text": "राजभवन (महाराष्ट्र), महाबलेश्वर\n\nराजभवन मुम्बई भारत के महाराष्ट्र राज्य के राज्यपाल का आधिकारिक आवास है। यह राज्य की राजधानी मुम्बई में स्थित है। कतीकल शंकरनारायणन राज्य के वर्तमान राज्यपाल हैं जो दूसरी बार ७ मई २०१२ को राज्यपाल नियुक्त हुए थे।\n\n\n", "id": "493380", "title": "राजभवन (महाराष्ट्र), महाबलेश्वर"}
{"url": "https://hi.wikipedia.org/wiki?curid=493390", "text": "जम्मू और कश्मीर के राज्यपालों की सूची\n\nजम्मू और कश्मीर के राज्यपालों की सूची में भारत के जम्मू और कश्मीर राज्य के राज्यपालों के नाम हैं। १९४७ में जब भारत स्वतन्त्र हुआ था तब महाराजा हरि सिंह कश्मीर के शासक थे। तकनीकी रूप से वे १७ नवम्बर १९५२ तक महाराज रहे, यद्यपि २० जून १९४९ के उनके पुत्र करण सिंग राज-प्रतिनिधि थे। १७ नवम्बर १९५२ से ३० मार्च १९६५ तक करण सिंह जम्मू-कश्मीर के राज्य प्रमुख थे। ३० मार्च १९६५ को वे राज्य के प्रथम राज्यपाल बने।\n\nस्रोत: \"worldstatesmen.org\" \n\n\n", "id": "493390", "title": "जम्मू और कश्मीर के राज्यपालों की सूची"}
{"url": "https://hi.wikipedia.org/wiki?curid=493433", "text": "बैड बैंक\n\nबैड बैंक () एक आर्थिक अवधारणा है जिसके अंतर्गत आर्थिक संकट के समय घाटे में चल रहे बैंकों द्वारा अपनी देयताओं को एक नये बैंक को स्थानांतरित कर दिया जाता है। जब किसी बैंक की गैर निष्पादित संपत्ति सीमा से अधिक हो जाती है तब राज्य के आश्वासन पर एक ऐसे बैंक का निर्माण किया जाता है जो मुख्य बैंक की देयताओं को एक निश्चित समय के लिए धारण कर लेता है। १९९१-९२ के दौरान स्वीडन में इस तरह की प्रक्रिया द्वारा आर्थिक चुनौतियों का सामना किया गया था। २0१२ में स्पेन ने आर्थिक संकट के दौरान ऐसे ही बैंकों का सहारा लिया है।\nइन बैड बैंकों को १0 से १५ वर्ष की समय सीमा दी गयी है। स्थानीय सरकार द्वारा इन बैंकों को निर्धारित अवधि में लाभ में लेकर आना होगा।\n\n", "id": "493433", "title": "बैड बैंक"}
{"url": "https://hi.wikipedia.org/wiki?curid=493440", "text": "पालि (शरीर)\n\nपालि या लोब () शरीर में किसी नरम अंग (जैसे कि हृदय, गुर्दा, जिगर) के ऐसे अलग दिखने वाले छोटे भाग को कहते हैं जो उस अंग से जुड़ा हो लेकिन स्पष्ट रूप से एक अलग अस्तित्व रखता हो। आमतौर पर लोब ऐसी खण्डों को कहते हैं जो बिना सूक्ष्मबीन (माइक्रोस्कोप) के देखे जा सकें। अगर लोब इतना छोटा हो कि उसे देखने के लिए सूक्ष्मबीन कि ज़रुरत हो तो उसे अक्सर 'लोबिका' () कहा जाता है।\n\n", "id": "493440", "title": "पालि (शरीर)"}
{"url": "https://hi.wikipedia.org/wiki?curid=493453", "text": "पश्चिम बंगाल के राज्यपालों की सूची\n\nपश्चिम बंगाल का राज्यपाल भारत के राष्ट्रपति द्वारा पश्चिम बंगाल राज्य के लिए नियुक्त किया जाने वाला संज्ञात्मक राज्य प्रमुख है। राज्यपाल की नियुक्ति राष्ट्रपति द्वारा पाँच वर्ष की अवधी के लिए की जाती है। मयंकोटे केलथ नारायणन राज्य के वर्तमान राज्यपाल हैं। राज्यपाल का आवास राजधानी कोलकाता स्थित राजभवन है।\n\n\n", "id": "493453", "title": "पश्चिम बंगाल के राज्यपालों की सूची"}
{"url": "https://hi.wikipedia.org/wiki?curid=493521", "text": "राजपुरा, जिला सीकर, राजस्थान\n\nराजपुरा राजस्थान के सीकर जिले में खूड से 5 km दूर स्थित एक आदर्श गाँव है।\n\nराजपुरा में एक सरकारी और एक निजी विधालय है I\n", "id": "493521", "title": "राजपुरा, जिला सीकर, राजस्थान"}
{"url": "https://hi.wikipedia.org/wiki?curid=493543", "text": "ओस्टीइक्थीज़​\n\nओस्टीइक्थीज़​ () या हड्डीदार मछलियाँ () ऐसी मछलियों की वह श्रेणी होती है जिनके अंदरूनी ढाँचे (सख़्त) हड्डी के बने होते हैं। इनसे विपरीत वह मछलियाँ होती हैं जिनके भीतरी ढाँचे हड्डियों की बजाय उपास्थि (कार्टिलेज) के बने होते हैं, यानि उपास्थिदार मछलियाँ। दुनिया के अधिकतर मछलियाँ ओस्टीइक्थीज़​ हैं और इस विस्तृत और विविध श्रेणी में २९,००० से ज़्यादा जातियाँ आती हैं। अगर रज्जुकी (रीढ़ की हड्डी वाले) जानवरों का पूरा संघ देखा जाए तो हड्डीदार मछलियाँ उसकी सबसे बड़ी श्रेणी है। इनके सबसे प्राचीन मिले जीवाश्म (फ़ॉसिल​) ४२ करोड़ वर्ष पुराने हैं और वे शार्कों (हाँगरों) और हड्डीदार मछलियों दोनों के दन्त-ढांचों के पहलु दिखाते हैं जिस से हड्डीदार मछलियों के क्रम-विकास (एवोल्यूशन) के बारे में भी संकेत मिलता है।\n\nओस्टीइक्थीज़​ को स्वयं आगे दो उपश्रेणियों में बांटा जाता है:\n\n", "id": "493543", "title": "ओस्टीइक्थीज़​"}
{"url": "https://hi.wikipedia.org/wiki?curid=493561", "text": "मध्य प्रदेश के राज्यपालों की सूची\n\nमध्य प्रदेश का राज्यपाल भारत के मध्य प्रदेश राज्य का राज्यपाल होता है जिसकी नियुक्ति भारत के राष्ट्रपति द्वारा की जाती है। राज्यपाल का आधिकारिक आवास राजभवन है जो राजधानी भोपाल में स्थित है।\n\n\n", "id": "493561", "title": "मध्य प्रदेश के राज्यपालों की सूची"}
{"url": "https://hi.wikipedia.org/wiki?curid=493575", "text": "ख़ालिस्तान\n\nख़ालिस्तान (पंजाबी: ਖ਼ਾਲਿਸਤਾਨ) सिख राष्ट्र का प्रस्तावित अलग देश का नाम है। सिख अधिकतर भारतीय पंजाब में आबाद हैं और अमृतसर में उनका राष्ट्रपति स्थान है। १९८० के दशक में ख़ालिस्तान की प्राप्ति के आंदोलन ज़ोरों पर थी जिसे विदेशों रहने सिख वित्तीय और नैतिक समर्थन हासिल था। भारत सरकार ने अमृतसर पर सैन्य कार्रवाई करके इस आंदोलन को कुचल डाला। कनाडा में रहते सिखों पर यह आरोप भी लगा कि उन्होंने भारतीय यात्री विमान अपहरण के नष्ट कर दिया। आतंकवादी पर युद्ध शुरू होने के बाद यह विमान घटना कनाडा और पश्चिमी मीडिया में ख़ूब उछाला गया।\n\n", "id": "493575", "title": "ख़ालिस्तान"}
{"url": "https://hi.wikipedia.org/wiki?curid=493577", "text": "असम के राज्यपालों की सूची\n\nअसम के राज्यपालों की सूची नामक इस सूची में १९३७ से अब तक के राज्यपालों के नाम हैं। असम के राज्यपाल की नियुक्ति भारत के राष्ट्रपति द्वारा की जाती है। असम के राज्यपाल का आधिकारिक आवास राजभवन है।\n\n\n", "id": "493577", "title": "असम के राज्यपालों की सूची"}
{"url": "https://hi.wikipedia.org/wiki?curid=493618", "text": "घण्टाघर, देहरादून\n\nघण्टाघर देहरादून भारत के उत्तराखण्ड राज्य की राजधानी देहरादून में स्थित घण्टाघर है। इसका निर्माण ब्रिटिश शासन काल के दौरान अंग्रेज़ो द्वारा करवाया गया था। यह घण्टाघर षट्कोणीय आकार का है जिसके शीर्ष पर छः मुखों पर छः घड़ियाँ लगी हुई हैं, हालांकि यह घड़िया चालू हालत में नहीं हैं। देहरादून का यह घण्टाघर बिना घण्टानाद का सबसे बड़ा घण्टाघर है। इसका षट्कोणनुमा ढाँचा अपने प्रकार का एशिया में विरला है।\n\nयह घण्टाघर ईंटों और पत्थरों से निर्मित है और इसके षट्कोणीय आकार की हर दीवार पर प्रवेशमार्ग बना हुआ है। इसके मध्य में स्थित सीढ़ियाँ इसके ऊपरी तल तक जाती हैं जहाँ अर्धवृत्ताकार खिड़कियाँ हैं।\n\nदेहरादून का घण्टाघर नगर में सबसे सौन्दर्यपूर्ण संरचना है। यह घण्टाघर देहरादून की सबसे व्यस्त राजपुर रोड के मुहाने पर स्थित है और यह यहाँ की प्रमुख व्यवसायिक गतिविधियों का केन्द्र है। घण्टाघर को दूरी से भी देखा जा सकता है। पहले घण्टाघर का घण्टानाद देहरादून के दूर-दूर के स्थानों से भी श्रव्य था, लेकिन अब यह घण्टाघर देहरादून का केवल स्थलचिह्न मात्र है अब जिसके चारों ओर दुकानें, सिनेमाघर, सरकारी भवन, पर्यटक स्थल इत्यादि बन आए हैं।\n\n\n", "id": "493618", "title": "घण्टाघर, देहरादून"}
{"url": "https://hi.wikipedia.org/wiki?curid=493630", "text": "आनंद भट्ट\n\nआनंद भट्ट एक प्रसिद्ध भारतीय अमेरिकी संगीतकार और अभिनेता है\n\nशीर्ष 5 भारतीय मूल के अमेरिकियों के लिए हॉलीवुड में एक घड़ी, आनंद भट्ट नाम शिकागो में पैदा हुआ था। वह दो बच्चों की एक यांत्रिक इंजीनियर पिता और एक स्कूल शिक्षक माँ से छोटे बच्चे है।\n\nआनंद पहली सार्वजनिक मीडिया का नोटिस मिला है, जबकि अभी भी उच्च विद्यालय में जाने के बाद वह और उसके दोस्त एक गीत के लिए एक विनोदी नृत्य नृत्य उन्होंने लिखा है और दर्ज की गई जबकि घर का बना संगठनों पहनने के लिए बनाने के लिए खुद को बंदरों की तरह देखो. गीत और बंदर नृत्य, एक पसंदीदा समुदाय बन गया और अंततः शिकागो रेडियो पर समूह उतरा.\n\nआनंद भट्ट अपने ग्रैमी मान्यता प्राप्त संगीत के लिए दोनों एक एकल कलाकार के रूप में और भारी रॉक समूह आनंद गुट मनाया के लिए सहयोगी के रूप में जाना जाता है। उच्च विद्यालय के स्नातक होने के बाद आनंद अपने दोनों स्नातक और स्नातकोत्तर डिग्री के लिए शिकागो में इलिनोइस विश्वविद्यालय के लिए गया था। यह वहाँ था कि वह अपने अन्य भागीदारों से मिले.\n\nस्नातक स्कूल के बाद जब तक एक किशोरी के रूप में खुद को समर्थन करने के लिए, आनंद शादियों, बार mitzvahs और कॉर्पोरेट दलों में एक \"नृत्य डीजे\" के रूप में एक अच्छी तरह से ज्ञात चल रही शिकागो मंडली में जो वे पूरा शो पर रखा जाएगा के साथ प्रदर्शन किया और दर्शकों की भागीदारी का उपयोग .\n\nआनंद जिम मार्टिन, फिल्म 'बिल एंड टेड्स बोगस जर्नी \"और प्लैटिनम बेच 90 के दशक के रॉक समूह अधिक विश्वास के लिए नेतृत्व गिटार खिलाड़ी से एक अभिनेता के साथ दोस्त बन गए मंच के पीछे एक समारोह में वे एक साथ खेल रहे थे। उनके सहयोग आनंद ग्रेमी पुरस्कार मतपत्र पर पहला ब्रेक थे। \n\nआनंद भट्ट लैटिन ग्रैमी में शामिल किया 1 भारतीय मूल के अमेरिकी है। इसके अलावा, अपने दान प्रयासों विशाल और सफल के रूप में मान्यता प्राप्त कर रहे हैं।\n", "id": "493630", "title": "आनंद भट्ट"}
{"url": "https://hi.wikipedia.org/wiki?curid=493633", "text": "मानक प्रतिमान\n\nमानक प्रतिमान या मानक मॉडल, भौतिकशास्त्र का एक सिद्धान्त है जिसका संबंध विद्युत्-चुम्बकीय, दुर्बल तथा प्रबल नाभिकीय अन्तःक्रियाओं से है। ये ऐसी अन्तःक्रियाएँ हैं, जो कि ज्ञात उपपारमाण्विक कणों की गतिकी की व्याख्या करती हैं। इसका विकास बीसवीं सदी के मध्य से लेकर देर-सदी तक हुआ। ये कई हाथों से बुना हुआ एक पट है, जो कि कभी तो नई प्रायोगिक खोजों से आगे बढ़ा तो कभी सैद्धान्तिक प्रगतियों से। इसका विकास सही अर्थों में सहकार के साथ हुआ है, जो महाद्वीपों और दशकों में विस्तृत है। \nइसका आज का प्रारूप 1970 के दशक के मध्य में बना, जबकि क्वार्क का अस्तित्व सुनिश्चित किया गया। उसके बाद तो तल क्वार्क (1977), शीर्ष क्वार्क (1995) और टॉ क्वार्क (2000) की खोज ने मानक प्रतिमान की साख और बढ़ा दी। अधिक हाल की घटना के रूप में 2011-2012 में हिग्स बोसॉन की खोज ने इसके सारे अनुमानित कणों का समुच्चय पूरा कर दिया है। प्रायोगिक परिणामों की दीर्घ शृंख्ला की सफलतापूर्वक व्याख्या कररने के कारण मानक प्रतिमान को कभी कभी \"लगभग सबकुछ का सिद्धान्त\" भी कहा जाता है।\n\nमानक प्रतिमान मौलिक अन्तःक्रियाओं का सम्पूर्ण सिद्धान्त होते होते रह जाता है, क्योंकि इसमें से गुरुत्वाकर्षण का समूचा सिद्धान्त ही गायब है, साथ ही यह विश्व के त्वरित विस्तार की भविष्यवाणी भी नहीं करता है (जैसा कि अन्धकार-ऊर्जा द्वारा वर्णित है)।\n\n\n\n\n\n", "id": "493633", "title": "मानक प्रतिमान"}
{"url": "https://hi.wikipedia.org/wiki?curid=493646", "text": "अपवर्तन दोष\n\nआंखों के अपवर्तन दोष (refractive error) से मतलब है - 'आखों द्वारा प्रकाश को रेटिना के ऊपर फोकस न कर पाना बल्कि रेटिना के पहले या बाद में फोकस करना'। इसके कारण चीजों को देखने में परेशानी होती है। अपवर्तन दोष से ग्रसित दृष्टि विषम दृष्टि (Ametropia) कहलाती है।\n\nविषम दृष्टि (प्रकाश के अपवर्तन की त्रुटियाँ) निम्न प्रकार की होती है :\n\nदीर्घ दृष्टि - यह उस प्रकार की विषम दृष्टि है जिसमें नेत्र का मुख्य अक्ष लघु हो जाता है, अथवा नेत्र की अपवर्तन शक्ति क्षीण होती है। अत: समांतर प्रकाशकिरणें रेटिना के पार्श्व में संगमित हो जाती हैं।\n\nनिकट दृष्टि - यह उस प्रकार की विषम दृष्टि है जिसमें नेत्र का मुख्य अक्ष दीर्घ हो जाता है, अथवा नेत्र की अपवर्तन शक्ति अधिक हो जाती है। अत: समांतर प्रकाशकिरणें रेटिना के समक्ष संगमित हो जाती हैं।\n\nदृष्टि वैषमय - यह उस प्रकार की विषम दृष्टि है जिसमें नेत्र के वृत्ताकारों (meridians) में प्रकाश का अपवर्तन भिन्न भिन्न होता है।\n\nदृष्टिवैषम्य दो प्रकार का होता है :\n\nअनियमित दृष्टिवैषम्य मौलिक दोषों के कारण होता है, जैसे किरेटोनस, अथवा प्राप्त दशा, जैसे कॉर्निया की अपारदर्शकता।\n\n(१) साधारण दीर्घ दृष्टि दृष्टिवैषम्य, (२) यौगिक दीर्घ दृष्टि दृष्टिवैषम्य, (३) साधारण निकट दृष्टि दृष्टिवैषम्य, (४) यौगिक निकट दृष्टि दृष्टिवैषम्य तथा (५) मिश्रित दृष्टिवैषम्य, जिसमें एक वृत्ताकर दीर्घ दृष्टिवैषम्य, जिसमें एक वृत्ताकार दीर्घ दृष्टि एवं अन्य निकट दृष्टि होती है।\n\nश्रेणीःदृष्टि\n", "id": "493646", "title": "अपवर्तन दोष"}
{"url": "https://hi.wikipedia.org/wiki?curid=493648", "text": "जबड़ा\n\nजबड़ा या हनु () किसी प्राणी के मुँह के प्रवेश-क्षेत्र पर स्थित उस ढाँचे को बोलते हैं जो मुंह को खोलता और बंद करता है और जिसके प्रयोग से खाने को मुख द्वारा पकड़ा जाता है तथा (कुछ जानवरों में) चबाया जाता है। मानव समेत बहुत से अन्य जानवरों में जबड़े के दो हिस्से होते हैं जो एक दूसरे से चूल (हिन्ज) के ज़रिये जुड़े होते हैं जिसके प्रयोग से जबड़ा ऊपर-नीचे होकर मुख खोलता है या बंद करता है। ऐसे प्राणियों में खाद्य सामग्री चबाने या चीरने के लिए जबड़ों में अक्सर दांत लगे होते हैं। इसके विपरीत बहुत से कीटों के जबड़े मुख के दाई-बाई तरफ़ लगे दो छोटे शाखनुमा अंग होते हैं जो चिमटे की तरह खाना पकड़कर उनके मुख तक ले जाते हैं।\n\nध्यान दें कि संस्कृत का 'हनु' शब्द 'जबड़े' के साथ-साथ कुछ सन्दर्भों में 'गाल' का अर्थ भी रखता है। इसी शब्द से हनुमान का नाम उत्पन्न हुआ है और इसका अर्थ है 'टूटे/घाव-लगे जबड़े वाले'। कथानुसार जब हनुमान ने सूरज पकड़ लिया था तो इन्द्र ने उनके गाल पर वज्र दे मारा था।\n\nअतिप्राचीनकाल में जानवरों के जबड़े नहीं थे। लैमप्री जैसी कुछ रूढ़ीरूप मछलियों में अब भी जबड़े नहीं होते, लेकिन लैमप्रियों के मुंह के अन्दर उपास्थि (कार्टिलेज) के कुछ चाप (आर्च) होते हैं जो उनके क्लोम (गिल) को ढाँचीय सहारा देते हैं। माना जाता है कि आज से लगभग ४० करोड़ साल पूर्व यही ढाँचे क्रम विकसित (ईवॉल्व) होकर विश्व के पहले जबड़े बन गए।\n\n", "id": "493648", "title": "जबड़ा"}
{"url": "https://hi.wikipedia.org/wiki?curid=493651", "text": "हनु\n\nहनु संस्कृत भाषा का एक शब्द है जिसके दो अर्थ निकलते हैं:\n\nयही शब्द कुछ नामों में भी प्रयोग होता है:\n", "id": "493651", "title": "हनु"}
{"url": "https://hi.wikipedia.org/wiki?curid=493669", "text": "कॉन्ड्रीइक्थीज़\n\nकॉन्ड्रीइक्थीज़​ () या उपास्थिदार मछलियाँ () जबड़े-वाली मछलियों की वह श्रेणी होती है जिनके अंदरूनी ढाँचे हड्डियों की बजाय उपास्थि (कार्टिलेज) के बने होते हैं। इनसे विपरीत वह मछलियाँ होती हैं जिनके भीतरी ढाँचे हड्डी के बने होते हैं, यानि हड्डीदार मछलियाँ। उपास्थिदार मछलियों के जोड़ेदार क्लोम (गिल) और नासिकाएँ होती हैं और इनके हृदय द्विकक्ष (दो ख़ानों वाले) होते हैं। हाँगर (शार्क) और शंकुश (रे) कुछ प्रसिद्ध उपास्थिदार मछलियाँ हैं। आमतौर पर उपास्थिदार मछलियों का अकार अन्य मछलियों से बड़ा होता है।\n\nकॉन्ड्रीइक्थीज़​ को स्वयं आगे दो उपश्रेणियों में बांटा जाता है:\n\n", "id": "493669", "title": "कॉन्ड्रीइक्थीज़"}
{"url": "https://hi.wikipedia.org/wiki?curid=493693", "text": "भगवद् गीता और धर्म\n\nभगवद्गीता का प्रारंभ धर्म शब्द से होता है और भगवद्गीता के अंतिम अध्याय में दिए उपदेश को धर्म संवाद कहा है। धर्म का अर्थ है १- धारण करने वाला २- जिसे धारण किया गया है। धारण करने वाला जो है उसे आत्मा कहा जाता है और जिसे धारण किया है वह प्रकृति है। धर्म का अर्थ भगवद्गीता में जीव स्वभाव अर्थात प्रकृति है, क्षेत्र का अर्थ शरीर से है। भगवद्गीता के अन्य प्रसंगों में इसी की पुष्टि होती है। यथा ‘स्वधर्मे निधनम् श्रेयः पर धर्मः परधर्मः भयावहः’, अपने स्वभाव में स्थित रहना, उसमें मरना ही कल्याण कारक माना है। यह धर्म शब्द गीता शास्त्र में अत्याधिक महत्वपूर्ण है। श्री भगवान ने सामान्य मनुष्य के लिए स्वधर्म पालन अर्थात स्वभाव के आधार पर जीवन जीना परम श्रेयस्कर धर्म बताया है।\nमहर्षि व्यास ब्रह्मज्ञानी थे। उनकी दृष्टि से धर्म का अर्थ है आत्मा (धारण करने वाला) और क्षेत्र का अर्थ है शरीर। इस दृष्टिकोण से भगवद्गीता के प्रथम श्लोक में पुत्र मोह से व्याकुल धृतराष्ट्र संजय से पूछते हैं, हे संजय, कुरूक्षेत्र में जहाँ साक्षात धर्म, शरीर रूप में भगवान श्री कृष्ण के रूप में उपस्थित हैं वहाँ युद्ध की इच्छा लिए मेरे और पाण्डु पुत्रों ने क्या किया?\nगीता की समाप्ति पर इस उपदेश को स्वयं श्री भगवान ने धर्म संवाद कहा। धर्म अर्थात जिसने धारण किया है, वह आत्मतत्व परमात्मा शरीर रूप में जहाँ उपस्थित है, यह ब्रह्मर्षि व्यास जी के चिन्तन में रहा होगा. अतः व्यास जी द्वारा भगवद्गीता में धर्म क्षेत्र शब्द का प्रयोग सृष्टि को धारण करने वाले परमात्मा श्री कृष्ण चन्द्र तथा धृतराष्ट के जीव भाव (जिसे धारण किया है - हे संजय, कुरूक्षेत्र में भिन्न भिन्न जीव स्वभाव को धारण किए अर्थात भिन्न भिन्न प्रकृति से युक्त शरीरधारी मेरे ओर पाण्डु के पुत्रों ने क्या किया ?) को संज्ञान में लेते हुए धर्मक्षेत्रे शब्द का प्रयोग किया है। ‘धर्म संस्थापनार्थाय’, से भी इसकी पुष्टि होती है।\nसन्दर्भ - बसंतेश्वरी भगवद्गीता -प्रो बसंत", "id": "493693", "title": "भगवद् गीता और धर्म"}
{"url": "https://hi.wikipedia.org/wiki?curid=493735", "text": "मेथोडिज़्म\n\nमेथोडिज्म प्रोटेस्टैण्ट ईसाइयत से सम्बन्धित धार्मिक आन्दोलन है। यह अनेकानेक नामों वाली संस्थाओं के माध्यम से चलाया जा रहा है। इनका दावा है कि इसके लगभग ७ करोड़ अनुयाई हैं। मेथाडिस्ट विश्व भर में फैला हुआ है। ब्रिटेन के अतिरिक्त वह प्रधानतया कनाडा, दक्षिण अफ्रीका तथा आस्ट्रेलिया में फैला हुआ है।\n\nएक ऐंग्लिकन पादरी जान वेस्ली (सन् १७०३-१७३१ ई०) के नेतृत्व में मेथोडिज्म का प्रवर्त्तन हुआ था। उन्होंने सन् १७२९ ई० में अपने भाई चार्ल्स तथा कुछ अन्य साथियों के साथ ऑक्सफर्ड के विद्यार्थियों के लिये 'होली क्लब' नामक संस्था बनाई। इस क्लब के सदस्य एकत्र होकर बाइबिल पढ़ते, उपवास करते, जनता को उपदेश देते और बीमारों तथा कैदियों से भेंट करने जाते थे। लोगो ने उपहास में 'होली क्लब' के सदस्यों का नाम मेथाडिस्ट रखा था। किंतु वेस्ली ने स्वंय उसी नाम को अपनाया। प्रांरभ मे वे एंग्लिकन गिरजाघरों में प्रवचन किया करते थें। किंतु उनका सुधार आंदोलन बढ़ता गया और मेथोडिस्ट सोसायटी के रूप में एंग्लिकन चर्च से अलग हो गया। १८वीं शताब्दी के उत्तरार्ध में मेथाडिस्ट को अमरीका में बड़ी सफलता मिली। आज कल वहाँ का चर्च महत्वपूर्ण बन गया है। \n\n", "id": "493735", "title": "मेथोडिज़्म"}
{"url": "https://hi.wikipedia.org/wiki?curid=493766", "text": "अखण्ड भारत\n\nअखण्ड भारत भारत के प्राचीन समय के अविभाजित स्वरूप को कहा जाता है। प्राचीन काल में भारत बहुत विस्तृत था जिसमें अफगानिस्तान, पाकिस्तान, बांग्लादेश, श्रीलंका, बर्मा, थाइलैंड आदि शामिल थे। कुछ देश जहाँ बहुत पहले के समय में अलग हो चुके थे वहीं पाकिस्तान, बांग्लादेश आदि अंग्रेजों से स्वतन्त्रता के काल में अलग हुये। \n\nअखण्ड भारत वाक्यांश का उपयोग हिन्दू राष्ट्रवादी संगठनों राष्ट्रीय स्वयंसेवक संघ, विश्व हिन्दू परिषद तथा भारतीय जनता पार्टी आदि द्वारा भारत की हिन्दू राष्ट्र के रूप में अवधारणा के लिये भी किया जाता है।\n\nइन संगठनों द्वारा अखण्ड भारत के मानचित्र में पाकिस्तान, बांग्लादेश आदि को भी दिखाया जाता है। ये संगठन भारत से अलग हुये इन देशों को दोबारा भारत में मिलाकर अविभाजित भारत का निर्माण चाहते हैं। अखण्ड भारत का निर्माण सैद्धान्तिक रूप से \"संगठन\" (हिन्दू एकता) तथा 'शुद्धि\" से जुड़ा है। \n\nभाजपा जहाँ इस मुद्दे पर संशय में रहती है वहीं संघ इस विचार का हमेशा मुखर वाहक रहा है। संघ के विचारक हो०वे० शेषाद्री की पुस्तक \"The Tragic Story of Partition\" में अखण्ड भारत के विचार की महत्ता पर बल दिया गया है। संघ के समाचारपत्र \"ऑर्गनाइजर\" में सरसंघचालक मोहन भागवत का वक्तव्य प्रकाशित हुआ जिसमें कहा गया कि केवल अखण्ड भारत तथा \"सम्पूर्ण समाज\" ही असली स्वतन्त्रता ला सकते हैं।\n\nभारत में मुस्लिम शासकों से पूर्व भारत छोटे छोटी रियासतों में बट गया था, जिन्‍हें पुन: मिलाकर मुस्लिम शासकों ने अखण्‍ड भारत की स्‍थापना की थी।\nवर्तमान परिस्थितियों में अखण्‍ड भारत के सम्‍बन्‍ध में यह कहना उचित होगा कि वर्तमान परिस्थियों में अखण्‍ड भारत की परिकल्‍पना केवल कल्‍पना मात्र है, ऐसा सम्‍भव प्रतीत नहीं होता है।\n\nअखंड भारत में आज के अफगानिस्थान, पाकिस्तान , तिब्बत,  नेपाल, भूटान, म्यांमार, बांग्लादेश, श्रीलंका आते है केवल इतना ही नही कालांतर में भारत का साम्राज्य में आज के मलेशिया, फिलीपीन्स, थाईलैंड, दक्षिण वियतनाम, कंबोडिया ,इंडोनेशिया आदि में सम्मिलित थे। सन् 1875 तक (अफगानिस्थान, पाकिस्तान , तिब्बत, नेपाल, भूटान, म्यांमार, बांग्लादेश, श्रीलंका) भारत का ही हिस्सा थे लेकिन 1857 की क्रांति के पश्चात ब्रिटिश साम्राज्य की नींव हिल गई थी उन्हें लगा की इतने बड़े भू-भाग का दोहन एक केंद्र से  करना संभव नही है एवं फुट डालो एवं शासन करो की नीति अपनायी एवं भारत को अनेकानेक छोटे-छोटे हिस्सो में बाँट दिया केवल इतना ही नही यह भी सुनिश्चित किया की कालांतर में भारतवर्ष पुनः अखंड न बन सके।\n\n\n", "id": "493766", "title": "अखण्ड भारत"}
{"url": "https://hi.wikipedia.org/wiki?curid=493768", "text": "मुष्टियुद्ध\n\n\"मुष्टियुद्ध\" उत्तर भारत के वाराणसी (बनारस) का एक निःशस्त्र मार्शल आर्ट है। दक्षिणपूर्वी एशियाई किकबॉक्सिंग की शैलियों की तरह इसमें पंच, किक, घटुने तथा कोहनी की स्ट्राइक का प्रयोग होता है हालाँकि पंचों की प्रमुखता होती है।\n\nपहले वाराणसी में इसके मुकाबले नियमित रूप से होते थे पर बाद में मुक्केबाजों के समर्थकों के बीच हो जाने वाली लड़ाइयों के कारण इन्हें प्रतिबन्धित कर दिया गया। काफी समय तक गैरकानूनी रूप से मुकाबले जारी रहे जो कि १९६० के दशक के आसपास से लगभग खत्म हो गये।\n\n", "id": "493768", "title": "मुष्टियुद्ध"}
{"url": "https://hi.wikipedia.org/wiki?curid=493769", "text": "मल्लयुद्ध\n\nमल्लयुद्ध भारत का एक पारम्परिक युद्धकला है। भारत के अतिरिक्त यह पाकिस्तान, बांग्लादेश तथा श्रीलंका में भी प्रचलित थी। यह दक्षिणपूर्वी एशियाई कुश्ती की शैलियों जैसे नाबन से निकट संबंधी है।\n\nमल्लयुद्ध चार प्रकारों में विभाजित है जिनमें से प्रत्येक एक हिन्दू देवता या पौराणिक योद्धा के नाम पर है:- \"हनुमन्ती\" तकनीकी श्रेष्ठता पर केन्द्रित है, \"जाम्बुवन्ती\" प्रतिद्वन्दी को आत्मसर्मपण के लिये मजबूर करने हेतु लॉक्स तथा होल्डस का प्रयोग करती है, \"जरासन्धी\" अंगों तथा जोड़ों को तोड़ने पर केन्द्रित है जबकि \"भीमसेनी\" विशुद्ध रूप से ताकत पर केन्द्रित है।\n\n\n\n", "id": "493769", "title": "मल्लयुद्ध"}
{"url": "https://hi.wikipedia.org/wiki?curid=493771", "text": "दण्डयुद्ध\n\nदण्डयुद्ध एक प्राचीन भारतीय मार्शल आर्ट है जिसमें बाँस की लाठी का उपयोग हथियार के तौर पर किया जाता है। इसमें प्रतिद्वन्दी को दूर भगाने के लिये ताकत तथा कला का प्रयोग किया जाता है। आत्मरक्षा के अतिरिक्त इसका प्रयोग अनुशासन, सहयोग तथा आत्मनियन्त्रण का विकास करने के लिये भी किया जाता है।\n\nदण्ड की लम्बाई अभ्यासकर्ता की ऊँचाई पर निर्भर करती है। यह कंधे से कान की ऊंचाई तक होनी चाहिये। शुरु में अभ्यास के लिये हल्का तथा छोटा (कंधे तक) दण्ड उपयुक्त होता है। अच्छी तरह सीख जाने पर असली युद्ध में भारी तथा अपेक्षाकृत लम्बी (कान तक) लाठी का प्रयोग होता है।\n\nदण्डयुद्ध के देवता कार्तिकेय (मुरुगन) तथा संस्थापक आचार्य महर्षि अगस्त्य माने जाते हैं। कार्तिकेय देवताओं के सेनापति थे तथा उन्हें युद्ध कला का ज्ञान अपने पिता भगवान शिव से प्राप्त हुआ था। कार्तिकेय का एक नाम दण्डपाणि (दण्ड धारण करने वाला) भी है। माना जाता है कि महर्षि अगस्त्य ने शिव की कृपा से कार्तिकेय से युद्ध कलाओं का ज्ञान प्राप्त किया तथा वर्मकल्लै, मर्म अति, सिलम्बम आदि युद्ध कलाओं की संस्थापना की। महर्षि अगस्त्य ने युद्ध कला पर अनेक पुस्तकें भी लिखी जिनमें दण्ड पर 'कम्पूसूत्रम्' नामक पुस्तक शामिल है। महर्षि अगस्त्य ने यह कला अन्य सिद्धों को सिखायी जो कि कालान्तर से शिष्य परम्परा द्वारा आगे बढ़ती रही।\n\nवर्तमान में दण्डयुद्ध का अभ्यास मुख्यतः राष्ट्रीय स्वयंसेवक संघ एवं इसके आनुषांगिक संगठनों द्वारा अपने प्रशिक्षण शिविरों में किया जाता है। दण्ड (बाँस की लाठी) संघ के पूर्ण गणवेश का एक हिस्सा है। संघ की दण्डयुद्ध शैली तमिलनाडु के मार्शल आर्ट सिलम्बम पर आधारित है।\n\n\n", "id": "493771", "title": "दण्डयुद्ध"}
{"url": "https://hi.wikipedia.org/wiki?curid=493776", "text": "इटरनल सनशाइन ऑफ़ द स्पॉटलेस माइंड\n\nइटरनल सनशाइन ऑफ़ द स्पॉटलेस माइंड (अंग्रेज़ी: Eternal Sunshine of the Spotless Mind) 2004 अमेरिकी रोमांटिक विज्ञान कथा फिल्म एक अलग कुछ है जो एक दूसरे के बारे में अपनी यादों से मिट जाता है।\n\n\n\n", "id": "493776", "title": "इटरनल सनशाइन ऑफ़ द स्पॉटलेस माइंड"}
{"url": "https://hi.wikipedia.org/wiki?curid=493781", "text": "हिमभंजक\n\nहिमभंजक या बर्फ़भंजक () ऐसे समुद्री जहाज़ या नौका को कहते हैं जो बर्फ़ग्रस्त पानी में यातायात करने की क्षमता रखता हो। किसी जहाज़ को हिमभंजक समझा जाने के लिए उसमें तीन गुण ज़रूरी हैं: उसका ढांचा आम जलयानों से मज़बूत होना चाहिए, उसका आकार आगे से बर्फ़ हटाने के लिए अनुकूल होना चाहिए और उसमें बर्फ़ से ढके पानी में ज़ोर से बर्फ़ धकेलकर आगे निकलने की क्षमता होती चाहिए।\n\nबर्फ़ग्रस्त पानी से गुज़रने के लिए हिमभंजक गति से सख़्त-जमी बर्फ़ पर अपने शरीर से प्रहार करता है। इस से बर्फ़ टूट जाती है लेकिन नौका के आगे बर्फ़ के टुकड़ों का जमावड़ा जहाज़ को धीमे कर सकता है, इसलिए जहाज़ का आकार कुछ ऐसा होता है कि टूटी बर्फ़ उसके दाई-बाई तरफ़ या फिर नौका के नीचे जाने के लिए विवश हो जाती है और आगे का रास्ता खुलता जाता है। जहाज़ का नोदक (प्रोपेलर, यानि पानी पीछे धकेलर जहाज़ आगे बढ़ाने का पंखा) नौका के बाहर होता है इसलिए बर्फ़ के टुकड़ों से लगातार टकराने से उसे क्षति पहुँच सकती है। इसलिए हिमभंजकों के नोदक मज़बूत बनाए जाते हैं और उनका निर्माण कुछ ऐसा होता है कि अगर उनके पंखे टूट जाए तो बीच-यात्रा में भी जहाज़ के कर्मचारी उन्हें बदलकर नए पंखे लगा सकते हैं। पृथ्वी के ध्रुवीय इलाकों में अक्सर केवल हिमभंजक ही सलामती से यातायात कर सकते हैं।\n\n", "id": "493781", "title": "हिमभंजक"}
{"url": "https://hi.wikipedia.org/wiki?curid=493790", "text": "रक्त ऑक्सीक्षीणता\n\nरक्त ऑक्सीक्षीणता (Anoxaemia) रुधिर का एक गुण यह है कि वह ऑक्सीजन को अवशोषित कर, विविध अंगों और ऊतकों तक पहुँचाता है, जहाँ उसका उपयोग होता है। इस प्रकार जीवों के रुधिर में अवशोषित ऑक्सीजन की थोड़ी मात्रा रहती ही है। किन्हीं स्थितियों में रक्त ऑक्सीजन का औसत परिमाण पर्याप्त कम हो जा सकता है, इस अवस्था को रुधिर ऑक्सीक्षीणता (anoxic anoxia)। इस अवस्था में रुधिर में ऑक्सीजन का आंशिक दबाव अवनमित हो जाता है। जब ऑक्सीजन का आंशिक दबाव अवनमित हो जाता है तब धमनीय रुधिर (arterial blood) में ऑक्सीजन की संतृप्ति (saturation) भी निम्न पड़ जाती है। जब भी किन्हीं कारणों से फेफड़ों में रुधिर का उचित ऑक्सीजनीकरण अवरुद्ध हो जाता है, यह अवस्था उत्पन्न होती है। अधोलिखित परिस्थितियाँ इसे उत्पन्न करती हैं:\n\n(क) साँस लेनेवाली हवा में ऑक्सीजन का न्यूनीकृत दबाव,\n\n(ख) फेफड़ों के रोग जिनसे गैसीय विनिमय (gaseous interchange) निरुद्ध हो जाता है और\n\n(ग) स्पष्ट अंडाकार रंध्र (foramen ovale) के कारण जन्मजात हृद्रोग।\n\n(क) जब मनुष्य ऊपर की ओर उड़ता है तब ऑक्सीजन का दबाव क्रमश: कम होता जाता है और ऊँचाई की ऐसी स्थिति आ सकती है जब वह समुचित मात्रा में ऑक्सीजन न प्राप्त कर सके। इसलिए अतिरिक्त ऑक्सीजन की पूर्ति के लिए ऑक्सीजन के पात्र साथ ले जाए जाते हैं।\n\n(ख) कुछ रोगों से ग्रस्त मनुष्य, फुप्फुस ऊतकों की कमी के कारण, निश्वसित ऑक्सीजन को अवशोषित नहीं कर पाता, जिससे ऑक्सीजन के सामान्य परिमाण से रुधिर संतृप्त नहीं होता। इस क्षति की पूर्ति के लिए श्वसनदर की संख्या बढ़ जाती है।\n\n(ग) जन्मजात हृद्रोग - इसमें बाएँ हृदय का रुधिर दाएँ हृदय के रुधिर से मिश्रित हो जाता है और इस प्रकार ऑक्सीजनीकृत और अनाक्सीजनीकृत रुधिर मिश्रित हो जाता है, जिससे फेफड़ों में उचित परिसंचरण तथा संतृप्ति नहीं हो पाती और यह दशा उत्पन्न होती है।\n\nअब हम इस रोग से ग्रस्त जीवों के शरीरस्थ रुधिर के रसायन पर विचार करेंगे। प्रस्तुत निदर्श चित्र तथ्यों को स्पष्ट करने के लिए है। चित्र में धमनी रुधिर (arterial blood) और शिरारुधिर (venous blood) की ऑक्सीजन संतृप्ति, सामान्य स्थिति और रक्त ऑक्सीक्षीणता की स्थिति में दिखाई गई है। प्रत्येक स्तंभ का काला भाग रक्त में अपचयित हीमोग्लोबिन का प्रतिशत और श्वेत भाग ऑक्सीहीमोग्मोग्लोबिन को निरूपित करता है। सामान्य स्थिति में व्यक्ति के रुधिर की प्रारंभिक ऑक्सीजन धारिता एक सी थी। तीरों से ऑक्सीजन उपयोगीकरण के गुणांक, अर्थात ऊतकों द्वारा एक इकाई रक्त से हटाए हुए ऑक्सीजन के आयतन दर्शाए गए हैं। हम यह मानकर चले हैं कि मनुष्य ऑक्सीजन के अवनमित दबाव वाले वायुमंडल में साँस लेता है।\n\nसामान्य अस्था में रक्त ऑक्सीक्षीणता की दिशा में फेफड़ों से निकलनेवाले रुधिर में माना जा सकता है किस १०० मिलीलीटर में १५ मिलीलीटर ऑक्सीजन है। ५ प्रतिशत ऊतकों के उपयोग में आता है और अत: शिरारुधिर के प्रति सौ घन सेंटीमीटर में १० घन सेंटीमीटर ऑक्सीजन रह जाता है।\n\nधमनीय और शिरागत असंतृप्तियाँ क्रमश: ५ और १० घन सेंटिमीटर है और केशिका असंतृप्ति (capillary unsaturation) इनकी माध्य होगी, अर्थात् ७.५ प्रतिशत आयतन यह श्यामता (cyanosis) उत्पन्न करेगी।\n\nइस प्रकार श्यामता रक्त ऑक्सीक्षीणता का एक लक्षण है। श्यामता उत्पन्न करने के लिए १०० मिलीलीटर केशिका रुधिर में न्यूनतम ५ ग्राम अपचयित हीमोग्लोबिन होना चाहिए। श्यामता की दशा में त्वचा का रंग बदल कर नीलाभ हो जाता है। यह परिवत्रन होंठ, कान, हाथ, पैर और नाखून से स्पष्ट हो जाता है। रुधिर के ऑक्सीजन दबाव का ह्रास लगभग सभी अंगों से, जैसे हृदय, फेफड़े, या पाद से, लसीका (lymph) प्रवाह को बढ़ा देता है।\n\nइस स्थिति में कुछ अन्य बातें भी स्पष्ट हो जाती हैं। रोगी का हृदय दर बढ़ जाता है, वह दु:श्वासग्रस्त (dyspnoec) हो जाता है और हाँफने लगता है एवं उसे उल्लास, संज्ञाहीनता, उन्माद और स्थिर विचार के रूप में मानसिक विक्षोभ भी होता है।\n\nजब भी रुधिर में ऑक्सीजन की कमी हो जाती है, ऊतकों को ऑक्सीजन की प्राप्ति कम होने लगती है। ऐसी स्थिति में ऊतकक्षति (tissue injury) होती है। केंद्रीय तंत्रिकातंत्र और वाहिकातंत्र (vascular system) के ऊतक इस प्रकार की क्षति के लिए सर्वाधिक ग्रहणशील (susceptible) होते हैं। जब भी केशिकाओं की अंत:कलाएँ (endothelium) क्षतिग्रस्त होती है, उनमें से तरल बाहर की ओर रिस पड़ता है और परिसंचरण से तरल की हानि होती है। रक्त ऑक्सीक्षीणता में शरीर पर प्रभावों की तीव्रता (अ) रक्त ऑक्सीक्षीणता के आक्रमण की आकस्मिकता, (ब) उसी मात्रा, (स) अवधि तथा (द) शरीर की सामान्य शरीरक्रियात्मक (physiological) स्थिति से प्रभावित होती है।\n\nयदि रक्तऑक्सीक्षीणता बहुत उग्र रूप न धारण करे, या अधिक समय तक बनी न रहे, तो हृदीय (cardiac) उत्पादन बहुत बढ़ जाता है। यदि स्थिति अधिक समय तक बनी रहती है या उग्र हो जाती है, तो हृत्पेशीस्तर (myocardium) पर हानिकारक प्रभाव के कारण हृदीय उत्पादन क्रमश: घटता जाता है।\n\nचूँकि यह दशा ऑक्सीजन की कमी के कारण होती है, अत: ऑक्सीजन-चिकित्सा का प्रयोग किया जाता है। ऑक्सीजनप्रयोग करने के पूर्व यह जान लेना बहुत आवश्यक है कि रोगी ऑक्सीजन प्रयोग के उपयुक्त है या नहीं। यह कुछ तथ्यों पर निर्भर करता है। यदि अंडाकार रध्रं या फेफड़े में पूर्णत: अवातिन (unaerated) भाग उपस्थित है, तो ऑक्सीजन अंत: श्वसन (inhalation) से रोगी को अभीष्ट लाभ नहीं होता। अंडाकार रुधिर की उपस्थिति के कारण पार्श्वपथित (shunted) रुधिर की क्षतिपूर्ति के लिए स्वस्थ और सुवातित (well aerated) कूपिका (alveoli) की पूर्ति करनेवाला रुधिर अतिरिक्त ऑक्सीजन का महत्वपूर्ण परिमाण अवशोषित न करेगा।\n\nब्रोंको (broncho) या पिंडकीय (lobar) फुप्फुसार्ति (pneumomia) में फेफड़े का भाग काम नहीं करता और फलत: रक्तऑक्सीक्षीणता हो जाती है। बातस्फीति (emphysema), फुप्फुसशोथ (pulmonary oedema) और गैस विषाक्तता (gas poisoning) में ऑक्सीजन प्रयेग बहुत सफल सिद्ध होता है। ऑक्सीजन की कमी के कारण फुप्फुस उपकला (pulmonary epithelium) की प्रवेश्यता (permeability) तरल के प्रति बढ़ जाती है और परिमाण स्वरूप शोथ हो जाता है। अत: शोथ रक्त ऑक्सीक्षीणता प्रेरित करता है और रक्त ऑक्सीक्षीणता से शोथ को बढ़ावा मिलता है। यह दुश्चक्र ऑक्सीजन के प्रयोग से तोड़ा जा सकता है।\n\nद्रुत और उथले श्वसन के कारण उत्पन्न रक्त ऑक्सीक्षीणता में ऑक्सीजन प्रयोग से राहत मिलती है, क्योंकि उससे अंशत: संवातित (ventilated) एल्वियोली का ऑक्सीजन तनाव बढ़ जाता है। उथला श्वसन कुछ काल तक बना रह सकता है, क्योंकि वह मुख्यत: तंत्रिका के सिरों पर कार्य करनेवाले फेफड़े के अंदर की स्थानीय क्रियाओं के कारण होता है न कि रक्तऑक्सीक्षीणता के कारण। उथला श्वसन चूँकि ऑक्सीजन की कमी से और भी गंभीर रूप लेता है, अत: इसमें ऑक्सीजन उपचार लाभप्रद सिद्ध होता है। अत: संक्षेप में, रक्त ऑक्सीक्षीणता वह दशा है जिसमें रुधिर में स्थित ऑक्सीजन का आंशिक दबाव अवनमित हो जाता है।\n\nयह फेफड़े के रुधिर के उचित ऑक्सीजनीकरण में बाधा देनेवाली सभी अवस्थाओं में उत्पन्न होता है। यह दशा प्राय: सभी स्थितियों में ऑक्सीजन प्रयोग से ठीक हो सकती है, यदि कोई जैव कारण उपस्थित न हो।\n\nशरीर के विभिन्न अंग विभिन्न रूपों में प्रभावित होते हैं। प्रारंभ में हृदय का त्वरण होता है, परंतु इस दशा के बने रहने पर हृदय सुस्त हो जाता है और हृदयी निकास घट जाता है।\n\n", "id": "493790", "title": "रक्त ऑक्सीक्षीणता"}
{"url": "https://hi.wikipedia.org/wiki?curid=493797", "text": "नोदक\n\nनोदक या प्रोपेलर () ऐसे यंत्र या मशीन को कहते हैं जो किसी वाहन पर लगा हो और उसे आगे धकेलने का काम करे। नोदकों के घूर्णन (रोटेशन) के द्वारा वायु या जल को पीछे फेंकने में मदद मिलती है जिससे यान पर आगे की ओर बल लगता है। समुद्री जहाज़ों और वायुयानों पर लगे पंखेनुमा नोदक जल या हवा को पीछे फेंककर यान को आगे की तरफ धकेलते हैं।\n\nनोदक शब्द से निम्नलिखित का तात्पर्य निकल सकता है:\n\nइस तरह टरबाइन वाटर व्हील की प्राकृतिक रूप से विकसित तकनीक है। हालांकि, जब तक औद्योगिक क्रांति नहीं हुई थी, तब तक आधुनिक टरबाइन का विकास नहीं हुआ था। ऐतिहासिक तौर पर देखें तो १९वीं सदी में यह बड़ी-बड़ी फैक्टरियों में इस्तेमाल होता था। लेकिन, जब बिजली की उत्पत्ति हुई तब से कारखानों में जेनरेटर का इस्तेमाल होने लगा. अब अगर टरबाइन की कार्यप्रणाली की बात करें तो यह न्यूटन के तीसरे गति नियम के अधार पर काम करती है। यानी प्रत्येक क्रिया पर, विपरीत प्रतिक्रिया होती है। इसी तरह टरबाइन का प्रोपेलर काम करता है। प्रोपेलर में लगा स्पाइंडल हवा या पानी पर दबाव बनाता है।\n\nइसी दबाव की वजह से प्रोपेलर टरबाइन को पीछे की ओर धक्का मारता है, जिससे वह चलती है। आमतौर पर टरबाइन को एक जगह रख दिया जाता है, ताकि जब भी पानी उससे होकर गुज़रे तो टरबाइन के हर ब्लेड पर पड़ने वाले दबाव से वह चल पड़े। हवा या पानी के टरबाइन के साथ एक ही नियम लागू होता है। जितना अधिक पानी या हवा का प्रवाह होगा, टरबाइन उतनी तेज गति से चलेगी।\n", "id": "493797", "title": "नोदक"}
{"url": "https://hi.wikipedia.org/wiki?curid=493811", "text": "दैवज्ञ ब्राह्मण\n\nदैवज्ञ भारत के अधिकांशतः पश्चिमी तट का निवासी ब्राह्मण समाज है। दैवज्ञ प्राय गोवा, तटीय कर्नाटक, तथा तटीय महाराष्ट्र के निवासी हैं। इन क्षेत्रो में इन्हें 'शेठ' कहा जाता है, जो 'श्रेष्ठ' या 'श्रेष्ठिन्' का अपभ्रंश है।\n\n", "id": "493811", "title": "दैवज्ञ ब्राह्मण"}
{"url": "https://hi.wikipedia.org/wiki?curid=493821", "text": "करणकौस्तुभ\n\nकरणकौस्तुभ कृष्ण दैवज्ञ द्वारा शक संवत् १५७५ (सन् १६५३) संस्कृत में रचित खगोलशास्त्र का ग्रन्थ है। इसकी रचना छत्रपति शिवाजी के लिये की गयी थी। यह ग्रन्थ गणेश दैवज्ञ के ग्रहलाघव पर आधारित है। इसमें १४ अधिकरण (अध्याय) हैं-\n", "id": "493821", "title": "करणकौस्तुभ"}
{"url": "https://hi.wikipedia.org/wiki?curid=493839", "text": "धालेश्वरी नदी\n\nधालेश्वरी नदी बांग्लादेश में बहनेवाली जमुना नदी की शाखा है। यह मुंशीगंज और मदनगंज होती हुई जूट और धान के सघन क्षेत्रों में प्रवाहित होती है। इसमें ब्रह्मपुत्र नदी की एक शाखा आकर ठीक नारायणगंज के पूर्व में मिल जाती है। इसकी उत्तरी शाखा का नाम 'बूढ़ी गंगा नदी' है, जिसपर प्रसिद्ध नगर ढाका स्थित है।\n", "id": "493839", "title": "धालेश्वरी नदी"}
{"url": "https://hi.wikipedia.org/wiki?curid=493866", "text": "अबीर (मार्शल आर्ट)\n\n'अबीर योद्धा इस्राएल के आर्ट्स एसोसिएशन' अपने \"अबीर - अबीर - Qesheth हिब्रू योद्धा कला\" (אבי\"ר - קשת אומנות לחימה हिब्रू) की अपनी शैली शिक्षण यरूशलेम और दूरभाष में तेल अवीव, का दावा है एक अटूट इस्राएल के पुरातनता को डेटिंग परंपरा संरक्षित \"बानी Habban में अबीर, यमन और खुद को स्टाइल के एक भूमिगत स्कूल द्वारा Aluf Abir אלוף אבי\"ר. अबीर के ग्रैंडमास्टर \". शब्द आधुनिक हिब्रू में אביר abir \"नाइट\", एक परिचित करा के रूप में व्याख्या का मतलब है אבי\"ר, אדוננו के लिए, בוראנו, יוצרנו, רופאנו (\"हमारे प्रभु, हमारे निर्माता, हमारे निर्माता, हमारे मरहम\").\nस्कूल के लोगो 𐤀 रूप Phoenician वर्णमाला में शब्द मंत्र 𐤁 𐤉 𐤓, पत्र आकार अबीर \"लड़ Aleph Beth सिस्टम\" जहाँ \"अबीर चिकित्सकों को 20 सब में दो हिब्रू पत्र के रूपों मान जानने की वजह से महत्त्वपूर्ण हैं मुकाबला अनुप्रयोगों के अपने सात प्रकार के \". इसके अलावा qeshet קשת \"धनुष\" चाप और इसका मतलब है \"हमेशा एक looping, अण्डाकार, परिपत्र या तरीके में एक धनुषाकार अंग के साथ हड़ताली\" एक विधि को संदर्भित करता है।\n\n", "id": "493866", "title": "अबीर (मार्शल आर्ट)"}
{"url": "https://hi.wikipedia.org/wiki?curid=493890", "text": "मेदिनीकोश\n\nमेदिनीकोश संस्कृत का एक कोशग्रन्थ है। इसकी रचना चौदहवीं शताब्दी में मेदनीकर ने की थी। इस कोश की काफी ख्याति है।\n\n\n", "id": "493890", "title": "मेदिनीकोश"}
{"url": "https://hi.wikipedia.org/wiki?curid=493892", "text": "तुंचत्तु रामानुजन एषुत्तच्छन\n\nतुंचत्तु रामानुजन एषुत्तच्छन सोलहवीं शताब्दी के मलयालम कवि थे। वे मलयालम काव्य के पितामह कहे जाते हैं। इतिहासकार श्री उल्लूर एस परमेश्वर अय्यर के अनुसार उनका जीवनकाल 1495 ई से 1575ई तक है। \nतुंचत्तु रामानुजन एषुत्तच्छन की कृतियाँ भक्ति आंदोलन का अंग हैं जो पंद्रहवीं एवं सोलहवीं शताब्दियों में विकसित हुआ।\n\nउनका जन्म तिरुर कस्बे के त्रिक्कन्तियुर में हुआ था। उनका मूल नाम 'रामानुजन' है। 'तुंचतु' उनका कुलनाम है तथा 'एषुत्तच्छन' (अध्यापक) एक सम्मानसूचक पदवी है।\n\nकेरल के सामंत सरदारों या सेनानायकों के परस्पर विनाशकारी युद्धों के कारण अराजकतापूर्ण स्थिति पैदा हुई जिससे नैतिक आदर्शों में व्यापक अवनति हुई। एषुत्तच्छन ने मलयालम साहित्य में एक नए युग का संदेश दिया और मलयालम साहित्य को अपनी दो प्रमुख रचनाओं 'अध्यात्म रामायणम्' और 'भारतम्' द्वारा समृद्ध बनाया। वह प्रथम महान् कवि थे जिन्होने ब्राह्मणों के धार्मिक एवं साहित्यिक एकाधिकार को तोड़ा वह नायर होने के कारण ब्राह्मणेतर था। रूढ़िवादी धार्मिक एवं साहित्यिक वर्ग के लोगों ने उनकी रचना पर अनेक आक्षेप किए। फिर भी वह केरल का बहुत ही लोकप्रिय कवि हुए। उनमें गहन साहित्यिक विद्वत्ता और कठोर आध्यात्मिक अनुशासन था। उसकी रचनाएँ किलिप्पाट्टु (शुंकगीति) शैली में लिखी हुई हैं। अध्यात्म रामायणम् संस्कृत के अध्यात्म रामायण महाकाव्य का स्वतंत्र अनुवाद है जिसकी रचना १४वीं शताब्दी में किसी अज्ञात लेखक ने की थी। एषुत्तच्छन का वाल्मीकि रामायण की अपेक्षा इस पुस्तक की निष्पक्ष साहित्यिक श्रेष्ठता का चुनाव तत्कालीन भक्तियुक्त वातावरण से अवश्य ही प्रभावित हुआ होगा। केरल में इस पुस्तक की जनप्रियता की तुलना हिंदीभाषी जनता के मध्य रामचरितमानस की लोकप्रियता से की जा सकती है। महाकाव्य के कलात्मक गुणों को कुछ सीमा तक भक्तिरस की प्रधानता ने निर्बल बना दिया है।\n\nउनका द्वितीय महाकाव्य भारतम्, जो व्यास के महाकाव्य का अद्वितीय संक्षिप्त विवरण है, इस प्रकार की भक्ति के अत्यधिक बोझ के दोषों से मुक्त है। मलयालम भाषा की साहित्यिक क्षमता सबसे पहले एषुत्तच्छन की रचनाओं में भली भाँति दृष्टिगोचर हुई। उसके पूर्व भी मलयालम साहित्य ने अपने को तमिल और संस्कृत की गहरी पकड़ से स्वतंत्र करने की प्रवृत्तियाँ प्रदर्शित की थी। एषुत्तच्छन ने इन प्रवृत्तियों को सक्रिय सहयोग प्रदान किया। उन्होने भाषा को शुद्ध किया और उसे उत्कृष्ट भावनाओं तथा उच्च विचारों को व्यक्त करने का प्रभावशाली सृजनात्मक उपकरण बनाया। उनने सरल द्रुविदियन छंदों का प्रयोग महान् सुगमता से किया।\n\n\n", "id": "493892", "title": "तुंचत्तु रामानुजन एषुत्तच्छन"}
{"url": "https://hi.wikipedia.org/wiki?curid=493912", "text": "मलय-पोलेनीशियाई भाषाएँ\n\nमलय-पोलेनीशियाई भाषाएँ () ऑस्ट्रोनीशियाई भाषा परिवार की एक उपश्रेणी है और विश्व में लगभग ३८.५५ करोड़ लोग मलय-पोलेनीशियाई भाषाएँ बोलते हैं। यह दक्षिण पूर्व एशिया के द्वीप-राष्ट्रों में, प्रशांत महासागर के बहुत से द्वीपों में और एशिया की मुख्यभूमि के कुछ छोटे इलाक़ों में (जैसे कि मलेशिया में) बोली जाती हैं। इसके अलावा हिंद महासागर में स्थित माडागास्कर की मालागासी नामक राजभाषा भी एक मलय-पोलेनीशियाई भाषा है। अलग भाषावैज्ञानिक इस परिवार की भाषाएँ अलग-अलग तरह से गिनते हैं लेकिन कुछ के अनुसार ९६० ज्ञात ऑस्ट्रोनीशियाई भाषाओं में से ९४० मलय-पोलेनीशियाई शाखा में आती हैं।\n\nमलय-पोलेनीशियाई भाषाओं की मुख्य शाखाएँ इस प्रकार हैं:\n\n", "id": "493912", "title": "मलय-पोलेनीशियाई भाषाएँ"}
{"url": "https://hi.wikipedia.org/wiki?curid=493929", "text": "बैंक ऑफ़ इज़राइल\n\nबैंक ऑफ़ इज़राइल (हिब्रू:בנק ישראל Bank of Israel) इसराइल का केंद्रीय बैंक है।\n\n", "id": "493929", "title": "बैंक ऑफ़ इज़राइल"}
{"url": "https://hi.wikipedia.org/wiki?curid=493932", "text": "इस्राएल के सुप्रीम कोर्ट\n\nउच्चतम न्यायालय (सुप्रीम कोर्ट) (हिब्रू: בית המשפט העליון Supreme Court of Israel) अदालत प्रणाली के सिर पर है और इसराइल में सर्वोच्च न्यायिक उदाहरण. उच्चतम न्यायालय ने यरूशलेम में बैठता है।\nअपने क्षेत्राधिकार के क्षेत्र में इसराइल और इजरायल के कब्जे वाले प्रदेशों के सभी है। उच्चतम न्यायालय के एक शासक हर अदालत पर बाध्यकारी है, उच्चतम न्यायालय की तुलना में ही अन्य. यह इसराइल में बाध्यकारी मिसाल (ताक decisis) के सिद्धांत है। उच्चतम न्यायालय ने एक अपीलीय अदालत और 1 उदाहरण के एक अदालत के रूप में बैठ सकते हैं।\nन्यायालय ने कई इजरायल फिलीस्तीन विवाद से संबंधित मुद्दों पर शासन किया है, इजरायल के अरब नागरिकों के अधिकारों और इजराइल में यहूदी समूहों के बीच भेदभाव पर. यह अद्वितीय है कि अपने फैसलों को इसराइल सुरक्षा में हस्तक्षेप कर सकते हैं सैन्य अभियानों बल\n\n", "id": "493932", "title": "इस्राएल के सुप्रीम कोर्ट"}
{"url": "https://hi.wikipedia.org/wiki?curid=493942", "text": "इसराइली पुलिस का राष्ट्रीय मुख्यालय\n\nइजरायली पुलिस का राष्ट्रीय मुख्यालय (हिब्रू:בניין המטה הארצי של משטרת ישראל National Headquarters of the Israel Police) यरुशलम में है। यह किर्यात मेनचेम बेगिन नामक सरकारी भवनों के शंकुल में स्थित है।\n\nइसराइल के पहले दो दशकों के दौरान, इसराइल पुलिस मुख्यालय तेल अवीव में था। जब इस संगठन के आकार में वृद्धि हुई है, एक नए कर्मचारियों के निर्माण के लिए की जरूरत है स्पष्ट हो गया। छह दिन के युद्ध के बाद, जो इसराइल यरूशलेम के सब पर कब्जा कर लिया है, एक नए स्थान पूर्वी जेरूसलम में चुना गया था माउंट Scopus और शहर के पश्चिमी भाग के बीच. मूल निर्माण, 1 जार्डन अवधि के दौरान एक अस्पताल के रूप में की योजना बनाई है, वास्तुकार दान एटन द्वारा बदल दिया गया था और 1973 में का उद्घाटन किया है, जिस पर एक दूसरे और बड़े इमारत टाई के रूप में जोड़ा. सार्वजनिक सुरक्षा इमारत के मंत्रालय बाद में पुलिस मुख्यालय के बगल में बनाया गया था।\n\n", "id": "493942", "title": "इसराइली पुलिस का राष्ट्रीय मुख्यालय"}
{"url": "https://hi.wikipedia.org/wiki?curid=493950", "text": "तमिल नाडु के राज्यपालों की सूची\n\nयह सूची सन् १९४६ से भारत के तमिल नाडु राज्य के राज्यपालों की है। तमिल नाडु के राज्यपाल का आधिकारिक आवास राजभवन राज्य की राजधानी चेन्नई में है।\n\nइस सूची में सरदार उज्जल सिंह तक के राज्यपाल मद्रास प्रैज़िडन्सी के राज्यपाल हैं जो २६ मई १९७१ तक राज्यपाल थे। इसके बाद के राज्यपाल तमिल नाडु राज्य के हैं।\n\n\n", "id": "493950", "title": "तमिल नाडु के राज्यपालों की सूची"}
{"url": "https://hi.wikipedia.org/wiki?curid=493968", "text": "महाराष्ट्र के राज्यपालों की सूची\n\nयह सूची भारत के भूतपूर्व बॉम्बे राज्य और वर्तमान महाराष्ट्र राज्य के राज्यपालों की है। राज्यपाल का आधिकारिक आवास राजभवन है जो राजधानी मुम्बई में स्थित है।\n\n\n", "id": "493968", "title": "महाराष्ट्र के राज्यपालों की सूची"}
{"url": "https://hi.wikipedia.org/wiki?curid=494082", "text": "बइ लोग\n\nबइ या बइप () दक्षिण पश्चिमी चीन में बसने वाली एक मानव जाति है। सन् २००० में इनकी कुल आबादी १८,५८,०६३ थी, जिसमें से ८०% युन्नान प्रांत के दाली बइ स्वशासित विभाग () में रहते हैं। कुछ बइ समुदाय युन्नान के अन्य इलाकों में और पड़ोसी गुइझोऊ प्रान्त (बीजीए क्षेत्र) और हूनान प्रान्त (संगझी क्षेत्र) में भी बसते हैं। बइ लोग अपनी अलग बइ भाषा बोलते हैं, जिसमें वे अपने समुदाय को 'बइत्सि' के नाम से बुलाते हैं।\n\nअधिकतर बइ लोग बौद्ध धर्म के अनुयायी हैं हालांकि इनमें से बहुत सर्वात्मवाद में भी आस्था रखते हैं। इनके समुदायों में अक्सर स्थानीय ग्राम देवता को, ऐतिहासिक नायकों को देवता रूप में, या फिर किसी प्राकृतिक तत्व के अधिदेव को पूजा जाता है। कुछ बइ लोग ताओ धर्म और ईसाई धर्म के अनुयायी भी बन गए हैं। इसके अलावा कुछ इस्लाम के अनुयायी भी मिलते हैं जिन्हें चीनी सरकार हुई लोगों में श्रेणीत करती है हालांकि वे स्वयं को 'बइ हुई' बुलाते हैं।\n\nबइ खाने में चावल, मछली और सूअर के मांस पर ज़ोर है, हालांकि पहाड़ी इलाकों में मक्का भी खाया जाता है। इस समुदाय का 'तीन चाय समारोह' () मशहूर है जो ब्याह-त्योहारों और ख़ास अतिथियों के सत्कार में आयोजित किया जाता है। चीनी भाषा में इसका वर्णन 'ईकू, आरतिएन, सन हुई वेई' () से किया गया है, यानि 'पहली कड़वी है, दूसरी मीठी है, तीसरी स्वाद छोड़कर सोच में डाल देती है'।\n\n", "id": "494082", "title": "बइ लोग"}
{"url": "https://hi.wikipedia.org/wiki?curid=494095", "text": "बइ भाषा\n\nबइ भाषा या बइप भाषा () चीन के युन्नान प्रान्त और उसके कुछ पड़ोसी क्षेत्रों, में बइ लोगों द्वारा बोली जाने वाली एक चीनी-तिब्बती भाषा-परिवार की एक बोली है। इसे सन् २००३ में लगभग १२,४०,००० लोग अपनी मातृभाषा के रूप में बोलते थे। अन्य चीनी-तिब्बती भाषाओं की तरह यह भी एक सुरभेदी भाषा है और इसमें आठ सुरों का प्रयोग होता है। बइ भाषा की तीन मुख्य उपभाषाएँ हैं - जिआनचुआन (मध्य), दाली (दक्षिणी) और बिजिआंग (उत्तरी)। इनमें जिआनचुआन और दाली एक-दूसरे के क़रीब हैं और इन्हें बोलने वाले बहुत हद तक एक-दूसरे को समझ सकते हैं, लेकिन बिजिआंगइन दोनों से काफ़ी भिन्न है।\n\nहालांकि इस बात पर भाषावैज्ञानिकों में सर्वसम्मति है कि बइ भाषा चीनी-तिब्बती भाषा-परिवार कि सदस्य है, लेकिन उस परिवार के अन्दर इसकी उपश्रेणी को लेकर विवाद है। पहले यह समझा जाता था कि यह एक तिब्बती-बर्मी भाषा है लेकिन सन् १९४८ में आर.ए.डी. फोरेस्ट नामक भाषावैज्ञानिक ने दावा किया कि यह वास्तव में आदि-चीनी भाषा कि वंशज है। यह विवाद अभी तक जारी है।\n\n", "id": "494095", "title": "बइ भाषा"}
{"url": "https://hi.wikipedia.org/wiki?curid=494101", "text": "दाली शहर\n\nदाली शहर() दक्षिण-पश्चिमी चीन के युन्नान प्रान्त के दाली बइ स्वशासित विभाग की राजधानी है और इसे चीन की प्रशासनिक प्रणाली में एक 'प्रांतीय-स्तर के नगर' का दर्जा मिला हुआ है।\n\nयह ऐतिहासिक शहर बइ लोगों के प्राचीन नानझाओ राज्य की राजधानी भी हुआ करता था जो इस क्षेत्र में ८वीं और ९वीं सदियों में अपने चरम पर था। इसके बाद ९३७ से १२५२ ईसवी तक यह दाली राज्य की राजधानी भी रहा। १२५२ में कुबलाई ख़ान की फौजों ने इसपर हमला कर के इसे ध्वस्त दिया तो शहर के निवासी इसे छोड़कर भाग गए। १३८२ में मिंग राजवंश काल में इसे दोबारा स्थापित किया गया। दक्षिणी चीन के इस इलाके में बहुत मुसलमान बसे हुए थे जिन्होनें १८५६-१८६३ के काल में पनथाई बग़ावत () नामक अभियान में चीन के चिंग राजवंश से अलग होकर स्वतन्त्र होने की असफल कोशिश की थी। आधुनिक काल में १९२५ में यहाँ एक ७.० रिक्टर की शक्ति का भूकंप आया जिस से इस शहर को काफ़ी क्षति पहुंची।\n\nदाली में संगमरमर की खानें हैं और यह चीन-भर में इतना मशहूर है कि संगमरमर को चीनी भाषा में 'दाली-पत्थर' () कहा जाता है। यह शहर युन्नान की राजधानी कुनमिंग से ४० मिनट की उड़ान दूर है। इस शहर के दो हिस्से हैं - पुराना दाली और नया दाली। पुराना दाली मिंग राजवंश काल में बनाया गया था। दाली का इलाका एक उपजाऊ पठार पर स्थित है जिसके पश्चिम में चांगशान शृंखला के पहाड़ स्थित हैं और पूर्व में अरहई झील ()। यह क्षेत्र पारम्परिक रूप से यी लोगों और बइ लोगों की मातृभूमि है। दाली का मौसम सुहावना है। शहर का तापमान गर्मियों में दोपहर को २५°सेंटीग्रेड तक चढ़ जाता है और सर्दियों में रात को २°सेंटीग्रेड तक गिर जाता है। अधिकतर बारिश गर्मियों में पड़ती है।\n\n", "id": "494101", "title": "दाली शहर"}
{"url": "https://hi.wikipedia.org/wiki?curid=494104", "text": "असीम त्रिवेदी\n\nअसीम त्रिवेदी (जन्म: १७ फ़रवरी १९८७) एक प्रसिद्ध भारतीय राजनीतिक कार्टूनिस्ट और कार्यकर्ता, भ्रष्टाचार के खिलाफ अपने विरोधी भ्रष्टाचार अभियान कार्टून के लिए जाना जाते है। वह \"सेव योर वोयस\" और \"भारत में इंटरनेट सेंसरशिप\" के खिलाफ एक आंदोलन के एक संस्थापक सदस्य है। वह 2012 के लिए किया गया है कार्टूनिस्टों अधिकार नेटवर्क इंटरनेशनल द्वारा संपादकीय में साहस कार्टूनिंग पुरस्कार से सम्मानित किया।\n\nSaveyourvoice Project\n", "id": "494104", "title": "असीम त्रिवेदी"}
{"url": "https://hi.wikipedia.org/wiki?curid=494121", "text": "चाणक्यनीति\n\nचाणक्यनीति या चाणक्यनीतिशास्त्र, चाणक्य द्वारा रचित एक नीति ग्रन्थ है। संस्कृत-साहित्य में नीतिपरक ग्रन्थों की कोटि में चाणक्य नीति का महत्त्वपूर्ण स्थान है। इसमें सूत्रात्मक शैली में जीवन को सुखमय एवं सफल बनाने के लिए उपयोगी सुझाव दिये गये हैं। इसका मुख्य विषय मानव मात्र को जीवन के प्रत्येक पहलू की व्यावहारिक शिक्षा देना है। इसमें मुख्य रूप से धर्म, संस्कृति, न्याय, शांति, सुशिक्षा एवं सर्वतोन्मुखी मानव जीवन की प्रगति की झाँकियां प्रस्तुत की गई हैं। इस नीतिपरक ग्रंथ में जीवन-सिद्धान्त और जीवन-व्यवहार तथा आदर्श और यथार्थ का बड़ा सुन्दर समन्वय देखने को मिलता है।\n\nनीतिवर्णन परत्व संस्कृत ग्रंथो में, चाणक्य-नीतिदर्पण का महत्वपूर्ण स्थान है। जीवन को सुखमय एवं ध्येयपूर्ण बनाने के लिए, नाना विषयों का वर्णन इसमें सूत्रात्मक शैली से सुबोध रूप में प्राप्त होता है। व्यवहार संबंधी सूत्रों के साथ-साथ, राजनीति संबंधी श्लोकों का भी इनमें समावेश होता है। आचार्य चाणक्य भारत का महान गौरव है और उनके इतिहास पर भारत को गर्व है। तो इससे पूर्व कि हम नीति-दर्पण की ओर बढें, चलिए पहले इस महान शिक्षक, प्रखर राजनीतिज्ञ एवं अर्थशास्त्रकार के बारे में थोड़ा जानने का प्रयास करें। प्राचीन संस्कृत शास्त्रज्ञों की परंपरा में, आचार्य चणक के पुत्र विष्णुगुप्त-चाणक्य का स्थान विशेष है। वे गुणवान, राजनीति कुशल, आचार और व्यवहार में मर्मज्ञ, कूटनीति के सूक्ष्मदर्शी प्रणेता और अर्थशास्त्र के विद्वान माने जाते हैं।\n\nवे स्वभाव से स्वाभिमानी, चारित्र्यवान तथा संयमी; स्वरुप से कुरूप; बुद्धि से तीक्ष्ण; इरादे के पक्के; प्रतिभा के धनी, युगदृष्टा और युगसृष्टा थे। कर्तव्य की वेदी पर मन की मधुर भावनाओं की बली देनेवाले वे धैर्यमूर्ति थे।\n\nचाणक्य का समय ई.स. पूर्व ३२६ वर्ष का माना जाता है। अपने निवासस्थान पाटलीपुत्र (पट़ना) से तक्षशीला प्रस्थान कर उन्होंने वहाँ विद्या प्राप्त की। अपने प्रौढ़ज्ञान से विद्वानों को प्रसन्न कर वे वहीं पर राजनीति के प्राध्यापक बने। लेकिन उनका जीवन, सदा आत्मनिरिक्षण में मग्न रहता था। देश की दुर्व्यवस्था देखकर उनका हृदय अस्वस्थ हो उठता; कलुषित राजनीति और सांप्रदायिक मनोवृत्ति से त्रस्त भारत का पतन उनसे सहन नहीं हो पाता था। अतः अपनी दूरदर्शी सोच से, एक विस्तृत योजना बनाकर, देश को एकसूत्र में बाँधने का असामान्य प्रयास उन्होंने किया।\n\nभारत के अनेक जनपदों में वे घूमें। जनसामान्य से लेकर, शिक्षकों एवं सम्राटों तक में सोयी हुई राष्ट्र-निष्ठा को उन्होंने जागृत किया। इस राजकीय एवं सांस्कृतिक क्रांति को स्थिर करने, अपने गुणवान और पराक्रमी शिष्य चन्द्रगुप्त मौर्य को मगध के सिंहासन पर स्थापित किया। चाणक्य याने स्वार्थत्याग, निर्भीकता, साहस एवं विद्वत्ता की साक्षात् मूरत !\n\nमगध के महामंत्री होने पर भी वे सामान्य कुटिया में रहते थे। चीन के प्रसिद्ध यात्री फाह्यान ने यह देखकर जब आश्चर्य व्यक्त किया, तब महामंत्री का उत्तर था \"जिस देश का महामंत्री (प्रधानमंत्री-प्रमुख) सामान्य कुटिया में रहता है, वहाँ के नागरिक भव्य भवनों में निवास करते हैं; पर जिस देश के मंत्री महालयों में निवास करते हैं, वहाँ की जनता कुटिया में रहती है। राजमहल की अटारियों में, जनता की पीडा का आर्त्तनाद सुनायी नहीं देता।”\n\nचाणक्य का मानना था कि `बुद्धिर्यस्य बलं तस्य`। वे पुरुषार्थवादी थे; `दैवाधीनं जगत्सर्वम्` इस सिद्धांत को मानने के लिए कदापि तैयार नहीं थे। सार्वजनिन हित और महान ध्येय की पूर्ति में प्रजातंत्र या लोकशिक्षण अनिवार्य है, पर पर्याप्त नहीं ऐसा उनका स्पष्ट मत था। देश के शिक्षक, विद्वान और रक्षक – निःस्पृही, चतुर और साहसी होने चाहिए। स्वजीवन और समाजव्यवहार में उन्नत नीतिमूल्य का आचरण ही श्रेष्ठ है; किंतु, स्वार्थपरायण सत्तावान या वित्तवानों से, आवश्यकता पडने पर वज्रकुटिल बनना चाहिए – ऐसा उनका मत था। इसी कारण वे “कौटिल्य” कहलाये।\n\nचाणक्य का व्यक्तित्व शिक्षकों तथा राजनीतिज्ञों के लिए किसी भी काल में तथा किसी भी देश में अनुकरणीय एवं आदर्श है। उनके चरित्र की महानता के पीछे, उनकी कर्मनिष्ठा, अतुलप्रज्ञा और दृढप्रतिज्ञा थे। वे मेधा, त्याग, तेजस्विता, दृढता, साहस एवं पुरुषार्थ के प्रतीक हैं। उनके अर्थशास्त्र और राजनीतिशास्त्र के सिद्धांत अर्वाचीन काल में भी उतने ही उपयुक्त हैं।\n\nचाणक्य-नीतिदर्पण ग्रंथ में, आचार्य ने अपने पूर्वजों द्वारा संभाली धरोहर का और अन्य वैदिक ग्रंथो का अध्ययन कर, सूत्रों एवं श्लोकों का संकलन किया है। उन्हें, आने वाले समय में सुसंस्कृत पर क्रमशः प्रस्तुत करने का हमें हर्ष है। स्मृतिरुप होने के कारण, कुछ एक रचनाओं को काल एवं परिस्थिति अनुसार यथोचित न्याय और सन्दर्भ देने का प्रयास अनिवार्य होगा; अन्यथा आचार्य के कथन का अपप्रयोग हो पाना अत्यंत संभव है। अस्तु।\n\n\n\n1. जिस प्रकार सभी पर्वतों पर मणि नहीं मिलती, सभी हाथियों के मस्तक में मोती उत्पन्न नहीं होता, सभी वनों में चंदन का वृक्ष नहीं होता, उसी प्रकार सज्जन पुरुष सभी जगहों पर नहीं मिलते हैं।\n\n2. झूठ बोलना, उतावलापन दिखाना, दुस्साहस करना, छल-कपट करना, मूर्खतापूर्ण कार्य करना, लोभ करना, अपवित्रता और निर्दयता - ये सभी स्त्रियों के स्वाभाविक दोष हैं। चाणक्य उपर्युक्त दोषों को स्त्रियों का स्वाभाविक गुण मानते हैं। हालाँकि वर्तमान दौर की शिक्षित स्त्रियों में इन दोषों का होना सही नहीं कहा जा सकता है।\n\n3. भोजन के लिए अच्छे पदार्थों का उपलब्ध होना, उन्हें पचाने की शक्ति का होना, सुंदर स्त्री के साथ संसर्ग के लिए कामशक्ति का होना, प्रचुर धन के साथ-साथ धन देने की इच्छा होना। ये सभी सुख मनुष्य को बहुत कठिनता से प्राप्त होते हैं।\n\n4. चाणक्य कहते हैं कि जिस व्यक्ति का पुत्र उसके नियंत्रण में रहता है, जिसकी पत्नी आज्ञा के अनुसार आचरण करती है और जो व्यक्ति अपने कमाए धन से पूरी तरह संतुष्ट रहता है। ऐसे मनुष्य के लिए यह संसार ही स्वर्ग के समान है।\n\n5. चाणक्य का मानना है कि वही गृहस्थी सुखी है, जिसकी संतान उनकी आज्ञा का पालन करती है। पिता का भी कर्त्तव्य है कि वह पुत्रों का पालन-पोषण अच्छी तरह से करे। इसी प्रकार ऐसे व्यक्ति को मित्र नहीं कहा जा सकता है, जिस पर विश्वास नहीं किया जा सके और ऐसी पत्नी व्यर्थ है जिससे किसी प्रकार का सुख प्राप्त न हो।\n\n6. जो मित्र आपके सामने चिकनी-चुपड़ी बातें करता हो और पीठ पीछे आपके कार्य को बिगाड़ देता हो, उसे त्याग देने में ही भलाई है। चाणक्य कहते हैं कि वह उस बर्त्तन के समान है, जिसके ऊपर के हिस्से में दूध लगा है परंतु अंदर विष भरा हुआ होता है।\n\n7. चाणक्य कहते हैं कि जो व्यक्ति अच्छा मित्र नहीं है उस पर तो विश्वास नहीं करना चाहिए, परंतु इसके साथ ही अच्छे मित्र के संबंध में भी पूरा विश्वास नहीं करना चाहिए, क्योंकि यदि वह नाराज हो गया तो आपके सारे भेद खोल सकता है। अत: सावधानी अत्यंत आवश्यक है।\n\n8. चाणक्य का मानना है कि व्यक्ति को कभी अपने मन का भेद नहीं खोलना चाहिए। उसे जो भी कार्य करना है, उसे अपने मन में रखे और पूरी तन्मयता के साथ समय आने पर उसे पूरा करना चाहिए।\n\n9. चाणक्य का कहना है कि मूर्खता के समान यौवन भी दुखदायी होता है क्योंकि जवानी में व्यक्ति कामवासना के आवेग में कोई भी मूर्खतापूर्ण कार्य कर सकता है। परंतु इनसे भी अधिक कष्टदायक है दूसरों पर आश्रित रहना।\n\n10. चाणक्य कहते हैं कि बचपन में संतान को जैसी शिक्षा दी जाती है, उनका विकास उसी प्रकार होता है। इसलिए माता-पिता का कर्तव्य है कि वे उन्हें ऐसे मार्ग पर चलाएँ, जिससे उनमें उत्तम चरित्र का विकास हो क्योंकि गुणी व्यक्तियों से ही कुल की शोभा बढ़ती है।\n\n11. वे माता-पिता अपने बच्चों के लिए शत्रु के समान हैं, जिन्होंने बच्चों को ‍अच्छी शिक्षा नहीं दी। क्योंकि अनपढ़ बालक का विद्वानों के समूह में उसी प्रकार अपमान होता है जैसे हंसों के झुंड में बगुले की स्थिति होती है। शिक्षा विहीन मनुष्य बिना पूँछ के जानवर जैसा होता है, इसलिए माता-पिता का कर्तव्य है कि वे बच्चों को ऐसी शिक्षा दें जिससे वे समाज को सुशोभित करें।\n\n12. चाणक्य कहते हैं कि अधिक लाड़ प्यार करने से बच्चों में अनेक दोष उत्पन्न हो जाते हैं। इसलिए यदि वे कोई गलत काम करते हैं तो उसे नजरअंदाज करके लाड़-प्यार करना उचित नहीं है। बच्चे को डाँटना भी आवश्यक है।\n\n13. शिक्षा और अध्ययन की महत्ता बताते हुए चाणक्य कहते हैं कि मनुष्य का जन्म बहुत सौभाग्य से मिलता है, इसलिए हमें अपने अधिकाधिक समय का वे‍दादि शास्त्रों के अध्ययन में तथा दान जैसे अच्छे कार्यों में ही सदुपयोग करना चाहिए।\n\n14. जिस प्रकार पत्नी के वियोग का दुख, अपने भाई-बंधुओं से प्राप्त अपमान का दुख असहनीय होता है, उसी प्रकार कर्ज से दबा व्यक्ति भी हर समय दुखी रहता है। दुष्ट राजा की सेवा में रहने वाला नौकर भी दुखी रहता है। निर्धनता का अभिशाप भी मनुष्य कभी नहीं भुला पाता। इनसे व्यक्ति की आत्मा अंदर ही अंदर जलती रहती है।\n\n15. चाणक्य के अनुसार नदी के किनारे स्थित वृक्षों का जीवन अनिश्चित होता है, क्योंकि नदियाँ बाढ़ के समय अपने किनारे के पेड़ों को उजाड़ देती हैं। इसी प्रकार दूसरे के घरों में रहने वाली स्त्री भी किसी समय पतन के मार्ग पर जा सकती है। इसी तरह जिस राजा के पास अच्छी सलाह देने वाले मंत्री नहीं होते, वह भी बहुत समय तक सुरक्षित नहीं रह सकता। इसमें जरा भी संदेह नहीं करना चाहिए।\n\n16. चाणक्य कहते हैं कि जिस तरह वेश्या धन के समाप्त होने पर पुरुष से मुँह मोड़ लेती है। उसी तरह जब राजा शक्तिहीन हो जाता है तो प्रजा उसका साथ छोड़ देती है। इसी प्रकार वृक्षों पर रहने वाले पक्षी भी तभी तक किसी वृक्ष पर बसेरा रखते हैं, जब तक वहाँ से उन्हें फल प्राप्त होते रहते हैं। अतिथि का जब पूरा स्वागत-सत्कार कर दिया जाता है तो वह भी उस घर को छोड़ देता है।\n\n1७. बुरे चरित्र वाले, अकारण दूसरों को हानि पहुँचाने वाले तथा अशुद्ध स्थान पर रहने वाले व्यक्ति के साथ जो पुरुष मित्रता करता है, वह शीघ्र ही नष्ट हो जाता है। आचार्य चाणक्य का कहना है मनुष्य को कुसंगति से बचना चाहिए। वे कहते हैं कि मनुष्य की भलाई इसी में है कि वह जितनी जल्दी हो सके, दुष्ट व्यक्ति का साथ छोड़ दे।\n\n1८. चाणक्य कहते हैं कि मित्रता, बराबरी वाले व्यक्तियों में ही करना ठीक रहता है। सरकारी नौकरी सर्वोत्तम होती है और अच्छे व्यापार के लिए व्यवहारकुशल होना आवश्यक है। इसी तरह सुंदर व सुशील स्त्री घर में ही शोभा देती है।\n\nचाणक्य एक जंगल में झोपड़ी बनाकर रहते थे। वहां अनेक लोग उनसे परामर्श और ज्ञान प्राप्त करने के लिए आते थे। जिस जंगल में वह रहते थे, वह पत्थरों और कंटीली झाडि़यों से भरा था। चूंकि उस समय प्राय: नंगे पैर रहने का ही चलन था, इसलिए उनके निवास तक पहुंचने में लोगों को अनेक कष्टों का सामना करना पड़ता था। वहां पहुंचते-पहुंचते लोगों के पांव लहूलुहान हो जाते थे।\n\nएक दिन कुछ लोग उस मार्ग से बेहद परेशानियों का सामना कर चाणक्य तक पहुंचे। एक व्यक्ति उनसे निवेदन करते हुए बोला, ‘आपके पास पहुंचने में हम लोगों को बहुत कष्ट हुआ। आप महाराज से कहकर यहां की जमीन को चमड़े से ढकवाने की व्यवस्था करा दें। इससे लोगों को आराम होगा।’ उसकी बात सुनकर चाणक्य मुस्कराते हुए बोले, ‘महाशय, केवल यहीं चमड़ा बिछाने से समस्या हल नहीं होगी। कंटीले व पथरीले पथ तो इस विश्व में अनगिनत हैं। ऐसे में पूरे विश्व में चमड़ा बिछवाना तो असंभव है। हां, यदि आप लोग चमड़े द्वारा अपने पैरों को सुरक्षित कर लें तो अवश्य ही पथरीले पथ व कंटीली झाडि़यों के प्रकोप से बच सकते हैं।’ वह व्यक्ति सिर झुकाकर बोला, ‘हां गुरुजी, मैं अब ऐसा ही करूंगा।’\n\nइसके बाद चाणक्य बोले, ‘देखो, मेरी इस बात के पीछे भी गहरा सार है। दूसरों को सुधारने के बजाय खुद को सुधारो। इससे तुम अपने कार्य में विजय अवश्य हासिल कर लोगे। दुनिया को नसीहत देने वाला कुछ नहीं कर पाता जबकि उसका स्वयं पालन करने वाला कामयाबी की बुलंदियों तक पहुंच जाता है।’ इस बात से सभी सहमत हो गए\n\nपाटलिपुत्र के अमात्य आचार्य चाणक्य बहुत विद्वान न्यायप्रिय होने के साथ एक सीधे सादे ईमानदार सज्जन व्यक्ति भी थे। वे इतने बड़े साम्राज्य के महामंत्री होने के बावजूद छप्पर से ढकी कुटिया में रहते थे। एक आम आदमी की तरह उनका रहन-सहन था। एक बार यूनान का राजदूत उनसे मिलने राज दरबार में पहुंचा राजनीति और कूटनय में दक्ष चाणक्य की चर्चा सुनकर राजदूत मंत्रमुग्ध हो गया। राजदूत ने शाम को चाणक्य से मिलने का समय मांगा।\n\nआचार्य ने कहा-आप रात को मेरे घर आ सकते हैं। राजदूत चाणक्य के व्यवहार से प्रसन्न हुआ। शाम को जब वह राजमहल परिसर में ’आमात्य निवास‘ के बारे में पूछने लगा। राज प्रहरी ने बताया- आचार्य चाणक्य तो नगर के बाहर रहते हैं। राजदूत ने सोचा शायद महामंत्री का नगर के बाहर सरोवर पर बना सुंदर महल होगा। राजदूत नगर के बाहर पहूंचा। एक नागरिक से पूछा कि चाणक्य कहा रहते हैं। एक कुटिया की ओर इशारा करते हुए नागरिक ने कहा-देखिए, वह सामने महामंत्री की कुटिया है। राजदूत आश्चर्य चकित रह गया। उसने कुटिया में पहुंचकर चाणक्य के पांव छुए और शिकायत की-आप जैसा चतुर महामंत्री एक कुटिया में रहता है। चाणक्य ने कहा-अगर मैं जनता की कड़ी मेहनत और पसीने की कमाई से बने महलों से रहूंगा तो मेरे देश के नागरिक को कुटिया भी नसीब नहीं होगी। चाणक्य की ईमानदारी पर यूनान का राजदूत नतमस्तक हो गया।\n\n\n", "id": "494121", "title": "चाणक्यनीति"}
{"url": "https://hi.wikipedia.org/wiki?curid=494143", "text": "सैम हिग्गिनबॉटम कृषि, प्रौद्योगिकी एवं विज्ञान संस्थान\n\n'सैम हिगिनबॉटम कृषि, प्रौद्योगिकी एवं विज्ञान संस्थान (Sam Higginbottom Institute of Agriculture, Technology and Science) भारत में उत्तर प्रदेश राज्य के इलाहाबाद नगर में एक प्रमुख विश्वविद्यालय है। यह दक्षिण एशिया के सबसे पुराने संस्थानों में से एक है। इसकी स्थापना १९१० में डॉ॰ सैम हिगिनबौटम द्वारा की गई थी। इसको पहले इलाहाबाद कृषि संस्थान कहा जाता था। \n\nformula_1* जालस्थल\n", "id": "494143", "title": "सैम हिग्गिनबॉटम कृषि, प्रौद्योगिकी एवं विज्ञान संस्थान"}
{"url": "https://hi.wikipedia.org/wiki?curid=494151", "text": "इन्नोसेंस ऑफ़ मुस्लिम्स\n\n\" इन्नोसेंस ऑफ़ मुस्लिम्स \" २०१२ में बने गयी एक इस्लाम विरोधी फिल्म है। पूरे इस्लामी दुनिया में इस कि तीखी प्रतिक्रिया हुई, लीबिया में गुस्साए लोगों ने अमेरिकी दूतावास पर हमला कर दिया। मिस्र, पाकिस्तान, भारत, सउदी अरब, बंगलादेश, इंडोनेशिया, मलेशिया, तुर्की, सूडान, अफगानिस्तान, इराक, ऑस्ट्रेलिया, फ्रांस, कनाडा, जर्मनी, अमेरिका समेत सम्पूर्ण विश्व में इसके विरोध में प्रदर्शन हुए। इस फिल्म कि निंदा ईसाई समाज ने भी की है।\n", "id": "494151", "title": "इन्नोसेंस ऑफ़ मुस्लिम्स"}
{"url": "https://hi.wikipedia.org/wiki?curid=494194", "text": "रैमी\n\nरैमी (Rammie) रीआ, या रिहा, या चीनी घास एक प्रकार का पौधा है जो अर्टीकेसी (Urticaceae) कुल के बोमेरिया जीनस (Boehmeria Genera) के बोमेरिया निवीया (Boehmeria nivea) के नाम से ज्ञात है। इसके पत्ते नीचे की ओर हिम के समान सफेद होते हैं। पहले यह 'बोमेरिया टिनेसिसिमा' (tenacissima) कहा जाता था जो उष्ण देशों में उपजता था। इसके पत्ते पतले और नीचे ऊपर दोनों ओर हरे होते थे। इन दोनों ही रूपों के लिए भारत में रीआ (असम में रिहा) नाम प्रचलित है।\n\nबोमेरिया निवीया झाड़ीदार वर्षानुवर्षी पौधा (herbaceous perennial) होता है। इसकी लम्बाई १ मीटर से ढ़ाई मीटर तक होती है। यह पूर्वी एशिया का देशज है। इसके पत्ते आकार में दंशरोम (Nettle) के पत्तों जैसे होते हैं। पत्तों के पृष्ठ पर मृदुरोम होते हैं, जो चाँदी जैसे चमकते हैं। इसके फूल छोटे एवं हरित भूरे रंग के होते हैं। यह चीन, फारमोसा, जापान और फिलीपीन में अनेक वर्षों से उगाया जा रहा है। अब तो संसार के प्राय: समस्त उष्ण देशों में यह उगाया जाता है। अमरीका में भी इसके उगाने की चेष्टाएँ हुई हैं। बीज से, या कलम से, या जड़ों के विभाजन से पौधा उगाया जाता है। यह तीन से आठ फुट तक ऊँचा होता है। प्रति वर्ष इसकी दो से लेकर चार फसलें तक उपजती हैं। सामान्यत: प्रति एकड़ चार टन के लगभग पैदावार होती है किंतु विशेष ध्यान देने पर इसे और अधिक बढ़ाया जा सकता है।\n\nहरे पौधे में लगभग २.५ प्रतिशत रेशा रहता है। पौधे के पक जाने पर डंठलों को काट लेते हैं और पत्ते तथा टहनियों को तोड़ देने के बाद फीते की भाँति रेशे की परतें निकालते हैं। इन फीतों में रेशे के अतिरिक्त छाल और चिपकनेवाला पदार्थ (गोंद) रहता है। चीन में पौधों को सुखाने के पहले ही छाल और गोंद जितना निकल सकता है, निकाल लेते हैं। रेशों के सूख जाने पर उसे चीनी घास कहते हैं।\n\nयह रेशा अन्य वानस्पतिक रेशों की अपेक्षा अधिक मजबूत होता है और चमक में रेशम को भी मात करता है। इसकी चमक मर्सरीकृत सूत जैसी होती है अर्थात् कृत्रिम रेशम से कुछ घटकर। यह रेशा वायु से प्रभावित नहीं होता, इसपर रंग भी सरलता से चढ़ जाता है और जल से प्राय: अप्रभावित ही रहता है। इसके रेशे विभिन्न लंबाइयों के, कभी कभी १२ इंच तक के, होते हैं। ऐसे रेशों से अच्छा सूत बनाना कुछ कठिन होता है।\n\nपौधों से रेशे निकालने के बाद उनका गोंद अलग किया जाता है। इसके लिए रेशों को उष्ण दाहक सोडा, या इसी प्रकार के किसी अन्य रासायनिक विलयन में डुबोकर कुछ समय के लिए छोड़ देते हैं। इससे गोंद निकल जाता है। फिर उसे भली भाँति धोकर क्षार, या रासायनिक पदार्थों को निकाल लेते हैं। पानी निकालने के लिए जलकर्षक (hydro extractor) का उपयोग करते हैं। पानी निकल जाने पर रेशे को सुखाते हैं, फिर बेलन में लपेटकर कोमल बनाते, सँवारते, पूनी बनाते, गीली कताई करते, धागे को दोहराते और ऐसे बने धागे को आँच दिखाकर अतिरिक्त रोमों को जला डालते हैं।\n\nरैमी रेशा गैस मैंटल, कागज, रस्सियों, जालों, अंतर्वस्त्रों, किरमिच और इसी प्रकार के अन्य पदार्थों के निर्माण में प्रयुक्त होता है। यदि पर्याप्त मात्रा में उपलब्ध हो, तो इसके अन्यान्य उपयोगों का भी विकास किया जा सकता है, पर रेशों की कमी के कारण इसकी उपयोगिता अभी सीमित ही है।\n\n", "id": "494194", "title": "रैमी"}
{"url": "https://hi.wikipedia.org/wiki?curid=494207", "text": "अग्रसेन की बावली\n\nअग्रसेन की बावली, एक संरक्षित पुरातात्विक स्थल हैं जो नई दिल्ली में कनॉट प्लेस के पास स्थित है।इस बावली में सीढ़ीनुमा कुएं में करीब 105 सीढ़ीयां हैं। 14वीं शताब्दी में महाराजा अग्रसेन ने इसे बनाया था। सन 2012 में भारतीय डाक अग्रसेन की बावली पर डाक टिकट जारी किया गया। भारतीय पुरातत्व सर्वेक्षण (एएसआई) और अवशेष अधिनियम 1958 के तहत भारत सरकार द्वारा संरक्षित हैं। इस बावली का निर्माण लाल बलुए पत्थर से हुआ है। अनगढ़ तथा गढ़े हुए पत्थर से निर्मित यह दिल्ली की बेहतरीन बावलियों में से एक है।</ref> \n\nक़रीब 60 मीटर लंबी और 15 मीटर ऊंची इस बावली के बारे में विश्वास है कि महाभारत काल में इसका निर्माण कराया गया था। बाद में अग्रवाल समाज ने इस बावली का जीर्णोद्धार कराया। यह दिल्ली की उन गिनी चुनी बावलियों में से एक है, जो अभी भी अच्छी स्थिति में हैं। जंतर मंतर के निकट, हेली रोड पर यह बावली मौजूद है। यहाँ पर नई दिल्ली और पुरानी दिल्ली के लोग कभी तैराकी सीखने के लिए आते थे।\n\nबावली की स्थापत्य शैली उत्तरकालीन तुग़लक़ तथा लोदी काल (13वी-16वी ईस्वी) से मेल खाती है। लाल बलुए पत्थर से बनी इस बावली की वास्तु संबंधी विशेषताएँ तुग़लक़ और लोदी काल की तरफ़ संकेत कर रहे हैं, लेकिन परंपरा के अनुसार इसे अग्रहरि एवं अग्रवाल समाज के पूर्वज अग्रसेन ने बनवाया था। इमारत की मुख्य विशेषता है कि यह उत्तर से दक्षिण दिशा में 60 मीटर लम्बी तथा भूतल पर 15 मीटर चौड़ी है। पश्चिम की ओर तीन प्रवेश द्वार युक्त एक मस्जिद है। यह एक ठोस ऊँचे चबूतरे पर किनारों की भूमिगत दालानों से युक्त है। इसके स्थापत्य में ‘व्हेल मछली की पीठ के समान’ छत, ‘चैत्य आकृति’ की नक़्क़ाशी युक्त चार खम्बों का संयुक्त स्तम्भ, चाप स्कन्ध में प्रयुक्त पदक अलंकरण इसको विशिष्टता प्रदान करता है।\n\n\n", "id": "494207", "title": "अग्रसेन की बावली"}
{"url": "https://hi.wikipedia.org/wiki?curid=494245", "text": "एफडीआई\n\nखुदरा कारोबार में प्रत्यक्ष विदेशी निवेश यानी एफडीआई को लेकर इन दिनों देश में बहस का दौर जारी है। इससे ग्राहकों, स्थानीय खुदरा कारोबारियों और खुदरा कारोबार के वैश्विक दिग्गजों के हित जुड़े हों तो बहस होना स्वाभाविक ही है। पिछले कई साल से इस पर बातचीत जारी है लेकिन 14 सितंबर 2012 को केंद्र सरकार ने भारत में इसे मंजूरी दे दी है। एफडीआई से जहां उपभोक्ताओं को तो फायदा होता ही है, वहीं बुनियादी ढांचे और अर्थव्यवस्था को भी लाभ मिलता है। देश में दूरसंचार, वाहन और बीमा क्षेत्र में एफडीआई की वजह से आई कामयाबी को हम देख ही चुके हैं। इन क्षेत्रों में बड़े पैमाने पर हुए निवेश की वजह से ग्राहकों को बेहतर सेवाएं और उत्पाद नसीब हुए हैं।\n\nमनमोहन सिंह की सरकार ने देश में विदेशी निवेश में बढ़ावा देते हुए मल्टी ब्रांड रिटेल क्षेत्र 51 फीसदी विदेश निवेश को मंजूरी दे दी। वहीं एकल ब्रांड में सौ फीसदी विदेशी निवेश को मंजूरी दे दी गई। हालांकि केंद्र सरकार ने विदेशी कंपनियों को राज्यों में प्रवेश देने का फैसला राज्य सरकारों पर छोड़ दिया है। इसके अलावा सीसीईए की बैठक में देसी एयरलाइंस कंपनियों में 49 फीसद की एफडीआई को मंजूरी दे दी गई है। विनिवेश की गाड़ी को आगे बढ़ाते हुए मंत्रिमंडल ने चार सरकारी कंपनियों में विनिवेश को हरी झंडी दे दी है। एमएमटीसी और ऑयल इंडिया में दस फीसदी, हिंदुस्तान कॉपर में 9। 59 फीसदी और नाल्को में 12। 5 फीसदी विनिवेश हो सकेगा। साथ ही सरकार ने ब्रॉडकास्ट मीडिया क्षेत्र में एफडीआई की सीमा बढ़ाकर 74 फीसदी कर दिया है।\n\nभारत में खुदरा क्षेत्र में विदेशी निवेश को लेकर विशेषज्ञ पहले ही चेतावनी देते रहे हैं। रविवार के स्तंभकार जे के कर के अनुसार भारत में वर्तमान खुदरा व्यवसाय 29। 50 लाख करोड़ रुपयों का है, जो देश के सकल घरेलू उत्पाद का करीब 33 प्रतिशत है। अब यदि यह हिस्सा विदेशी धन्ना सेठों के हाथ चला गया तो जितना पैसा मुनाफे के रूप में विदेश चला जाएगा, उससे देश में आयात-निर्यात का संतुलन बिगड़ना तय है। भारत में छोटे और मंझौले खुदरा दुकानों की संख्या 1 करोड़ 20 लाख के आसपास है। इन दुकानों में करीब 4 करोड़ लोगों को रोजगार मिलता है। ऐसे में सवाल पूछने का मन होता है कि अगर इन 4 करोड़ लोगों के बजाये 4 या 5 धन्ना कंपनियों को रोजगार दे दिया जाएगा तो क्या इससे देश का भला होगा ? भारत में अगर एक बार इन महाकाय कंपनियों को खुदरा के क्षेत्र में प्रवेश दे दिया गया तो ये कंपनियां दिखा देंगी कि लूट पर टिकी हुई अमानवीय व्यापार की परिभाषा क्या होती है ! इन दुकानों के सस्ते माल और तरह-तरह के लुभावने स्कीम के कारण भारतीय दुकानों को अपना बोरिया-बिस्तर समेटना पड़ जाएगा। जब इन कंपनियों का एकाधिकार कायम हो जाएगा, उसके बाद ये अपने असली रूप को सामने लाएंगी।\n\nANKIT== बाहरी कडियाँ==\n\n", "id": "494245", "title": "एफडीआई"}
{"url": "https://hi.wikipedia.org/wiki?curid=494256", "text": "अरहई झील\n\nअरहई या अर झील () दक्षिण-पश्चिमी चीन के युन्नान प्रांत में स्थित एक पहाड़ी झील है।\n\nअरहई के नाम का मतलब 'कान (के आकार का) समुद्र' होता है क्योंकि यहाँ के निवासियों को यह इसी आकार की प्रतीत होती थी। ध्यान दें कि 'हई' का मतलब 'झील' होता है (उदाहरण: चिंगहई झील) इसलिए औपचारिक रूप से इसे 'अरहई' या 'अर झील' कहा जाता है न कि 'अरहई झील'। पुराने ज़माने में इस झील को येयूज़े झील और कुनमिंग झील भी बुलाया जाता था।\n\nअर झील का क्षेत्रफल २५० वर्ग किमी है। इसका विस्तार उत्तर-दक्षिण दिशा में ४० किमी और पूर्व-पश्चिम दिशा में ८ किमी है। दिआंची झील के बाद यह चीन की दूसरी सबसे बड़ी पहाड़ी झील है। अर झील चांगशान की पहाड़ी शृंखला और दाली शहर से लगती है। इस झील में उत्तर से मिजू नदी और मीत्सी नदी और पूर्व से बोलोऊ नदी पानी लाती हैं। दक्षिण से यान्गबी नदी इस से पानी ले जाती है और आगे जाकर लान्तसांग नदी से मिलती है (जिसका नाम आगे चलकर मीकांग नदी है)। दाली शहर भी इसी झील के किनारे स्थित है।\n\nअरहई स्थानीय बइ लोगों के लिए खाने का स्रोत है और वे अपने मछली पकड़ने के दिचास्प तरीके के लिए जाने जाते हैं। यह बड़े पक्षियों को मछली पकड़ना सिखाते हैं। इनकी गर्दनों में एक छल्ली डाली जाती है जो उन्हें आसानी से सांस तो लेने देती है लेकिन उन्हें मछली निग़लने नहीं देती। नानझाओ राज्य के ज़माने में यह झील एक शाही हिरण उद्यान का हिस्सा हुआ करती थी।\n\n", "id": "494256", "title": "अरहई झील"}
{"url": "https://hi.wikipedia.org/wiki?curid=494265", "text": "नानझाओ राज्य\n\nनानझाओ राज्य () ६५३ ईसवी से ९०२ ईसवी तक चलना वाला एक राज्य था जिसका विस्तार आधुनिक दक्षिणी चीन और दक्षिण पूर्वी एशिया पर था। यदि संगठित रूप से देखा जाए तो यह राज्य ७३७ ईसवी में स्थापित हुआ। हालांकि इसमें कई जातियाँ रहती थी, इनमें सबसे प्रमुख बइ लोग थे, इसलिए इसे कभी-कभी बइ लोगों का राज्य भी समझा जाता है, हालांकि इस राज्य का सर्वोच्च सामाजिक तबका नोसू भाषा बोलता था, जो आधुनिक यी लोग बोलते हैं। इस राज्य की शुरुआत अरहई झील के किनारे हुई और इसका शहरी क्षेत्र और राजधानी आधुनिक युन्नान प्रान्त के दाली शहर के पास स्थित था।\n\n", "id": "494265", "title": "नानझाओ राज्य"}
{"url": "https://hi.wikipedia.org/wiki?curid=494290", "text": "पॉलीगोनेसी\n\nपॉलीगोनेसी (Polygonaceae) द्विबीजपत्रीय वर्ग का एक जीववैज्ञानिक कुल है, जिसमें लगभग ४० वंश (genera) और लगभग ७५० जातियाँ पाई जाती हैं। इसकी १०९ जातियाँ भारत में मिलती हैं। अधिकांशतः ये पौधे प्राक (herb) किस्म के हाते हैं, पर कुछ लतर के रूप के भी पाए जाते हैं।\n\nपत्तियाँ सरल, पूरी और एकांतर (alternate) होती हैं। अनुपर्ण (stipule) विशेष प्रकार का होता है, जो तने के चारों ओर खोखली नली बनाता है और एक पर्वसंधि (node) से लेकर दूसरी पर्वसंधि कुछ ऊँचाई तक घेरे रहता है। इसे नाल चोली अनुपर्ण कहते हैं और यह इस कुल की विशेषता है। पुष्पगुच्छ असीमाक्षी (racemoss) होता है तथा फूल द्विलिंगी और नियमित (regular) होते हैं। कभी-कभी अनियमित भी होते हैं। परिदलपुंज (perianth) दो चक्करों (whorls) में, तीन बाहर और तीन अंदर या एक चक्कर में पाँच, होते हैं। पुमंग (androecium) भी तीन और तीन के दो चक्करों में, या पाँच से आठ तक एक ही चक्कर में, होता है। जायांग (gynaeceum) की संख्या तीन होती है, जो युक्तांडपी (syncarpous) होते हैं। ओवरी या अंडाशय सुपीरियर (superior) होता है। फल छोटा तिकोना होता है। \n\nइस कुल के मुख्य वंशों को तीन उपकुलों में भी बाँटा जाता है। ये उपकुल हैं,\n\n", "id": "494290", "title": "पॉलीगोनेसी"}
{"url": "https://hi.wikipedia.org/wiki?curid=494302", "text": "रे\n\nरे के कई अर्थ हो सकते हैं:\n\nरे एक बंगाल व पड़ोसी क्षेत्रों में मिलने वाला पारिवारिक नाम भी है:\n\nअंग्रेज़ीभाषी क्षेत्रों में रे एक व्यक्तिगत नाम होता है:\n\nकई भारतीय भाषाओं में रे एक सम्बोधन या आश्चर्य ज़ाहिर करने वाला शब्द होता है:\n", "id": "494302", "title": "रे"}
{"url": "https://hi.wikipedia.org/wiki?curid=494317", "text": "ठर्रा\n\nठर्रा उत्तर भारत और पाकिस्तान में गन्ने या गेंहू से बनने वाली एक देसी शराब है जो अक्सर ग़ैर-क़ानूनी ढंग से बिना किसी पंजीकरण या अन्य प्रकार की सरकारी अनुमति के बनाई जाती है। अनौपचारिक रूप से ठर्रे को 'कच्ची शराब' और 'कुत्ता मार' जैसे नामों से भी बुलाया जाता है और आम तौर पर इसकी गंध कषाय (अप्रिय) और स्वाद कड़वा या मुंह जलाने वाला होता है। तकनीकी रूप से गन्ने के रस से बनी शराब को रम कहा जाता है इसलिए ज़्यादातर ठर्रा भी एक प्रकार की रम ही होता है।\n\nक्योंकि यह शराब बिना सरकारी नियंत्रण के छुपकर बनाई जाती है इसलिए इसका सेवन करने वालों को इसकी स्वच्छता और शुद्धता का कोई ज्ञान नहीं होता। यदि इसमें शराब से मिलते-जुलते मेथानोल जैसे ज़हरीले द्रव मौजूद हों तो यह पीने वाले को अँधा कर सकती है या जानलेवा भी हो सकती है। कम ख़तरनाक अशुद्धियों से समय के साथ-साथ यह पीने वालों का यकृत (जिगर या लिवर) भी ख़राब कर सकती है।\n\n", "id": "494317", "title": "ठर्रा"}
{"url": "https://hi.wikipedia.org/wiki?curid=494335", "text": "रेडियल वेग\n\nरेडियल वेग या त्रिज्या वेग () किसी वस्तु के उस वेग को कहते हैं जो सीधा किसी दर्शक की तरफ़ या उस से उल्टी तरफ़ हो। अगर दर्शक कहीं स्थित हो और वस्तु हिल रही हो तो रेडियल वेग उस वस्तु के पूर्ण वेग का केवल वह हिस्सा है जो उस वस्तु को दर्शक के पास ला रहा है या उस से दूर ले जा रहा है। इसमें से उस वेग का भाग हटा दिया जाता है तो वस्तु को दर्शक के दाई या बाई ओर ले जा रहा हो। खगोलशास्त्र में अक्सर किसी खगोलीय वस्तु के रेडियल वेग का अनुमान स्पेक्ट्रोस्कोपी द्वारा वर्णक्रम (स्पेक्ट्रम) का अध्ययन करके लगाया जाता है। डॉप्लर प्रभाव के कारण दूर जाती वस्तुओं का वर्णक्रम में अधिक लालिमा आ जाती है जबकि पास आती वस्तुओं के वर्णक्रम में अधिक नीलिमा आ जाती है। दूरबीन द्वारा खगोलीय अध्ययन करके भी रेडियल वेग का बिना वर्णक्रम का प्रयोग करे भी अंदाज़ा लगाया जा सकता है।\n\n", "id": "494335", "title": "रेडियल वेग"}
{"url": "https://hi.wikipedia.org/wiki?curid=494339", "text": "विशेष चाल\n\nखगोलशास्त्र में विशेष चाल () हमारे सौर मंडल के द्रव्यमान केंद्र से देखे गए किसी तारे के स्थान में समय के साथ-साथ हुए कोण (ऐंगल) में परिवर्तन को कहते हैं। इसका माप आर्कसैकिंड प्रति वर्ष () में किया जाता है - aik डिग्री कोण में ३,६०० आर्कसैकिंड होते हैं। यदि सौर मंडल के द्रव्यमान केंद्र पर कोई दर्शक स्थित हो तो उसके लिए तारे का दाएँ-बाएँ hilna 'विशेष चाल' कहलाएगा जबकि तारे का उसके पास आना या उस से दूर जाना रेडियल वेग कहलाएगा। ध्यान दें कि विशेष चाल वास्तव में केवल तारे की चाल पर निर्भर नहीं है क्योंकि हमारा सौर मंडल स्वयं भी ब्रह्माण्ड के दिक् (स्पेस) में चल रहा है। अन्य शब्दों में कहा जा सकता है कि अगर हम तारे के दूर या पास होने को अलग छोड़ दें तो उसकी विशेष चाल खगोलीय गोले पर देखी गए उसके स्थान-परिवर्तन का माप है।\n\n", "id": "494339", "title": "विशेष चाल"}
{"url": "https://hi.wikipedia.org/wiki?curid=494357", "text": "अमेरिकी युद्ध स्मारक\n\nअमेरिकी युद्ध स्मारक (), अधिक औपचारिक रूप से नेवल मौन्युमेन्ट ऐट जिब्राल्टर (, हिन्दी: जिब्राल्टर में नौसेना स्मारक), ब्रिटिश प्रवासी शासित प्रदेश जिब्राल्टर की लाइन वॉल सड़क पर स्थित\nएक युद्ध स्मारक है। प्रथम विश्व युद्ध स्मारक अमेरिकन बैटल मौन्युमेन्ट्स कमीशन (अमेरिकी युद्ध स्मारक आयोग) के लिए वर्ष 1933 में बनाया गया था तथा इसके फैलाव में शहर की प्रमुख दीवार लाइन वॉल कर्टेन का एक हिस्सा भी आता है। इसका निर्माण महान लड़ाई के दौरान संयुक्त राज्य अमेरिका और यूनाइटेड किंगडम की नौसेनाओं के जिब्राल्टर के समीप बनाए गए सफ़ल गठबंधन के स्मरण के लिए किया गया था। स्मारक का उद्घाटन 1937 में हुआ था। इकसठ वर्ष पश्चात, नवम्बर 1998 में स्मारक एक और अनावरण समारोह का स्थान था जिसमें मित्रपक्ष राष्ट्रों के उत्तरी अफ़्रीका पर किए गए आक्रमण (ऑपरेशन टॉर्च) के स्मरण में यहाँ एक कांस्य पट्टिका स्थापित की गई थी। यह अनावरण समारोह उस सप्ताह के अंत के अंत में हुए विभिन्न आयोजनों में से एक था जिनके अतिथियों में यूनाइटेड किंगडम और संयुक्त राज्य अमेरिका के गणमान्य व्यक्ति शामिल थे।\n\nअमेरिकी युद्ध स्मारक (\"दाईं ओर चित्रित\") प्रथम विश्व युद्ध का एक नौसेना स्मारक है जो औबेरियन प्रायद्वीप के दक्षिणी हिस्से में स्थित ब्रिटिश प्रवासी शासित प्रदेश जिब्राल्टर की लाइन वॉल सड़क के अंत के नजदीक में स्थित है। यह अधिक औपचारिक तौर पर नेवल मौन्युमेन्ट ऐट जिब्राल्टर (जिब्राल्टर में नौसेना स्मारक) के शीर्षक से जाना जाता है। यह स्मारक लाइन वॉल कर्टेन में निगमित किया गया था। स्मारक का निर्माण फ़्रांसीसी मूल के यूनीवर्सिटी ऑफ़ पेनसिलवेनिया के प्रोफेसर व वास्तुकार पॉल फिलिपे क्रेट (1876 – 1945) ने किया था। क्रेट (\"बायीं ओर चित्रित\") ने स्मारक का डिजाइन अमेरिकन बैटल मौन्युमेन्ट्स कमीशन (अमेरिकी युद्ध स्मारक आयोग) की तरफ से तैयार किया था और इस स्मारक का निर्माण 1933 में पूरा हुआ था। स्मारक की मेहराब पर स्थापित शिलालेख वर्णित करती है कि इसका निर्माण सयुंक्त राज्य अमरीका ने अमेरिकी और ब्रिटिश नौसेनाओं की विश्व युद्ध के दौरान जिब्राल्टर के पड़ोस में हासिल की गईं उपलब्धियों और साहचर्य के स्मरण में करवाया था।\n\n7 अक्टूबर 1937 को अमेरिकन बैटल मौन्युमेन्ट्स कमीशन ने इस स्मारक को समर्पित किया था। उस दिन रियर एडमिरल आर्थर फिलिप फेयरफील्ड (1877 – 1946) ने जनरल जॉन जोसेफ \"ब्लैक जैक\" पर्शिंग (1860 – 1948) की तरफ़ से उद्घाटन भाषण दिया था। अन्य वक्ताओं में जिब्राल्टर के राज्यपाल जनरल सर चार्ल्स हैरिंगटन (1940 – 1872) भी शामिल थे। समर्पण समारोह में अन्य सैन्य अधिकारियों सहित, विदेशी कौंसल और अमेरिकी व ब्रिटिश सैनिकों ने भाग लिया था। स्मारक के अनावरण के दौरान दोनों राष्ट्रों, संयुक्त राज्य अमेरिका और यूनाइटेड किंगडम, के राष्ट्रीय गानों का बैंड द्वारा प्रतिपादन हुआ था।\n", "id": "494357", "title": "अमेरिकी युद्ध स्मारक"}
{"url": "https://hi.wikipedia.org/wiki?curid=494359", "text": "महाद्वीपीय यूरोप\n\nमहाद्वीपीय यूरोप यूरोप की मुख्यभूमि को कहते हैं जिसमें द्वीपीय देश सम्मिलित नहीं किये जाते हैं। सबसे आम परिभाषा में इसमें साइप्रस, आयरलैंड, आइसलैंड, माल्टा तथा युनाइटेड किंगडम और उसके अधीशासित क्षेत्र सम्मिलित नहीं होते हैं। लगभग सभी परिभाषाओं में पूर्व की प्राकृतिक हदों को शामिल किया जाता है, जैसे यूराल पर्वत शृंखला, यूराल नदी, कैस्पियन सागर और कॉकॅसस पर्वत शृंखला।", "id": "494359", "title": "महाद्वीपीय यूरोप"}
{"url": "https://hi.wikipedia.org/wiki?curid=494394", "text": "नज़ीर अहमद देहलवी\n\nनज़ीर अहमद देहलवी (१८३०-१९१२), जिन्हें औमतौर पर डिप्टी नज़ीर अहमद () बुलाया जाता था, १९वीं सदी के एक विख्यात भारतीय उर्दू-लेखक, विद्वान और सामाजिक व धार्मिक सुधारक थे। उनकी लिखी कुछ उपन्यास-शैली की किताबें, जैसे कि 'मिरात-उल-उरूस' और 'बिनात-उल-नाश' और बच्चों के लिए लिखी पुस्तकें, जैसे कि 'क़िस्से-कहानियाँ' और 'ज़ालिम भेड़िया', आज तक उत्तर भारत व पाकिस्तान में पढ़ी जाती हैं।\n\nडिप्टी अहमद का जन्म १८३० में हुआ। वे एक मौलवियों के परिवार से थे और उनके पिता उत्तर प्रदेश के ज़िले बिजनौर में अरबी तथा फ़ारसी पढ़ाया करते थे। १८४२ में उनके पिता उन्हें दिल्ली के औरंगाबादी मस्जिद में कार्यरत अब्द उल-ख़ालिक़​ नामक मौलवी के पास पढ़ाने के लिए ले आये। १८४७ में डिप्टी अहमद ने दिल्ली कॉलेज में दाख़िला लिया और वहाँ १८५४ तक पढ़े। उन्होंने उर्दू को अपना अध्ययन-विषय चुना और बाद में अपने चुनाव का कारण समझाते हुए उन्होंने कहा कि 'मेरे पिता को मेरा भिखारी बनकर मर जाना मंज़ूर था लेकिन मेरा अंग्रेज़ी पढ़ना नहीं'। इस दौरान उन्होंने चेष्टा करके अपने पुराने गुरु अब्द उल-ख़ालिक़ की पोती से अपना विवाह भी करवा लिया।\n\nकॉलेज से उत्तीर्ण होने के बाद उन्होंने अरबी भाषा पढ़ाना शुरू किया। १८५४ में उन्होंने ब्रिटिश-संचालित भारत सरकार में नौकरी ले ली और १८५६ में कानपुर के जन-शिक्षा विभाग में स्कूलों के डिप्टी-इन्स्पेक्टर बन गए। १८५७ के अंत में उन्हें इलाहबाद में भी इसी डिप्टी-इन्स्पेक्टर का पद मिला। उन्होंने भारतीय दण्ड संहिता का उर्दू में इतना बढ़िया अनुवाद किया कि उन्हें कर विभाग में डिप्टी कलेक्टर की हैसियत पर ले लिया गया। वे उस समय 'पश्चिमोत्तर प्रान्त' के नाम से बुलाये जाने वाले राज्य में तैनात हुए, जिसे बाद में 'उत्तर प्रदेश' का नाम दिया गया। यहीं उनका नाम 'डिप्टी नज़ीर अहमद' पड़ गया।\n\n१८७७ में उन्होंने हैदराबाद के निजाम की सरकार में एक प्रशासनिक पद ले लिया जहाँ वे १८८४ तक रहे। १८८४ में निजाम के दरबारियों की आपसी राजनीति में वह फँस गए और उन्हें इस्तीफ़ा देना पड़ा। वे दिल्ली वापस आ गए और १९१२ में दिल के दौरे से देहांत होने तक वहीं रहे।\n\n\n", "id": "494394", "title": "नज़ीर अहमद देहलवी"}
{"url": "https://hi.wikipedia.org/wiki?curid=494429", "text": "पद्म (गणित)\n\nपद्म- एक एस आई उपसर्ग है, इकाइयों के आगे लगकर जिसका अर्थ 10 होता है। इसका चिह्न प (P) होता है।\n\n", "id": "494429", "title": "पद्म (गणित)"}
{"url": "https://hi.wikipedia.org/wiki?curid=494433", "text": "मिरात-उल-उरूस\n\nमिरात उल-उरूस (, अर्थ: दुल्हन का आइना) नज़ीर अहमद देहलवी द्वारा लिखा गया और सन् १८६९ में प्रकाशित हुआ एक उर्दू उपन्यास है। यह उपन्यास भारतीय और मुस्लिम समाज में महिला शिक्षा को बढ़ावा देने वाले कुछ तत्वों के लिए प्रसिद्ध है और इससे प्रेरित होकर हिन्दी, पंजाबी, कश्मीरी और भारतीय उपमहाद्वीप की अन्य भाषाओं में भी इस विषय पर आधारित उपन्यास लिखे गए। छपने के २० वर्षों के अन्दर-अन्दर इस किताब की १ लाख से अधिक प्रतियाँ बिक चुकी थीं। यह अक्सर उर्दू भाषा का पहला उपन्यास माना जाता है।\n\nयह कहानी दिल्ली की दो मुस्लिम बहनों - अकबरी और असग़री - पर आधारित है। उपन्यास का पहला भाग अकबरी की दास्तान बताता है जिसने अमीरी और आराम में जन्म लिया। उसे आलसी और कम पढ़ा-लिखा बताया गया है। जब वह विवाह के बाद अपने पति के घर जाती है तो अपने नासमझी और बुरे बर्ताव से उसपर तरह-तरह के दुख पड़ते हैं। उपन्यास के दुसरे भाग में असग़री की कहानी है जो सदाचारी, मेहनती और अधिक शिक्षित है। उसे बेकार की गपशप से घृणा है और वह अपने मोहल्ले की प्यारी है। जब उसकी शादी होती है तो उसके जीवन में भी कई कठिन बदलाव आते हैं लेकिन अपनी मेहनत, अच्छे स्वभाव और शिक्षित व्यवहार से वह अपने पति के परिवार और अपने नए मोहल्ले के लोगों में प्रेमपूर्वक बस जाती है। कहानी में इन दोनों स्त्रियों के जीवन को तरह-तरह के उतार-चढ़ाव से गुज़रते हुए दिखाया गया है।\n\n१८७३ में नज़ीर अहमद ने इस उपन्यास की दूसरी कढ़ी 'बनात उल-नाश' ( अर्थ: अर्थी की बेटियाँ, जो अरबी भाषा में सप्तर्षि तारामंडल का नाम है) के नाम से प्रकाशित की। इसमें असग़री को अपने मोहल्ले में एक कन्या-पाठशाला चलते हुए दिखाया गया है।\n\nपाकिस्तान टेलिविज़न ने 'मिरात उल-उरूस' ही के नाम का एक धारावाहिक बनाया जिसमें आरिफ़ा सिद्दीक़ी ने असग़री का पात्र अदा किया।\n\n", "id": "494433", "title": "मिरात-उल-उरूस"}
{"url": "https://hi.wikipedia.org/wiki?curid=494445", "text": "जासूसी दुनिया\n\nजासूसी दुनिया () इब्न-ए-साफ़ी द्वारा लिखित उर्दू के जासूसी उपन्यासों की एक शृंखला है। इसका पहला उपन्यास, 'दिलेर मुजरिम', मार्च १९५२ में प्रकाशित हुआ और यह विक्टर गन () द्वारा लिखित 'आयरनसाइड्ज़ लोन हैंड​' () नामक अंग्रेज़ी उपन्यास द्वारा प्रेरित था। लेकिन इसमें इब्न-ए-साफ़ी ने दो मुख्य पात्रों की स्वयं कृति करी जो पाठकों को बहुत भाए - कर्नल फ़रीदी और कप्तान हमीद। कुल मिलकर इस शृंखला में उन्होंने १२५ उपन्यास लिखे।\n\nजासूसी दुनिया शृंखला के उपन्यास अपने दिलचस्प खलनायकों के लिए जाने जाते थे, मसलन सिंग हई, जो एक चीनी खलनायक था। उसे 'जोंक' के नाम से भी बुलाया जाता था क्योंकि वह अपने प्रतिद्वंदी का गला दबोचकर उसकी सांस रोकने में माहिर था। उसका बदन बहुत लचकीला था - अगर उसपर गोली चलाई जाए तो चलने वाले का हाथ देखकर वह गोली का मार्ग भांप लेता था और अपना शरीर हिलाकर गोली से बच जाता था। स्त्रियाँ उसकी बड़ी कमजोरी थीं और वह हमेशा किसी नई स्त्री से शारीरिक सम्बन्ध बनाने की ताक में रहता था।\n\n", "id": "494445", "title": "जासूसी दुनिया"}
{"url": "https://hi.wikipedia.org/wiki?curid=494453", "text": "सहस्रिमान\n\nसहस्रिमान (मिलिमीटर) मापन इकाई है। यह मान का हजारवां भाग होता है। इसलिए इसमें महत्ता का क्रम के अनुसार हजारवां भाग का सहस्रि लगाता है।\n\nइसमें मान मूल SI इकाई है।\n", "id": "494453", "title": "सहस्रिमान"}
{"url": "https://hi.wikipedia.org/wiki?curid=494457", "text": "डेविड ह्यूम\n\nडेविड ह्यूम (१७११-१७७६) आधुनिक काल के विश्वविख्यात दार्शनिक थे। वे स्काटलैंड (एडिनबरा) के निवासी थे। आपके मुख्य ग्रंथ हैं - 'मानव प्रज्ञा की एक परीक्षा' (An Enquiry Concerning Human Understanding) और 'नैतिक सिद्धांतों की एक परीक्षा' (An Enquiry Concerning the Principles of Morals)\n\nह्यूम का दर्शन अनुभव की पृष्ठभूमि में परमोत्कृष्ट है। आपके अनुसार यह अनुभव (impression) और एकमात्र अनुभव ही है जो वास्तविक है। अनुभव के अतिरिक्त कोई भी ज्ञान सर्वोपरि नहीं है। बुद्धि से किसी भी ज्ञान का आविर्भाव नहीं होता। बुद्धि के सहारे मनुष्य अनुभव से प्राप्त विषयों का मिश्रण (संश्लेषण) एवं विच्छेदन (विश्लेषण) करता है। इस बुद्धि से नए ज्ञान की वृद्धि नहीं होती।\n\nप्रत्यक्षानुभूत वस्तुओं में संबंध होते हैं, जो तीन प्रकार के हैं - सादृश्य सन्निकर्ष (साहचर्य या सामीप्य) तथा कारणता। समानता के आधार पर एक वस्तु से दूसरी का स्मरण होना, निकटता के कारण घोड़े से घुड़सवार की याद आना और सूर्य को प्रकाश का कारण समझना, इन विभिन्न संबंधों के उदाहरण हैं।\n\nउपर्युक्त तीन संबंधों में कारणता संबंध ने दार्शनिकों का ध्यान अधिक आकृष्ट किया। 'कारणता' के संबंध में ह्यूम का विचार है कि 'कारणता' का आरोप करना व्यर्थ है। कारण और कार्य का संबंध वास्तविक नहीं है। बाह्य जगत् में हम दो घटनाओं को साथ घटते देखते हैं। ऐसा सदैव होने की अनुभूति के आधार पर हम एक को कार्य और दूसरे को कारण समझ लेते हैं। सूर्य के चमकने से प्रकाश की सदैव प्राप्ति है, अवश्य; परंतु इससे एक को कारण और दूसरे को कार्य कैसे कहा जा सकता है? वास्तव में दोनों के मध्य किसी भी 'कारण संबंध' का अनुभव नहीं होता। इसीलिए ह्यूम के मतानुसार कार्य पूर्णतया कारण से भिन्न है और उन्हें एक को दूसरे में सन्निहित समझना मूर्खता है। 'प्रकृति समरूपता' और 'कारणता' का उद्भव मनोवैज्ञानिक पृष्ठभूमि से होता है। दूसरे शब्दों में यों कहें कि इनका भावपक्ष ही प्रधान है, विषयपक्ष नहीं।\n\n'कारणता' के सदृश ही द्रव्य (Substance) में आस्था रखना भ्रमपूर्ण है। किसी भी वस्तु में विभिन्न गुणों के अतिरिक्त और कुछ भी नहीं है। 'ये गुण किसी 'आश्रय' (Support) में हैं,' ऐसा समझना उचित नहीं। इस प्रकार के 'आश्रय' का ज्ञान अनुभव के परे है। किसी वस्तु से एक एक कर यदि अन्यान्य गुणों को हटाया जाए तो अंत में शून्यता ही शेष रहती है। अत: द्रव्य का अस्तित्व दंतकथा मात्र है। इस प्रकार ह्यूम के विचार में 'कारणता' के समान ही द्रव्य में विश्वास का हेतु आत्मगत अभ्यास है, जिसे भ्रमवश विषयगत बनाया जाता है।\n\nभौतिक द्रव्य की भाँति ही ह्यूम मानसिक द्रव्य को भी नहीं मानते। उनके अनुसार आत्मा या मन अनुभवों के एकीकरण के अलावा और कुछ नहीं है। मन एक रंगमंच मात्र ही है जहाँ भाव, विचार, अनुभव इत्यादि मानसिक व्यवस्थाएँ नृत्य करती दिखाई देती हैं; परंतु वह मन भी स्वत: अनुभव से परे रहता है। इन मानसिक विचारों का 'आश्रय' मन या आत्मा है, इसकी पुष्टि अनुभव से कतई नहीं होती।\n\nधर्म के संबंध में ह्यूम की धारणा है कि इसकी उत्पत्ति मनुष्य की आध्यात्मिक पृष्ठभूमि से नहीं बल्कि भौतिक परिवेश से होती है। इसका आधार संवेदना है, भावना नहीं। मानवस्वभाव धर्म का उत्प्रेरक अवश्य है, पर वह स्वभाव बुद्धि पर आधारित नहीं है, अनुभव से पोषित है। इस स्वभाव का संचालन मानसिक चिंतन से नहीं होता, भय और शारीरिक सुख से नियंत्रित होता है। यह आशा और उत्सुकता ही है जो अदृश्य शक्ति में आस्था उत्पन्न करती है और उससे भविष्य में मंगल होने की कामना को जन्म देती है।\n\nधर्म की धारणा के समान ही ह्यूम ने अनुभवागोचर ईश्वर का भी खंडन किया। प्राकृत वस्तुओं को देखकर उनके कारण की जिज्ञासा स्वाभाविक है। परंतु संसार को कार्य मानकर उसका कारण ईश्वर को मान लेना अनुभव के परे है। वास्तव में कार्यकारण-भाव तथा उसके द्वारा ईश्वर में आस्था का बोध स्वाभाविक नहीं है। निश्चय ही जो अनुभव से परे है उसे न हम जान सकते हैं और न सिद्ध ही कर सकते हैं। यह सही है कि ह्यूम ने ईश्वर के अस्तित्व में अविश्वास नहीं किया, परंतु वे अंत तक कहते रहे कि उसका ज्ञान संभव नहीं है। इस प्रकार ह्यूम ने दर्शन के क्षेत्र में अपने को समीचीन संशयवादी सिद्ध किया।\n\n\n", "id": "494457", "title": "डेविड ह्यूम"}
