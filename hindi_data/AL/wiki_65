{"url": "https://hi.wikipedia.org/wiki?curid=484986", "text": "सेंट जेम्स स्ट्रीट\n\nसेंट जेम्स स्ट्रीट () एक एतिहासिक सड़क है जो वेल्स की काउंटी मॉनमाउथशायर के मॉनमाउथ नगर के केंद्र में स्थित है। मानचित्रकार जॉन स्पीड के वर्ष 1610 में बनाए गए मानचित्र में सेंट जेम्स स्ट्रीट को मध्यकालीन शहर को घेरने वाली दीवारों के अंदर व्हाइटक्रॉस स्ट्रीट के एक हिस्से के रूप में दर्शाया है। निकट समय के मानचित्रों में इस सड़क को सेंट जेम्स स्क्वायर के दक्षिण-पश्चिम से आम्सहाउस स्ट्रीट तक दिखाया जाता है। लेखक विलियम मेलर वॉरलो के 1899 में किए गए अध्ययन व स्पीड के मानचित्र से पता चलता है कि कैसे व्हाइटक्रॉस स्ट्रीट को उसका यह नाम इसे एक सफ़ेद क्रोस मिला था जो कि भविष्य के सेंट जेम्स स्क्वायर पर स्थापित किया गया था। 2010 में यह सड़क मध्यपाषाण काल की कलाकृतियों की खोज का स्थल थी, जिससे यह सिद्ध होता है कि मॉनमाउथ शहर में बसावट मध्यपाषाण के समय से ही थी। सेंट जेम्स स्ट्रीट पर अनेक सूचीबद्ध इमारतें हैं।\n\nचौदहवीं शताब्दी तक मॉनमाउथ शहर की सड़क योजना का एक हिस्सा पूरा किया जा चुका था। सेंट जेम्स स्ट्रीट 1300 के आसपास बनीं शहर की दीवारों और गढ़ के अंदर मौजूद है। इसे जॉन स्पीड के 1610 में बनाए गए मचित्र में दर्शाया गया है। हालांकि नक्शे में इसे सेंट जेम्स स्ट्रीट के नाम से नहीं दिखाया गया है। बल्कि 1899 में लेखक विलियम मेलर वॉरलो के अनुसार व्हाइटक्रॉस स्ट्रीट का विस्तार वीयरहेड स्ट्रीट तक था। केवल सेंट जेम्स स्ट्रीट ही नहीं बल्कि आम्सहाउस स्ट्रीट भी व्हाइटक्रॉस स्ट्रीट का ही हिस्सा थी। सड़क को सेंट जेम्स स्ट्रीट शीर्षक उसे हाल ही के वर्षों में मिला है। इसके अलावा वॉरलो का मानना था कि व्हाइटक्रॉस स्ट्रीट का नाम एक सफ़ेद क्रोस से व्युत्पन्न हुआ है जो डिस्पेंसरी के निकट भविष्य के सेंट जेम्स स्क्वायर पर स्थापित किया गया था। जॉन स्पीड के 1610 के नक्शे का निरीक्षण करने पर ईस्ट गेट (डिक्सटन गेट) के निकट एक क्रोस के चिह्न के बारे में पता चलता है, जो कि सेंट जेम्स स्क्वायर के अपेक्षित स्थान पर है।\n\nवर्ष 2010 में सेंट जेम्स स्क्वायर में पुरातात्विक रूप से एक एतिहासिक व महत्वपूर्ण खोज हुई थी। असल में सेंट जेम्स स्क्वायर और वेयाब्रिज स्ट्रीट में मुख्य गैस की लाइन बदलने का कार्य चल रहा था। इस कार्य में हुई खुदाई के दौरान मध्यपाषाण काल के पत्थर के औजार मिले थे। यह विरूपण साक्ष्य यह सिद्ध करते है कि मॉनमाउथ शहर में मध्यपाषाण युग की बस्तियाँ थीं।\n\n", "id": "484986", "title": "सेंट जेम्स स्ट्रीट"}
{"url": "https://hi.wikipedia.org/wiki?curid=484992", "text": "बेलूड़ मठ\n\nबेलूड़ मठ भारत के पश्चिम बंगाल में हुगली नदी के पश्चिमी तट पर बेलूड़ में स्थित है। यह रामकृष्ण मिशन और रामकृष्ण मठ का मुख्यालय है। इस मठ की वास्तु में हिन्दू, इसाई तथा इस्लामी तत्वों का सम्मिश्रण है जो धर्मो की एकता का प्रतीक है। इसकी स्थापना १८९७ में स्वामी विवेकानन्द ने की थी।\n\n", "id": "484992", "title": "बेलूड़ मठ"}
{"url": "https://hi.wikipedia.org/wiki?curid=485016", "text": "द वॉकिंग डेड\n\nद वॉकिंग डेड () एक अमेरिकी अंतर्भासी समय के बाद की टेलिविज़न शृंखला है। शृंखला का सर्जन फ्रैंक डराबोंट ने किया है। रॉबर्ट कर्कमॅन, टोनी मूर और चार्ली एड्लार्ड निर्मित कॉमिक बुक शृंखला \"द वॉकिंग डेड\" पर आधारित है।\n\nशृंखला में एंड्रयू लिंकन शेरिफ डिप्टी रिक ग्राइम्स का किरदार निभाते हैं। रिक अचेतन अवस्था (कोमा) से उठने के पश्चात पाता है कि दुनिया पर \"वॉकरस्\" का प्रभुत्व है। ये वॉकरस् जॉर्ज ए॰ रोज़मेरी की हॉरर फ़िल्मों के ज़ोंबीयों से मेल खाते हैं। उठने के पश्चात रिक अपने परिवार और अन्य जीवित बचे लोगों को खोजने में लग जाता है।\n\n\"द वॉकिंग डेड\" का अमेरिका में प्रीमियर अक्टूबर 31, 2010 को केबल टेलिविज़न चैनल ए॰एम॰सी॰ पर हुआ था। प्रथम सत्र को मिली सफ़लता के पश्चात चैनल ने शृंखला को इसके दूसरे सत्र के लिए नवीकृत करा जिसमें 13 प्रकरण थे तथा इसका प्रीमियर अक्टूबर 16, 2011 को हुआ। दूसरे सत्र के खत्म होने से दो प्रकरण पहले ए॰एम॰सी॰ ने घोषणा करी कि शृंखला तीसरे सत्र के लिए वापस आएगी। \n\nशृंखला को आलोचकों द्वारा अच्छी तरह प्राप्त किया गया है तथा इसने कई पुरुस्कारों के नामांकन भी प्राप्त किए हैं जिनमें राइटर्स गिल्ड ऑफ अमेरिका अवार्ड और गोल्डन ग्लोब पुरस्कार में सर्वश्रेष्ठ टेलिविज़न शृंखला ड्रामा (बेस्ट टेलिविज़न सीरीज़ ड्रामा) भी शामिल हैं। शृंखला ने मजबूत नीलसन रेटिंग भी प्राप्त की हैं तथा केबल शृंखलाओं के लिए विभिन्न रिकॉर्ड भी तोड़े हैं। इनमें से ही एक रिकॉर्ड दूसरे सत्र के अंतिम प्रकरण ने बनाया जिसको 9 मिलियन दर्शकों ने देखा था जो इतिहास में सबसे अधिक देखे जाने वाला मूलभूत केबल ड्रामा प्रसारण बन गया।\n\n", "id": "485016", "title": "द वॉकिंग डेड"}
{"url": "https://hi.wikipedia.org/wiki?curid=485021", "text": "डॉनकी कोंग कंट्री (एनिमेटेड श्रृंखला)\n\nडॉनकी कोंग कंट्री (फ्रेंच: La Planète de Donkey Kong, अंग्रेजी: Donkey Kong Country, जापानी: ドンキーコング) फ्रेंच/कनाडा एनिमेटेड शृंखला एक ही नाम के लोकप्रिय वीडियो खेल मताधिकार पर आधारित है।\n\n", "id": "485021", "title": "डॉनकी कोंग कंट्री (एनिमेटेड श्रृंखला)"}
{"url": "https://hi.wikipedia.org/wiki?curid=485031", "text": "स्वामी ब्रह्मानन्द\n\nस्वामी ब्रह्मानन्द (21 जनवरी 1863 - 10 अप्रैल 1922) रामकृष्ण मिशन के प्रथम संघाध्यक्ष थे। उनका पूर्वाश्रम नाम 'राखाल चन्द्र घोष' था। रामकृष्ण परमहंस ने उन्हें मानस-पुत्र के रूप में ग्रहण किया। भक्त मंडली में वे 'राजा महाराज' के नाम से जाने जाते हैं।\n\nस्वामी ब्रह्मानन्द का जन्म 21 जनवरी,1863 को कोलकाता के निकट स्थित शिकरा नामक ग्राम में हुआ। उनका पूर्व नाम था राखालचन्द्र घोष। पिता आनन्द मोहन घोष के वे बड़े बेटे थे। किशोर उम्र में ही उनका विवाह करवा दिया गया था।\n\nबारह वर्ष की उम्र में उच्चशिक्षा के लिए वे कोलकाता आये। यहीँ पर उनकी मित्रता नरेन्द्रनाथ से हुआ।\nप्रेमघनविग्रह श्रीरामकृष्ण के आकर्षण से उनका आगमन दक्षिणेश्वर में हुआ था।श्रीरामकृष्ण ने राखाल को अपना मानस पुत्र के रूप में ग्रहण किये थे।\n\n\n\n\n", "id": "485031", "title": "स्वामी ब्रह्मानन्द"}
{"url": "https://hi.wikipedia.org/wiki?curid=485054", "text": "स्वामी सारदानन्द\n\nस्वामी सारदानन्द (23 दिसम्वर,1865 -19 अगष्ट, 1927) रामकृष्ण परमहंस के संन्यासी शिष्यों में से एक थे। उनका पूर्वाश्रम का नाम शरतचन्द्र चक्रबर्ती था। रामकृष्ण मिशन की स्थापना के बाद वे इसके प्रथम संपादक बने और मृत्यु तक इस पद पर बने रहे। श्रीमाँ शारदा देवी के रहने के लिए उन्होंने कोलकाता में उद्वोधन भवन का निर्माण करवाया और बांग्ला पत्रिका उद्बोधन का प्रकाशन किया। सारदानन्दने श्रीरामकृष्ण लीलाप्रसंग नामक विख्यात पुस्तक की रचना की।\n\nस्वामी सारदानन्द ने रामकृष्ण की प्रामाणिक जीवनी ग्रंथ \"श्रीरामकृष्ण लीलाप्रसंग\" की रचना की।\nपाँच खंडों में रचित यह ग्रंथ रामकृष्ण की जीवनीयोँ में सर्वश्रेष्ठ हैँ। इसके अतिरिक्त वे 'भारत में शक्तिपूजा' और 'गीतातत्व' नामक दो पुस्तक भी लिखे।\n\n\n", "id": "485054", "title": "स्वामी सारदानन्द"}
{"url": "https://hi.wikipedia.org/wiki?curid=485063", "text": "शपथपत्र\n\nकिसी व्यक्ति या उसके उपर निर्भर व्यक्ति द्वारा लिखित रूप में स्वेछापूर्वक की गयी किसी तथ्यात्मक घोषणा को शपथपत्र (affidavit / हलफनामा) कहते हैं। यह घोषणा या शपथ किसी ऐसे व्यक्ति के सम्मुख की जाती है जो विधि द्वारा अधिकृत हो (जैसे नोटरी या शपथ कमिशनर आदि).\n\n", "id": "485063", "title": "शपथपत्र"}
{"url": "https://hi.wikipedia.org/wiki?curid=485064", "text": "स्वामी अद्भूतानन्द\n\nस्वामी अद्भूतानन्द (? - 28 अप्रेल,1920) श्रीरामकृष्ण के संन्यासी शिष्योँ में से एक हैँ। उनका संन्यास पूर्व नाम था राखतुराम। बिहार के छपरा जिले में उनका जन्म हुआ। रामकृष्ण भक्त मंडली में वे लाटू महाराज के नाम से परिचित हैँ।\n\nअद्भूतानन्द का जन्म बिहार के छपरा जिला में एक गरीव परिवार में हुआ। पाँच वर्ष की उम्र में अपने मातापिता के देहान्त के बाद वे अनाथ हो गये। कर्म संस्थान के लिए वे कोलकाता पहुँचे और रामकृष्ण के गृही भक्त रामचन्द्र दत्त के परिवार में नौकर के रूप मैँ काम करने लगे।\n\nलाठू अपने मालिक रामचन्द्र के साथ 1880 में पहली बार दक्षिणेश्वर आए। इसके बाद वे श्रीरामकृष्ण के सेवक बन गये। श्रीरामकृष्ण के निकट आनेबाले संन्यासी शिष्योँ में लाटू प्रथम थे।\n\nश्रीरामकृष्ण के गले की बीमारी होने के बाद उन्हें श्यामपुकुर और वाद में काशीपुर लाया गया। लाटू अपने गुरु की सेवा के साथ साथ साधना में लगे रहते थे।\n\nश्रीरामकृष्ण के मृत्यु के बाद वे शारदा देवी के साथ तीर्थ दर्शन करने चले गये। कोलकाता लोटने के बाद वे संन्यास ग्रहण किये और वराहनगर मठ में रहने लगे। 1895 ई. में वे भुवनेश्वर और पुरी भ्रमण करने गये।\nस्वामी विवेकानन्द के देहांत के बाद वे बलराम मंदिर में 1912 तक रहें।\n\nलाटू महाराज ने अपना अंतिम जीवन काशी में व्यतीत किया। 28 अप्रैल 1920 में उनका देहांत हुआ।\n\n978-0-916356-59-0.\n\nरामकृष्ण मिशन छपरा की वेवसाइट\n", "id": "485064", "title": "स्वामी अद्भूतानन्द"}
{"url": "https://hi.wikipedia.org/wiki?curid=485065", "text": "शपथ-भंग\n\nन्यायिक प्रक्रिया से सम्बधित मामलों में जानबूझकर झूठी शपथ लेना शपथभंग या मिथ्या शपथ (Perjury या forswearing) कहलाता है। यह मिथ्या शपथ मौखिक या लिखित हो सकती है। किन्तु यदि झूठ ऐसे मुद्दे पर हो जो कानूनी परिणाम को प्रभावित नहीं करता तो वह 'मिथ्या शपथ' की श्रेणी में नहीं आता। उदाहरण के लिये कोई अपनी उम्र के बारे में मिथ्या वक्तव्य दे और सम्बन्धित मुकद्दमें का परिणाम इस उम्र से किसी भी प्रकार प्रभावित नहीं होता तो यह झूठ 'मिथ्या शपथ' नहीं है।\n\nशपथभंग एक गम्भीर अपराध माना जाता है क्योंकि यह न्यायालयों की शक्ति का हरण करने की क्षमता रखता है जिससे अन्याय होने का डर है। \n\n\n", "id": "485065", "title": "शपथ-भंग"}
{"url": "https://hi.wikipedia.org/wiki?curid=485074", "text": "एजिंकोर्ट स्क्वायर\n\nएजिंकोर्ट स्क्वायर () वेल्स की काउंटी मॉनमाउथशायर के मॉनमाउथ नगर में स्थित शायर हॉल के सामने का एक खुला इलाका है। क्षेत्र सदियों से सार्वजनिक कार्यों और बाजारों के लिए इस्तेमाल किया गया है। भूतकाल में स्थान का क्षेत्रफल वर्तमान की तुलना में अधिक विशाल था। स्थानीय प्रकाशक चार्ल्स हीथ के अनुसार स्थान का पहले नाम मार्केट प्लेस था व उन्नीसवीं शताब्दी के शुरूआती भाग में इसको इसका निवर्तमान नाम मिला। विभिन्न स्रोत इस तथ्य पर बटे हुए हैं कि आखिर किस वर्ष में स्थान का नाम एजिंकोर्ट स्क्वायर पड़ा। स्क्वायर में शायर हॉल की मेहराबों के नीचे शुक्रवार और शनिवार के दिन बाजार लगता है। हर महीने के दूसरे बुधवार को इसी जगह किसानों का बाजार लगता है और वर्ष में कभी-कभी शिल्प बाजार भी यहाँ लगता है।\n\nमध्यकालीन बाजार स्थल मॉनमाउथ किले के बैले से विकसित किया गया था और मूल रूप से वर्तमान स्क्वायर की तुलना में अधिक विशाल स्थान को घेरे हुए था। शायर हॉल के 1724 में बनने से पहले व उसके बाद भी स्क्वायर नगर के बाजार लगाने का स्थल था। स्थानीय प्रकाशक चार्ल्स हीथ के अनुसार 1804 में यह स्थान मार्केट प्लेस के नाम से जाना जाता था। \n\nउन्नीसवीं शताब्दी के शुरूआती भाग में मार्केट प्लेस का नाम एजिंकोर्ट स्क्वायर कर दिया गया। स्क्वायर को अपना यह नाम मॉनमाउथ शहर में पैदा हुए हेनरी पंचम की फ़्रांस पर एजिंकोर्ट की लड़ाई में हुई जीत के पुण्यस्मरण के उपलक्ष्य में मिला। ऐसा करने के पीछे स्थानीय पर्यटन को बढ़ावा देने का उद्देश्य भी था जो \"वेया टूर\" के विकास के माध्यम से समृद्ध हो चुका था। विभिन्न स्रोत इस मत पर बटे हुए हैं कि स्थान का नाम कब बदला गया था। कुछ स्रोत का मानना है कि नया नाम 1817 में मिला था, मतलब वॉटरलू की लड़ाई और नेपोलियन बोनापार्ट की हार के पश्चात या वर्ष 1830 में।\n\nएजिंकोर्ट स्क्वायर में शायर हॉल की मेहराबों के नीचे शुक्रवार और शनिवार के दिन बाजार लगता है। हर महीने के दूसरे बुधवार को इसी जगह किसानों का बाजार लगता है और वर्ष में कभी-कभी शिल्प बाजार भी यहाँ लगता है। 1982 से 2008 के बीच मॉनमाउथ महोत्सव यहीं पर आयोजित होता था। 2008 से आयोजन स्थल बदल के ब्लॅस्टियम स्ट्रीट पर स्थित पुराने पशु बाजार पर स्थान्तरित कर दिया था।\n", "id": "485074", "title": "एजिंकोर्ट स्क्वायर"}
{"url": "https://hi.wikipedia.org/wiki?curid=485086", "text": "द लॉर्ड ऑफ द रिंग्स: द टू टावर्स\n\nद लॉर्ड ऑफ द रिंग्स: द टू टावर्स () २००२ में बनी फंतासी फ़िल्म है जिसका निर्देशन पिटर जैक्सन ने किया है और यह जे. आर. आर. टोल्किन के उपन्यास \"द फेलोशिप ऑफ द रिंग\" पर आधारित है। यह २००१ की फिल्म के लिए अगली कड़ी है, ।\n\n\n\n", "id": "485086", "title": "द लॉर्ड ऑफ द रिंग्स: द टू टावर्स"}
{"url": "https://hi.wikipedia.org/wiki?curid=485132", "text": "मुश्ताक़ अहमद यूसुफ़ी\n\nमुश्ताक़ अहमद यूसुफ़ी उर्दू के प्रसिद्ध व्यंग्यकार है जिनकी व्यंग्य की कई पुस्तकें और सभाएँ हुई हैं। राजस्थान में १९२३ में जन्में और बाक़ी कि ज़िन्दगी करांची में गुज़ारी।\n", "id": "485132", "title": "मुश्ताक़ अहमद यूसुफ़ी"}
{"url": "https://hi.wikipedia.org/wiki?curid=485140", "text": "ज़िम्बाब्वेई सांसदों का २०१२ में ऍचआइवी-सतर्कता अभियान\n\nकुछ समय पूर्व ऍचआइवी/ एड्स के प्रति अपने राष्ट्र के युवकों तथा अन्य वर्गों में सतर्कता लाने के लिए ज़िम्बाब्वे की दो मुख्या पार्टियों के ६० से अधिक सांसदों ने अपना ऍचआइवी परीक्षण करवाया जून २०१२ में करवाया। कुछ ने तो ख़तना करवाने के लिए हामी भर दी है।\n\nज़िम्बाब्वे में जन-सतर्कता के कारण ऍचआइवी-प्रभावित आबादी का प्रतिशत १४ है, जो हालाँकि विश्व स्तर पर अधिक है, परन्तु राष्ट्रीय स्तर पर २००३ से काफ़ी कम हुआ है, जब वह २३ प्रतिशत थी।\n\nप्रधान मंत्री मोर्गन त्स्वन्गिर्रै की पार्टी से जुड़े सांसद ब्लेसिंग चेबुन्दो के मुताबिक़ जो ऍचआइवी/ एड्स का यह अभियान अपने आप में बेमिसाल है और इसका उद्देश यह है कि ऍचआइवी-पीड़ित व्यक्तियों के प्रति भेदभाव का मुक़ाबला किया जा सके।\n", "id": "485140", "title": "ज़िम्बाब्वेई सांसदों का २०१२ में ऍचआइवी-सतर्कता अभियान"}
{"url": "https://hi.wikipedia.org/wiki?curid=485145", "text": "लाला हनुमन्त सहाय\n\nलाला हनुमन्त सहाय एक भारतीय क्रान्तिकारी थे। वे 1907 में सूफी अम्बा प्रसाद के नेतृत्व में बनी भारत माता सोसायटी के सक्रिय सदस्य थे। चाँदनी चौक दिल्ली में अंग्रेज वायसराय लार्ड हार्डिंग पर बम फेंकने के षड्यन्त्र में उन्हें भी सह-अभियुक्त बनाया गया। न्यायालय ने उन्हें आजीवन कालेपानी की सजा दी जो बाद में अपील किये जाने पर सात वर्ष के कठोर कारावास में बदल दी गयी। वे जाति के कायस्थ थे जिसके कारण सभी लोग उन्हें \"लाला जी\" कहकर सम्बोधित करते थे। उन्हें अन्तिम बार चाँदनी चौक, दिल्ली की एक सुनसान कोठरी में एक अंग्रेज लेखक आर० वी० स्मिथ ने 1965 की सर्दियों में देखा था।\n\nलाला हनुमन्त सहाय चाँदनी चौक दिल्ली में विदेशी माल के थोक व्यापारी थे। किन्तु जैसे ही वे अपने बाल सखा लाला हरदयाल के पुन: सम्पर्क में आये उनका रुझान भारतीय स्वतन्त्रता संग्राम की ओर दिन-प्रतिदिन बढ़ता ही गया उन्होंने चैलपुरी मोहल्ले में स्थित अपनी हवेली में राष्ट्रीय विद्यालय खोल दिया और उसमें मास्टर अमीर चन्द को मुख्य अध्यापक नियुक्त कर दिया। उनकी हवेली का यह विद्यालय व उसके पुस्तकालय का वाचनालय रास बिहारी बोस, मास्टर अवध बिहारी और बसन्त कुमार विश्वास सरीखे अनेकों क्रान्तिकारियों का अड्डा बन गया। लालाजी 1907 में सूफी अम्बा प्रसाद के नेतृत्व में बनी भारत माता सोसायटी के सक्रिय सदस्य हो गये। दिसम्बर 1912 में ब्रिटिश भारत के वायसराय लार्ड हार्डिंग ने कलकत्ता को छोडकर जब दिल्ली में राजधानी बनाने का निश्चय किया ठीक उसी समय रास बिहारी बोस ने उसे जान से मारने की योजना आनन-फानन में बना डाली।\n\nअंग्रेज लेखक स्मिथ को सन् 1965 में दिये गये एक इण्टरवियू में लालाजी ने स्वयं बतलाया था - \"वायसराय की सवारी निकालने के लिये दिल्ली में शानदार इन्तजाम किये गये थे। चाँदनी चौक की मुख्य सड़क के दोनों ओर कुर्सियाँ लगायी गयी थीं जिनके टिकट ब्लैक मार्केट में 50 रुपये से लेकर 300 रुपये तक मिल रहे थे। उनकी सीट एस्प्लेनेड रोड तिराहे के पास थी। जैसे ही जुलूस मोती बाजार के पास पहुँचा, बड़े जोर का धमाका हुआ। हम लोग समझे शायद कोई तोप दागी गयी होगी। जैसे ही हम मौका-ए-वारदात पर पहुँचे तब पता चला कि वास्तव में हुआ क्या है? वायसराय बुरी तरह लहूलुहान हो गया था और उसके पीछे बैठे नौकर के परखचे उड़ गये थे। डर के मारे उसकी बीबी वेहोश हो गयी थी। उन दोनों को लाल किले ले जाया गया किन्तु जुलूस वदस्तूर जारी रहा।\"\n\nलालाजी ने पुलिस की गिरफ्तारी से बचने की गरज से दिल्ली छोड़ दी और शिमला की पहाड़ियों के नीचे बसे सोलन में अपने एक मित्र सुन्दर लाल के घर जा छिपे। पता तब चला जब पुलिस किसी और मामले में सुन्दर लाल को खोजने उनके घर पहुँची.\n\nदिल्ली बम काण्ड में लाला हनुमन्त सहाय, मास्टर अमीरचन्द, मास्टर अवध बिहारी, भाई बालमुकुन्द और बसन्त कुमार विश्वास को गिरफ्तार करके उन पर वायसराय की ह्त्या की साजिश का मुकदमा चला। लालाजी को उम्रकैद की सजा देकर अण्डमान भेज दिया गया जबकि अन्य चारो को फाँसी की सजा हुई। लालाजी ने इस फैसले के विरुद्ध अपील की जिसके परिणाम स्वरूप उनकी उम्र कैद को सात वर्ष के कठोर कारावास में बदल दिया गया। पुरानी दिल्ली में बहादुरशाह जफर रोड पर दिल्ली गेट से आगे स्थित वर्तमान खूनी दरवाजे के पास जिस जेल में दिल्ली बम काण्ड के इन चार शहीदों को फाँसी दी गयी थी उसके निशानात भी मिटा दिये गये। अब वहाँ जेल की जगह मौलाना आजाद मेडिकल कालेज बन गया है।\n\nजेल से छूट कर घर वापस आने के बाद लालाजी ने काँग्रेस ज्वाइन कर ली और आजादी मिलने तक कई मर्तबा जेल की हवा खायी।.\n\nलार्ड हार्डिंग बम काण्ड के पीछे केवल राजधानी को कलकत्ता से हटाकर दिल्ली लाना ही कारण नहीं था अपितु एक अफवाह यह भी थी कि इस बहाने एक लाख से अधिक बंगालियों को दिल्ली में लाकर बसाया जायेगा। इस अफवाह ने आग में घी का काम किया। बहरहाल यह कारण गले नहीं उतरता क्योंकि यह अफवाह यदि सच भी मान लें तो रासबिहारी बोस और बसन्तकुमार विश्वास को इस साजिश में क्यों शामिल किया गया? आज तक यह भी एक रहस्य ही है। अस्तु, कुछ भी हो, \"वायसराय पर बम किसने फेंका था?\"- लाला जी ने यह रहस्य मरते दम तक गुप्त ही रक्खा और अपने इस वचन पर कायम रहे कि यह रहस्य उनके साथ ही दफ्न होगा।\n\nजब हिन्दुस्तान को 1947 में विभाजित होकर आजादी मिली लालाजी ने हवेली से बाहर निकलना छोड़ दिया। वे वर्ष में केवल एक दिन 15 अगस्त को सज-धज कर घर से बाहर निकलते थे, लाल किले तक जाते थे, प्राचीर पर फहरता हुआ तिरंगा देखते थे, नेहरू जी का भाषण सुनते थे और वापस आकर अपनी हवेली की उसी गुमनाम कोठरी में घुस जाते थे। एक बार उनसे इसका कारण जानना चाहा तो लालाजी ने बड़ी ही शिद्दत से उत्तर दिया था - \"मैं यह देखने जाता हूँ कि जिन्होंने हिन्दुस्तान की आजादी की लड़ाई में क्रान्तिकारियों के साथ दगा किया वे लाल किले की प्राचीर से लच्छेदार भाषण देते हुए कैसे लगते हैं?\"\n\n", "id": "485145", "title": "लाला हनुमन्त सहाय"}
{"url": "https://hi.wikipedia.org/wiki?curid=485164", "text": "मुस्लिम ब्रदरहुड\n\nद सोसाइटी ऑफ़ मुस्लिम ब्रदर्स  (, प्रायः कथित: , \"द मुस्लिम ब्रदरहुड \", अरबी लिप्यांतरण: \", , \")  विश्व का सर्वाधिक प्रभावशाली एवं सबसे बड़े इस्लामी आंदोलनों, में से एक है। यह कई अरब राष्ट्रों में सबसे बड़ा राजनैतिक विरोध संगठन है। इसकी स्थापना सन १९२८ में एक पैन-इस्लामिक धार्मिक, राजनैतिक एवं सामाजिक आंदोलन के रूप में एक इस्लामिक शास्त्री एवं अध्यापक हसन अल-बन्ना के द्वारा द्वितीय विश्व युद्ध के अंत में की गई थी और इसकी अनुमानित सदस्य संख्या २० लाख है।\n\nजुलाई 2013 में मुहम्मद मुर्सी की सरकार के खिलाफ मिस्र की जनता सड़क पर उतर आई थी, जिसके बाद सेना ने उन्हें सत्ता से हटा दिया। मोरसी का समर्थन करने वाले मुस्लिम ब्रदरहुड संगठन को आतंकी संगठन घोषित कर दिया गया।\n\nमार्च 2014 को मुस्लिम ब्रदरहुड संगठन के 529 सदस्यों को मिस्र के मिन्या शहर की एक अदालत ने मौत की सजा सुनाई। ये पूर्व राष्ट्रपति मुहम्मद मुर्सीके समर्थक थे। इन लोगों पर एक पुलिसवाले की हत्या और आम लोगों पर हमला करने का आरोप था।\n\n", "id": "485164", "title": "मुस्लिम ब्रदरहुड"}
{"url": "https://hi.wikipedia.org/wiki?curid=485171", "text": "फ़ेबियन समाजवाद\n\nफ़ेबियन समाजवाद ब्रिटेन की एक सुधारवादी विचारधारा है जिसका जन्म वैज्ञानिक समाजवाद के प्रतिलोम के रूप में हुआ था। रोमन सेनापति फ़ेबियस कुंक्टेटर के नाम पर इस विचारधारा का नामकरण किया गया। फ़ेबियन समाज ब्रिटेन में १८८४ में सगठित की गयी थी और १९00 में वह साहित्यिक-पत्रकार दल के रूप में लेबर पार्टी से संलग्न हो गयी। फ़ेबियन समाज के प्रवक्ता- बी. तथा एस. वेब्ब दंपत्ति, एम. फ़िलिप्स, एच. जी. वेल्स तथा जॉर्ज बर्नार्ड शॉ आदि थे। फ़ेबियन समाजवाद आधिकारिक रूप में दर्शन के साथ अपना कोई सम्बन्ध नहीं मानता है, परन्तु उसके अनेक प्रवक्ता धर्म का समर्थन करते हैं। ये इतिहास के बारे में अपने विचारों में समाज में प्रत्ययों की निर्णायक भूमिका के मत के पक्षधर हैं और वर्ग संघर्ष से इनकार करते हैं। लेनिन के अनुसार, \"फ़ेबियन समाजवाद, अवसरवाद तथा उदारतावादी मज़दूर नीति की सर्वाधिक पूर्ण अभिव्यक्ति है।\"\nSocialism\n\nSociety\n", "id": "485171", "title": "फ़ेबियन समाजवाद"}
{"url": "https://hi.wikipedia.org/wiki?curid=485183", "text": "वाल्मीकि अम्बेडकर मलिन बस्ती आवास योजना (वाम्बे)\n\nवाल्मीकि अम्बेडकर मलिन बस्ती आवास योजना (संक्षिप्त रूप में वाम्बे) की शुरुआत दिसंबर २00१ में की गयी थी। यह योजना मलिन बस्तियों में रहने वालों के घरों के निर्माण और उन्नयन को सरल बनाती है। वाम्बे अपने एक घटक निर्मल भारत अभियान के अंतर्गत सामुदायिक शौचालयों के माध्यम से एक स्वस्थ और समर्थकारी वातावरण उपलब्ध कराती है। योजना हेतु केंद्रीय सरकार ५0% सब्सिडी देती है और ५0% की व्यवस्था राज्य सरकार द्वारा की जाती है।\n२०११\n\nAmbedkar Awas Yojana (VAMBAY)\n\nHOUSING PROGRAM\n\nAmbedkar Awas Yojana (VAMBAY)\n", "id": "485183", "title": "वाल्मीकि अम्बेडकर मलिन बस्ती आवास योजना (वाम्बे)"}
{"url": "https://hi.wikipedia.org/wiki?curid=485185", "text": "समन्वित बाल विकास योजना\n\nसमन्वित बाल विकास योजना या एकीकृत बाल विकास योजना (संक्षिप्त में आई सी डी एस) ६ वर्ष तक के उम्र के बच्चों, गर्भवती महिलाओं तथा स्तनपान कराने वाली महिलाओं को स्वास्थ्य, पोषण एवं शैक्षणिक सेवाओं का एकीकृत पैकेज प्रदान करने की योजना है। महिला और बाल विकास मंत्रालय के अंतर्गत १९७५ में प्रारंभ की गयी योजना के द्वारा आँगनबाड़ी भवनों, सीडीपीओ कार्यालयों एवं गोदामों के लिए ऋण प्रदान किया जाता है। हाल में केंद्र सरकार द्वारा योजना को प्रभावपूर्ण ढंग से क्रियान्वित कराने के लिए कुछ नये कदम उठाये गये हैं। इसके अंतर्गत ११-१८ वर्ष के किशोर आयु वर्ग की बालिकाओं के लिए सेवाओं, गैर सरकारी संगठनों की प्रभावशाली भागीदारी और निगरानी को सुदृढ़ बनाया गया है। २00९-१0 के केंद्रीय बजट के अनुसार इस योजना के तहत सभी उपलब्ध सेवायें, प्रत्येक ६ वर्ष के नीचे के बच्चों को, गुणवत्ता के साथ सुनिश्चित करायी जाएंगी। २0१२-१३ के केंद्रीय बजट में इस योजना पर १५८५0 करोड़ रुपये की धनराशि आवंटित करायी गयी है।\n२०११\n\nICDS (Integrated Child Development Services Scheme)\n\nIntegrated Child Development Services (ICDS)\n\nChild Development Services (ICDS)\n", "id": "485185", "title": "समन्वित बाल विकास योजना"}
{"url": "https://hi.wikipedia.org/wiki?curid=485187", "text": "प्रधानमंत्री ग्रामीण आवास योजना\n\nप्रधानमंत्री आवास योजना () जिसका नाम सितंबर 2016 में इंदिरा आवास योजना से बदलकर प्रधानमंत्री आवास योजना कर दिया गया। बीपीएल परिवारों को मिलने वाली आर्थिक मदद को 45,000 रुपये से बढाकर 70,000 रुपये कर दिया गया। भारत में एक केंद्र प्रायोजित आवास निर्माण योजना है। योजना का वित्तपोषण केंद्र और राज्यों के बीच ७५:२५ के अनुपात में किया जाता है। उत्तर-पूर्व के राज्यों के लिए केंद्र-राज्य वित्त अनुपात ९0:१0 है। संघ शासित प्रदेशों के लिए योजना १00% केंद्र प्रायोजित है। १९८५-८६ से प्रारंभ योजना का पुनर्गठन १९९९-२000 में किया गया, जिसके अंतर्गत गाँवों में गरीबों के लिए मुफ़्त में मकानों का निर्माण किया जाता है। वर्तमान में ग्रामीण परिवारों को मकान निर्माण के लिए ४५ हजार की धनराशि दी जाती है। संकटग्रस्त क्षेत्रों में यह राशि ४८.५ हजार नियत की गयी है। योजना केवल गरीबी रेखा से नीचे जीवनयापन करने वाले (बीपीएल) परिवारों के लिए है। धनराशि घर की किसी महिला के नाम पर ही निर्गत की जाती है। भारत निर्माण के अंतर्गत चल रही इंदिरा आवास योजना पर २0१0-११ में दस हजार करोड़ रुपये की धनराशि आवंटित करायी गयी है।\n२०११\nHousing (RH) / Indira Awaas Yojana (IAY)\nAWAAS YOJANA (IAY)\n\"केंद्र सरकार ने इंदिरा आवास योजना के अंतर्गत सहायता में बढ़ोतरी की\"\n", "id": "485187", "title": "प्रधानमंत्री ग्रामीण आवास योजना"}
{"url": "https://hi.wikipedia.org/wiki?curid=485190", "text": "स्वामी गंभीरानन्द\n\nस्वामी गंभीरानन्द (1889-1988) रामकृष्ण मिशन के ग्यारहवें संघाध्यक्ष थे। उनका पूर्व नाम जितेन्द्रनाथ दत्त था।\nकोलकाता के स्कॉटिश चर्च काँलेज से स्नातक की शिक्षा पूरा करने बाद 1923 में उन्होने रामकृष्ण मिशन में प्रवेश किया। स्वामी शिवानन्द ने उन्हें संन्यास की दीक्षा दी। उन्होने बहुत सारे ग्रंथ लिखे।\n\n\n\n\n\n\n\n\n\n\n\n\n\n\n\n\n\n", "id": "485190", "title": "स्वामी गंभीरानन्द"}
{"url": "https://hi.wikipedia.org/wiki?curid=485196", "text": "समूह (गणितशास्त्र)\n\nगणित में समूह कुछ अवयवों वाले उस समुच्चय को कहते हैं जिसमें कोई द्विचर संक्रिया इस तरह से परिभाषित हो जो इसके किन्हीं दो अवयवों के संयुग्म से हमें तीसरा अवयव दे और वह तीसरा अवयव चार प्रतिबंधों को संतुष्ट करे। इन प्रतिबंधों को अभिगृहीत कहा जाता है जो निम्न हैं: संवरक, साहचर्यता, तत्समकता और व्युत्क्रमणीयता। समूह का सबसे प्रचलित उदाहरण जोड़ द्विचर संक्रिया के साथ पूर्णांकों का समुच्चय है; किन्हीं दो पूर्णांकों को जोड़ने पर भी एक पूर्णांक प्राप्त होता है। समूह अभिगृहीतों का अमूर्त सूत्रिकरण, किसी विशिष्ट समूह अथवा इसकी संक्रिया के मूर्त प्राकृतिक रूप का पृथकरण है। इस प्रकार अमूर्त बीजगणित और इससे परे यह व्यापक गणितीय महत्त्व रखता है।\n\nएक चिर-परिचित समूह, पूर्णांको Z का समुच्चय जिसमें संख्याएं \n\nयदि समुच्चय में एक द्विचर संक्रिया * इस तरह से परिभाषित हो :\nतो इसे एक समूह कहा जाता है तथा इसे (G, *) से निरुपित किया जाता है।\n\nएक समूह का क्रमविनिमय होना आवश्यक नहीं है। अथवा यदि a, b ∈ G तो हो सकता है a*b ≠ b*a\n\nअमूर्त समूह की आधुनिक अवधारणा गणित के कई क्षेत्रों से विकसित हुई। इसकी शुरुात बहुपद समीकरण के हल से हुई।\n", "id": "485196", "title": "समूह (गणितशास्त्र)"}
{"url": "https://hi.wikipedia.org/wiki?curid=485201", "text": "मलखाचक\n\nमलखाचक एक ऐतिहासिक स्थल रहा है, ये दिघवारा थाना में आता है जिला सारण.\nऐसी मान्यता है की राजस्थान के नौतनगढ़ राजपरिवार से एक राजकुमार मल्खाकुवर ने यहाँ आ कर इस गांव की स्थापना की और उनके ही नाम पर इस गांव का नाम मलखाचक पड़ा.\nमलखाचक में आजादी की लड़ाई में महात्मा गाँधी जी ने भी आ कर अलख जगाई थी, जिस चबुतेरे पे उन्होंने जनता में आजादी की भावना जगाई और जिस स्थान पर रुके थे वे जगह आज भी उनके नाम पर गाँधी कुटी से प्रसिद्ध है।\nमलखाचक विद्वानों की जननी स्थर रही है, आजादी के बाद प्रथम बिहार बिधानसभा चुनाव में सोनपुर बिधानसभा क्षेत्र से मलखाचक के ही स्व: रामबिनोद सिंह निर्वाचित हुए थे।\nमलखाचक के निवासी आर्थिक स्तर पर काफी संपन्न रहे है, यहाँ के पूर्वज सुदूर जिलो जैसे की वैशाली, समस्तीपुर, दरभंगा आदि में काफी परिश्रम से काफी कुछ अर्जित किया।\nयही नहीं यहाँ के निवासी सुदूर जा कर बस भी गए जैसे की मुजफ्फरपुर का रेवा क्षेत्र, रांची, पटना आदि.\nयही के स्व: प्रो॰ डॉ॰ पारस नाथ सिंह यदुनन्दन सिंह कॉलेज, दिघवारा के संस्थापक प्रचार्यो में से एक रहे थे।\n", "id": "485201", "title": "मलखाचक"}
{"url": "https://hi.wikipedia.org/wiki?curid=485205", "text": "यूलिया टिमशेंको\n\nयूलिया टिमशेंको () यूक्रेन की एक राजनेता हैं। २७ नवम्बर १९६0 को तत्कालीन सोवियत संघ और वर्तमान यूक्रेन में जन्मी टिमशेंको यूक्रेन की प्रधानमंत्री रह चुकी हैं। २00७ के दौरान यूक्रेन में हुई नारंगी क्रांति (Orange Revolution) का नेतृत्व कर टिमशेंको ने राजनीतिक परिवर्तन में महत्वपूर्ण भूमिका निभायी। इन्हें रूस का विरोधी तथा पश्चिमी देशों का पक्षधर माना जाता है। वर्तमान में टिमशेंको यूक्रेन के कारागार में कैदी जीवन व्यतीत कर रही हैं। इनके विरुद्ध राजनीतिक षडयंत्र तथा मानवाधिकार उल्लंघन का मामला न्यायालय में लंबित है।\n", "id": "485205", "title": "यूलिया टिमशेंको"}
{"url": "https://hi.wikipedia.org/wiki?curid=485208", "text": "डेनियल हिलाल\n\nडेनियल हिलाल (Daniel Hillel) इज़राइल के एक वैज्ञानिक हैं। १९३0 में लॉस एंजेल्स, कैलिफोर्निया में जन्मे हिलाल की ख्याति सूक्ष्म सिंचाई के क्षेत्र में उल्लेखनीय अनुसंधान के लिए है। जल और मृदा संबंधित इनके कार्यों के लिए खाद्य एवं कृषि संगठन द्वारा इन्हें २0१२ का विश्व खाद्य पुरस्कार प्रदान किया गया है।\n", "id": "485208", "title": "डेनियल हिलाल"}
{"url": "https://hi.wikipedia.org/wiki?curid=485224", "text": "नेपियर बाजरा घास\n\nसी ओ-४ (co-4) या नेपियर बाजरा घास एक प्रकार की घास है जो नवीनीकृत ऊर्जा का एक सुलभ प्राकृतिक स्रोत है। छारीय मृदा को छोड़कर यह घास किसी भी मिट्टी में उग सकती है। केरल, तमिलनाडु, आंध्र प्रदेश और महाराष्ट्र में दुग्ध उत्पादन को बढ़ाने के लिए इस घास का प्रयोग चारे के रूप में भी किया जाता है।\n", "id": "485224", "title": "नेपियर बाजरा घास"}
{"url": "https://hi.wikipedia.org/wiki?curid=485225", "text": "डब्ल्यू डी आर १३\n\nडब्ल्यू डी आर १३ (WDR 13) कोशिकीय व आण्विक जीवविज्ञान केंद्र के वैज्ञानिकों द्वारा खोजा गया एक जीन है। इस जीन के प्रभाव से शरीर में मधुमेह के प्रति प्रतिरोधकता में वृद्धि होती है। इस जीन में इंसुलिन के गुण विद्यमान हैं।\n", "id": "485225", "title": "डब्ल्यू डी आर १३"}
{"url": "https://hi.wikipedia.org/wiki?curid=485229", "text": "सुखवाद\n\nसुखवाद (Hedonism) नीतिशास्त्र के अंतर्गत नैतिक अपेक्षाओं की अभिपुष्टि करने वाला सिद्धांत है। सुखवाद के अनुसार अच्छाई वह है जो आनन्द प्रदान करती है या दुःख-पीड़ा से छुटकारा दिलाती है तथा बुराई वह है जो दुःख-पीड़ा को जन्म देती है। सैद्धांतिक तौर पर सुखवाद नीतिशास्त्र में प्रकृतिवाद का एक रूपांतर है। उसका आधार इस विचार में निहित है कि आनन्द मनुष्य का मुख्य निर्णायक गुण है, जो उसके स्वभाव में निहित है और उसके समस्त कार्यकलाप को निर्धारित करता है। सिद्धांत के रूप में सुखवाद की उत्पत्ति प्राचीन काल में ही हो गयी थी। यूनान में सुखवादी अरिस्टिप्पस के नीतिशास्त्र के अनुयायी रहे। सुखवाद एपीक्यूरस की शिक्षा में अपने चरम शिखर पर पहुँचा। सुखवाद के विचारों को मिल तथा बेंथम के उपयोगितावाद में केंद्रीय स्थान प्राप्त है।\n", "id": "485229", "title": "सुखवाद"}
{"url": "https://hi.wikipedia.org/wiki?curid=485241", "text": "राष्ट्रीय एड्स नियंत्रण संगठन\n\n1986 में भारत में पहली बार एड्स के मामले का पता चलते ही स्वास्थ्य और परिवार कल्याण मंत्रालय ने राष्ट्रीय एड्स समिति का गठन किया। एड्स के विस्तार के साथ ही भारत में इसके प्रति जागरुकता लाने तथा रोकथाम के उपाय करने के लिए एक राष्ट्रव्यापी कार्यक्रम चलाने की जरूरत महसूस होने लगी। इसके साथ ही ऐसे कार्यक्रम चलाने के लिए एक संगठन की आवश्यकता भी महसूस की गई। 1992 में भारत का पहला राष्ट्रीय एड्स नियंत्रण कार्यक्रम (1992-1999) शुरू किया गया था और राष्ट्रीय एड्स नियंत्रण संगठन (नाको) कार्यक्रम को लागू करने के लिए गठित किया गया था।\n\nप्रथम एनएसीपी (1992-1999) का उद्देश्य एचआईवी संक्रमण के प्रसार को नियंत्रित करना था। इस अवधि के दौरान रक्त बैंकों के बुनियादी ढांचे के एक प्रमुख विस्तार के तौर पर 685 ब्लड बैंक की स्थापना और 40 रक्त घटकों को अलग-अलग रूप से स्थापित किया गया। जिला अस्पतालों और मेडिकल कॉलेजों में यौन संचारित रोगों के उपचार के लिए इन्फ्रास्ट्रक्चर के तौर पर 504 एसटीडी क्लीनिक की स्थापना की गयी। एचआईवी प्रहरी निगरानी प्रणाली भी शुरू की गयी। गैर - सरकारी संगठनों को जागरूकता पर ध्यान केंद्रित करने के साथ रोकथाम के उपायों में शामिल किया गया था। कार्यक्रम राज्यों और केंद्र-शासित प्रदेशों में स्वास्थ्य सेवा निदेशालय में राज्य एड्स प्रकोष्ठों के निर्माण के साथ राज्य स्तर पर क्षमता विकास के लिए नेतृत्व किया गया था।\n\nएनएसीपी - द्वितीय (1999-2006) के दौरान कई नए कार्यक्रम शुरू किये गए और नए क्षेत्रों में कार्यक्रम का विस्तार किया गया। लक्षित हस्तक्षेप गैर - सरकारी संगठनों के माध्यम से शुरू किया गया, उच्च जोखिम समूह (HRGs) अर्थात् व्यापारिक यौन कामगार (CSWs), पुरुष जो पुरुषों के साथ यौन संबंध हैं (एमएसएम), इंजेक्शन-द्वारा नशीले-पदार्थ लेनेवाले (आईयूडी) उपयोगकर्ताओं और पुल आबादी (ट्रक ड्राइवरों और प्रवासियों) हैं। इन उपायों की सेवाओं के पैकेज में व्यवहार परिवर्तन संचार, एसटीडी के प्रबंधन और कंडोम प्रसार शामिल है।\n\nएनएससीपी III - में निम्‍नलिखित चार दिशा वाली कार्यनीति अपनाई जानी है :\n\nकार्यक्रम के प्रथम वर्ष में उच्‍च दरों वाले राज्‍यों में इसकी दर को 60 प्रतिशत तक घटाने और संवेदनशील राज्‍यों में इसे 40 प्रतिशत तक घटाने का विशिष्‍ट उद्देश्‍य है ताकि इस महामारी को रोका जा सके और स्थिरता प्रदान की जा सके।\n\n", "id": "485241", "title": "राष्ट्रीय एड्स नियंत्रण संगठन"}
{"url": "https://hi.wikipedia.org/wiki?curid=485376", "text": "डाल्टन योजना\n\nडाल्टन प्रयोगशाला योजना या 'डाल्टन योजना' (Dalton Plan) शिक्षण का एक कांसेप्ट है जिसे अमेरिका की शिक्षाशास्त्रिणी कुमारी हेलेन पार्खस्ट (Helen Parkhurst) ने आरम्भ किया। \n\nसन्‌ 1912 में अमरीका की शिक्षाशास्त्रिणी कुमारी हेलन पार्खस्ट ने आठ से 12 वर्ष के बीच की अवस्थावाले बालकों के लिए एक नई शिक्षायोजना बनाई। यद्यपि यह योजना उनके मन में पहले से ही थी किंतु उसका वास्तविक प्रयोग सन्‌ 1913 और 1915 के बीच किया गया। इसी बीच प्रथम विश्वयुद्ध (1914-18) छिड़ गया और कुमारी पार्खर्स्ट ने भी अपनी योजना थोड़े दिन के लिए ढीली कर दी। विश्वयुद्ध समाप्त होने के पश्चात्‌ सन्‌ 1920 में उन्होंने संयुक्त राष्ट्र अमरीका के मैसाच्यूसेट राज्य के डाल्टन स्थित विद्यालयों में अपनी योजना प्रारंभ की। इसके पश्चात्‌ उन्होंने एक बाल विश्वविद्यालय पाठशाला (चिल्ड्रेंस यूनिवर्सिटी स्कूल) स्थापित करके उसमें अपनी डाल्टन प्रयोगशाला योजना (डाल्टन लैबोरेटरी प्लान) का व्यवहार किया।\n\nउन दिनों विद्यालयों में अध्यापकों का बोलबाला था। पशुओं की भाँति छात्र कक्षारूपी बाड़े में बंद कर दिए जाते थे। अध्यापकगण जो कुछ बतला देते थे उसे वे घोटकर सुना देते थे। सुनाते समय तनिक सा भी हेरफेर हुआ कि बेतों से धुन दिए जाते थे। प्राय: विद्यालय की कक्षाएँ भी अँधेरे, सँकरे और कम हवावाले कमरों में होती थीं। विद्यार्थियों के मुँह पर ताले लगे हुए थे। मेधावी बालक को तीव्र गति से आगे बढ़ने का अवसर नहीं था और मतिमंद बालकों को अपनी मंद गति से रुक रुककर चलने की सुविधा नहीं थी। यद्यपि रूसो, पैस्टालौजी और हरबार्ट जैसे शिक्षाशास्त्रियों ने बालक के स्वतंत्र शिक्षाविकास पर बहुत कुछ लिखा और कहा था, फिर भी अधिकांश विद्यालयों में दंडवादी, प्राचीन पंथियों का साम्राज्य था। इन सब बातों से संपूर्ण शिक्षाक्रम नितांत नीरस और रोचकताशून्य हो गया था। कुमारी हेलन पार्खर्स्ट के कोमल नारी हृदय को इस कठोर, अकरुण और नीरस वातावरण से अत्यंत क्षोभ हुआ, इसलिए उन्होंने अमरीका में अपनी डाल्टन योजना चला दी। वे चाहतीं तो इस योजना के साथ मेरिया मौंतेस्सौरी के समान अपना नाम भी जोड़ देतीं किंतु उनका विश्वास है कि किसी शिक्षा प्रणाली को अपने नाम से जोड़ना और उसे बाँध देना नैतिक दृष्टि से ठीक नहीं है। उनकी यही इच्छा रही है कि इस योजना को विशेष नियमों और बंधनों में न जकड़ा जाए और इसीलिए विभिन्न देशों और स्थानों के लिए उन्होंने बड़ी छूट दे दी है। सन्‌ 1915 से 1918 तक पार्खर्स्ट ने केलिफोर्निया में मौंतेस्सरी प्रणाली का भी प्रयोग किया ओर इसीलिए कुछ लोग इस प्रणाली को मौंतेस्सरी की उपज मानते हैं किंतु तथ्य यह नहीं है।\n\nइस प्रयोगशाला योजना के दो मुख्य सिद्धांत हैं।\n\nइन सिद्धांतों से स्पष्ट है कि यह डाल्टन योजना कोई नई शिक्षाप्रणाली नहीं है वरन्‌ एक नई प्रकार की विद्यालय व्यवस्था है। इसमें विषय तो वे ही पढ़ाए जाते हैं जो अन्य विद्यालयों में, किंतु इसमें पढ़ाई का ढंग, परिणाम और प्रकार भिन्न होता है।\n\nइसमें समूचा पाठ्यक्रम सुविधाजनक मासिक छपी हुई ठेके की कार्ययोजना (कौंट्रेंक्ट एसाइनमेंट) के रूप में बॉट लिया जाता है जिसमें छुट्टियों के लिए, पढ़े हुए पाठ की आवृत्ति के लिए और विद्यार्थियों के स्वत: अभ्यास के लिए समय छोड़ दिया जाता है। प्रत्येक पाठ्य विषय को एक वर्ष की दस मासिक कार्ययोजनाओं में बाँट दिया जाता है और इस विद्यालय का महीना बीस दिन का होता है। इस ठेके के कार्य में नित्य का कार्य निर्दिष्ट होता है जिसे समस्या (प्रौब्लम) कहते हैं जैसे भूगोल के एक ठेके के कार्य में भारत के भूगोल का अध्ययन किया गया है, तो यह पूरा मासिक या वृहद् ठेके का कार्य है और उसके छोटे भाग, जैसे भूप्रकृति, जलवायु आदि समस्याएँ या दैनिक कार्य हैं। इनमें से कुछ समस्याओं के लिए दो दिन का और कुछ के लिए आधे दिन का समय दिया जाता है। इन समस्याओं में पढ़ने का, प्रश्नों के उत्तर देने का, मानचित्र खींचने या विवरण लिखने का तथा अन्य कार्य करने का निर्देश दिया जाता है जिससे छात्र को श्रेय (क्रेडिट) मिले। प्रत्येक विद्यार्थी इस कार्य को ठेके (कौंट्रेंक्ट) के रूप में ग्रहण करता और एक महीने के लिए दिया हुआ निर्दिष्ट कार्य निश्चित समय में पूरा करता है। इसमें स्वतंत्रता यही है कि विद्यार्थी एक मास में पूरे किए जानेवाले कार्य को अपनी इच्छा के अनुसार चाहे जिस क्रम से और जिस गति से पूरा कर सकते हैं। वे चाहें तो एक महीने के लिए दिए गए काम को दस दिन में पूरा कर सकते हैं। किंतु कार्य समाप्त करते ही वे अगले महीने के कार्य को नहीं ले सकते। वे शेष बचे हुए समय में पुस्तकालय से मनचाही पुस्तक का अध्ययन कर सकते हैं। जब छात्र मासिक कार्य का ठेका लेते हैं तो वे यह भी वचन देते हैं कि इस कार्य को पूरा करने के लिए न हम किसी को सहायता देंगे न हम किसी से सहायता लेंगे। छात्रों को इतनी छूट अवश्य रहती है कि वे अपने गुरु या अपने सहपाठियों से संमति लें किंतु कार्य उन्हें स्वत: ही पूरा करना पड़ता है।\n\nइस योजना में कक्षाएँ लुप्त हो जाती हैं और प्रत्येक कक्षा प्रयोगशाला बन जाती है। इन विभिन्न प्रयोगशालाओं में उन उन विषयों के सब सहायक पदार्थ पुस्तक, चित्र, रेखाचित्र, प्रतिमूर्ति, यंत्र आदि विद्यमान रहते हैं। विभिन्न श्रेणियों के जो विद्यार्थी किसी एक विषय का कार्य पूरा करना चाहते हैं वे सभी उस विषय की कक्षा प्रयोगशाला में बैठकर सामग्री का उपयोग करके अपना कार्य पूरा कर सकते हैं। इस प्रकार विद्यालय में पहली, दूसरी, तीसरी कक्षा न होकर हिंदी की प्रयोगशाला, गणित की प्रयोगशाला, इतिहास की प्रयोगशाला तथा भूगोल, विज्ञान, संगीत, चित्रकला आदि विषयों की प्रयोगशालाएँ बन जाती हैं। इसीलिए वहाँ न घंटे लगते हैं न कोई बँधी हुई समयसरणि या दिनचर्या (टाइमटेबिल) ही रहती है।\n\nइस योजना के अंतर्गत अध्यापकों का काम यह है कि \n\n\nसमय तो नष्ट नहीं करते। \n\n\nयदि इतिहास का अध्यापक शिवाजी पर लेख लिखना चाहता है तो वह इस काम को भाषाशिक्षक की कार्ययोजना में डाल सकता है जिसका ऐतिहासिक अंश इतिहास का अध्यापक देख ले और भाषा का अंश भाषा का अध्यापक। इससे छात्र भी दो निबंध लिखने की कठिनाई से बच जाता है। इस योजना में अध्यापक को कोई अधिकार नहीं है कि वह विद्यार्थी के काम में बाधा दे, यह छात्र का ही अधिकार है कि वह आवश्यकता पड़ने पर अध्यापक से संमति और परामर्श ले।\n\nछात्रों के लिए जो दस मास की वार्षिक ठेके की कार्ययोजना (कौंट्रेंक्ट एसाइनमेंट) बनाई जाती है उसमें निम्नांकित बातें आती हैं :\n\n(1) प्रस्तावना - थोड़े शब्दों में एक महीने के लिए दिए जानेवाले कार्य का कुछ थोड़ा सा परिचय। \n\n(2) विषयांग - जो विषय दिया जाय उसके उस विशेष अंग, भाग, पाठ या अंश (रचना, व्याकरण, कविता, गद्य, नाटक, कहानी आदि) का उल्लेख स्पष्ट किया जाय और यह भी बताया जाय किस अंग के लिए कितना काम अपेक्षित है। \n\n(3) समस्याएँ - उन सब बातों का उल्लेख हो जिनके लिए छात्रों को मनन या विचार करना पड़े, जैसे यंत्र बनाना, मानचित्र बनाना अथवा वैज्ञानिक या दार्शनिक विवेचन करना आदि। अधिकतर भाषा के पाठ में समस्याएँ कम होती हैं। इतिहास, भूगोल, विज्ञान तथा अर्थशास्त्र जैसे विषयों में समस्याएँ अधिक होती हैं जिनके लिए छात्र को विशेष अध्ययन करके अपनी ओर से परिणाम निकालना होता है।\n\n(4) लिखित कार्य - लिखने के कार्य की पूरी सूची दी जाए और जिस तिथि को लेख लेना हो उसका स्पष्ट उल्लेख हो। \n\n(5) कंठस्थ करने योग्य कार्य - उन सब अंशों, कविताओं या अनुच्छेदों का उल्लेख हो जिन्हें कंठस्थ कराना अभीष्ट हो। \n\n(6) सम्मेलन (कौनफरेंस) - कार्ययोजना में उन तिथियों का भी उल्लेख हो जब पूरी कक्षा को एक साथ बैठाकर उस विषय पर बातचीत करनी हो या कुछ विशेष समझाना हो। \n\n(7) सहायक पुस्तकें - कार्ययोजना के साथ उन पुस्तकों तथा पत्रपत्रिकाओं के नाम, उनके अध्याय तथा पृष्ठ भी दे दिए जाएँ जिनसे सहायता लेना आवश्यक हो। \n\n(8) प्रगतिविवरण - बालकों को यह भी बतला दिया जाए कि वे अपनी प्रगति का लेखा किस प्रकार बनाएँ जिससे उनमें यह आत्मविश्वास बना रहे और वे समझते रहें कि हमने इतना ज्ञान प्राप्त किया, इतना कार्य किया, इतनी उन्नति की। इसके लिए कक्षा में भी प्रगतिपट्ट (रूप ग्राफ) रहता है और छात्र के पास भी, जिसमें वह अपने किए हुए काम की प्रगति का अंकन करता चलता है। \n\n(9) सूचनापट्ट का अध्ययन - यदि प्रयोगशाला के सूचनापट्ट पर कोई चित्र, मानचित्र अथवा लेख आदि पढ़ने के लिए टाँगने की योजना हो तो उसका भी उल्लेख कर दिया जाए। \n\n(10) विभागीय छूट - मासिक कार्ययोजना बनाते समय अध्यापकों को परस्पर मिलकर इस प्रकार से कार्यविभाजन करना चाहिए कि एक ही प्रकार के कार्य की आवृत्ति न हो और छात्र पर अनावश्यक भार न पड़े।\n\nइसी योजना का व्यापक और व्यावहारिक रूप विषययोजना (यूनिट प्लानिंग) नाम से चल पड़ा है जिसके अनुसार वर्तमान विद्यालयों की कक्षापद्धति का निर्वाह करते हुए वर्ष भर में एक विषय को पढ़ाने की मासिक क्रम से पूरी योजना बना ली जाती है। \n\n", "id": "485376", "title": "डाल्टन योजना"}
{"url": "https://hi.wikipedia.org/wiki?curid=485386", "text": "डायोमीड द्वीप\n\nडायोमीड द्वीप (), जिन्हें रूसी भाषा में ग्वोज़देव द्वीप () भी बुलाया जाता है, उत्तरी प्रशांत महासागर में दो चट्टानी द्वीपों हैं -\n\nये द्वीप एक-दूसरे से केवल ३.८ किमी दूर हैं और अलास्का और साइबेरिया क्षेत्रों के बीच बेरिंग जलसन्धि में स्थित हैं। सर्दियों में यह छोटा सा समुद्री फ़ासला पूरी तरह बर्फ़ से जम जाता है इसलिए उस समय रूस से चलकर अमेरिका आया जा सकता है। अंतर्राष्ट्रीय तिथि रेखा इन दोनों के बीच से गुज़रती है और औपचारिक रूप से यह जिन दो समय क्षेत्रों में पड़ते हैं उनमें २० घंटे का फ़र्क़ है। दिन में चार घंटों के लिए दोनों द्वीपों पर एक ही तिथि होती है लेकिन अन्य समयों पर बड़े डायोमीड पर तारीख़ छोटे डायोमीड से एक दिन आगे होती है।\n\nदोनों डायोमीड टापुओं पर इनुइत जाति (एस्किमो) की युपिक () शाखा के लोग रहा करते थे। दोनों द्वीपों में एक ही समाज था और द्वीपों के बीच शादियाँ भी होती रहती थीं। बड़े डायोमीड के उत्तर में 'कुंगा' नामक एक गाँव था जो वीरान पड़ गया था - इतिहासकार समझतें हैं कि इसका कारण शायद आकाल रहा हो। फिर भी वहाँ युपिकों की आबादी बनी रही। २०वीं सदी में सोवियत संघ और अमेरिका के बीच हो रहे शीतयुद्ध के दौरान सोवियत सरकार ने सन् १९४८ में ज़बरदस्ती बड़े डायोमीड से सभी इनुइत लोगों को हटा दिया क्योंकि वह उनके और अमेरिका के छोटे डायोमीड पर बस रहे उनके इनुइत भाइयों के बीच कोई सम्पर्क नहीं चाहते थे। इन्हें साइबेरिया की मुख्यभूमि पर चुकोत्का में ले जाया गया लेकिन इन बदली परिस्थितियों में वे सारे इनुइत परिवार ख़त्म हो गए। बड़े डायोमीड पर अब कोई स्थाई आबादी नहीं है। छोटे डायोमीड पर केवल एक ही गाँव है जो उस टापू के पश्चिमी तट पर है और जहाँ सन् २०११ में १३५ लोग बस रहे थे।\n\n", "id": "485386", "title": "डायोमीड द्वीप"}
{"url": "https://hi.wikipedia.org/wiki?curid=485390", "text": "उमरकोट, नबरंगपुर\n\nउमरकोट ओड़िशा राज्य के नबरंगपुर जिले का एक शहर हैँ। यह स्थान 615.69 मिटर की ऊँचाई पर स्थित हैँ। जिला मुख्यालय से इसकी दूरी 62 किलोमिटर है। यहाँ से छत्तीसगढ़ राज्य की सीमा कुछ ही दूरी पर हैँ।\nमाँ पेन्ड्रानी यहाँ के प्रमुख देवी हैँ।\n\n27864\n", "id": "485390", "title": "उमरकोट, नबरंगपुर"}
{"url": "https://hi.wikipedia.org/wiki?curid=485407", "text": "उज़्बेकिस्तान के प्रांत\n\nउज़बेकिस्तान बारह प्रान्तों में बंटा हुआ है जिन्हें उज़बेक भाषा में 'विलोयत' () बुलाया जाता है। इसके अलावा उस देश में एक स्वशासित गणतंत्र (क़ाराक़ालपाक़स्तान गणतंत्र) और एक स्वतन्त्र शहर (ताशकंत) है। इन प्रान्तों को आगे ज़िलों में बांटा जाता है जिन्हें उज़बेक भाषा में तूमन () कहतें है। ध्यान दें कि यह तूमन शब्द मंगोल भाषा से लिया गया है और मध्यकालीन मंगोल साम्राज्य में यह सेना कि ईकाई हुआ करती थी। कुल मिलाकर पूरे देश में १६० तूमन हैं।\n\nउज़बेकिस्तान के 'विलोयतलर' (विलोयत का बहुवचन) और उनकी राजधानियाँ इस प्रकार हैं -\n\nइन नामों में बिन्दुवाले 'ख़' अक्षर के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़याल' और 'ख़रीद' शब्दों के 'ख़' से मिलता है। उसी तरह बिन्दुवाले 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है। बिन्दुवाले 'क़' अक्षर का उच्चारण भी बिना बिन्दु वाले 'क' से मिलता-जुलता लेकिन थोड़ा भिन्न है। इसका उच्चारण 'क़ीमत' और 'क़ुरबानी' के 'क़' से मिलता है।\n\n", "id": "485407", "title": "उज़्बेकिस्तान के प्रांत"}
{"url": "https://hi.wikipedia.org/wiki?curid=485409", "text": "गोलोदनाया स्तेपी\n\nगोलोदनाया स्तेपी (), जिसे उज़बेक भाषा में मिर्ज़ाचोल () या मिर्ज़ाचोल सहरा कहते हैं, उज़बेकिस्तान में सिर दरिया के बाहिने किनारे पर लगा हुआ १०,००० वर्ग किमी का एक लोयस मैदान है। यह एक शुष्क स्तेपी क्षेत्र है जो १९वीं सदी तक रेगिस्तानी इलाक़ा हुआ करता था लेकिन १९५० और १९६० के दशकों में सोवियत संघ की सरकार द्वारा नहर सिंचाई विकसित करने से उज़बेकिस्तान में कपास और अन्न का एक मुख्य स्रोत बन चुका है। सिरदरिया प्रान्त के गुलिस्तोन और यांगियेर शहर गोलोदनाया स्तेपी के मुख्य आबादी के केंद्र हैं।\n\n'गोलोदनाया स्तेपी' शब्द का रूसी भाषा में मतलब 'भूखी स्तेपी' है। यह नाम इसलिए रखा गया क्योंकि यह पूरा इलाक़ा शुष्क और सूखे से प्रभावित रहता था। इसका दूसरा नाम 'मिर्ज़ाचोल' उज़बेक भाषा के दो शब्दों से बना है - 'मिर्ज़ा' (किनारा) और 'चोल' (रेगिस्तान) - और इसका अर्थ 'रेगिस्तान का किनारा' है। ध्यान दें कि भारतीय उपमहाद्वीप में भी पाकिस्तानी पंजाब प्रांत में 'चोलिस्तान' नाम का रेगिस्तान है जो थार मरुस्थल का हिस्सा है।\n\nगोलोदनाया स्तेपी उत्तर में ताजिकिस्तान की सरहद पर स्थित ऐतिहासिक फ़रग़ना वादी के मुख से लेकर पूर्व में सिरदरिया प्रान्त तक और पश्चिम में जिज़ाख़ प्रान्त के उत्तरी भाग तक विस्तृत है। दक्षिण में तियान शान पर्वतों की तुर्किस्तान शृंखला इसकी सीमा है। भौगोलिक नज़रिए से यह किज़िल कुम रेगिस्तान का एक दक्षिण-पूर्वी फैलाव माना जाता है। जुलाई में यहाँ का औसत तापमान २८ सेंटीग्रेड और जनवरी में −२ सेंटीग्रेड होता है।\n\nयह क्षेत्र एक विशाल मैदानी इलाक़ा है और इसके समीप से सिर दरिया गुज़रता है इसलिए रूसी साम्राज्य के ज़माने से ही १८७० के बाद यहाँ सिंचाई पर ज़ोर दिया गया। आशा थी कि अगर यह इलाक़ा उपजाऊ बन जाए तो बहुत आर्थिक लाभ होगा। यहाँ की ज़मीन नमकीन थी, जिसमें फ़सल उगाना बहुत मुश्किल होता है। इस वजह से इसे उपजाऊ बनाने में और भी पानी लगता है क्योंकि पहले मिटटी में से नमक धुलकर बहाने की ज़रुरत होती है। इस क्षेत्र से तीन मुख्य नहरे निकालने के बाद यहाँ की लगभग ५,००,००० हेक्टर धरती पर कृषि होती है।\n\n", "id": "485409", "title": "गोलोदनाया स्तेपी"}
{"url": "https://hi.wikipedia.org/wiki?curid=485412", "text": "ज़रफ़शान शृंखला\n\nज़रफ़शान पर्वत शृंखला () मध्य एशिया में ताजिकिस्तान और उज़्बेकिस्तान की एक पर्वत शृंखला है जो पामीर-अलाय पर्वत मंडल का एक भाग है। यह ३७० किमी लम्बी शृंखला ज़रफ़शान नदी से दक्षिण में विस्तृत हैं और पूर्व-पश्चिम दिशा में ताजिकिस्तान के सुग़्द प्रान्त के दक्षिण हिस्से से गुज़रती है। ज़रफ़शान पर्वतों का सबसे ऊँचा पहाड़ ५,४८९ मीटर ऊँचा चिमतर्गा पर्वत () है। सुग़्द प्रान्त के पंजाकॅन्त शहर से आगे यह शृंखला उज़्बेकिस्तान में दाख़िल हो जाती है जहाँ इसके पहाड़ों की ऊँचाई १,५०० से २,००० मीटर तक कम होती जाती है। उज़्बेकिस्तान में ज़रफ़शान पर्वत समरक़न्द प्रान्त और सुरख़ानदरिया प्रान्त के बीच की प्रांतीय सरहद माने जाते हैं। यहाँ से आगे जाकर यह पहाड़ धीरे-धीरे समरक़न्द से दक्षिण-पश्चिम के रेगिस्तानी क्षेत्र में लुप्त हो जाते हैं।\n\n", "id": "485412", "title": "ज़रफ़शान शृंखला"}
{"url": "https://hi.wikipedia.org/wiki?curid=485419", "text": "तुर्किस्तान शृंखला\n\nतुर्किस्तान पर्वत शृंखला मध्य एशिया में स्थित एक पर्वत शृंखला है जो पामीर-अलाय पर्वत मंडल का एक भाग है। यह पर्वतों की कतार ज़रफ़शान पर्वत शृंखला से उत्तर में स्थित है और किर्गिज़स्तान और ताजिकिस्तान की सरहद पर अलाय पर्वत शृंखला से शुरू होकर पश्चिम में ३४० किमी दूर उज़्बेकिस्तान में समरक़ंद के नख़्लिस्तान (ओएसिस) पर ख़त्म होती है।\n\nतुर्किस्तान पर्वत फ़रग़ना वादी और गोलोदनाया स्तेपी की दक्षिणी सीमा है। इसके सबसे ऊँचे पहाड़ पूर्व में किर्गिज़स्तान की सीमा के पास हैं और सबसे ऊँचा शिखर ५,६२१ मीटर ऊँचा स्कालिस्ती पर्वत () है। बर्फ़ और हिमानियाँ (ग्लेशियर) भी पूर्वी भाग में ज़्यादा देखी जाती हैं। शृंखला की दक्षिणी ढलानें बंजर और ख़ुश्क हैं जबकि उत्तरी ढलानों पर वन विस्तृत हैं। तुर्किस्तान शृंखला में ३,३७८ मीटर (११,०८३ फ़ुट) की ऊँचाई पर शख़रिस्तान दर्रा है जिसमें से ताजिकिस्तान की राजधानी दुशान्बे को उत्तरी ताजिकिस्तान के सुग़्द प्रान्त की प्रांतीय राजधानी ख़ुजन्द से जोड़ने वाला राजमार्ग गुज़रता है।\n\n", "id": "485419", "title": "तुर्किस्तान शृंखला"}
{"url": "https://hi.wikipedia.org/wiki?curid=485432", "text": "गुलिस्तोन\n\nगुलिस्तोन () मध्य एशिया के उज़बेकिस्तान देश के पूर्वी भाग में स्थित सिरदरिया प्रान्त की राजधानी है। यह मिर्ज़ाचुल स्तेपी क्षेत्र में स्थित है, जिसे गोलोदनाया स्तेपी भी कहा जाता है और उस इलाक़े के अन्य भागों की तरह यहाँ का मुख्य कारोबार भी कपास की खेती है। गुलिस्तोन शहर उज़बेकिस्तान की राजधानी ताशकंत से १२० किमी दक्षिण-पश्चिम में स्थित है।\n\nगुलिस्तोन शहर रूसी साम्राज्य के ज़माने में एक गाँव था जो बड़ा होता गया। सन् १९२२ से पहले इसका नाम गोलोदनाया हुआ करता था, जिसका रूसी भाषा में मतलब 'भूखी स्तेपी' है। १९२२ से १९६१ तक इसका नाम 'मिर्ज़ाचुल' () था। उज़बेक भाषा में 'मिर्ज़ा' का मतलब 'किनारा' और 'चुल' का मतलब 'रेगिस्तान' होता है। मिर्ज़ाचुल किज़िल कुम रेगिस्तान के शुष्क इलाक़े के पास था जिस से इसका यह नाम पड़ा। १९५० और १९६० के दशकों में सोवियत संघ ने यहाँ सिंचाई की ज़बरदस्त योजनाएँ चलाई और इस शहर का नाम भी एक उद्यान की छवि देने के लिए बदलकर गुलिस्तोन रख दिया गया। गुलिस्तोन' फ़ारसी के 'गुलिस्तान' शब्द का उज़बेक रूप है। इस शब्द का मतलब 'गुलों (फूलों) का स्थान' होता है और यही शब्द 'सारे जहाँ से अच्छा' की एक पंक्ति में आता है ('हम बुलबुलें हैं इसकी, यह गुलिस्तान हमारा')।\n\n", "id": "485432", "title": "गुलिस्तोन"}
{"url": "https://hi.wikipedia.org/wiki?curid=485436", "text": "वैयक्तिक संपत्ति\n\nवैयक्तिक उपयोग की वस्तुएं, अर्जित आय तथा बचत साथ ही उत्पादन के कतिपय साधन जो व्यक्तिगत रूप से इस्तेमाल किए जाते हैं, वैयक्तिक संपत्ति (Personal Property) कहलाते हैं। वैयक्तिक संपत्ति की प्रकृति निजी संपत्ति से मूलतः भिन्न होती है। निजी संपत्ति मनुष्य द्वारा मनुष्य के शोषण के, दूसरों के श्रम के फलों को हड़पने के साधन के रूप में काम करती है परन्तु वैयक्तिक संपत्ति की मान्यता का अर्थ उसकी असीमित संवृद्धि नहीं है। समाजवाद के अंतर्गत अनर्जित आय की प्राप्ति के उद्देश्य से वैयक्तिक संपत्ति के दुरुपयोग की संभावना बनी रहती है। परंतु साम्यवाद के अंतर्गत वैयक्तिक संपत्ति की संकल्पना का कोई अर्थ नहीं रह जाएगा, क्योंकि वैयक्तिक आवश्यकताओं की पूर्ति मुख्यतया सामाजिक कोषों से होगी।\n", "id": "485436", "title": "वैयक्तिक संपत्ति"}
{"url": "https://hi.wikipedia.org/wiki?curid=485439", "text": "यांगियेर\n\nयांगियेर () मध्य एशिया के उज़बेकिस्तान देश के पूर्वी भाग में स्थित सिरदरिया प्रान्त का एक शहर है। इस शहर की स्थापना सन् १९५७ में की गई थी जब सोवियत संघ ने गोलोदनाया स्तेपी के शुष्क रेगिस्तानी क्षेत्र को नहरों के द्वारा सींच कर उपजाऊ बनाया था।\n\nउज़बेक भाषा में 'यांगि येर' का मतलब 'नई भूमि' होता है।\n\nयांगियेर में कुछ उद्योग हैं जिनमें निर्माण सामग्री, पाइपें और डामर (ऐस्फ़ॉल्ट​) बनाने के कारख़ाने शामिल हैं। यहाँ ताशकंत कृषि और सिंचाई अभियांत्रिकी संस्थान () की एक शाखा है। इसके अलावा यहाँ सिविल अभियांत्रिकी का एक कॉलेज है। गोलोदनाया स्तेपी को कृषि के लिए अनुकूल बनाने के महा-अभियान के स्मारक के रूप में शहर में एक संग्रहालय भी है।\n\n", "id": "485439", "title": "यांगियेर"}
{"url": "https://hi.wikipedia.org/wiki?curid=485447", "text": "आय\n\nप्रति व्यक्ति आय का उपयोग किसी एक देश के लोगों की संपत्ति का अनुमान लगाने के लिए किया जाता है, किसी अन्य देश की तुलना में। आमतौर पर यह किसी सर्वमान्य अंतर्राष्ट्रीय मुद्रा जैसे यूरो या डॉलर में मापा जाता है।\n\n", "id": "485447", "title": "आय"}
{"url": "https://hi.wikipedia.org/wiki?curid=485450", "text": "नई भूमि अभियान\n\nनई भूमि अभियान () सोवियत संघ में १९५० और १९६० के दशकों में अन्न की सख़्त कमी से निबटने के लिए मध्य एशिया, उत्तरी कॉकस और पश्चिमी साइबेरिया के विशाल स्तेपी मैदानी क्षेत्रों में नए सिरे से कृषि शुरू करने की योजना का नाम था। इसका उद्घाटन १९५३ में उस समय के सोवियत नेता निकिता ख़्रुशचेव​ ने किया था। इसके अंतर्गत दसियों हज़ार वर्ग किमी क्षेत्रफल की ज़मीन पर सिंचाई और अनाज उगाने का काम आरम्भ किया गया।\n\nनई भूमि अभियान का सोवियत संघ पर गहरा असर पड़ा। कई लाख रूसी, यूक्रेनी और अन्य स्लावी लोग मध्य एशिया और साइबेरिया में आकर बस गए जिस से उन इलाक़ों का जातीय मिश्रण बदल गया और उन स्थानों की संस्कृति में गहरा रूसिकरण हुआ। स्तेपी क्षेत्र में बहुत से नए नगर-क़स्बे बने। बहुत सी नदियों का पानी सिंचाई की नहरों में खींचने से एक ओर तो शुष्क ज़मीनें लहलहा उठी लेकिन दूसरी ओर प्राकृतिक वातावरण पर बुरा असर पड़ा, मसलन अरल सागर का अधिकाँश हिस्सा सूखकर रेगिस्तानी बन गया। अभियान के शुरूआती दौर में कृषि उत्पादन में भारी बढ़ौतरी हुई। सन् १९५६ में सोवियत संघ में पैदा किया गया आधे से ज़्यादा अनाज इस नई भूमि पर उगाया गया था। लेकिन फिर फ़सलों में वृद्धि का दर धीरे होकर रुक गया। वर्षा की कमी, स्तेपी की ज़ोरदार हवाएँ, मिटटी का क्षरण, भयंकर सर्दियों के कारण फ़सल उगाने के लिए वर्ष में केवल चंद महीनो का समय - इसके बहुत से कारण थे।\n\nआगे चलकर इन नए खेतों में पैदावार गिरने लगी और सोवियत संघ अन्य देशों से अनाज ख़रीदने पर मजबूर हो गया। अधिकतर इतिहासकार नई भूमि अभियान को अपने ध्येयों में असफल मानते हैं। फिर भी १९९१ में सोवियत संघ के खंडित होने तक भी कज़ाख़स्तान सोवियत संघ का एक-तिहाई गेंहू पैदा कर रहा था।\n\n", "id": "485450", "title": "नई भूमि अभियान"}
{"url": "https://hi.wikipedia.org/wiki?curid=485463", "text": "आन्ध्र प्रदेश राज्य एड्स नियंत्रण सोसाइटी\n\nआंध्र प्रदेश राज्य एड्स नियंत्रण सोसाइटी का गठन २४ सितम्बर १९९८ को हुआ था। राष्ट्रीय एड्स नियंत्रण संगठन के तहत काम करनेवाली यह संस्था आंध्र प्रदेश में पहले ही से एचआइवी-पीड़ित ५ लाख लोगों तथा राज्य की बढती हुई जनसँख्या को एचआईवी की जानकारी तथा इलाज के विषय में बताना इस संस्था का दायित्व है।\n\nनवम्बर २०११ से आंध्र प्रदेश राज्य एड्स नियंत्रण सोसाइटी ने \"ममता\" योजना लागू की जिसके तहत गर्भवती महिलाओं को एचआइवी-परीक्षण के लिए प्रोत्साहित किया जाता है। पॉजिटिव पाई जानेवाली महिलाओं को इलाज के तरीके बताए जाते हैं क्योंकि दवाओं के द्वारा माँ से बच्चे को पहुँचनेवाले एचआइवी के ९० प्रतिशत मामलों को रोका जा सकता ह। पेशावर रक्तदाताओं के ख़ून से हो रहे संक्रमणों को देखते हुए २०१० में आंध्र प्रदेश राज्य एड्स नियंत्रण सोसाइटी ने रक्त्-बंधू योजना लागू की जिसके माध्यम से केवल स्वेच्छा से ख़ून देनेवालों का ही ख़ून लिया जा रहा है।\n\nआंध्र प्रदेश राज्य एड्स नियंत्रण सोसाइटी की सक्रियता के कारण एचआइवी के मामलों में काफी कमी आई है। जहाँ २००४ में राज्य-भर में एचआइवी के १.६४ प्रतिशत मामले दर्ज हुए थे, २०१० तक यह घटकर ०.७७ प्रतिशत हो गए थे। जन-चेतना के लिए संस्था १६८० एकीकृत परामर्श परीक्षण केंद्र, ४५ विशेष इलाज के केंद्र तथा ६६ सामाजिक देख-रेख केंद्र चलती है।\n\n२०११ के एड्स दिवस को \"शून्य-एचआइवी मामले \"-\"शून्य-दाग-भेदभाव\" के रूप में मनाते हुए आंध्र प्रदेश राज्य एड्स नियंत्रण सोसाइटी ने एचआइवी की समाप्ति और इस से जुड़े भेदभाव की समाप्ति पर अपनी वचन-पद्धता व्यक्त की है।\n", "id": "485463", "title": "आन्ध्र प्रदेश राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=485488", "text": "डी ए वी पब्लिक स्कूल, वेलाचेरी\n\nदयानंद एंग्लो वैदिक पब्लिक स्कूल या डी ए वी पब्लिक स्कूल भारत के तमिलनाडु राज्य के चेन्नै (वेलाचारी) में स्थित एक भारतीय निजी शैक्षिक संस्था है। इसकी स्थापना श्रीमती मीनू अग्रवाल द्वारा १९९६ में की गयी थी।\nयह विद्यालय वेलाचेरी और चेन्नई के सीबीएसई से सम्बद्ध विद्यालयों में सबसे पुराने विद्यालयों में से है। अपने इतिहास, प्रभाव और सम्पत्ति के कारण यह चेन्नई का सबसे प्रतिष्ठित स्कूल माना जाता है।\n\nडीएवी पब्लिक स्कूल, वेलाचेरी सीबीएसई नई दिल्ली (संबद्ध कोड: 1930141 स्कूल कोड: 007052 और / या TN7052) से संबद्ध है। आठवीं कक्षा तक यह विद्यालय दयानंद एंग्लो वैदिक कॉलेज प्रबंध समिति से भी सम्बद्ध है। विद्यालय का प्रबन्धन एम जी एम चैरिटेबल सोसायटी, चेन्नई द्वारा होता है। \n\n", "id": "485488", "title": "डी ए वी पब्लिक स्कूल, वेलाचेरी"}
{"url": "https://hi.wikipedia.org/wiki?curid=485503", "text": "क्रॅसि\n\nक्रॅसि () पूर्वी यूरोप का एक क्षेत्र है जो द्वितीय विश्वयुद्ध से पहले पोलैंड का पूर्वी हिस्सा हुआ करता था लेकिन जिसे उस देश से अलग करके सोवियत संघ का भाग बना दिया गया। १९९१ में सोवियत संघ के टूटने के बाद अब यह इलाक़ा पश्चिमी युक्रेन, पश्चिमी बेलारूस और पूर्वी लिथुएनिया में सम्मिलित है।\n\nपोलिश भाषा में 'क्रॅसि' का अर्थ 'सरहदी क्षेत्र' होता है। इसमें 'ऍ' की मात्रा और उच्चारण पर ध्यान दें। यह 'ए' () और 'ऐ' () दोनों के उच्चारण से अलग है और अंग्रेज़ी के 'मॅन' () शब्द में आनी वाली ध्वनि से मिलता-जुलता है।\n\nक्रॅसि अपने इतिहास में बहुत दफ़ा अलग-अलग राष्ट्रों के क़ब्ज़े में जा चुका है। इसमें गहरा पोलिश प्रभाव रहा है और यहाँ बहुत से पोलिश लोग रहा करते थे हालांकि वे कभी भी इस पूरे क्षेत्र में बहुसंख्यक समुदाय नहीं बने। अलग-अलग समयों पर इसके पूरे या कुछ क्षेत्र पर कीवियाई रूस, पोलैंड, रूसी साम्राज्य, जर्मनी, सोवियत संघ, युक्रेन, बेलारूस और लिथुएनिया का भाग रहा है।\n\nसन् १०१८ में उस समय के पोलिश राजा बोलेस्वाफ़ प्रथम च्रोब्री () ने पूर्व की ओर कूच करके कीवियाई रूस राज्य पर हमला बोल दिया। १३४० में क्रॅसि का और भी इलाक़ा पोलिश क़ब्ज़े में आ गया और पोलिश लोग यहाँ जाकर बसने लगे। इस क्षेत्र में आबादी बहुत कम घनी थी और स्थानीय लिथुएनी और रुथेनी लोगों को पोलिश नियंत्रण स्वीकारना पड़ा। १५६९ में 'लूबलिन की संधि' नामक घोषणा के अंतर्गत पोलिश-लिथुएनी राष्ट्रमंडल () स्थापित हुआ। इस बड़े साम्राज्य के बनाने के बाद बहुत से पोलिश लोग बड़ी मात्रा में क्रॅसि में जाकर बस गए। स्थानीय ग़ैर-पोलिश लोगों के उच्च वर्गों ने भी मजबूरन पोलिश संस्कृति अपनानी शुरू कर दी। फिर भी इन क्षेत्रों में पोलिश लोग अल्पसंख्यक समुदाय ही थे। १७७२ में पूर्व से शक्तिशाली रूसी साम्राज्य ने पोलिश-लिथुएनी राष्ट्रमंडल के पूर्वी आधे भाग पर क़ब्ज़ा कर लिया। हालांकि इस इलाक़ें में पोलिश लोग बहुसंख्यक नहीं थे, यह क्षेत्र पोलिश संस्कृति और राष्ट्रीय मान-मर्यादा में बहुत अहम हो चुका था। पोलिश लोगों ने इसे 'चोरी की गई धरती' () बुलाना शुरू कर दिया और इसे वापस लेने की तीव्र इच्छा पोलिश मानसिकता में पनपने लगी। रूस इसे 'पश्चिमी क्राय' बुलाता था। यहाँ रूस के ख़िलाफ़ विद्रोह हुए जिन्हें ज़ोर से कुचला गया और बहुत से स्थानीय पोलिश निवासियों को साइबेरिया भेज दिया गया।\n\n१९१९ में प्रथम विश्वयुद्ध ख़त्म हुआ। रूसी साम्राज्य की जगह सोवियत संघ एक नए देश के रूप में उपस्थित हुआ। पोलैंड में एक नए राष्ट्र का गठन हुआ, जिसे ऐतिहासिक रूप से 'द्वितीय पोलिश गणतंत्र' () कहा जाता है। ब्रिटिश विदेश विभाग ने पूर्वी यूरोप में शांति बनाए रखने के लिए सोवियत संघ और पोलैंड के बीच एक सीमा का प्रस्ताव रखा। इसका नाम भारत के भूतपूर्व वाइसरॉय लार्ड कर्ज़न पर रखा गया और इसे 'कर्ज़न सीमा' () बुलाया जाने लगा। लेकिन १९१८ से १९२२ के काल में पोलैंड ने तीन जंगें लड़ी - पोलिश-यूक्रेनी युद्ध, पोलिश-सोवियत युद्ध और पोलिश-लिथुएनी युद्ध - और तीनों ही जीत गया। कर्ज़न सीमा से पूर्व में स्थित क्रॅसि क्षेत्र पर पोलैंड का क़ब्ज़ा हो गया। पोलैंड ने यहाँ पोलिश लोग बसाने शुरू कर दिए जिस से स्थानीय युक्रेनियों के साथ बहुत झड़पें होती थीं जिन्हें पोलैंड कुचलता गया।\n\n१९३३ में पोलैंड से पश्चिम में स्थित जर्मनी में नात्ज़ी () सरकार आ गई जो पूर्व की तरफ़ विस्तार करना चाहती थी। उन्होंने सोवियत संघ के साथ १९३९ में एक गुप्त समझौता किया जिसके अंतर्गत पोलैंड को उन देशों के बीच बांट लेने की आपसी सांठ-गांठ हो गई। १७ सितम्बर १९३९ को सोवियत संघ ने क्रॅसि पर क़ब्ज़ा कर लिया। क्रॅसि के पोलिश समुदाय के एक बड़े भाग को ज़बरदस्ती सुदूर पूर्व साइबेरिया और कज़ाख़स्तान भेज दिया गया। यूरोप में द्वितीय विश्वयुद्ध छिड़ गया और जर्मनी ने आगे चलकर सोवियत संघ पर धावा बोलकर क्रॅसि और अन्य इलाक़ों पर नियंत्रण कर लिया। १९४३-१९४४ में युक्रेनी विद्रोही सेना ने युक्रेनी किसानों की मदद से दक्षिण-पूर्वी क्रॅसि में ५० हज़ार से १ लाख के बीच पोलिश लोगों का क़त्ल किया। १९४४ तक जर्मनी सोवियत संघ से हारने लगा और पूरा क्रॅसि फिर से वापस सोवियत क़ब्ज़े में आ गया। १९४३ के तेहरान सम्मलेन में अमेरिका, ब्रिटेन और सोवियत संघ में समझौता हो चुका था कि युद्ध के बाद क्रॅसि सोवियत संघ को दे दिया जाएगा। लन्दन में टिकी हुई पोलैंड की निर्वासित सरकार () ने इसका विरोध किया लेकिन उनकी किसी ने न सुनी।\n\n१९४५ में द्वितीय विश्वयुद्ध के समाप्त होने पर पोलिश साम्यवादी (कोम्युनिस्ट) सरकार क्रॅसि से अधिकाँश पोलिश लोगों को हटाने के लिए रज़ामंद हो गई। पोलैंड को जर्मनी के कुछ पूर्वी इलाक़े दे दिए गए थे और क्रॅसि से समूचे गाँव-बस्तियों के पोलिश लोग वहाँ रेल के ज़रिये ले जाए गए। उदाहरण के लिए क्रॅसि का ल्वुफ़ () शहर 'लविव' () के नाम से युक्रेन का भाग बन गया (जो सोवियत संघ का हिस्सा था)। पश्चिम में जर्मनी का ब्रेस्लाऊ () शहर व्रातस्वाफ़ () के नाम से पोलैंड का भाग बन गया। ल्वुफ़/लविव के बहुत से पोलिश लोगों को वहाँ से हटाकर व्रातस्वाफ़/ब्रेस्लाऊ में बसाया गया। १९४४-४६ काल में १० लाख से ज़्यादा पोलिश लोग क्रॅसि से हटाकर इन नए पश्चिमी इलाक़ों में बसाए गए। पोलिश लोग अपनी सरकार के चुपचाप सोवियत संघ को क्रॅसि दे देने से बहुत नाराज़ हुए और साम्यवादियों को देशद्रोही समझने लगे। जब तक साम्यवादी सत्ता में रहे तब तक वह सोवियत संघ पर निर्भर थे और पोलैंड में खुलकर क्रॅसि वापस होने की मांग को सख्ती से दबाया जाता रहा। १९८९ में साम्यवादी सत्ता खो बैठे और तब से पोलैंड में क्रॅसि को लेकर बहुत साहित्य प्रकाशित हुआ है। कई पोलिश समीक्षक इस इलाक़े के खोए जाने पर दुःख प्रकट करते हैं।\n\n", "id": "485503", "title": "क्रॅसि"}
{"url": "https://hi.wikipedia.org/wiki?curid=485513", "text": "गृधकूट\n\nगृधकूट राजगृह (राजगिर, बिहार) की पाँच पहाड़ियों में से एक है। इसका उल्लेख पालि ग्रंथों में हुआ है। वहाँ इसे 'गिज्झकूट' कहा गया और यह वैपुल्य (एक अन्य पहाड़ी) के दक्षिण में स्थित बताया गया है।\n\nसंभवत: इस शिखर का आकार गिद्ध के समान होने से यह नाम पड़ा है। चीनी यात्री फाह्यान के अनुसार गौतम बुद्ध ने इस स्थान पर अपने प्रिय शिष्य आनन्द की, गृध का रूप धारण करके डरा देनेवाले मार से रक्षा की थी और इसी कारण इसका नाम 'गृधकूट' पड़ा। गौतम बुद्ध को यह पहाड़ी बहुत प्रिय थी और जब वे राजगृह में होते तो वर्षाकाल गृधकूट की एक गुफा में ही बिताते थे। उन्होंने राजगृह के जिन स्थानों को रुचिकर एवं सुखदायक बताया था उनमें गृधकूट भी है। फाह्यान ने लिखा है कि बुद्ध जिस गुफा में निवास करते थे वह पर्वतशिखर से तीन ली (1 मील) पर थी। युवानच्वांग ने इंदसिला गुहा नाम से जिस स्थान का उल्लेख किया है वह यही जान पड़ता है।\n\nगृधकूट की पहाड़ी का अभिज्ञान राजगिर के निकट स्थित छठे गिरि से किया गया है। इस पहाड़ी में दो प्राकृतिक गुफाएँ आज भी वर्तमान हैं। गुफाओं के बाहर दो प्राचीन प्रस्तरभित्तियों के अवशेष भी मिले हैं। पास ही कुछ सीढ़ियाँ चढ़ने के बाद एक चबूतरे पर अनेक छोटे छोटे बौद्ध मंदिर दिखाई देते हैं। इन बातों से इस स्थान का प्राचीन महत्व प्रमाणित होता है। दूसरी या तीसरी सदी ई. की एक मूर्तिकारी में भी गृधकूट की प्रसिद्ध गुफाओं का अंकन किया गया है। गृधकूट से प्राप्त कलावशेष नालंदा संग्रहालय में सुरक्षित हैं।\n", "id": "485513", "title": "गृधकूट"}
{"url": "https://hi.wikipedia.org/wiki?curid=485517", "text": "शनाबाद\n\nयहाँ की जनसंख्या में ६ वर्ष से कम उम्र के बच्चों का हिस्सा 14% था। \nइंदौर - खंडवा सड़क पर स्थित यह शहर अपने पॉलिटेक्निक महाविद्यालय के लिए प्रसिद्ध है। इस शहर में डिप्लोमा की गवर्नमेंट पॉलिटेक्निक कॉलेज, वाणिज्य और विज्ञान के लिए एक सरकारी डिग्री कॉलेज, विज्ञान के एक निजी कॉलेज भी हैं। \nशनावाद का पुराना नाम \"गुलशनाबाद\" है। जिले में शहर की राजनीतिक स्थिति मजबूत है।\nइसकी स्थानीय अर्थव्यवस्था मुख्य रूप से कृषि और व्यापार पर आधारित है। आसपास के क्षेत्र की मुख्य फसल गेहूं, कपास और सोयाबीन हैं। यह नर्मदा नदी के निकट (लगभग 7 किलोमीटर), इंदौर से 70 किलोमीटर और खरगोन (जिला मुख्यालय) और बड़वाह से 10 किलोमीटर जो तहसील से 60 किलोमीटर दूर स्थित है। \nयह शहर मेला का शहर है। यहां का पीरंपीर एवं शीतला माता मेला बहुत प्रसिद्ध है। \nयहाँ मध्य - प्रदेश की सबसे छोटी बस स्टैंड चल रही है।\nनहर काम की वजह से निर्माण की कोर के कारण शहर खरगोन जिले में अपनी छाप बना रही है। पांच जैन मंदिर के एक कुल रहे हैं। उनमें से दिगंबर जैन Samavsaran मंदिर भारत भर में आठ प्रसिद्ध जैन मंदिरों में से एक माना जाता है। \nयहां की ऊंची पहाड़ी पर पीरंपीर टेकारी नामक प्रसिद्ध दरगाह है और उसी पहाड़ी के नीचे मंदिर स्थित है। \nयह शहर मध्यप्रदेश, के प्रमुख शहरों इंदौर, खंडवा आदि से अच्छी तरह से सड़क और रेल द्वारा जुड़ा हुआ है।\n", "id": "485517", "title": "शनाबाद"}
{"url": "https://hi.wikipedia.org/wiki?curid=485518", "text": "समाधिराज सूत्र\n\nसमाधिराज सूत्र महायान बौद्धों के माध्यमक सम्प्रदाय का अत्यन्त महत्वपूर्ण ग्रन्थ है। इसकी रचना २सरी शताब्दी में हुई थी। इसका पूरा नाम 'सर्वधर्मस्वभाव समताविपंचित समाधिराज सूत्र' है। इसे 'चन्द्रप्रदीप समाधिसूत्र' भी कहते हैं। ४५० ई में इसका चीनी भाषा में अनुवाद हुआ।\n\nइस ग्रंथ के मुख्य पात्र गौतम बुद्ध और चन्द्रप्रभ गृधकूट हैं। इसमें विभिन्न प्रकार की समाधियों का वर्णन है।\n\n", "id": "485518", "title": "समाधिराज सूत्र"}
{"url": "https://hi.wikipedia.org/wiki?curid=485528", "text": "आयरिश रिपब्लिकन आर्मी\n\nआयरी गणतांत्रिक सेना या आयरिश रिपब्लिकन आर्मी (Irish Republican Army (IRA) / (आयरी भाषा: Óglaigh na hÉireann) आयरलैण्ड की मुक्ति के लिये गठित क्रान्तिकारी सैनिकों का संगठन था। इसका लक्ष्य आयरलैण्ड को ब्रिटेन से पूर्णतः मुक्त कराना था। 'आयरिश रिपब्लिकन ब्रदरहुड' नामक संगठन इसका पितृसंगठन था जिसकी स्थापना २५ नवम्बर १९१३ में की गयी थी। ६ दिसम्बर १९२१ में, जब आंग्ल-आयरी-संधि हुई और युद्धविराम लागू हुआ तो, इसमें विभाजन हो गया।\n\nसन् १९१९ से जुलाई १९२१ तक आ.ग.से. ने आयरलैण्ड में ब्रिटिश सेना के विरुद्ध छापामार युद्ध किया। इस युद्ध का सबसे भीषण काल १९२० के नवम्बर से लेकर १९२१ के जुलाई तक था।\n\n", "id": "485528", "title": "आयरिश रिपब्लिकन आर्मी"}
{"url": "https://hi.wikipedia.org/wiki?curid=485529", "text": "काम्पिल्य\n\nकाम्पिल्य एक पौराणिक नगर है जो महाभारत के समय पंचाल जनपद की राजधानी थी जिसके राजा द्रुपद थे। \n\nइसके नाम का सर्वप्रथम उल्लेख यजुर्वेद की तैत्तरीय संहिता में 'कंपिला' रूप में मिलता है। बहुत संभव है, पुराणों में वर्णित पंचाल नरेश भृम्यश्व के पुत्र कपिल या कांपिल्य के नाम पर ही इस नगरी का नामकरण हुआ हो। महाभारत काल से पहले पंचाल जनपद गंगा के दोनों ओर विस्तृत था। उत्तर-पंचाल की राजधानी अहिच्छत्र और दक्षिण पंचाल की कांपिल्य थी। दक्षिण पंचाल के सर्वप्रथम राजा अजमीढ़ का पुराणों में उल्लेख है। इसी वंश में प्रसिद्ध राजा नीप और ब्रह्मदत्त हुए थे। महाभारत के समय द्रोणाचार्य ने पंचाल नरेश द्रुपद को पराजित कर उससे उत्तर-पंचाल का प्रदेश छीन लिया था। इस प्रसंग के वर्णन में महाभारत में कांपिल्य को दक्षिण पंचाल की राजधानी बताया गया है। उस समय दक्षिण पंचाल का विस्तार गंगा के दक्षिण तट से चंबल नदी तक था। ब्रह्मदत्त जातक में भी दक्षिण पंचाल का नाम कंपिलरट्ठ या कांपिल्य राष्ट्र है। बौद्ध साहित्य में कांपिल्य का बुद्ध के जीवनचरित के संबंध में वर्णन मिलता है। किंवदंति के अनुसार इसी स्थान पर बुद्ध ने कुछ आश्चर्यजनक कार्य किए थे, जैसे स्वर्ग में जाकर अपनी माता को उपदेश देने के पश्चात् वह इसी स्थान पर उतरे थे। चीनी यात्री युवान च्वांग ने भी सातवीं सदी ई. में इस नगर को अपनी यात्रा के प्रसंग में देखा था। \n\nवर्तमान कंपिला में एक अति प्राचीन ढूह आज भी राजा द्रुपद का कोट कहलाता है एवं बूढ़ी गंगा के तट पर द्रौपदीकुंड है जिससे, महाभारत की कथा के अनुसार, द्रौपदी और धृष्टद्युम्न का जन्म हुआ था। कुंड से बड़े परिमाण की, संभवत: मौर्यकालीन, ईंटें निकली हैं। कंपिला के मंदिरों से अनेक प्राचीन मूर्तियाँ प्राप्त हुई हैं। कंपिला बौद्धधर्म के समान जैनधर्म का भी कुछ दिनों तक केंद्र रह चुकी है, जैसा यहाँ से प्राप्त तीर्थंकरों की अनेक प्रतिमाओं तथा जैन अभिलेखों से सूचित होता है। कांपिल्य के 'कंपिलनगर', 'कंपिल्लनगर' और 'कंपिला' नाम साहित्य में उपलब्ध हैं। इसका अपभ्रंश रूप कांपिल भी मिलता है। कांपिल्य नगरी प्राचीन काल में काशी, उज्जयिनी आदि की भाँति ही प्रसिद्ध थी और प्राचीन साहित्य में इसे अनेक कथाओं की घटनास्थली बनाया गया है, जैसे महाभारत, शांतिपर्व (१३९, २) में राजा ब्रह्मदत्त और पूजनी चिड़िया की कथा को कांपिल्य में ही घटित कहा गया है।\n\nप्राचीन किंवदंती के अनुसार प्रसिद्ध भारतीय ज्योतिषाचार्य बराहमिहिर का जन्म कांपिल्य में ही हुआ था।\n\n", "id": "485529", "title": "काम्पिल्य"}
{"url": "https://hi.wikipedia.org/wiki?curid=485566", "text": "वैश्विक विकास सम्मेलन २०१२\n\nवैश्विक विकास सम्मेलन (Global Development Conference) विश्व बैंक द्वारा १९९९ में प्रारंभ किया गया एक अंतर्राष्ट्रीय सहयोग मंच है। यह सम्मेलन प्रति वर्ष आयोजित किया जाता है। वैश्विक विकास सम्मेलन सतत विकास की चिंताओं से संबद्ध राष्ट्रों के मध्य दक्षिण-दक्षिण सहयोग का मंच है। इस मंच का १३ वाँ वार्षिक सम्मेलन हंगरी की राजधानी बुडापेस्ट में केंद्रीय यूरोपीय विश्वविद्यालय के तत्वाधान में १६ से १८ जून २0१२ तक आयोजित किया गया। इस बार के वार्षिक सम्मेलन का केंद्रीय विषय था- शहरीकरण और विकास। इस मंच के अनुसार जिन देशों में ५0% तक शहरीकरण हो चुका है, वहाँ गरीबी और शिशु मृत्यु दर में गिरावट दर्ज़ की गयी है।\n\n13th Annual Conference, Budapest, 2012\n", "id": "485566", "title": "वैश्विक विकास सम्मेलन २०१२"}
{"url": "https://hi.wikipedia.org/wiki?curid=485575", "text": "पलताना ऊर्जा परियोजना\n\nपलताना ऊर्जा परियोजना (Palatana Power Project) भारत के त्रिपुरा राज्य के दक्षिणी भाग में प्रस्तावित एक गैस ऊर्जा परियोजना है। ७२६ मेगावाट क्षमता की यह परियोजना ओएनजीसी तथा त्रिपुरा पावर कॉरपोरेशन का एक संयुक्त उपक्रम है। यह परियोजना पर्यावरणीय कारणों से लंबित रही है। वर्तमान में इस परियोजना को केंद्र सरकार की अनुमति मिल गयी है। पलताना तक उपक्रम निर्माण हेतु संसाधनों की आपूर्ति एक प्रमुख समस्या रही है। इस दिशा में बांग्लादेश ने सहयोग कर स्थानीय साझेदारी का अच्छा उदाहरण प्रस्तुत किया है। परियोजना हेतु संयंत्र निर्माण की सामग्री बांग्लादेश के मार्ग से पलताना तक पहुँचायी गयी है।\n\nlaunches drive for gas extraction in Tripura\n\nGas-Based Power Project At Palatana In Triupura To Commence Generation From July End\n", "id": "485575", "title": "पलताना ऊर्जा परियोजना"}
{"url": "https://hi.wikipedia.org/wiki?curid=485595", "text": "ऐंकर\n\nऐंकर (ANCHOR) नाबार्ड के तत्वाधान में भारत सरकार द्वारा प्रारंभ की गयी एक योजना है जिसमें सूक्ष्मवित्त के संवर्द्धन के लिए महिला स्वयं सहायता समूह और बैंकों बीच संपर्क बढ़ाया जायगा। यह योजना तमिलनाडु के नागपट्टनम से प्रारंभ की जायगी। इसमें महिला स्वयं सहायता समूहों को एक गैर सरकारी संगठन की तरह माना जाता है। यह एक पायलट परियोजना है जिसे देश के ११३ जिलों में प्रारंभ किया गया है।\n", "id": "485595", "title": "ऐंकर"}
{"url": "https://hi.wikipedia.org/wiki?curid=485604", "text": "अक्ष शक्तियाँ\n\nअक्ष शक्तियाँ या ऐक्सिस शक्तियाँ या धुरी शक्तियाँ (, \"Sūjikukoku\", ) उन देशों का गुट था जिन्होनें दूसरे विश्वयुद्ध में जर्मनी और जापान का साथ दिया और मित्रपक्ष शक्तियों (ऐलाइड शक्तियों) के ख़िलाफ़ लड़े।\n\nमध्य १९३० में अपने साम्राज्यवादी हितों को बचाए रखने के लिए जर्मनी, इटली और जापान द्वारा किए गये कूटनीतिक प्रयासों से अक्ष शक्तियों का उदय हुआ। अक्ष शक्तियों का गुट सन् १९३६ में तब शुरु हुआ जब जर्मनी ने जापान और इटली के साथ साम्यवाद विरोधी संधियों पर दस्तख़त किये। रोम-बर्लिन १९३९ स्टील संधि के अन्तर्गत सामरिक गुट बन गये, १९४० के ट्राइपर्टाइल संधि के साथ जर्मनी और उसके गुट के दोनो मित्र देशो के सामरिक लक्ष्य एक हो गये। दूसरे विश्वयुद्ध में अपने चरम पर अक्षीय शक्तियों ने यूरोप, अफ़्रीका और पूर्वी व दक्षिण-पूर्वी एशिया के बड़े हिस्सों पर कब्जा किया। १९४५ में जाकर मित्रपक्ष शक्तियों की जीत होने पर अक्ष शक्तियों का गुट ख़त्म हो गया। युद्ध के दौरान अक्ष दल बदलता रहा क्योंकि कुछ राष्ट्र इसके अन्दर-बाहर आते और जाते रहे।\n\n\"धुरी\" शब्द सबसे पहले इटली के प्रधानमंत्री बेनितो मुसोलिनी ने जर्मनी-इटली के सम्बन्धों के परिपेक्ष्य मे इस्तेमाल किया था, जब उन्होने रॉबर्टो सुस्टर के \"जर्मेनिया रिपब्लिका\" के आलेख में लिखा \"इसमें कोई संदेह नहीं है कि इस समय यूरोपिय इतिहास की धुरी/अक्ष बर्लिन से गुजर रही है।\" (non v'ha dubbio che in questo momento l'asse della storia europea passa per Berlino)।\n\n", "id": "485604", "title": "अक्ष शक्तियाँ"}
{"url": "https://hi.wikipedia.org/wiki?curid=485618", "text": "स्वप्रतिरक्षित रोग\n\nवे रोग स्वप्रतिरक्षित रोग (Autoimmune diseases) कहलाते हैं जिनके होने पर किसी जीव की प्रतिरक्षा प्रणाली अपने ही ऊतकों या शरीर में उपस्थित अन्य पदार्थों को रोगजनक (pathogen) समझने की गलती कर बैठती है और उन्हें समाप्त करने के लिये उन पर हमला कर देती है। इस प्रकार का रोग शरीर के किसी एक अंग में सीमित हो सकता है (जैसे स्वप्रतिरक्षित थॉयराय शोथ (autoimmune thyroiditis) या शरीर के विभिन्न स्थानों पर एक विशेष प्रकार के ऊतक को प्रभावित कर सकता है। \n\nस्वप्रतिरक्षित रोगों की चिकित्सा में प्रायः दवाओं का उपयोग करके प्रतिरक्षा प्रणाली की सक्रियता को कम किया जाता है जिसे प्रतिरक्षादमन (immunosuppression) कहते हैं।\n\n\n\n", "id": "485618", "title": "स्वप्रतिरक्षित रोग"}
{"url": "https://hi.wikipedia.org/wiki?curid=485620", "text": "चंद्रमुखी (धारावाहिक)\n\n\"चन्द्रमुखी\" चन्दमुखी एक टी.वी सिरीयल है। ये सिरीयलका प्रसारण डीडी नेशनल पर कीया गया। इस सिरीयल की कहानी राजकुमारी चन्दमुखी पर आधारीत है वो रुपनगर की राजकुमारी है जीस को पाने के लीये अनेक राजकुमार आते है पर सबको चन्दमुखी के महेलमे रहेने वाले षडयंत्रकारी सबको बँदी बना लेते है। ये सिरीयल हर मंगलवार रात 10 बजे प्रसारीत होती है। राजकुमारी चन्दमुखीका रोल पिकु शमॉ निभारही है। अलकापुरीका राजकुमार वनराज जो अपने पिताकी दष्टी लोटाने के लिये राजकुमारी चन्दमुखी के राज्यमे जाता है। वनराजका रोल सचिन खुराना निभा रहे है।\n", "id": "485620", "title": "चंद्रमुखी (धारावाहिक)"}
{"url": "https://hi.wikipedia.org/wiki?curid=485628", "text": "प्रतिरक्षादमन\n\nउन सभी क्रियाओं को प्रतिरक्षादमन (Immunosuppression) कहते हैं जो प्रतिरक्षा प्रणाली की क्षमता को कम करतीं हैं।\n\nकई स्थितियों में प्रतिरक्षादमन करने की जरूरत पड़ती है और प्रतिरक्षादमन करने से हानि के बजाय लाभ होता है। उदाहरण के लिये किसी अंग के प्रतिरोपण की स्थिति में शरीर उस अंग को अस्वीकार करे तो प्रतिरक्षादमन उपयोगी होता है। इसी प्रकार स्वप्रतिरक्षित रोगों की चिकित्सा के लिये भी इसका सहारा लिया जाता है।\n\nप्रतिरक्षादमन करने के लिये प्रायः दवाओं का उपयोग किया जाता है किन्तु शल्य (सर्जरी), प्लाज्माफेरेसिस या विकिरण का उपयोग भी करना पड़ सकता है।\n\n", "id": "485628", "title": "प्रतिरक्षादमन"}
{"url": "https://hi.wikipedia.org/wiki?curid=485629", "text": "मित्रपक्ष शक्तियाँ\n\nमित्रपक्ष शक्तियाँ या ऐलाइड शक्तियाँ () उन देशों का गुट था जिन्होनें द्वितीय विश्वयुद्ध में ब्रिटेन, संयुक्त राज्य अमेरिका, सोवियत संघ और चीन का साथ दिया और अक्ष शक्तियों (ऐक्सिस शक्तियों) के ख़िलाफ़ लड़े। भिन्न मित्रपक्ष देश द्वितीय विश्वयुद्ध की मुठभेड़ में या तो इसलिए शामिल हुए क्योंकि उनपर अक्ष देश या देशों ने आक्रमण कर दिया, या उन्हें अपने ऊपर आक्रमण होने का डर था, या फिर उन्हें चिंता थी कि अक्ष शक्तियाँ अगर जीत गयी तो पूरी दुनिया पर हावी हो जाएँगी।\n\n१ सितम्बर १९३९ में युद्ध की शुरआत में फ़्रांस, पोलैंड और संयुक्त राजशाही (ब्रिटेन) ही मित्रपक्ष में थे। जल्द ही ब्रिटेन के कुछ अधीन देश - ऑस्ट्रेलिया, कनाडा, न्यू ज़ीलैंड और दक्षिण अफ़्रीका भी इस गुट में सम्मिलित हो गए। १९४१ के बाद मित्रपक्ष का नेतृत्व ब्रिटेन]], अमेरिका और सोवियत संघ ने मिलकर किया। भारत (जो ब्रिटिश राज के अधीन था), बेल्जियम, यूनान, मेक्सिको, चेकोस्लोवाकिया, नॉर्वे, नेदरलैंड्ज़, इथियोपिया और ब्राज़ील में मित्रपक्ष में थे। १९४५ में जाकर मित्रपक्ष शक्तियों की जीत होने पर अक्ष शक्तियों का गुट ख़त्म हो गया।\n\n", "id": "485629", "title": "मित्रपक्ष शक्तियाँ"}
{"url": "https://hi.wikipedia.org/wiki?curid=485637", "text": "पंजाब राज्य एड्स नियंत्रण सोसाइटी\n\nपंजाब राज्य एड्स नियंत्रण सोसायटी (Punjab State Aids Control Society- PSACS) 1998 में राष्ट्रीय एड्स नियंत्रण कार्यक्रम को लागू करने के लिए पंजीकृत संस्था के रूप में स्तापित हुई। संस्था ने 1999 में कार्य करना शुरू कर दिया।\n\nनिम्नलिखित महत्वपूर्ण कार्यक्रम उपलब्धियों का वर्णन कुछ इस तरह है: \n1. जागरूकता - पंजाब एचआईवी संक्रमण के संचरण के मोड पर जागरूकता और उसी को रोकने के तरीकों बनाने के लिए एक एकीकृत आईईसी अभियान का शुभारंभ किया गया। आईईसी अभियान, इलेक्ट्रॉनिक प्रिंट और बाहिरी मीडिया के माध्यम से किया गया जो बहुत ही सफल रहा। \n2 रक्त सुरक्षा: - भारत के माननीय उच्चतम न्यायालय के आदेश के अनुसार पंजाब के सभी पेशेवर रक्तदाताओं पर प्रतिबंध लगा दिया गया है। आदेश में गुणवत्ता और सुरक्षित रक्त की उपलब्धता सुनिश्चित करने के प्रभावी आधुनिकीकरण और रक्त बैंकों के सुधार को प्राथमिकता दी गयी है।\n3 क्षेत्रीय रक्त परीक्षण केन्द्र (ZBTCs) पंजाब - इन में अमृतसर पटियाला और लुधियाना हैं। सभी रक्त बैंकों के लिए एचआईवी, एचबीएस एजी, विडीआरएल और मलेरिया, जो एक मासिक रिपोर्टिंग प्रणाली के माध्यम से नजर रखी जा रही।\n\nपंजाब राज्य एड्स नियंत्रण सोसायटी दुसरे राज्य एड्स सोसाइटियों की की तरह कई गैर-सरकारी संगठनों को प्रोत्साहित करता है जो एचआइवी-एड्स जागरूकता की दिशा में कम करते हैं। ऐसी ही एक महासंस्था सोस्वा है यानि Society for Service to Voluntary Agencies (SOSVA) उत्तरी पंजाब की स्वयंसेवी एजंसियों की सोसायटी है। यह दर असल कई स्वयंसेवी संस्थाओं का एकीकरण है। इस की गतिनिधियों में नौजवानों के लिए जागरूकता कैम्प, जन जागरूकता कैम्प तथा-रंग मंच के माध्यम से राज्य में एचआइवी-सम्बन्धी जानकारी फैलाना शामिल है।\n", "id": "485637", "title": "पंजाब राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=485647", "text": "अज्ञातहेतुक बिंबाणुअल्पताजन्य रक्तचित्तिता\n\nजब किन्हीं अज्ञात कारणों से किसी के रक्त में बिंबाणुओं (प्लेटलेट्स) की संख्या अत्यन्त कम हो जाती है तो इसे अज्ञातहेतुक बिंबाणुअल्पताजन्य रक्तचित्तिता (Idiopathic thrombocytopenic purpura या ITP) कहते हैं \nअधिकांश मामलों में यह रोग बिंबाणुओं के विरुद्ध एण्टीबाडीज के उत्पादन से सम्बन्धित है, इस कारण इसे 'प्रतिरक्षी बिंबाणुअल्पताजन्य रक्तचित्तिता' (immune thrombocytopenic purpura) या 'प्रतिरक्षी बिंबाणुअल्पता' (immune thrombocytopenia) भी कहते हैं। प्रायः यह रोग लक्षणविहीन (asymptomatic) होता है अर्थात इस रोग में कोई लक्षण ही नहीं दिखते। किन्तु बिंबाणुओं की संख्या बहुत ही कम हो जाने पर रक्तस्राव (bleeding) हो सकती है और रक्तचित्तिता (purpura) भी देखी जा सकती है।\n\n\n", "id": "485647", "title": "अज्ञातहेतुक बिंबाणुअल्पताजन्य रक्तचित्तिता"}
{"url": "https://hi.wikipedia.org/wiki?curid=485650", "text": "रक्तचित्तिता\n\nत्वचा पर लाल या बैगनी रंग के चकत्ते पड़ने को रक्तचित्तिता (Purpura) कहा जाता है। इन पर दबाव डालने पर ये सफेद (रक्तहीन) नहीं होते। ये चकत्ते त्वचा के अन्दर ही अन्दर रक्तस्राव होने के कारण पैदा होते हैं। चकत्तों का आकार 3 मिमी से 10 मिमी के बीच होता है। \n\n\n", "id": "485650", "title": "रक्तचित्तिता"}
{"url": "https://hi.wikipedia.org/wiki?curid=485662", "text": "हरियाणा राज्य एड्स नियंत्रण सोसाइटी\n\nहरियाणा राज्य एड्स नियंत्रण सोसायटी (HSACS) हरियाणा सरकार के स्वास्थ्य विभाग के प्रशासनिक नियंत्रण के अंतर्गत, हरियाणा में राष्ट्रीय एड्स नियंत्रण संगठन नाको के मार्गदर्शन में राज्य स्तर पर स्वतः और गैर - सरकारी संगठनों के माध्यम से तृतीय एड्स नियंत्रण कार्यक्रम को लागू करनेवाली एजेंसी है। संगठन अध्यक्ष परियोजना निदेशक करते हैं जो भी स्वास्थ्य सेवा महानिदेशक, हरियाणा सरकार का भी पद रखते हैं। उनके अंतर्गत हरियाणा राज्य एड्स कंट्रोल सोसायटी की विभिन्न इकाइयों के संयुक्त निदेशक काम करते हैं। रोज़ाना की गतिविधियों के लिए इकाइयों के सहायक निदेशक निर्णय लेते हैं। सहायक निदेशक टी.आई. कार्यान्वयन में लगे गैर सरकारी संगठनों की नियमित गतिविधियों का पर्यवेक्षण करते हैं।\n\nविभिन्न परियोजनाओं में से एक महेंद्रगढ़ के नारनौल शहर के लिए लक्षित हस्तक्षेप के लिए शिखर चेतना संगठन भिवानी नमक एक गैर-सरकारी संगठन के सहयोग से परियोजना को लागू की गयी जिसकी मंजूरी आदेश 2010/11/03 को परियोजना निदेशक द्वारा दी गयी थी। शिखर चेतना संगठन इस परियोजना के तहत 200 महिला यौनकर्मियों को कवर किया जाएगा [FSWs], 100 पुरुष, जो पुरुषों के साथ यौन सम्बन्ध रखते हैं [MSMs] और 100 इंजेक्शन से नशा करने वालों [IDU] के बीच अपने काम को प्रारंभ किया। कार्यक्रम 22/03/2010 से शुरू हुआ और विस्तृत जानकारी प्राप्त करने तथा एड्स-चेतना के प्रति अपने लक्ष्य में सफल रहा।\n\nहरयाणा में समय-समय पर रक्तदान शिविर आयोजित होते हैं जिनमें रक्तदाता भाग लेते हैं और उन्हें प्रोत्साहित भी किया जाता है। ऐसी ही एक नीति के अंतर्गत योगदानकर्ताओं को रक्तदाता कार्ड जिसे एक एक साल की अवधि में रक्त की एक इकाई प्राप्त करने के लिए इस्तेमाल किया जा सकता है।\n\nविभिन्न राज्यों जैसे कि आंध्र प्रदेश और पंजाब में राज्य एड्स कंट्रोल सोसायटी एक अलग विभाग की तरह काम कर रहा है जबकि हरयाणा राज्य एड्स कंट्रोल सोसायटी के सन्दर्भ में आलोचकों ने कहा है की यह राज्य के स्वस्थ विभाग पर अधिक निर्भर करता है और इसके कर्मचारियों को समय-समय पर पोलियो अभियान जैसे असंबंधित कार्यों में व्यस्त किया जाता है।\n", "id": "485662", "title": "हरियाणा राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=485679", "text": "मित्रपक्ष\n\nमित्रपक्ष () उन व्यक्तियों, दलों, संस्थाओं या राष्ट्रों को कहते हैं जो किसी सांझे ध्येय के लिए एक-दूसरे से सहयोग करते हैं। यह ज़रूरी नहीं है कि उनमें आपस में कोई लिखित समझौता हो या वे किसी विधि से आपसी सहयोग करने के लिए बद्ध हों। अक्सर मित्रपक्ष में मिलकर काम करने वालों में कोई भी औपचारिक समझौता नहीं होता। किसी युद्ध या सशस्त्र संघर्ष में इकट्ठे काम करने वाले देशों के गुट को भी 'मित्रपक्ष शक्तियाँ' () कहा जा सकता है। प्रथम विश्वयुद्ध और द्वितीय विश्वयुद्ध की चर्चाओं में यह 'मित्रपक्ष शक्तियों' वाला नाम विशेष रूप से ब्रिटेन, संयुक्त राज्य अमेरिका और उनके सहयोगी देशों के समूह जो दिया जाता है।\n\nमित्रपक्ष समय के साथ बदलते रहते हैं क्योंकि देशों के ध्येय बदलते हैं और अक्सर देश अपने बचाव के लिए अन्य देशों के साथ मित्रपक्षों में सहयोग करने पर मजबूर हो जाते हैं। मसलन रूसी साम्राज्य और उसके उत्तराधिकारी देश सोवियत संघ ने कई दफ़ा उत्तरी ईरान पर क़ब्ज़ा किया - १९वीं सदी में, प्रथम विश्वयुद्ध के दौरान और १९४१ से लेकर १९४६ तक। इस से १९५० की दशक के बाद कई दशकों तक ईरान ने अमेरिका के नेतृत्व वाले मित्रपक्षों में सदस्यता ले ली, जैसे कि सेंटो (, केन्द्रीय संधि संगठन)।\n\nकिसी देश या राज्य की राजनीति में 'मित्रपक्ष' शब्द उन राजनैतिक गुटों के लिए प्रयोग होता है जो कुछ समय के लिए कुछ ध्येयों को प्राप्त करने के लिए एक-दूसरे का साथ देते हों, चाहे वे ऐसा करने को वचनबद्ध हों या नहीं और चाहे वे ऐसा खुलकर करें या छुपकर।\n\n", "id": "485679", "title": "मित्रपक्ष"}
{"url": "https://hi.wikipedia.org/wiki?curid=485691", "text": "मीर प्रकाशन\n\nthumb|230px|मीर प्रकाशन का चिह्न\n[[मोस्को]] में मीर प्रकाशन का कार्यालय\nमीर प्रकाशन () सोवियत संघ के ज़माने में वहाँ का एक मुख्य किताबों का प्रकाशक था। सोवियत संघ के १९९१ में टूट जाने के बाद भी यह रूस में चलता रहा है। इसकी स्थापना सन् १९४६ में सोवियत संघ के मंत्री-परिषद् में लिए गए एक निर्णय से हुई थी और इसका पूरा ख़र्चा सोवियत संघ की सरकार उठाती थी, जिस वजह से इसकी पुस्तकें बहुत ही कम दाम में मिला करती थीं। मीर विशेष रूप से तकनीकी और वैज्ञानिक किताबें और पाठ्यपुस्तकें छापता था जिनमें से अधिकतर उच्च दर्जे के सोवियत वैज्ञानिक, गणितज्ञ, इंजिनियर और अध्यापकों द्वारा लिखी जाती थीं।\n\nमूल रूप से रूसी और सोवियत संघ की अन्य भाषाओँ में छपने वाली मीर की किताबें अक्सर अंग्रेज़ी और अन्य ग़ैर-सोवियत भाषाओँ में अनुवादित हुआ करती थीं। भारत, अफ़्ग़ानिस्तान, मिस्र और सोवियत संघ से मित्रता रखने वाले अन्य देशों में यह अपने उच्च स्तर और कम दाम के कारण बहुत लोकप्रीय थीं और कई कॉलेजों के पाठ्यक्रमों में औपचारिक रूप से शामिल की जाती थीं। अध्ययन की किताबों के अलावा मीर विज्ञान कथा (साइंस फ़िक्शन) संकलन और उपन्यास भी छापता था और वह भी बहुत लोकप्रीय थे।\n\nरूसी भाषा में 'मीर' () शब्द का अर्थ 'विश्व' होता है। लेकिन इसका एक और अर्थ 'शान्ति' भी है। ध्यान दें कि सोवियत संघ के कुछ अंतरिक्ष स्टेशनों का नाम भी मीर हुआ करता था।\n\n१९९१ में सोवियत संघ ख़त्म हो गया लेकिन मीर चलता रहा। इसका निजीकरण हो गया और यह सरकारी कम्पनी नहीं रहा। कोलोस (), त्रान्सपोर्त​ (), ख़ीमिया (), मेतालुरगिया (), लेगप्रोम्बितिज़्दात​ () और एनेरगोएतोमिज़्दात​ () जैसे कुछ अन्य सरकारी प्रकाशक भी मीर प्रकाशन में विलय करके उसका हिस्सा बना दिए गए। जब तक सोवियत संघ और उसकी साम्यवादी सरकार रही तब तक मीर का मक़सद सोवियत संघ में हुई भरपूर वैज्ञानिक तरक्की को दर्शाना और बढ़ाना था। सोवियत संघ के अंत के बाद यह ध्येय नहीं रहा और साथ-ही-साथ मीर को सरकारी पैसा मिलना भी बंद हो गया। फिर भी सोवियत ज़माने में छपी पुस्तकों के भरे गोदाम मौजूद थे और उन्हें बड़ी मात्रा में निर्यात किया गया। भारत, मध्य पूर्व और दक्षिण अमेरिका के पुस्तकालयों में अक्सर बहुत सी मीर की किताबें मिलती हैं।\n\n२००८ में मीर को आर्थिक संकट का सामना करना पड़ा और वह अदालत में एक दिवालिया केस में फँस गया। २ जून २००९ में मोस्को की अदालत ने मीर को इस मुक़द्दमे से रिहा करते हुए कहा की कम्पनी अपने कर्ज़दारों की पूरी रक़म अदा कर चुकी है।\n\n", "id": "485691", "title": "मीर प्रकाशन"}
{"url": "https://hi.wikipedia.org/wiki?curid=485692", "text": "प्रोग्रेस प्रकाशन\n\n[[मोस्को]] में प्रोग्रेस प्रकाशन का दफ़तर\nप्रोग्रेस प्रकाशन () सोवियत संघ के ज़माने में वहाँ का एक मुख्य किताबों का प्रकाशक था। प्रोग्रेस की स्थापना १९३१ में की गई थी। वे अपनी साम्यवाद (कोम्युनिज़म) और सोवियत इतिहास से सम्बंधित किताबों के लिए जाने जाते थे हालांकि इसके अलावा वे कला, राजनीति, विज्ञान, बाल-साहित्य, उपन्यास, लघु उपन्यास, भाषा-शिक्षा और फ़ोटो संकलनों (एल्बमों) के लिए भी जाने जाते थे। उनकी पुस्तकों में 'सोवियत संघ का संक्षिप्त इतिहास' नामक किताब प्रसिद्ध थी।\n\nप्रोग्रेस प्रकाशन की स्थापना सन् १९३१ में 'विदेशी मज़दूर संघ प्रकाशन' () के नाम से हुई। १९३९ में इसका नाम बदलकर 'विदेशी भाषा साहित्य प्रकाशन गृह' () रख दिया गया। १९६३ के बाद इसका संगठन बदला गया और नाम भी बदलकर 'प्रोग्रेस' (यानि 'विकास') रख दिया गया। इसके निर्देशक १९७०-७६ तक यूरी तोरसुएव (), १९७६-८७ तक सेदिख़ वोल्फ़ () और १९८७-९६ तक आलेक्सान्द्र आलिचेव​ () रहे।\n\n", "id": "485692", "title": "प्रोग्रेस प्रकाशन"}
{"url": "https://hi.wikipedia.org/wiki?curid=485696", "text": "शीर्ष-स्तर डोमेन\n\nउच्चतम डोमेन () या टी॰ऍल॰डी॰ () इन्टरनेट की डोमेन नाम प्रणाली में सबसे ऊँचे स्तर की डोमेन को कहा जाता है, जो इन्टरनेट पतों में आम तौर से अंत में लगती है, जैसे कि '.com' या '.edu'। उदाहरण के लिए 'hi.wikipedia.org' में '.org' उच्चतम डोमेन है। आइकैन (), जो इन्टरनेट संख्या पतों को निर्धारित करने वाला प्राधिकरण है, प्रत्येक उच्चतम डोमेन के प्रशासन को अलग-अलग संस्थाओं को सौंपता है। मसलन '.in' डोमेन भारत से विशेष संबंध रखने वाली वेबसाइटों के लिए है और उसके प्रशासन का अधिकार आइकैन ने भारत सरकार द्वारा निर्धारित इनरेजिस्ट्री () नामक संस्थान को दिया है।\n\n", "id": "485696", "title": "शीर्ष-स्तर डोमेन"}
{"url": "https://hi.wikipedia.org/wiki?curid=485698", "text": "निःयुद्ध\n\nनियुद्ध एक प्राचीन भारतीय युद्ध कला (मार्शल आर्ट) है। नियुद्ध का शाब्दिक अर्थ है 'बिना हथियार के युद्ध' अर्थात् स्वयं निःशस्त्र रहते हुये आक्रमण तथा संरक्षण करने की कला। यह एक निःशस्त्र युद्ध कला है जिसमें हाथ और पाँव के प्रहार शामिल हैं। इसका मुख्य उद्देश्य आत्मरक्षा है। महाभारत आदि प्राचीन ग्रन्थों में नियुद्ध का उल्लेख मिलता है। वर्तमान में नियुद्ध का अभ्यास मुख्यतः राष्ट्रीय स्वयंसेवक संघ एवं इसके आनुषांगिक संगठनों द्वारा अपने प्रशिक्षण शिविरों तथा शाखाओं में किया जाता है।\n\nसाधारणतः व्यक्ति निहत्था ही घूमता है, ऐसी स्थिति में होने वाले आक्रमण से अपने शरीर को ही हथियार मानकर अपना संरक्षण करना इसमें सिखाया जाता है। इसके माध्यम से सहज ही अपने अन्दर की सोई हुयी ८० प्रतिशत से १०० प्रतिशत शक्ति का जागरण करना सीख सकते हैं। सामान्यतः साधारण मनुष्य अपनी २० प्रतिशत शक्तियों का ही उपयोग करता है। जय श्री राम\n\nनिःयुद्ध एक प्राचीन भारतीय कला है। इसके आदिदेव भगवान शिव माने जाते हैं। महर्षि वशिष्ठ के काल में इसे निःयुद्ध कहते थे। विविध कालखण्ड में बाहुयुद्ध, मल्लयुद्ध, प्राणयुद्ध आदि इसके विभिन्न अंग थे। दक्षिण भारतीय कलरीपायट्टु में भी इस कला के अवयव हैं। यह भारतीय विद्या बौद्ध भिक्षुओं तथा प्रवासी भारतीयों द्वारा अनेक देशों में गयी तथा इससे अनेक युद्ध कलाओं का प्रादुर्भाव हुआ। पश्चिम में इसका उपयोग सामरिक दृष्टि से किया गया और यही इसका एकमात्र उद्देश्य बनकर रह गया जबकि भारतीय दृष्टिकोण शारीरिक, मानसिक तथा आध्यात्मिक दृष्टि से मनुष्य का पूर्ण विकास करना रहा है।\n\nइस कला के वर्तमान स्वरूप का विकास राष्ट्रीय स्वयंसेवक संघ द्वारा नियुद्ध के एक तज्ञ व्यक्ति कानपुर निवासी स्व॰ पण्डित देवीप्रसाद जी पाण्डेय उपाख्य 'जसवाना गुरुजी' जो सहस्रों दाँवों के जानकार थे, के सहयोग से किया।\n\n", "id": "485698", "title": "निःयुद्ध"}
{"url": "https://hi.wikipedia.org/wiki?curid=485715", "text": "देशीय कोड उच्चतम डोमेन\n\nदेशीय कोड उच्चतम डोमेन () या सी॰सी॰टी॰ऍल॰डी॰ () किसी देश, राष्ट्र या अधीन क्षेत्र के लिए प्रयोग होने वाली या आरक्षित इंटरनेट उच्चतम डोमेन () को कहते हैं। सभी आस्की (कम्प्यूटर में अंग्रेज़ी की रोमन लिपि) पर आधारित सीसीटीऍलडी दो अक्षरों के होते हैं, मसलन नेपाल का सीसीटीऍलडी '.np' और श्रीलंका का सीसीटीऍलडी '.lk' है।\n\n२०१० में अंग्रेज़ी के अलावा अन्य अक्षरमालाओं में भी सीसीटीऍलडी मान्य होने लगे। उदाहरण के लिए अब भारत के लिए कई भारतीय भाषाओँ में सी॰सी॰टी॰ऍल॰डी॰ निर्धारित किये गए हैं। फ़िलहाल इनमें 'भारत' शब्द को भिन्न भारतीय लिपियों में लिखकर सीसीटीऍलडी बनाया गया है, जैसे कि '.भारत' (देवनागरी), (उर्दू), '.ભારત' (गुजराती), '.ਭਾਰਤ' (गुरमुखी) और ' .భారత్' (तेलुगु)। यह २०१२ की शुरआत तक पूरी तरह सक्रीय नहीं हुए थे लेकिन जब इनका प्रयोग खुलकर होने लगेगा तो 'http://ताज़े.समाचार.भारत' और 'http://..' (उर्दू लिपि में 'बेहतरीन.ग़ज़लें.भारत') जैसे पते वेबसाइटों के लिए उपलब्ध हो जाएँगे। इसी तरह बंगलादेश में 'http://মহান.উপন্যাস.বাংলা' (महान.उपन्यास.बांगला) सम्भव हो जाएगा।\n\n", "id": "485715", "title": "देशीय कोड उच्चतम डोमेन"}
{"url": "https://hi.wikipedia.org/wiki?curid=485743", "text": "एलईडी टीवी\n\nएलईडी टीवी वावस्तव में एलसीडी टीवी ही है जो पीछे से एलईडी द्वारा प्रकाशित होती है न कि परम्परागत फ्लुरोसेंट प्रकाश (CCFL) से। एलईडी टीवी में भी छबि तो एलसीडी द्वारा ही निर्मित होती है (जैसा परम्परागत एलसीडी टीवी में होता है।) \n\n\n", "id": "485743", "title": "एलईडी टीवी"}
{"url": "https://hi.wikipedia.org/wiki?curid=485753", "text": "बेसिक\n\nबेसिक (BASIC) चार विकासशील देशों (ब्राजील, दक्षिण अफ्रीका, भारत और चीन) का पर्यावरण संबंधित मुद्दों पर एक वार्ता मंच है। इस मंच के तहत जलवायु परिवर्तन से निपटने के लिए २00९ से धारणीय उपायों पर प्रमुखता से चर्चा की जाती है। बेसिक देशों के बीच क्योटो प्रोटोकॉल को लेकर आम सहमति है तथा इसने कनाडा के क्योटो प्रोटोकाल की बाध्यता से पीछे हटने की तीखी आलोचना की है। जलवायु परिवर्तन के परिप्रेक्ष्य में चल रहे अंतर्राष्ट्रीय घटनाक्रम पर चर्चा के लिए प्रत्येक ६ महीने में एक बार बेसिक राष्ट्रों का एक मंत्री स्तरीय सम्मेलन आयोजित किया जाता है। इसमें तकनीकी, आर्थिक तथा रणनीतिक सहयोग संबंधित संयु्क्त सहयोग की प्रतिबद्धता दर्शायी जाती है। हाल ही में भारत का समर्थन करते हुए बेसिक द्वारा यूरोपीय संघ द्वारा बाहरी विमानों पर लगाए जा रहे कार्बन कर का भी कड़ा विरोध दर्ज़ कराया गया है। बेसिक का मानना है कि यूरोपीय संघ को यह कर तत्काल निरस्त कर देने चाहिए, क्योंकि यह कर संयुक्त राष्ट्र के बहु-पक्षवाद (Multi-lateralism) की भावना के विरुद्ध है।\nArticles About Basic Countries\n\ncountries meet in China for climate talks\n\ncountries meet to discuss climate change\n", "id": "485753", "title": "बेसिक"}
{"url": "https://hi.wikipedia.org/wiki?curid=485767", "text": "ऐकास्टर मालबिस\n\nऐकास्टर मालबस () एक गाँव और सिविल पैरिश है जो नॉर्थ यॉर्कशायर काउंटी के यॉर्क शहर के एकात्मक प्राधिकरण के आधीन आता है। यह ऊज़ नदी पर स्थित है, यॉर्क से लगभग पाँच मिल दूर दक्षिण में। 2001 की जनगणना के अनुसार यहाँ की आबादी 578 थी। गाँव में दो गिरजाघर व एक मयखाना भी है।\n", "id": "485767", "title": "ऐकास्टर मालबिस"}
{"url": "https://hi.wikipedia.org/wiki?curid=485793", "text": "आर्डिनेंस सर्वेक्षण राष्ट्रीय ग्रिड\n\nआर्डिनेंस सर्वेक्षण नेशनल ग्रिड संदर्भ प्रणाली () भूगोल ग्रिड संदर्भ प्रणाली है जिसका उपयोग ग्रेट ब्रिटेन में किया जाता है। यह अक्षांश और रेखांश के प्रयोग से भिन्न होता है।\n", "id": "485793", "title": "आर्डिनेंस सर्वेक्षण राष्ट्रीय ग्रिड"}
{"url": "https://hi.wikipedia.org/wiki?curid=485798", "text": "आर्द्रतामापी\n\nवायुमंडल की आर्द्रता नापने के साधनों को आर्द्रतामापी (हाइग्रोमीटर / Hygrometer) कहते हैं।\n\nबहुत से ऐसे पदार्थ हैं, जैसे सल्फ्यूरिक अम्ल, कैल्सियम क्लोराइड, फॉसफोरस पेंटाक्साइड, साधारण नमक आदि, जो जलवाष्प के शोषक होते हैं। इनका उपयोग करके रासायनिक आर्दतामापी बनाए जाते हैं, जिनके द्वारा वायु के एक निश्चित आयतन में विद्यमान जलवाष्प की मात्रा ग्राम में ज्ञात की जाती है। एक बोतल में फॉसफोरस पेंटाक्साइड और दो तीन नलियों में कैल्सियम क्लोराइड भरकर तौल लेते हैं। फिर इस बोतल को एक वायुचूषक (ऐस्पिरेटर) की शृंखला में जोड़ देते हैं। चूषक चालू कर देने पर जल गिरता है और रिक्त स्थान में हवा बोतल तथा नलियों के भीतर से होकर आती है। पूर्वोक्त रासायनिक पदार्थ वायु के जलवाष्प को सोख लेते हैं और सूखी वायु चूषक में एकत्र हो जाती है। बोतल तथा नलियां रासायनिक पदार्थों सहित फिर तौली जाती हैं। पहली तौल को इसमें से घटाकर जलवाष्प की मात्रा, जो एकत्रित वायु के भीतर थी, ज्ञात हो जाती है। ऐसे यंत्र द्वारा आर्द्रता का पता बड़ी सूक्ष्मता से लगाया जा सकता है, परंतु परिणाम प्राप्त करने में समय लगता है।\n\nअन्य आर्द्रतामापी डाइन, डेनियल या रेनो के नाम से प्रसिद्ध हैं। इनके द्वारा हम ओसांक (dew point) ज्ञात करते हैं। फिर इस ओसांक और वायु के ताप पर वाष्पदाब का मान, रेनो की सारणी देखकर, आपेक्षिक आर्द्रता ज्ञात कर सकते हैं। \n\nइनके अतिरिक्त वायु में किसी समय नमी की तात्कालिक जानकारी के लिए गीले और सूखे बल्बवाले आर्द्रतामापी (वेट ऐंड ड्राइ बल्ब हाइग्रोमीटर) का निर्माण किया गया है। इसे साइक्रोमीटर (psychrometer) भी कहते हैं। इस उपकरण में दो समान तापमापी एक ही तख्ते पर जड़े रहते हैं। एक तापमापी के बल्ब पर कपड़ा लपेटा रहता है, जो सदा भीगा रहता है। इसके लिए कपड़े का एक छोर नीचे रखे हुए बर्तन के पानी में डूबा रहता है। कपड़े के जल का वाष्पीभवन रहता है, जो वायु की आर्द्रता पर निर्भर रहता है। जब वायु में नमी की कमी होती है तो वाष्पीभवन अधिक और इसका मुख्य अंग एक बाल (केश) होता है, जो न्यूनाधिक आर्द्रता के अनुसार घटता-बढ़ता है। जब वायु में नमी की अधिकता होती है तो वाष्पीभवन कम होता है। वाष्पीभवन के अनुसार गीले बल्बवाले तापमापी का पारा नीचे उतर आता है और दोनों तापमापियों के पाठों में अंतर पाया जाता है। उनके पाठों में यह अंतर वायु की नमी की मात्रा पर निर्भर रहता है। यदि वायु जलवाष्प के संतृप्त हो तो दोनों तापमापियों के पाठ एक ही रहते हैं। रेनो की सारणी में विभिन्न तापों पर इस अंतर के अनुकूल जलवाष्प की दाब दी हुई है, अत: दोनों तापमापियों का पाठ लेकर आपेक्षिक आर्द्रता तथा ओसांक का मान ज्ञात किया जाता है।\n\nतापमापियों पर वायु बदलती रहे, इस उद्देश्य से कुछ साइक्रोमीटरों को एक चाल से घुमाने का आयोजन किया रहता है। तख्ती मोटर द्वारा प्रति सेकंड चार बार घुमाई जाती है, जिससे वायु सदा बदलती रहती है। ऐसे साइक्रोमीटरों के लिए आपेक्षिक आर्द्रता की सारणी इसी परिभ्रमण संख्या 4 के अनुकूल बनाई जाती है। परिभ्रमण सेपारे की सतह हिलती रहती है। इस दोष को दूर करने और शुद्ध मापन के लिए अन्य उपाय उपाय का प्रयोग किया गया है। एक प्रकार के यंत्र में दोनों तापमापियों को धातु की दोहरी नली के भीतर स्थिर रखा जाता है और नली के भीतर की हवा एक छोटे बिजली के पंखे द्वारा बदलती रहती है। ऐसी दोहरी दीवाल की नली से विकिरणों का भी प्रभाव नहीं पड़ने पाता।\n\nकिंतु उपरोक्त आर्द्रतामापियों से आर्द्रता का मान शीघ्र नहीं ज्ञात किया जा सकता। इसके अतिरिक्त वायु में नमी की मात्रा क्षण-क्षण पर बदलती रहती है तथा हमें क्षण प्रति क्षण नमी का पता पूरे दिन भर का जानना आवश्यक होता है। पूर्वोक्त यंत्रों द्वारा हम वायुमंडल के ऊपरी भाग की आर्द्रता का अध्ययन भी नहीं कर सकते। इन उद्देश्यों की पूर्ति के लिए बाल (केश) की लंबाई पर नमी के प्रभाव को देखकर सर्वप्रथम डी सोस्यूर ने एक आर्द्रतादर्शक का निर्माण किया। इस आर्द्रतादर्शक में एक रूखा स्वच्छ बाल रहता है। बाल का एक सिरा धातु के टुकड़े के बारीक छिद्र में पेंच द्वारा जकड़ा रहता है। नीचे की ओर बाल का एक फेरा एक घिरनी पर लपेट दिया जाता है। तब बाल के सिरे को घिरनी की बारी (रिम) में पेंच द्वारा जकड़ दिया जाता है। घिरनी की धुरी पर एक संकेतक लगा रहता हे। बाल की लंबाई बढ़ने पर एक कमानी के कारण घिरनी एक ओर और घटने पर दूसरी ओर घूमती है और उसके साथ संकेतक वृत्ताकार मापनी पर चलता है। मापनी का अंशांकन आर्द्रतामान में किया रहता है, अत: संकेतक के स्थान से मापनी पर आर्द्रता का मान प्रतिशत तुरंत पढ़ा जा सकता है। इसी के आधार पर स्वलेखी आर्द्रतामापी बनाए हैं, जिनके द्वारा ग्राफ पर 24 घंटे अथवा पूरे सप्ताह के प्रत्येक क्षण की आर्द्रता का मान अंकित किया जाता है। किंतु एक बाल से इतनी पुष्टता नहीं आती कि घिरनी के संकेतक से ग्राफ लिखवाया जा सके, विशेषकर जब ऐसा उपकरण गुब्बारे अथवा विमान में ऊपरी वायुमंडल के अध्ययन के लिए लगाया जाता है। पुष्टता के लिए बालों के गुच्छे अथवा रस्सी का उपयोग किया जाता है। परंतु इससे आर्द्रतामापी की यथार्थता घट जाती है। देखा गया है कि घोड़े का एक बाल मनुष्य के बालों की रस्सी से अधिक उपयोगी होता है। इसलिए इनका प्रयोग किया जाता है, परंतु एक अन्य दोष के कारण शीत प्रदेशों में इसका उपयोग नहीं हो सकता। ताप घटने से जलवाष्प के प्रति बाल की चेतनता क्षीण हो जाती है। तब उपकरण बहुत समय के बाद नमी से प्रभावित होता है। -40° सें. पर तो बाल बिलकुल कुंठित हो जाता है।\n\nअब कुछ ऐसे विद्युत चालक पदार्थों का पता चला है जिनके वैद्युत अवरोध में जलवाष्प के कारण परिवर्तन होता है। डनमोर ने ऐसे आर्द्रतामापी का निर्माण ऊपरी वायुमंडल के अध्ययन के लिए किया है। इसमें लीथियम फ्लोराइड की पतली परत होती है जिसका वैद्युत अवरोध जलवाष्प के कारण बदलता है। यह परत विद्युत्परिपथ (इलेक्ट्रिक सरकिट) में लगी रहती है। अवरोध के परिवर्तन से धारा घटती बढ़ती है, अत: धारामापी की मापनी पर आर्द्रतामान पढ़ा जा सकता है। धारामापी के संकेतक को स्वलेखी बनाकर आर्द्रता का मान ग्राफ पर अंकित भी किया जा सकता है। गुब्बारे और वायुयानों में प्राय: ऐसे ही आर्द्रतामापी लगे रहते हैं।\n\n\n", "id": "485798", "title": "आर्द्रतामापी"}
{"url": "https://hi.wikipedia.org/wiki?curid=485799", "text": "इंग्लैंड के जिले\n\nइंग्लैंड के जिले इंग्लैंड के उपखंड का प्रकार हैं जिनका इस्तेमाल स्थानीय सरकार के उद्देश्यों के लिए किया जाता है। इस समय इंग्लैंड में 326 जिलें हैं जिनमें 36 महानगरीय बरो, 32 लंदन बरो, 201 गैर-महानगरीय बरो और 55 एकात्मक प्राधिकरण के साथ-साथ सिटी ऑफ़ लंदन और सिसिली के द्वीप समूह भी शामिल हैं जो इनमें से किसी विशेष श्रेणी के अंतर्गत नहीं आते।\n", "id": "485799", "title": "इंग्लैंड के जिले"}
{"url": "https://hi.wikipedia.org/wiki?curid=485805", "text": "इंग्लैंड के क्षेत्र\n\nइंग्लैंड के क्षेत्र यूनाइटेड किंगडम सरकार द्वारा प्रयोग में लाए जाने वाले उप-राष्ट्रीय विभाजन की उच्चतम श्रेणी है। वर्ष 1994 से 2011 के बीच नौ क्षेत्रों ने यूनाइटेड किंगडम सरकार की नीतियों के कार्यान्वयन में एक प्रशासनिक भूमिका निभाई थी। हर क्षेत्र का अपना सरकारी कार्यालय होता था। क्षेत्रीय मंत्रियों को 2010 में बनी गठबंधन सरकार द्वारा पुनर्नियुक्त नहीं किया गया और सरकारी कार्यालयों को 2011 में समाप्त कर दिया गया।\n\n", "id": "485805", "title": "इंग्लैंड के क्षेत्र"}
{"url": "https://hi.wikipedia.org/wiki?curid=485810", "text": "फ़राह नदी\n\nफ़राह नदी () या फ़राह रूद () पश्चिमी अफ़ग़ानिस्तान की एक ५६० किमी लम्बी नदी है जो बंद-ए-बायान पहाड़ों से उभरकर ईरान और अफ़ग़ानिस्तान की सरहद पर सीस्तान द्रोणी में स्थित हेलमंद नदी के नदीमुख (डेल्टा) क्षेत्र में जाकर ख़ाली हो जाती है। अफ़ग़ानिस्तान के फ़राह प्रान्त की राजधानी फ़राह शहर इसी नदी के किनारे बसी हुई है। फ़राह रूद एक मौसमी नदी है जिसका पानी कभी ज़्यादा और कभी बहुत ही कम हो जाता है।\n\n", "id": "485810", "title": "फ़राह नदी"}
{"url": "https://hi.wikipedia.org/wiki?curid=485814", "text": "फ़राह, अफ़्ग़ानिस्तान\n\nफ़राह () पश्चिमी अफ़्ग़ानिस्तान के फ़राह प्रान्त की राजधानी है। यह शहर फ़राह नदी के किनारे स्थित है और ईरान की सीमा के काफ़ी पास है।\n\nफ़राह के अधिकतर लोग पश्तो बोलने वाले पश्तून हैं और वे स्थानीय आबादी के ९०% हैं। इनके अलावा शहर के ७% लोग ताजिक और ३% लोग बलोच हैं।\n\nईरान की सरहद के पास होने के कारण फ़राह पर उस देश का प्रभाव काफ़ी रहा है और यह उस देश के अशकानी साम्राज्य की 'आरिया' () नामक सात्रापी का एक प्रमुख शहर हुआ करता था। जब सिकंदर महान की यूनानी सेनाओं ने ईरान पर क़ब्ज़ा कर लिया तो यहाँ भी उसका नियंत्रण हो गया। आगे चलकर ५वीं सदी ईसवी में यह ईरान के सासानी साम्राज्य की भारत से लगने वाली पूर्वी सीमा का एक महत्वपूर्ण गढ़ था। इस क्षेत्र को ख़ुरासान का हिस्सा माना जाने लगा। एक-के-बाद-एक ताहिरी, सफ़्फ़ारी, सामानी, ग़ज़नवी, ग़ौरी, ख़्वारेज़्मी, इल्ख़ानी, तैमूरी, बुख़ारा की ख़ानत और सफ़्फ़ावी साम्राज्यों ने यहाँ अपना नियंत्रण जमाया। १८वीं सदी के शुरूआती दौर में यह पहले अफ़्ग़ान​ होतकी राजवंश और फिर दुर्रानी साम्राज्य के साम्राज्य का हिस्सा बन गया।\n\nयहाँ मुहम्मद जौनपुरी नामक इस्लामी प्रचारक दफ़न हैं। यह सन् १४४३ में भारत में जौनपुर में पैदा हुए थे और इन्होनें स्वयं को महदी (आने वाले मसीहा) घोषित कर दिया था। यह जौनपुर से भारत, अरब और ख़ुरासान भर में प्रचार करते हुए घूमें और ६३ की उम्र पर इनका फ़राह में देहांत हो गया। इनके मानाने वालों को 'महदवी' बुलाया जाता है।\n\nफ़राह में गर्मियों में तापमान ४५ सेंटीग्रेड तक और सर्दियों में −५ सेंटीग्रेड तक जा सकता है, यानि गर्मी भी बहुत पड़ती है और सर्दी भी। इलाक़ा काफ़ी शुष्क है और बारिश कम पड़ती है।\n\n", "id": "485814", "title": "फ़राह, अफ़्ग़ानिस्तान"}
{"url": "https://hi.wikipedia.org/wiki?curid=485829", "text": "सुंदरवन राष्ट्रीय उद्यान\n\nसुंदरवन राष्ट्रीय उद्यान भारत के पश्चिम बंगाल राज्य के दक्षिणी भाग में गंगा नदी के सुंदरवन डेल्टा क्षेत्र में स्थित एक राष्ट्रीय उद्यान, बाघ संरक्षित क्षेत्र एवं बायोस्फ़ीयर रिज़र्व क्षेत्र है। यह क्षेत्र मैन्ग्रोव के घने जंगलों से घिरा हुआ है और रॉयल बंगाल टाइगर का सबसे बड़ा संरक्षित क्षेत्र है। हाल के अध्ययनों से पता चला है कि इस राष्ट्रीय उद्यान में बाघों की संख्या १०३ है। यहां पक्षियों, सरीसृपों तथा रीढ़विहीन जीवों (इन्वर्टीब्रेट्स) की कई प्रजातियाँ भी पायी जाती हैं। इनके साथ ही यहाँ खारे पानी के मगरमच्छ भी मिलते हैं। वर्तमान सुंदरवन राष्ट्रीय उद्यान १९७३ में मूल सुंदरवन बाघ रिज़र्व क्षेत्र का कोर क्षेत्र तथा १९७७ में वन्य जीव अभयारण्य घोषित हुआ था। ४ मई १९८४ को इसे राष्ट्रीय उद्यान घोषित किया गया था।\n\n", "id": "485829", "title": "सुंदरवन राष्ट्रीय उद्यान"}
{"url": "https://hi.wikipedia.org/wiki?curid=485831", "text": "योगेश चन्द्र चटर्जी\n\nयोगेश चन्द्र चटर्जी (1895 - 1969) मूलत: बंगाल के एक प्रमुख क्रान्तिकारी थे। वे बंगाल की अनुशीलन समिति व संयुक्त प्रान्त (अब उत्तर प्रदेश) की हिन्दुस्तान रिपब्लिकन ऐसोसिएशन के सक्रिय सदस्य थे। कुल मिलाकर वे एक सच्चे स्वतन्त्रता सेनानी थे। बंगाल की अनुशीलन समिति में काम करते हुए उन्हें पुलिस द्वारा अनेक प्रकार की अमानुषिक यातनायें दी गयीं किन्तु वे टस से मस न हुए। उन्हें काकोरी काण्ड में आजीवन कारावास का दण्ड मिला था। स्वतन्त्र भारत में वे राज्य सभा के सांसद भी रहे। चिरकुँवारे योगेश दा ने कुछ पुस्तकें भी लिखी थीं जिनमें अंग्रेजी पुस्तक \"इन सर्च ऑफ फ्रीडम\" उल्लेखनीय है।\nयोगेश चन्द्र चटर्जी का जन्म ढाका जिले के गावदिया गाँव में 1895 में हुआ था। 1916 में वे पहली बार गिरफ्तार हुए थे। उस समय वे अनुशीलन समिति के सक्रिय सदस्य थे। पुलिस द्वारा भयंकर यातनायें दी गयीं किन्तु वे एक ही उत्तर देते रहे - \"मुझे कुछ नहीं मालूम।\" मारपीट का कोई असर नही हुआ। अन्त में उनके हाथ पैर कसकर बाँध दिये और दो सिपाहियों ने उनका गुप्तांग पकडकर हस्तमैथुन द्वारा अप्राकृतिक ढँग से इतनी वार वीर्य निकाला कि खून आने लगा। उसके बाद टट्टी पेशाब से भरी बाल्टी उनके ऊपर उँडेल दी। शरीर धोने को पानी तक न दिया। मुँह में टट्टी चली गयी पर योगेश सचमुच \"योगेश\" हो गये। इस निमुछिये नौजवान ने मूछ वालों तक को पस्त कर दिया।\n1924 में स्थापित हिन्दुस्तान रिपब्लिकन ऐसोसिएशन के संस्थापक सदस्यों में योगेश दा का प्रमुख योगदान था। यही संस्था बाद में हिन्दुस्तान सोशलिस्ट रिपब्लिकन ऐसोसिएशन में तब्दील हो गयी। उन्हें क्रान्तिकारी गतिविधियों में भाग लेने के कारण कई बार गिरफ्तार किया गया। काकोरी काण्ड के मुकदमे के फैसले में उन्हें 1926 में पहले 10 वर्ष की सजा सुनायी गयी थी जिसे बाद में आजीवन कारावास में बदल दिया गया।\n\n1937 में जेल से छूटकर आने के बाद उन्होंने पहले कांग्रेस सोशलिस्ट पार्टी बनायी। कुछ ही वर्षों बाद उनका उस पार्टी से मोहभंग हो गया और उन्होंने 1940 में रिवोल्यूशनरी सोशलिस्ट पार्टी का गठन किया। 1940 से लेकर 1953 तक लगातार वे इसके जनरल सेक्रेटरी रहे। 1949 में केवल एक वर्ष के लिये यूनाइटेड सोशलिस्ट ऑर्गनाइजेशन के वाइस प्रेसीडेण्ट रहने के पश्चात् वे आल इण्डिया ट्रेड यूनियन कांग्रेस के, जो रिवोल्यूशनरी सोशलिस्ट पार्टी का ही एक आनुषंगिक संगठन था, 1949 से लेकर 1953 तक लगातार वाइस प्रेसीडेण्ट रहे।\n\nस्वतन्त्र भारत में उनका झुकाव कांग्रेस की ओर हो गया और वे उत्तर प्रदेश से राज्य सभा के सांसद निर्वाचित हुए। 1956 से 1969 तक अपनी मृत्यु पर्यन्त वे लगातार 14 वर्ष राज्य सभा के सदस्य रहे।\n\nयोगेश दा काकोरी काण्ड से पूर्व ही हावड़ा रेलवे स्टेशन पर गिरफ्तार कर लिये गये थे। नजरबन्दी की हालत में ही इन्हें काकोरी काण्ड के मुकदमे में घसीट कर लाया गया था। उन्होंने जेल से छूटकर आने के बाद विवाह नहीं किया, आजीवन अविवाहित ही रहे। उन्होंने कुछ पुस्तकें भी लिखी थीं जिनमें उनकी अंग्रेजी में लिखी पुस्तक \"इन सर्च ऑफ फ्रीडम\" काफी चर्चित हुई। योगेश दा की एक अन्य पुस्तक \"इण्डियन रिव्यूलूशनरीज़ इन कॉन्फ्रेंस\" भी अंग्रेजी में ही प्रकाशित हुई। उनकी लिखी हुई दोनों पुस्तकों का विवरण इस प्रकार है:\n\n\n\n", "id": "485831", "title": "योगेश चन्द्र चटर्जी"}
{"url": "https://hi.wikipedia.org/wiki?curid=485840", "text": "हिमाचल प्रदेश राज्य एड्स नियंत्रण सोसाइटी\n\nहिमाचल प्रदेश राज्य एड्स नियंत्रण सोसाइटी उच्च राजनीतिक प्रतिबद्धता के साथ राष्ट्रीय एड्स नियंत्रण कार्यक्रम के तहत विभिन्न गतिविधियों के कार्यान्वयन के उच्च मानकों को स्थापित किया है। वर्ष 2009 में राज्य विधानसभा सत्र में बजट आश्वासन के दौरान हिमाचल प्रदेश के मुख्यमंत्री प्रेम कुमार धूमल की राजनीतिक प्रतिबद्धता के सबसे अच्छा अभ्यास का निम्नलिखित बयान में विवरण है: \"एड्स-मुक्त समाज के लिए हमारी लड़ाई में एड्स एक बीमारी है जिसे जल्दी पता लगाए जाने की जरूरत है। मेरा प्रस्ताव है कि हमारे समाज को प्रेरित किया किया जय कि है जिस प्रकार से जनमपत्रियों को शादी से पहले मिलकर देखा जाता है, उसी प्रकार से युवा एड्स-मुक्त रिपोर्टों को भी को भी मिलकर देखें। \"\n\nहिमाचल प्रदेश राज्य एड्स नियंत्रण सोसाइटी ने विभिन्न ग़ैर-सरकारी संगठनों के सहयोग से एचआईवी / एड्स-पीड़ित व्यक्तियों में मनोबल बनाए रखने और उन्हें रचनात्नक रूप से सक्रिय करने की दिशा में काम किया है। ऐसे ही एक प्रयास में हिमाचल प्रदेश राज्य एड्स नियंत्रण सोसाइटी ने और पोज़िटिव पीपल नेटवर्क पोंटा साहिब ने साथ मिलकर 2010 में \"एचआईवी / एड्स के साथ रहते हैं लोगों के साथ होली उत्सव\" का आयोजन किया जिसमें इन लोगों से भेदभाव हटाने पर ज़ोर दिया गया।\n\nराज्य के सांसकृतिक संगठनों को एड्स जागरूकता कार्यक्रम में शामिल करने की दिशा में कई प्रयास किये गए हैं जिन में से एक का उदाहरण यह है कि हिमाचल प्रदेश एड्स नियंत्रण सोसाइटी, स्वास्थ्य विभाग खंड भोरंज के तत्वावधान में फ्रेंड्स म्यूजिकल ग्रुप के कलाकारों द्वारा नुक्कड़ नाटक के माध्यम से जाहू (हमीरपुर) में जागरूकता कार्यक्रम का आयोजन अक्तूबर 2011 में किया गया था। इस संगीत ग्रुप द्वारा नाटक और गीतों के माध्यम से एड्स के बचाव, पहचान, उपचार के लिए स्वास्थ्य विभाग की सेवाओं एवं योजनाओं की जानकारी लोगों को दी।इसी तरह 2009 में नूरपुर में कई सड़क प्रदर्शनों के द्वारा जन जागरण के प्रयास किये गए थे।\n", "id": "485840", "title": "हिमाचल प्रदेश राज्य एड्स नियंत्रण सोसाइटी"}
{"url": "https://hi.wikipedia.org/wiki?curid=485848", "text": "आपेक्षिक आर्द्रता\n\nकिसी निश्चित तापक्रम पर निश्चित आयतन वाली हवा की आर्द्रता-सामर्थ्य (अत्यधिक नमी धारण करनें की छमता) तथा उसमें मौजूद आर्द्रता की वास्तविक मात्रा (निरपेक्ष आर्द्रता) के अनुपात को सापेक्ष आर्द्रता (relative humidity) कहतें हैं।\n\nवायु के एक निश्चित आयतन में किसी ताप पर जितना जलवाष्प विद्यमान होता है और उतनी ही वायु को उसी ताप पर संतृप्त करने के लिए जितने जलवाष्प की आवश्यकता होती है, इन दोनों राशियों के अनुपात को आपेक्षिक आर्द्रता (Relative humidity या RH) कहते है: अर्थात्‌ T ताप पर आपेक्षिक आर्द्रता एक घन सें.मी. वायु में T सेंटीग्रेड पर प्रस्तुत जलवाष्प¸ एक घन सेंटीमीटर वायु में T सेंटीग्रेड पर संतृप्त जल वाष्प। बाऍल के अनुसार यदि आयतन स्थायी हो तो किसी गैस की मात्रा उसी के दाब की अनुपाती होती है। अत:\n\nआपेक्षिक आर्द्रता = प्रस्तुत जलवाष्प का दाब / उसी ताप पर जलवाष्प का संतृप्त दाब\n\nया:\n\nविशिष्ट आर्द्रता की परिभाषा का उपयोग करते हुए, आपेक्षिक आर्द्रता को निम्नलिखित प्रकार से पारिभाषित किया जा सकता है-\n\n\n", "id": "485848", "title": "आपेक्षिक आर्द्रता"}
{"url": "https://hi.wikipedia.org/wiki?curid=485858", "text": "यूनाइटेड किंगडम के देश\n\nयूनाइटेड किंगडम के देश एक शब्दावली है जिसका प्रयोग उत्तरी आयरलैंड, इंग्लैंड, स्कॉटलैंड और वेल्स का वर्णन करने के लिए किया जा सकता है। ये चार देश मिल कर सार्वभौमिक राष्ट्र का ग्रेट ब्रिटेन और उत्तरी आयरलैंड का यूनाइटेड किंगडम निर्माण करते हैं जो स्वयं भी एक देश कहलाता है। इन्ही देशों को संदर्भित करने के लिए होम नेशन जैसी शब्दावलियों का भी इस्तेमाल किया जाता है।\n", "id": "485858", "title": "यूनाइटेड किंगडम के देश"}
{"url": "https://hi.wikipedia.org/wiki?curid=485864", "text": "पोस्ट टाउन\n\nपोस्ट टाउन यूनाइटेड किंगडम में सभी डाक के पतो का एक आवश्यक हिस्सा होता है और डाक वितरण प्रणाली की बुनियादी इकाई है। भेजे गए डाक पते में सही पोस्ट टाउन होने पर पत्र या पार्सल के अपने गंतव्य पर समय पर पहुँचने की सम्भावनाएँ बढ़ जाती है। पोस्ट टाउन आमतौर पर वितरण कार्यालयों की स्थिति पर आधारित होते हैं। वर्तमान में इनका मुख्य कार्य उन पतो में जिन में पिन कोड नहीं दिया गया होता उनमें इलाके या सड़क के नाम के बीच अंतर करना होता है।\n\n", "id": "485864", "title": "पोस्ट टाउन"}
