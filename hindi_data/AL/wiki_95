{"url": "https://hi.wikipedia.org/wiki?curid=506386", "text": "सानोदा (ता. दहेगाम)\n\nसाणोदा (गुजराती: સાણોદા (તા. દહેગામ)) भारत देश के पश्चिम भाग में\nगुजरात राज्य के मध्य भाग में गाँधीनगर ज़िले के कुल 4 (चार) तालुको में दहेगाम तालुका का एक महत्वपूर्ण गाँव है। खेती, खेतमजदूरी और पशुपालन सानोदा गाँव के लोगों का मुख्य व्यवसाय हैं। साणोदा गाँव में गेहूँ, बाजरा, कपास, अरंडी और सब्ज़ियों की फ़सल उगाँईं जाती हैं। साणोदा गाँव में प्राथमिक विद्यालय, माध्यमिक विद्यालय, उच्चतर माध्यमिक विद्यालय, साणोदा बैंक ऑफ़ इंडिया, पँचायतघर, आँगनवाडी, प्राथमिक आरोग्य केन्द्र और डेरी जैसी सुविधाएँ उपलब्ध हैं। गाँव में मुख्य प्रवेश द्वार, सहकारी सेवा मंडल, साणोदा भक्त सेवा समाज, पानी कि टाँकी। \n\nसाणोदा गाँव कि नज़दीक खारी नदी हैं।\n\n2001 की जनगणना के अनुसार साणोदा की जनसंख्या 5,078 है। जिस में 2,631 पुरुषो और 2,447 महिलाएँ हैं।\n\n\n\n\n\n", "id": "506386", "title": "सानोदा (ता. दहेगाम)"}
{"url": "https://hi.wikipedia.org/wiki?curid=506390", "text": "हिन्दी संगठन\n\nहिन्दी संगठन या 'हिन्दी स्पीकिंग यूनियन' मॉरीशस का एक प्रमुख हिन्दीसेवी संस्था है। इसकी स्थापना संसद के विधेयक संख्या ३३ के तहत १२ दिसम्बर १९९४ को हुई थी। यह संस्था कला एवं संस्कृति मंत्रालय के सहयोग से अपनी गतिविधियाँ आयोजित करती है। इसका कार्यालय आर्किड टॉवर, पोर्ट लूई में है। हिन्दी विद्वान, हिन्दी संस्थाएँ तथा हिन्दी साहित्यकार इसके सदस्य हैं। 'हिन्दी ज्ञान, हमारा मान' - इसका ध्येयवाक्य है।\n\nहिन्दी संगठन के प्रमुख उद्देश्य हैं-\n\n\n", "id": "506390", "title": "हिन्दी संगठन"}
{"url": "https://hi.wikipedia.org/wiki?curid=506416", "text": "वितरणानुसार विश्व के समाचारपत्रों की सूची\n\nयह औसत वितरण के आधार पर दुनिया के दैनिक समाचारपत्रों की सूची है। इन आंकड़ों के स्रोत 'वितरण परिक्षण संस्थानों के विश्व संघ' () और 'अख़बार​ व समाचार प्रकाशकों की अंतर्राष्ट्रीय सभा' () हैं। इस सूची में मुफ़्त समाचारपत्रों को सम्मिलित नहीं किया गया है। कुछ आंकड़ों को लेकर विवाद है, मसलन कुछ जापानी अख़बारों पर अपनी वितरण संख्याओं को बढ़ा-चढ़ाकर बताने का आरोप डाला गया है।\n", "id": "506416", "title": "वितरणानुसार विश्व के समाचारपत्रों की सूची"}
{"url": "https://hi.wikipedia.org/wiki?curid=506424", "text": "शीराज़ा डोगरी\n\nशीराज़ा डोगरी एक द्विमासिक साहित्यिक पत्रिका है जो डोगरी भाषा में जम्मू व कश्मीर में छपती है। इसे जम्मू व कश्मीर कला, संस्कृति व भाषा अकादेमी प्रकाशित करती है। इसे १९६४ में एक छहमासिक पत्रिका (यानि वर्ष में दो बार) के रूप में शुरू किया गया था लेकिन १९७० में इसकी प्रकाशन-गति बढ़ाकर त्रिमासिक और फिर १९७९ में हर दो महीनों में एक अंक कर दी गई।\n\n", "id": "506424", "title": "शीराज़ा डोगरी"}
{"url": "https://hi.wikipedia.org/wiki?curid=506438", "text": "कास्पी लोग\n\nकास्पी () एक प्राचीन मानव जाति थी जो कैस्पियन सागर के दक्षिणी और दक्षिणपश्चिमी किनारों पर बसा करती थी। प्राचीन यूनानी इतिहासकार हेरोडोटस​ ने उन्हें ईरान के सम्राट दरयुश की एक सात्रापी बताया था। कास्पी लोग मूल-रूप से हिन्द-यूरोपीय भाषाएँ नहीं बोलते थे हालांकि फ़ारसी व अन्य ईरानी भाषाएँ इसी परिवार की रही हैं। कुछ इतिहासकारों के अनुसार यह वही समुदाय है जिन्हें अन्य स्रोतों में 'कैसियाई लोग' () कहा गया है और जिनकी भाषा किसी भी ज्ञात भाषा-परिवार की नहीं थी।\n\n", "id": "506438", "title": "कास्पी लोग"}
{"url": "https://hi.wikipedia.org/wiki?curid=506440", "text": "अक़तऊ\n\nअक़तऊ, जो १९६४-१९९१ काल में शेवचेंको के नाम से जाना जाता था, पश्चिमी काज़ाख़स्तान का एक बड़ा शहर है और उस देश की कैस्पियन सागर पर सबसे बड़ी बंदरगाह है। यह काज़ाख़स्तान के मान्गीस्त​ऊ प्रांत की राजधानी भी है। काज़ाख़ भाषा में 'अक़तऊ' का मतलब 'सफ़ेद पहाड़' होता है और यह कैस्पियन सागर पर स्थित श्वेत चट्टानों पर पड़ा है।\n\n", "id": "506440", "title": "अक़तऊ"}
{"url": "https://hi.wikipedia.org/wiki?curid=506471", "text": "रजाकार\n\nरजाकार एक निजी सेना (मिलिशिया) थी जो निजाम ओसमान अली खान आसफ जाह VII के शासन को बनाए रखने तथा हैदराबाद को नवस्वतंत्र भारत में विलय का विरोध करने के लिए बनाई थी। यह सेना कासिम रिजवी द्वारा निर्मित की गई थी। रजाकारों ने यह भी कोशिश की कि निजाम अपनी रियासत को भारत के बजाय पाकिस्तान में मिला दे। रजाकारों का सम्बन्ध 'मजलिस-ए-इत्तेहादुल मुसलमीन' नामक राजनितिक दल से था।\n\nरजाकार के मुकाबले में स्वामी रामानंद तीर्थ के नेतृत्व में तेलंगाना के लोगोंं के साथ मिलकर आंध्र हिंदू महासभा का गठन किया और भारत के साथ राज्य के एकीकरण की मांग की। रजाकार तेलंगाना और मराठवाड़ा क्षेत्र में कई लोगों की नृशंस हत्या, बलात्कार आदि के लिए जिम्मेदार थे। आखिरकार, भारतीय सेना ने ऑपरेशन पोलो के दौरान रजाकर का खात्मा करके कासिम रज़वी को पकड़ लिया। शुरू में उसे जेल में बंद किया और फिर शरण प्रदान करके पाकिस्तान जानेवाली की अनुमति दी थी।\n\nभारत की आज़ादी से पूर्व निजाम हैदराबाद उस समय भी दुनिया का सबसे अमीर आदमी था। निज़ाम हकुमत की अपनी रेलवे, डाक सेवा, संचार, जहाज रानी, एयरलाइन फ़ौज थी। हकुमत की जी डी पी बेल्जियम के बराबर थी। निज़ाम के पास 22,000 फौजियों की सेना थी जिसमे अरब, पठान, रोहिल्ले आदि शामिल थे। निज़ाम ने भारत में विलय करने से इंकार कर दिया था। सितम्बर 1948 तक कई वार्ताओं के दौर चले लेकिन निज़ाम टस से मस न हुए। निज़ाम की निजामशाही के खिलाफ़, उसके जमीदारों के खिलाफ आज़ाद भारत में आम जनता का पहला संगठित विद्रोह हुआ जिसका नेतृत्व भारत की कम्युनिस्ट पार्टी ने किया था। \n\nउन दिनों मजलिस हुआ करती थी जिसका नेता कासिम रिज़वी था। भाड़े के सैनिकों को रखने में माहिर निजाम की हकुमत बचाने के लिए कासिम ने निजाम के आदेश पर एक मिलिश्या का गठन किया जिसे 'रजाकार' के नाम से जाना जाता है। इसकी तादाद उन दिनों 2 लाख तक बतायी जाती है। आम मुस्लिम आबादी पर कासिम की पकड़ भी इस संगठन के जरिये समझी जा सकती है। \n\nनिज़ाम की हकुमत को 17 सितंबर 1948 में पांच दिन का भारतीय फ़ौजी अभियान 'आपरेशन पोलो' उर्फ़ पुलिस एक्शन के सामने घुटने टेक देने पडे। निजाम के अरब कमांडर अल इदरूस को जनरल चौधरी के सामने समर्पण करना पड़ा। इस लड़ाई में भारत के 32 फ़ौजी मरे, निजाम की तरफ से मरने वालो की संख्या 1863 बतायी गयी लेकिन उन हालात में हुई व्यापक हिंसा में मरने वालों की संख्या विभिन्न इतिहासकारों के माध्यम से 50 हजार से दो लाख तक बताई जाती है।\n\n", "id": "506471", "title": "रजाकार"}
{"url": "https://hi.wikipedia.org/wiki?curid=506483", "text": "मुक्तस्रोत सॉफ्टवेयर का विकासक्रम\n\n1976 -- Emacs\n1982 -- TeX\n1984 -- X window system\n1987 -- GCC\n1987 -- Perl\n\n1991 -- लिनक्स कर्नेल (Linux Kernel)\n1991 -- पाइथन (Python)\n1992 -- 386BSD\n1992 -- Samba\n1993, March -- NetBSD\n1993, Dec -- FreeBSD\n1993 -- Wine\n1995, June -- PHP\n1995 -- GIMP\n1995 -- Ruby\n1996 -- Apache\n1996 -- KDE\n1997, August -- GNOME\n1999, August -- ओपेनआफिस (OpenOffice.org)\n\n2002 -- MediaWiki\n2003, April -- Firefox\n\n\n", "id": "506483", "title": "मुक्तस्रोत सॉफ्टवेयर का विकासक्रम"}
{"url": "https://hi.wikipedia.org/wiki?curid=506501", "text": "ज़ूना बेगम\n\nज़ूना बेगम​ () एक कश्मीरी भारतीय राजनीतिज्ञ हैं जो जम्मू व कश्मीर राज्य के बारामुल्ला ज़िले के हार्दशिवा गाँव की पंचायत में चुनी हुई पंच हैं। उनपर १२ जनवरी २०१३ को पिस्तौलधारी आदमियों ने उनके घर में ज़बरदस्ती घुसकर हमला किया। कई समीक्षकों के अनुसार उनकी हत्या की कोशिश चरमपंथी उग्रवादियों द्वारा स्थानीय चुने हुए नेताओं को मार डालने के मुहीम का भाग थी। इस हमले से कुछ पहले बारामुल्ला ज़िले के गोरीपोरा गाँव के सरपंच हबीबुल्लाह मीर की हत्या कर दी गई थी। ज़ूना बेगम पर हमले के बाद कई कश्मीरी पंचों ने यह कहकर इस्तीफ़े दिए कि 'सरकार उन्हें सुरक्षा देने में पूरी तरह नाकाम रही है'।\n\n", "id": "506501", "title": "ज़ूना बेगम"}
{"url": "https://hi.wikipedia.org/wiki?curid=506506", "text": "लश्कर-ए-झंगवी\n\nलश्कर-ए-झंगवी () एक पाकिस्तानी उग्रवादी संगठन है। इसकी स्थापना १९९६ में हुई जब सिपाह-ए-सहाबा पाकिस्तान के एक कार्यकर्ता, रियाज़ बसरा, की उस संगठन के नेतृत्व से अनबन हो गई और उसने अलग होकर अपना अलग संगठन चला लिया। लश्कर-ए-झंगवी एक सुन्नी चरमपंथी गुट है जो पाकिस्तान और अमेरिका द्वारा एक आतंकवादी संगठन क़रार दिया जा चुका है। इसे कई बार शिया लोगों पर जानलेवा हमलों के लिए ज़िम्मेदार ठहराया जा चुका है, जिन्हें यह मुस्लिम नहीं मानते और इस्लाम का शत्रु समझते हैं। इसके अधिकतर सदस्य पंजाबी हैं।\n\nसिपाह-ए-सहाबा पाकिस्तान के संस्थापकों में से एक हक़ नवाज़ झंगवी था, जिसकी पारिवारिक जड़ें पाकिस्तानी पंजाब के झंग इलाक़े में थीं। लश्कर-ए-झंगवी के संस्थापक सिपाह-ए-सहाबा पाकिस्तान के सदस्य थे लेकिन उन्हें लगा कि यह संगठन हक़ नवाज़ झंगवी की दिखाई राह से भटक गया है इसलिए उन्होंने अलग होकर लश्कर-ए-झंगवी चलाई, जिसका मतलब 'झंगवी की फ़ौज' है।\n\n\n", "id": "506506", "title": "लश्कर-ए-झंगवी"}
{"url": "https://hi.wikipedia.org/wiki?curid=506514", "text": "तहरीक-ए-तालिबान पाकिस्तान\n\nतहरीक-ए-तालिबान पाकिस्तान (), जिसे कभी-कभी सिर्फ़ टी-टी-पी () या पाकिस्तानी तालिबान भी कहते हैं, पाकिस्तान-अफ़ग़ानिस्तान सीमा के पास स्थित संघ-शासित जनजातीय क्षेत्र से उभरने वाले चरमपंथी उग्रवादी गुटों का एक संगठन है। यह अफ़ग़ानिस्तान की तालिबान से अलग है हालांकि उनकी विचारधाराओं से काफ़ी हद तक सहमत है। इनका ध्येय पाकिस्तान में शरिया पर आधारित एक कट्टरपंथी इस्लामी अमीरात को क़ायम करना है। इसकी स्थापना दिसंबर २००७ को हुई जब बेयतुल्लाह महसूद​ के नेतृत्व में १३ गुटों ने एक तहरीक (अभियान) में शामिल होने का निर्णय लिया। जनवरी २०१३ में तहरीक-ए-तालिबान पाकिस्तान ने घोषणा करी कि वे भारत में भी शरिया-आधारित अमीरात चाहते हैं और वहाँ से लोकतंत्र और धर्म-निरपेक्षता ख़त्म करने के लिए लड़ेंगे। उन्होंने कहा कि वे कश्मीर में सक्रीय होने के प्रयास कर रहे हैं।\n\n१६ दिसम्बर २०१४ को पेशावर के सैनिक स्कूल पर हमला करके तहरीक-ए-तालिबान के छः आतंकियों ने १२६ बच्चों की हत्या कर दी।\n\n'तालिब' का अर्थ 'छात्र' (या 'धार्मिक शिक्षा मांगने वाला') और 'तहरीक' का अर्थ 'अभियान' या 'मुहिम' होता है। तहरीक-ए-तालिबान पाकिस्तान का मतलब 'पाकिस्तानी छात्र अभियान' है।\n\n\n", "id": "506514", "title": "तहरीक-ए-तालिबान पाकिस्तान"}
{"url": "https://hi.wikipedia.org/wiki?curid=506531", "text": "सिपाह-ए-सहाबा पाकिस्तान\n\nसिपाह-ए-सहाबा पाकिस्तान (), जिसे कभी-कभी सिर्फ़ ऍस-ऍस-पी () भी कहते हैं, पाकिस्तान का एक सुन्नी देवबन्दी संगठन है जो पहले एक राजनैतिक पार्टी भी रहा है। इसकी स्थापना हक़ नवाज़ झंगवी ने १९८० के दशक में पाकिस्तानी पंजाब के झंग शहर में की थी। यह एक शिया-विरोधी संगठन है और इसने अपना ध्येय पाकिस्तान में १९७९ में हुई ईरान की इस्लामी क्रांति के बाद शियाओं के प्रभाव को कम करना बताया था। ईरान एक शिया-प्रमुख देश है। २००२ में भूतपूर्व पाकिस्तानी तानाशाह परवेज़ मुशर्रफ़ ने इसपर पाबंदी लगा दी थी और इसे एक आतंकवादी संगठन घोषित कर दिया था। इसके बाद इस संगठन ने अपना नाम बदलकर 'अह्ल-ए-सुन्नत वल जमात' रख लिया हालांकि इसे अभी भी अधिकतर 'सिपाह-ए-सहाबा' ही बुलाया जाता है। मार्च २०१२ में पाकिस्तानी सरकार ने अह्ल-ए-सुन्नत वल जमात पर भी प्रतिबन्ध लगा दिया। कुछ विद्वानों के अनुसार पाकिस्तान के एक और भूतपूर्व तानाशाह ज़िया-उल-हक़ ने ही शुरू में इस संगठन को प्रोत्साहित किया था।\n\nइस्लामी इतिहास में 'सहाबा' पैग़म्बर मुहम्मद के साथियों को कहा जाता है। इस संगठन ने अपने-आप को उनकी परम्परा के रखवाले होने का नाम दिया।\n\n", "id": "506531", "title": "सिपाह-ए-सहाबा पाकिस्तान"}
{"url": "https://hi.wikipedia.org/wiki?curid=506536", "text": "औदीच्य ब्राह्मण\n\nऔदिच्य सहस्त्र ब्राह्मिन फौन्डेसन एक स्वप्न कभी तो साकार होगा\nhttp://www.facebook.com/photo.php?fbid=109757425872847&set=exp.109570919224831.start&type=1&theater\nऔदिच्य ब्राह्मण के रूप में मूल इतिहास वर्ष 950 ई. के आसपास से पाया जाता हे। ज्ञात होता हे की, वर्ष 942 ई. में कि मूलराज सोलंकी ने अपने मामा सामंत सिंह चावड़ा तत्कालीन सत्तारूढ़ राजा की हत्या के बाद अन्हीलपुर पाटन के सिंहासन पर कब्जा कर लिया था। उन दिनों में दो अपराधों को सबसे खराब अपराध माना जाता था। इन अपराधों (1) सत्तारूढ़ राजा की हत्या और (2) पुजारी की हत्या.। उस समय भारत में इन अपराधों के लिए सजा या प्रायश्चित जल कर आत्मदाह द्वारा किया गया था।।\nस्वाभाविक रूप से जब मूलराज राजा की हत्या, के अपराधी के रूप में प्रचारित किया गया था तब राज्य को बचाने के लिए, उनके समर्थकों में राज्य का कोई श्रीमाली ब्राह्मण पुजारियों से कोई सहायक नहीं मिला। गुजरात में ये याजक ब्राह्मिण चावड़ा राजाओं के साथ श्रीमाल भिन्न्मल, राजस्थान (वर्तमान राज्य) के दक्षिणी भाग में स्थित, से आये थे।\n\nश्रीमाली ब्राह्मण राज्य के सरकारी याजक थे। उनके कार्य में, धर्म और न्याय शमिल था। उन्होंने मूलराज को आशीर्वाद देने और उसे राजा के रूप में घोषित करने से मना कर दिया था। किसी भी तरह (समझाने, धन, धमकी आदि का) उन ब्राह्मणों पर कोई भी प्रभाव नहीं पड़ा। \n\nतब एक राजा के रूप में सिहाँसनारुड मूलराज ने प्रायश्चित के रूप में \" रुद्र यज्ञ \" करने और रुद्रमहल निर्माण कर \" रुद्र (शिव)\" को एक विशाल मंदिर बनाकर स्थापित करने का संकल्प लिया। लेकिन फिर भी श्रीमाली ब्राह्मण पुजारियों (याजक) नहीं माने। तब यह मूलराज के लिए महत्वपूर्ण था यदि एक राजा मोत के बाद राजा के रूप में कोई भी सिहासन पर नहीं हो और अगर सिंहासन एक लंबे समय तक खाली रहे तो वहाँ एक अराजकता हो जाएगी। उसी समय कई चावड़ा वंशजों का सिंहासन के लिए दावे आने शुरू हो गए थे। . राज्य की सीमा पर दुश्मनो ने गुजरात पर आक्रमण की तैयारी शुरू कर दी थी। अगर राज्य को बनाए रखना था तो एक तत्कालिक कार्रवाई की जरूरत थी। लेकिन श्रीमाली याजक परिस्थितियों समझने के बाद भी, व्यावहारिक रूप से स्वीकार और मूलराज के हत्या के कारणों और साख से एकमत नहीं थे। मूलराज इस स्थिति पर काबू पाने के लिए एक और रास्ता खोजने लगा था।\n\nयह फेसला किया गया की, बड़ी संख्या में विद्वान और बुद्धिमान ब्राह्मण परिवारों को लुभाने, के लिए उन्हें भूमि और राज्य याजक के रूप में पदों की पेशकश की जाये। तुरंत इस काम को करने के लिए माधव जी के नेतृत्व में कई सामन्तो को गंगा और यमुना नदियों के मैदानों में स्तिथ विभिन्न महत्वपूर्ण शहरों और क्षेत्रों को भेजा गया। जहां शिक्षित और प्रमुख विद्वान ब्राह्मण जो इस स्थायी व्यवस्था के लिए गुजरात आने के लिए राजी हो सकते थे। एक नई साजिश होने से बचने के लिए, यह भी यह सुनिश्चित किया कि सब ब्राह्मणों को अलग-अलग स्थानों से (एक ही जगह से नहीं) लाया जाये। मूलराज और उनके मंत्री माधव को एक शानदार विचार आया। पहिले चावड़ा राजाओं के साथ श्रीमाल से उनके साथ श्रीमाली ब्राह्मण आये थे। और क्योकि मूलराज का आगमन (कनोज) कान्यकुब्ज गंगा और यमुना नदियों की उपजाऊ भूमि से हुई थी, इसलिए यदि उस क्षेत्र से याजकों के लिए आने के लिए राजी किया जा सकता है और एक राजा के रूप में मूलराज को सिंहासनारूढ़ करना, रुद्र यज्ञ करना और राज्य में याजकों को स्थापित कर देना इससे, दो पक्षियों को एक पत्थर के साथ मारना जेसा काम हो सकता है। इससे मूलराज एक वैध राजा होगा और दूसरी श्रीमाली ब्राह्मणों का प्रभाव में कटौती भी होगी। \n\nइस प्रकार की योजना के तहत जब 1037 ब्राह्मण परिवारों के एक बड़ा कारवां सिद्धपुर पाटन पहुंच गया। उन्होंने राजा मूलराज और उसके लोगों के द्वारा सम्मानित और भूमि दान कर स्थापित किया। उन दिनों में ब्राह्मणों अपने प्रवास या मूल के स्थान के द्वारा जाना जाता था। उत्तर दिशा से आने के और अतीत के विभिन्न गोत्रो से मिलकर ब्राह्मणों के इस बड़े समूह को आधिकारिक तौर पर सहस्त्र औदिच्य ब्राह्मण नामित किया गया था। क्योकि संस्कृत में, औदिच्य का अर्थ उत्तरी दिशा से है। इस तरह से गोत्र मूल ही रहा और स्थान राजा मूलराज सोलंकी द्वारा प्रदत्त, श्री स्थल, जो कालांतर में सिद्धपुर पाटन के रूप में जाना जाता है। जो अपने आगमन के बाद ब्राह्मण परिवारों को दान की जगह है,।\n\nइस प्रकार गोत्रके नाम और संख्या, परिवारों के उनके मूल स्थान पर बसने के अनुसार हुई।\n\nजमदग्नि, वत्सस, भार्गव (भृगु), द्रोण, दालभ्य, मंडव्य, मौनाश, गंगायण, शंकृति, पौलात्स्य, वशिष्ठ, उपमन्यु, 100 च्यवन आश्रम, कुल उद्वाहक, पाराशर, लौध्क्षी, कश्यप: नदियों गंगा एवं यमुना सिहोरे और सिद्धपुर क्षेत्रों से 105 विमान, 100 सरयू नदी दो भारद्वाज कौडिन्य, गर्ग, विश्वामित्र, 100 कान्यकुब्ज सौ कौशिक, इन्द्रकौशिक, शंताताप, अत्री, 100 हरिद्वार क्षेत्र और औदालक, क्रुश्नात्री, श्वेतात्री, चंद्रत्री 100 नेमिषाराण्य, अत्रिकाषिक सत्तर, गौतम, औताथ्य, कृत्सस, आंगिराश, 200 विमानों कुरुक्षेत्र चार शांडिल्य, गौभिल, पिप्लाद, अगत्स्य, 132 सिद्धपुर पाटन पर पहुंचने पर औदिच्यों में पुष्कर क्षेत्र (अगत्स्य, महेंद्र) के गांव।।\n\n1037 परिवारों में से 37 परिवारों ने श्रीमाली ब्राह्मणों के तर्क में सच्चाई समझ कर राजा की योजना में भाग नहीं करने का फैसला किया। वे एक समूह में अलग चला गया। उनका निर्णय मूलराज को सूचित.करने के बाद से वे एक समूह के साथ अलग चले गए, वे टोलाकिया औदिच्य ब्राह्मण के रूप में जाने जाते थे। बाकी औदिच्च्य सहस्र ब्राह्मणों के रूप में जाने जाते हैं। क्योंकि वे 1000 की संख्या में आये थे। अधिक होने से1000 ब्राह्मण परिवारों बोलबाला रहा।\nराजा मूलराज सोलंकी ने दुसरे पक्ष के ब्राह्मणों को समझाया। यह एक मजबूत राज्य को बनाए रखने और धर्म और सभ्यता के रूप में अच्छी तरह से व्यापार और राष्ट्र की समृद्धि को स्थिर करने के लिए जरूरी था। की उन सबको भी अपना बना कर रखा जाये इसके लिए जरुरी था। यह एक सर्वविदित तथ्य है कि सोलंकी राज्य के रूप में लगभग तीन सौ वर्षों तक समर्थ और समृद्धि से भरा फला, गुजरात रहा था। बाद में 1297 में भारत पर इस्लामी हमले के कारण नष्ट हुआ था। \n\nवैदिक धर्म सबसे पुराना ज्ञात धर्म माना जाता है।। हिंदू धर्म का मानना है कि शाश्वत सत्य एक है। कई मायनों में यह व्याख्या की जा सकती हैं। अति प्राचीन काल से, हम सात ॠषीऔ कीही संतान है। इन ऋषियों का नाम', जमदग्नि, गौतम, अत्री, विश्वामित्र, वशिष्ठ और भारद्वाज और कश्यप है। वे सप्त ऋषि के रूप में जाने जाते हैं। अगत्स्य आठवें ऋषि जिन्होंने वेदों की समझने में योगदान दिया है, के रूप में स्वीकार किये जाते है प्रत्येक ऋषि के सुप्रीम होने के लिए उनके अपने संस्करण है। \n\nकालांतर में समय परिवर्तन के साथ साथ वे औदिच्य देश के विभिन्न भागो में वहां के राजे महराजे और अन्य आश्रय में चले गए। कुछ तीर्थ स्थानों पर पोरोहित्य का काम। या खेती किसानी करने लगे हें।\nगुजरात पर अलाउद्दीन खिलजी ने आक्रमण द्वारा रुद्रमहालय और पाटन शहर विनाश होने के बाद विक्रम सम्बत 1353 के आसपास उस क्षेत्र के औदिच्य ब्राह्मण कड़ी चनस्मा, कर्णावती . जैसी जगह चले गए।।\n\nसहस्र औदीच्य ब्राह्मण समाज में समान्यता परिचित ओर सीमित विवाह संबंध बनते रहे हें। वर्तमान में आवागमन के साधन सशक्त होने से इन सम्बन्धों का विस्तार हो गया हे। फिर भी अधिकतर मामलों में सहस्र औदीच्य ही आपस में पर अलग अलग गोत्रों में संबंध करते हें। ईस्वी सन 1500-1600 के काल में समाज की जन संख्या देड़ लाख 150000 के लगभग हो गई थी। इसी समय गुजरात के छिन्न भिन्न होने से केवल इन सो वर्षों में ही दस से पंद्रह समूह बन गए थे। उनमें आपसी संबद्ध रोटी-बेटी व्यवहार चलता रहा था।\n\nइसी काल में [1500-1600 इसवीं सन में] गुजरात में दुर्भिक्ष ओर आततायी आक्रमणों के कारणो से गुजरात छोड़करकई समूहों में अन्य स्थानो जाने लगे थे, एक बड़े समूह में 1200 गाडियाँ उज्जैन आई।\n\nयह किवदंती प्रचलित हे, की इन बारह सो के विभाग वाले लोग किसी सेना में जबरन भर्ती किए गए थे, अथवा कोई दासता स्वीकार की थी, ओर किसी युद्ध में भाग लिया था। इसी कारण कट्टर पंथियों ने उनसे दंड प्रायश्चित मांगा, नहीं देने पर सिद्धपुर से घोषणा हुई कि, इनसे संबंध न रखा जाए। चूंकि ये बारह सो की बड़ी संख्या में थे, जो अन्य समूहो से अधिक थी, इसी कारण इनका नाम करण \"बड़ी संभा ' या समवाय पड़ा ओर अन्य \"छोटी संभा\" या समवाय कहलाने लगे। तब से अब तक कुछ कट्टर पंत्ती आपस में विवाह संबंध नहीं करते रहे हें। \n\nवर्तमान में पुरानी पीड़ी को छोड़कर नई पीड़ी के लोग इस संभावाद से मुक्त होकर संबंध करने लगें हें। इसके अतिरिक्त वर्तमान में सभी औदीच्य ब्राह्मणो को अर्थात, सहस्र छोटी बड़ी दोनों संभा, टोलकीय, मारू, आदि आदि सभी औदीच्यों को एक किए जाने का प्रयास चल रहा हे। कुछ प्रगति वादियों का मानना यह भी हे की जब हा सब उदीच दिशा के नाम से औदीच्य कहलाए हें तो सभी उत्तर भारतीय औदीच्य हें, उनमें आपस में रोटी बेटी संबंध होना चाहिए। यह देखा भी जा रहा हे।\n", "id": "506536", "title": "औदीच्य ब्राह्मण"}
{"url": "https://hi.wikipedia.org/wiki?curid=506541", "text": "इनविक्टस\n\nइनविक्टस () ब्रिटिश कवि (१८४९-१९०३) द्वारा लिखित एक छोटी अंग्रेज़ी-भाषा की कविता है। 'इनविक्टस' लातिनी भाषा का शब्द है और इसका अर्थ है 'अजेय', यानि 'जो कभी हराया न जा सके'। कुछ समीक्षकों ने इस कविता के प्रकाशन के बाद कहा की 'इनविक्टस शब्द हर उस आदमी का नारा है जो जीवन की मुश्किलों को आँख दिखाता है और उनका निडरता से सामना करता है।'\n\n१३ वर्ष की आयु में विलियम अर्नस्ट हॅन​ली को हड्डियों का तपेदिक हो गया। कुछ सालों बाद यह बढ़कर उनके पाँव तक पहुँच गया और चिकित्सकों ने कहा कि उन्हें बचाने के लिए उनकी टांग को घुटने के नीचे से काट देना होगा। इस तरह १७ वर्षों की उम्र में वह अपनी एक टांग खो बैठे। स्टोइक विचारधारा से उन्हें मानसिक बल मिला और वे इस 'इनविक्टस' नामक कविता को लिखने के लिए प्रेरित हुए। एक ही टांग होने के बावजूद उन्होंने ५३ वर्षों की आयु तक एक सक्रीय और सफल जीवन जिया।\n\nकविता के बोल और उनका अर्थ इस प्रकार हैं:\n roc\n", "id": "506541", "title": "इनविक्टस"}
{"url": "https://hi.wikipedia.org/wiki?curid=506553", "text": "निसपादन लेखपरीक्षा\n\nनिसपादन लेखपरीक्षा, लेखपरीक्षा की वह तकनीक है जिसमे किसी परियोजनाओ, कार्यक्रमों, स्कीमों, संगठनो आदि के उद्देद्श्यो ओर लक्ष्यो को प्रभावी ढंग से प्रपट या पूरा करने के लिए जिस सीमा तक धन, ओर सामाग्री के उपलब्ध संसाधनो का उपयोग किया गया है ओर जो भी प्रत्यशीत परिणाम प्रपट किए गए है", "id": "506553", "title": "निसपादन लेखपरीक्षा"}
{"url": "https://hi.wikipedia.org/wiki?curid=506563", "text": "क्षणिक अनुक्रिया\n\nवैद्युत इंजीनियरी एवं यांत्रिक इंजीनीयरी के सन्दर्भ में किसी तंत्र की साम्यावस्था के बाद उसमें किसी प्रकार का परिवर्तन करने के तुरन्त बाद तंत्र की अनुक्रिया (रिस्पांस) को उसकी क्षणिक अनुक्रिया (transient response) कहते हैं। इसे 'अस्थाई अनुक्रिया' या 'प्राकृतिक अनुक्रिया' (natural response) भी कहते हैं। क्षणिक अनुक्रिया केवल 'बन्द/चालू' (आन/आफ) करने पर ही नहीं होती, यह साम्य को प्रभावित करने वाली किसी भी क्रिया से बाद हो सकती है। उदाहरण के लिए, श्रेणीक्रम में जुड़े किसी अनावेशित संधारित तथा प्रतिरोध को एक १२ वोल्ट की बैटरी से जोड़ने पर संधारित्र की वोल्टता शून्य से बढ़ते हुए इक्सपोनेंशियल तरीके से १२ वोल्ट की तरफ जाती है। इसे इस परिपथ की क्षणिक अनुक्रिया कहेंगे।\n\nवास्तव में क्षणिक अनुक्रिया किसी भी तंत्र में होती देखी जा सकती है। उदाहरण के लिए किसी देश की कराधान व्यवस्था में कोई बड़ा परिवर्तन करने पर उत्पादन पर क्या प्रभाव पड़ता है। क्षणिक अनुक्रियाओं के कुछ समय बाद तंत्र पुनः साम्यावस्था को प्राप्त हो जाता है जिसे 'स्थाई अवस्था' कहते हैं। किसी तंत्र में क्षणिक अनुक्रिया से आरम्भ करके 'अस्थाई अवस्था' में आने का समय उस तंत्र के 'कालांक' (time constant) को बताने का एक तरीका है। उदाहरण के लिए किसी तंत्र का कालांक २ सेकेण्ड है तो इसका मतलब है कि किसी परिवर्तन के बाद वह तंत्र लगभग ५ x २ सेकेण्ड = १० सेकेण्ड में स्थाई अवस्था में आ जाएगा। \n\n", "id": "506563", "title": "क्षणिक अनुक्रिया"}
{"url": "https://hi.wikipedia.org/wiki?curid=506577", "text": "मुहम्मद ताहिर उल-क़ादरी\n\nमुहम्मद ताहिर उल-क़ादरी () एक पाकिस्तानी सूफ़ी विद्वान हैं जो पंजाब विश्वविद्यालय (पाकिस्तान) में अन्तराष्ट्रीय संवैधानिक क़ानून के भूतपूर्व प्रोफ़ेसर रह चुके हैं। जनवरी २०१३ में उन्होंने पाकिस्तान में वहाँ की सरकार हटाने का अभियान छेड़ दिया हालांकि वह स्वयं कनाडा की नागरिकता रखते हैं। वे अपने २०१० में जारी किये गए फ़तवा के लिए भी जाने जाते हैं जिसमें उन्होंने ठहराया कि आतंकवाद और आत्मघाती हमले दुष्ट और इस्लाम-विरुद्ध हैं और इन्हें करने वाली काफ़िर हैं। यह घोषणा तालिबान और अल-क़ायदा जैसे संगठनों की विचारधाराओं के ख़िलाफ़ समझी गई है।\n\n'क़ादरी' में 'क़' अक्षर के उच्चारण पर ध्यान दें क्योंकि यह बिना बिन्दु वाले 'क' से मिलता-जुलता लेकिन ज़रा भिन्न है। इसका उच्चारण 'क़ीमत' और 'क़ुरबानी' 'क़' से मिलता है।\n\nक़ादरी पाकिस्तानी पंजाब के झंग शहर में १९ फ़रवरी १९५१ को फ़रीद-उद-दीन क़ादरी के घर जन्में थे। वे एक सियाल पंजाबी हैं। छोटी उम्र में उन्होंने झंग के 'सेक्रड हार्ट क्रिस्चन स्कूल' जाना शुरू किया जहाँ उन्होंने अंग्रेज़ी भी सीखी और ईसाई धर्म के पहलुओं से भी अवगत हुए। साथ-साथ उन्होंने इस्लामी धार्मिक शिक्षा भी प्राप्त की। फिर उन्होंने पंजाब विश्वविद्यालय, लाहौर से न्याय की तालीम ली और १९७४ में ऍल-ऍल-बी की डिग्री प्राप्त की। कुछ समय वकालत करने के बाद इन्होनें १९७८-१९८३ काल में पंजाब विश्वविद्यालय में क़ानून पढ़ाया और फिर इस्लामी क़ानून प्रथा में डॉक्टर की डिग्री (पी ऍच डी) प्राप्त की, जिसमें इनका अध्ययन विषय 'इस्लाम में दण्ड, उनका श्रेणीकरण और दार्शनिक पहलू' था।\n\n१९८१ में उन्होंने सूफ़ी विचारधारा पर आधारित 'मिनहाज-उल-क़ुरान इंटरनैश्नल​' नामक संस्थान चलाया, जिसका ध्येय इस्लामी विचार को ग़ैर-चरमपंथी दृष्टि से समझना-समझाना, शिक्षा पर ज़ोर देना और अन्य धार्मिक समुदायों के साथ शांतिपूर्ण सम्बन्ध स्थापित करना था।\n\n२ मार्च २०१० को क़ादरी ने एक फ़तवा (इस्लामी धार्मिक मत व आदेश) जारी किया जिसमें पूरी तरह से दहशतगर्दी की निंदा की गई और उसे इस्लाम-विरुद्ध बताया गया। इसमें लिखा था कि 'आतंकवाद आतंकवाद ही है, हिंसा हिंसा ही है और इनकी न इस्लामी शिक्षा में कोई जगह है और न ही इन्हें न्यायोचित ठहराया जा सकता है।' यह ६०० पन्नों का आदेश 'आतंकवाद पर फ़तवा' () कहलाया गया।\n\n२२ फ़रवरी २०१२ को क़ादरी चार हफ़्तों की भारत-यात्रा के लिए दिल्ली पहुंचे। उन्होंने पाकिस्तान और भारत पर सेना पर ख़र्चा कम करने का और ग़रीबी हटाने पर अधिक व्यय करने का आग्रह किया। दिल्ली में अपने फ़तवा की पुस्तक के भारतीय उद्घाटन पर उन्होंने कहा कि 'इस्लाम में आतंकवाद की कोई जगह नहीं है।' वे तीर्थयात्रा पर अजमेर भी गए।\n\n२५ मई १९८९ में क़ादरी ने 'पाकिस्तानी आवामी तहरीक' नामक राजनैतिक पार्टी स्थापित की जिसके उद्देश्य 'सच्चा लोकतंत्र, आर्थित संतुलन, मानवाधिकार रक्षा में सुधार, सामाजिक न्याय और पाकिस्तान में स्त्रियों की भूमिका को बढ़ावा देना' बताया गया। १९९० में इस दल ने राष्ट्रीय चुनाव लड़े। आगे चलकर वे लाहौर क्षेत्र से पाकिस्तान की क़ौमी असेम्बली (यानि संसद) के सदस्य रहे लेकिन उन्होंने २००४ में इस्तीफ़ा दे दिया।\n\n", "id": "506577", "title": "मुहम्मद ताहिर उल-क़ादरी"}
{"url": "https://hi.wikipedia.org/wiki?curid=506586", "text": "विनय कटियार\n\nविनय कटियार (जन्म : ११ नवम्बर १९५४, कानपुर) भारतीय राजनीतिक दल भारतीय जनता पार्टी के एक राष्ट्रीय उपाध्यक्ष है।\n\nकटियार का जन्म देवीचरण कटियार एवं श्यामकली के यहाँ हुआ। वह फैज़ाबाद (अयोध्या) से सन् १९९१, '९६ एवं '९९ में क्रमशः १०वीं, ११वीं एवं १३वीं लोक सभा के लिए निर्वाचित हुए। वर्तमान में वह उत्तर प्रदेश से राज्यसभा में सदस्य है।\n", "id": "506586", "title": "विनय कटियार"}
{"url": "https://hi.wikipedia.org/wiki?curid=506620", "text": "मिश्मी लोग\n\nमिश्मी या देंग भारत के अरुणाचल प्रदेश राज्य और तिब्बत में बासने वाले एक मानव समुदाय का नाम है। यह तीन क़बीलों में बंटा है - इदु मिश्मी (इदु ल्होबा), दिगारू (ताराओं, दारांग देंग) और मिजू मिश्मी (कामान देंग)। मिश्मी लोग मध्य अरुणाचल प्रदेश के पूर्वोत्तरी छोर में बसते हैं जो ऊपरी और निचली दिबांग घाटी, लोहित और अनजाव ज़िलों पर विस्तृत हैं। जनसँख्या के आधार पर मिश्मी अरुणाचल की सातवी सबसे बड़ी जनजाति है और १९८१ की जनगणना में उनकी आबादी २४,५६९ थी।\n\nमिश्मी लोग बर्मा के काचिन क्षेत्र से भारत में आकर बस गए थे। सबसे पहले इदु मिश्मी आये, जिसके बाद आज से लगभग ५०० वर्ष पूर्व दिगारू मिश्मी आये और सबसे अंत में मिजू मिश्मी आये थे।\n\n", "id": "506620", "title": "मिश्मी लोग"}
{"url": "https://hi.wikipedia.org/wiki?curid=506634", "text": "21 (फ़िल्म)\n\n21 अंग्रेज़ी भाषा की अमेरिकी फ़िल्म है। फ़िल्म में केविन स्पेसी और लॉरेंस फ़िशबर्न मुख्य भूमिका में हैं। फ़िल्म को निर्देशित निर्देशक रॉबर्ट ल्यूकॅटिक ने किया है।\nफ़िल्म सच्ची घटना पर आधारित है।\n\nमैसाचुसेट्स प्रौद्योगिकी संस्थान में गणित स्नातक के अंतिम वर्ष के छात्र बैन कैम्पबेल को हार्वर्ड मेडिकल स्कूल में प्रवेश मिल जाता है परन्तु वह स्कूल की $300,000 \"असाधारण\" फ़ीस वहन नहीं कर सकता। उत्तम व्यक्ति वृत्त होने के पश्चात भी उसे स्कूल द्वारा दिए जाने वाली प्रतिष्ठित रोबिनसन स्कोलरशिप के लिए अत्यधिक प्रतिस्पर्धा का सामना करना पड़ता है। स्कूल का निदेशक उसे बताता है कि यह मौका केवल उस विशेष छात्र को दिया जाता है जो उसे \"चकाचौंध\" कर दे और उसे अंतिम अवसर के तौर पर अपने जीवन और उससे जुड़े अनुभवो पर आधारित एक निबंध लिखने के लिए कहता है।\n\nएमआईटी में उसकी अरैखिक समीकरण कक्षा का प्रोफेसर मिकी रोज़ा उसे प्रायिकता और चर परिवर्तन से सम्बन्धित समस्या देता है, जिसे कैम्पबेल सफलतापूर्वक सुलझा देता है। अपने पेपर में कैम्पबेल के नंबर देख कर प्रोफेसर उससे काफ़ी प्रभावित होता है और बाद में उसे अपनी ब्लेक जेक टीम में आने का आमंत्रण देता है। मिकी की यह गुप्त टीम, जिसमें एमआईटी के अन्य छात्र चोई, फिशर, जिल और कियाना भी शामिल हैं, कार्ड गणना द्वारा लास वेगास के कैसीनो में बड़ी मात्रा में पैसे बनाते हैं। पहले मना करने के पश्चात कैम्पबेल अनिच्छा से टीम का हिस्सा बन जाता है जिससे वह मेडिकल स्कूल की फ़ीस अदा कर सके। टीम उसे अपनी सारी चालें समझाती है तथा एक प्रायोगिक परीक्षण के पश्चात वह टीम का फिशर के साथ \"बिग प्लेयर\" बन जाता है।\n\n", "id": "506634", "title": "21 (फ़िल्म)"}
{"url": "https://hi.wikipedia.org/wiki?curid=506677", "text": "टेमी चाय\n\nसिक्किम के 'टेमी चाय बगान' की चाय को टेमी चाय (Temi Tea) कहते हैं। टेमी चाय बगान १९६९ में सिक्किम सरकार द्वारा शुरू किया गया था। यह दक्षिण सिक्किम में स्थित है। यह सिक्किम की एकमात्र चाय बागान है और यहाँ की चाय संसार की सर्वोत्तम चायों में गिनी जाती है। \n\nयह बगान एक ढालू पहाड़ी पर लगाई गई है। यहाँ से पैदा चाय का कुछ भाग 'टेमी चाय' के व्यापारिक नाम से उपलब्ध है।\n", "id": "506677", "title": "टेमी चाय"}
{"url": "https://hi.wikipedia.org/wiki?curid=506681", "text": "एअर इंडिया इमारत\n\nएअर इंडिया इमारत (Air India Building) विमान सेवा \"एअर इंडिया\" का मुख्य कार्यालय है।\nयह मुम्बई, महाराष्ट्र (भारत) में स्थित है।\n", "id": "506681", "title": "एअर इंडिया इमारत"}
{"url": "https://hi.wikipedia.org/wiki?curid=506696", "text": "झ़ोउ एनलाई\n\nझ़ोउ एनलाई (, जन्म: ५ मार्च १८९८; देहांत​: ८ जनवरी १९७६) जनवादी गणतंत्र चीन के सबसे पहले प्रधान मंत्री थे जिन्होनें अक्टूबर १९४९ से जनवरी १९७६ तक इस ओहदे पर काम किया। चीनी साम्यवादी पार्टी के सर्वोच्च नेता माओ ज़ेदोंग के अधीन काम करते हुए उन्होंने साम्यवादी दल के चीन पर क़ब्ज़े में और उसके बाद चीन की विदेश नीति और आर्थिक विकास के क्षेत्रों में अहम भूमिका निभाई। १९४९-१९५८ काल में वे चीन के विदेश मंत्री रहे। १९७२ में अमेरिकी राष्ट्रपति रिचर्ड निक्सन के चीन के दौरे और फिर चीनी-अमेरिकी संबंधों में सुधार के पीछे भी उनका काफ़ी हाथ था। भारत, ताइवान, सोवियत संघ और वियतनाम के साथ कटु-संबंधों में भी विदेशी नीति बनाने में झ़ोउ की बड़ी भूमिका रही थी।\n\nसमीक्षकों ने अक्सर माओ और झ़ोउ के अलग व्यक्तित्वों पर टिपण्णी करी है। अमेरिका के भूतपूर्व विदेश सचिव हेनरी किस्सिंजर दोनों को जानते थे और उन्होंने लिखा है कि:\n\n", "id": "506696", "title": "झ़ोउ एनलाई"}
{"url": "https://hi.wikipedia.org/wiki?curid=506712", "text": "गूसबम्प्स\n\nगूसबम्प्स (), बच्चों डरावनी कथा अमेरिकी लेखक द्वारा लिखित उपन्यास की एक श्रृंखला है: आर. एल. स्टाईन और शैक्षिक द्वारा प्रकाशित। यह कहानियों का एक संग्रह है कि अर्द्ध समरूप साजिश संरचनाओं सुविधा काल्पनिक डरावना स्थितियों में शामिल किया जा रहा है बच्चों के साथ है। श्रृंखला में थीम्स डरावना, हास्य और अलौकिक शामिल हैं। २०१३ के रूप में, दुनिया भर में ३५० मिलियन से अधिक पुस्तकों श्रृंखला में तीस से अधिक पांच से अधिक भाषाओं में बेचा गया है, के बाद से इसे व्यापक लोकप्रियता हासिल की है। पुस्तक श्रृंखला भी एक हिंदी अनुवाद मिल गया है, द्वारा शैक्षिक भारत।\n\n\n", "id": "506712", "title": "गूसबम्प्स"}
{"url": "https://hi.wikipedia.org/wiki?curid=506722", "text": "बाश्गल नदी\n\nबाश्गल नदी () पूर्वोत्तरी अफ़्ग़ानिस्तान के नूरिस्तान प्रान्त में बाश्गल वादी में बहने वाली एक नदी है। यह हिन्दू-कुश पर्वतों की दक्षिणी ढलानों से शुरू होकर दक्षिण और दक्षिण-पश्चिमी दिशा में बहती है। बाश्गल कुनर नदी की एक सहायक नदी है और कुनर वादी में अरुंदु (अरनाव​ई) और चिगर-सराई की बस्तियों के पास चित्राल नदी से संगम करती है जिसके बाद यह मिली-जुली नदी 'कुनर' कहलाती है।\n\n", "id": "506722", "title": "बाश्गल नदी"}
{"url": "https://hi.wikipedia.org/wiki?curid=506725", "text": "कोन्या-उरगेन्च\n\nकोन्या उरगेन्च या कोन्ये उरगेन्च () मध्य एशिया के तुर्कमेनिस्तान देश के पूर्वोत्तरी भाग में उज़बेकिस्तान की सरहद के पास स्थित एक बस्ती है। यह उरगेन्च की प्राचीन नगरी का स्थल है जिसमें १२वीं सदी के ख़्वारेज़्म क्षेत्र की राजधानी के खँडहर मौजूद हैं। २००५ में यूनेस्को ने इन खँडहरों को एक विश्व धरोहर स्थल घोषित कर दिया।\n\nकोन्या उरगेन्च कभी आमू दरिया के किनारे बसा हुआ और रेशम मार्ग पर स्थित एक महान शहर हुआ करता था। इसकी स्थापना की सही तिथि तो मालूम नहीं लेकिन यहाँ के किर्कमोला क़िले को देखकर लगता है कि यह हख़ामनी काल के कुछ बाद स्थापित हुआ हो। १२वीं और १३वीं शताब्दियों में यह ख़्वारेज़्मी साम्राज्य की राजधानी बना और बुख़ारा को छोड़कर मध्य एशिया की सबसे शानदार नगरी कहलाने लगा। १२२१ में मंगोल साम्राज्य के संस्थापक चंगेज़ ख़ान ने यहाँ आक्रमण किया। उसकी सेनाओं ने शहर जलाकर राख कर दिया और यहाँ के अधिकाँश नागरिकों को मौत की घाट उतार दिया गया।\n\nचंगेज़ ख़ान के हमले के बाद शहर धीरे-धीरे फिर से स्थापित हुआ लेकिन आमू दरिया ने अचानक अपना मार्ग बदल लिया और नगर में पानी ख़त्म हो गया। १३७० में तैमूर ने भी इसपर हमला किया तो नागरिकों ने इस हमेशा के लिए छोड़ दिया। सैंकड़ों साल बाद, १८३१ में तुर्कमेनों ने पुराने शहर-स्थल के बाहर एक छोटी सी बस्ती बनाई और पुराने शहरी इलाक़ें को क़ब्रिस्तान की तरह प्रयोग करने लगे। उरगेन्च नाम का एक नया शहर इस पुराने शहर से दक्षिणपूर्व में खड़ा हो गया तो इस पुराने शहर को 'पुराना उरगेन्च' (स्थानीय भाषाओं में 'कोन्या उरगेन्च') बुलाया जाने लगा। नया उरगेन्च शहर अब सीमा के पार उज़बेकिस्तान में स्थित है।\n\nकोन्या उरगेन्च के बहुत से स्थापत्य गिरकर खँडहर बन चुके हैं। आजकल यहाँ १२वीं सदी में बने तीन छोटे मक़बरे और १४वीं सदी में बना बड़ा तोरेबेग़​ हानिम मक़बरा खड़े हैं। यहाँ ११वीं शताब्दी की शुरुआत में बनी गुतलुक-तेमिर मीनार भी है, जो जाम की मीनार बनने से पहले विश्व की सबसे ऊंची ईटों से बनी मीनार हुआ करती थी। आगे चलकर १३६८ में दिल्ली में क़ुत्ब मीनार पूरी की गई जो मीनार-ए-जाम से भी ऊँची थी।\n\nयहाँ इल-अर्सलान का मकबरा भी है जिसके १२ पहलुओं वाले शंकुनुमा गुम्बज़ ने नीचे ख़्वारेज़्मी नरेश मुहम्मद द्वितीय के दादा, इल-अर्सलान, की क़ब्र है जिनका देहांत ११७२ में हुआ था। इस से ज़रा उत्तर में एक विस्तृत मध्यकालीन क़ब्रिस्तान स्थित है।\n\n", "id": "506725", "title": "कोन्या-उरगेन्च"}
{"url": "https://hi.wikipedia.org/wiki?curid=506740", "text": "निःशुल्क एलेक्ट्रानिक परिपथ सिमुलेटर\n\nएलेक्ट्रानिक परिपथ सिमुलेटर भिन्न-भिन्न प्लेटफार्मों के लिए उपलब्ध हैं। इनमें से बहुत से निःशुलक उपलब्ध हैं।\n\n\n\n", "id": "506740", "title": "निःशुल्क एलेक्ट्रानिक परिपथ सिमुलेटर"}
{"url": "https://hi.wikipedia.org/wiki?curid=506757", "text": "न्यूयॉर्क नगर शिक्षा विभाग\n\nन्यूयॉर्क नगर शिक्षा विभाग (, NYCDOE) न्यूयॉर्क शहर में नगरपालिका सरकार की शाखा है जिसका उद्देश्य शहर की पब्लिक स्कूल प्रणाली का प्रबंधन करना है। यह संयुक्त राज्य अमेरिका की सबसे बड़ी स्कूल प्रणाली है, जिसके अन्तर्गत 1.1 मिलियन (11 लाख) से अधिक छात्र आते हैं जो 1,700 विभिन्न विद्यालयो में शिक्षा प्राप्त करते हैं। विभाग में न्यूयॉर्क शहर के पाँचो बोरो शामिल हैं।\n\nविभाग का संचालन न्यू यॉर्क सिटी स्कूल्स चान्सलर (कुलाधिपति) करता है। निवर्तमान कुलाधिपति डेनिस एम॰ वॉलकोट हैं, जिन्होंने यह पद कैथी ब्लैक के पश्चात संभाला था। ब्लैक ने केवल 95 दिन के अंदर ही अपने पद से इस्तीफा दे दिया था।\n\n", "id": "506757", "title": "न्यूयॉर्क नगर शिक्षा विभाग"}
{"url": "https://hi.wikipedia.org/wiki?curid=506778", "text": "कौमार्य परीक्षण\n\nकौमार्य परीक्षण यह निर्धारित करने की प्रक्रिया है कि क्या कोई महिला कुंवारी है या नहीं, यानी कि क्या उसने कभी भी संभोग किया है या नहीं? इस परीक्षण में महिला की योनिद्वार की झिल्ली (अर्थात् योनिच्छद / hymen) का परीक्षण इस धारणा पर किया जाता है कि उसकी योनिद्वार की झिल्ली केवल संभोग के परिणामस्वरूप ही फट सकती है। इस परीक्षण को सामान्यतः \"दो उँगली परीक्षण\" () के नाम से भी जाना जाता है। जे॰एन॰यू॰ के सेंटर फॉर लॉ ऐंड गवर्नेंस में प्राध्यापक प्रतीक्षा बख्शी के अनुसार \"फ्रांसीसी मेडिकल विधिवेत्ता एल॰ थोइनॉट ने 1898 के आसपास नकली और असली कुंआरी लड़कियों में फर्क करने वाली जाँच के लिए इस तरह का टेस्ट ईजाद किया था। नकली कुंआरी उस महिला को कहा जाता था, जिसकी हाइमन लचीलेपन के कारण सेक्स के बाद भी नहीं टूटती है।\" भारत में मेडिकल विधिशास्त्र की लगभग हर पुस्तक में टी॰एफ॰टी॰ को बढ़ावा दिया गया है, जिनमें जयसिंह पी॰ मोदी की लिखी किताब \"ए टेक्स्ट बुक ऑफ मेडिकल ज्यूरिसप्रूडेंस ऐंड टॉक्सीकोलॉजी\" भी शामिल है।\n\nलड़कियों के लिए इसके विपरीत प्रभाव और इस जाँच में प्रमाणिकता एवं सटीकता का अभाव होने के कारण कौमार्य परीक्षण एक बहुत ही विवादास्पद जाँच है। एमनेस्टी इंटरनेशनल द्वारा यह अपमानजनक और मानव अधिकारों का उल्लंघन माना गया है। और कई देशों में यह अवैध घोषित है।\n\nदेश में प्रचलित दो उँगली परीक्षण (टी॰एफ॰टी॰) से बलात्कार पीड़ित महिला की वजाइना के लचीलेपन की जाँच की जाती है। अंदर प्रवेश की गई उँगलियों की संख्या से डॉक्टर अपनी राय देता है कि ‘महिला सक्रिय सेक्स लाइफ’ में है या नहीं। भारत में ऐसा कोई कानून नहीं है, जो डॉक्टरों को ऐसा करने के लिए कहता है। 2002 में संशोधित साक्ष्य कानून बलात्कार के मामले में सेक्स के पिछले अनुभवों के उल्लेख को निषिद्ध करता है। सुप्रीम कोर्ट ने 2003 में टी॰एफ॰टी॰ को ‘दुराग्रही’ कहा था। ज्यादातर देशों ने इसे पुरातन, अवैज्ञानिक, निजता और गरिमा पर हमला बताकर खत्म कर दिया है।\n\nजस्टिस जे॰एस॰ वर्मा समिति ने भी इसकी तीखी आलोचना की है। समिति ने महिलाओं की सुरक्षा को लेकर आपराधिक कानूनों पर 23 जनवरी 2013 को अपनी रिपोर्ट सौंपी थी। रिपोर्ट के मुताबिक, “सेक्स अपराध कानून का विषय है, न मेडिकल डायग्नोसिस का।” रिपोर्ट में कहा गया है कि महिला की वजाइना के लचीलेपन का बलात्कार से कोई लेना-देना नहीं है। इसमें टू फिंगर टेस्ट न करने की सलाह दी गई है। रिपोर्ट में डॉक्टरों के यह पता लगाने पर भी रोक लगाने की बात कही गई है जिसमें पीड़िता के ‘यौन संबंधों में सक्रिय होने’ या न होने के बारे में जानकारी दी जाती है।\n\n", "id": "506778", "title": "कौमार्य परीक्षण"}
{"url": "https://hi.wikipedia.org/wiki?curid=506789", "text": "बेलिंघम दंगे\n\nबेलिंघम दंगे () संयुक्त राज्य अमेरिका के वॉशिन्गटन​ राज्य में बेलिंघम शहर के पास ४ सितम्बर १९०७ को हुए दंगों का नाम है। इसमें ४००-५०० श्वेतवर्णी आदिमयों की भीड़ ने भारतीय-मूल के घरों पर हमला बोल दिया। हमलावरों का ध्येय भारतीयों को स्थानीय लकड़ी मिलों में काम करने से रोकने का था। यह भारतीय अधिकतर सिख थे, हालांकि अमेरिकी अख़बारों में उन्हें 'हिन्दू' कहा गया था। उनपर हमला करने वालों में से बहुत से 'एशिऐटिक ऍक्सक्लूझ़न लीग​' के सदस्य थे, जिनका मक़सद एशियाई लोगों को अमेरिका में न बसने देना था।\n\nभीड़ ने भारतीयों को घरों से निकालकर सड़कों पर फेंका, उन्हें पीटा और उनकी मूल्यवान संपत्तियाँ छीन ली। पुलिस ने पीड़ितों की सहायता करने की बजाए भारतीयों को घेरकर ज़बरदस्ती नगरपालिका गृह में यह कहकर बंद कर दिया कि यह उनकी अपनी सुरक्षा के लिए है। ६ भारतीयों का अस्पताल में उपचार हुआ और ४१० को बेलिंघम जेल में बंद कर दिया गया। दलील फिर यही थी कि यह उनकी अपनी सुरक्षा के लिए है। हमला करने वालों में से किसी को भी नहीं पकड़ा गया।\n\nदंगे-पीड़ितों में से कुछ बेलिंघम छोड़कर वॉशिन्गटन​ राज्य के ही ऍवरेट​ () इलाक़े चले गए, लेकिन दो महीने बाद वहाँ भी उनके विरुद्ध हमले हुए। कैलिफ़ोर्निया राज्य में और कनाडा के वैनकूवर क्षेत्र में भी उस काल में ऐसे दंगे हुए।\n", "id": "506789", "title": "बेलिंघम दंगे"}
{"url": "https://hi.wikipedia.org/wiki?curid=506828", "text": "नर्कोन्दम द्वीप\n\nनर्कोन्दम या नर्कोन्दुम अंडमान सागर में स्थित एक ज्वालामुखी द्वीप है। इसकी मुख्य चोटी समुद्र स्तर से लगभग 710 मीटर की उंचाई पर है। इस द्वीप को अण्डमान और निकोबार द्वीपसमूह का हिस्सा माना जाता है। भारतीय भूवैज्ञानिक सर्वेक्षण के द्वारा इसे शान्त ज्वालामुखी की श्रेणी में वर्गीकृत किया गया था।\n", "id": "506828", "title": "नर्कोन्दम द्वीप"}
{"url": "https://hi.wikipedia.org/wiki?curid=506847", "text": "कौमार्य\n\nकौमार्य () एक ऐसी अवस्था होती है जिसमें व्यक्ति ने कभी भी संभोग नहीं किया होता है। सांस्कृतिक और धार्मिक परंपराओं में विशेष रूप से अविवाहित महिलाओं, निजी पवित्रता के विचार के साथ जुड़े मामलों और मूल्यों आदि को विशेष मूल्य और महत्व दिया गया है। सतीत्व अथवा शुद्धता की तरह ही, कौमार्य की अवधारणा में भी परंपरागत रूप से शादी से पहले यौन संयम रखना शामिल है और शादी के बाद ही अपने जीवन साथी के साथ यौन क्रियाओं में संलग्न होना है।\n\nशादी से पहले संभोग (), जो यौन गतिविधियों के एक से अधिक अवसर को इंगित करता है, इसके विपरीत, कौमार्य की अवधारणा को आम तौर पर नैतिक या धार्मिक मामलों या सामाजिक हैसियत के संदर्भ में और पारस्परिक संबंधों में परिणामों के रूप में देखा जा सकता है।\n\nशब्द मूल रूप से केवल यौन अनुभवहीन महिलाओं के लिए जाना जाता है, लेकिन विभिन्न परिभाषाओं की एक विस्तृत श्रृंखला शामिल है, जो इसे पारंपरिक, आधुनिक और नैतिक अवधारणाओं के रूप में परिभाषित करते हैं।\n\n", "id": "506847", "title": "कौमार्य"}
{"url": "https://hi.wikipedia.org/wiki?curid=506854", "text": "पैट्रिक व्हाइट\n\nपैट्रिक विक्टर मार्टिनडेल व्हाइट () (28 मई 1912 – 30 सितम्बर 1990) इंग्लैंड में जन्मे ऑस्ट्रेलियाई लेखक थे, जिन्हें व्यापक रूप से 20वी सदी के अंग्रेजी भाषा के सबसे महत्वपूर्ण उपन्यासकारों में से एक माना जाता है। 1935 से लेकर अपनी मृत्यु तक इन्होंने कुल 12 उपन्यास, दो छोटी कहानी संग्रह और आठ नाटको को प्रकाशित किया था। वर्ष 1973 में अपने कार्य के लिए इन्हें साहित्य के नोबेल पुरस्कार से सम्मानित किया गया था। यह सम्मान प्राप्त करने वाले व्हाइट एकमात्र ऑस्ट्रेलियाई नागरिक थे।\n", "id": "506854", "title": "पैट्रिक व्हाइट"}
{"url": "https://hi.wikipedia.org/wiki?curid=506860", "text": "गिरिपीठ\n\nगिरिपीठ या तलहटी भौगोलिक दृष्टि से एक पर्वत श्रृंखला के आधार से क्रमिक वृद्धि के रूप में परिभाषित कर सकते हैं। यह मैदानी क्षेत्र और पहाड़ी क्षेत्र के बीच का वह इलाका है जो क्रमशः मैदानी क्षेत्र से बढ़कर पर्वत शृंखला की चोटी में जाकर ख़त्म होता है।\n", "id": "506860", "title": "गिरिपीठ"}
{"url": "https://hi.wikipedia.org/wiki?curid=506863", "text": "योनिच्छद\n\n\n", "id": "506863", "title": "योनिच्छद"}
{"url": "https://hi.wikipedia.org/wiki?curid=506886", "text": "मस्तुज वादी\n\nमस्तुज या मस्तूज () पाकिस्तान के ख़ैबर-पख़्तूनख़्वा प्रान्त के चित्राल ज़िले में स्थित एक वादी और तहसील का नाम है। यह २३५९ मीटर (७७४२ फ़ुट​) की ऊँचाई पर है और इसमें बूनी, मस्तुज, रेशुन, परवाक, कुराग़​ और चरुन ओवीर नाम के मुख्य गाँव आते हैं। चित्राल ज़िले में 'खो' नामक समुदाय सबसे शक्तिशाली है और कुछ इतिहासकारों का मानना है कि इनकी मूल गृहभूमि मस्तुज का इलाक़ा ही था और यहाँ से वे फैलकर चित्राल के अन्य भागों में और अफ़ग़ानिस्तान के वाख़ान गलियारे में जा बसे।\n\n", "id": "506886", "title": "मस्तुज वादी"}
{"url": "https://hi.wikipedia.org/wiki?curid=506891", "text": "रवीन्द्रनाथ ठाकुर की कृतियाँ\n\nरवीन्द्रनाथ ठाकुर का सृष्टिकर्म काव्य, उपन्यास, लघुकथा, नाटक, प्रबन्ध, चित्रकला और सङ्गीत आदि अनेकानेक क्षेत्रों फैला हुआ है।\n\n\n", "id": "506891", "title": "रवीन्द्रनाथ ठाकुर की कृतियाँ"}
{"url": "https://hi.wikipedia.org/wiki?curid=506918", "text": "शिवशक्ति सचदेव\n\nशिवशक्ति सचदेव (जन्म 21 मार्च 1993) एक भारतीय टेलिविजन अभिनेत्री हैं। उन्हें स्टार प्लस के धारावाहिक \"सबकी लाडली बेबो\" में बेबो नारंग की भूमिका निभाने के लिए जाना जाता है।\n", "id": "506918", "title": "शिवशक्ति सचदेव"}
{"url": "https://hi.wikipedia.org/wiki?curid=506921", "text": "राजमहल\n\nमहल या प्रासाद भव्य गृह को कहते हैं। किन्तु विशेष रूप से राजा या राज्य के सर्वोच्च सत्ताधीश के गृह को महल कहा जाता है। बहुत से ऐतिहासिक महलों का उपयोग आजकल संसद, संग्रहालय, होटल या कार्यालय के रूप में किया जा रहा है। \n\nभारत की प्राचीन वास्तुविद्या के अनुसार 'प्रासाद' लंबा, चौड़ा, ऊँचा और कई भूमियों का पक्का या पत्थर का घर को कहते हैं जिसमें अनेक शृंग, शृंखला, अंडकादि हों तथा अनेक द्वारों और गवाक्षों से युक्त त्रिकोश, चतुष्कोण, आयत, वृत्त शालाएँ हों। \n\nपुराणों में केवल राजाओं और देवताओं के गृह को प्रासाद कहा है। आकृति के भेद से पुराणों में प्रासाद के पाँच भेद किए गए हैं— चतुरस्र, चतुरायत, वृत्त, पृत्ताय और अष्टास्र। इनका नाम क्रम से वैराज, पुष्पक, कैलास, मालक और त्रिविष्टप है। भूमि, अंडक, शिखरादि की न्यूनाधिकता के कारण इन पाँचों के नौ नौ भेद माने गए हैं। जैसे, वेराज के मेरु, मंदर, विमान, भद्रक, सर्वतोभद्र, रुचक, नंदन, नंदिवर्धन और श्रीवत्स; पुष्पक के वलभी, गृहराज, शालागृह, मंदिर, विमान, ब्रह्ममंदिर, भवन, उत्तंभ और शिविकावेश्म; कैलास के वलय, दुंदुभि, पद्म, महापद्म, भद्रक सर्वतोभद्र; रुचक, नंदन, गुवाक्ष या गुवावृत्त; मालव के गज, वृषभ, हंस, गरुड़, सिंह, भूमुख, भूवर, श्रीजय और पृथिवीधर और त्रिविष्टप के वज्र, चक्र, मुष्टिक या वभ्रु, वक्र, स्वस्तिक, खड्ग, गदा, श्रीवृक्ष और विजय। \n\n", "id": "506921", "title": "राजमहल"}
{"url": "https://hi.wikipedia.org/wiki?curid=506939", "text": "बार्बी इन द नटक्रैकर\n\nबार्बी इन द नटक्रैकर (), ओवेन हर्ले द्वारा निर्देशित एक कंप्यूटर एनिमेटेड बार्बी फिल्म है, जो २००१ में निकली। यह बार्बी फिल्म सीरीज का पहला ३-डी एनिमेटेड फिल्म है। इसके अंग्रेजी में बार्बी की आवाज़ ने दिया है और हिंदी डबिंग में राजश्री नाथ ने। भारत में इस चलचित्र की VCD \"बार्बी नटक्राकर में\" के नाम से उपलब्ध है। इस फिल्म की कहानी जर्मन लेखक इ. टी. ए. हॉफमान का पुस्तक \"नटक्राकर एंड द माउस किंग\" पर आधारित है। \n\n\nको 23 अक्टूबर, २००१, फिल्म एक सप्ताह के लिए सिनेमाघरों में एक सीमित रिलीज किया था उत्तरी अमेरिका में।\n\nफिल्म अपने टीवी प्रदर्शनियों के लिए एक घंटे के लिए संपादित किया गया था।\n\n", "id": "506939", "title": "बार्बी इन द नटक्रैकर"}
{"url": "https://hi.wikipedia.org/wiki?curid=506940", "text": "ग़ुलात\n\nग़ुलात​ () इस्लाम की शिया शाखा में उन अल्पसंख्यक मुस्लिम लोगों को कहा जाता है जो इस्लाम की कुछ ऐतिहासिक हस्तियों (अक्सर पैग़म्बर मुहम्मद के परिजनों) में दिव्य गुण देखते हैं या फिर किसी ऐसी चीज़ में विश्वास रखते हैं जो शिया मान्यता की मुख्यधारा से अलग हो। अरबी भाषा में 'ग़ुलात' का मतलब 'चरमपंथी' या 'बढ़ाने-चढ़ाने वाला' होता है क्योंकि माना जाता था कि यह लोग धार्मिक हस्तियों के गुणों का बखान अधिक बढ़ा-चढ़ाकर करते हैं। बाद में यह शब्द उन शियाओं के लिए इस्तेमाल होने लगा जो ज़ैदी शिया, द्वादशी शिया और इस्माइली शिया की तीन मुख्य शाखाओं में से किसी के सदस्य न हों।\n\n", "id": "506940", "title": "ग़ुलात"}
{"url": "https://hi.wikipedia.org/wiki?curid=506941", "text": "द्वादशी शिया\n\nद्वादशी शिया या बारहवे शिया या इमामी शिया () शिया इस्लाम की सबसे बड़ी शाखा है। यह मानते हैं कि इनके पहले बारह इमाम (धार्मिक नेता) दिव्य रूप से चुने हुए थे। इनकी मान्यता है कि बारहवे (यानि अंतिम) इमाम जो ८७३-८७४ ईसवी में ग़ायब हो गए थे, भविष्य में लौट कर आएँगे। इन आने वाले बारहवे इमाम को 'महदी' कहा जाता है। पूरे शिया समुदाय में से लगभग ८५% बारहवे शिया ही होते हैं।\n\nबारहवे शियाओं की मान्यताएँ ज़ैदी शिया और इस्माइली शिया जैसे अन्य सम्बंधित समुदायों से मिलती हैं हालांकि उनमें आपस में इमामों की संख्या को लेकर और एक इमाम से अगले इमाम की उत्तराधिकारिता को लेकर असहमति है। यह इमाम की भूमिका और परिभाषा को लेकर भी आपस में असहमत हैं।\n\n", "id": "506941", "title": "द्वादशी शिया"}
{"url": "https://hi.wikipedia.org/wiki?curid=506952", "text": "ग़िज़र ज़िला\n\nग़िज़र​ पाक-अधिकृत कश्मीर के गिलगित-बलतिस्तान क्षेत्र का पश्चिमतम ज़िला है। इसकी राजधानी गाहकूच शहर है। यहाँ कई जातियाँ रहती हैं और तीन मुख्य भाषाएँ बोली जाती हैं - खोवार, शीना और बुरूशसकी। इनके अलावा इस ज़िले के इश्कोमन क्षेत्र में कुछ वाख़ी और ताजिक बोलने वाले भी यहाँ रहते हैं। कुछ गुज्जर लोग भी इस जिले में बसे हुए हैं।\n\nचित्राल ज़िले की खोवार भाषा में 'ग़ेरज़​' का मतलब 'शरणार्थी' होता है। चित्राल का मेहतर (यानि राजा) जब भी कुछ लोगों पर अत्याचार करता था, वे गुपिस की तरफ़ भागकर शरण लेते थे। चित्राल और गुपिस के बीच बसे हुए लोगों को समय के साथ 'ग़ेरज़ी' कहा जाने लगा। १९७०-८० काल में जब यहाँ ज़िला बनाया गया तो उसका नाम इसी के विकृत रूप 'ग़िज़र​' पर रख दिया गया। 'ग़िज़र​' में बिंदु-वाले 'ग़' अक्षर के उच्चारण पर ध्यान दें क्योंकि यह बिन्दु-रहित 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nग़िज़र​ ज़िले की सभी मुख्य वादियों में इस्माइली शिया लोगों की बहुसंख्या है और सुन्नी लोग अल्पसंख्यक हैं। यहाँ इस्माइली शिया आबादी का ८७% हैं और सुन्नी १३% हैं।\n\nग़िज़र​ ज़िले में चार तहसीलें आती हैं -\n\nग़िज़र​ ज़िला भूराजनैतिक दृष्टि से बहुत ही महत्वपूर्ण जगह स्थित है। इसके उत्तर में अफ़ग़ानिस्तान का वाख़ान गलियारा है जिसकी छोटी सी चौड़ाई के पार ताजिकिस्तान आता है। अगर पाक-अधिकृत कश्मीर भारत के नियंत्रण में होता तो यही वह इलाका है जहाँ भारत की सीमाएँ सीधी अफ़ग़ानिस्तान को छूतीं। पूर्वोत्तर में ग़िज़र ज़िला चीन द्वारा नियंत्रित शिंजियांग क्षेत्र को छूता है। पश्चिम में इसकी सीमाएँ पाकिस्तान के ख़ैबर​-पख़्तूनख़्वा प्रान्त के चित्राल ज़िले से लगती हैं।\n\nग़िज़र​ ज़िले में कुछ महत्वपूर्ण पर्वतीय दर्रे आते हैं -\n\n", "id": "506952", "title": "ग़िज़र ज़िला"}
{"url": "https://hi.wikipedia.org/wiki?curid=506977", "text": "सुधन लोग\n\nसुधन () पाक-अधिकृत कश्मीर के पुंछ, सुधनोती, बाग़ और कोटली ज़िलों में रहने वाले एक समुदाय का नाम है। पुंछ ज़िले में रावलाकोट और सुधनोती ज़िला विशेष रूप से इनकी मातृभूमि है। हालांकि आधुनिक युग में यह धर्म से मुस्लिम हैं, ऐतिहासिक रूप से यह हिन्दू मुहयाल समुदाय से सम्बंधित हैं। यह पंजाबी की उपभाषाएँ बोलते हैं। १९६०-८० काल में इस समुदाय के बहुत से लोग ब्रिटेन में जा बसे थे।\n\n", "id": "506977", "title": "सुधन लोग"}
{"url": "https://hi.wikipedia.org/wiki?curid=506980", "text": "सुधनोती ज़िला\n\nसुधनोती आज़ाद कश्मीर का एक ज़िला है। सन् १९९५ तक यह पुंछ ज़िले की एक तहसील हुआ करता था लेकिन उस वर्ष में इसे अलग करके ज़िले का दर्जा दे दिया गया। इस ज़िले की राजधानी पलन्द्री है।\n\nइस ज़िले के लोग अधिकतर पंजाबी की उपभाषाएँ बोलते हैं। यहाँ सुधन और आवान नामक पंजाबी समुदायों का ज़ोर है और इस ज़िले का नाम भी सुधन लोगों पर पड़ा है।\n\nसुधनोती ज़िले में तीन तहसीलें हैं - पलन्द्री, मांग और त्रारख़ाल।\n", "id": "506980", "title": "सुधनोती ज़िला"}
{"url": "https://hi.wikipedia.org/wiki?curid=506982", "text": "दीनार\n\nदीनार : (अरबी دينار) (\"dīnār\") वर्तमान समय में दीनार या दिनार विश्व के अनेक देशों की मुद्राओं का नाम है। \n\nमुसमालनों के आने के बहुत पहले से भारतवर्ष में दीनार चलता था। दीनार नामक सिक्के का प्रचार किसी समय एशिया और यूरोप के बहुत से भागों में था। यह कहीं सोने का, कहीं चाँदी का होता था। हिंदुस्तान की तरह अरब और फारस में भी प्राचीन काल में दीनार नाम का सिक्का प्रचलित था। अरबी फालकी के कोशकारों ने दीनार शब्द को अरबी लिखा है, पर फारस में दीनार का प्रचार बहुत प्राचीन काल में था। इसके अतिरिक्त रोमन (रोमक) लोगों में भी यह सिक्का दिनारियस के नाम से प्रचलित था। धात्वर्थ पर ध्यान देने से भी दीनार शब्द आर्यभाषा ही का प्रतीत होता है। अब प्रश्न यह होता है कि यह सिक्का भारत से फारस, अरब होते हुए रोम में गया अथवा रोम से इधर आया। यदि हरिवंश आदि संस्कृत ग्रंथों की अधिक प्राचीनता स्वीकार की जाय तो दीनार को भारत का मानना पडे़गा।\n\n'हरिवंश' और 'महावीरचरित्' में दीनार का स्पष्ट उल्लेख है। साँची में बौद्ध स्तूप का जो बड़ा खंडहर है उसके पूर्वद्वार पर सम्राट् चंद्रगुप्त का एक लेख है। उस लेख में 'दीनार' शब्द आया है। अमरकोश में भी दीनार शब्द मौजूद है और निष्क के बरबर अर्थात् दो तोले का माना गया है। रघुनंदन के मत से दीनार ३२ रत्ती सोने का होता था। अकबर के समय में जो दीनार नाम का सोने का सिक्का जारी था उसका मान एक मिसकाल अर्थात् आधे तोले के अंदाज था। \n\nभारत में दीनार एक गांव भी हैं जो राजस्थान राज्य के अलवर जिले के लक्ष्मणगढ उपखण्ड में स्थित हैं । इस गाँव की जनसंख्या २०११ की जनगणना के अनुसार २४८७ थी।\nइस गाँव में अलवर से बडौदामेव होते हुए पहुँचा जा सकता हैं । \nदीनार एक ग्राम पंचायत है जिसमें दीनार, ढण्ड, रेस्ती, खेडला व छांगलकी गाँव आते हैं ।\n", "id": "506982", "title": "दीनार"}
{"url": "https://hi.wikipedia.org/wiki?curid=506983", "text": "पलन्द्री\n\nपलन्द्री आज़ाद कश्मीर के सुधनोती ज़िला में स्थित एक छोटा-सा शहर है जो उस ज़िले की प्रशासनिक राजधानी भी है। यह पहले पुंछ ज़िले में हुआ करता था लेकिन जब १९९५ में वह जिला बंटा और सुधनोती ज़िला बना तो यह उस ज़िले की राजधानी बन गया। यहाँ एक सैनिक कॉलिज है जिसका नाम ज़ुल्फ़िकार अली भुट्टो पर रखा गया है।\n\nइस शहर के आसपास बहुत पहाड़ियाँ हैं। तापमान सर्दियों में -५ °सेंटीग्रेड से लेकर गर्मियों में +३५ °सेंटीग्रेड तक रहता है। आसपास की पहाड़ियों में सर्दियों में बर्फ़ पड़ती है। यहाँ ऐतिहासिक इमारतें और क़िलें स्थित हैं। शहर में सुधन समुदाय का ज़ोर है और अधिकतर लोग पंजाबी व पहाड़ी बोलते हैं।\n\n\n", "id": "506983", "title": "पलन्द्री"}
{"url": "https://hi.wikipedia.org/wiki?curid=506988", "text": "कंडला बंदरगाह\n\nकंडला भारत के गुजरात प्रान्त में कच्छ जिले में स्थित देश का सब से बड़ा बंदरगाह है। आयात-निर्यात से पूरे विश्व के साथ जुड़ा हुआ है। कंडला बंदरगाह का प्रशासन कंडला पोर्ट ट्रस्ट के हाथ में है जिसका पूरा नियंत्रण भारत सरकार के जहाजरानी मंत्रालय के हाथ है।।\n\nकंडला बंदरगाह कच्छ के अखात में पाकिस्तान के कराची बंदरगाह से २५६ नोटीकल माईल, मुंबइ बंदरगाह से ४३० नोटीकल माईल की दूरी पर स्थित है। कंडला भारत के सब से बड़े १२ मुख्य बंदरगाहो में से कार्गो हेन्डलींग में सब से बड़ा है। कंडला बंदरगाह से प्रतिवर्ष ७०,००० मिलियन टन से भी ज्यादा कार्गो हेन्डल कीया जाता है। बंदरगाह का संचालन स्थानिक तौर पर कंडला पॉर्ट ट्रस्ट के हस्तक है, जीसका प्रशासनिक कार्यालय गांधीधाम में स्थित है। ट्रस्ट का संचालन भारत सरकार के शिपिंग मंत्रालय के द्वारा होता है। चेरमेन की नियुक्ति भारत सरकार द्वारा की जाती है। कंडला बंदरगाह से तरलपदार्थ, नमक, लोहा, रसायण ईत्यादी की आयात-निर्यात होती है।\nकंडला खास आर्थिक क्षेत्र जो स्पेश्यल ईकोनोमिक झोन से जाना जाता है। ये कंडला पॉर्ट से सीर्फ ९ कि.मि. की दूरी पर है। ये पूरे भारत एवम एशिया का सब से पहला खास आर्थिक क्षेत्र है। जीसकी स्थापना ई.स. १९६५ में हुई थी।, कंडला एसईझेड सब से बड़ा विविधलक्षी एसईझेड है। कंडला भारत का सब से पहला फ्री ट्रेड झोन है। \n\nभारत और पाकिस्तान के बटवारे के बाद देश का प्रमुख कराची बंदरगाह पाकिस्तान में चला गया था। जीस की कमी पूरी करने हेतु ई.स. १९५० में पश्विम भारत में अरबी समुद्र के कच्छ के अखात के तट पर कंडला बंदरगाह की स्थापना की गई थी।\n\nकंडला पॉर्ट अधिकृत जालस्थल\n", "id": "506988", "title": "कंडला बंदरगाह"}
{"url": "https://hi.wikipedia.org/wiki?curid=507008", "text": "पह्लव\n\nपह्लव एक प्राचीन जाति। प्रायः प्राचीन पारसी या ईरानी। मनुस्मृति, रामायण, महाभारत आदि प्राचीन पुस्तकों में जहाँ-जहाँ खस, यवन, शक, कांबोज, वाह्लीक, पारद आदि भारत के पश्चिम में बसनेवाली जातियों का उल्लेख है वहाँ-वहाँ पह्लवों का भी नाम आया है।\n\nउपर्युक्त तथा अन्य संस्कृत ग्रंथों में पह्लव शब्द सामान्य रीति से पारस निवासियों या ईरानियों के लिये व्यवहृत हुआ है मुसलमान ऐतिहासिकों ने भी इसको प्राचीन पारसीकों का नाम माना है। प्राचीन काल में फारस के सरदारों का 'पहृ- लवान' कहलाना भी इस बात का समर्थक है कि पह्लव पारसीकों का ही नाम है। शाशनीय सम्राटों के समय में पारस की प्रधान भाषा और लिपि का नाम पह्लवी पड़ चुका था। तथापि कुछ युरोपीय इतिहासविद् 'पह्लव' सारे पारस निवासियों की नहीं केवल पार्थिया निवासियों पारदों— की अपभ्रश संज्ञा मानते हैं।\n\nपारस के कुछ पहाड़ी स्थानो में प्राप्त शिलालेखों में 'पार्थव' नाम की एक जाति का उल्लेख है। डॉ॰ हाग आदि का कहना है कि यह 'पार्थव' पार्थियंस (पारदों) का ही नाम हो सकता है और 'पह्लव' इसी पार्थव का वैसा ही फालकी अपभ्रंश है जैसा अवेस्ता के मिध्र (वै० मित्र) का मिहिर। अपने मत की पुष्टि में ये लोग दो प्रमाण और भी देते हैं। एक यह कि अरमनी भाषा के ग्रंथों में लिखा है कि अरसक (पारद) राजाओं की राज-उपाधि 'पह्लव' थी। दूसरा यह कि पार्थियावासियों को अपनी शूर वीरता और युद्धप्रियता का बडा़ घमंड था और फारसी के 'पहलवान' और अरमनी के 'पहलवीय' शब्दों का अर्थ भी शूरवीर और युद्धप्रिय है। रही यह बात कि पारसवालों ने अपने आपके लिये यह संज्ञा क्यों स्वीकार की और आसपास वालों ने उनका इसी नाम से क्यों उल्लेख किया। इसका उत्तर उपर्युक्त ऐतिहासिक यह देते हैं कि पार्थियावालों ने पाँच सौ वर्ष तक पारस में राज्य किया और रोमनों आदि से युद्ध करके उन्हें हराया। ऐसी दशा में 'पह्लव' शब्द का पारस से इतना घनिष्ठ संबंध हो जाना कोई आश्चर्य की बात नहीं है।\n\nसंस्कृत पुस्तकों में सभी स्थलों पर 'पारद' औक 'पह्लव' को अलग अलग दो जातियाँ मानकर उनका उल्लेख किया गया है। हरिवंश पुराण में महाराज सगर के द्वारा दोनों की वेशभूषा अलग अलग निश्चित किए जाने का वर्णन है। पह्लव उनकी आज्ञा से 'श्मश्रुधारी' हुए और पारद 'मुक्तकेश' रहने लगे। मनुस्मृति के अनुसार 'पह्लव' भी पारद, शक आदि के समान आदिम क्षत्रिय थे और ब्राह्मणों के अदर्शन के कारण उन्हीं की तरह संस्कारभ्रष्ट हो शूद्र हो गए। हरिवंश पुराण के अनुसार महाराज सगर न इन्हें बलात् क्षत्रियधर्म से पतित कर म्लेच्छ बनाया। इसकी कथा यों है कि हैहयवंशी क्षत्रियों ने सगर के पिता बाहु का राज्य छीन लिया था। पारद, पह्लव, यवन, कांबोज आदि क्षत्रियों ने हैहयवंशियों की इस काम में सहायता की थी। सगर ने समर्थ होने परह हैहयवंशियों को हराकर पिता का राज्य वापस लिया। उनके सहायक होने के कारण 'पह्लव' आदि भी उनके कोपभाजन हुए। ये लोग राजा सगर के भय से भागकर उनके गुरु वशिष्ठ की शरण गए। वशिष्ठ ने इन्हें अभयदान दिया। गुरु का बचन रखने के लिये सगर ने इनके प्राण तो छोड़ दिए पर धर्म ले लिया, इन्हें छात्र धर्म से बहिष्कृत करके म्लेच्छत्व को प्राप्त करा दिया। वाल्मीकीय रामायण के अनुसार 'पह्लवों' की उत्पत्ति वशिष्ठ की गौ शबला के हुंभारव (रँभाने) से हुई है। विश्वामित्र के द्वारा हरी जाने पर उसने वशिष्ठ की आज्ञा से लड़ने के लिये जिन अनेक क्षत्रिय जातियों को अपने शब्द से उत्पन्न किया 'पह्लव' उनमें पहले थे।\n\n", "id": "507008", "title": "पह्लव"}
{"url": "https://hi.wikipedia.org/wiki?curid=507009", "text": "पारद\n\nपारद के निम्नलिखित अर्थ होते हैं-\n\n", "id": "507009", "title": "पारद"}
{"url": "https://hi.wikipedia.org/wiki?curid=507010", "text": "पारद (प्राचीन जाति)\n\nपारद एक प्राचीन जाति जो पारस के उस प्रदेश में निवास करती थी जो कास्पियन सागर के दक्षिण के पहाड़ों को पार करके पड़ता था। इसके हाथ में बहुत दिनों तक पारस साम्राज्य रहा।\n\nमहाभारत, मनुस्मृति, बृहत्संहिता इत्यादि में पारद देश और पारद जाति का उल्लेख मिलता है। यथा— \n\nइसी प्रकार बृहत्संहिता में पश्चिम दिशा में बसनेवाली जातियों में 'पारत' और उनके देश का उल्लेख है— \n\nपुराने शिलालेखों में 'पार्थव' रूप मिलता हैं जिससे युनानी 'पार्थिया' शब्द बना है। युरोपीय विद्वानों ने 'पह्लव' शब्द को इसी 'पार्थिव' का अपभ्रंश या रूपांतक मानकर पह्लव और पारद को एक ही ठहराया है। पर संस्कृत साहित्य में ये दोनों जातियाँ भिन्न लिखी गई हैं। मनुस्मृति के समान महाभारत और बृहत्संहिता में भी 'पह्लव' 'पारद' से अलग आया है। अतः 'पारद 'का'पह्लव' से कोई संबंध नहीं प्रतीत होता। पारस में पह्लव शब्द शाशानवंखी सम्राटों के समय से ही भाषा और लिपि के अर्थ में मिलता है। इससे सिद्ध होता है कि इसका प्रयोग अधिक व्यापक अर्थ में पारसियों को लिये भारतीय ग्रंथों में हुआ है। किसी समय में पारस के सरदार 'पहलबान' कहलाते थे। संभव है, इसी शब्द से 'पह्लव' शब्द बना हो। मनुस्मृति में 'पारदों' और 'पह्लवों' आदि को आदिम क्षत्रिय कहा है जो ब्राह्मणों के अदर्शन से संस्कारभ्रष्ट होकर शूद्रत्व को प्राप्त हो गए।\n", "id": "507010", "title": "पारद (प्राचीन जाति)"}
{"url": "https://hi.wikipedia.org/wiki?curid=507013", "text": "पारस\n\nपारस (सम्स्कृत: पारस्य) हिंदुस्तान के पश्चिम सिन्धु नदी और अफगानिस्तान के आगे पड़नेवाला एक देश। यह प्राचीन कांबोज और वाह्लीक के पश्चिम का देश था जिसका प्रताप प्राचीन काल में बहुत दूर-दूर तक विस्तृत था और जो अपनी सभ्यता और शिष्टाचार के लिये प्रसिद्ध चला आता है।\n\nअत्यंत प्राचीन काल से पारस देश आर्यों की एक शाखा का वासस्थान था जिसका भारतीय आर्यों से घनिष्ट संबंध था। अत्यंत प्राचीन वैदिक युग में तो पारस से लेकर गंगा सरयू के किनारे तक की काली भूमि आर्यभूमि थी, जो अनेक प्रेदशों में विभक्त थी। इन प्रदेशों में भी कुछ के साथ आर्य शब्द लगा था। जिस प्रकार यहाँ आर्यांवर्त एक प्रदेश था उसी प्रकार प्राचीन पारस में भी आधुनिक अफगानिस्तान से लगा हुआ पूर्वींय प्रदेश 'अरियान' या 'ऐर्यान' (यूनानी— एरियाना) कहलाता था जिससे ईरान शब्द बना है। ईरान शब्द आर्यावास के अर्थ में सारे देश के लिये प्रयुक्त होता था। शाशानवंशी सम्राटों ने भी अपने को 'ईरान के शाहंशाह' कहा है। पदाधिकारियों के नामों के साथ भी 'ईरान' शब्द मिलता है।— जैसे 'ईरान-स्पाहपत' (ईरान के सिपाहपति या सेनापति), 'ईरान अंबारकपत' (ईरान के भंडारी) इत्यादि। प्राचीन पारसी अपने नामों के साथ आर्य शब्द बडे़ गौरव के साथ लगाते थे। प्राचीन सम्राट् दारयवहु (दारा) ने अपने को 'अरियपुत्र' लिखा है। सरदोरों के नामों में भी आर्य शब्द मिलता है, जैसे, अरियशम्न, अरियोवर्जनिस, इत्यादि।\n\nप्राचीन पारस जिन कई प्रदेशों में बँटा था उनमें पारस की खाड़ी के पूर्वी तट पर पड़नेवाला पार्स या पारस्य प्रदेश भी था जिसके नाम पर आगे चलकर सारे देश का नाम पड़ा। इसकी प्राचीन राजधानी पारस्यपुर (यूनानी-पार्सिपोलिस) थी, जहाँपर आगे चलकर 'इश्तख' बसाया गया। वैदिक काल में 'पारस' नाम प्रसिद्ध नहीं हुआ था। यह नाम हखामनीय वंश के सम्राटों के समय से, जो पारस्य प्रदेश के थे, सारे देश के लिये व्यवहृत होने लगा। यही कारण है जिससे वेद और रामायण में इस शब्द का पता नहीं लगता। पर महाभारत, रघुवंश, कथासरित्सागर आदि में 'पारस्य' और पारसीकों का उल्लेख बराबर मिलता है। अत्यंत प्राचीन युग के पारसियों और वैदिक आर्यों में उपासना, कर्मकांड आदि में भेद नहीं था। वे अग्नि, सूर्य वायु आदि की उपासना और अग्निहोत्र करते थे। मिथ (मित्र = सूर्य), वायु (= वायु), होम (= सोम), अरमइति (= अमति), अहमन् (= अर्यमन्), नइर्यसंह (= नरार्शस) आदि उनके भी देवता थे। बे भी बडे़ बडे़ यश्न (यज्ञ) करते, सोमपान करते और अथ्रवन (अथर्वन्) नामक याजक काठ से काठ रगड़कर अग्नि उत्पन्न करते थे। \n\nउनकी भाषा भी उसी एक मूल आर्यभाषा से उत्पन्न थी जिससे वैदिक और लौकिक संस्कृत निकली हैं। प्राचीन पारसी और वैदिक संस्कृत में कोई विशेष भेद नहीं जान पडता। अवेस्ता में भारतीय प्रदेशों और नदियों के नाम भी हैं। जैसे, हप्तहिंदु (सप्तसिंधु = पंजाब), हरख्वेती (सरस्वती), हरयू (सरयू) इत्यादि। वेदों से पता लगता है कि कुछ देवताओं को असुर संज्ञा भी दी जाती थी। वरुण के लिये इस संज्ञा का प्रयोग कई बार हुआ है। सायणाचार्य ने भाष्य में असुर शब्द का अर्थ लिखा है— 'अमुर सर्वेषां प्राणद'। इंद्र के लिये भी इस संज्ञा का प्रयोग दो एक जगह मिलता है, पर यह भी लिखा पाया जाता है कि 'यह पद प्रदान किया हुआ है'। इससे जान पड़ता है कि यह एक विशिष्ट संज्ञा हो गई थी। वेदों में क्रमशः वरुण पीछे पड़ते गए हैं और इंद्र को प्रधानता प्राप्त होती गई है। साथ ही साथ असुर शब्द भी कम होता गया है। पीछे तो असुर शब्द राक्षम, दैत्य के अर्थ में ही मिलता है। इससे जान पड़ता है कि देवोपासक और असुरोपासक ये दो पक्ष आर्यों के बीच हो गए थे। पारस की ओर जरथुस्त्र (आधु० फारसी : जरतुश्त) नामक एक ऋषि या ऋत्विक् (जोता / संस्कृत : होता) हुए जो असुरोपासकों के पक्ष के थे। इन्होंने अपनी शाखा ही अलग कर ली और 'जंद अवस्ता' के नाम से उसे चलाया। यही 'जंद अवस्ता' पारसियों का धर्मग्रंथ हुआ। \n\n'जंद अवस्ता' में देव शब्द दैत्य के अर्थ में आया है। इंद्र या वृत्रहन् (जंद, वेरेयघ्न) दैत्यों का राजा कहा गया है। शश्रोर्व (शर्व) और नाहंइत्य (नासत्य) भी दैत्य कहे गए हैं। अंघ्र (अंगिरस?) नामक अग्नियाजकों की प्रशंसा की गई है और सोमपान की निंदा। उपास्य अहुरमज्द (सर्वज्ञ असुर) है, जो धर्म और सत्यस्वरूप है। अह्रमन (अर्यमन्) अधर्म और पाप का अधिष्ठाता है। इस प्रकार जरयुस्त्र ने धर्म और अधर्म दो द्वंद्व शक्तियों की सूक्ष्म कल्पना की और शुद्धाचार का उपदेश दिया। जरथुस्त्र के प्रभाव से पारस में कुछ काल के लिये एक अहुर्मज्द की उपासना स्थापित हुई और बहुत से देवताओं की उपासना और कर्मकांड कम हुआ। पर जनता का सतोष इस सूक्ष्म विचारवाले धर्म से पूरा पूरा नहीं हुआ। शाशानों के समय में मग याजकों और पुरोहितों सा प्रभाव बढ़ा तब बहुत से स्थूल देवताओं की उपासना फिर ज्यों की त्यों जारी हो गई और कर्मकांड की जटिलता फिर वही हो गई। ये पिछली पद्धतियाँ भी 'जंद अपस्ता' में बी मिल गई। \n\n'जंद अवस्ता' में भी वेद के समान गाथा (गाथ) और मंथ्र (मंथ) हैं। इसके कई विभाग हैं जिनमें 'गाथ' सबसे प्राचीन और जरथुस्त्र के मुँह से निकला हुआ माना जाता है। एक भाग का नाम 'यश्न' है जो वैदिक 'यज्ञ' शब्द का रूपांतर मात्र है। विस्पर्द, यस्त (वैदिक इष्टि), बंदिदाद् आदि इसके और विभाग हैं। बदिदाद् में जरयुस्त्र और अहुरमज्द का धर्म संबंध में संवाद है। 'अवस्ता' की भाषा, विशेषतः गाथा की, पढ़ने में एक प्रकार की अपभ्रंश वैदिक संस्कृत सी प्रतीत होती है। कुछ मंत्र तो वेदमंत्रों से बिलकुल मिलते जुलते हैं। डाक्टर हाग ने यह समानता उदाहरणों से बताई है और डॉ॰ मिल्स ने कई गाथाओं का वैदिक संस्कृत में ज्यों का त्यों रूपांतर किया है। जरथुस्त्र ऋषि कब हुए थे इसका निश्चय नहीं हो सका है। पर इसमें संदेह नहीं कि ये अत्यंत प्राचीन काल में हुए थे। शाशानों के समय में जो 'अवस्ता' पर भाष्य स्वरूप अनेक ग्रंथ बने उनमें से एक में व्यास हिंदी का पारस में जाना लिखा है। संभव है वेदव्यास और जरथुस्त्र समकालीन हों।\n", "id": "507013", "title": "पारस"}
{"url": "https://hi.wikipedia.org/wiki?curid=507017", "text": "वैजयन्ती\n\nबैजन्ती (संस्कृत : वैजयन्ती) फूल के एक पौधे का नाम है। इसके पत्ते हाथ हाथ भर तक के लंबे और चार पाँच अगुल चौडे़ धड़ या मूल काँड से लगे हुए होते हैं। इसमें टहनियाँ नहीं होतीं, केले की तरह कांड सीधा ऊपर की ओर जाता है। यह हलदी ओर कचूर जाति का पौधा है। इसके सिर पर लाल या पीले फूल लगते हैं। फूल लबे और कई दलों के होते हैं और गुच्छों में लगते हैं। फूलों की जड में एक एक छोटी घुंडी होती है जो फूल सूखने पर बढ़कर बोंडी़ हो जाती है। यह बोंडी़ तिकोनी और लंबोतरी होती है जिसपर छोटी छोटी नोक या कँगूरे निकले रहते हैं। बोंडी़ के भीतर तीन कोठे होते हैं जिनमें काले-काले दाने भरे हुए निकलते हैं। ये दाने कडे़ होते हैं और लोग इन्हें छेदकर माला बनाकर पहनते हैं। यह फूलों के कारण शोभा के लिये बगीचे में लगाया जाता है।\n", "id": "507017", "title": "वैजयन्ती"}
{"url": "https://hi.wikipedia.org/wiki?curid=507021", "text": "वोपदेव\n\nवोपदेव विद्वान्, कवि, वैद्य और वैयाकरण ग्रंथाकार थे। इनके द्वारा रचित व्याकरण का प्रसिद्ध ग्रंथ 'मुग्धबोध' है। इनका लिखा कविकल्पद्रुम तथा अन्य अनेक ग्रंथ प्रसिद्घ हैं। ये 'हेमाद्रि' के समकालीन थे और देवगिरि के यादव राजा के दरबार के मान्य विद्वान् रहे। इनका समय तेरहवीं शती का पूर्वार्ध मान्य है।\n\nये देवगिरि के यादव राजाओं के यहाँ थे। यादवों के प्रसिद्ध विद्वान् मंत्री हेमाद्रि पंत (हेमाड पंत) का उन्हें आश्रय था। \"मुक्ताफल\" और \"हरिलीला\" नामक ग्रंथों की इन्होंने रचना की। हरिलीला में संपूर्ण भागवत संक्षेप में आया है। \n\nबोपदेव यादवों के समकालीन, सहकारी, पंडित और भक्त थे। कहते हैं, वे विदर्भ के निवासी थे। उन्होंने प्रचुर और बहुविध ग्रंथों की रचना की। उन्होंने व्याकरण, वैद्यशास्त्र, ज्योतिष, साहित्यशास्त्र और अध्यात्म पर उपयुक्त ग्रंथों का प्रणयन करके अपनी बहुमुखी प्रतिभा का परिचय दिया। उन्होंने भागवत पर हरिलीला, मुक्ताफल, परमहंसप्रिया और मुकुट नामक चार भाष्यग्रंथों की सरस रचना की। उन्होंने मराठी में भाष्यग्रंथ लेखनशैली का श्रीगणेश किया।\n\n", "id": "507021", "title": "वोपदेव"}
{"url": "https://hi.wikipedia.org/wiki?curid=507022", "text": "मुग्धबोध\n\nमुग्धबोध, संस्कृत व्याकरण का ग्रन्थ है जिसके रचयिता वोपदेव है। इसकी रचना तेरहवीं शताब्दी में हुई थी।\n\n", "id": "507022", "title": "मुग्धबोध"}
{"url": "https://hi.wikipedia.org/wiki?curid=507025", "text": "सुंग वंश\n\nसुंगवंश मौर्य वंश के अंतिम सम्राट् बृहद्रथ के प्रधान सेनापति पुष्यामित्र द्वारा प्रतिष्ठित एक प्राचीन राजवंश। \n\nईसा से १८४ वर्ष पूर्व पुष्यमित्र सुंग ने बृहद्रथ को मारकर मौर्य साम्राज्य पर अपना अधिकार जमाया। यह राजा वैदिक या सनातनी धर्म का पक्का अनुयायी था, जिस समय पुष्यमित्र मगध के सिंहासन पर बैठा, उस समय साम्राज्य नर्मदा के किनारे तक था और उसके अंतर्गत आधुनिक बिहार, संयुक्त प्रदेश, मध्य प्रदेश आदि थे। कलिंग के राजा खारवेल्ल तथा पंजाब और काबुल के यवन (यूनानी) राजा मिनांडर (बौद्ध मिलिंद) ने सुंग राज्य पर कई बार चढ़ाइयाँ की, पर वे हटा दिए गए। \n\nयवनों का जो प्रसिद्ध आक्रमण साकेत (अयोध्या) पर हुआ था, वह पुष्यामित्र के ही राजत्व काल में हुआ। पुष्यमित्र के समय का उसी के किसी सामंत या कर्मचारी का एक शिलालेख अभी हाल में अयोध्या में मिला है जो पालि लिपि में होने पर भी मुुुुख्यतया संस्कृत में है, यह लेख नागरीप्रचारिणी पत्रिका में प्रकाशित हो चुका है इससे जान पड़ता है कि पुष्यामित्र कभी कभी साकेत (अयोध्या) में भी रहता था और वह उस समय एक समृद्धिशाली नगर था। \n\nपुष्यमित्र के पुत्र अग्निमित्र ने विदर्भ के राजा को परास्त करके दक्षिण में वरदा नदी तक अपने पिता के राज्य का विस्तार बढ़ाया। जैसा कालिदास के मालविकाग्निमित्र नाटक से प्रकट है, अग्निमित्र ने विदिशा को अपनी राजधानी बनाया था जो वेत्रवती और विदिशा नदी के संगम पर एक अत्यंत सुंदर पुरी थी। इस पुरी के खँडहर भिलसा (ग्वालियर) से थोड़ी दूर पर दूर तक फैले हुए हैं। चक्रवर्ती सम्राट् बनने की कामना से पुष्यामित्र ने इसी समय बड़ी धूमधाम से अश्वमेध यज्ञ का अनुष्ठान किया। इस यज्ञ के समय महाभाष्यकार पतंजलि जी विद्यमान थे। अश्वरक्षा का भार पुष्यामित्र के पौत्र (अग्निमित्र के पुत्र) वसुमित्र को सौंपा गया जिसने सिंधु नदी के किनारे यवनों को परास्त किया। पुष्यमित्र के समय में वैदिक या सनातन धर्म का फिर से उत्थान हुआ और बौद्ध धर्म दबने लगा। बौद्ध ग्रंथों के अनुसार पुष्यमित्र ने बौद्धों पर उनकी यवन प्रेमी राजद्रोही , देशद्रोही एवं जनद्रोही प्रवृत्तियों के कारण बड़ा अत्याचार किया और वे देेेेशद्रोही धर्मद्रोही विलासी बौद्ध राज्य छोड़कर भागने लगे।\n\nईसा से १४८ वर्ष पहले पुष्यमित्र की मृत्यु हुई और उसका पुत्र अग्निमित्र सिंहासन पर बैठा। उसके पीछे पुष्यमित्र का भाई सुज्येष्ठ और फिर अग्निमित्र का पुत्र वसुमित्र गद्दी पर बैठा। फिर धीरे धीरे इस वंश का प्रताप घटता गया और वसुदेव ने विश्वासघात करके 'कण्व' नामक ब्राह्मण राजवंश की प्रतिष्ठा की।\n", "id": "507025", "title": "सुंग वंश"}
{"url": "https://hi.wikipedia.org/wiki?curid=507102", "text": "तापानुशीतन\n\nतापानुशीतन या 'अनीलन' या एनिंलिंग (Annealing) धातुकर्म और पदार्थ विज्ञान में एक प्रकार का ऊष्मा उपचार है। इसका उपयोग किसी वस्तु या पदार्थ में आवश्यक गुण (जैसे कठोरता, नम्रता आदि) लाने के लिए किया जाता है। इस प्रक्रिया में एक क्रान्तिक ताप से अधिक ताप तक वस्तु को गरम किया जाता है तत्पश्चात कुछ समय तक एक नियत ताप पर बनाए रखते हैं और अन्ततः नियंत्रित रूप में उसे ठण्डा कर दिया जाता है। तापानुशीतन का उपयोग तन्यता बढ़ाने, पदार्थ को मुलायम बनाने, पदार्थ में किसी कारण उत्पन्न प्रतिबलों को समाप्त करने, पदार्थ की संरचना को बदलने आदि के लिए किया जाता है।\n\nतापानुशीतन का उपयोग निम्नलिखित में से किसी एक या अधिक लक्ष्यों की पूर्ति के लिए किया जाता है-\n\nतापानुशीलन का उपयोग मुख्यतः इस्पात और ताँबे पर किया जाता है।\n\n", "id": "507102", "title": "तापानुशीतन"}
{"url": "https://hi.wikipedia.org/wiki?curid=507109", "text": "गिलगित ज़िला\n\nगिलगित ज़िला​ जम्मू कश्मीर राज्य का एक ज़िला है। इसकी राजधानी गिलगित शहर है। २०१० तक हुन्ज़ा-नगर ज़िला भी गिलगित ज़िले का हिस्सा हुआ करता था।\n\n", "id": "507109", "title": "गिलगित ज़िला"}
{"url": "https://hi.wikipedia.org/wiki?curid=507114", "text": "हुन्ज़ा-नगर ज़िला\n\nहुन्ज़ा-नगर ज़िला​ पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी अलियाबाद शहर है। २०१० तक यह ज़िला गिलगित ज़िले का हिस्सा हुआ करता था। यह हुन्ज़ा रियासत और नगर रियासत नामक दो भूतपूर्व रियासतों को मिलाकर बना है।\n\nहुन्ज़ा-नगर ज़िले में इस्माइली शिया लोगों की बहुतायत है।\n\nहुन्ज़ा-नगर​ ज़िला भूराजनैतिक दृष्टि से बहुत ही महत्वपूर्ण जगह स्थित है। इसके पश्चिमोत्तर में अफ़ग़ानिस्तान का वाख़ान गलियारा है जिसकी छोटी सी चौड़ाई के पार ताजिकिस्तान आता है। अगर पाक-अधिकृत कश्मीर भारत के नियंत्रण में होता तो यही वह इलाका है जहाँ भारत की सीमाएँ सीधी अफ़ग़ानिस्तान को छूतीं। पूर्वोत्तर में यह ज़िला चीन द्वारा नियंत्रित शिंजियांग क्षेत्र को छूता है। यहाँ पर गोजाल नामक बस्ती और तहसील है, जिसके उत्तरी छोर पर सोस्त नामक पड़ाव पाकिस्तानी-नियंत्रित क्षेत्र की अंतिम चौकी है और इसके पार चीनी इलाका आता है। प्रसिद्ध काराकोरम राजमार्ग यहीं पर स्थित ख़ुन्जराब दर्रे से निकलकर चीन और पाकिस्तान को जोड़ता है। सरहद के पार चीनी क्षेत्र की पहली बस्ती ताशक़ूरग़ान​ है।\n\n", "id": "507114", "title": "हुन्ज़ा-नगर ज़िला"}
{"url": "https://hi.wikipedia.org/wiki?curid=507134", "text": "योनिच्छद पुनर्निर्माण शल्य चिकित्सा (ह्य्मेनोप्लास्टी)\n\nह्य्मेनोप्लास्टी या योनिच्छद पुनर्निर्माण सर्जरी, एक ऐसी शल्य चिकित्सा प्रकिया है जिसमें योनिद्वार की झिल्ली की शल्य चिकित्सा द्वारा फिर से बहाली की जाती है।\nपुरुषों की रूढिवादी सोच के चलते फिर से कौमार्य को जरूरत मानने वाली लड़कियां हाइम्नोप्लास्टी करा रही हैं। कॉस्मेटिक (सौंदर्य प्रसाधन) सर्जन (शल्य - चिकित्सक) ऐसी सर्जरी (शल्य चिकित्सा) करते हैं। इस प्रकिया के बाद पूरी तरह से सामान्य होने में कम से कम छह सप्ताह का समय लगता है। \nआमतौर पर तो एक रिश्ता टूट जाने को धब्बा मानने वाली लड़कियां इसके लिए डॉक्टरों के पास आती हैं। इसके अलावा रेप का शिकार हो जाने वाली या शारीरिक शोषण की चपेट में आ जाने वाली लड़कियों के लिए यह चिकित्सा सदमे को कुछ कम कर सकती है। इसके अलावा दुर्घटना में कौमार्य खो देने वाली लड़कियों के पुरुष मानसिकता का मुकाबला करने में हाइम्नोप्लास्टी मददगार साबित होती है।\n\nकौमार्य (वर्जिनिटी) भंग होने का कारण चाहे कोई भी रहा हो, लेकिन यह भी एक बड़ा कारण है कि शक और सोच के चलते कई रिश्ते टूटते हैं। रूढिवादी मानसिकता के चलते अच्छे पढ़े-लिखे लड़के भी लड़कियों के विवाह पूर्व संबंधों को स्वीकार नहीं कर पा रहे हैं। हालाँकि कौमार्य भंग होने से शरीर पर कोई बॉयलॉजिकल (जैविक) प्रभाव नहीं पड़ता, लेकिन यह पुरुष मानसिकता को जरूर प्रभावित करता है।\n\nआंकड़ों के हिसाब से करीब तीस फीसद लड़कियां शादी के बाद पहली रात को ब्लीड नहीं करती। इसके पीछे कई मेडिकल कारण हो सकते हैं, लेकिन सामाजिक सोच एक ही रहती है। इन तीस फीसद मामलों में वैवाहिक संबंध हमेशा खतरे में पड़ जाता है।\n\nमहिलाओं का एक ऐसा वर्ग भी है जो शादी के कई साल बाद फिर से हाइम्नोपलास्टी करवाकर अपने जीवनसाथी को कौमार्य का अहसास देना चाहती हैं। \n\nलड़के कॉरपोरेट में काम करने वाली तेज-तर्रार और बिंदास लड़कियों को पसंद करते हैं। वे लड़कियों के कई लड़कों के रिश्तों को लेकर भी सामान्य ही रहते हैं, लेकिन जब शादी की बात आती है तो वे यह बर्दाश्त नहीं कर पाते कि जिस लड़की से वे शादी करने जा रहे हैं, उसका किसी अन्य से विवाह-पूर्व शारीरिक संबंध रहा हो। इस सोच से पैदा होने वाली स्थिति से बचने के लिए लड़कियों के पास इस तरह का सर्जिकल विकल्प मौजूद है।\n\nकई मामलों में ऐसा भी होता है कि पहली शादी नाकाम रहने या सगाई और शादी के बीच की अवधि में ही लड़के और लड़की के बीच संबंध बन जाते हैं, लेकिन दहेज या अन्य किसी कारण के चलते रिश्ता टूट जाता है। ऐसे मामलों में मां-बाप दूसरा रिश्ता तय करते समय पहले हादसे को पूरी तरह दबा देना चाहते हैं। इसके लिए भी कई बार हाइम्नोपलास्टी कराई जा रही है। \n\n", "id": "507134", "title": "योनिच्छद पुनर्निर्माण शल्य चिकित्सा (ह्य्मेनोप्लास्टी)"}
{"url": "https://hi.wikipedia.org/wiki?curid=507147", "text": "भँवर धारा\n\nकिसी चालक के भीतर परिवर्ती चुम्बकीय क्षेत्र होने पर उसमें विद्युत धारा उत्पन्न होती है उसे भँवर धारा (Eddy current) कहते हैं। धारा की ये भवरें चुम्बकीय क्षेत्र पैदा करती हैं और यह चुम्बकीय बाहर से आरोपित चुम्बकीय क्षेत्र के परिवर्तन का विरोध करता है। भँवर धाराओं से उत्पन्न चुम्बकीय क्षेत्र आकर्षण, प्रतिकर्षण, ऊष्मन आदि प्रभाव उत्पन्न करता है। बाहर से आरोपित चुम्बकीय क्षेत्र जितना ही तीव्र होगा और उसके परिवर्तन की गति जितनी अधिक होगी और पदार्थ की विद्युत चालकता जितनी अधिक होगी, उतनी ही अधिक मात्रा में भँवर धाराएँ उत्पन्न होंगी तथा उनके कारण उत्पन्न चुम्बकीय क्षेत्र का मान भी उतना ही अधिक होगा।\n\nपरिणामित्र (ट्रांसफॉर्मर), विद्युत जनित्र एवं विद्युत मोटरों के कोर में भँवर धाराओं के कारण ऊर्जा की हानि होती है और इसके कारण क्रोड गर्म होती है। कोर में भँवरधारा हानि कम करने के लिए क्रोड को पट्टयित (लैमिनेटेड) बनाया जाता है, अर्थात पतली-पतली पट्टियों को मिलाकर कोर बनाई जाती है, न कि एक ठोस कोर (सॉलिड कोर) से। \n\n", "id": "507147", "title": "भँवर धारा"}
{"url": "https://hi.wikipedia.org/wiki?curid=507160", "text": "दिआमेर ज़िला\n\nदिआमेर ज़िला​ पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी चिलास है। २००४ में इसे विभाजित करके अलग अस्तोर ज़िला बनाया गया।\n\nकाराकोरम राजमार्ग इस ज़िले से गुज़रता है और चिलास उसपर एक पड़ाव है। १९७८ में इस राजमार्ग के खुलने से पहले यहाँ पहुँचने के लिए ख़ैबर-पख़्तूनख़्वा प्रान्त के मानसेहरा ज़िले के काग़ान​ शहर से बाबूसर दर्रे से होती हुई एक कच्ची सड़क ही यहाँ पहुँचा करती थी। यह मार्ग अभी भी उपलब्ध है इसलिए काराकोरम राजमार्ग खुलने के बाद अब चिलास के लिए दो रास्ते हो गए हैं।\n\n", "id": "507160", "title": "दिआमेर ज़िला"}
{"url": "https://hi.wikipedia.org/wiki?curid=507163", "text": "हार्मोनियम\n\nहारमोनियम भारतीय शास्त्रीय संगीत का अभिन्न हिस्सा है। हारमोनियम को सरल शब्दों में \"पेटी बाजा\" भी कहा जाता है।\n\nआकार\nआकार में हारमोनियम एक बक्से की तरह होता है। इसमें की-बोर्ड की तरह ही दबाने के लिए कीज़ होते हैं और दिखने में यह बिलकुल वैसा ही लगता है।\nयह केवल हवा के दबाव वाले प्रणाली पर काम करता है। वादक इसके फ्लैप को आगे-पीछे करके हवा भरते हैं और कीज़ दबाने पर उपयुक्त स्वर निकलता है।\n\nसंगीत में उपयोग\nहारमोनियम का उपयोग शास्त्रीय, सुगम, भजन, फ़िल्मी, इत्यादि में लाया जाता है।\n", "id": "507163", "title": "हार्मोनियम"}
{"url": "https://hi.wikipedia.org/wiki?curid=507164", "text": "अस्तोर ज़िला\n\nअस्तोर ज़िला​ पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी गोरीकोट है। इस ज़िले का क्षेत्र पहले दिआमेर ज़िले का भाग हुआ करता था लेकिन\n२००४ में उस ज़िले को विभाजित करके इसे एक अलग ज़िले का दर्जा मिला।\n\nअस्तोर से गिलगित तक एक पक्की सड़क आती है। पाकिस्तान की राजधानी से गिलगित तक उड़ानें चलती हैं और अस्तोर आने वाले यात्री अक्सर गिलगित तक विमान से आते हैं और फिर वहाँ से सड़क-वाहन लेकर अस्तोर ज़िले में दाख़िल होते हैं।\n\n", "id": "507164", "title": "अस्तोर ज़िला"}
{"url": "https://hi.wikipedia.org/wiki?curid=507167", "text": "जॉर्डन नदी\n\nजॉर्डन नदी (, ) पश्चिम एशिया की लंबी नदी है। एतिहासिक रूप से महत्वपूर्ण यह नदी मृत सागर में सागर-संगम करती है। निवर्तमान समय में यह इज़राइल की पूर्वी सीमा का निर्माण करती है। ईसाई परम्परा के अनुसार जॉन बैपटिस्ट ने इसी नदी में ईसा की बपतिस्मा करी थी। हेशमाइट किंगडम ऑफ़ जॉर्डन का नाम इसी नदी के नाम पर ही पड़ा है।\n", "id": "507167", "title": "जॉर्डन नदी"}
{"url": "https://hi.wikipedia.org/wiki?curid=507176", "text": "गान्चे ज़िला\n\nगान्चे ज़िला​, जिसे घान्चे ज़िला और घान्छे ज़िला भी उच्चारित किया जाता है, पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी खपलू है। गान्चे ज़िला गिलगित-बालतिस्तान का पूर्वतम ज़िला है और इसकी पूर्वी सीमा सियाचिन हिमानी से लगती है।\n\nगान्चे में तिब्बती मूल के बलती व लद्दाख़ी लोग रहते हैं। सांस्कृतिक रूप से यह भारत के लद्दाख़ क्षेत्र का भाग है, हालांकि यहाँ के अधिकतर लोग धार्मिक दृष्टि से मुस्लिम हैं। यहाँ अधिकतर बलती भाषा बोली जाती है जो लद्दाख़ी भाषा के क़रीब है और अक्सर तिब्बती भाषा की उपभाषा समझी जाती है।\n\nगान्चे का मौसम बहुत सर्द है और सर्दियों में यहाँ का तापमान -२० °सेंटीग्रेड से भी नीचे चला जाता है। पाकिस्तान द्वारा नियंत्रित सभी क्षेत्रों में से यहाँ का तापमान सबसे कम है। श्योक नदी के किनारे विस्तृत खपलू वादी इस ज़िले का मुख्य आबादी-केंद्र है। खपलू से होते हुए मार्ग हुशे वादी को जाता है और वहाँ भी एक महत्वपूर्ण बस्ती है।\n\n", "id": "507176", "title": "गान्चे ज़िला"}
{"url": "https://hi.wikipedia.org/wiki?curid=507182", "text": "स्कर्दू ज़िला\n\nस्कर्दू ज़िला​ पाक-अधिकृत कश्मीर के गिलगित-बलतिस्तान क्षेत्र का एक ज़िला है। इसकी राजधानी स्कर्दू नामक शहर ही है, जो बलतिस्तान के सबसे महत्वपूर्ण शहरों में से एक है। दक्षिण में इस ज़िले की सीमाएँ भारत के जम्मू व कश्मीर राज्य के करगिल ज़िले से लगती हैं। उत्तर में इसकी सरहद शक्सगाम वादी से लगती हैं जिसे भारत अपना भाग मानता है लेकिन जिसे पाकिस्तान ने चीन के नियंत्रण में दे दिया है - चीन इस शिनजियांग प्रान्त का भाग मानकर प्रशासित करता है।\n\nस्कर्दू इलाक़े में अधिकतर तिब्बती मूल के बालती व लद्दाख़ी लोग रहते हैं। सांस्कृतिक रूप से यह भारत के लद्दाख़ क्षेत्र का भाग है, हालांकि यहाँ के अधिकतर लोग धार्मिक दृष्टि से मुस्लिम हैं। यह १४वीं सदी तक बौद्ध धर्मी थे लेकिन उसके बाद इन्होनें शिया इस्लाम अपना लिया। यहाँ अधिकतर बालती भाषा बोली जाती है जो लद्दाख़ी भाषा के क़रीब है और अक्सर तिब्बती भाषा की उपभाषा समझी जाती है।\n\nस्कर्दू ज़िले से बाल्तोरो मुज़ताग़ की पर्वत-शृंखला निकलती है जो काराकोरम पर्वतों की एक शाखा है। इस जिले का सबसे ऊँचा पर्वत के२ है, जो विश्व का दूसरा सबसे ऊँचा पर्वत भी है। इसके अलावा ब्रोड पीक (८,०५१ मीटर​), गाशेरब्रुम-१ (८,०८० मीटर​) और माशेरब्रुम (७,८२१ मीटर​) भी इसी ज़िले में आते हैं। यहाँ कई हिमानियाँ (ग्लेशियर) भी स्थित हैं। बालतोरो हिमानी व गॉडविन-ऑस्टेन​ हिमानी का संगम-स्थल यहाँ है। इनके अतिरिक्त बियाफ़ो हिमानी और हिस्पर हिमानी का मुख्य हिस्सा भी यही है।\n\nस्कर्दू में ४,००० मीटर से अधिक​ की महान ऊँचाई पर स्थित 'देओसाई' नामक एक विस्तृत मैदान है। 'देओसाई' तिब्बती भाषा का संयुक्त-शब्द है जिसका मतलब 'भीमकाय लोगों (देवों) की भूमि' है। इस मैदान की विचित्र वनस्पति और पशु सम्पदा को बचने के लिए यहाँ देओसाई राष्ट्रीय उद्यान नामक संरक्षित जैवमंडल स्थापित किया गया है।\n\n", "id": "507182", "title": "स्कर्दू ज़िला"}
{"url": "https://hi.wikipedia.org/wiki?curid=507191", "text": "गोरीकोट वादी\n\nगोरीकोट (), जिसे स्थानीय लोग गुए () भी बुलाते हैं, पाक-अधिकृत कश्मीर के गिलगित-बलतिस्तान क्षेत्र के अस्तोर ज़िले की सबसे बड़ी घाटी है और उस ज़िले का प्रशासनिक मुख्यालय भी है। यह नंगा परबत जाने वाले मार्ग और प्रसिद्द देओसाई मैदान जाने वाले मार्ग के चौराहे पर स्थित है।\n\nगोरीकोट के ज़्यादातर लोग शीना भाषा बोलने वाले सुन्नी मुस्लिम हैं। शीना कश्मीरी भाषा से सम्बंधित एक दार्दी भाषा है।\n\nहरे मैदानों, ठंडी हवाओं और ऊँचे पहाड़ों के बीच अस्तोर नदी के किनारे बसा गोरीकोट अपने प्राकृतिक सौंदर्य के लिए जाना जाता है। यहाँ के लोग सेब, गेंहू, मटर, ख़ुबानी और अन्य चीज़ें उगाकर अपना निर्वाह करते हैं। यहाँ तक कि सड़क पूरी तरह पक्की नहीं है और इधर पहुँचने के लिए जीपों, ट्रकों या अन्य मज़बूत वाहनों का प्रयोग ज़रूरी है।\n\n\n", "id": "507191", "title": "गोरीकोट वादी"}
{"url": "https://hi.wikipedia.org/wiki?curid=507197", "text": "प्रेमलता वर्मा\n\nप्रेम लता वर्मा (जन्म १६ जुलाई १९३८ को इलाहाबाद में) कविता, कहानी, अनुवाद, साहित्य समीक्षा एवं अध्यापन के क्षेत्र से जुड़ी रही हैं। वे अर्जेंटीना के ब्यूनस आयर्स विश्वविद्यालय में प्रोफेसर के पद से सेवा निवृत्त हुईं जहाँ से उन्होंने इंका साम्राज्य में सामाजिक एवं धार्मिक संरचना पर शोध प्रबंध लिखा और स्पैनिश भाषा में विशेषज्ञता प्राप्त की। वे पिछले अनेक वर्षों से अर्जेन्टीना में हिंदी एवं संस्कृत भाषा तथा भारतीय दर्शन एवं संस्कृति के विषय में अनेक पाठ्यक्रम आयोजित करती रहीं हैं। वे विश्व के पहले और एकमात्र हिंदी-स्पेनिश शब्दकोश की रचनाकार हैं जिसे उन्होंने डैनियल मैसी के साथ मिलकर तैयार किया है। उनके इस महत्वपूर्ण कार्य के लिये उन्हें वर्ष २००६ के पद्मभूषण डॉ॰ मोटूरि सत्यनारायण पुरस्कार से सम्मानित किया गया है। \n", "id": "507197", "title": "प्रेमलता वर्मा"}
{"url": "https://hi.wikipedia.org/wiki?curid=507222", "text": "खपलू\n\nखपलू (ཁལུ), जिसे कभी-कभी खपालू भी कहते हैं, पाक-अधिकृत कश्मीर के गिलगित-बलतिस्तान क्षेत्र के गान्चे ज़िले की प्रशासनिक राजधानी और सबसे महत्वपूर्ण वादी है। यह स्कर्दू शहर से १०३ किमी पूर्व में २५६० मीटर की ऊँचाई पर श्योक नदी के किनारे बसा हुआ है। पुराने ज़माने में यहाँ से व्यापारी मार्ग दक्षिण में लद्दाख़ को जाता था और यह ऐतिहासिक बल्तिस्तान क्षेत्र का दूसरी सबसे बड़ी रियासत हुआ करती थी।\n\nगान्चे ज़िले के अन्य भागों की तरह यहाँ भी तिब्बती मूल के बलती लोग रहते हैं। सांस्कृतिक रूप से यह भारत के लद्दाख़ क्षेत्र का भाग है, हालांकि यहाँ के अधिकतर लोग धार्मिक दृष्टि से मुस्लिम हैं। यहाँ अधिकतर बलती भाषा बोली जाती है जो लद्दाख़ी भाषा के क़रीब है और अक्सर तिब्बती भाषा की उपभाषा समझी जाती है।\n\nखपलू से एक मार्ग निकलकर हुशे वादी जाता है जहाँ से निकलकर पर्वतारोही सैलानी आगे के२ और माशेरब्रुम के पर्वतों तक पहुँच सकते हैं।\n\n", "id": "507222", "title": "खपलू"}
{"url": "https://hi.wikipedia.org/wiki?curid=507233", "text": "सैन्य अभियान्त्रिकी\n\nसैन्य अभियान्त्रिकी (मिलिटरी इंजीनियरिंग) सैन्य विज्ञान के अन्तर्गत आने वाले सैनिक कार्यों के डिजाइन, निर्माण और रखरखाव को कहते हैं। इसमें अन्य कार्यों के अतिरिक्त आक्रामक, सुरक्षात्मक और लॉजिस्टिक संरचनाएँ - सभी आ जाती हैं। किन्तु अधिकांशतः इसमें किलेबन्दी और भूमिकार्य, पुलों का निर्माण और विध्वंस, बारूदी सुरंगें बिछाना और उन्हें नष्ट करना आदि आता है।\n\n\n", "id": "507233", "title": "सैन्य अभियान्त्रिकी"}
{"url": "https://hi.wikipedia.org/wiki?curid=507245", "text": "ऋषभदेव तहसील\n\nऋषभदेव तहसील ऋषभदेव मंदिर की वजह से प्रसिद्ध है।\nऋषभदेव में राममंदिर भी स्थित है जो काफी प्रसिद्ध है\n", "id": "507245", "title": "ऋषभदेव तहसील"}
{"url": "https://hi.wikipedia.org/wiki?curid=507248", "text": "खेरवाडा\n\nखेरवाडा उदयपुर जिले की एक तहसील है।\n", "id": "507248", "title": "खेरवाडा"}
{"url": "https://hi.wikipedia.org/wiki?curid=507249", "text": "चौराई\n\nचौराई गाँव ऋषभदेव तहसील में है जो उदयपुर जिले में स्थित है चौराई गाँव के पास कल्याणपुर, भगोर, बिच्छिवाडा, मसारों की ओबरी स्थित है।\nइस गाँव के मध्य एक वराई माता का मंदिर है।\nयह गाँव बिच्छिवाडा पंचायत के अंतर्गत आता है। यहाँ पर हनुमान जी का मंदिर भी स्थित है।\nयहाँ आबादी लगभग १६५२ है।\n", "id": "507249", "title": "चौराई"}
{"url": "https://hi.wikipedia.org/wiki?curid=507256", "text": "एकी आन्दोलन\n\n1917 ई. में भीलों व गरासियों ने मिलकर दमनकारी नीति व बेगार के विरुद्ध महाराणा को पत्र लिखा। इसका कोई परिणाम नहीं निकालता देखकर 1921 में बिजौलिया के किसान आन्दोलन से प्रभावित होकर भीलों ने पुनः महाराणा को शिकायत की। इन सभी अहिंसात्मक प्रयासों को जब कोई परिणाम नहीं निकला तो भोमट के खालसा क्षेत्र के भीलों ने लगाने व बेगार चुकाने से इनकार कर दिया। 1921 ई में मोतीलाल तेजावत ने इस आन्दोलन को नेतृतव प्रदान किया। इस आन्दोलन को जनजातियों में राजनितिक जागरण का प्रतिक माना जाता है। यह आन्दोलन भोमट क्षेत्र के अतिरिक्त सिरोही व गुजरात राज्यों में भी फैला।\n", "id": "507256", "title": "एकी आन्दोलन"}
{"url": "https://hi.wikipedia.org/wiki?curid=507284", "text": "सरिकोली भाषा\n\nसरिकोली भाषा, जिसे ताशक़ूरग़ानी भाषा भी कहते हैं, एक पामीरी भाषा-परिवार की बोली है जो चीन द्वारा नियंत्रित शिनजियांग प्रान्त के ताशक़ुरग़ान​\nक्षेत्र में बोली जाती है। यह इलाक़े ताजिकिस्तान, अफ़ग़ानिस्तान के वाख़ान​ गलियारे और पाक-अधिकृत कश्मीर के गिलगित-बल्तिस्तान क्षेत्र के पास स्थित हैं। अन्य पामीरी भाषाओं की तरह यह भी एक पूर्वी ईरानी भाषा है। इसे चीन में अक्सर 'ताजिक भाषा' कहा जाता है हालांकि यह ताजीकिस्तान व अफ़ग़ानिस्तान में बोली जाने वाली ताजिक भाषा के काफ़ी भिन्न है। यह पूर्वी अफ़ग़ानिस्तान की वाख़ी भाषा में मिलती-जुलती है हालांकि इन दोनों भाषाओं के बोलने वाले आसानी से एक-दूसरे को समझ नहीं पाते।\n\nसरिकोली और शुग़नी भाषा दोनों अन्य पूर्वी ईरानी भाषाओं से मिलती-जुलती हैं, लेकिन दोनों में कुछ ऐसे शब्द भी हैं जो वाख़ी, पश्तो और अवस्ताई जैसी पूर्वी ईरानी भाषाओं में नहीं मिलते।\n\nउपरलिखित में -\n\nयह भी ध्यान दें कि ईरानी भाषाएँ और हिन्दी व संस्कृत जैसी हिन्द-आर्य भाषाएँ सभी हिन्द-ईरानी भाषा-परिवार की सम्बन्धी भाषाएँ हैं, इसलिए इनमें आपस में बहुत से मिलते-जुलते सजातीय शब्द होते हैं।\n\n", "id": "507284", "title": "सरिकोली भाषा"}
{"url": "https://hi.wikipedia.org/wiki?curid=507297", "text": "आइ एम अलाइव\n\nआइ एम अलाइव सर्वाइवल हॉरर (उत्तरजीविता हॉरर) विडिओ गेम है, जिसका निर्माण यूबीसॉफ्ट शंघाई ने किया है तथा प्रकाशन यूबीसॉफ्ट ने किया। गेम की पठकथा पृथ्वी पर आए सर्वनाश के पश्चात के समय में घटित है जहाँ केंद्रबिंदु मनहूस, खस्ताहाल और खतरनाक दुनिया में मनुष्य का क्रूरता और भौतिकवाद की प्रवृत्तियो पर झुकाव पर है। गेम मूल रूप से डार्कवर्क्स द्वारा 2005 से 2007 के बीच बनाया गया, परन्तु इसे यूबीसॉफ्ट ने पूरा किया।\n", "id": "507297", "title": "आइ एम अलाइव"}
{"url": "https://hi.wikipedia.org/wiki?curid=507318", "text": "शुग़नी भाषा\n\nशुग़नी भाषा एक पामीरी भाषा-परिवार की बोली है जो मध्य एशिया में ताजिकिस्तान के कूहिस्तोनी-बदख़्शान स्वशासित प्रान्त और अफ़ग़ानिस्तान के बदख़्शान प्रान्त में बोली जाती है।\n\nरुशानी भाषा, जो अधिकतर ताजिकिस्तान में बोली जाती है, शुग़नी की ही एक उपभाषा है। बरतानगी, ख़ुलफ़ी और रोशोरवी भी अक्सर शुग़नी की उपभाषाएँ कहलाती हैं लेकिन वास्तव में बरतानगी और ख़ुलफ़ी इस से बहुत अलग भाषाएँ हैं।\n\nशुग़नी और सरिकोली भाषा दोनों अन्य पूर्वी ईरानी भाषाओं से मिलती-जुलती हैं, लेकिन दोनों में कुछ ऐसे शब्द भी हैं जो वाख़ी, पश्तो और अवस्ताई जैसी पूर्वी ईरानी भाषाओं में नहीं मिलते।\n\nउपरलिखित में -\n\nयह भी ध्यान दें कि ईरानी भाषाएँ और हिन्दी व संस्कृत जैसी हिन्द-आर्य भाषाएँ सभी हिन्द-ईरानी भाषा-परिवार की सम्बन्धी भाषाएँ हैं, इसलिए इनमें आपस में बहुत से मिलते-जुलते सजातीय शब्द होते हैं\n\n", "id": "507318", "title": "शुग़नी भाषा"}
{"url": "https://hi.wikipedia.org/wiki?curid=507327", "text": "राजस्थान के लोकदेवता\n\nहीरानन्द जी महाराज टोक जिले के आराध्य लोकदेवता है | जो पशुओं रोग विशेषज्ञ थे |टोक जिले के प्रतेक गांव में इनकी पुजा श्रावण व भाद्रपद माह में होती है |\n\n- राजस्थान में रामदेवजी को बहुत अधिक पूजा जाता है। गरीबों के रखवाले रामदेव जी का अवतार ही भक्तों के संकट हरने के लिए ही हुआ था। राजस्थान में रामदेवरा नामक स्थान है। जहाँ प्रतिवर्ष रामदेव जंयती पर विशाल मेला लगता है। दूर-दूर से भक्त इस दिन रामदेवरा पहुँचते है। कई लोग तो नंगे पैर चलकर रामदेवरा जाते है। \nरुणिचा, जैसलमेर माता मैणादे पिता अजमालजी थे\n\nजाम्भोजी का जन्म नागौर जिले के पीपासर ग्राम मे विक्रम सम्वत १५०८ मे हुआ था\nसुरापुर, जांगला\n\n- एकता व सांप्रदायिक सद़भावना का प्रतीक धार्मिक पर्व गोगामेडी (राजस्थान) में गोगाजी की समाधि स्थल पर मेला लाखों भक्तों के आकर्षण का केंद्र है। \nगोगामेडी ,हनुमानगढ\n\n- जयपुर बीकानेर मार्ग पर सीकर से 11 कि॰मी॰ दूर गोरिया से जीण माता मंदिर केलिए मार्ग है | \nसीकर जीण माता की अष्टभुजी प्रतिमा है इस कि जयंती प्रतिवर्ष चैत्र ओर आश्विन के नवरात्रों में मेला भरता है यह चौहानों की कुलदेवी है जिन घांघू गांव बसाने वाले गंघराय की पुत्री ओर हर्ष की बहिन थी \n\nसांभर \nचौहानो की इष्ट देवी\n\nबसंतगढ़, सिरोही\nसीकर\nधुवेल (उदयपुर)\nतिलवाडा , भरतपुर\n\nआमेर\nकरौली\nजोबनेर\n\nसिवाना\nपरबतसर, मोठपुर\nनिर्गुण निराकार ईष्वर केउपासक।\nतेजाजी :-यह नागवंषीय जाट।\nजन्मस्थान खड़नाल ( नागौर )। \nपिता ताहड़जी एवं माताराजकुंवर।\nतेजाजी ने लाखा गुर्जरी कीगायों को मेरोंसे मुक्त करवाया।\nइनके भोपे घोड़ले कहलाते हैं ,जो सर्पदंष का इलाज करते हैं।\nइनका मेलाभाद्रभद शुक्ल दषमी कोलगता हैं। \nयह मुख्यतःअजमेर के लोकदेवता हैं।\nइनके मन्दिर सुरसुरा( अजमेर ), ब्यावर, सेंदरिया( अजमेर ) में हैं।\nइनका मेला परबतसर ( नागौर ) में भरता हैं।\nयह आय की दृष्टि से राजस्थान का सबसे बड़ा पशु मेला हैं।\nइनकी गिनती पंच पीरों में नहीहोती हैं।\n\nकोलुमंड\nअलवर\nदेशनोक (बीकानेर)\nचूहो की देवी\n", "id": "507327", "title": "राजस्थान के लोकदेवता"}
{"url": "https://hi.wikipedia.org/wiki?curid=507328", "text": "राजस्थान की जनजातियाँ\n\nइस जनजाति के बड़े गाँव को पाल तथा छोटे गाँव को फला कहा जाता है।\nपाल का नेता मुखिया या ग्रामपति कहलाता है।\n\nये लोग झूम कृषि भी करते है।\n\nमीणा जनजाति के मुख्यत: दो वर्ग है - प्रथम वर्ग जमीदारो का है तथा द्वितीय वर्ग चौकीदारो का है।\nमीणा जनजाति २४ खापो में विभाजित है।\nमीणा जनजाति के बहिभाट को 'जागा' कहा जाता है।\nमीणा जनजाति में संयुक्त परिवार प्रणाली पाई जाती है।\nये लोग मांसाहारी होते है।\nइनका नेता - पटेल कहलाता है।\nगाँव का पटेल पंच पटेल कहलाता है।\nविवाह - राक्षस विवाह, ब्रह्मा विवाह, गांधर्व विवाह\nये लोग दुर्गा माता और शिवजी की पूजा करते है।\n\nगरासिया जनजाति अपने को चौहान राजपूतो का वंशज मानती है\nये लोग शिव दुर्गा और भैरव की पूजा करते है\nइनमे सफेद रंग के पशुओं को पवित्र माना जाता है।\n\nयह एक खानाबदोश जीवन व्यतीत करने वाली जनजाति है।\nइनमे होली और दिवाली के अवसर पर देवी माता के सम्मुख बकरों की बली दी जाती है।\nये लोग वृक्षों की पूजा करते है।\nमांस और शराब इनका प्रिय भोजन है।\nमांस में ये लोमड़ी और सांड का मांस पसन्द करते है।\n\nसहरिया –\nइनमे वधूमूल्य तथा बहुपत्नी प्रथा का प्रचलन है।\nये लोग काली माता की पूजा करते है।\nये दुर्गा पूजा विशेष उत्साह के साथ करते है।\nये राजस्थान की एकमात्र आदिम जनजाति है।\nइस जनजाति के लोग जंगलो से कंदमूल एवं शहद एकत्रित कर अपनी जीविका चलाते है।\nये लोग मदिरा पान भी करते है।\nइन लोगो के घरों में भागने के लिए पीछे की तरफ खिडकी होती है परन्तु दरवाजे पर किवाड़ नही होते है।\nये लोग हनुमान और चौथ माता की पूजा करते है।\n\n", "id": "507328", "title": "राजस्थान की जनजातियाँ"}
{"url": "https://hi.wikipedia.org/wiki?curid=507367", "text": "कुंजीपटल शॉर्टकट\n\nअभिकलन (कम्प्यूटिंग) में,\" 'कुंजीपटल शॉर्टकट\"' एक या एक से अधिक कुंजी एक परिमित सेट है कि आह्वान एक [सॉफ्टवेयर []] या ऑपरेटिंग सिस्टम ऑपरेशन जबद्वारा ट्रिगर उपयोगकर्ता\nWINDOWS KEY + E के से आप My Computer खोल सकते हैं।\nकंट्रोल बटन दबाए रखते हुए किसी भी फाइल को माउस से ड्रैग करें। उसकी एक और कॉपी बन जाएगी।\nControl+Shift को दबाते हुए माउस से किसी भी प्रोग्राम, फाइल, फोल्डर, ड्राइव को ड्रैग करें। इसका शॉर्टकट हाजिर हो जाएगा।\nकाम करते-करते कहीं जाना पड़े तो Windows+L बटन दबाकर सिस्टम को लॉक करके जाएं। यह तभी काम करेगा जब कोई विंडो खुली हो और कम्प्यूटर किसी पासवर्ड से खुलता हो।\nडिलीट की हुई फाइलें सिस्टम से पूरी तरह डिलीट नहीं होतीं, बल्कि रिसाइकिल बिन में चली जाती हैं, जहां से उन्हें दोबारा लाया जा सकता है। अगर किसी फाइल को हमेशा के लिए डिलीट करना है तो Shift+Delete कॉम्बीनेशन आजमाएं।\nअगर माउस को राइट क्लिक किए बिना उसका काम करना चाहते हैं तो Shift+F10 को आजमाएं।\nमाउस को हाथ लगाए बिना स्टार्ट मेन्यू खोलने के लिए Control+Esc का इस्तेमाल करें।\n\nकिसी फाइल या फोल्डर को री-नेम करने के लिए माउस को राइट क्लिक कर सिर्फ F2 दबाकर देखें।\nकिसी फाइल को खोजना चाहते हैं, तो F3 को दबाकर सर्च विंडो खोलें।\nकिसी फाइल, फोल्डर या ड्राइव आदि की प्रॉपर्टीज देखने के लिए Alt+Enter दबाएं।\nडेस्कटॉप पर बहुत सारे प्रोग्राम खुले हों, तो सबको एक साथ मिनिमाइज करने के लिए Windows Key+M यूज करें।\nमिनिमाइज किए हुए सभी प्रोग्राम्स और फाइलों को मैक्सिमाइज करने के लिए Windows Key +shift+M को आजमाएं।\nडेस्कटॉप पर खुले कई सारे डॉक्युमेंट्स या प्रोग्राम्स में से किसी एक को सिलेक्ट करने के लिए Alt+Tab को बार-बार दबाकर देखें।\nकिसी भी चल रहे प्रोग्राम को बंद करने के लिए Alt+F4 दबाएं।\nएक से ज्यादा फाइलों को Copy Move करना हो, तो उनकी सूची में पहली फाइल पर जाने के बाद Shift दबाएं और अब Arrow बटन दबाकर ऊपर-नीचे बढ़ते जाएं। किसी डॉक्युमेंट में एक से ज्यादा लाइनों को सिलेक्ट करने के लिए भी Shift+Arrow की मदद लें।\nमाय कम्प्यूटर या इंटरनेट एक्सप्लोरर में एड्रेस बार में मौजूद दस्तावेजों या वेब यूआरएल की सूची को खोलने के लिए F4 दबाएं।\nअगर My Computer या Desktop या Internet Explorer को Refresh करना चाहते हैं तो F5 दबाएं।\nकिसी भी सॉफ्टवेयर में काम करते समय खुलने वाले डायलॉग बॉक्स (जैसे क्या आप वाकई यह फाइल डिलीट करना चाहते हैं?) को बंद करने और उसे कैंसल करने के लिए Escape बटन दबाने से भी काम चल जाता है। इसी तरह, ‘हां’ के लिए Enter दबाना काफी है।\nकिसी भी सॉफ्टवेयर के मेन्यू में Alt दबाने के बाद अंडरलाइन किए हुए अक्षरों (जैसे फाइल में एफ और एडिट में ई) पर क्लिक करने से वह मेन्यू खुल जाएगा। उसके बाद सब-मेन्यू में दिए गए बटन भी इसी तरह खोले जा सकते हैं।\nअगर आप अपने नेटवर्क में मौजूद किसी खास कंप्यूटर को खोजना चाहते हैं, तो Control+Windows Logo+F का इस्तेमाल करें।\nज्यादातर सॉफ्टवेयर्स में Control+P कीज दबाने पर प्रिंट आउट डायलॉग बॉक्स खुल जाता है।\n\n\nAlso, keyboard short cuts are used in Windows too, such as: (These are the current ones in Windows 7, some are for Microsoft Document,Presentation,Organizer and Microsoft Excel.)\n\n\n", "id": "507367", "title": "कुंजीपटल शॉर्टकट"}
{"url": "https://hi.wikipedia.org/wiki?curid=507368", "text": "गुवाहाटी मेट्रो\n\nगुवाहाटी मेट्रो, असम के गुवाहाटी महानगर के लिए योजनाबद्ध त्वरित यातायात परियोजना है। इस प्रणाली को ३ गलियारों में विभाजित किया गया है, जिसकी कुल लंबाई ४४.२ किलोमीटर है।\n\n११ जनवरी २०१३ को असम राज्य के मुख्यमंत्री तरुण गोगोई कि गुवाहाटी विकास विभाग एवं गुवाहाटी महानगर विकास प्राधिकरण के अधिकारियों से हुई बैठक मे यह निष्कर्ष निकाला गया कि गुवाहाटी शहर मे तत्काल मेट्रो रेल शुरू करने का अध्ययन लेने की जरूरत है, जिससे शहर को अराजक यातायात की हालत से मुक्ति दिलाइ जा सके.\nप्रस्तावित परियोजना के सर्वेक्षण के एक अध्ययन के प्रारंभिक अभ्यास में दिन के अलग अलग समय पर शहर के विभिन्न क्षेत्रों में यात्रियों की संख्या, एंव परियोजना की लागत का अनुमान लगाया जाएगा.\nगुवाहाटी महानगर विकास प्राधिकरण द्वारा दो गलियारों की योजना बनाई गई है।\n\n\n", "id": "507368", "title": "गुवाहाटी मेट्रो"}
{"url": "https://hi.wikipedia.org/wiki?curid=507403", "text": "बंधक ऋण\n\nबंधक ऋण या 'गिरवी कर्ज' (mortgage loan) उस ऋण को कहते हैं जो किसी वास्तविक संपत्ति (जैसे घर, भूमि, सोना आदि) को बंधक रखकर तथा एक बंधक विलेख (mortgage note) के द्वारा प्राप्त किया जाता है। सम्पत्ति का स्वामित्वाधिक ऋणदाता के नाम हस्तान्तरित करना पड़ता है, किन्तु कब्जा हस्तान्तरित नहीं करना पड़ता। ऋण चुकता हो जाने या देयता निपटान के बाद हस्तान्तरण शून्य हो जाता है।\n\nबहुत कम लोगों के पास पर्याप्त धन (लिक्विड मनी) होता है कि वे सीधे, बिना ऋण लिए कोई सम्पत्ति खरीद सकें। कोई गृह-क्रेता या गृह-निर्माता किसी वित्तीय संस्थान (जैसे बैंक) से बंधक ऋण प्राप्त कर सकता है। बंधक ऋण चाहने वाला अपनी किसी सम्पत्ति को ऋण की अदायगी न होने तक ऋणदाता के अधिकार में दे देता है (बंधक-विलेख पर अपनी सहमति देकर)।\n\n", "id": "507403", "title": "बंधक ऋण"}
{"url": "https://hi.wikipedia.org/wiki?curid=507442", "text": "नवनीत कौर\n\nनवनीत कौर 3 जनवरी 1986 को जन्मीं नवनीत कौर एक भारतीय फिल्म अभिनेत्री हैं जो मुख्य रूप से तेलुगु फिल्मों में काम करती हैं। कौर मुंबई में जन्मीं और पली बढ़ी हैं। जबकि, उनके माता-पिता पंजाबी मूल के हैं। उनके पिता सेना में अधिकारी थे।\n12 वीं पास होने के बाद नवनीत ने पढ़ाई छोड़ एक मॉडल के रूप में काम करना शुरू कर दिया। इस दौरान उन्होंने छह म्यूजिक एलबम में काम किया। कौर ने कन्नड़ फिल्म दर्शन से अपने फिल्मी सफ़र की शुरुआत की। इसके अलावा उन्होंने तेलुगु फिल्म सीनू, वसंथी और लक्ष्मी (2004) में भी अभिनय किया। 2005 में तेलुगु फिल्म चेतना (2005), जग्पथी, गुड बॉय और 2008 में भूमा में भी उन्होंने बतौर ऐक्ट्रेस काम किया। जेमिनी टीवी के रियलिटी शो हुम्मा-हुम्मा में भी उन्होंने बतौर प्रतियोगी हिस्सा लिया। नवनीत ने मलयालम फिल्म लव इन सिंगापुर के अलावा पंजाबी फिल्म लड़ गए पेंच में भी अभिनय किया।\nअभिनेत्री नवनीत कौर और महाराष्ट्र के विधायक रवि राणा का शादी समारोह अमरावती के साइंस कोर ग्राउंड में हुआ था। यह सामूहिक विवाह समारोह था जिसमें गेस्ट के तौर पर 5 लाख मेहमानों ने हिस्सा लिया। इस शादी में फिल्म जगत से लेकर राजनीति की दिग्गज हस्तियों ने हिस्सा लिया था। यह पहली बार हुआ जब एक अभिनेत्री और एक विधायक ने सामूहिक विवाह समारोह में शादी की। बड़नेरा के विधायक रवि राना एक अभिनेत्री के हुस्न पर ऐसे फिदा हुए कि उन्होंने उनसे शादी करने का फैसला कर लिया। चौंकाने वाली बात ये है कि इस बेहद हॉट बाला ने भी नेताजी के प्रस्ताव को स्वीकार कर लिया। जी हां, हम बात कर रहे हैं 'नवनीत कौर' की। यह नाम मुंबई फिल्म इंडस्ट्री में भले ही उतना जाना पहचाना न हो लेकिन तमिल फिल्म इंडस्ट्री में इन्हें सबसे हॉट अदाकारा का तमगा मिला हुआ है। 2 फ़रवरी 2011 को राजनीती और ग्लैमर का यह संगम हुआ। नेताजी इस मौके पर भी लोगों का भला करने से चूके नहीं, उन्होंने लगभग 3000 जोड़ों को इस मौके पर विवाह के बंधन में बंधने में मदद की। ये शादी भी कोई आम शादी नहीं थी इस मौके पर जो 3000 लोग विवाह के बंधन में बंधे वो या तो शारीरिक रूप से अक्षम थे या किसी अल्पसंख्यक वर्ग से थे। गौर करने वाली बात है कि इस सामूहिक विवाह समारोह को विश्व की सबसे बड़ी शादी के रूप में माना जा रहा है। दुनिया के इस सबसे बड़े शादी समारोह के लिए 1 लाख वर्ग फुट वाला एक विशाल मंच तैयार किया गया था जिसे 4 लाख वर्ग फुट वाले विशाल ग्राउंड में बनाया गया था। इस समरोह में नवविवाहित जोड़ों को आशीर्वाद देने के लिए संन्यासी, मौलवियों सहित आध्यात्मिक गुरु बाबा रामदेव और श्री श्री रवि शंकर भी पहुंचे थे। शादी की इस घटना का गवाह बनने के लिए गिनीज बुक ऑफ़ वर्ल्ड रिकॉर्डस और लिम्का बुक ऑफ़ रिकॉर्डस के अधिकारी भी मौजूद थे। गौरतलब है कि इससे पहले दुनिया की सबसे बड़ी सामूहिक शादी में 1350 जोड़े एक ही दिन और एक ही जगह शादी के बंधन में बंधे थे। इस शादी समारोह में विवाह के बंधन में बंधे जोड़ों में 350 जोड़े नेत्रहीन और 470 जोड़े शारीरिक रूप से विकलांग लोगों का था। \n", "id": "507442", "title": "नवनीत कौर"}
{"url": "https://hi.wikipedia.org/wiki?curid=507459", "text": "मावट\n\nशीतकाल में कुछ वर्षा होती है उसे मावट कहते हैं जो गेहूं आदि फसलों के लिए अत्यधिक लाभकारी होती है।", "id": "507459", "title": "मावट"}
{"url": "https://hi.wikipedia.org/wiki?curid=507468", "text": "गवरी\n\nवादन संवाद, प्रस्तुतिकरण और लोक-संस्कृति के प्रतीकों में मेवाड़ की गवरी निराली है। गवरी का उदभव शिव-भस्मासुर की कथा से माना जाता है। इसका आयोगन रक्षाबंधन के दुसरे दिन से शुरू होता है। गवरी सवा महीने तक खेली जाती है। इसमें भील संस्कृति की प्रमुखता रहती है। यह पर्व आदिवासी जाती पर पौराणिक तथा सामाजिक प्रभाव की अभिव्यक्ति है। गवरी में पुरुष पात्र होते है।\nइसके खेलों में गणपति काना-गुजरी, जोगी, लाखा बणजारा इत्यादि के खेल होते है।\n", "id": "507468", "title": "गवरी"}
{"url": "https://hi.wikipedia.org/wiki?curid=507492", "text": "शिवदीन राम जोशी\n\nशिवदीन राम जोशी (जन्म : १० जून १९२१, खंडेला, सीकर जिला) एक भारतीय कवि थे। उनके साहित्य में सवैया, मनहर, मतगयंद, कुंडली छंद ओर कवित्त का प्रयोग तथा धमाल, भजन ओर गजलों का समावेश है। पद्यात्मक रचनाओं का विषय ज्ञान, वैराग्य, प्रेम, प्रकृति चित्रण, प्रार्थना और उपदेश के साथ-साथ समाज में व्याप्त कुरीतियों, पाखंड, भ्रष्टाचार एवं काल चिंतन उनके साहित्य का मुख्य केंद्र रहे हैं। उनके साहित्य की भाषा ब्रज मिश्रित हिंदी है। कहीं कहीं राजस्थानी, उर्दू और फारसी शब्दों के अलावा अंग्रेजी के शब्दों का भी प्रयोग हुआ है। जोशी का अधिकांश साहित्य अप्रकाशित है।\n\nउनके पिता का नाम सूरजभान तथा माता का नाम लक्ष्मी था। दस वर्ष की उम्र में उन्होंने लेखन कार्य शुरू कर दिया था।\n\nछंद लहर, अनुभवलहर और कृष्ण सुदामा चरित्र उनकी प्रकाशित कृतियाँ है। आकाशवाणी जयपुर तथा अजमेर से उनकी रचनाओं का प्रसारण भी हुआ है। राजस्थानी भाषा के साहित्यकार गोरधन सिंह शेखावत द्वारा संपादित \"शेखावाटी के साहित्यकार\" व रघुनाथ प्रसाद तिवारी 'उमंग' के ग्रंथ \"खंडेला क्षेत्र का सांस्कृतिकवैभव\" में भी जोशी का वर्णन है। २७ जुलाई २००६ को उनकी मृत्यु हो गई।\n", "id": "507492", "title": "शिवदीन राम जोशी"}
{"url": "https://hi.wikipedia.org/wiki?curid=507494", "text": "ड्रुपल\n\nDrupal (pron. / dru ː / pəl) एक स्वतंत्र और खुला स्रोत सामग्री प्रबंधन (सीएमएफ) ढांचा PHP में लिखा है और GNU जनरल पब्लिक लाइसेंस के तहत वितरित की है [3] [4] [5] यह एक के रूप में प्रयोग किया जाता है वापससभी वेबसाइटों की दुनिया भर में कम से कम 2.1% के लिए अंत प्रणाली [6] [7] निजी ब्लॉग से कॉर्पोरेट, राजनैतिक और whitehouse.gov और data.gov.uk. [8] सहित सरकारी साइटों को लेकर यह भी ज्ञान प्रबंधन के लिए प्रयोग किया जाता हैऔर व्यापार सहयोग.\n\nमानक रिहाई Drupal, Drupal कोर के रूप में जाना जाता है, के बुनियादी सामग्री प्रबंधन प्रणाली के लिए आम सुविधाओं में शामिल है। ये उपयोगकर्ता खाते पंजीकरण और रखरखाव, मेनू प्रबंधन, आरएसएस फ़ीड, पेज लेआउट अनुकूलन और सिस्टम प्रशासन में शामिल हैं। Drupal क्रोड़ अधिष्ठापन एक brochureware वेबसाइट, एक एकल या बहु उपयोगकर्ता ब्लॉग, एक इंटरनेट फोरम, या एक समुदाय उपयोगकर्ता सामग्री उत्पन्न के लिए प्रदान की वेबसाइट के रूप में इस्तेमाल किया जा सकता है।\n\nदिसंबर 2012 के रूप में, वहाँ 19,600 से अधिक [9] स्वतंत्र समुदाय द्वारा योगदान addons, contrib मॉड्यूल के रूप में जाना जाता है, के लिए बदल और Drupal कोर क्षमताओं का विस्तार और नई सुविधाओं को जोड़ने या Drupal व्यवहार और उपस्थिति को अनुकूलित करने के लिए उपलब्ध हैं इस वजह से प्लग तानाना और मॉड्यूलर डिजाइन, Drupal एक सामग्री प्रबंधन ढांचे के रूप में वर्णित है [4]. [10] Drupal भी एक वेब आवेदन ढांचे के रूप में वर्णित है, क्योंकि यह आम तौर पर स्वीकार किए जाते हैं ऐसे चौखटे के लिए सुविधा की आवश्यकताओं को पूरा करती है।", "id": "507494", "title": "ड्रुपल"}
{"url": "https://hi.wikipedia.org/wiki?curid=507517", "text": "प्रणववाद\n\nगार्ग्यायण का प्रणववाद (अर्थ : प्रणव का उच्चारण) भगवान दास द्वारा १०१०-१३ के बीच तीन भागों में प्रकाशित एक ग्रन्थ है। इसमें भगवान दास का कहना है कि यह ग्रन्थ एक महर्षि गार्ग्यायण द्वारा रचित एक अल्पज्ञात प्राचीन ग्रन्थ का सारांश है। भगवान दास का यह भी कहना है कि यह पुस्तक उनको पण्डित धनराज ने अपनी स्मृति से उन्हें सुनाया और उन्होने इसे लिखा है। पण्डित धनराज उनके थियोसोफिकल सोसायटी के मित्र थे और आँख से अन्धे थे। पुस्तक के प्रकाशन के पूर्व ही पण्डित धनराज की मृत्यु हो गई थी।\n\n\n", "id": "507517", "title": "प्रणववाद"}
{"url": "https://hi.wikipedia.org/wiki?curid=507523", "text": "पंचम वेद\n\nपंचम वेद की संकल्पना बहुत प्राचीन है। वैदिक काल के उपरान्त कई ग्रन्थों को 'पंचम वेद' के रूप में मानने और उसे भी वेदों जैसा महत्व देने की बात कही गई है। यह बात सबसे पहले उपनिषदों में आई है और उसके बाद अनेक नए संस्कृत और अन्य नवीन भारतीय भाषाओं के ग्रन्थों के लिए 'पंचम वेद' की बात की गि है।\n", "id": "507523", "title": "पंचम वेद"}
{"url": "https://hi.wikipedia.org/wiki?curid=507544", "text": "ताशक़ुरग़ान​\n\nताशक़ुरग़ान​ () मध्य एशिया में चीन द्वारा नियंत्रित शिनजियांग प्रान्त के ताशक़ुरग़ान​ ताजिक स्वशासित ज़िले की राजधानी है। पाकिस्तान से पाक-अधिकृत कश्मीर के गिलगित-बल्तिस्तान क्षेत्र से आने वाले काराकोरम राजमार्ग पर यह पहला महत्वपूर्ण चीनी पड़ाव है। इस राजमार्ग पर सरहद पर स्थित ख़ुंजराब दर्रे की चीनी तरफ़ ताशक़ुरग़ान​ है और पाकिस्तानी तरफ़ सोस्त है।\n\n'ताशक़ुरग़ान​' के नाम में बिन्दु-वाले 'क़' के उच्चारण पर ध्यान दें - यह 'क' से ज़रा भिन्न है और 'क़ीमत' जैसे शब्दों में मिलता है। इसी तरह बिंदु-वाले 'ग़' के उच्चारण पर भी ध्यान दें - यह 'ग' से भिन्न है और 'ग़रीब' व 'ग़ायब' जैसे शब्दों में मिलता है।\n\nतुर्की भाषाओं में 'ताश' का मतलब 'पत्थर' होता है और यह 'हिन्दूताश' (अर्थ: हिन्दू-पत्थर) और 'ताशकन्द' (अर्थ:पत्थर-शहर) जैसे नामों में मिलता है। 'क़ुरग़ान' का मतलब 'क़िला' या 'बुर्ज' होता है। दोनों मिलाकर 'ताशक़ुरग़ान' का अर्थ 'पत्थर का क़िला या बुर्ज' है।\n\nऐतिहासिक रूप से इस शहर को 'सरिकोल' () या 'सरिक़ोल' () भी बुलाया जाता था।\n\nताशक़ुरग़ान​ ऐतिहासिक रूप से रेशम मार्ग पर एक महत्वपूर्ण पड़ाव हुआ करता था। यहाँ से कई व्यापारिक कारवान मार्ग निकलते थे। यह रास्ते उत्तर में काश्गर, पूर्व में क़ारग़िलिक, पश्चिम में बदख़्शान​ व वाख़ान और दक्षिण पूर्व में चित्राल और गिलगित-बल्तिस्तान के हुन्ज़ा क्षेत्र से होते हुए भारत की मुख्यभूमि की तरफ़ जाते थे। इस क्षेत्र का मध्य एशिया के सुग़्दा इलाक़े से और भारत से गहरा सांस्कृतिक व व्यापारिक सम्बन्ध था और शिलालेखों में यहाँ हिन्द आर्य लोगों के आने-जाने के चिह्न मिले हैं।\n\n", "id": "507544", "title": "ताशक़ुरग़ान​"}
{"url": "https://hi.wikipedia.org/wiki?curid=507573", "text": "पण्डित सुन्दरलाल शर्मा मुक्त विश्वविद्यालय\n\nपं. सुन्दरलाल शर्मा (मुक्त) विश्वविद्यालय छत्तीसगढ़ के बिलासपुर में स्थित प्रान्तीय-विश्वविद्यालय है। यह एक मुक्त विश्वविद्यालय है जिसमें दूरस्थ शिक्षा की सुविधा प्रदान की गई है।\n\n\n", "id": "507573", "title": "पण्डित सुन्दरलाल शर्मा मुक्त विश्वविद्यालय"}
{"url": "https://hi.wikipedia.org/wiki?curid=507575", "text": "कुण्डलिया\n\nकुंडलिया एक छन्द है। इसके आरम्भ में एक दोहा और उसके बाद इसमें छः चरण होते हैं और प्रत्येक चरण में चौबीस मात्राएँ होती हैं। दोहे का अन्तिम चरण ही रोला का पहला चरण होता है। कुण्डलिया छन्द का पहला और अंतिम शब्द भी एक ही होता है।\n\nउदाहरण –\n\n", "id": "507575", "title": "कुण्डलिया"}
{"url": "https://hi.wikipedia.org/wiki?curid=507576", "text": "फ़ेदचेन्को हिमानी\n\nफ़ेदचेन्को हिमानी () मध्य एशिया के ताजिकिस्तान देश के कूहिस्तोनी-बदख़्शान स्वशासित प्रान्त में पामीर पर्वतों में एक बड़ी हिमानी (ग्लेशियर) है। यह एक पतली और लम्बी हिमानी है। ७७ किमी लम्बी और ७०० वर्ग किमी पर विस्तृत यह हिमानी पृथ्वी के ध्रुवीय क्षेत्रों से बहार स्थित सबसे लम्बी हिमानी है। अपनी सबसे मोटी जगह पर इसमें बर्फ़ की गहराई १,००० मीटर है।\n\n", "id": "507576", "title": "फ़ेदचेन्को हिमानी"}
{"url": "https://hi.wikipedia.org/wiki?curid=507582", "text": "इस्माइल सामानी पर्वत\n\nइस्माइल सामानी () ताजिकिस्तान का सबसे ऊँचा पर्वत है। जब ताजिकिस्तान रूसी साम्राज्य और फिर सोवियत संघ का हिस्सा था, जब यह पर्वत उन देशों का भी सबसे ऊँचा पहाड़ हुआ करता था। यह पूरे मध्य एशिया और पूरी पामीर पर्वतमाला का भी सबसे बुलंद पर्वत है। \n\nइसका नाम सामानी राजवंश के पूर्वज इस्माइल सामानी पर रखा गया है। सोवियत संघ के ज़माने में १९३३ में इसका नाम पहले सोवियत तानाशाह जोसेफ़ स्टालिन के सम्मान में स्टालिन पर्वत और फिर, १९६२ में, साम्यवादी विचारधारा के सम्मान में कोम्युनिज़म पर्वत रख दिया गया। सोवियत संघ के टूटने और ताजिकिस्तान के आज़ाद होने के बाद १९९८ में इसका नाम परिवर्तित करके 'इस्माइल सामानी पर्वत' कर दिया गया।\n\n", "id": "507582", "title": "इस्माइल सामानी पर्वत"}
{"url": "https://hi.wikipedia.org/wiki?curid=507588", "text": "ख़ोरूग़​\n\nख़ोरूग़​ () मध्य एशिया के ताजिकिस्तान देश के कूहिस्तोनी-बदख़्शान स्वशासित प्रान्त की राजधानी है। यह उस प्रान्त के शुग़नोन​ ज़िले की प्रशासनिक राजधानी भी है। पामीर पर्वतों में २,२०० मीटर की ऊँचाई पर पंज नदी और ग़ुन्द​ नदी के संगम-स्थल पर स्थित यह शहर अपने मनोहर पर्वतीय वातावरण के लिए जाना जाता है।\n\n'ख़ोरूग़​' शब्द में बिन्दु-वाले 'ख़' के उच्चारण पर ध्यान दें क्योंकि यह बिना बिन्दु वाले 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। इसमें 'ग़' अक्षर के उच्चारण पर भी ध्यान दें क्योंकि यह भी बिन्दु-रहित 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n१९वीं सदी के अंतिम चरणों तक यह इलाक़ा बुख़ारा के अमीर, अफ़ग़ानिस्तान के शाह, रूसी साम्राज्य और ब्रिटेन के बीच विवादित था। उस शताब्दी के अंत तक रूस ने यहाँ विजय पा ली और १८९६ में यहाँ अपना एक क़िला बना लिया। यहीं से गुज़रने वाली पंज नदी रूसी साम्राज्य और अफ़ग़ानिस्तान की नई सरहद बन गई। जब सोवियत संघ बना तो उसने १९२५ में ख़ोरूग़​ को गोरनो-बदख़्शान की राजधानी बना दिया। सोवियत नेताओं ने बहुत कोशिश करी कि सोवियत संघ के अन्य भागों से लोग यहाँ आ बसें लेकिन बिना उद्योगों और उपजाऊ ज़मीन की कमी वाली इस धरती पर यह प्रयास असफल रहा। यह क्षेत्र आज भी ताजिकिस्तान के सबसे ग़रीब इलाक़ों में गिना जाता है।\n\nख़ोरूग़​ का मौसम अर्ध-शुष्क है। इसकी सर्दियाँ ठंडी और बर्फ़ व वर्षा से भरपूर होती हैं। गरिमयों में अधिक गर्मी पड़ती है और बारिश कम या बिलकुल नहीं होती।\n\n", "id": "507588", "title": "ख़ोरूग़​"}
{"url": "https://hi.wikipedia.org/wiki?curid=507593", "text": "सोवियत संघ के गणतंत्र\n\nसोवियत संघ के गणतंत्र सोवियत संघ की वह १५ प्रशासनिक इकाईयाँ थीं जो सीधा सोवियत केन्द्रीय सरकार के अधीन आती थी। इन गणतंत्रों का गठन जातीय और भाषीय समुदायों के आधार पर किया गया था। सोवियत संघ एक बहुत ही केन्द्रित देश था और जब सोवियत साम्यवादी पार्टी के महासचिव मिखाइल गोर्बाचोफ ने १९८० के दशक के अंत में प्रशासनिक व्यवस्था सुधारने के लिए पेरेस्त्रोइका और ग्लास्नोस्त​ नामक कार्यक्रमों के अंतर्गत इन गणतंत्रों को थोड़ी ढील दी तो उन्होंने जल्दी ही अपनी स्वतंत्रता घोषित कर दी और सोवियत संघ टूटकर बिखर गया।\n\n", "id": "507593", "title": "सोवियत संघ के गणतंत्र"}
{"url": "https://hi.wikipedia.org/wiki?curid=507665", "text": "चियापास\n\nचियापास (स्पानी: Chiapas) आधिकारिक तौर पर स्वतंत्र और संप्रभु चियापास राज्य (स्पानी: \"Estado Libre y Soberano de Chiapas\"), मैक्सिको के 31 राज्यों में से एक है जिसमें संघीय जिले के साथ मैक्सिको की 32 संघीय संस्थायें शामिल है। यह 118 नगर पालिकाओं में विभाजित है और इसकी राजधानी टक्सत्ला गुतीएरेज़ है। चियापास के अन्य मुख्य शहरों में सैन क्रिस्टोबाल डे लास कसास, कोमितान और टापाचुला शामिल हैं। पश्चिमी मैक्सिको में स्थित यह राज्य मैक्सिको का सबसे दक्षिणी राज्य है। इसके उत्तर में टबैस्को उत्तर पश्चिम में वेराक्रुज़ और पश्चिम में ओक्साका राज्य स्थित हैं। चियापास की सीमा पूर्व दिशा में ग्वाटेमाला और दक्षिण में प्रशांत महासागर द्वारा निर्धारित होती है।\n", "id": "507665", "title": "चियापास"}
{"url": "https://hi.wikipedia.org/wiki?curid=507676", "text": "सल्ट तहसील\n\nसल्ट, अल्मोड़ा जिले का एक तहसील है, जो कि भारत के उत्तराखंड राज्य मैं स्थित है।\nयह एक खुबसूरत पहाड़ी स्थान है जो चारों और से पहाड़ों की वादिओं से घिरा है। यहाँ का मौसम लगभग ठंडा व अनुकूल रहता है। यह उत्तराखंड राज्य के कुमाऊ मंडल में पड़ता है। इसकी तलहटी पर खुबसूरत रामगंगा नदी बहती है। यह एक पहाड़ी एरिया है जिसको रामगंगा नदी दो भागों में विभाजित करती है जो की वल सल्ट व पल सल्ट के नाम से जाने जाते हैं। . यहाँ एक ग्रामीण समाज निवास करता है जो कुछ समुदायों में बंटी हैं जैसे कि ब्राह्मण समाज, क्षत्रिय समाज व अल्पसंख्यक समाज। यहाँ का वातावरण लोगों को अपने ओर आकर्षित करता है, यहाँ कि स्थानीय भाषा कुमाउनी है और कहीं - कहीं पर गढवाली भी बोली जाती है। यहाँ पर पर्यटक भी घुमने आते है क्यूंकि इसके चारों ओर रानीखेत, अल्मोड़ा, कौसानी, गर्जिया देवी मंदिर मानिला देवी मंदिर, भौना देवी मंदिर, राजा हरुहित मंदिर गुज्डूकोट और कॉर्बेट नेशनल पार्क जैसे पर्यटक स्थल हैं।\n\n\n", "id": "507676", "title": "सल्ट तहसील"}
