{"url": "https://hi.wikipedia.org/wiki?curid=481462", "text": "पोप ग्रीगरी प्रथम\n\nपोप ग्रीगरी प्रथम (Pope Gregory I) (540-604)। पोप ग्रीगरी को ईसाई धर्म का सर्वोपरि नेता चुने जाने के पहले रोमन सिनेटर का सम्मान प्राप्त था। राजनीति के क्षेत्र में रहते हुए भी इन्होंने अवश्य ही यश और ख्याति अर्जित की होती लेकिन इन्होंने राजनीति को छोड़कर धर्म के क्षेत्र में आना श्रेयस्कर समझा। सन्‌ 590 में ये पोप चुने गए। ईसाई धर्म के व्यापक प्रचार में पोप ग्रीगरी ने महत्वपूर्ण योग दिया। इंग्लैंड से रोमन जाति के हट जाने के बाद वहाँ ईसाई धर्म का लोप होने लगा था। नई अंग्रेज जाति (Angles) जर्मनी से आकर बसने लगी थी जो कई देवी देवताओं की पूजा करती थी। इसने आते ही इंग्लैंड के ईसाई धर्म को नष्ट कर दिया। कहते हैं, एक बार पोप ग्रीगरी ने कुछ अंग्रेज बालकों का रोम के बाजार में दास के रूप में बिकते देखा। इन बालकों की सुंदरता से ये अत्यधिक प्रभावित हुए और निश्चय किया कि ब्रिटिश द्वीप में जहाँ रोमन काल में ईसाई धर्म को लोगों ने स्वीकार कर लिया था, फिर से इस धर्म का प्रचार किया जाय। धर्मप्रचार के उद्देश्य से इन्होंने आगस्टाइन नाम के एक प्रसिद्ध पादरी को इंग्लैंड भेजा जिसने केंट के राजा एथलबर्ट के दरबार में जाकर ईसाई धर्म का प्रचार प्रारंभ कर दिया। एथलबर्ट ने फ्रांस की एक ईसाई राजकुमारी से शादी की थी, अत: उसने ईसाई धर्म स्वीकार कर लिया और आगस्टाइन का केंटरबरी में गिरजाघर बनाने की आज्ञा दे दी। इस प्रकार पोप ग्रीगरी के प्रयत्न के फलस्वरूप इंग्लैंड में ईसाई धर्म का फिर से प्रचार हुआ।\n\nपोप ग्रीगरी ने ईसाई धर्म के सर्वाच्च नेता के रूप में बड़े ऊँचे दर्जे की प्रशसनिक प्रतिभा का परिचय दिया। चाहे धर्म संबंधी, इन्होंने सबका प्रबंध बातें हों या चर्च की संपत्ति की व्यवस्था संबंधी, इन्होंने सबका प्रबंध पटुता से किया। छोटी से छोटी बातों की ओर भी इन्होंने व्यक्तिगत ध्यान दिया और पूरे ईसाई जगत्‌ की प्रशासनिक आवश्यकताओं से परिचित रहने की चेष्टा की। इनके पत्रों से इनकी व्यावहारिक बुद्धि और प्रशासनिक योग्यता का यथेष्ट आभास मिलता है।\n\nपोप ग्रीगरी ने धार्मिक ग्रंथों की समीक्षा तथा धर्म संबंधी बातों की वार्तालाप (Dialogues) के रूप में विवेचना भी की। लैटिन भाषा की इन रचनाओं में इन्होंने गूढ़ विषयों के निरूपण के लिये अधिकांशत: रूपक शैली का प्रयोग किया है। शब्द दो अर्थ रखते हैं; एक तो ऊपरी जो स्पष्ट होता है और दूसरा लाक्षणिक जिससे धर्म संबंधी गूढ़ विचार भी सरलता से समझ में आ जाते हैं।\n\nपोप ग्रीगरी ने ईसाई धर्म से पहले की कथाओं (Tales) की जगह ईसाई संतों की कहानियों का प्रचार करवाया। इन्होंने जो कुछ भी लिखा, धर्म के व्यापक प्रचार की भावना से लिखा। इनका ध्यान विचारों की स्पष्ट अभिव्यक्ति पर था, न कि शैली पर। लेकिन फिर भी इनकी भाषा में सौंदर्य और प्रभाव है।\n", "id": "481462", "title": "पोप ग्रीगरी प्रथम"}
{"url": "https://hi.wikipedia.org/wiki?curid=481482", "text": "पील डिस्ट्रिक्ट स्कूल बोर्ड\n\nपील डिस्ट्रिक्ट स्कूल बोर्ड (Peel District School Board) कनाडा में दक्षिण ओंटारियो के पील क्षेत्र में एक सरकारी स्कूल बोर्ड है। इस बोर्ड के अंतर्गत पील क्षेत्रीय नगरपालिका के तीनों शहरों, ब्रैम्प्टन, मिसिसाग और कैलेडौन में सरकारी विद्यालयों का संचालन और प्रशासन आता है। सितंबर 2011 के अनुसार बोर्ड के अंतर्गत ब्रैम्पटन नगरपालिका में 95, कैलेडौन नगरपालिका में 15 और मिसिसौग नगरपालिका में 121 विद्यालय हैं (कुल 231 विद्यालय) जिनमें कुल 1,52,755 विद्यार्थी हैं। सितंबर 2011 के अनुसार बोर्ड के 15,381 कर्मचारी हैं।\n\n", "id": "481482", "title": "पील डिस्ट्रिक्ट स्कूल बोर्ड"}
{"url": "https://hi.wikipedia.org/wiki?curid=481512", "text": "कहावत\n\nकहावत आम बोलचाल में इस्तेमाल होने वाले उस वाक्यांश को कहते हैं जिसका सम्बन्ध किसी न किसी पौराणिक कहानी से जुड़ा हुआ होता है।\nकहीं कहीं इसे मुहावरा अथवा लोकोक्ति के रूप में भी जानते हैं।\n\nकहावतें प्रायः सांकेतिक रूप में होती हैं। थोड़े शब्दों में कहा जाये तो \"जीवन के दीर्घकाल के अनुभवों को छोटे वाक्य में कहना ही कहावतें होती हैं।\"\n\nजिस प्रकार से अलंकार काव्य के सौन्दर्य को बढ़ा देता है उसी प्रकार कहावतों का प्रयोग भाषा के सौन्दर्य को बढ़ा देता है। बोलचाल की भाषा में कहावतों के प्रयोग से वक्ता के कथन के प्रभाव में वृद्धि होती है और साहित्यिक भाषा में कहावतों के प्रयोग से साहित्य की श्रीवृद्धि होती है।\n\nप्रायः एक भाषा के कहावतों को अन्य भाषाओं के द्वारा मूल या बदले हुये रूप में अपना भी लिया जाता है।\n", "id": "481512", "title": "कहावत"}
{"url": "https://hi.wikipedia.org/wiki?curid=481545", "text": "अभियांत्रिकी महाविद्यालय, पुणे\n\nअभियांत्रिकी महाविद्यालय, पुणे (; संक्षेप : सी.ओ.ई.पी.) यह भारत के पुणे शहर में स्थित एक अभियांत्रिकी महाविद्यालय है। इसे सन १८५४ में स्थापन किया गया है। अभियांत्रिकी महाविद्यालय, गिंडी (१७९४) और भारतीय प्रौद्योगिकी संस्थान रुड़की के बाद, यह भारत और आशिया का तीसरा सबसे पुराना अभियांत्रिकी महाविद्यालय है। यहाँ के छात्रों और पूर्व छात्रों को अनौपचारिक भाषा में \"सी.ओ.ई.पी.यन‌\" (COEPian) कहा जाता है। यहाँ की प्रसिद्ध शिक्षाप्रणाली सन १९५० तक \"पूना मॉडेल\" के नाम से जानी जाने लगी थी।\n\nमुला और मुठा इन दो नदियों के संगम पर सी.ओ.ई.पी. स्थित है।\n", "id": "481545", "title": "अभियांत्रिकी महाविद्यालय, पुणे"}
{"url": "https://hi.wikipedia.org/wiki?curid=481556", "text": "तंग्राम\n\nतंग्राम (चीनी भाषा : 七巧板; पिन्यिन : qī qiǎo bǎn; शाब्दिक अर्थ : \"शलता के साथ बोर्ड\") एक पहेली वाली खेल है जिसमें सात प्रकार की आकृतियों वाले बोर्ड होते हैं जिनको सटाकर जमाना होता है ताकि दी हुई आकृति बन जाय। चपटी आकृतियों को 'टैन' कहते हैं। जिस आकृति को बनाना होता है उसका केवल बाहरी सीमारेखा (आउटलाइन) ही दी गयी होती है और अपनी कल्पना-शक्ति का प्रयोग करके सभी सात टुकड़ों का प्रयोग करके हुए वह आकृति बनानी होती है। इसमें सीमारेखा के अन्दर कहीँ खाली स्थान नहीं बचना चाहिये या आकृतियाँ एक-दूसरे पर चढ़ी हुई नहीं हों। \n\nइस खेल का विकास मूलतः चीन में हुआ किंतु कब हुआ, यह ठीक-ठीक पता नहीं है। चीन से यह नवीं शती में व्यापारिक जहाजों के माध्यम से यूरोप पहुँची। यूरोप में कुछ काल के लिये यह बहुत लोकप्रिय हुई और बाद में प्रथम विश्वयुद्ध के समय में भी काफी लोकप्रिय रही। यह विश्व की अपने तरह की सर्वाधिक लोकप्रिय खेल है। \n\nतंग्राम एक रोचक खेल है। इसे हर जगह अपने साथ आसानी से लेकर भी जाया जा सकता है और अन्य बच्चों के साथ मिलकर खेला भी जा सकता है।\n\nतंग्राम का आविष्कार चीन में हुआ माना जाता है। चीन में इसे `ची चिओ पेन` के नाम से जाना जाता है। जिस तरह तंग्राम एक रोचक खेल है, वैसे ही इसके आविष्कार की कहानी भी रोचक है। चीन के राजा के लिए एक बार उसके सेवक एक स्कवॉयर शीशा लेकर आ रहे थे। गलती से वह शीशा गिरकर टूट गया, मजे की बात यह थी कि शीशा गिरकर चकनाचूर नहीं हुआ बल्कि स्पष्ट सात टुकड़ों में बंट गया। सेवकों ने शीशे के उन सात टुकड़ों को वापस चौकोर आकार में जोड़ने के लिए बहुत प्रयत्न किया। सेवक जितनी बार टुकड़ों को जोड़ने के लिए समायोजित करते हर बार उन्हें एक नई आकृति मिलती। सेवकों को इस खेल में बड़ा मजा आया और उन्होंने राजा को शीशे के ये सात टुकड़े पजल के रूप में पेश किए। राजा ने भी इस खेल को बहुत पसंद किया। धीरे-धीरे यह खेल पूरे चीन में खेला जाने लगा। 18वीं शताब्दी के मध्य में चीन के किसी व्यक्ति ने तंग्राम को जहाज के जरिए अमेरिका में रह रहे किसी बच्चे को गिफ्ट में भेजा था। 19वीं शताब्दी तक यह अमेरिका से यूरोप में और फिर दुनिया भर में जाना जाने लगा।\n\nतंग्राम को बाजार से खरीदकर लाया जा सकता है या इसे किसी स्कवॉयर गत्ते या कार्डबोर्ड से घर पर भी बनाया जा सकता है। इसकी सात ज्यामितीय आकृतियों में पांच त्रिकोण, एक वर्ग और एक सामानांतर चतुर्भुज होता है। इसके दो बड़े त्रिकोणों का आकार मध्यम आकार के त्रिकोण से दोगुना तथा मध्यम आकार के त्रिकोण का आकार छोटे आकार के त्रिकोण से दोगुना होता है। इसी तरह स्कवॉयर टुकड़े का क्षेत्रफल छोटे आकार के त्रिकोण के क्षेत्रफल से दोगुना और समानांतर चतुर्भुज का क्षेत्रफल स्कवॉयर टुकड़े के बराबर रखा जाएगा।\n\n", "id": "481556", "title": "तंग्राम"}
{"url": "https://hi.wikipedia.org/wiki?curid=481573", "text": "चम्पापुर\n\nचम्पापुर बिहार प्रांत में भागलपुर स्टेशन के निकट है, यहाँ से वासूपूज्य स्वामी मोक्ष गए हैं।\n", "id": "481573", "title": "चम्पापुर"}
{"url": "https://hi.wikipedia.org/wiki?curid=481574", "text": "कुण्डलपुर\n\nकुण्डलपुर राजगृही के पास नालंदा स्टेशन से 3 मील दूरी पर है। यह भगवान महावीर का जन्म स्थान माना जाता है।\n", "id": "481574", "title": "कुण्डलपुर"}
{"url": "https://hi.wikipedia.org/wiki?curid=481576", "text": "गुणावा\n\nगुणावा पटना जिले के नवादा स्टेशन से डेढ़ मील। यहाँ से गौतम स्वामी मोक्ष गए हैं।\n", "id": "481576", "title": "गुणावा"}
{"url": "https://hi.wikipedia.org/wiki?curid=481577", "text": "कुलुआ पहाड़\n\nकुलुआ पहाड़ यह पहाड़ जंगल में है। गया से जाया जाता है। इसकी चढ़ाई 2 मील है। इस पहाड़ पर 10वें तीर्थंकर शीतलनाथजी ने तप करके कैवल्य ज्ञान प्राप्त किया था।\n", "id": "481577", "title": "कुलुआ पहाड़"}
{"url": "https://hi.wikipedia.org/wiki?curid=481579", "text": "शीतलनाथ\n\nशीतलनाथ जी वर्तमान अवसर्पिणी काल के दसवें तीर्थंकर है।\n\n", "id": "481579", "title": "शीतलनाथ"}
{"url": "https://hi.wikipedia.org/wiki?curid=481609", "text": "अनुसूचित जाति एवं अनुसूचित जनजाति (अत्याचार निरोधक) अधिनियम, 1989\n\nभारत में अनुसूचित जाति एवं अनुसूचित जनजाति के व्यक्तियों पर अत्याचार या उत्पीडन को रोकने के लिये अनुसूचित जाति एवं अनुसूचित जनजाति (अत्याचार निरोधक) अधिनियम (The Scheduled Castes and Tribes (Prevention of Atrocities) Act, 1989) भारतीय संसद द्वारा पारित किया गया।\n\nइस कानून की तीन विशेषताएँ हैं :\n\n\nयदि कोई व्यक्ति किसी अनुसूचित जाति / अनुसूचित जनजाति के सदस्य से व्यापार करने से इनकार करता है तो इसे आर्थिक बहिष्कार कहा जाएगा ।\n\nनिम्न गतिविधियाँ आर्थिक बहिष्कार की श्रेणी में आएँगी:\n\nसामाजिक बहिष्कार तब होता है जब कोई व्यक्ति किसी व्यक्ति के साथ संपर्क में आने से इनकार करता है या उसे अन्य समूहों से अलग रखने की कोशिश करता है ।\n\nयदि कोई सरकारी अधिकारी (जो कि अनुसूचित जाति/ अनुसूचित जनजाति का सदस्य नहीं है) , अभिप्रायपूर्वक/जानबूझकर इस अधिनियम के तहत दिए गए कर्तव्यों का पालन नहीं करता है तो उसे ६ महीने से १ साल तक के कारावास की सज़ा दी जा सकती है । एक अधिकारी पर केस तभी किया जा सकता है जब मामले की जाँच हो चुकी हो, और जाँच की रिपोर्ट में यह रास्ता सुझाया गया हो ।\n\nसरकारी अधिकारियों के कर्तव्य:\n\nयह कानून एस.सी., एस.टी. वर्ग के सम्मान, स्वाभिमान, उत्थान एवं उनके हितों की रक्षा के लिए भारतीय संविधान में किये गये विभिन्न प्रावधानों के अलावा इन जातीयों के लोगों पर होने वालें अत्याचार को रोकनें के लिए 16 अगस्त 1989 को उपर्युक्त अधिनियम लागू किये गये। वास्तव में अछूत के रूप में दलित वर्ग का अस्तित्व समाज रचना की चरम विकृति का द्योतक हैं।\n\nभारत सरकार ने दलितों पर होने वालें विभिन्न प्रकार के अत्याचारों को रोकनें के लिए भारतीय संविधान की अनुच्छेद 17 के आलोक में यह विधान पारित किया। इस अधिनियम में छुआछूत संबंधी अपराधों के विरूद्ध दण्ड में वृद्धि की गई हैं तथा दलितों पर अत्याचार के विरूद्ध कठोर दंड का प्रावधान किया गया हैं। इस अधिनिमय के अन्तर्गत आने वालें अपराध संज्ञेय गैरजमानती और असुलहनीय होते हैं। यह अधिनियम 30 जनवरी 1990 से भारत में लागू हो गया।\n\nयह अधिनियम उस व्यक्ति पर लागू होता हैं जो अनुसूचित जाति, अनुसूचित जनजाति का सदस्य नहीं हैं और इस वर्ग के सदस्यों पर अत्याचार का अपराध करता है़। अधिनियम की धारा 3 (1) के अनुसार जो कोई भी यदि वह अनुसूचित जाति, अनुसूचित जनजाति का सदस्य नही हैं और इस वर्ग के सदस्यों पर निम्नलिखित अत्याचार का अपराध करता है तो कानून वह दण्डनीय अपराध माना जायेगा- \n\nऊपर वर्णित अत्याचार के अपराधों के लियें दोषी व्यक्ति को छः माह से पाँच साल तक की सजा, अर्थदण्ड (फाइन) के साथ प्रावधान हैं। क्रूरतापूर्ण हत्या के अपराध के लिए मृत्युदण्ड की सजा हैं। अधिनियम की धारा 3 (2) के अनुसार कोई भी व्यक्ति जो अनुसूचित जाति, अनुसूचित जनजाति का सदस्य नहीं हैं और- \n\nयदि वह मिथ्या साक्ष्य के आधार पर अनुसूचित जाति, अनुसूचित जनजाति के किसी सदस्य को किसी ऐसे अपराध के लियें दोष सिद्ध कराता हैं जिसमें सजा सात वर्ष या उससें अधिक है तो वह जुर्माना सहित सात वर्ष की सजा से दण्डनीय होगा।\n\nआग अथवा किसी विस्फोटक पदार्थ द्वारा किसी ऐसे मकान को नष्ट करता हैं जो अनुसूचित जाति, अनुसूचित जनजाति के किसी सदस्य द्वारा साधारणतः पूजा के स्थान के रूप में या मानव आवास के स्थान के रूप में या सम्पत्ति की अभिरक्षा के लिए किसी स्थान के रूप में उपयोग किया जाता हैं, वह आजीवन कारावास के साथ जुर्मानें से दण्डनीय होगा।\n\nलोक सेवक होत हुयें इस धारा के अधीन कोई अपराध करेगा, वह एक वर्ष से लेकर इस अपराध के लिए उपबन्धित दण्ड से दण्डनीय होगा। अधिनियम की धारा 4 (कर्तव्यों की उपेक्षा के दंड) के अनुसार कोई भी सरकारी कर्मचारी/अधिकारी जो अनुसूचित जाति, अनुसूचित जनजाति का सदस्य नही हैं, अगर वह जानबूझ कर इस अधिनियम के पालन करनें में लापरवाही करता हैं तो वह दण्ड का भागी होता। उसे छः माह से एक साल तक की सजा दी जा सकती हैं।\n\nधारा-14 (विशेष न्यायालय की व्यवस्था) के अन्तर्गत इस अधिनियम के तहत चल रहे मामले को तेजी से ट्रायल (विचारण) के लियें विशेष न्यायालय की स्थापना का प्रावधान किया गया है। इससे फैसलें में विलम्ब नहीं होता हैं और पीड़ित को जल्द ही न्याय मिल जाता हैं। धारा-15 के अनुसार इस अधिनियम के अधीन विशेष न्यायालय में चल रहें मामलें को तेजी से संचालन के लिये एक अनुभवी लोक अभियोजक (सरकारी वकील) नियुक्त करने का प्रावधान हैं। धारा-17 के तहत इस अधिनियम के अधीन मामलें से संबंधित जाँच पड़ताल डी.एस.पी. स्तर का ही कोई अधिकारी करेगा। कार्यवाही करने के लियें पर्याप्त आधार होने पर वह उस क्षेत्र को अत्याचार ग्रस्त घोषित कर सकेगा तथा शांति और सदाचार बनायें रखने के लिए सभी आवश्यक उपाय करेगा तथा निवारक कार्यवाही कर सकेगा। धारा-18 के तहत इस अधिनियम के तहत अपराध करने वालें अभियुक्तों को जमानत नहीं होगी।\n\nधारा-21 (1) में कहा गया हैं कि इस अधिनियम के प्रभावी ढंग ये कार्यान्वयन के लिये राज्य सरकार आवश्यक उपाय करेगी। (2) (क) के अनुसार पीड़ित व्यक्ति के लियें पर्याप्त के लियें सुविधा एवं कानूनी सहायता की व्यवस्था की गई हैं। (ख) इस अधिनियम के अधीन अपराध के जाँच पड़ताल और ट्रायल (विचारण) के दौरान गवाहों एवं पीड़ित व्यक्ति के यात्रा भत्ता और भरण-पोषण के व्यय की व्यवस्था की गई हैं। (ग) के अन्तर्गत सरकार पीड़ित व्यक्ति के लियें आर्थिक सहायता एवं सामाजिक पुनर्वास की व्यवस्था करेगी। (घ) के अनुसार ऐसे क्षेत्र का पहचान करना तथा उसके लियें समुचित उपाय करना जहाँ अनुसूचित जाति, अनुसूचित जनजाति के सदस्यों पर अत्यधिक अत्याचार होते हैं। अधिनियम की धारा 21 (3) के अनुसार केन्द्र सरकार राज्य सरकार द्वारा अधिनियम से संबंधित उठायें गयें कदमों एवं कियें गयें उपायों में समन्यव के लियें आवश्यकतानुसार सहायता करेगी। अनुसूचित जाति और अनुसूचित जनजाति अत्याचार निवारण अधिनियम 1995 यह नियम अनुसूचित जाति, अनुसूचित जनजाति अत्याचार निवारण अधिनियम 1989 का ही विस्तार हैं। अधिनियम के अधीन दर्ज मामलें को और अधिक प्रभावी बनानें तथा पीड़ित व्यक्ति को त्वरित न्याय एवं मुआवजा दिलाने के लियें अनुसूचित जाति, अनुसूचित जनजाति अत्याचार निवारण नियम 1995 पारित किया गया हैं।\n\nधारा 5 (1) (थाना में थाना प्रभारी को सूचना संबंधी)- इसके अनुसार अधिनियम के तहत किये गयें अपराध के लियें प्रत्येंक सूचना थाना प्रभारी को दियें जानें का प्रावधान हैं। यदि सूचना मौखिक रूप से दी जाती हैं तो थाना प्रभारी उसे लिखित में दर्ज करेंगें। लिखित बयान को पढ़कर सुनायेंगें तथा उस पर पीड़ित व्यक्ति का हस्ताक्षर भी लेंगें। थाना प्रभारी मामलें को थाना के रिकार्ड में पंजीकृत कर लेगें। (2) उपनियम के तहत दर्ज एफ.आई. आर. की एक काॅपी पीड़ित को निःशुल्क दिया जायेगा। (3) अगर थाना प्रभारी एफ.आई. आर. लेने से इन्कार करतें हैं तो पीड़ित व्यक्ति इसे रजिस्ट्री द्वारा एस. पी. को भेज सकेगा। एस.पी. स्वंय अथवा डी. एस.पी. द्वारा मामलें की जाँच पड़ताल करा कर थाना प्रभारी को एफ.आई. आर.दर्ज करने का आदेश देंगें।\n\nधारा-6 के अनुसार डी.एस.पी. स्तर का पुलिस अधिकारी अत्याचार के अपराध की घटना की सूचना मिलतें ही घटना स्थल का निरीक्षण करेगा तथा अत्याचार की गंभीरता और सम्पत्ति की क्षति से संबंधित रिर्पोट राज्य सरकार को सौंपेगा।\n\nधारा-7 (1)-के तहत इस अधिनियम के तहत कियें गयें अपराध की जाँच डी.एस.पी. स्तर का पुलिस अधिकारी करेगा। जाँच हेतु डी.एस.पी. की नियुक्ति राज्य सरकार/डी.जी.पी. अथवा एस.पी. करेगा। नियुक्ति के समय पुलिस अधिकारी का अनुभव, योग्यता तथा न्याय के प्रति संवेदनशीलता का ध्यान रखा जायेगा। जाँच अधिकारी (डी.एस.पी.) शीर्ष प्राथमिकता के आधार पर घटना की जाँच कर तीस दिन के भीतर जाँच रिर्पोट एस.पी.को सौपेगा। इस रिर्पोट को एस.पी.तत्काल राज्य के डी.जी.पी. को अग्रसारित करेगें।\n\nधारा-11 (1) में यह प्रावधान किया गया हैं कि मामलें की जाँच पड़ताल, ट्रायल (विचारण) एवं सुनवाई के समय पीड़ित व्यक्ति उसके गवाहों तथा परिवार के सदस्यों को जाँच स्थल अथवा न्यायालय जाने आने का खर्च दिया जायेगा। (2) जिला मजिस्ट्रेट/ एस.डी.एम. या कार्यपालक दंडाधिकारी अत्याचार से पीड़ित व्यक्ति और उसके गवाहों के लियें न्यायालय जानें अथवा जाँच अधिकारी के समक्ष प्रस्तुत होने के लियें यातायात की व्यवस्था करेगा अथवा इसका लागत खर्च भुगतान करने की व्यवस्था करेगा।\n\nधारा 12 (1) में कहा गया हैं कि जिला मजिस्ट्रेंट और एस.पी. अत्याचार के घटना स्थल की दौरा करेंगें तथा अत्याचार की घटना का पूर्ण ब्यौरा भी तैयार करेंगें। (3) एस.पी. घटना के मुआवजा करनें के बाद पीड़ित व्यक्ति को सुरक्षा प्रदान करने की व्यवस्था करेंगें तथा आवश्यकतानुसार उस क्षेत्र में पुलिस बल की नियुक्ति करेंगें। (4) के अनुसार डी.एम./एस.डी.एम. पीड़ित व्यक्ति तथा उसके परिवार के लियें तत्काल राहत राशि उपलब्ध करायेंगें साथ ही उचित मानवोचित सुविधा प्रदान करायेगें।\n\n", "id": "481609", "title": "अनुसूचित जाति एवं अनुसूचित जनजाति (अत्याचार निरोधक) अधिनियम, 1989"}
{"url": "https://hi.wikipedia.org/wiki?curid=481649", "text": "सार्वत्रिक स्वशिक्षा प्रणाली\n\nसार्वत्रिक स्वशिक्षा प्रणाली सब जगह शिक्षा को विश्वस्तरीय बनाने और सब तक निःशुल्क पहुँचाने की संसारव्यापी समस्या का सार्वत्रिक समाधान है। इस पर कोई भी पाठ्यक्रम बना कर संचालित कर सकता है, जो उपयोगिता के अनुसार लोकप्रियता प्राप्त करते हैं और लोकप्रियता के अनुसार वैधता प्राप्त करते हैं। इसका सर्वप्रमुख पाठ्यक्रम भारत की राजभाषा में सर्वाधुनिक इंद्रजाल प्रौद्योगिकी का निःशुल्क प्रशिक्षण देते हुए १ करोड़ कूटभेदक (हैकर) बनाने का लक्ष्य रखता है। \n", "id": "481649", "title": "सार्वत्रिक स्वशिक्षा प्रणाली"}
{"url": "https://hi.wikipedia.org/wiki?curid=481657", "text": "तहलका\n\nतहलका दिल्ली स्थित एक समाचार पत्र समूह है जो अपनी खोजी और तथ्यपरक पत्रकारिता के लिए जाना जाता है। तहलका समूह के प्रधान संपादक तरुण तेजपाल हैं और यह समूह दो पत्रिकाएं प्रकाशित करता है। तहलका की अंग्रेजी पत्रिका की संपादक शोमा चौधरी हैं और हिंदी पत्रिका के संपादक संजय दुबे हैं। तहलका वर्ष 2001 में ऑपरेशन वेस्टएंड के जरिए पहली बार चर्चा में आया जिसमें तहलका ने तब के भाजपा के अध्यक्ष बंगारू लक्ष्मण को रक्षा सौदों में मदद के लिए रिश्वत लेते हुए कैमरे में रंगे हाथों कैद किया था। शुरुआत में तहलका सिर्फ एक समाचार पोर्टल था। इसकी अंग्रेजी पत्रिका की शुरुआत वर्ष 2004 में हुई. तहलका की हिंदी पत्रिका की शुरुआत वर्ष 2008 में हुई थी। \n\n", "id": "481657", "title": "तहलका"}
{"url": "https://hi.wikipedia.org/wiki?curid=481669", "text": "कुबेर\n\nकुबेर एक हिन्दू पौराणिक पात्र हैं जो धन के स्वामी (धनेश) माने जाते हैं। वे यक्षों के राजा भी हैं। वे उत्तर दिशा के दिक्पाल हैं और लोकपाल (संसार के रक्षक) भी हैं।\n\nरामायण में कुबेर भगवान शंकर को प्रसन्न करने के लिए कुबेर ने हिमालय पर्वत पर तप किया। तप के अंतराल में शिव तथा पार्वती दिखायी पड़े। कुबेर ने अत्यंत सात्त्विक भाव से पार्वती की ओर बायें नेत्र से देखा। पार्वती के दिव्य तेज से वह नेत्र भस्म होकर पीला पड़ गया। कुबेर वहां से उठकर दूसरे स्थान पर चला गया। वह घोर तप या तो शिव ने किया था या फिर कुबेर ने किया, अन्य कोई भी देवता उसे पूर्ण रूप से संपन्न नहीं कर पाया था। कुबेर से प्रसन्न होकर शिव ने कहा-'तुमने मुझे तपस्या से जीत लिया है। तुम्हारा एक नेत्र पार्वती के तेज से नष्ट हो गया, अत: तुम एकाक्षीपिंगल कहलाओंगे। [1]\n\nकुबेर ने रावण के अनेक अत्याचारों के विषय में जाना तो अपने एक दूत को रावण के पास भेजा। दूत ने कुबेर का संदेश दिया कि रावण अधर्म के क्रूर कार्यों को छोड़ दे। रावण के नंदनवन उजाड़ने के कारण सब देवता उसके शत्रु बन गये हैं। रावण ने क्रुद्ध होकर उस दूत को अपनी खड्ग से काटकर राक्षसों को भक्षणार्थ दे दिया। कुबेर का यह सब जानकर बहुत बुरा लगा। रावण तथा राक्षसों का कुबेर तथा यक्षों से युद्ध हुआ। यक्ष बल से लड़ते थे और राक्षस माया से, अत: राक्षस विजयी हुए। रावण ने माया से अनेक रूप धारण किये तथा कुबेर के सिर पर प्रहार करके उसे घायल कर दिया और बलात उसका पुष्पक विमान ले लिया। [2]\n\nविश्वश्रवा की दो पत्नियां थीं। पुत्रों में कुबेर सबसे बड़े थे। शेष रावण, कुंभकर्ण और विभीषण सौतेले भाई थे। उन्होंने अपनी मां से प्रेरणा पाकर कुबेर का पुष्पक विमान लेकर लंका पुरी तथा समस्त संपत्ति छीन ली। कुबेर अपने पितामह के पास गये। उनकी प्रेरणा से कुबेर ने शिवाराधना की। फलस्वरूप उन्हें 'धनपाल' की पदवी, पत्नी और पुत्र का लाभ हुआ। गौतमी के तट का वह स्थल धनदतीर्थ नाम से विख्यात है। [3]\n", "id": "481669", "title": "कुबेर"}
{"url": "https://hi.wikipedia.org/wiki?curid=481704", "text": "क़ज़ाख़स्तान के प्रांत\n\nक़ज़ाख़स्तान चौदह प्रान्तों में बंटा हुआ है जिन्हें क़ज़ाख़स्तान में 'ओब्लिसी' () बुलाया जाता है। इन प्रान्तों को आगे ज़िलों में बांटा जाता है जिन्हें कज़ाख़ भाषा में औदन () और रूसी भाषा में रायोन () कहतें है। इन १४ प्रान्तों के अलावा ३ शहरों को भी प्रशासनिक विभागों का दर्जा मिला हुआ है।\n\nक़ज़ाख़स्तान के 'ओब्लिस्तर' (ओब्लिसी का बहुवचन) और उनकी राजधानियाँ इस प्रकार हैं -\n\nध्यान दें कि 'झ़ामबिल' में बिंदु-वाले 'झ़' का उच्चारण बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।\n\n", "id": "481704", "title": "क़ज़ाख़स्तान के प्रांत"}
{"url": "https://hi.wikipedia.org/wiki?curid=481715", "text": "ऐक्टिव फिल्टर\n\nसक्रिय फिल्टर या ऐक्टिव फिल्टर (active filter) वे एनालॉग एलेक्ट्रॉनिक फिल्टर हैं जिनमें किसी ऐक्टिव अवयव (जैसे ऑप-ऐम्प, ट्रांजिस्टर आदि) का उपयोग किया जाता है। विशेष बात यह है कि किसी फिल्टर की डिजाइन में एम्प्लिफायर का प्रयोग करके फिल्टर कार्यक्षमता (performance) को बढ़ाया जा सकता है, अर्थात पैसिव फिल्टर की कुछ कमियों से छुटकारा पाया जा सकता है। लो-पास, हाई-पास, बैण्ड-पास और बैण्ड-स्टॉप आदि सभी फिल्टरिंग कार्यों के लिये ऐक्टिव फिल्टर बनाये जाते हैं। \n\nऐक्टिव फिल्टरों के अनेक लाभ हैं।\n\n\n\n\n\n\nऐक्टिव फिल्टरों की कुछ कमियाँ भी हैं।\n\n\nऐक्टिव फिल्टर विभिन्न संयोजनों (circuit configurations या topology) में बनाये जाते हैं, जिनमें से प्रमुख हैं-\n\n\nनीचे 1000 Hz कट-ऑफ तथा 4-आर्डर वाले बटरवर्थ फिल्टर का उदाहरण दिया गया है। इसका निर्माण सैलेन-की (Sallen-Key) के सेल्स (cells/इकाइयों) से किया गया है। नीचे इस फिल्टर का परिपथ दिया गया है-\n\nनीचे के चित्र में इस फिल्टर का आवृत्ति-रिस्पॉन्स दिया गया है (काले रंग में परिमाण (मैग्निट्यूड) का प्लॉट है तथा लाल रंग में फेज का प्लॉट)-\n\n\n", "id": "481715", "title": "ऐक्टिव फिल्टर"}
{"url": "https://hi.wikipedia.org/wiki?curid=481723", "text": "किशोर काबरा\n\nडॉ॰ किशोर काबरा (जन्म : २६ दिसम्बर १९३४) हिन्दी कवि हैं। साठोत्तरी हिन्दी-कविता के शीर्षस्थ हस्ताक्षरों में उनका महत्वपूर्ण स्थान है। काबरा जी मूलत: कवि हैं, साथ ही निबन्धकार, आलोचक, कहानीकार, शब्द-चित्रकार, अनुवादक एवं संपादक भी हैं। आपक की गद्य-प्रतिभा लघुकथाओं और प्रबंध-काव्यों तक व्याप्त है। आपका कवित्व कवि-सम्मेलनों के श्रोताओं से लेकर पाठकों की हृदयभूमि तक प्रतिष्ठित है।\n\nमध्य प्रदेश के मालव-अंचल में रचे-बसे मंदसौर नगर की काली मिट्टी किशोर काबरा की जन्मभूमि है। 26 दिसम्बर 1934 को 'नंदकिशोर' नाम के बालक ने काबरा परिवार में जन्म लिया। इसी बालक ने 'किशोर काबरा' के नाम से हिन्दी-भाषा-साहित्य में एम.ए., पी-एच.डी. और साहित्यरत्न की पदवियां प्राप्त की। स्नातकोत्तर अध्यापक एवं उपाचार्य पद पर वर्षो तक रहने के बाद आपने केन्द्रिय विद्यालय संगठन से स्वैच्छिक त्यागपत्र दे दिया और एकांत एवं अनन्य भाव से साहित्य-साधना में प्रवृत्त हो गये। शिल्प, कथ्य एवं विधा की दृष्टि से विपुल साहित्य की रचना करने वाले काबरा जी को देश के कोने-कोने से कई साहित्यिक संस्थानों द्वारा समादृत एवं पुरस्कृत किया गया है। साहित्यकला श्री, साहित्य शिरोमणि, साहित्य श्री, पत्रकार श्री, विद्यावाचस्पति जैसी मानद पदवियों से आप समलंकृत हैं। नि:संदेह डॉ॰ किशोर काबरा सच्चे अर्थो में सारस्वत हैं और मां भारती के अनुपम कंठहार हैं।\n\nश्री काबरा प्रणीत 'उत्तर महाभारत' एक गरिमामंडित प्रबंध-कृति है। कलात्मकता, भाव-सौंदर्य, युगबोध एवं गहन जीवन-दृष्टि का सन्निवेश ही इसकी अपनी गरिमा है। उत्तर महाभारत का उपजीव्य भी महाभारत के 17 वें और 18 वें पर्व का आख्यान है। इसकी कथा सात सर्गो में विभक्त है। महाभारत के 18 दिवसीय विध्वंसकारी युद्ध के अनंतर अवशिष्ट पांच पांडवों के हिमालय-प्रस्थान की कथा-काव्य, दर्शन और मनोविज्ञान के त्रिवेणी-संगम पर कही गयी है।\n\nकवि ने उत्तर महाभारत में अतीत के बीजों को वर्तमान की भूमि पर भविष्य के लिए बोने का प्रयास किया है। प्रत्येक पांडव एक तटस्थ दार्शनिक की भांति महाप्रयाण की बेला में अपने पूर्व-कृत कर्मो का पर्यवेक्षण करता है। पांडवों के आत्मालोचन का यह अंश कवि की नितान्त मौलिक उद्भावना है। स्वयं कवि का कथन है - उत्तर महाभारत अर्थात षटविकारों के शमन और षड़दर्शन की प्राप्ति का बिंबात्मक आख्यान है। वस्तुत: यह छह व्यक्तियों के स्वभाव-वैचित्र्य का मनोवैज्ञानिक विश्लेषण है।\n\n'उत्तर रामायण' भी पांच सर्गो में विभक्त महाकाव्य स्तर का गरिमायुक्त प्रबंध-काव्य है, जिसमें कवि ने रामकथा से संबंधित कुछ शाश्वत प्रश्नों के समाधान खोजने का प्रामाणिक प्रयत्न किया है। कवि ने अपनी प्रासादिक एवं प्रवाहयुक्त भाषा-शैली में इस महाकाव्य की रचना की है।\n\nनिश्चय ही उत्तर रामायण में रूपायित रामकथा न तो आक्षेप-कथा है, न क्षेपक-कथा है और न ही कोई कलंक-कथा है। यह तो नि:संदेह सीता-राम की गौरव-गाथा का युग-सापेक्ष पुनर्मूल्यांकन है। स्वयं कवि के मतानुसार, यह मानव की पूर्णता-यात्रा में विश्व-इतिहास के सबसे बड़े त्याग, बलिदान एवं तिरोहित होने की संघर्षपूर्ण और उतार-चढ़ाव वाली तथा मानव-मन के कई योगों से भरी परीक्षा-कथा है।\n\nडॉ॰ किशोर काबरा प्रबंध-चेतना के सशक्त कवि हैं। इनके पांचों प्रबंध-काव्य हिन्दी-जगत के पर्याप्त चर्चित-समादृत एवं पुरस्कृत हुये हैं। सभी प्रबंध-काव्यों में कवि की सूक्ष्म काव्य-दृष्टि एवं गंभीर मनोवैज्ञानिक अंतर्दृष्टि के दर्शन होते हैं। डॉ॰ घनश्याम अग्रवाल ने यथार्थ ही लिखा है कि डॉ॰ धर्मवीर भारती, नरेश मेहता, दुष्यन्तकुमार के साथ ही डॉ॰ काबरा का नाम इन प्रबंध-काव्यों के संदर्भ में आदर के साथ लिया जा सकता है।... वे निश्चय ही आधुनिक काल के आठवें दशक के उत्तम प्रबंध कवि हैं। (डॉ॰ किशोर काबरा: व्यक्तित्व एवं कृतित्व, पृ.49)\n\nडॉ॰ काबरा-रचित खंडकाव्य 'परिताप' के पांच क्षण महाभारत के अमर पात्र भीष्म पितामह के मनस्ताप एवं परिताप पर आधारित है। कवि ने प्रस्तुत खंडकाव्य में आजीवन अविवाहित रहने की भीष्म प्रतिज्ञा का पुनर्मूल्यांकन तो किया ही है, साथ ही मनोवैज्ञानिक सत्य के प्रकाश में उनके परंपरागत उज्ज्वल चरित्र पर एक जबर्दस्त प्रश्न-चिन्ह भी लगा दिया है। महाभारत युद्ध के अनंतर कुरूक्षेत्र की रणभूमि में शरशैया पर लेटे हुये मुमूर्ष भीष्म पितामह असह्य मनस्ताप से आक्रांत हैं और अनेक अंतर्विरोधों के बीच तड़प रहे हैं। उनके लिए जीवन पाप और मरण अभिशाप हो गया है। आखिर ऐसा क्यों? इसलिए कि भीष्म ने अपने रूग्ण और क्षतवीर्य सौतेले भाई विचित्रवीर्य के लिए काशीराज की तीनों राजकुमारियों (अंबालिका, अंबिका, अंबा) का अपहरण करके भारी अदूरदर्शिता का परिचय दिया था। इनमें से दो को क्रमश: प्राप्त हुये पांडुरोगग्रस्त पुत्र और अंधा पुत्र। कहीं की नहीं रही तो अंबा। भीष्म ने उसे अपनी प्रतिज्ञा के बहाने ठुकरा दिया, फलस्वरूप वह आजीवन प्रणय और प्रतिशोध की आग में जलती रही। भीष्म को भी अंबा के प्रति अन्याय का भीषण परिताप है। भीष्म के इसी परिताप के माध्यम से कवि ने एक और उपेक्षित नारी अंबा का उद्धार किया है।\n\nडॉ॰ काबरा प्रणीत खंडकाव्य 'धनुष-भंग' का प्रेरणा-स्रोत रामायण है। धनुष-भंग का संपूर्ण कथानक पांच विस्फोटों, किवां पांच सर्गो में विभक्त है। एक युगदृष्टा कवि के अनुरूप काबरा जी ने प्रस्तुत खंडकाव्य में रामायण की एक सूक्ष्म मिथकीय परिकल्पना के सहारे युग-बोध का सन्निवेश किया है। श्रीराम का वरण करने के लिए सीता अपने हाथों में वरमाला लिये खड़ी है। सीता के पलक झपकने के केवल एक क्षण को कवि ने व्यापक युग-संदर्भो में देखा है। पिछली इक्कीस पीढ़ियों से चलने वाली धनुष और हल की कहानी को प्रतीकात्मक ढंग से प्रस्तुत करना ही इस खंडकाव्य का उद्देश्य है।\n\nकविवर काबरा जी के खंडकाव्य 'नरो वा कुंजरो वा' का उत्स भी महाभारत की कथा में मिलता है। इस खंडकाव्य के नायक द्रोणाचार्य हैं। ये वे द्रोण हैं, जिन्होंने अपने पुत्र अश्वत्थामा को दूध के स्थान पर आटा घोल-घोल कर पिलाया था। उसी अश्वत्थामा की मृत्यु का समाचार सुनते ही द्रोण उच्छिन्न वृक्ष की तरह धराशायी हो गये, क्योंकि नर-कुंजर की अनिश्यात्मक मनोदशा में वे पुत्र-वियोग का आघात सह न सके। कवि के सम्मुख द्रोण का व्यक्तित्व एक प्रश्न के रूप में टिका हुआ था। नरो वा कुंजरो वा खंडकाव्य में अर्द्धसत्य पर टिके हुये द्रोणाचार्य के जीवन-दर्शन की वह प्रतीक कथा है, जो दूध के मुहाने से प्रारंभ होकर रक्त के महासागर पर समाप्त हो जाती है।\n\n'जलते पनघट : बुझते मरघट' डॉ॰ काबरा की इक्यावन कविताओं का संकलन है। इसमें कुछ कविताएं मुक्तछंद में भी लिखी गयी हैं। कविताओं में कवि के कटु-मधुर अनुभवों की प्रतिध्वनियां स्पष्ट सुनाई पड़ती हैं। आधुनिकता के नाम पर समाज और देश में व्याप्त प्रवंचना, कुंठा और अनास्था के बावजूद इन कविताओं में कवि ने आस्था और विश्वास के गीत गाए हैं।\n\n'सारथि, मेरे रथ को लौटा दे' में कवि का कवित्व तीन धुरियों अर्थात् कविता, गीत और गजल के तीन रंगों में अभिव्यक्त हुआ है। इस संकलन की कविताओं का परिदृश्य अपेक्षाकृत अधिक व्यापक है, जिसमें धर्म, समाज, राजनीति, जीवन, साहित्य आदि में व्याप्त कुत्साओं और अनिष्टों की स्पष्ट विवृति परिलक्षित होती है। संग्रह की लंबी कविता 'सारथि मेरे रथ को लौटा दे' आधुनिक-बोध से अनुप्राणित एक सशक्त और उल्लेखित कविता है।\n\n'टूटा हुआ सागर' की कविताओं में कवि की बलवत्तर अनुभूतियों एवं प्रौढ भाषा-शिल्प के दर्शन होते हैं। व्यक्ति, समाज और राष्ट्र के प्रति कवि का दायित्व बोध यहां और भी तीव्र रूप में व्यक्त हुआ हे। जीवन के कारागार में कैद आज के आदमी की तस्वीर को कवि ने कितने मर्मस्पर्शी रूप में अंकित किया है :\n\nशहर की विषाक्त सभ्यता और उसमें सरापागर्क नागरिकों के प्रति कवि का यह चुटीला व्यंग्य देखिए और अज्ञेयजी की 'सांप' शीर्षक कविता का स्मरण कीजिए : \n\n'ऋतुमती है प्यास' विशुद्ध गीत-संग्रह है, जिसमें उपमालंकार एवं लाक्षणिक प्रयोगों से समलंकृत प्रकृति का चित्रोपम एवं बिंबात्मक चित्रण देखते ही बनता है।\n\n'हाशिए की कविताएं' काव्य-संकलन को प्रबंधकार डॉ॰ काबरा के कवि-कर्म का उपोत्पाद कहा जा सकता है। इसमें कवि की 301 क्षणिकाएं ग्रंथस्थ हैं, जो वस्तुत:, प्रबंध-रचना के दौरान कवि के हृदय में उत्पन्न समसामयिक बोध से संबंधित चिंतन-कणिकाएं हैं।\n\n'किशोर-सतसई' 707 दोहों का संग्रह है। संस्कृत और प्राकृत को छोड़ भी दें तो हिन्दी में मध्ययुग से लेकर आज तक सतसई की एक अक्षुण्ण परंपरा दृष्टिगत होती है। 'किशोर सतसई' उसी सुदीर्घ परंपरा की एक महत्वपूर्ण कड़ी है। काबराजी दोहा छंद की शक्ति से सुपरिचित हैं। नई पीढ़ी की नियति का इससे सहज, सुंदर और संक्षिप्त किन्तु पूर्ण चित्र और क्या होगा?\n\nसतसई के सात सोपानों में मानो कवि ने जगाीवन-संबंधी अपना विराट अनुभव व्यक्त कर दिया है। दोहा जैसा प्राचीन छंद स्वीकार करके उसमें कथ्य और शिल्प का नावीन्य संपूर्ण अर्थ-गौरव के साथ संजो पाना डॉ॰ किशोर काबरा जैसे युगधर्मी एवं सिद्धहस्त कवि के बूते की ही बात है।\n\n'मैं एक दर्पण हूं' कवि का नवीनतम कविता-संग्रह है। प्रस्तुत संग्रह की कविताओं में भावों के टटकापन है तो व्यंग्य का चुटीलापन भी है। कविता चाहे सामाजिक बोध से अनुप्राणित हो या वैयक्तिक चेतना से संयुक्त हो, किन्तु कवि की एक गहरी जीवन-दृष्टि सर्वत्र जुड़ी रहती है।\n\nरस-परिपाक, गुण-गरिमा, लाक्षणिक प्रयोग, बिंब-योजना एवं प्रतीक-विधान आदि की दृष्टि से काबरा जी की कविता समृद्ध है। व्यंग्य तो उनकी कविता का प्राण-तत्व है। काबरा जी की कविता की केंद्रवर्ती विशेषता है उनका मानवतावादी दृष्टिकोण और मानव-मूल्यों की प्रतिष्ठा के लिए उनकी निरन्तर चिंता। यही कारण है कि वे अपनी कविता के लिए कथ्य चाहे सुदूर अतीत के पुराख्यानों से ढूंढकर लाते हों या अपने आसपास के परिवेश से ग्रहण करते हों, किन्तु उसके केंद्र में तो मनुष्य ही रहता है। आज के मानव की समस्याओं को पूरी ईमानदारी और निष्ठा से रूपायित करना वे अपनी रचनाधर्मिता और अपना युगधर्म स्वीकार करते हैं।\n\nकहा गया है कि 'गद्य कवीनां निकषं वदन्ति'। पद्य के साथ-साथ गद्य में भी उसी अधिकार और क्षमता से लिखने वाले डॉ॰ काबरा जी का गद्य-लेखन, बाल-साहित्य से लेकर निबंधों एवं शोध-प्रबंधों जैसे प्रौढ़-साहित्य तक परिव्याप्त है। आपका प्रथम गद्य-ग्रंथ सन् 1975 में प्रकाशित शोध-प्रबंध 'रीतिकालीन काव्य में शब्दालंकार' है। इस ग्रंथ में काबरा जी ने वैदिक काल से अद्यावधि शब्दालंकारों का वैज्ञानिक पर्यवेक्षण प्रस्तुत किया है। यही बात साहित्यिक निबंध के संबंध में भी शत-प्रतिशत सही है। स्वयं काबरा जी का विधान अपने इस निबंध-संग्रह के सबंध में उद्धरणीय है - इसमें कवि है, कलम है, कागज है। इसमें जीवन है, जगत है, जगन्नियंता है। गद्यकार काबरा जी के गद्य-शिल्प का सर्वाधिक मनोहर रूप हमें उनकी लघुकथाओं में देखने को मिलता है। ये लघुकथाएं वस्तुत: काबरा जी के गद्य की उस शिल्पगत चेष्टा के दर्शन कराती हैं जिसमें उन्होंने 'एक चुटकी आसमान' को, 'एक टुकड़ा जमीन' को और 'बूंद-बूंद कड़वा सच' को समेटना चाहा है। आपकी कई लघुकथाएं अपने समकालीन बोध, टटकेपन और चुटीलेपन के कारण उर्दू के सआदत हुसैन मंटों की याद दिलाती हैं।\n\nडॉ॰ किशोर काबरा की अखंड काव्य-साधना ने क्षणिका से खंड-काव्य और मुक्तक से महाकाव्य तक की सफल यात्रा की है। उनकी काव्य-साधना की सफलता का यह सबसे बड़ा प्रमाण है कि हिन्दी के मूर्धन्य कवियों और सुप्रसिद्ध साहित्यकारों ने उनकी काव्य-कला की मुक्तकंठ से प्रशंसा की है। श्री नरेश मेहता और चंद्रकांत बांविवडेकर कवि के प्रतीकों-रूपकों पर मुग्ध हैं तो सुधी समीक्षक डॉ॰ कुमार विकल डॉ॰ काबरा की प्रबंध-पटुता एवं मिथक-योजना पर न्यौछावर है।\n", "id": "481723", "title": "किशोर काबरा"}
{"url": "https://hi.wikipedia.org/wiki?curid=481724", "text": "किज़िलओरदा प्रांत\n\nकिज़िलओरदा प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी का नाम भी किज़िलओरदा शहर ही है। मध्य एशिया की महत्वपूर्ण नदी, सिर दरिया पूर्व में तियान शान पहाड़ियों से उत्पन्न होकर इस प्रांत से गुज़रकर अरल सागर जाती हैं। इस प्रान्त में अरल्स्क शहर है, जिसे अरल शहर भी कहते हैं, जो अरल सागर पर एक बंदरगाह हुआ करती थी लेकिन अरल के अधिकाँश हिस्से के सूखने से अब अरल सागर के बचे-कुचे अंश से १२ किमी दूर है। तुर्की भाषाओँ के मशहूर प्राचीन कवि कोरकुत अता () ९वीं सदी ईसवी में इसी प्रांत में पैदा हुए माने जाते हैं।\n\n", "id": "481724", "title": "किज़िलओरदा प्रांत"}
{"url": "https://hi.wikipedia.org/wiki?curid=481730", "text": "शिल्पकर्म\n\nशिल्पकर्म या शिल्पकारी (craft) एक व्यवसाय है जिसमें विशेष प्रकार के कौशल की आवश्यकता होती है। हिन्दी में इसे हस्तकौशल, शिल्प, कारीगरी, शिल्प दस्‍तकारी आदि भी कहते हैं। ऐतिहासिक परिप्रेक्ष्य में, छोटे स्तर पर हाथ से सामान बनाने वाले लोगों को शिल्पकार कहते थे।\n\n\n", "id": "481730", "title": "शिल्पकर्म"}
{"url": "https://hi.wikipedia.org/wiki?curid=481732", "text": "अकमोला प्रांत\n\nअकमोला प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी कोकशेताऊ शहर है। क़ाज़ाख़स्तान की राष्ट्रीय राजधानी, अस्ताना, पूरी तरह अकमोला के अन्दर आती है लेकिन प्रशासनिक रूप से वह इस राज्य का भाग नहीं है। इस प्रान्त में सोना और कोयला ज़मीन से निकालने का काम चलता है। सन् २००९ की जनगणना में इस प्रांत के ४३.५% लोग कज़ाख़ समुदाय के थे जबकि ३६.५% लोग रूसी समुदाय के थे।\n\nकज़ाख़ भाषा में 'अक़मोला' का मतलब 'सफ़ेद दफ़न (क़ब्र)' होता है।\n\n१९५० के दशक में, जब क़ाज़ाख़स्तान सोवियत संघ का हिस्सा था, तो सोवियत संघ में अनाज की बहुत कमी हुई। उस ज़माने में सोवियत व्यवस्था में अधिकतर अनाज रूस के उपजाऊ क्षेत्रों में उगाया जाता था। सोवियत नेता निकिता ख़्रुशचेव​ () ने ऐलान किया की अनाज की पैदावार बढ़ाने के लिए मध्य एशिया के स्तेपी इलाक़े की ज़मीनों पर नए सिरे से खेती शुरू की जाएगी। इस जुम्बिश का नाम 'नई भूमि अभियान' () रखा गया। भारी मात्र में रूस और युक्रेन से लोग उत्तरी क़ाज़ाख़स्तान के नए खेतों में आ बसे जिस से स्थानीय समुदायों का मिश्रण भी बदल गया। यही कारण है कि अकमोला प्रान्त जैसे इलाक़ों में रूसी लोगों की बहुतायत है।\n\n", "id": "481732", "title": "अकमोला प्रांत"}
{"url": "https://hi.wikipedia.org/wiki?curid=481735", "text": "व्रत (जैन)\n\nसत्प्रवृत्ति और दोषनिवृत्ति को ही जैनधर्म में व्रत कहा जाता है। सत्कार्य में प्रवृत्त होने के व्रत का अर्थ है उसके विरोधी असत्कार्यों से पहले निवृत्त हो जाना। फिर असत्कार्यों से निवृत्त होने के व्रत का मतलब है, उसके विरोधी सत्कार्यों में मन, वचन और काय से प्रवृत्त होना। \n\nमुख्य व्रत पाँच हैं- अहिंसा, अमृषा, अस्तेय, अमैथुन और अपरिग्रह।\n\n", "id": "481735", "title": "व्रत (जैन)"}
{"url": "https://hi.wikipedia.org/wiki?curid=481736", "text": "अकतोबे प्रांत\n\nअकतोबे प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी भी अकतोबे नाम का शहर ही है। इस प्रांत से इलेक नदी () निकलती है जो यूराल नदी की एक महत्त्वपूर्ण उपनदी है। इस प्रान्त में तेल की खाने हैं और उनसे प्रांत को अच्छी आमदनी हो जाती है। सोवियत संघ के ज़माने में यहाँ की आलिया मोल्दागुलोवा () नामक स्त्री सोवियत लाल सेना में एक मशहूर निशानेबाज़ थी और प्रांत में जगह-जगह उसके नाम के स्मारक हैं।\n\nकज़ाख़ भाषा में 'अक़ तोबे (Ақ төбе)' का मतलब 'सफ़ेद पहाड़' होता है। इसमें बिंदु वाले 'क़' के उच्चारण पर ध्यान दें क्योंकि यह बिंदु-रहित 'क' के उच्चारण से अलग होता है और 'क़रीब' और 'क़ीमत' जैसे शब्दों के 'क़' जैसा होता है।\n\nसन् २००९ की जनगणना के हिसाब से इस प्रांत के ७९% लोग कज़ाख़ समुदाय के थे। इनके अलावा यहाँ रूसी, तातार, यूक्रेनी, जर्मन, कोरियाई, यहूदी, अरमेनियाई, चेचेन और मोलदोवी लोग भी रहते हैं।\n\n", "id": "481736", "title": "अकतोबे प्रांत"}
{"url": "https://hi.wikipedia.org/wiki?curid=481741", "text": "वैदिक व्याकरण\n\nसंस्कृत का सबसे प्राचीन (वेदकालीन) व्याकरण 'वैदिक व्याकरण' कहलाता है। यह पाणिनीय व्याकरण से कुछ भिन्न था। \n\nसंस्कृत में लिखित बृहद् साहित्य के मुख्यतः दो खण्ड हैं - वैदिक साहित्य और लौकिक साहित्य। वैदिक साहित्य के मुख्यतः पाँच विभाग हैं- \n\nकल्पसूत्र जो प्रधानतः तीन प्रकार के हैं, \n\nये तीन प्रकार के सूत्र ‘कल्पसूत्र’ के अन्तर्गत लिए जाते हैं। इनके अतिरिक्त हैं- शुल्वसूत्र जो यज्ञवेदी सम्बन्धी रेखाणित रूपों का नियोजन करते हैं और इस कारण कभी-कभी कल्पसूत्रों के ही भीतर गिने जाते हैं। उपर्युक्त कल्पसूत्रों के अतिरिक्त कुछ और भी ग्रंथ हैं जिनका सम्बन्ध ध्वनि, विज्ञान, व्याकरण, छन्द और नक्षत्रविद्या से है। यह ग्रन्थ वेदाङ्गों में परिगणित होते हैं। ये ग्रन्थ भी सूत्र-शैली में ही मिलते हैं और इनका समय है वैदिक एवं लौकिक संस्कृत का सन्धिकाल।\n\nलौकिक संस्कृत-साहित्य का वैदिक साहित्य से अनेक प्रकार का भेद पाया जाता है। वैदिक साहित्य शुद्धतः धार्मिक है तथा इस में सभी लौकिक तत्त्वों का बीज समाहित है। लौकिक संस्कृत साहित्य प्रधान रूप से धार्मिक-धर्मनिरपेक्ष, अथवा धर्म में इसे लोक-परलोक से ही सम्बन्धित कहा जा सकता है। इस साहित्य में महाकाव्य (रामायण एवं महाभारत), पुराण एवं अन्य काव्य (जिनमें गद्य काव्य भी सम्मिलित हैं) नाटक, अलंकारशास्त्र, दर्शन, सूत्र, विधि अथवा नियमकला, वास्तुशास्त्र, औषधि (आयुर्वेद), गणित, मशीन तथा उद्योग सम्बन्धी तथा अनेकों ग्रंथ और अन्य विभिन्न विद्याओं की शाखाएं भी प्राप्त होती हैं।\n\nलौकिक साहित्य की भाषा तथा वैदिक साहित्य की भाषा में भी अन्तर पाया जाता है। दोनों के शब्दरूप तथा धातुरूप अनेक प्रकार से भिन्न हैं। वैदिक संस्कृत के रूप केवल भिन्न ही नहीं हैं अपितु अनेक भी हैं, विशिष्टतया वे रूप जो क्रिया रूपों तथा धातुओं के स्वरूप से सम्बन्धित हैं। इस सम्बन्ध में दोनों साहित्यों की कुछ महत्त्वपूर्ण भिन्नताएँ निम्नलिखित हैं :-\n\n(1) शब्दरूप की दृष्टि से उदाहरणार्थ, लौकिक संस्कृत में केवल ऐसे रूप बनते हैं जैसे - देवाः, जनाः (प्रथम विभक्ति बहुवचन)। जबकि वैदिक संस्कृत में इनमें रूप देवासः, जनामः भी बनते हैं। इसी प्रकार, प्रथमा तथा द्वितीया विभक्ति बहुवचन में ‘विश्वानि’ रूप वैदिक साहित्य में ‘विश्वा’ भी बन जाता है। तृतीया विभक्ति बहुवचन में वैदिक संस्कृत में ‘देवैः’ के साथ-साथ ‘देवेभिः’ भी मिलता है। इसी प्रकार सप्तमी विभक्ति एकवचन में 'व्योम्नि' अथवा 'व्योमनि' रूपों के साथ-साथ वैदिक संस्कृत में ‘व्योमन्’ भी प्राप्त होता है।\n\n(2) वैदिक तथा लौकिक संस्कृत में क्रियारूपों और धातुरूपों में भी विशेष अन्तर है। वैदिक संस्कृत इस विषय में कुछ अधिक समृद्ध है तथा उसमें कुछ अन्य रूपों की उपलब्धि होती है। जबकि लौकिक संस्कृत में क्रिया पदों की अवस्था बतलाने वाले ऐसे केवल दो ही लकार हैं- लोट् और विधिलिङ् जोकि लट्प्रकृति अर्थात् वर्तमानकाल की धातु से बनते हैं। उदाहरणार्थ पठ् से पठतु और पठेत् ये दोनों बनते हैं। वैदिक संस्कृत में क्रियापदों की अवस्था को द्योतित करने वाले दो अन्य लकार हैं- लेट् लकार एवं निषेधात्मक लुङ्लकार (Injunctive) (जो कि लौकिक संस्कृत में केवल निषेधार्थक ‘मा’ से प्रदर्शित होता है और जो लौकिक संस्कृत में पूर्णतः अप्राप्य है)। इन चारों अवस्थाओं के द्योतक लकार वैदिक संस्कृत में केवल लट् प्रकृति से ही नहीं बनते हैं किन्तु लिट् प्रकृति और लुङ् प्रकृति से भी बनते हैं। इस प्रकार वैदिक संस्कृत में धातुरूप अत्यधिक मात्रा में हैं। इसके अतिरिक्त लिङ् प्रत्यय सम्बन्धी भेद वैदिक संस्कृत में पाये जाते हैं जैसे 'मिनीमसिभी' (लट्, उत्तम पुरुष, बहुवचन में) प्रयुक्त होता है परन्तु लौकिक संस्कृत में 'मिनीमही' प्रयुक्त होता है। जहाँ तक धातु से बने हुए अन्य रूपों का प्रश्न है, लौकिक संस्कृत में केवल एक ही ‘तुमुन्’ (जैसे गन्तुम्) मिलता है जबकि वैदिक संस्कृत में इसके लगभग एक दर्जन रूप मिलते हैं जैसे गन्तवै, गमध्यै, जीवसै, दातवै इत्यादि।\n\n(3) पुनश्च, लौकिक संस्कृत आगे चलकर अधिकाधिक कृत्रिम अथवा सुबद्ध होती गई है और इसके उदाहरण हमें सुबन्धु और बाणभटट के गद्यकाव्यों में प्रयुक्त भयावह समासों में मिलते हैं। इस कला में वह अपने क्षेत्र के अन्य गद्यकारों से अत्यन्त उत्कृष्ट हैं।\n\n(4) कुछ वैदिक शब्द लौकिक संस्कृत में अप्राप्य हैं और कुछ नये शब्दों का उद्भव भी हो गया है। उदाहरणार्थ, वैदिक शब्द ‘अपस्’ का ‘कार्य’ के अर्थ में प्रयोग लौकिक संस्कृत में लुप्त हो गया है। लौकिक संस्कृत में प्रयुक्त ‘परिवार’ शब्द वैदिक संस्कृत में अनुपलब्ध है। यह वैदिक एवं लौकिक संस्कृत की अपनी विशेषता है।\n\nशब्दार्थ विज्ञान की दृष्टि से कुछ शब्दों में एक विशिष्ट परिवर्तन हुआ है जैसे ‘ऋतु’ जिसका वैदिक संस्कृत में अर्थ है ‘शक्ति’ और लौकिक संस्कृत में उसका अर्थ 'यज्ञ’ हो गया है।\n\nभाषा में परिवर्तन के अतिरिक्त दोनों साहित्यों में कुछ और भिन्नताएँ प्राप्य हैं-\n\n(1) प्रथमतः, जैसा कि ऊपर कह चुके हैं, वैदिक साहित्य प्रधानतः धार्मिक है जब कि लौकिक संस्कृत अपने वर्ण्यविषय की दृष्टि से धर्म के साथ-साथ लौकिक जीवन के प्रत्येक क्षेत्र से सम्बद्ध है।\n\n(2) दोनों की आत्मा यद्यपि अभिन्न है तथापि अभिन्नता में भी भिन्नता के दर्शन होते हैं। वैदिक वाङ्मय, मुख्यतः जैसा कि ऋग्वेद तथा अथर्ववेद में हमें प्राप्त होता है, आशावादी है जबकि लौकिक संस्कृत साहित्य निराशावादी है, इस निराशावाद की झलक बौद्धों के ‘सर्व दुःखं’ में भी है। बौद्धों के व्यवहार्यपक्ष ‘करुणा’ और ‘मैत्री’ का उद्घोष भी वैदिक साहित्य की मौलिकता है।\n\n(3) वैदिक धर्म भी परवर्ती काल में अव्यक्त रूप से विशिष्ट परिवर्धित हुआ दिखाई देता है। यहाँ तक कि वैदिक युग के प्रधान देवता जैसे इन्द्र, अग्नि, वरुण को लौकिक संस्कृत में अपेक्षाकृत विशिष्टता प्राप्त नहीं हुई परन्तु ब्रह्मा, विष्णु और शिव इन तीनों को वेदों में केवल गौण स्थान ही प्राप्त था, परवर्ती काल में इन्हें एक महत्त्वपूर्ण स्थान प्राप्त हो गया। इस काल में कुछ नए देवी देवताओं- गणेश, कुबेर, लक्ष्मी और दुर्गा इत्यादि का भी वैदिक मूल से विकास हुआ।\n\n(4) परवर्ती कवियों में (विशेषतः आठवीं और नवीं शताब्दी के बाद के) अत्युक्ति का आश्रय ग्रहण करने की ओर अधिक झुकाव है, जैसे माघ, श्रीहर्ष आदि में जबकि पूर्ववर्ती कवियों जैसे अश्वघोष (बौद्ध कवि), भास और कालिदास में अत्युक्ति का अभाव है। वैदिक वाङ्मय में अत्युक्ति का महा अभाव है।\n\n(5) लौकिक संस्कृति में छन्दोबद्ध रूपों के प्रयोगों की ओर हमें एक विशिष्ट आग्रह दिखायी देता है। वैदिक युग में भी छन्दोबद्ध रूपों का आधिक्य मिलता है, किन्तु वहां विशेषतः यज्ञ सम्बन्धी साहित्य में गद्य का भी प्रयोग हुआ, जैसे यजुर्वेद और ब्राह्मणों में। लौकिक संस्कृत काल में छन्दोबद्ध रूपों के प्रयोग की ओर इतना अधिक झुकाव है कि यहाँ तक कि वैद्यक ग्रन्थ (चरकसंहिता, सुश्रुतसंहिता इत्यादि) भी पद्य में ही लिखे गये। आश्चर्य तो इस बात से होता है कि कोशों की रचना (जैसे अमरकोश) भी छन्दों में ही हुई। कुछ आगे चलकर परवर्ती काल में बाण और सुबन्धु ने गद्य काव्यों के लेखन की शैली का विकास किया, जो बड़े-बड़े समासों से मिश्रित होने के कारण अत्यन्त कृत्रिम कही जाती है। इसके अतिरिक्त पूर्ववर्ती काल में सूत्र-रूप में दार्शनिक ग्रंथों को लिखने की प्रणाली का भी प्रचलन हुआ।\n\nआगे चलकर हमें छन्दों की प्रणाली का भी एक परिवर्तन दृष्टिगोचर होता है। वैदिक छन्द जगती, त्रिष्टुभ, अनुष्टुभ तो लौकिक संस्कृत में सर्वथा अनुपलब्ध है। जबकि लौकिक संस्कृत के छन्द वंशस्थ, उपेन्द्रवज्रा, शिखरिणी आदि वेदों में पूर्णतः अप्राप्य हैं। हां, यह अवश्य सच है कि लौकिक संस्कृत में प्रयुक्त श्लोक छन्द वैदिक अनुष्टुभ् छन्द का ही रूप हैं।\n\nवैदिक एवं लौकिक संस्कृत की भिन्नताओं की ओर दृष्टिपात करते हुए यह ध्यान देना आवश्यक है कि सिद्धांत की दृष्टि से दोनों एक दूसरे से काफी मिलती-जुलती हैं। वेदों में कुछ और अधिक ध्वनियाँ मिलती हैं, जैसे कि ळ’। अन्य ध्वनि-सिद्धान्त दोनों के समान ही हैं और उनमें कोई भी वैसा अन्तर नहीं दिखायी देता जैसा कि प्राकृत बोलियों में हमें प्राप्त होता है।\n\nअ-कार संज्ञा का सबसे बड़ा वर्ग है। नियमानुसार इस वर्ग से सम्बन्धित संज्ञाएँ हृस्व- अ पर खत्म होती हैं, या तो पु॰ या फ़िर नपुस॰. दीर्घ-आ पर खत्म होने वाली संज्ञाएँ अधिकतर स्त्री॰ होते हैं। यह वर्ग बहुत बड़ा है क्योँकि इसमें प्राक्-हिंद-यूरोपीयाई ओ-कार भी सम्मिलित है।\n\nऋ-कार का प्रयोग ऋ अंत वाले शब्दोँ जैसे नपुसक. \"दातृ\" 'देनेवाला', पु. \"पितृ\" 'बाप', \"नप्तृ\" 'भतीजा' और स्त्री. \"मातृ\" 'माँ', \"दुहितृ\" 'बेटी' और \"स्वसृ\" 'बहन'.\n\nजैसे होमेरिक ग्रीक क्लासिकल ग्रीक से भिन्न है वैसै ऋग्वैदिक भाषा संस्कृत भाषा से भिन्न है। तिवारी ([1955] 2005) ने दोनोँ के बीच अंतर को निम्न सिद्धांत स्वरूप सूचित किया:\n\n\n\n\n\n\n\n\n\n\nआधारभूत पद्धति नीचे तालिका में दी गई है — लगभग सभी संज्ञाओँ और विशेषणोँ के लिए वैध और तर्कसंगत. फिर भी, लिङ्ग और शब्दमूल के अंतिम व्यंजन/स्वर अनुसार, अनिवार्य \"संधि\" के कुछ पुर्वनिर्धारित सुत्र हैं जो अंतिम सर्वमान्य शब्द को बनाते हैँ. नपुसकलिङ्ग के लिए अलग से प्रत्यय दिए गए होएंगे, बाकि के पु॰ और स्त्री॰ के लिए होएंगे. जहाँ दो या तीन रूप दिए होंगे वहाँ पहला पु॰ (और नपुस॰), पर दुसरा और तीसरा स्त्री॰ होगा.\n\n", "id": "481741", "title": "वैदिक व्याकरण"}
{"url": "https://hi.wikipedia.org/wiki?curid=481757", "text": "कार्स (फ़िल्म)\n\nकार्स () २००६ में बनी अमेरिकी कंप्यूटर-एनिमेटेड हास्य-रोमांचकारी फ़िल्म है जिसका निर्माण पिक्सार द्वारा व निर्देशन जॉन लासेटर द्वारा किया गया है। यह डिज़्नी-पिक्सार द्वारा निर्मित सातवी व पिक्सार की आखरी फ़िल्म है जिसके पश्च्यात डिज़्नी ने उसे खरीद लिया था। इसमें ओवेन विल्सन, लैरी द केबल गाय, पौल न्युमैन, बोनी हंट, टोनी शाल्होब, चीच मरीन, माइकल वालिस, जोर्ज कार्लिन, पौल डुली, जेनिफ़र लेवाइस आदियों की आवाजें शामिल है।\n\n\"कार्स\" का प्रीमियर २६ मई २००६ में लोविज़ मोटर स्पीडवे, कॉनकॉर्ड, उत्तरी कैरोलिना में हुआ और इसे ९ जून २००६ में रिलीज़ किया गया। फ़िल्म को सर्वश्रेष्ठ एनिमेटेड फ़िल्म सहित दो अकादमी पुरस्कार नामांकन प्राप्त हुए और साठ ही सर्वश्रेष्ठ एनिमेटेड फ़िल्म का गोल्डन ग्लोब पुरस्कार प्रदान किया गया। इसका अगला भाग \"कार्स 2\" २४ जून २०११ को रिलीज़ किया गया।\n\n", "id": "481757", "title": "कार्स (फ़िल्म)"}
{"url": "https://hi.wikipedia.org/wiki?curid=481774", "text": "अतिर​ऊ प्रांत\n\nअतिरऊ प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी भी अतिरऊ नाम का शहर ही है। अतिरऊ प्रांत देश के पश्चिमी हिस्से में कैस्पियन सागर के पूर्वोत्तरी किनारे पर स्थित है।\n\nकैस्पियन द्रोणी में ज़मीन के नीचे तेल और गैस भारी मात्रा में मौजूद हैं इसलिए इस प्रांत में तेल निकलने का काम ज़ोरों से चलता है। यहाँ के तेंगीज़ तेल क्षेत्र () और कशाग़ान​ तेल क्षेत्र () से तेल की पाईपें तेल को अन्य इलाक़ों में ले जाती हैं। इनमें से एक पाईप तेंगीज़ से कृष्ण सागर पर रूस की नोवोरोसिस्क बंदरगाह ले जाती है, जहाँ से इसे दुनिया भर में निर्यात किया जाता है। कशाग़ान​ तेल क्षेत्र कैस्पियन सागर के पानी के नीचे तट के पास स्थित है और यहाँ एक कृत्रिम द्वीपों का समूह बनाया जा रहा है जहाँ तेल निकलने वाले कर्मचारी रहा करेंगे।\n\nसन् २००९ की जनगणना के हिसाब से इस प्रांत के ८०% से अधिक लोग कज़ाख़ समुदाय के थे। इनके अलावा यहाँ रूसी और अन्य समुदायों के लोग भी रहते हैं।\n\n", "id": "481774", "title": "अतिर​ऊ प्रांत"}
{"url": "https://hi.wikipedia.org/wiki?curid=481825", "text": "चतुरलाल\n\nचतुरलाल (1925 – अक्टूबर 1965) भारती तबला वादक थे। इन्होंने पश्चिमी जगत में तबला वादन को लोकप्रिय बनाने में मदद की थी।\n", "id": "481825", "title": "चतुरलाल"}
{"url": "https://hi.wikipedia.org/wiki?curid=481832", "text": "भारतीय गोर्खा परिसंघ\n\nभारतीय गोर्खा परिसंघ भारत के गोर्खा समुदाय की एक गैर सरकारी संस्था है।\nजिसे संक्षेप में (BGP) कहा जाता है,\nइसकी स्थापना सन् २००१ में हुई और इसका मुख्य कार्यालयमा पश्चिम बंगाल के सिलिगुडी में है। इसके शाखा कार्यालय भारत के अन्य राज्यों दिल्ली, सिक्किम, आसाम, उत्तराखण्ड, हिमाचल प्रदेश, महाराष्ट्र, कर्नाटक, झारखण्ड, मिजोरम, मनिपुर, नागालैंड, मेघालय, त्रिपुरा, अरुनाचल प्रदेश, जम्मू - काश्मीर, छत्तीस गढ और पंजाब हैं।\nइस संस्था के सात मांगों में \"गोर्खा के लिए अलग राज्य की मांग\" प्रमुख है।\n", "id": "481832", "title": "भारतीय गोर्खा परिसंघ"}
{"url": "https://hi.wikipedia.org/wiki?curid=481847", "text": "जलयान की घंटी\n\nजलयान की घंटी () आमतौर पर पीतल का बना होता है तथा इसपे जलयान का नाम छपा होता है। जलयान की घंटी का मुख्य रूप से प्रयोग समय को विनियमित करने में होता है। इसका प्रयोग कोहरे कि स्थिति में जलयान यात्रियों को सचेत करने में भी होता है।\n", "id": "481847", "title": "जलयान की घंटी"}
{"url": "https://hi.wikipedia.org/wiki?curid=481856", "text": "चूर्ण\n\nछोटे-छोटे असंख्य कणों (दानों) से मिलकर बने शुष्क, ठोस पदार्थ को चूर्ण (पाउडर / powder) कहते हैं। पाउडर के कण एकदूसरे से स्वतंत्र होते हैं और हिलाने-डुलाने पर स्वतंत्र रूप से 'बहते' हैं। उदाहरण के लिये नमक का चूर्ण, हल्दी का चूर्ण, चाक का चूर्ण, मिट्टी का चूर्ण, मसालों का चूर्ण, दवाओं का चूर्ण, चेहरा पर पोतने वाला चूर्ण आदि।\n", "id": "481856", "title": "चूर्ण"}
{"url": "https://hi.wikipedia.org/wiki?curid=481869", "text": "काराग़ान्दी प्रांत\n\nकाराग़ान्दी प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी भी काराग़ान्दी नाम का शहर ही है लेकिन इस नगर को आमतौर पर रूसी-लहजे में काराग़ान्दा बुलाया जाता है। काराग़ान्दी क़ाज़ाख़स्तान का सबसे बड़ा प्रांत है और देश के मध्य में स्थित है।\n\n'काराग़ान्दी' में बिन्दु-वाले 'ग़' अक्षर के उच्चारण पर ध्यान दें क्योंकि यह बिना बिन्दु वाले 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\nकाराग़ान्दी प्रांत का अधिकाँश भाग एक पहिला हुआ और शुष्क स्तेपी मैदान है जिसमें कहीं-कहीं पर पहाड़ और झरने मिलते हैं। इशिम नदी (उर्फ़ एसिल नदी), जो इरतिश नदी की एक मुख्य उपनदी है, इसी प्रान्त से शुरू होती है। प्रांत में एक कारकाली () नामक मशहूर रमणीय क्षेत्र है, जिसे रूसी भाषा में कारकालिंस्क () कहा जाता है। कारकाली अपनी चीड़ (पाइन) से ढके पहाड़ों के लिए प्रसिद्ध है। इसके अलावा किज़िलअराई () नाम का एक पर्वतीय नख़लिस्तान (ओएसिस) भी अपने सौन्दर्य और ऐतिहासिक स्थलों के लिए मशहूर है। दक्षिण-पूर्वी दिशा में प्रांत की सीमाएँ प्रसिद्ध बलख़श झील से लगती हैं।\n\nद्वितीय विश्वयुद्ध के दौरान बहुत से जर्मनों को सोवियत संघ की सरकार ने यहाँ यूरोप से दूर भेज दिया था, जिस से अब भी यहाँ एक जर्मन समुदाय मौजूद है। सन् २००६ की जनगणना के अनुसार यहाँ के ४६.९% लोग रूसी, ३२.६% लोग कज़ाख़, ७.२% यूक्रेनी और ३.१% जर्मन समुदाय के हैं।\n\n", "id": "481869", "title": "काराग़ान्दी प्रांत"}
{"url": "https://hi.wikipedia.org/wiki?curid=481874", "text": "अलमाती प्रांत\n\nअलमाती प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी तालदीकोरग़ान नाम का शहर है। अलमाती प्रांत का क्षेत्र क़ाज़ाख़स्तान की राष्ट्रीय राजधानी अलमाती को घेरे हुए है।\n\nअलमाती प्रांत क़ाज़ाख़स्तान के दक्षिण-पूर्वी हिस्से में स्थित है और इसकी सीमाएँ किरगिज़स्तान और चीन के शिंजियांग प्रान्त से लगती हैं। प्रांत के पश्चिमोत्तरी भाग में प्रसिद्ध बलख़श झील स्थित है। प्रान्त के दक्षिण में तियान शान पहाड़ों की इली-पार आलाताऊ () शाखा फैली हुई है।\n\nसोवियत संघ के ज़माने में १० मार्च १९३२ को क़ाज़ाख़स्तान के ऐतिहासिक झ़ेतिसू () इलाक़े में अल्मा-अता () नाम का प्रांत बनाया गया जिसकी राजधानी भी अल्मा-अता शहर था। बाद में एक सिलसिला चला जिसमें कभी तो प्रांत के पूर्वोत्तरी हिस्से को अलग करके तालदी-कोरग़ान प्रान्त बना दिया जाता था और कभी उसका वापस विलय अल्मा-अता प्रान्त में कर दिया जाता था। अप्रैल २००१ में तालदीकोरग़ान शहर को ही अलमाती प्रांत की राजधानी बना दिया गया।\n\n'अल्मा-अता' और 'अलमाती' का मतलब 'सेब का पिता' होता है। यहाँ के सेब पूरे मध्य एशिया में मशहूर हैं।\n\nसन् २००९ की जनगणना के अनुसार यहाँ के ६८.२% लोग कज़ाख़, २२.८% लोग रूसी और ६.२% उईग़ुर समुदाय के हैं।\n\n", "id": "481874", "title": "अलमाती प्रांत"}
{"url": "https://hi.wikipedia.org/wiki?curid=481879", "text": "ईडीए सॉफ्टवेयरों की तुलना\n\nयहाँ एलेक्ट्रॉनिक डिजाइन स्वचालन (Electronic Design Automation / EDA) की दृष्टि से उपयोगी सॉफ्टवेयरों के विभिन्न पक्षों की तुलना की गयी है।\n\nNote: ODB++ support is drawn partly from lists by Artwork Conversion Software and Mentor Graphics\n", "id": "481879", "title": "ईडीए सॉफ्टवेयरों की तुलना"}
{"url": "https://hi.wikipedia.org/wiki?curid=481882", "text": "भोई\n\nभोई क्षत्रिय, भोई राजपूत, भोई आदिवासी\n\nभोई भारत की एक प्राचीन जाति है। यह एक आखेटक आदिवासी जाति है जिसका उल्लेख महाभारत और रामायणजैसे भारत के प्राचीनतम महाकाव्यों में मिलता है। भोई समाज शैव धर्म के अंग है। वर्णाश्रम व्यवस्था में वे निषाद अवर्ग रहे हैं। ये मूल रूप से आदिवासी हैं। उड़ीसा में भोई राजवंश के उल्लेख इतिहास में उल्लेखित हैं। से जल जंगल और ज़मीन पर आश्रित होकर अपना जीवन यापन प्राकृतिक संसाधनों की सहायता से करते चले आ रहे हैं। महाभारत के भिष्म पितामह की दुसरी माता\nसत्यवती एक धीवर(निषाद)पुत्री थी,जरासन्ध भी चंद्रवंशी क्षत्रिय (कहार) व एकलव्य निषाद था। और रामायण मे\nप्रभु श्रीरामचंद्र और केवट के संवाद का वर्णन है\nइस बात से यह साबीत होता हे की भोई एक आदिम\nजाती है\n\nइसे कई नामो से जाना जाता है जिनमेँ कश्यप राजपूत, निषाद, कश्यप, कहार, मेहरा राजपूत, मेहरा, मल्लाह राजपूत, सिंह, क्षत्रिय, अग्निकुल क्षत्रिय, मल्लाह, काल्यान, मल्लाहर, मल्हार, मंझवार, मंडोरा, मुंडास, मुंडा, चन्द्रवंशी क्षत्रिय, रमानी, डोगरा, मालाकार, मेवाड़ा माली, सागरवंशी माली, माली, बर्मन, वर्मन, बरमैया, बरचाई, बाथम, बाधव, बगवारी, बारी, शिंदे, बोई, बैगा, बिन्द, भोई, धीवर, झिंवर, झींगर, केवट, केड्त, कब्बालिंगा, किरात, कोली, कोतल, कर्ताधार, कीर, केबर्ता, केवटी, कर्वत, तोरिया, तुरहा, तुरैहा, तुरैया, तोमर, रैकवार, रायकवार, राजद्वार, जूलगेरा, जलक्षत्रिय, सोंधिया, सिंधिया, सिंघड़िया सफालिंगा, सुनामारा, सरदिया, संभा, सीवर, सालो, बराऊ, बड़ावतीला, वन्नेकपू, बड्डी, वर्मा, वेस्था, बर्वे, वन्नारेड्डू, वन्याफुला, क्षत्रीय, हरिकंभरा, खरवार, खादीभोई, खरवी, खेरवार, खागी, आम्बिगा, आग्ने, कुलाक्षत्रीय, टोकरेचाई, पल्लीरेड्डी, पल्लीकापू, पल्ली, पट्नो, पवेहा, पवैया, धुरिया, नंदा, नोरिया, नायक, नाविक, नायकारा, नामदास, नामयुद्ध, गंगापुत्र, गंगवार, गंगाफुला, गाधर, गरिया, गूंडला, गोड़िया, गोंड, गोंडराज, गुरिया, गंगेयकाल, गौर, शुक्ला,चोल, कोल,चेर आदि उपनाम से जाने जाते हैं।\nयह जाति भारत के महाराष्ट्र मे मुंबई, नासिक, धुलिया, जलगाँव, अहमदनगर, पुणे औरगांबाद, कोल्हापुर,रत्नागिरी सोलापुर मध्यप्रदेश के मन्दसौर, रामपुरा, आलोट, फतेहपूर, ताल, रतलाम, सैलाना मे रहते है। वर्तमान में, भोई समुदाय के लोग पूरे मध्यप्रदेश, महाराष्ट्र, गुजरात ओरीसा,कर्नाटक, आंध्रप्रदेश, पंजाब , जम्मू कश्मीर, हरियाणा, उत्तरांचल ,हिमाचल प्रदेश, राजस्थान मे निवास करते है।\n\n", "id": "481882", "title": "भोई"}
{"url": "https://hi.wikipedia.org/wiki?curid=481901", "text": "धिवर\n\nधिवर, भोई जाति की उपजाति है। यह भोई, कहार, मांझी, धीवर, डोङिया, निषाद, केवट से सम्बंधित है।\n", "id": "481901", "title": "धिवर"}
{"url": "https://hi.wikipedia.org/wiki?curid=481928", "text": "कोस्तानय प्रांत\n\nकोस्तानय​ प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी भी कोस्तानय​ नाम का शहर ही है। इसके अलावा रुदनीय () भी इस राज्य का एक अन्य प्रमुख शहर है।\n\nकोस्तानय प्रान्त यूराल पहाड़ों के पास और रूस की सीमा पर स्थित है। यहाँ की भूमि ज़्यादातर समतल है और इसके काफ़ी भाग में बहुत ही उपजाऊ काले रंग की चेरनोज़ेम () मिटटी है। बहुत से नदी-झरने इस से गुज़रते हैं। तोबोल नदी (), जो इरतिश नदी की एक महत्वपूर्ण उपनदी है, इसी प्रांत से शुरू होकर उत्तर को रूस की तरफ बहती है। सूबे में ५००० से अधिक झीलें गिनी गई हैं। उत्तर में चीड़ (पाइन) के वन विस्तृत हैं और दक्षिण में स्तेपी के घास-झाड़ के मैदान फैले हुए हैं।\n\n१९५० के दशक में, जब क़ाज़ाख़स्तान सोवियत संघ का हिस्सा था, तो सोवियत संघ में अनाज की बहुत कमी हुई। उस ज़माने में सोवियत व्यवस्था में अधिकतर अनाज रूस के उपजाऊ क्षेत्रों में उगाया जाता था। सोवियत नेता निकिता ख़्रुशचेव​ () ने ऐलान किया की अनाज की पैदावार बढ़ाने के लिए मध्य एशिया के स्तेपी इलाक़े की ज़मीनों पर नए सिरे से खेती शुरू की जाएगी। इस अभियान का नाम 'नई धरती' () रखा गया। भारी मात्र में रूस और युक्रेन से लोग उत्तरी क़ाज़ाख़स्तान के नए खेतों में आ बसे जिस से स्थानीय समुदायों का मिश्रण भी बदल गया। यही कारण है कि कोस्तानय प्रान्त जैसे इलाक़ों में रूसी लोगों की बहुतायत है।\n\nसन् २००६ की जनगणना के अनुसार यहाँ के ३३.८% लोग कज़ाख़, ४१.७% लोग रूसी और ३.९% जर्मन समुदाय के हैं। इनके अलावा यहाँ बेलारूसी और तातार समुदाय भी बसते हैं। सोवियत संघ के ख़त्म हो जाने के बाद यहाँ से रूसी और जर्मन लोग धीरे-धीरे रूस और जर्मनी जा रहें हैं जिस से इनकी जनसँख्या इस प्रांत में घट रही है।\n\n", "id": "481928", "title": "कोस्तानय प्रांत"}
{"url": "https://hi.wikipedia.org/wiki?curid=481930", "text": "पूर्व क़ज़ाख़स्तान प्रांत\n\nपूर्व क़ज़ाख़स्तान प्रांत () मध्य एशिया के क़ज़ाख़स्तान देश का एक प्रांत है। इसकी राजधानी ओसकेमेन () नाम का शहर है, जिसे उस्त-कमेनोगोर्स्क () भी कहा जाता है। इस प्रांत की उत्तरी सीमाएँ रूस से और पूर्वी सीमाएँ जनवादी गणतंत्र चीन के शिनजियांग प्रांत से लगती हैं। इसका सूदूर पूर्व छोर मंगोलिया से केवल ५० किमी दूर है लेकिन बीच में चीन और रूस का ज़रा से हिस्सा क़ज़ाख़स्तान और मंगोलिया के बीच आ जाता है।\n\nप्रांत के पूर्वी हिस्से में अल्ताई पर्वतों का कुछ भाग आता है लेकिन पश्चिमी हिस्सों में स्तेपी क्षेत्र का मैदान विस्तृत है। प्रान्त के उत्तर में सेमेय () शहर है जिसे पहले सेमीपलातिन्स्क () कहा जाता था। यहाँ सोवियत संघ के ज़माने में उस देश के परमाणु हथियार आज़माए जाते थे। १९४९ से १९८९ के बीच यहाँ ४५६ परमाणु विस्फोट किये गए।\n\nसन् २००९ की जनगणना के हिसाब से इस प्रांत के ५५% लोग कज़ाख़ समुदाय के और ४१% लोग रूसी समुदाय के थे। इनके अलावा यहाँ यूक्रेनी और अन्य समुदायों के लोग भी रहते हैं। राजधानी ओसकेमेन में रूसी और यूक्रेनी लोगों की तादाद कज़ाख़ लोगों से ज्यादा है।\n\n", "id": "481930", "title": "पूर्व क़ज़ाख़स्तान प्रांत"}
{"url": "https://hi.wikipedia.org/wiki?curid=481943", "text": "उत्तर क़ज़ाख़स्तान प्रांत\n\nउत्तर क़ज़ाख़स्तान प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी पेत्रोपाव्ल () नाम का शहर है। इस प्रांत की उत्तरी सीमाएँ रूस से लगती हैं। इशिम नदी (उर्फ़ एसिल नदी), जो इरतिश नदी की एक महत्वपूर्ण उपनदी है, दक्षिण में काराग़ान्दी प्रांत से उत्पन्न होने के बाद इस प्रांत से होती हुई रूस में चली जाती है। कुछ समीक्षकों के अनुसार क़ज़ाख़स्तान का यह भाग रहन-सहन और संस्कृति में साइबेरिया जैसा अधिक और मध्य एशिया जैसा कम लगता है।\n\nसन् २००६ की जनगणना के हिसाब से इस प्रांत में ४८.५% रूसी, ३२.३% कज़ाख़, ६.३% यूक्रेनी, ३.९% जर्मन, २.७% पोलिश, २.२% तातार और १.२% बेलारूसी जातियों के थे। सोवियत संघ के ख़त्म हो जाने के बाद से यहाँ रूसियों और जर्मनों की तादाद घट रही है क्योंकि उन समुदायों के बहुत से लोग धीरे-धीरे क़ज़ाख़स्तान छोड़कर रूस और जर्मनी जा रहे हैं। फिर भी अभी तक कई शहरों में रूसी लोगों बहुसंख्य में हैं। सन् २००९ में राजधानी पेत्रोपाव्ल में ७१.१२% लोग रूसी थे।\n\n१९५० के दशक में, जब क़ज़ाख़स्तान सोवियत संघ का हिस्सा था, तो सोवियत संघ में अनाज की बहुत कमी हुई। उस ज़माने में सोवियत व्यवस्था में अधिकतर अनाज रूस के उपजाऊ क्षेत्रों में उगाया जाता था। सोवियत नेता निकिता ख़्रुशचेव​ () ने ऐलान किया की अनाज की पैदावार बढ़ाने के लिए मध्य एशिया के स्तेपी इलाक़े की ज़मीनों पर नए सिरे से खेती शुरू की जाएगी। इस अभियान का नाम 'नई भूमि' () रखा गया। भारी मात्र में रूस और युक्रेन से लोग उत्तरी क़ज़ाख़स्तान के नए खेतों में आ बसे जिस से स्थानीय समुदायों का मिश्रण भी बदल गया। यही कारण है कि उत्तर क़ज़ाख़स्तान प्रान्त जैसे इलाक़ों में रूसी लोगों की बहुतायत है।\n\n", "id": "481943", "title": "उत्तर क़ज़ाख़स्तान प्रांत"}
{"url": "https://hi.wikipedia.org/wiki?curid=481975", "text": "सो.सीएल\n\nसो.सीएल (So.cl) माइक्रोसॉफ़्ट द्वारा निर्मित एक सामाजिक मेलजोल वाली साइट है। यह साइट दिसम्बर २०११ से बीटा (निजी परिक्षण) में थी जिसे अब (२१ मई २०१२) सार्वजनिक किया गया है। यह साइट माइक्रोसॉफ़्ट की शोध शाखा फ़्यूज़ लैब्स (\"FUSE Labs\") की देन है। सो.सीएल एक खोज-चालित साइट है जिसपर प्रयोक्ता द्वारा अन्तरजाल पर जो कुछ भी खोजा जा रहा है उसे अन्य प्रयोक्ताओ के साथ साझा किया जा सकता है।\n\n", "id": "481975", "title": "सो.सीएल"}
{"url": "https://hi.wikipedia.org/wiki?curid=482003", "text": "दक्षिण क़ज़ाख़स्तान प्रांत\n\nदक्षिण क़ज़ाख़स्तान प्रांत () मध्य एशिया के क़ज़ाख़स्तान देश का एक प्रांत है। इसकी राजधानी शिमकेंत () नाम का शहर है। इस प्रांत की दक्षिणी सरहद उज़बेकिस्तान से लगती है और उज़बेकिस्तान की राजधानी ताशकेंत इसके बहुत पास है। मध्य एशिया की प्रसिद्ध नदी सिर दरिया इस प्रांत से होते हुए अरल सागर की तरफ़ गुज़रती है। यहाँ से तुर्कमेनिस्तान के तुर्कमेनाबात शहर से रूस के ओम्स्क शहर तक जाने वाली तेल की एक महत्वपूर्ण पाइप-लाइन भी निकलती है। शिमकेंत में कच्चे खनिजों से तेल, सीसा और जस्ता (ज़िंक) के कई कारख़ाने हैं।\n\nदक्षिण क़ज़ाख़स्तान प्रांत में देश के किसी भी अन्य प्रांत से अधिक घनी आबादी है। इसकी वजह यहाँ का अनुकूल मौसम, बेहतर सिंचाई का बंदोबस्त और ताशकेंत, समरक़न्द और बुख़ारा जैसे प्राचीन मध्य एशियाई शहरों की नज़दीकी है। इस प्रांत की आबादी भी तेज़ी से बढ़ रही है, क्योंकि स्थानीय कज़ाख़ और उज़बेक परिवारों में ५ से ८ बच्चे होना आम बात है और ऊपर से उत्तरी उज़बेकिस्तान से भी बहुत से लोग यहाँ आकर व्यवसाय ढूंढते हैं।\n\nक़ज़ाख़स्तान के सभी अन्य प्रान्तों में रूसी जाति के लोग आबादी का सबसे बड़ा या दूसरा सबसे बड़ा समुदाय हैं लेकिन दक्षिण क़ज़ाख़स्तान अकेला ऐसा प्रांत है जहाँ ऐसा नहीं है। यहाँ का सबसे बड़ा समुदाय कज़ाख़ है और २००९ की जनगणना में वे पूरी आबादी के ७२% थे। दूसरा सबसे बड़ा समुदाय उज़बेक हैं और वे आबादी के १८% थे। रूसी, ताजिक, कोरियाई और कुर्द लोग भी यहाँ रहते हैं। सोवियत संघ के ख़त्म हो जाने के बाद बहुत से रूसी लोग इस प्रांत को छोड़कर रूस चले गए हैं।\n\n", "id": "482003", "title": "दक्षिण क़ज़ाख़स्तान प्रांत"}
{"url": "https://hi.wikipedia.org/wiki?curid=482011", "text": "पश्चिम क़ज़ाख़स्तान प्रांत\n\nपश्चिम क़ज़ाख़स्तान प्रांत () मध्य एशिया के क़ज़ाख़स्तान देश का एक प्रांत है। इसकी राजधानी ओराल () नाम का शहर है, जिसे 'उराल्स्क' () भी कहा जाता है। इस प्रांत की सरहदें रूस से लगती हैं और यह यूराल पहाड़ों के पास स्थित है। यूराल नदी प्रांत से गुज़रकर कैस्पियन सागर की तरफ़ जाती है। भौगोलिक रूप से इस प्रांत को अक्सर पूर्वी यूरोप में माना जाता है।\n\nपश्चिम क़ज़ाख़स्तान प्रदेश का पहला गठन सोवियत संघ के ज़माने में सन् १९३२ में किया गया। १९६२ में इसका नाम बदलकर उराल्स्क प्रदेश कर दिया गया लेकिन १९९२ में इसे फिर से 'पश्चिम क़ज़ाख़स्तान' का नाम दे दिया गया।\n\n२००९ की जनगणना में पश्चिम क़ज़ाख़स्तान के ६९.८% लोग कज़ाख़ समुदाय और २७.४% रूसी समुदाय के थे। हालांकि क़ज़ाख़स्तान के बहुत से अन्य भागों में जर्मन, यूक्रेनी और पोलिश लोग रहते हैं इन समुदायों की आबादी पश्चिम क़ज़ाख़स्तान में काफ़ी कम है।\n\n", "id": "482011", "title": "पश्चिम क़ज़ाख़स्तान प्रांत"}
{"url": "https://hi.wikipedia.org/wiki?curid=482022", "text": "पैगंबर\n\nपैगम्बर एक अरबी शब्द है जिसका अर्थ है पैगाम देने वाला। अल्लाह द्रारा 1 लाख 84 हजार पैगम्बर इस दुनिया में भेजे गये हैं जिसमें आखिरी पैगंबर हजरत मुहम्मद हैं।\n\nपैगम्बर, नबी, रसूल, इमाम जैसे शब्द हैं जो क़रीब क़रीब एक जैसे लगते हैं मगर उन के ग्रांधिक अर्थ और कार्य अलग अलग होते हैं। अंग्रेजी में पैगंबर का समान रूप अर्थ देने वाला शब्द है \"प्रोफेट\"। प्रोफेट का मतलब पैगाम देने वाला और प्रोफेसी करने वाला।\n\nइब्राहीमी धर्म जैसे यहूदी धर्म, ईसाई धर्म, इस्लाम धर्म इत्यादी में इस शब्द का प्रयोग देखने को मिलता है। अर्थात, परमेश्वर, गॅड, अल्लाह, येहोवा द्वारा भेजा गया प्रेशित जो मानव समाज को धार्मिक ज्नान देने वाला माना जाता है।\n\n", "id": "482022", "title": "पैगंबर"}
{"url": "https://hi.wikipedia.org/wiki?curid=482024", "text": "शमशाद रज़ा\n\nशमशाद रज़ा बिहार के भोजपुरी फिल्मोँ के प्रख्यात अभिनेता हैँ। उनकी फिल्म कब बनबु भौजी हमार ने 5 करोड़ का यवसाय किया है।\n\nयह सिमरी बख्तियार पुर में रहता है जो सहरसा में पड़ता है। यह दिखने में शरीफ लगता है लेकिन है बड़ा कमीना। थाना में इसपर 24 मामले दर्ज हैँ।\n", "id": "482024", "title": "शमशाद रज़ा"}
{"url": "https://hi.wikipedia.org/wiki?curid=482041", "text": "आल्चीना\n\n\"आल्चीना\" जॉर्ज फ़्राईडरिक हेन्डल द्वारा रचित एक एक ओपेरा सेरीआ है। हेन्डल ने अपनी रचना में रिकार्डो ब्रोशी द्वारा रचित तथा 1728 में रोम में प्रदर्शित ओपेरा \"ल इसोला दि आल्चीना\" () के लिब्रेटो का प्रयोग किया था, जो उन्हें उनके इटली प्रवास के दौरान प्राप्त हुआ था। यह कथानक प्रारंभ में लुडोविको आरिओस्टो की रचना \"ओरलान्डो फ़्यूरिओसो \" - जो कि शारलेमेन के इस्लाम के विरुद्ध युद्धों पर आधारित एक महाकाव्य है - से लिया गया था, परन्तु संगतता की दृष्टि से उसमें कुछ संशोधन भी किये गये थे।. \n\nइस ओपेरा का कथानक \"ओर्लाण्डो फ्यूरियोसो\" नामक कविता पर आधारित है। वीर योद्धा रुजीयेरो कि नियति में एक छोटा लेकिन गौरवशाली जीवन लिखा है और इसलिए एक उदार जादूगर सदा उसे उसकी मंगेतर ब्रादामान्टे से दूर ले जाने की कोशिश करता रहता है। ब्रादामान्टे चुप न बैठ कर खुद ही अपने मंगेतर की खोज में निकल पड़ती है। ओपेरा के प्रारंभ से ठीक पहले ही वह रुजीयेरो को एक जादुई किले से बचाती है, लेकिन किले से बाहर आते ही उसका उड़न-घोड़ा रुजीयेरो को लेकर उड़ जाता है और समुद्र के बीच एक टापू पर उतरता है। जैसे ही उड़न-घोड़ा एक झाड़ी को खाना शुरू करता है, रुजीयेरो उस झाड़ी को बोलता सुन कर चकित रह जाता है। वह झाड़ी उसे बताती है कि वह वास्तव में सर आस्तोल्फो नामक योद्धा है जिसे उस टापू की स्वामिनी मायाविनी बहनों आल्चीना और मोर्गाना ने अपने जादू के ज़ोर से मेहंदी के पौधे में बदल दिया है। रूपवती जादूगरनी आल्चीना अपने द्वीप पर पहुँचने वाले सभी पुरुषों को फुसला कर अपने प्रेमपाश में बाँध लेती है, लेकिन फिर जल्दी ही अपने ऐसे प्रेमियों से उब कर अपनी माया से उन्हें पत्थर, पशुओं, वृक्षों या अपनी पसंद की अन्य किसी भी वस्तु में परिवर्तित कर देती है। आस्तोल्फो की चेतावनी के बावजूद रुजीयेरो इस मायाविनी से मिलने जाता है - और उसके जादू में फँस जाता है।\n\nफ़िर से अपने प्रेमी की तलाश करते हुए ब्रादामान्टे रुजीयेरो के पूर्व शिक्षक मेलीसो के साथ आल्चीना के टापू पर पहुँचती है। कवच धारण कर ब्रादामान्टे एक पुरुष की तरह दिख़ती है और अपने ही भाई रिचीआर्डो होने का अभिनय करती है। उसके और मेलीसो के पास एक जादुई अंगूठी होती है जिसका प्रयोग कर के वे दोनों आल्चीना के मायजाल को तोड़ कर उसके बँधकों को छुड़ाने की योजना बनाते हैं। \n\nटापू पर उनकी मुलाकात सबसे पहले जादूगरनी मोर्गाना से होती है। मानवीय भावनाओं और सच्चे प्रेम की समझ से रहित मोर्गाना रुपवान 'रिचीआर्डो' को देखते ही उस पर मोहित हो जाती है और अपने प्रेमी ओरोंटे का परित्याग कर देती है। मोर्गाना नये आगंतुकों को आल्चीना के दरबार में ले जाती है, जहाँ ब्रादामान्टे यह देखकर निराश हो जाती है कि रुजीयेरो पूरी तरह से आल्चीना के मोहपाश में बँध कर अपने पूर्व जीवन के बारे में सब कुछ भूल चुका है। \nआल्चीना के दरबार में उनकी मुलकात एक बालक ओबेर्टो से भी होती है जो अपने पिता आस्तोल्फ़ो, जिसे अंतिम बार इस टापू की ओर जाते हुए देखा गया था, की खोज़ में निकला है। ब्रादामान्टे समझ जाती है कि आस्तोल्फ़ो को ज़रूर आल्चीना और मोर्गाना ने अपनी माया से किसी पशु या वस्तु में बदल दिया होगा, लेकिन वह इस विषय पर चुप रह कर रुजीयेरो को बचाने पर अपना ध्यान केन्द्रित करती है। ब्रादामान्टे और मेलीसो रुजीयेरो को इस \nतरह से मोहाँध हो जाने के लिये फटकारते हैं, लेकिन आल्चीना के जादू में बँधा रुजीयेरो केवल उसके खयालों में डूबा रहता है।\n\nइधर ओरोंटे को पता चलता है कि मोर्गाना रिचिआर्डो पर आसक्त हो गयी है और वह क्रोध में रिचिआर्डो को द्वंद्वयुद्ध कि चुनौती दे बैठता है। मोर्गाना इस लड़ाई को रोक देती है, लेकिन ओरोन्टे अपना आवेश रुजीयेरो पर उतारता है। वह उसे बता देता है कि आल्चीना अपने पूर्व-प्रेमियों का अपनी मायावी शक्ति से क्या हश्र करती है और कहता है कि उसके विचार में रुजीयेरो का भी शीघ्र ही ऐसा ही हश्र होगा, क्योंकि उसे शक है कि आल्चीना रुजीयेरो से उब कर रिचिआर्डो पर मोहित हो गई है। रुजीयेरो यह सुनकर स्तब्ध रह जाता है और क्रोधित हो कर आल्चीना के पास जाता है। स्थिति तब और भी बिगड़ जाती है जब रिचीआर्डो वहाँ आकर आल्चीना से प्रेम करने का ढोंग करता है। आल्चीना रुजीयेरो को शांत करती है, लेकिन ब्रादामान्टे आल्चीना को इस तरह अपने मग़ेतर से प्रेम में देखकर विह्वल हो जाती है और रुजीयेरो को अपनी असली पहचान का भेद बता देती है। मेलिसो को भय होता है कि रुजीयेरो यह भेद आल्चीना को बता देगा और वह तुरंत ब्रादामान्टे की बात का खंडन करता है। ऐसे विरोधाभाषी कथन सुन कर रुजीयेरो भ्रमित हो जाता है।\n\nआल्चीना मोर्गाना से कहती है कि रुजीयेरो को यह दिखाने के लिये कि वह उससे प्रेम करती है और रिचीआर्डो से नहीं, वह रिचीआर्डो को किसी पशु में बदल देगी। रिचीआर्डो पर आसक्त मोर्गाना यह सुनकर भयभीत हो जाती है और रिचीआर्डो को आल्चीना की माया से बचाने के लिये उसे टापू से भाग जाने के लिये कहती है; परंतु रिचिआर्डो कहता है कि वह टापू पर ही रहेगा क्योंकि वह किसी और से प्रेम करता है। यह सुनकर मोर्गाना यह मान कर खुश हो जाती है कि रिचिआर्डो उससे प्रेम करता है और इस अंक का समापन मोर्गाना के हर्षगान \"टोरनामी आ वाग़ेजा\" () के साथ होता है।\n\nरुजीयेरो को आल्चीना के जादू से मुक्त करने के लिये मेलिसो उसे अपनी जादुई अंगूठी पहनाता है। अंगूठी के प्रभाव से रुज़ियेरो टापू पर फ़ैले आल्चीना के मायाजाल से मुक्त हो जाता है और टापू को उसके असली रूप - दैत्यों से भरे मरुस्थल - में देख पाता है। स्तंभित रुजीयेरो समझ जाता है कि उसे ज़ल्दी ही तापू को छोड़ना होगा और वह प्रसिद्ध भाव-गान \" वेर्दी प्राटी\" () गाता है, जिसमें वह स्वीकर करता है कि वह जीवन भर आल्चीना और उसके टापू की मोहक सुन्दरता को भूल नहीं पायेगा, यह जानने के बाद भी यह सुन्दरता केवल एक मायावी भ्रम थी।\n\nमेलीसो रुजीयेरो को सावधान करता है कि आल्चीना जैसी विकट जादूगरनी के टापू से बहर निकलना आसान नहीं होगा और उससे छल से काम लेने के लिये कहता है। वह रुजीयेरो को यह सुझाव देता है कि वह आल्चीना से शिकार पर जाने की अनुमति ले कर अपनी टापू को छोड़ने की योजना को छुपाए। रुजीयेरो यह सुझाव मान लेता है, परंतु वह अब तक आल्चीना के मायाजाल से इतना हताश हो चुका होता है कि जब ब्रादामान्टे अपने असली रूप में उसके सामने आती है तो वह उसे भी आल्चीना द्वारा रचित एक और मरीचिका समझ कर उसे ब्रादामान्टे मानने से मना कर देता है। रुजीयेरो की उपेक्षा से आल्चीना और ब्रादामान्टे दोनों ही निराश हो जाती हैं। रुजीयेरो को अपने प्रेम का प्रमाण देने के लिये आल्चीना वहाँ प्रकट हो कर रिचीआर्डो को पशु-रुप में बदल देने के लिये उद्यत हो जाती है। रिचीआर्डो को इस गंभीर संकट में देख रुजीयेरो शीघ्रता से अपनी भावनाओं पर नियंत्रण करता है और आल्चीना को विश्वास दिलाता है कि उसे आल्चीना के प्रेम के किसी प्रमाण की आवश्यकता नहीं है। इस बिंदु पर दर्शकों को पता चलता है कि आल्चीना वास्तव में रुजीयेरो से प्रेम करती है।\n\nइधर ओरोन्टे को शक हो जाता है कि रिचीआर्डो, मेलिसो और रुगीयेरो मिलकर कोई योजना बना रहे हैं और मोर्गाना और आल्चीना को भी आभास हो जाता है कि उनके साथ छल किय जा रहा है। पर अब तक बहुत देर हो चुकी होती है : आल्चीना की शक्ति का स्रोत छल और भ्रान्ति है और उसके जीवन में सच्चे प्रेम के आते ही उसकी माया कमज़ोर होने लगती है। इस अंक के अंत में आल्चीना दुष्टात्माओं का आवाह्न कर रुजीयेरो को रोकने की कोशिश करती है, पर रुजीयेरो के प्रति उसके सच्चे प्रेम के कारण उसकी मायावी शक्तियाँ निष्फल हो जाती हैं।\n\nमोर्गाना फ़िर से ओरोन्टे से अपना संबन्ध जोड़ने की इच्छा से उसके पास जाती है। ओरोन्टे उसे झिड़क देता है; परन्तु मोर्गाना के दूर जाते ही स्वीकार करता है कि वह अभी भी मोर्गाना से प्रेम करता है। रुजीयेरो फिर से अपना योद्धोचित स्वाभिमान प्राप्त करता है और उच्च श्रृंगों के साथ एक भाव-गीत गाता है। आल्चीना ओबेर्टो को एक सिंह से मिलाती है और उसे सिंह का वध करने की आज्ञा देती है। ओबेर्टो उस सिंह से एक विचित्र संबन्ध का अनुभव करता है और आल्चीना की आज्ञा मानने से इनकार कर देता है। वह समझ जाता है कि यह सिंह अवश्य ही उसका पिता है, जिसे आल्चीना ने अपनी माया से पशु-रुप में परिवर्तित कर दिया है।\n\nब्रादामान्टे और रुजीयेरो आल्चीना और मोर्गाना की माया के स्रोत, जिसका निरुपण यहाँ पर एक कलश के रूप में किया गया है, को नष्ट करने का निर्णय करते हैं। आल्चीना उनसे ऐसा नहीं करने की प्रार्थना करती है, लेकिन रुजीयेरो उसके आग्रहों का तिरस्कार कर माया-कलश को नष्ट कर देता है। उसके ऐसा करते ही अकस्मात् चारों ओर विनाश और पुनर्निमाण एक साथ ही प्रारंभ हो जाते हैं। आल्चीना का माया-महल ध्वस्त हो जाता है और मायाविनी बहनें आल्चीना और मोर्गाना धरती में समा जाती हैं। उनके जादू के ज़ोर से रुपांतरित उनके अनेकों पुराने प्रेमी अपने असली रूप में लौट आते हैं: आल्चीना द्वारा ओबेर्टो को दिखाया गया सिंह उसके पिता आस्तोल्फ़ो में बदल जाता है। आल्चीना और मोर्गाना के मायाजाल से छूटे कई अन्य पुरुष उन जादूगरनी बहनों द्वारा उन्हें दी गई मायावी प्रताड़ना का वर्णन करते हैं: उन दोनों ने अपने जादू से किसी को शिला, किसी को वृक्ष और किसी को तो केवल एक समुद्री लहर में बदल दिया था। सभी मनुष्य आल्चीना और मोर्गाना को भुला कर अपनी मुक्ति और प्रसन्नता का उत्सव मनाते हैं।\n", "id": "482041", "title": "आल्चीना"}
{"url": "https://hi.wikipedia.org/wiki?curid=482055", "text": "स्वयंसिद्धा\n\nस्वयंसिद्धा भारत सरकार के महिला और बाल विकास मंत्रालय द्वारा प्रायोजित और २०००-०१ में प्रारंभ महिलाओं को सामाजिक, आर्थिक, राजनीतिक और कानूनी सशक्तिकरण की समन्वित योजना है। इसके अंतर्गत महिलाओं के स्वयंसहायता समूहों को छोटी बचतों हेतु प्रोत्साहित किया जाता है। प्रमुख उद्देश्य महिलाओं का वित्तीय समावेशन है। योजना शत प्रतिशत केंद्र द्वारा प्रायोजित है। २००१ से अब तक ७० हजार से अधिक महिला समूहों के बैंक खाते खोले गये। यह योजना ३१ मार्च २००८ को समाप्त कर दी गयी है।\n२०११\n", "id": "482055", "title": "स्वयंसिद्धा"}
{"url": "https://hi.wikipedia.org/wiki?curid=482057", "text": "स्वाधार\n\nस्वाधार भारत सरकार के महिला और बाल विकास मंत्रालय द्वारा कठिन परिस्थितियों में रह रही महिलाओं के लाभार्थ प्रायोजित योजना है जिसका प्रारंभ २००१-०२ में किया गया था। इस योजना के अंतर्गत वेश्यावृत्ति, रिहा कैदी, प्राकृतिक आपदा अथवा अन्य किसी भी कारण से बेघर और बेसहारा पीड़ित महिलाओं को स्वाधार गृह लाया जाता है तथा व्यावसायिक प्रशिक्षण दिया जाता है। यह परियोजना समाज कल्याण/ महिला एवं बाल विकास विभागों, महिला विकास निगमों, शहरी निकायों के निजी, सार्वजनिक ट्रस्टों या स्वैच्छिक संगठनों आदि के माध्यम से कार्यान्वित की जाती है। पूर्वशर्त यह है कि उन्हें अलग-अलग परियोजनाओं के आधार पर इस तरह की महिलाओं के पुनर्वास का वांछित अनुभव और कौशल हो। योजना शत प्रतिशत केंद्र द्वारा प्रायोजित है।\n\n२०११\n", "id": "482057", "title": "स्वाधार"}
{"url": "https://hi.wikipedia.org/wiki?curid=482058", "text": "जननी सुरक्षा योजना\n\nजननी सुरक्षा योजना भारत सरकार के स्वास्थ्य और परिवार कल्याण मंत्रालय द्वारा प्रायोजित योजना है जिसका प्रारंभ 2005 में किया गया।\nइसके अंतर्गत गरीबी रेखा से नीचे जीवनयापन करने वाली महिलाओं को संस्थागत प्रसूति कराने के लिए एक हजार रुपये की आर्थिक सहायता प्रदान की जाती है। प्रसव अस्पताल में अथवा प्रशिक्षित दाई द्वारा किया जाना चाहिए। शत प्रतिशत केंद्र प्रायोजित इस योजना का उद्देश्य गरीब गर्भवती महिलाओं को प्रसव की संस्थागत सुविधा प्रदान करना है। योजना के अंतर्गत पंजीकृत प्रत्येक लाभार्थी के पास एमसीएच कार्ड के साथ-साथ जननी सुरक्षा योजना कार्ड भी होना जरूरी है। आशा अथवा कोई अन्य सुनिश्चित संपर्क कार्यकर्ता द्वारा ए.एन.एम. प्राथमिक स्वास्थ्य केंद्र के चिकित्सा अधिकारी की देखरेख में अनिवार्य रूप से प्रसव की व्यवस्था करना आवश्यक है। इससे गर्भावस्था के दौरान स्वास्थ्य जाँच और प्रसव के बाद देखभाल और निगरानी करने में सहायता मिलती है।\n\nसुरक्षा योजना\n\n२०११\n", "id": "482058", "title": "जननी सुरक्षा योजना"}
{"url": "https://hi.wikipedia.org/wiki?curid=482061", "text": "राजीव गाँधी किशोरी सशक्तिकरण योजना\n\nराजीव गाँधी किशोरी सशक्तिकरण योजना जिसे सबला भी कहा जाता है भारत सरकार द्बारा २०१० में ११ से १८ वर्ष की किशोरियों के सशक्तीकरण के लिए प्रारंभ की गई योजना है।\n\n२०००-०१ में भारत सरकार द्वारा किशोरियों के सशक्तिकरण के लिए किशोरी सशक्तिकरण योजना का आरंभ किया गया था। यह योजना २00९ तक चलती रही। यह देश के २०० पिछड़े हुए जिलों में लागू की गई थी। यही योजना महिला और बाल विकास विकास मंत्रालय (भारत) के सौजन्य से १ अप्रैल २०११ से सबला नाम से पूरे देश में लागू कर दी गयी। योजना का आर्थिक संभार शत प्रतिशत केंद्र द्वारा वहन किया जा रहा है।\n\nइसके अंतर्गत ११ से १८ साल तक की किशोरियों में पोषण, प्रशिक्षण एवं जागरुकता को बढ़ावा दिया जाता है। किशोरियों को आयरन और प्रोटीन की गोलियाँ एवं अन्य आवश्यक पोषक तत्व दिये जाते हैं। योजना का क्रियान्वयन ११ से १४ साल की बच्चियों के लिए मध्याह्न भोजन योजना द्वारा वहीं १५ से १८ साल की किशोरियों के लिए आँगनबाड़ी केंद्र से किया जाता है। योजना के अंतर्गत प्रति किशोरी प्रतिदिन पाँच रुपये के पोषण व्यय का प्रावधान है। \n", "id": "482061", "title": "राजीव गाँधी किशोरी सशक्तिकरण योजना"}
{"url": "https://hi.wikipedia.org/wiki?curid=482072", "text": "डीनोसॉसर्स\n\nडीनोसॉसर्स (अंग्रेजी: Dinosaucers) एक एनिमेटेड टेलीविजन श्रृंखला सह संयुक्त राज्य अमेरिका और कनाडा में उत्पादित है।\n\n", "id": "482072", "title": "डीनोसॉसर्स"}
{"url": "https://hi.wikipedia.org/wiki?curid=482073", "text": "नाको झील\n\nनाको झील शीत मरुस्थलीय क्षेत्र जिला किन्नौर के 3,660 मीटर की ऊंचाई पर स्थित है.। यह विदेशी पर्यटकों व बौद्ध भिक्षुओं को अपनी ओर आकर्षित करती है। गर्मियों में हजारों देशी व विदेशी पर्यटक इस झील तक पहुंच कर यहां की शांत आबोहवा में अपनी थकान मिटा कर सुकून महसूस करते हैं\n", "id": "482073", "title": "नाको झील"}
{"url": "https://hi.wikipedia.org/wiki?curid=482075", "text": "मान्गीस्तऊ प्रांत\n\nमान्गीस्त​ऊ प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी कैस्पियन सागर के किनारे स्थित अकतऊ शहर है, जो क़ाज़ाख़स्तान की सबसे बड़ी बंदरगाह भी है। इस प्रांत की दक्षिणी सीमा तुर्कमेनिस्तान के बलक़ान प्रान्त से और पूर्वी सीमा उज़बेकिस्तान के क़ाराक़ालपाक़स्तान प्रान्त से लगती हैं।\n\nक़ाज़ाख़स्तान का कैस्पियन सागर के साथ लगने वाले तट का अधिकाँश हिस्सा मान्गीस्त​ऊ प्रांत में आता है और इस प्रांत की राजधानी भी उसी सागर पर एक बंदरगाह है। इस राज्य में रेगिस्तान, पहाड़, पठार और कैस्पियन के साथ लगा मैदानी इलाक़ा सभी शामिल हैं। उस्त-उर्त पठार पर स्थित राज्य के उत्तरी भाग में सर्दियों में बहुत ठण्ड पड़ती है। प्रान्त का सबसे ऊँचा स्थान ५५६ मीटर (१,८२४ फ़ुट) ऊँचा ओत्पन पहाड़ () है जबकि सबसे नीच;अ स्थान कैस्पियन सागर के साथ की कैस्पियन द्रोणी का समुद्र-तल से १३२ मीटर (४३३ फ़ुट) नीचे का क्षेत्र है। सोवियत संघ के ज़माने में यहाँ ज़मीन से तेल निकला था और इस प्रान्त में तेल-सम्बन्धी उद्योग से बहुत विकास हुआ है।\n\n१९९९ की जनगणना में मान्गीस्त​ऊ प्रांत के ५०.९% लोग कज़ाख़ और ३२.९% रूसी जाति के थे।\n\n", "id": "482075", "title": "मान्गीस्तऊ प्रांत"}
{"url": "https://hi.wikipedia.org/wiki?curid=482082", "text": "अंतराआण्विक बल\n\nयह पदार्थ के कणों (अणु, परमाणु अथवा आयन) के मध्य कार्यरत आकर्षण बल है जो उन्हें समीप रखने में सहायक होता है।\n", "id": "482082", "title": "अंतराआण्विक बल"}
{"url": "https://hi.wikipedia.org/wiki?curid=482089", "text": "झ़ामबिल प्रांत\n\nझ़ामबिल​ प्रांत () मध्य एशिया के क़ाज़ाख़स्तान देश का एक प्रांत है। इसकी राजधानी तलास नदी के किनारे स्थित ऐतिहासिक तराज़ शहर है, जो किरगिज़स्तान की सरहद के बहुत पास है। इस प्रांत का उत्तर पूर्वी कोना बलख़श झील के छोर पर तटस्थ है। राज्य से चुय नदी भी निकलती है जिसकी सिंचाई और कृषि में बहुत अहमियत है। काराताऊ शहर के पास फ़ॉसफ़ेट की खानें हैं।\n\nझ़ामबिल​ प्रांत का नाम प्रसिद्ध कज़ाख़ लोक-गायक झ़ामबिल​ झ़ाबायेव (, १८४६-१९४५) पर पड़ा है। ध्यान दें कि 'झ़ामबिल' में बिंदु-वाले 'झ़' का उच्चारण बिना बिन्दु वाले 'झ' से काफ़ी भिन्न है। इसका उच्चारण अंग्रेज़ी के 'टेलिविझ़न' शब्द के 'झ़' से मिलता है।\n\n२००९ की जनगणना में झ़ामबिल​ प्रांत के लगभग ६५% लोग कज़ाख़ जाति के थे। राजधानी तराज़ में सोवियत संघ के ज़माने में बहुत से जर्मन, यहूदी, रूसी, यूक्रेनी और अन्य समुदाय भारी संख्या में बसते थे और १९८९ में इस शहर केवल २०% लोग कज़ाख़ थे। सोवियत संघ टूटने के बाद बहुत से जर्मन और रूसी लोग इस शहर और प्रांत को छोड़कर चले गए हैं और २००९ तक तराज़ के ६०% लोग कज़ाख़ थे।\n\n", "id": "482089", "title": "झ़ामबिल प्रांत"}
{"url": "https://hi.wikipedia.org/wiki?curid=482103", "text": "बाल्काश झील\n\nबाल्काश झील () मध्य एशिया के क़ाज़ाख़स्तान देश में स्थित एक विशाल झील है। यह एशिया की सबसे बड़ी झीलों में से एक है। इसका कुल क्षेत्रफल १६,४०० किमी है, लेकिन इसमें पानी डालने वाली नदियों से सिंचाई के लिए पानी खिचने की वजह से इसका आकार घट रहा है। बीच में एक धरती की ऊँगली इसे दो हिस्सों में बांटती है - पश्चिमी भाग का पानी मीठा है जबकि पूर्वी भाग का पानी खारा है। पूर्वी भाग पश्चिमी भाग से अधिक गहरा है। इसका सबसे गहरा स्थान केवल २६ मीटर गहरा है।\n\nबलख़श झील एक बंद जलसम्भर में स्थित है जिसमें सात नदियों का पानी आता है, जिसमें सबसे प्रमुख इली नदी () है। झील के किनारे बहुत से शहर बसे हुए हैं जिनमें सबसे बड़े का नाम भी बलख़श शहर है। इसमें ६६,००० निवासी रहते हैं।\n\nबाल्काश झील पूर्वी कजाकिस्तान में एक विशाल अर्धचंद्राकार खारे पानी की झील है। इसकी सागरतल से ऊँचाई ९०० फुट है। ईली, आस्क् और लेप्सा आदि नदियाँ इसमें गिरती हैं, किंतु इस झील से कोई नदी निकलती नहीं। यह रेगिस्तानी भाग में स्थित है। इसका पूर्व तटीय भाग खारी मिट्टी का प्रदेश है। इसके तटों पर मछलियाँ पकड़ी जाती हैं। उत्तरी किनारे पर ताँबें की खानें हैं, एवं बाल्काश नगर में ताँबा गलाने का काम भी होता है।\n\n", "id": "482103", "title": "बाल्काश झील"}
{"url": "https://hi.wikipedia.org/wiki?curid=482118", "text": "नर जलसर्प तारामंडल\n\nनर जलसर्प या हाइड्रस (अंग्रेज़ी: Hydrus) तारामंडल खगोलीय गोले के दक्षिणी भाग में दिखने वाला एक तारामंडल है। यह बहुत ही छोटा तारामंडल है। ध्यान रहे कि यह जलसर्प तारामंडल (उर्फ़ हाइड्रा तारामंडल) से बिलकुल अलग है, जो इस से कहीं ज़्यादा बड़ा है। इसकी परिभाषा लगभग ४०० वर्ष पूर्व एक डच खगोलशास्त्री ने दो डच नाविकों द्वारा करे अध्ययन के आधार पर की थी।\n\nनर जलसर्प तारामंडल में तीन मुख्य तारे हैं, हालांकि वैसे इसमें १९ तारों को बायर नाम दिए जा चुके हैं। इनमें से चार के इर्द-गिर्द ग़ैर-सौरीय ग्रह परिक्रमा करते हुए पाए जा चुके हैं। इस तारामंडल के मुख्य तारे और अन्य वास्तुएँ इस प्रकार हैं -\n\n", "id": "482118", "title": "नर जलसर्प तारामंडल"}
{"url": "https://hi.wikipedia.org/wiki?curid=482125", "text": "ऍचडी १०१८०\n\nऍचडी १०१८० (HD 10180) पृथ्वी से अनुमानित १२७ प्रकाश वर्ष दूर नर जलसर्प तारामंडल के क्षेत्र में स्थित एक G1V श्रेणी का सूर्य-जैसा मुख्य अनुक्रम तारा है। इसके इर्द-गिर्द कम-से-कम ७ ग़ैर-सौरीय ग्रह परिक्रमा करते हुए ज्ञात हुए हैं और सम्भव है कि इन ग्रहों की कुल संख्या ९ भी हो। अभी तक यह सभी ज्ञात ग्रहीय मंडलों में सबसे अधिक ग्रहों वाला मंडल है और इसमें सम्भवतः हमारे सौर मंडल से भी ज़्यादा ग्रह हैं।\n\nपृथ्वी से देखी गई इसकी चमक (सापेक्ष कान्तिमान) +७.३३ मैग्नीट्यूड मापी गई है, यानी इसे देखने के लिए दूरबीन आवश्यक है। यह आकार में हमारे सूरज से ज़रा बड़ा है - इसका द्रव्यमान (मास) हमारे सूरज के द्रव्यमान से ६% बड़ा और इसका व्यास (डायामीटर) हमारे सूरज के व्यास का १.२ गुना अनुमानित किया गया है। इसकी वास्तविक चमक (निरपेक्ष कान्तिमान) हमारे सूरज से ४९% अधिक है।\n\nइस तारे के ग्रहों की सूची इस प्रकार है -\n\n\n", "id": "482125", "title": "ऍचडी १०१८०"}
{"url": "https://hi.wikipedia.org/wiki?curid=482132", "text": "नवी पिल्लै\n\n२४ मई २0१२ को संयुक्त राष्ट्र महासभा के १९३ सदस्यों द्वारा सर्वसम्मति से नवी पिल्लै को संयुक्त राष्ट्र मानवाधिकार प्रमुख के पद पर फिर से चुन लिया गया। \n", "id": "482132", "title": "नवी पिल्लै"}
{"url": "https://hi.wikipedia.org/wiki?curid=482138", "text": "वोल्टता गुणक\n\nवोल्टता गुणक (voltage multiplier) एक विशेष विद्युत परिपथ है जो कम वोल्टता के एसी को अपेक्षाकृत अधिक वोल्टता के डीसी में बदलने का काम करता है। इसमें प्रायः डायोड और संधारित्र का प्रयोग होता है। इनका उपयोग उच्च वोल्टता (हजारों किलोवोल्ट) पैदा करने के लिये किया जाता है जो मुख्यतः उच्च ऊर्जा भौतिकी के प्रयोगों के लिये या तड़ित-सुरक्षा से सम्बन्धित उपकरणों के परीक्षण के लिये लगती है।\n\nजो वोल्टता गुणक ए.सी. वोल्तता को दो गुनी डी.सी. वोल्टता में बदल देते हैं उन्हें 'वोल्टता द्विगुणक' (वोल्टेज डबलर) कहते हैं। \n\n", "id": "482138", "title": "वोल्टता गुणक"}
{"url": "https://hi.wikipedia.org/wiki?curid=482151", "text": "पूर्वोत्‍तर पर्वतीय विश्‍वविद्यालय\n\nthumb|BBPS|350px| भारत के सर्वश्रेष्ठ विश्वविद्यालयों में से एक।\nपूर्वोत्‍तर पर्वतीय विश्वविद्यालय भारत का एक केन्द्रीय विश्‍वविद्यालय है। विश्वविद्यालय की स्थापना संसदीय अधिनियम के तहत की गई जिसे १९ जुलाई १९७३ को अधिसूचित किया गया। विश्वविद्यालय का मुख्य कार्यालय एवं स्थाई परिसर शिलांग है तथा दूसरा परिसर तुरा में स्थित है। विश्वविद्यालय के अंतर्गत ८ अध्ययन संकाय हैं, जिनके अंतर्गत ३४ विभाग एवं २ अध्ययन केंद्र हैं। ६६ महाविद्यालय भी इसके अंतर्गत अंगीभूत किये गये हैं।\n\n\n", "id": "482151", "title": "पूर्वोत्‍तर पर्वतीय विश्‍वविद्यालय"}
{"url": "https://hi.wikipedia.org/wiki?curid=482167", "text": "बेर सराय\n\nबेर सराय दिल्ली में स्थित एक गाँव है। यह दक्षिण दिल्ली में है। यहाँ प्रायः प्रतियोगी परीक्षाओं के अभ्यर्थी रहा करते हैं।", "id": "482167", "title": "बेर सराय"}
{"url": "https://hi.wikipedia.org/wiki?curid=482168", "text": "अलमाती\n\nअलमाती() मध्य एशिया के कज़ाख़स्तान देश की भूतपूर्व राजधानी और उस देश का सबसे बड़ा शहर है। कज़ाख़ भाषा में 'अलमाती' शब्द का मतलब 'सेबों का शहर' होता है। सोवियत संघ के ज़माने में सन् १९२९ से १९९१ तक यह शहर 'अल्मा अता' (, अर्थ: 'सेब का पिता') के नाम से उसे राष्ट्र के 'कज़ाख़ सोवियत समाजवादी गणतंत्र' () विभाग की राजधानी हुआ करता था। कज़ाख़स्तान की आज़ादी के बाद १९९१ से १९९७ तक यह उस देश की राजधानी रहा लेकिन १९९७ में अस्ताना कज़ाख़स्तान की नई राजधानी बना। इसके बावजूद अलमाती देश का आर्थिक केंद्र है और इसमें पूरे राष्ट्र की ९% आबादी बसती है। अलमाती दक्षिणी कज़ाख़स्तान में किरगिज़स्तान की सीमा के पास के पहाड़ी इलाक़े में स्थित है। रूसी साम्राज्य के दौर में १८६७ से १९२१ तक इसे विएरनी () के नाम से जाना जाता था, जिसका अर्थ रूसी भाषा में 'वफ़ादार' होता है।\n\n", "id": "482168", "title": "अलमाती"}
{"url": "https://hi.wikipedia.org/wiki?curid=482176", "text": "बालबंधु योजना\n\nबालबंधु योजना भारत सरकार द्वारा आतंकवाद, अलगाववाद तथा नक्सलवाद से प्रभावित बच्चों की शिक्षा, स्वास्थ्य और आवास की व्यवस्था के लिए २0१0 में प्रारंभ की गई योजना है। इस योजना के लिए वित्तिय आवंटन प्रधान मंत्री राहत कोष से किया जाता है।\nhttp://www.ncpcr.gov.in\n\n२०११\n", "id": "482176", "title": "बालबंधु योजना"}
{"url": "https://hi.wikipedia.org/wiki?curid=482183", "text": "इली नदी\n\nइली नदी () मध्य एशिया की एक नदी है जो चीन के शिनजियांग प्रांत के इली कज़ाख़ स्वशासित विभाग में तियान शान पहाड़ों से उत्पन्न होकर दक्षिणपूर्वी कज़ाख़स्तान के अलमाती प्रांत से गुज़रकर बलख़श झील के ख़ाली होती है। इसकी कुल लम्बाई १,४३९ किमी है जिसमें से ८१५ किमी कज़ाख़स्तान की भूमि में आता है। बलख़श झील से मिलते हुए इली नदी एक बड़ा नदीमुख (डेल्टा) क्षेत्र बनाती है जिसमें झीलें, दलदली ज़मीन और सरकंडों से भरपूर जलग्रस्त इलाक़े आते हैं।\n\nकुल मिलकर इली नदी का जलसम्भर क्षेत्र १,४०,००० वर्ग किमी है। इली नदी स्तेपी की तीन सबसे महत्वपूर्ण नदियों में से एक है - अन्य दो चुय नदी और तलास नदी हैं।\n\nइली नदी का नाम महमूद काश्गरी के मशहूर 'दीवान-उ-लुग़ात​-उत-तुर्क' (तुर्की भाषाओँ का शब्दकोष) में मिलता है। इसमें उन्होंने इसे कुछ इस तरह दर्ज किया था: 'इली, एक नदी का नाम, जिसके किनारे यग़मा, तोख़सी और चिगलिग​ क़बीले बसते हैं और जिसे तुर्की देश अपना जेहून (आमू दरिया) समझते हैं'। इस से उनका मतलब था की जिस तरह मध्य एशिया के अन्य भाग में आमू दरिया को बहुत अहमियत दी जाती है उसी तरह इली नदी तुर्क लोगों के लिए है। सम्भव है कि नदी का नाम उईग़ुर भाषा के 'इल' शब्द से हो जिसका मतलब '(मछली पकड़ने वाला) काँटा' होता है। यह नाम नदी के आकार के ऊपर आधारित हो सकता है।\n\n", "id": "482183", "title": "इली नदी"}
{"url": "https://hi.wikipedia.org/wiki?curid=482185", "text": "श्रीलक्ष्मी सुरेश\n\nश्रीलक्ष्मी सुरेश (जन्म 1998) कोझिकोड, केरल, भारत की वेब डिजाइनर हैं। वो मुख्यतः भारत में वेब डिजाइनिंग के लिए जानी जाती हैं जिसे २००६ में मीडिया कवरेज प्राप्त हुई।\n\nउनके पिता सुरेश मेनन (वकील, कालीकट बार काउंसिल) और माता विजु सुरेश के अनुसार उन्होंने ३ वर्ष की आयु में ही कंप्यूटर काम में लेना आरम्भ कर दिया था और ८ वर्ष की आयु में पहली वेबसाइट बनायी। श्रीलक्ष्मी सुरेश अपने उच्च माध्यमिक विद्यालय की प्रस्तुतियों में भाग लेती थीं और उन्होंने विद्यालय का जालस्थल निर्मित किया जिसे १५ जनवरी २००७ को केरल सरकार में वन मंत्री बिनॉय विश्वम ने उद्धघाटित किया। उनके द्वारा चालु की गयी ईडिजाइन २००९ में लॉन्च हुई।\n\nश्रीलक्ष्मी सुरेश को २००८ में असाधारण उपलब्धि के लिए भारत के गणतंत्र दिवस पर महिला एवं बाल कल्याण मंत्रालय ने राष्ट्रीय बाल पुरस्कार से पुरस्कृत किया। उन्हें ५ जनवरी २००९ को विज्ञान भवन, नई दिल्ली में एक समारोह में सोनिया गांधी ने यह सम्मान दिया। उन्हें अपने कार्य से अलग पहचान बनायी। उन्हें उनके पुरस्कार के लिए विभिन्न प्राकशनों कंपनियों, टिनीलोगो और ईडिजाइन में वर्णित किया गया। उनकी विभिन्न वेबसाइटों को जारी करना नियमित मीडिया में बना रहा।\n\n", "id": "482185", "title": "श्रीलक्ष्मी सुरेश"}
{"url": "https://hi.wikipedia.org/wiki?curid=482206", "text": "ओइरत लोग\n\nओइरत () मंगोल लोगों का सबसे पश्चिमतम समुदाय है जो पश्चिमी मंगोलिया के अल्ताई पर्वत क्षेत्र में वास करते हैं। कई क़बीलों के एकीकरण से बनी यह जाति मध्य एशिया के पूर्वी भाग में उत्पन्न हुई थी लेकिन अब इनका सबसे बड़ा गुट रूस के काल्मिकिया गणतंत्र में मिलता है जहाँ इन्हें काल्मिक लोग कहा जाता है। काल्मिकी १७वीं सदी के शुरूआती दौर में ज़ुन्गारिया से रूसी साम्राज्य के दक्षिण-पूर्वी यूरोपी भाग में आ बसे थे।\n\nऐतिहासिक रूप से ओइरतों के चार प्रमुख क़बीले हैं: ज़ुन्गार, तोरग़ुत​, दोरबेत और ख़ोशूत​। इनके अन्य क़बीलों में ख़ोइद​, बयिद, म्यन्गद, ज़ख़चिन, बातुद​, बरगा और दरख़द शामिल हैं। दुनिया भर में लगभग ५ लाख ओइरात हैं, जिनमें से २ लाख मंगोलिया में, १.७५ लाख रूस में और १.४ लाख चीन में रहते हैं।\n\n", "id": "482206", "title": "ओइरत लोग"}
{"url": "https://hi.wikipedia.org/wiki?curid=482224", "text": "कृत्रिम तत्वान्तरण\n\nकृत्रिम तत्वान्तरण का उपयोग कर कृत्रिम रूप से किसी अन्य तत्व में परिवर्तन करने में किया जाता है, यही कृत्रिम तत्वान्तरण कहलाता है।\nरदरफोर्ड ने सन् १९१९ में नाइट्रोजन पर अल्फा कणों की बोछार से ऑक्सीजन प्राप्त किया। यह कृत्रिम तत्वान्तरण का पहला प्रयोग था। इसके पश्चात ही अन्य वेज्ञानिको ने तत्वो का तत्वान्तरण किया।\nरदरफोर्ड व चैडविक ने सन् १९२०-१९२४ में बोरॉन से पोटैशियम (परमाणु क्रमांक ५ से १९ तक) तक सभी १५ तत्वो पर अल्फा कण के द्वारा विघटन किया।\nचैडविक ने बेरीलियम पर अल्फा कण के द्वारा न्यूट्रॉन प्राप्त किया। यह एक अनावेशित कण है, जिसके प्रयोग के पश्चात यह पता चला कि परमाणु में न्यूट्रॉन पाया जाता है। इस खोज के पश्चात कृत्रिम तत्वान्तरण सरल हो गया।\nइसमे सभी तत्व अस्थाई होते हैं व रेडियो सक्रियता प्रदर्शित करते हैं। यह कृत्रिम तत्वान्तरण कि एक विशेषता है। परन्तु यह प्राकृतिक कृत्रिम रेडियोधर्मिता से भिन्न है।\n", "id": "482224", "title": "कृत्रिम तत्वान्तरण"}
{"url": "https://hi.wikipedia.org/wiki?curid=482238", "text": "वैंकूवर पब्लिक लाइब्रेरी\n\nवैंकूवर पब्लिक लाइब्रेरी (वी.पी.एल.) () कनाडा में दूसरी सबसे बड़ी सार्वजनिक पुस्तकालय प्रणाली है। इसके संग्रह में 2.8 मिलियन से अधिक वस्तुएँ है, प्रणाली की 22 शाखाएं और लगभग 375,000 कार्डधारक है, जो सलाना लगभग नौ लाख वस्तुएँ उधार लेते हैं। इसका प्रशासन केंद्र और साथ ही सबसे बड़ी शाखा, जिसे सेंट्रल ब्रांच (केन्द्रीय शाखा) के रूप में जाना जाता है, डाउनटाउन वैंकूवर में लाइब्रेरी स्क्वायर पर स्थित है।\n\n\n", "id": "482238", "title": "वैंकूवर पब्लिक लाइब्रेरी"}
{"url": "https://hi.wikipedia.org/wiki?curid=482244", "text": "मॉनमाउथ हेरिटेज ट्रेल\n\nमॉनमाउथ हेरिटेज ट्रेल (), () एक पैदल मार्ग है जो दक्षिण-पूर्वी वेल्स के काउंटी नगर मॉनमाउथ के विभिन्न चयनित एतिहासिक और पारंपरिक स्थलों को आपस में जोड़ता है। वर्ष 2009 में मॉनमाउथ सिविक सोसायटी ने शहर में 24 ऐतिहासिक और दिलचस्प इमारतों व स्थलों की पहचान की। इन इमारतों में से मुख्यतः इमारत पहले से ही संयुक्त राजशाही की सूचीबद्ध इमारत थीं। 24 में से केवल तीन स्थलों—ब्लॅस्टियम (रोमन किला), डिस्पेंसरी और हेमस् मिनरल वॉटर वर्क्स—को छोड़ के सभी सूचीबद्ध हैं। इन स्थलों में से रोमन किला असल में मौजूद नहीं है परन्तु एक स्थानीय बैंक में लगी पट्टिका किले के यहाँ होने की जानकारी व उसकी स्थिति का विवरण देती है। इसके आलावा एक और स्थल, नेल्सन गार्डन, कोई इमारत नहीं अपितु एक उन्नीसवीं सदी का बागीचा है। ट्रेल पे चार इमारतें गिरजाघर हैं, जिनमें से दो एंग्लिकन सम्प्रदाय व एक-एक मेथोडिज़्म और रोमन कैथोलिक सम्प्रदायों के हैं।\n", "id": "482244", "title": "मॉनमाउथ हेरिटेज ट्रेल"}
{"url": "https://hi.wikipedia.org/wiki?curid=482252", "text": "ज़ुन्गार लोग\n\nज़ुन्गार () मंगोल लोगों की ओइरत शाखा की एक उपशाखा का नाम है जिन्होनें १७वीं और १८वीं सदी में अपनी ज़ुन्गार ख़ानत चलाई थी। ऐतिहासिक रूप से वे ओइरत उपजाति के चार प्रमुख क़बीलों में से एक रहे हैं (अन्य तीन तोरग़ुत​, दोरबेत और ख़ोशूत​ हैं)। मंगोल भाषा में 'ज़ुउन्गार' शब्द का मतलब 'बाहिनें हाथ' होता है। आधुनिक युग में ज़ुन्गार लोग मंगोलिया और चीन में रहते हैं और मंगोलिया में उनकी जनसँख्या १५,५२० अनुमानित की गई थी।\n\n१६वीं सदी में मंगोलिया में उत्तरी युआन राजवंश का काल चल रहा था, जो एक मंगोल राजवंश था और सिंहासन पर तुमेन जसग्तू ख़ान () बैठा था। उसने जब अपना साम्राज्य विस्तृत किया तो बहुत से मंगोल और तुन्गुसी क़बीलों ने उसकी अधीनता स्वीकार ली लेकिन कुछ ओइरत उस के विरुद्ध जूझे। इसके बाद १७वीं सदी ईसवी में ख़ल्ख़ा मंगोल क़बीले का अल्तान ख़ान मंगोलों पर अपना शासन जमाना चाहता था और इन ओइरत क़बीलों ने उसकी अधीनता न स्वीकारते हुए उस से लड़ाई की। ख़ल्ख़ा पूर्वी मंगोल होते हैं जबकि ओइरत पश्चिमी मंगोल हैं। आगे चलकर चीन और मंगोलिया पर मान्छु लोगों का अधिकार हुआ तो इन ओइरतों ने मान्छुओं से भी टक्कर ली। ओइरत मंगोलों का यही उपसमुदाय 'ज़ुन्गार' कहलाया। शुरू में तो ज़ुन्गार केवल ओओलेद (), दोरवोद () और ख़ोइत () क़बीलों का परिसंघ थे, लेकिन आगे चलकर इनमें तोरग़ुत​ और ख़ोशूत क़बीलों के भी कुछ अंशों को ज़बरदस्ती शामिल कर लिया गया। ज़ुन्गारों में लोकबोलियों के आधार पर यह मान्यता है कि वे चंगेज़ ख़ान के ज़माने में स्तेपी क्षेत्र पर घूमने वाले नायमन लोगों के वंशज हैं, जो एक तुर्की-मंगोल क़बीला हुआ करता था।\n\nध्यान दें कि 'ख़ोशूत', 'ख़ान' और 'ख़ल्ख़ा' जैसे शब्दों में बिन्दु-वाले 'ख़' अक्षर के उच्चारण बिन्दु-रहित 'ख' से ज़रा भिन्न है। इसका उच्चारण 'ख़राब' और 'ख़रीद' के 'ख़' से मिलता है। यह भी ध्यान दें कि 'तोरग़ुत​' में बिन्दु-वाले 'ग़' अक्षर के उच्चारण भी बिन्दु-रहित 'ग' से ज़रा भिन्न है। इसका उच्चारण 'ग़लती' और 'ग़रीब' शब्दों के 'ग़' से मिलता है।\n\n", "id": "482252", "title": "ज़ुन्गार लोग"}
{"url": "https://hi.wikipedia.org/wiki?curid=482260", "text": "कनाडा में कार्नेगी पुस्तकालयों की सूची\n\nकनाडा में सार्वजनिक पुस्तकालयों कार्नेगी की कुल १२५ रहे हैं। इनमें से, अधिकांश (111) विशाल ओंटारियो में बनाया गया था। इसके निर्माण के पश्चात इसे १९०३ से १९२२ के लिए खोला गया। जगह के नाम के रूप में वे अनुदान अवधि के दौरान किया जाता है। कुछ मामलों में, कार्नेगी ने कई दान किए। इसके अलावा, एक अकादमिक पुस्तकालय विक्टोरिया विश्वविद्यालय में टोरंटो विश्वविद्यालय के वास्तुकार हेनरी स्प्राट, द्वारा बनाया गया था। १६ अप्रैल १९०६ को ५०,०००$ अनुदान से सम्मानित किया।\n", "id": "482260", "title": "कनाडा में कार्नेगी पुस्तकालयों की सूची"}
{"url": "https://hi.wikipedia.org/wiki?curid=482265", "text": "ब्लॅस्टियम\n\nब्लॅस्टियम () एक छोटा किला व लौह धातुकर्म का केंद्र था जो रोमन प्रांत ब्रिटानिया सुपीरियर में स्थित था। ब्रिटानिया सुपीरियर रोमन ब्रिटेन का हिस्सा था। निवर्तमान समय में इसकी स्थिति दक्षिण-पूर्वी वेल्स के एक परंपरागत काउंटी नगर मॉनमाउथ में है। एक स्थानीय बैंक में लगी पट्टिका किले के यहाँ होने की जानकारी व उसकी स्थिति का विवरण देती है।\n\nऐसा सुझाव दिया जाता है कि 'ब्लॅस्टियम' नाम ग्रीक भाषा के βλαστος से उत्पत्ति हुआ है, जिसक अर्थ होता है 'शाखा'। ऐसा अब समान्य तौर पर स्वीकार किया जाता है कि नीरो या पूर्व-फ्लेवियन राजवंश का सैन्य किला मॉनमाउथ में बनाया गया था, शायद 55 ई॰ से पहले, जो वेल्स में इसे सबसे पहला रोमन किला बनाता है। ऐसा माना जाता है कि एक समय ब्लॅस्टियम में लगभग 2,000 सैनिक रहा करते थे, परन्तु बाद में यह बस एक छोटा किला ही बन के रह गया।\n", "id": "482265", "title": "ब्लॅस्टियम"}
{"url": "https://hi.wikipedia.org/wiki?curid=482287", "text": "पूर्वी स्लाव लोग\n\nपूर्वी स्लाव () उन स्लाव लोगों को कहा जाता है जो पूर्वी स्लावी भाषाएँ बोलते हैं। यह शुरू में कीवियाई रूस () नामक मध्यकालीन राज्य के निवासी हुआ करते थे लेकिन १७वीं सदी तक रूसी, यूक्रेनी और बेलारूसी उपजातियों में बंट चुके थे।\n\nपूर्वी स्लावों के बारे में ८५९ ईसवी से पहले के काल में ज़्यादा जानकारी नहीं है। इसकी वजह यह है कि उनके क्षेत्र यूरोप के बाक़ी इलाक़ों से दूर थे और उनकी भाषा का कोई लिखित रूप नहीं था। ८६३ में सिरिलिक लिपि विशेष रूप से स्लावी भाषाओँ को लिखने के लिए ईजाद की गई। माना जाता है कि ६०० ईसवी तक स्लावी लोग पूर्वी, पश्चिमी और दक्षिणी शाखाओं में विभाजित हो चुके थे। ११वीं और १२वीं सदी में लिखे गए मुख्य वृत्तान्त () में १२ स्लावी क़बीलियाई परिसंघों की सूची है जिन्होनें बाल्टिक सागर और कृष्ण सागर के बीच के क्षेत्र में रहना शुरू कर दिया था। यह स्लाव कहाँ से आये इसके बारे में इतिहासकारों में आपसी मतभेद चलता रहा है। हालांकि पहली सदी से लेकर नवी सदी तक पोंटिक-कैस्पियाई स्तेपी से सरमती, हूण, आवार, बुलगार और मग्यार जैसी बहुत सी जातियाँ निकली और स्लाव कई के साथ संपर्क में आये होंगे, लेकिन कोई भी स्लावियों के इलाक़ों में नहीं बसीं। ८वीं सदी तक स्लावी पूर्वी यूरोपी मैदानों की प्रमुख जाति बन चुके थे।\n\nपूर्वी स्लाव पूर्वी यूरोपी मैदान के अनंत वनों में आ बसे। वे किसी स्थान में आकर वहाँ के जंगल जलाकर खुली ज़मीन में खेती करते थे। लेकिन ऐसे जलाकर साफ़ की गई धरती पर कुछ ही साल अच्छी फ़सल उगती है इसलिए ज़मीन के थकते ही वे आगे वन के किसी अन्य क्षेत्र में फैल जाते थे। इस तरह पूर्वी स्लाव जल्दी ही पूरे पूर्वी यूरोप में विस्तृत हो गए।\n\n", "id": "482287", "title": "पूर्वी स्लाव लोग"}
{"url": "https://hi.wikipedia.org/wiki?curid=482310", "text": "हेमस् मिनरल वॉटर वर्क्स\n\nहेमस् मिनरल वॉटर वर्क्स () एक उन्नीसवीं सदी की इमारत है जो 23 ग्लॅनडाउ स्ट्रीट, मॉनमाउथ, वेल्स में स्थित है। पूर्व समय में यह खनिज जल बनाने वाला संयंत्र था व निवर्तमान समय में एक आवासीय अपार्टमेंट की तौर पे काम में लाया जाता है। मॉनमाउथ सिविक सोसायटी द्वारा विशिष्ट ऐतिहासिक और सामाजिक रुचि के भवनों को सम्मानित करने के लिए लगाई गईं 24 पट्टिकाओं में से एक पट्टिका यहाँ भी लगी हुई है और इस तरह यह इमारत मॉनमाउथ हेरिटेज ट्रेल का हिस्सा है।\n\nसोडा पानी, नींबू पानी और अदरक बियर के निर्माण के लिए उपयोग में आने वाले खनिज जल के संयंत्र का निर्माण 1866 में ग्लॅनडाउ स्ट्रीट पे उन्नीसवीं सदी मॉनमाउथ की एक अग्रणी शक्सियत थोमस ई॰ हेमस् ने किया था। वह एक मकई और लकड़ी व्यापारी, आरी मिल के मालिक और एक दुकान के मालिक थे। 1875 में एक वर्ष के लिए यह मॉनमाउथ के महापौर चुने गए थे और जस्टिस ऑफ़ द पीस के पद पे भी थे।\n", "id": "482310", "title": "हेमस् मिनरल वॉटर वर्क्स"}
{"url": "https://hi.wikipedia.org/wiki?curid=482311", "text": "अन्शिफ अशरफ\n\nअन्शिफ अशरफ एक अंतर्राष्ट्रीय अध्यक्ष, मॉडरेटर, लेखक, उद्यमी और संपादक है।\nवह पारदीस समूह के संस्थापक और सी.ई.ओ है।\nअन्शिफ एक सफल उद्यमी है और वह भविष्य का वादा के रूप में ई - व्यापार लिया।\nवह भारत से पहले एशिया - प्रशांत आर्थिक सहयोग पुरस्कार का विजेता है।\nअन्शिफ, वह 15 नवंबर 1983 पर भारत के महाराष्ट्र राज्य में लगभग दिखाई ठाणे, शहर में पैदा हुआ था। उनकी प्राथमिक विद्वान दिन जोह्न डी ब्रिट्टो स्कूल के में था और कोचीन कॉलेज से अपनी उच्च अध्ययन था।\nउन्होंने सूचना प्रौद्योगिकी के क्षेत्र में एन.आई। आई। टी (NIIT) से एक डिप्लोमा मिला।\nवह 2002 में एक फोटोग्राफर के रूप में अपना कैरियर शुरू किया।\nवह रंग प्रिंटर कारतूस के लिए इंटरनेट पर देख रहा था और \"अलिबाब.कोँ\" (Alibaba.com) पाया है।\nवह चीन में कई आपूर्तिकर्ताओं से संपर्क किया और धीरे धीरे अपने व्यापार शुरू कर दिया।\nबाद में, वह व्यापार कर रही शुरू किया और रबर उद्योग में मिला है।\nवह सबसे बड़ी भारत में प्राकृतिक रबर की घरेलू आपूर्तिकर्ताओं और निर्यातकों में से एक था। वह थाईलैंड, श्रीलंका, इंडोनेशिया और वियतनाम से प्राकृतिक रबर का आयात किया और उन्हें घरेलू भारतीय बाजार और विदेशी बाजारों की आपूर्ति है।\nअन्शिफ अशरफ एक किताब लिखी है। मलयालम के में \"व्यापारत्तिन्टे पुतिय नटप्पुकल\" (Vyaparathinte Pudiya Natappukal). आबकारी एवं केरल सरकार के बंदरगाहों के लिए श्री लालकृष्ण बाबू, मंत्री द्वारा शुरू।\n\n", "id": "482311", "title": "अन्शिफ अशरफ"}
{"url": "https://hi.wikipedia.org/wiki?curid=482313", "text": "मलखंब\n\nमलखम्ब भारत का एक पारम्परिक खेल है जिसमें खिलाड़ी लकड़ी के एक उर्ध्व खम्भे या रस्सी के उपर तरह-तरह के करतब दिखाते हैं। वस्तुतः इसमें प्रयुक्त खम्भ को 'मल्लखम्भ' ही कहा जाता है।\n\n'मलखम्ब' (शुद्ध, 'मल्लखम्भ') दो शब्दों से मिलकर बना है - 'मल्ल' (बलवान या योद्धा) तथा 'खम्भ' (खम्भा)।\n", "id": "482313", "title": "मलखंब"}
{"url": "https://hi.wikipedia.org/wiki?curid=482314", "text": "उच्च ऊर्जा नाभिकीय भौतिकी\n\nउच्च ऊर्जा नाभिकीय भौतिकी (High-energy nuclear physics) वह विधा है जो 'उच्च ऊर्जा' की स्थिति में 'नाभिकीय पदार्थ' का अध्ययन करती है। इसका ध्यान प्रमुखतः भारी आयनों के संघट्ट (collisions) पर होता है।\n\n\n", "id": "482314", "title": "उच्च ऊर्जा नाभिकीय भौतिकी"}
{"url": "https://hi.wikipedia.org/wiki?curid=482320", "text": "क्रिस्टलीय ठोस\n\nक्रिस्टलीय ठोस साधारणतः लघु क्रिस्टलों की अत्यधिक संख्या से बना होता है, उनमें प्रत्येक क्रिस्टल का निश्चित ज्यामितीय आकार होता है। क्रिस्टल में परमाणुओं, अणुओं अथवा आयनों का क्रम सुव्यवस्थित होता है। इसमें दीर्घ परासी व्यवस्था होती है अर्थात् कणों की व्यवस्थाका खास पैटर्न होता है जिसकी निस्चित क्रम से पुनरावृत्ति होती है। क्रिस्टलीय ठोसो का गलनांक निश्चित होता है। क्रिस्टलीय ठोस विषमदैशिक प्रकृति के होते हैं अर्थात् उनके कुछ भौतिक गुण जैसे विद्युतीय प्रतिरोधकता और अपवर्तनांक एक ही क्रिस्टल में भिन-भिन दिशाओं में मापने पर भिन-भिन मान प्रदर्शित करते हैं। यह अलग- अलग दिशाओं में कणों की भिन व्यवस्था से उत्पन्न होता है। भिन-भिन दिशाओं में कणों की व्यवस्था अलग होने पर एक ही भौतिक गुण का मान प्रत्येक दिशा में भिन पाया जाता है।\nउदाहरण- सोडियम क्लोराइड, क्वार्ट्ज आदि।\n\nअधिकतर ठोस पदार्थ क्रिस्टलीय प्रकृति के होते हैं। उदाहरण के लिए सभी धात्विक तत्व; जैसे- लोहा, ताँबा और चाँदी; अधात्विक तत्व; जैसे-सल्फर, फॉसफोरस और आयोडीन एवं यौगिक जैसे सोडियम क्लोराइड, जिंक सल्पाइड और नेप्थेलीन क्रिस्टलीय ठोस हैं।\n\nक्रिस्टलीय ठोसों को उनमें परिचालित अंतराआण्विक बलों की प्रकृति के आधार पर चार संवर्गो में वर्गीकृत किया जा सकता है- आण्विक, आयनिक, धात्विक और सहसंयोजक।\n\nआण्विक ठोस वे हैं जिनके अवयवी कण अणु होते हैं।\nअध्रुवीय आण्विक ठोस वे ठोस हैं जो या तो परमाणुओं; उदाहरणार्थ. निम ताप पर ऑर्गन और हीलियम अथवा अध्रुवीय सहसंयोजक बंधनों से बने अणुओं द्वारा बने होते हैं। इन ठोसों में परमाणु अथवा अणु दुर्बल परिक्षेपण बलों अथवा लडन बलों द्वारा बँधे रहते हैं। यह ठोस मुलायम और विद्युत के अचालक होते हैं।\n\nध्रुवीय-आण्विक ठोस वे ठोस हैं जिनके अणु ध्रुवीय सहसंयोजक बंधों से बने होते हैं। ऐसे ठोसों में अणु अपेक्षाकृत प्रबल द्विध्रुव-द्विध्रुव अन्योन्यक्रियाओं से एक दूसरे के साथ बँधे रहते हैं। ये ठोस मुलायम और विद्युत के अचालक होते हैं। इनके गलनांक अध्रुवीय आण्विक ठोसों से अधिक होते हैं फिर भी इनमें से अधिकतर कमरे के ताप और दाब पर गैस अथवा द्रव रूप में मिलते हैं।\n\nआयनिक ठोस वे ठोस हैं जिनके अवयवी कण आयन होते हैं। इनका निर्माण धनायनों और ऋणायनों के त्रिविमीय विन्यासों में प्रबल स्थिर वैद्युत बलों से बँधने पर होता है। ये ठोस कठोर और भंगुर प्रकृति के होते हैं। इनके गलनांक और क्वथनांक उच्च होते हैं। चूकि इसमें आयन गमन के लिए स्वतंत्र नहीं होते, अतः ये ठोस अवस्था में विझुतरोधी होते हैं। तथापि गलित अवस्था में अथवा जल में घोलने पर, आयन गमन के लिए मुक्त हो जाते हैं और वे विद्युत का संचालन करते हैं। धातुएं, मुक्त इलेक्ट्रॉनों के समुद्र से घिरे और उनके द्वारा संलग्नित धनायनों का व्यवस्थित संग्रह हैं। ये इलेक्ट्रॉन गतिशील होते हैं और क्रिस्टल में सर्वत्र समरूप से विस्तारित होते हैं।\n", "id": "482320", "title": "क्रिस्टलीय ठोस"}
{"url": "https://hi.wikipedia.org/wiki?curid=482343", "text": "कलश भाषा\n\nकलश () एक हिन्द-आर्य भाषा-परिवार की दार्दी भाषाओँ वाली शाखा की एक भाषा है जो पश्चिमोत्तरी पाकिस्तान के ख़ैबर​-पख़्तूनख़्वा राज्य के चित्राल ज़िले में बसने वाले कलश लोगों द्वारा बोली जाती है। सन् २०१० में इसे बोलने वालों की संख्या लगभग ६,००० अनुमानित की गई थी।\n\nयह कलश के कुछ चुने हुए शब्द हैं -\n\n", "id": "482343", "title": "कलश भाषा"}
{"url": "https://hi.wikipedia.org/wiki?curid=482359", "text": "सेंट मैरी रोमन कैथोलिक चर्च\n\nसेंट मैरी रोमन कैथोलिक चर्च () एक ईसाई धर्म के रोमन कैथोलिक सम्प्रदाय का गिरजाघर है जो सेंट मैरी स्ट्रीट, मॉनमाउथ, वेल्स, के केंद्र के नजदीक मौजूद है। यह गिरजाघर यूरोपीय धर्मसुधार के बाद वेल्स में अनुमित पहला रोमन कैथोलिक पूजा का सार्वजनिक स्थल था। चर्च का स्थापत्य बाद के जॉर्जियाई रोमन कैथोलिक गिरजाघरों का है, जिसमें बाद में कैथोलिक धर्मांतरित वास्तुकार बेंजामिन ब्कनोल द्वारा विक्टोरियन परिवर्धन भी किए। गिरजाघर 15 अगस्त 1974 से ग्रेड द्वितीय सूचीबद्ध इमारत है तथा मॉनमाउथ हेरिटेज ट्रेल के 24 स्थलों में से एक है।\n\nसोलहवीं सदी के पश्चात मॉनमाउथ रेकासेंसि का केंद्र था। 1773 में शहर इंग्लैंड और वेल्स में उच्चतम अनुपात वाले कैथोलिक शहरों में से एक था। 1778 में कैथोलिक अनुयायियों के प्रति दांडिक कानूनों को ढीला कर दिया गया था। मॉनमाउथ मजिस्ट्रेटों के समक्ष एक याचिका दायर करके शहर में सार्वजनिक कैथोलिक चैपल का निर्माण करने की अनुमति माँगी गई थी। याचिकाकर्ताओं में से एक मोंनो स्ट्रीट पे स्थित रॉबिन हुड सराय के मालिक माइकल वॉटकिंस भी थे। रॉबिन हुड सराय में ही ऊपर के कमरे में जब तक मास आयोजित किया जाता था। बाद में चैपल के निर्माण की अनुमति तो मिल गई परन्तु फिर स्थानीय कानून की जटिलताएँ सामने आई, जिसमें कैथोलिक और उन प्रोटेस्टैंट ईसाइयों जो चर्च ऑफ इंग्लैंड के अभिशासन को स्वीकार नहीं करते थे उनकी इमारतों को जितना संभव ही सके उतना अगोचर बनाए जाने का उद्देश्य होता था। ऐसी स्थिति में यह स्वीकार करना पड़ा कि इमारत गिरजाघर जैसी न लगे। प्रवेश करने के लिए राजमार्ग की तरफ से आने की अनुमति नहीं थी और कैथोलिक उपासकों को एक बार में एक ही को चैपल के अंदर आना पड़ता था। मूलतः गिरजाघर बड़ी चतुराई से कॉटेजो की एक पंक्ति के द्वारा सड़क से छुपा दिया गया था। बाद में जब कैथोलिक अनुयायियों के प्रति भेदभाव खत्म हों गया तब ब्कनोल के गिरजाघर के पुनर्निर्माण के दौरान कॉटेजो को गिरा दिया गया था।\n", "id": "482359", "title": "सेंट मैरी रोमन कैथोलिक चर्च"}
{"url": "https://hi.wikipedia.org/wiki?curid=482368", "text": "मेन इन ब्लैक 3\n\nमेन इन ब्लैक 3' (; जिसे स्टाइल में एमआईबी लिखा है) २०१२ में बनी अमेरिकी ३ डी काल्पनिक विज्ञान पर आधारित हास्य फ़िल्म है जिसमे विल स्मिथ और टॉमी ली जोन्स मुख्य भूमिका में है। यह फ़िल्म २००२ में बनी \"मेन इन ब्लैक II\" का अगला भाग है जिसे २५ मै २०१२ को पिछली फ़िल्म के दस वर्षों बाद व पहली फ़िल्म \"मेन इन ब्लैक\" से पन्द्रह वर्षों बाद रिलीज़ किया गया है। फ़िल्म में जोश ब्रोलिन, एम्मा थोम्पसन. ऐलिस इव और जेमैने क्लेमेंट अन्य भूमिकाओं में है और इनके साथ बैरी सोनान्फिल्ड निर्देशक व स्टीवन स्पीलबर्ग निर्माता के रूप में पुनः लौटे है।\n\nअंतरब्रह्माण्डीय गुनेहगार बोरिस द एनिमल चंद्रमा पर स्थित लूनरमैक्स जेल से भाग निकलता है और समय में वापस जा कर एजंट के (टॉमी ली जोन्स) को मारने की कोशिश करता है जिसने २६ जुलाई १९६९ को उसका एक हाथ उड़ा कर उसे गिरफ्तार किया था। न्यू योर्क शहर में हुई एक अंतरिक्षयान की दुर्घटना व एक चीनी रेस्तरां में हुई हाथापाई से के यह समझ जाता है की बोरिस भाग निकला है और इस बात पर पछताता है की उसने उसे पहले की क्यों नहीं मार दिया। जब वह अपने घर लौटता है तो उसके सारे नामो निशान मिट जाते है। एजंट जे (विल स्मिथ) अकेला इंसान है जिसे के अब भी याद है हालांकि मेन इन ब्लैक के मुख्यालय में किसी को भी के याद नहीं।\n\nएजंट ओ जो ज़ेड की मृत्यु के पश्च्यात एमआईबी की सचिव है, जे के कथनों से यह निष्कर्ष निकालती है की की समय में कुछ गडबड हुई है। दोनों को पता चलता है की बोरिस १९६९ के समय में भाग निकला है और उसने के की हत्या कर दी जिससे पृथ्वी पर उसकी जाती ने हमला कर दिया क्योंकि पृथ्वी का सुरक्षा कवच आर्क्नेट के ने १९६९ में चालु किया था, जो उसकी मृत्यु के करण स्थापित नहीं हो पाया। एक दुकान के मालिक जेफ्री प्राइस की मदद से जे क्रिसलर बिल्डिंग से कूद कर समय यात्रा करता है। उसके पार केवल २४ घंटे है ताकि वह बोरिस को रोक सके और वह के की हत्या के एक दिन पहले पहुँच जाता है। तब एजेंट ज को पता चलता है की उसके पिता एक कप्तान थे।\n\n\n", "id": "482368", "title": "मेन इन ब्लैक 3"}
{"url": "https://hi.wikipedia.org/wiki?curid=482391", "text": "परजीवी\n\nपरजीवी का मतलब होता है दूसरे जीवो पर आश्रित जीव. परजीवी प्राणियों मे जूँ जो मनुष्यों के साथ साथ बाल वाले जानवरो में भी होते है। चिलुआ जो पसीने की गन्ध से कपडों मे पैदा हो जाते है। किलनी जो जानवरों के मुलायम अंगो मे चिपट कर खून चूसते रहते है जोंक जो गन्दे पानी मे रहती है और शरीर से चिपट कर खून को चूसती है। यह जिन्दा जीवो से अपने आहार को लेने के लिये माने जाते है साथ ही जो जीवो के मांस पर ही आधारित होते है वह जीवो को मारकर अपना पेट भरने के लिये भी जाने जाते है और परजीवी के रूप मे अन्य जीवो पर आश्रित होते है।\nपरिभाषा :- वे जीव जो दुसरे जीवो को मारे बिना उनसे पोषण प्राप्त करते हैं , परजीवी कहलाते हैं।", "id": "482391", "title": "परजीवी"}
{"url": "https://hi.wikipedia.org/wiki?curid=482394", "text": "मोंनो पुल\n\nमोंनो पुल () () ग्रेट ब्रिटेन में अभी तक बचा एकमात्र मध्ययुगीन गढ़वाला नदी का पुल है। पुल के गेट टावर अभी भी अपनी जगह खड़े हैं। पुल मॉनमाउथ, वेल्स, में मोंनो नदी पे बना हुआ है और यहाँ से मोंनो और वेई नदी का संगम कुल 500 मीटर दूर है। निवर्तमान समय में यह केवल पैदल यात्रियों के लिए है व संयुक्त राजशाही के अनुसूचित प्राचीन स्मारक के साथ-साथ ग्रेड प्रथम सूचीबद्ध स्थल भी है।\n\nमौजूदा पुल तेरहवीं सदी के अंत में बन कर हुआ था, पारंपरिक रूप से 1272 में, हालांकि इस तिथि का समर्थन करने के लिए कोई दस्तावेजी साक्ष्य उपलब्ध नहीं है। इस पुल ने अपने से पहले की बनी लकड़ी की संरचना को प्रतिस्थापित किया था। \n\nपत्थर का पुल पुराने लाल बलुआ पत्थरों से बना है जिसमें तीन मेहराब है। पुल का गेट-हाउस, जिसे मोंनो गेट-हाउस खा जाता है, जो मोंनो को अपनी विशिष्ट और उल्लेखनीय दिखावट देता है, तेरहवीं सदी के अंत में या चौदहवीं सदी के शुरुआत में जोड़ा गया था, पुल बनने के कुछ वर्ष पश्चात।\n\n", "id": "482394", "title": "मोंनो पुल"}
{"url": "https://hi.wikipedia.org/wiki?curid=482415", "text": "कोहिस्तानी भाषा\n\nकोहिस्तानी या सिन्धु-कोहिस्तानी हिन्द-आर्य भाषा-परिवार की दार्दी भाषाओँ वाली शाखा की एक भाषा है जो पश्चिमोत्तरी पाकिस्तान के ख़ैबर​-पख़्तूनख़्वा राज्य के कोहिस्तान ज़िले में बोली जाती है। सन् १९९३ में इसे बोलने वालों की संख्या लगभग २,२०,००० अनुमानित की गई थी।\n\n'कोह' फ़ारसी भाषा का एक शब्द है जिसका मतलब 'पर्वत' होता है। अन्य हिन्द-ईरानी भाषाओँ में यही शब्द पश्तो में 'ग़र', प्राचीन अवस्ताई भाषा में 'गैरी' और संस्कृत में 'गिरि' के रूप में सजातीय शब्द के तौर पर मिलता है। कोहिस्तान ज़िले में बहुत से पहाड़ हैं, जिस से यह शब्द आया है।\n\nख़ैबर​-पख़्तूनख़्वा के पश्तून लोग कभी-कभी इस इलाक़े के सभी ग़ैर-पश्तून लोगों को 'कोहिस्तानी' बुलाते हैं। ब्रिटिश राज के दौरान हुए एक समीक्षण ने पाया कि 'इन्हें और हिन्दू-कुश की वादियों के सभी भारतीय मुसलमानों को पठान कोहिस्तानी बुलाते हैं'। इस वजह से इसी क्षेत्र में बोली जाने वाली कलामी और तोरवाली भाषाएँ भी कभी-कभी कोहिस्तानी कहलाई जाती हैं हालाँकि भाषावैज्ञानिक नज़रिए से वे सिन्धु-कोहिस्तानी से अलग दो दार्दी भाषाएँ हैं।\n\n", "id": "482415", "title": "कोहिस्तानी भाषा"}
